<body>
 <center>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 
 <br>
 <a href="../rigveda/rv09072.htm">English</a> 
 
 <br>
 <a href="rvi09.htm">Rig Veda Book 9 Index</a> 
 <a href="rv09071.htm">Previous</a> 
 <a href="rv09073.htm">Next</a> 
 </center>
 <hr>
 
 <h3 align="CENTER">Rig Veda Book 9 Hymn 72</h3>
 हरिं मर्जन्त्यरुषो न युज्यते सं धेनुभिः कलशे सोमो अज्यते | <br>
 उद वाचमीरयति हिन्वते मती पुरुष्टुतस्य कति चित्परिप्रियः || <br>
 साकं वदन्ति बहवो मनीषिण इन्द्रस्य सोमं जठरे यदादुहुः | <br>
 यदी मर्जन्ति सुगभस्तयो नरः सनीळाभिर्दशभिः काम्यं मधु || <br>
 अरममाणो अत्येति गा अभि सूर्यस्य परियं दुहितुस्तिरो रवम | <br>
 अन्वस्मै जोषमभरद विनंग्र्सः सं दवयीभिः सवस्र्भिः कषेति जामिभिः || <br>
 नर्धूतो अद्रिषुतो बर्हिषि परियः पतिर्गवां परदिव इन्दुरतवियः | <br>
 पुरन्धिवान मनुषो यज्ञसाधनः शुचिर्धियापवते सोम इन्द्र ते || <br>
 नर्बाहुभ्यां चोदितो धारया सुतो.अनुष्वधं पवते सोम इन्द्र ते | <br>
 आप्राः करतून समजैरध्वरे मतीर्वेर्न दरुषच्चम्वोरासदद धरिः || <br>
 अंशुं दुहन्ति सतनयन्तमक्षितं कविं कवयो.अपसो मनीषिणः | <br>
 समी गावो मतयो यन्ति संयत रतस्य योना सदने पुनर्भुवः || <br>
 नाभा पर्थिव्या धरुणो महो दिवो.अपामूर्मौ सिन्धुष्वन्तरुक्षितः | <br>
 इन्द्रस्य वज्रो वर्षभो विभूवसुः सोमो हर्देपवते चारु मत्सरः || <br>
 स तू पवस्व परि पार्थिवं रज सतोत्रे शिक्षन्नाधून्वते च सुक्रतो | <br>
 मा नो निर्भाग वसुनः सादनस्प्र्शो रयिं पिशङगं बहुलं वसीमहि || <br>
 आ तू न इन्दो शतदात्वश्व्यं सहस्रदातु पशुमद धिरण्यवत | <br>
 उप मास्व बर्हती रेवतीरिषो.अधि सतोत्रस्य पवमान नो गहि || <br>
 <p></p>
 hariṃ mṛjantyaruṣo na yujyate saṃ dhenubhiḥ kalaśe somo ajyate | <br>
 ud vācamīrayati hinvate matī puruṣṭutasya kati citparipriyaḥ || <br>
 sākaṃ vadanti bahavo manīṣiṇa indrasya somaṃ jaṭhare yadāduhuḥ | <br>
 yadī mṛjanti sughabhastayo naraḥ sanīḷābhirdaśabhiḥ kāmyaṃ madhu || <br>
 aramamāṇo atyeti ghā abhi sūryasya priyaṃ duhitustiro ravam | <br>
 anvasmai joṣamabharad vinaṃghṛsaḥ saṃ dvayībhiḥ svasṛbhiḥ kṣeti jāmibhiḥ || <br>
 nṛdhūto adriṣuto barhiṣi priyaḥ patirghavāṃ pradiva indurtviyaḥ | <br>
 purandhivān manuṣo yajñasādhanaḥ śucirdhiyāpavate soma indra te || <br>
 nṛbāhubhyāṃ codito dhārayā suto.anuṣvadhaṃ pavate soma indra te | <br>
 āprāḥ kratūn samajairadhvare matīrverna druṣaccamvorāsadad dhariḥ || <br>
 aṃśuṃ duhanti stanayantamakṣitaṃ kaviṃ kavayo.apaso manīṣiṇaḥ | <br>
 samī ghāvo matayo yanti saṃyata ṛtasya yonā sadane punarbhuvaḥ || <br>
 nābhā pṛthivyā dharuṇo maho divo.apāmūrmau sindhuṣvantarukṣitaḥ | <br>
 indrasya vajro vṛṣabho vibhūvasuḥ somo hṛdepavate cāru matsaraḥ || <br>
 sa tū pavasva pari pārthivaṃ raja stotre śikṣannādhūnvate ca sukrato | <br>
 mā no nirbhāgh vasunaḥ sādanaspṛśo rayiṃ piśaṅghaṃ bahulaṃ vasīmahi || <br>
 ā tū na indo śatadātvaśvyaṃ sahasradātu paśumad dhiraṇyavat | <br>
 upa māsva bṛhatī revatīriṣo.adhi stotrasya pavamāna no ghahi || <br>
 <p></p><hr>
 <center>
 <a href="rv09073.htm">Next: Hymn 73</a></center>
 </body>