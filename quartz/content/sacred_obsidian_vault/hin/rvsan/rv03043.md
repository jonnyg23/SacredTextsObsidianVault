<body>
 <center>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 
 <br>
 <a href="../rigveda/rv03043.htm">English</a> 
 
 <br>
 <a href="rvi03.htm">Rig Veda Book 3 Index</a> 
 <a href="rv03042.htm">Previous</a> 
 <a href="rv03044.htm">Next</a> 
 </center>
 <hr>
 
 <h3 align="CENTER">Rig Veda Book 3 Hymn 43</h3>
 आ याह्यर्वां उप वन्धुरेष्ठास्तवेदनु परदिवः सोमपेयम | <br>
 परिया सखाया वि मुचोप बर्हिस्त्वामिमे हव्यवाहो हवन्ते || <br>
 आ याहि पूर्वीरति चर्षणीरानर्य आशिष उप नो हरिभ्याम | <br>
 इमा हि तवा मतय सतोमतष्टा इन्द्र हवन्ते सख्यं जुषाणाः || <br>
 आ नो यज्ञं नमोव्र्धं सजोषा इन्द्र देव हरिभिर्याहि तूयम | <br>
 अहं हि तवा मतिभिर्जोहवीमि घर्तप्रयाः सधमादे मधूनाम || <br>
 आ च तवामेता वर्षणा वहातो हरी सखाया सुधुरा सवङगा | <br>
 धानावदिन्द्रः सवनं जुषाणः सखा सख्युः शर्णवद वन्दनानि || <br>
 कुविन मा गोपां करसे जनस्य कुविद राजानं मघवन्न्र्जीषिन | <br>
 कुविन म रषिं पपिवांसं सुतस्य कुविन मे वस्वो अम्र्तस्य शिक्षाः || <br>
 आ तवा बर्हन्तो हरयो युजाना अर्वागिन्द्र सधमादो वहन्तु | <br>
 पर ये दविता दिव रञ्जन्त्याताः सुसम्म्र्ष्टासो वर्षभस्य मूराः || <br>
 इन्द्र पिब वर्षधूतस्य वर्ष्ण आ यं ते शयेन उशते जभार | <br>
 यस्य मदे चयावयसि पर कर्ष्टीर्यस्य मदे अप गोत्रा ववर्थ || <br>
 शुनं हुवेम ... ||<br>
 <p></p>
 ā yāhyarvāṃ upa vandhureṣṭhāstavedanu pradivaḥ somapeyam | <br>
 priyā sakhāyā vi mucopa barhistvāmime havyavāho havante || <br>
 ā yāhi pūrvīrati carṣaṇīrānarya āśiṣa upa no haribhyām | <br>
 imā hi tvā mataya stomataṣṭā indra havante sakhyaṃ juṣāṇāḥ || <br>
 ā no yajñaṃ namovṛdhaṃ sajoṣā indra deva haribhiryāhi tūyam | <br>
 ahaṃ hi tvā matibhirjohavīmi ghṛtaprayāḥ sadhamāde madhūnām || <br>
 ā ca tvāmetā vṛṣaṇā vahāto harī sakhāyā sudhurā svaṅghā | <br>
 dhānāvadindraḥ savanaṃ juṣāṇaḥ sakhā sakhyuḥ śṛṇavad vandanāni || <br>
 kuvin mā ghopāṃ karase janasya kuvid rājānaṃ maghavannṛjīṣin | <br>
 kuvin ma ṛṣiṃ papivāṃsaṃ sutasya kuvin me vasvo amṛtasya śikṣāḥ || <br>
 ā tvā bṛhanto harayo yujānā arvāghindra sadhamādo vahantu | <br>
 pra ye dvitā diva ṛñjantyātāḥ susammṛṣṭāso vṛṣabhasya mūrāḥ || <br>
 indra piba vṛṣadhūtasya vṛṣṇa ā yaṃ te śyena uśate jabhāra | <br>
 yasya made cyāvayasi pra kṛṣṭīryasya made apa ghotrā vavartha || <br>
 śunaṃ huvema ... ||<br>
 <p></p><hr>
 <center>
 <a href="rv03044.htm">Next: Hymn 44</a></center>
 </body>