<body>
 <center>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 
 <br>
 <a href="../rigveda/rv03046.htm">English</a> 
 
 <br>
 <a href="rvi03.htm">Rig Veda Book 3 Index</a> 
 <a href="rv03045.htm">Previous</a> 
 <a href="rv03047.htm">Next</a> 
 </center>
 <hr>
 
 <h3 align="CENTER">Rig Veda Book 3 Hymn 46</h3>
 युध्मस्य ते वर्षभस्य सवराज उग्रस्य यून सथविरस्य घर्ष्वेः | <br>
 अजूर्यतो वज्रिणो वीर्याणीन्द्र शरुतस्य महतो महानि || <br>
 महानसि महिष वर्ष्ण्येभिर्धनस्प्र्दुग्र सहमानो अन्यान | <br>
 एको विश्वस्य भुवनस्य राजा स योधया च कषयया च जनान || <br>
 पर मात्राभी रिरिचे रोचमानः पर देवेभिर्विश्वतो अप्रतीतः | <br>
 पर मज्मना दिव इन्द्रः पर्थिव्याः परोरोर्महो अन्तरिक्षाद रजीषी || <br>
 उरुं गभीरं जनुषाभ्युग्रं विश्वव्यचसमवतं मतीनाम | <br>
 इन्द्रं सोमासः परदिवि सुतासः समुद्रं न सरवता विशन्ति || <br>
 यं सोममिन्द्र पर्थिवीद्यावा गर्भं न माता बिभ्र्तस्त्वाया | <br>
 तं ते हिन्वन्ति तमु ते मर्जन्त्यध्वर्यवो वर्षभ पातवा उ ||<br>
 <p></p>
 yudhmasya te vṛṣabhasya svarāja ughrasya yūna sthavirasya ghṛṣveḥ | <br>
 ajūryato vajriṇo vīryāṇīndra śrutasya mahato mahāni || <br>
 mahānasi mahiṣa vṛṣṇyebhirdhanaspṛdughra sahamāno anyān | <br>
 eko viśvasya bhuvanasya rājā sa yodhayā ca kṣayayā ca janān || <br>
 pra mātrābhī ririce rocamānaḥ pra devebhirviśvato apratītaḥ | <br>
 pra majmanā diva indraḥ pṛthivyāḥ prorormaho antarikṣād ṛjīṣī || <br>
 uruṃ ghabhīraṃ januṣābhyughraṃ viśvavyacasamavataṃ matīnām | <br>
 indraṃ somāsaḥ pradivi sutāsaḥ samudraṃ na sravataā viśanti || <br>
 yaṃ somamindra pṛthivīdyāvā gharbhaṃ na mātā bibhṛtastvāyā | <br>
 taṃ te hinvanti tamu te mṛjantyadhvaryavo vṛṣabha pātavā u ||<br>
 <p></p><hr>
 <center>
 <a href="rv03047.htm">Next: Hymn 47</a></center>
 </body>