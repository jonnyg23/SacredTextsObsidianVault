<body>
 <center>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 
 <br>
 <a href="../rigveda/rv04037.htm">English</a> 
 
 <br>
 <a href="rvi04.htm">Rig Veda Book 4 Index</a> 
 <a href="rv04036.htm">Previous</a> 
 <a href="rv04038.htm">Next</a> 
 </center>
 <hr>
 
 <h3 align="CENTER">Rig Veda Book 4 Hymn 37</h3>
 उप नो वाजा अध्वरम रभुक्षा देवा यात पथिभिर देवयानैः | <br>
 यथा यज्ञम मनुषो विक्ष्व आसु दधिध्वे रण्वाः सुदिनेष्व अह्नाम || <br>
 ते वो हर्दे मनसे सन्तु यज्ञा जुष्टासो अद्य घर्तनिर्णिजो गुः | <br>
 पर वः सुतासो हरयन्त पूर्णाः करत्वे दक्षाय हर्षयन्त पीताः || <br>
 तर्युदायं देवहितं यथा व सतोमो वाजा रभुक्षणो ददे वः | <br>
 जुह्वे मनुष्वद उपरासु विक्षु युष्मे सचा बर्हद्दिवेषु सोमम || <br>
 पीवोश्वाः शुचद्रथा हि भूतायःशिप्रा वाजिनः सुनिष्काः | <br>
 इन्द्रस्य सूनो शवसो नपातो ऽनु वश चेत्य अग्रियम मदाय || <br>
 रभुम रभुक्षणो रयिं वाजे वाजिन्तमं युजम | <br>
 इन्द्रस्वन्तं हवामहे सदासातमम अश्विनम || <br>
 सेद रभवो यम अवथ यूयम इन्द्रश च मर्त्यम | <br>
 स धीभिर अस्तु सनिता मेधसाता सो अर्वता || <br>
 वि नो वाजा रभुक्षणः पथश चितन यष्टवे | <br>
 अस्मभ्यं सूरय सतुता विश्वा आशास तरीषणि || <br>
 तं नो वाजा रभुक्षण इन्द्र नासत्या रयिम | <br>
 सम अश्वं चर्षणिभ्य आ पुरु शस्त मघत्तये ||<br>
 <p></p>
 upa no vājā adhvaram ṛbhukṣā devā yāta pathibhir devayānaiḥ | <br>
 yathā yajñam manuṣo vikṣv āsu dadhidhve raṇvāḥ sudineṣv ahnām || <br>
 te vo hṛde manase santu yajñā juṣṭāso adya ghṛtanirṇijo ghuḥ | <br>
 pra vaḥ sutāso harayanta pūrṇāḥ kratve dakṣāya harṣayanta pītāḥ || <br>
 tryudāyaṃ devahitaṃ yathā va stomo vājā ṛbhukṣaṇo dade vaḥ | <br>
 juhve manuṣvad uparāsu vikṣu yuṣme sacā bṛhaddiveṣu somam || <br>
 pīvoaśvāḥ śucadrathā hi bhūtāyaḥśiprā vājinaḥ suniṣkāḥ | <br>
 indrasya sūno śavaso napāto 'nu vaś cety aghriyam madāya || <br>
 ṛbhum ṛbhukṣaṇo rayiṃ vāje vājintamaṃ yujam | <br>
 indrasvantaṃ havāmahe sadāsātamam aśvinam || <br>
 sed ṛbhavo yam avatha yūyam indraś ca martyam | <br>
 sa dhībhir astu sanitā medhasātā so arvatā || <br>
 vi no vājā ṛbhukṣaṇaḥ pathaś citana yaṣṭave | <br>
 asmabhyaṃ sūraya stutā viśvā āśās tarīṣaṇi || <br>
 taṃ no vājā ṛbhukṣaṇa indra nāsatyā rayim | <br>
 sam aśvaṃ carṣaṇibhya ā puru śasta maghattaye ||<br>
 <p></p><hr>
 <center>
 <a href="rv04038.htm">Next: Hymn 38</a></center>
 </body>