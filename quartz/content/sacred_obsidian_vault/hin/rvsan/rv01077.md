<body>
 <center>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 
 <br>
 <a href="../rigveda/rv01077.htm">English</a> 
 
 <br>
 <a href="rvi01.htm">Rig Veda Book 1 Index</a> 
 <a href="rv01076.htm">Previous</a> 
 <a href="rv01078.htm">Next</a> 
 </center>
 <hr>
 
 <h3 align="CENTER">Rig Veda Book 1 Hymn 77</h3>
 कथा दाशेमाग्नये कास्मै देवजुष्टोच्यते भामिने गीः | <br>
 यो मर्त्येष्वम्र्त रतावा होता यजिष्ठ इत कर्णोति देवान || <br>
 यो अध्वरेषु शन्तम रतावा होता तमू नमोभिरा कर्णुध्वम | <br>
 अग्निर्यद वेर्मर्ताय देवान स चा बोधाति मनसायजाति || <br>
 स हि करतुः स मर्यः स साधुर्मित्रो न भूदद्भुतस्य रथीः | <br>
 तं मेधेषु परथमं देवयन्तीर्विश उप बरुवते दस्ममारीः || <br>
 स नो नर्णां नर्तमो रिशाद अग्निर्गिरो.अवसा वेतु धीतिम | <br>
 तना च ये मघवानः शविष्ठ वाजप्रसूता इषयन्तमन्म || <br>
 एवाग्निर्गोतमेभिर्र्तावा विप्रेभिरस्तोष्ट जातवेदाः | <br>
 स एषु दयुम्नं पीपयत स वाजं स पुष्टिं याति जोषमा चिकित्वान ||<br>
 <p></p>
 kathā dāśemāghnaye kāsmai devajuṣṭocyate bhāmine ghīḥ | <br>
 yo martyeṣvamṛta ṛtāvā hotā yajiṣṭha it kṛṇoti devān || <br>
 yo adhvareṣu śantama ṛtāvā hotā tamū namobhirā kṛṇudhvam | <br>
 aghniryad vermartāya devān sa cā bodhāti manasāyajāti || <br>
 sa hi kratuḥ sa maryaḥ sa sādhurmitro na bhūdadbhutasya rathīḥ | <br>
 taṃ medheṣu prathamaṃ devayantīrviśa upa bruvate dasmamārīḥ || <br>
 sa no nṛṇāṃ nṛtamo riśāda aghnirghiro.avasā vetu dhītim | <br>
 tanā ca ye maghavānaḥ śaviṣṭha vājaprasūtā iṣayantamanma || <br>
 evāghnirghotamebhirṛtāvā viprebhirastoṣṭa jātavedāḥ | <br>
 sa eṣu dyumnaṃ pīpayat sa vājaṃ sa puṣṭiṃ yāti joṣamā cikitvān ||<br>
 <p></p><hr>
 <center>
 <a href="rv01078.htm">Next: Hymn 78</a></center>
 </body>