<body>
 <center>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 
 <br>
 <a href="../rigveda/rv01041.htm">English</a> 
 
 <br>
 <a href="rvi01.htm">Rig Veda Book 1 Index</a> 
 <a href="rv01040.htm">Previous</a> 
 <a href="rv01042.htm">Next</a> 
 </center>
 <hr>
 
 <h3 align="CENTER">Rig Veda Book 1 Hymn 41</h3>
 यं रक्षन्ति परचेतसो वरुणो मित्रो अर्यमा | <br>
 नू चित स दभ्यते जनः || <br>
 यं बाहुतेव पिप्रति पान्ति मर्त्यं रिषः | <br>
 अरिष्टः सर्व एधते || <br>
 वि दुर्गा वि दविषः पुरो घनन्ति राजान एषाम | <br>
 नयन्ति दुरिता तिरः || <br>
 सुगः पन्था अन्र्क्षर आदित्यास रतं यते | <br>
 नात्रावखादो अस्ति वः || <br>
 यं यज्ञं नयथा नर आदित्या रजुना पथा | <br>
 पर वः स धीतये नशत || <br>
 स रत्नं मर्त्यो वसु विश्वं तोकमुत तमना | <br>
 अछा गछत्यस्त्र्तः || <br>
 कथा राधाम सखायः सतोमं मित्रस्यार्यम्णः | <br>
 महि पसरो वरुणस्य || <br>
 मा वो घनन्तं मा शपन्तं परति वोचे देवयन्तम | <br>
 सुम्नैरिद व आ विवासे || <br>
 चतुरश्चिद ददमानाद बिभीयादा निधातोः | <br>
 न दुरुक्ताय सप्र्हयेत ||<br>
 <p></p>
 yaṃ rakṣanti pracetaso varuṇo mitro aryamā | <br>
 nū cit sa dabhyate janaḥ || <br>
 yaṃ bāhuteva piprati pānti martyaṃ riṣaḥ | <br>
 ariṣṭaḥ sarva edhate || <br>
 vi durghā vi dviṣaḥ puro ghnanti rājāna eṣām | <br>
 nayanti duritā tiraḥ || <br>
 sughaḥ panthā anṛkṣara ādityāsa ṛtaṃ yate | <br>
 nātrāvakhādo asti vaḥ || <br>
 yaṃ yajñaṃ nayathā nara ādityā ṛjunā pathā | <br>
 pra vaḥ sa dhītaye naśat || <br>
 sa ratnaṃ martyo vasu viśvaṃ tokamuta tmanā | <br>
 achā ghachatyastṛtaḥ || <br>
 kathā rādhāma sakhāyaḥ stomaṃ mitrasyāryamṇaḥ | <br>
 mahi psaro varuṇasya || <br>
 mā vo ghnantaṃ mā śapantaṃ prati voce devayantam | <br>
 sumnairid va ā vivāse || <br>
 caturaścid dadamānād bibhīyādā nidhātoḥ | <br>
 na duruktāya spṛhayet ||<br>
 <p></p><hr>
 <center>
 <a href="rv01042.htm">Next: Hymn 42</a></center>
 </body>