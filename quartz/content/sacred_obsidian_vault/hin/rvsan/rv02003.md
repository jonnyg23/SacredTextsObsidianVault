<body>
 <center>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 
 <br>
 <a href="../rigveda/rv02003.htm">English</a> 
 
 <br>
 <a href="rvi02.htm">Rig Veda Book 2 Index</a> 
 <a href="rv02002.htm">Previous</a> 
 <a href="rv02004.htm">Next</a> 
 </center>
 <hr>
 
 <h3 align="CENTER">Rig Veda Book 2 Hymn 3</h3>
 समिद्धो अग्निर्निहितः पर्थिव्यां परत्यं विश्वानि भुवनान्यस्थात | <br>
 होता पावकः परदिवः सुमेधा देवो देवान यजत्वग्निरर्हन || <br>
 नराशंसः परति धामान्यञ्जन तिस्रो दिवः परति मह्ना सवर्चिः | <br>
 घर्तप्रुषा मनसा हव्यमुन्दन मूर्धन यज्ञस्य समनक्तु देवान || <br>
 ईळितो अग्ने मनसा नो अर्हन देवान यक्षि मानुषात पूर्वो अद्य | <br>
 स आ वह मरुतां शर्धो अच्युतमिन्द्रं नरो बर्हिषदं यजध्वम || <br>
 देव बर्हिर्वर्धमानं सुवीरं सतीर्णं राये सुभरं वेद्यस्याम | <br>
 घर्तेनाक्तं वसवः सीदतेदं विश्वे देवा आदित्या यज्ञियासः || <br>
 वि शरयन्तामुर्विया हूयमाना दवारो देवीः सुप्रायणा नमोभिः | <br>
 वयचस्वतीर्वि परथन्तामजुर्या वर्णं पुनानायशसं सुवीरम || <br>
 साध्वपांसि सनता न उक्षिते उषासानक्ता वय्येव रण्विते | <br>
 तन्तुं ततं संवयन्ती समीची यज्ञस्य पेशः सुदुघे पयस्वती || <br>
 दैव्या होतारा परथमा विदुष्टर रजु यक्षतः सं रचावपुष्टरा | <br>
 देवान यजन्ताव रतुथा समञ्जतो नाभा पर्थिव्या अधि सानुषु तरिषु || <br>
 सरस्वती साधयन्ती धियं न इळा देवी भारती विश्वतूर्तिः | <br>
 तिस्रो देवीः सवधया बर्हिरेदमछिद्रं पान्तुशरणं निषद्य || <br>
 पिशङगरूपः सुभरो वयोधाः शरुष्टी वीरो जायते देवकामः | <br>
 परजां तवष्टा वि षयतु नाभिमस्मे अथा देवानामप्येतु पाथः || <br>
 वनस्पतिरवस्र्जन्नुप सथादग्निर्हविः सूदयाति पर धीभिः | <br>
 तरिधा समक्तं नयतु परजानन देवेभ्यो दैव्यः शमितोप हव्यम || <br>
 घर्तं मिमिक्षे घर्तमस्य योनिर्घ्र्ते शरितो घर्तं वस्य धाम | <br>
 अनुष्वधमा वह मादयस्व सवाहाक्र्तं वर्षभ वक्षि हव्यम ||<br>
 <p></p>
 samiddho aghnirnihitaḥ pṛthivyāṃ pratyaṃ viśvāni bhuvanānyasthāt | <br>
 hotā pāvakaḥ pradivaḥ sumedhā devo devān yajatvaghnirarhan || <br>
 narāśaṃsaḥ prati dhāmānyañjan tisro divaḥ prati mahnā svarciḥ | <br>
 ghṛtapruṣā manasā havyamundan mūrdhan yajñasya samanaktu devān || <br>
 īḷito aghne manasā no arhan devān yakṣi mānuṣāt pūrvo adya | <br>
 sa ā vaha marutāṃ śardho acyutamindraṃ naro barhiṣadaṃ yajadhvam || <br>
 deva barhirvardhamānaṃ suvīraṃ stīrṇaṃ rāye subharaṃ vedyasyām | <br>
 ghṛtenāktaṃ vasavaḥ sīdatedaṃ viśve devā ādityā yajñiyāsaḥ || <br>
 vi śrayantāmurviyā hūyamānā dvāro devīḥ suprāyaṇā namobhiḥ | <br>
 vyacasvatīrvi prathantāmajuryā varṇaṃ punānāyaśasaṃ suvīram || <br>
 sādhvapāṃsi sanatā na ukṣite uṣāsānaktā vayyeva raṇvite | <br>
 tantuṃ tataṃ saṃvayantī samīcī yajñasya peśaḥ sudughe payasvatī || <br>
 daivyā hotārā prathamā viduṣṭara ṛju yakṣataḥ saṃ ṛcāvapuṣṭarā | <br>
 devān yajantāv ṛtuthā samañjato nābhā pṛthivyā adhi sānuṣu triṣu || <br>
 sarasvatī sādhayantī dhiyaṃ na iḷā devī bhāratī viśvatūrtiḥ | <br>
 tisro devīḥ svadhayā barhiredamachidraṃ pāntuśaraṇaṃ niṣadya || <br>
 piśaṅgharūpaḥ subharo vayodhāḥ śruṣṭī vīro jāyate devakāmaḥ | <br>
 prajāṃ tvaṣṭā vi ṣyatu nābhimasme athā devānāmapyetu pāthaḥ || <br>
 vanaspatiravasṛjannupa sthādaghnirhaviḥ sūdayāti pra dhībhiḥ | <br>
 tridhā samaktaṃ nayatu prajānan devebhyo daivyaḥ śamitopa havyam || <br>
 ghṛtaṃ mimikṣe ghṛtamasya yonirghṛte śrito ghṛtaṃ vasya dhāma | <br>
 anuṣvadhamā vaha mādayasva svāhākṛtaṃ vṛṣabha vakṣi havyam ||<br>
 <p></p><hr>
 <center>
 <a href="rv02004.htm">Next: Hymn 4</a></center>
 </body>