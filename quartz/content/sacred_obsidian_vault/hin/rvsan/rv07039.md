<body>
 <center>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 
 <br>
 <a href="../rigveda/rv07039.htm">English</a> 
 
 <br>
 <a href="rvi07.htm">Rig Veda Book 7 Index</a> 
 <a href="rv07038.htm">Previous</a> 
 <a href="rv07040.htm">Next</a> 
 </center>
 <hr>
 
 <h3 align="CENTER">Rig Veda Book 7 Hymn 39</h3>
 ऊर्ध्वो अग्निः सुमतिं वस्वो अश्रेत परतीची जूर्णिर्देवतातिमेति | <br>
 भेजाते अद्री रथ्येव पन्थां रतं होता न इषितो यजाति || <br>
 पर वाव्र्जे सुप्रया बर्हिरेषामा विश्पतीव बीरिट इयाते | <br>
 विशामक्तोरुषसः पूर्वहूतौ वायुः पूषा सवस्तये नियुत्वान || <br>
 जमया अत्र वसवो रन्त देवा उरावन्तरिक्षे मर्जयन्त शुभ्राः | <br>
 अर्वाक पथ उरुज्रयः कर्णुध्वं शरोता दूतस्य जग्मुषो नो अस्य || <br>
 ते हि यज्ञेषु यज्ञियास ऊमाः सधस्थं विश्वे अभि सन्ति देवाः | <br>
 तानध्वर उशतो यक्ष्यग्ने शरुष्टी भगं नासत्या पुरन्धिम || <br>
 आग्ने गिरो दिव आ पर्थिव्या मित्रं वह वरुणमिन्द्रमग्निम | <br>
 आर्यमणमदितिं विष्णुमेषां सरस्वती मरुतो मादयन्ताम || <br>
 ररे हव्यं मतिभिर्यज्ञियानां नक्षत कामं मर्त्यानामसिन्वन | <br>
 धाता रयिमविदस्यं सदासां सक्षीमहि युज्येभिर्नु देवैः || <br>
 नू रोदसी अभिष्टुते वसिष्ठैरतावानो वरुणो मित्रो अग्निः | <br>
 यछन्तु चन्द्रा उपमं नो अर्कं यूयं पात ... ||   <br>
 <p></p>
 ūrdhvo aghniḥ sumatiṃ vasvo aśret pratīcī jūrṇirdevatātimeti | <br>
 bhejāte adrī rathyeva panthāṃ ṛtaṃ hotā na iṣito yajāti || <br>
 pra vāvṛje suprayā barhireṣāmā viśpatīva bīriṭa iyāte | <br>
 viśāmaktoruṣasaḥ pūrvahūtau vāyuḥ pūṣā svastaye niyutvān || <br>
 jmayā atra vasavo ranta devā urāvantarikṣe marjayanta śubhrāḥ | <br>
 arvāk patha urujrayaḥ kṛṇudhvaṃ śrotā dūtasya jaghmuṣo no asya || <br>
 te hi yajñeṣu yajñiyāsa ūmāḥ sadhasthaṃ viśve abhi santi devāḥ | <br>
 tānadhvara uśato yakṣyaghne śruṣṭī bhaghaṃ nāsatyā purandhim || <br>
 āghne ghiro diva ā pṛthivyā mitraṃ vaha varuṇamindramaghnim | <br>
 āryamaṇamaditiṃ viṣṇumeṣāṃ sarasvatī maruto mādayantām || <br>
 rare havyaṃ matibhiryajñiyānāṃ nakṣat kāmaṃ martyānāmasinvan | <br>
 dhātā rayimavidasyaṃ sadāsāṃ sakṣīmahi yujyebhirnu devaiḥ || <br>
 nū rodasī abhiṣṭute vasiṣṭhairtāvāno varuṇo mitro aghniḥ | <br>
 yachantu candrā upamaṃ no arkaṃ yūyaṃ pāta ... ||   <br>
 <p></p><hr>
 <center>
 <a href="rv07040.htm">Next: Hymn 40</a></center>
 </body>