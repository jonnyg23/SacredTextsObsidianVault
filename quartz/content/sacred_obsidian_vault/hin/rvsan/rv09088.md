<body>
 <center>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 
 <br>
 <a href="../rigveda/rv09088.htm">English</a> 
 
 <br>
 <a href="rvi09.htm">Rig Veda Book 9 Index</a> 
 <a href="rv09087.htm">Previous</a> 
 <a href="rv09089.htm">Next</a> 
 </center>
 <hr>
 
 <h3 align="CENTER">Rig Veda Book 9 Hymn 88</h3>
 अयं सोम इन्द्र तुभ्यं सुन्वे तुभ्यं पवते तवमस्य पाहि | <br>
 तवं ह यं चक्र्षे तवं वव्र्ष इन्दुं मदाय युज्याय सोमम || <br>
 स ईं रथो न भुरिषाळ अयोजि महः पुरूणि सातये वसूनि | <br>
 आदीं विश्वा नहुष्याणि जाता सवर्षाता वन ऊर्ध्वा नवन्त || <br>
 वायुर्न यो नियुत्वानिष्टयामा नासत्येव हव आ शम्भविष्ठः | <br>
 विश्ववारो दरविणोदा इव तमन पूषेव धीजवनो.असि सोम || <br>
 इन्द्रो न यो महा कर्माणि चक्रिर्हन्ता वर्त्राणामसि सोमपूर्भित | <br>
 पैद्वो न हि तवमहिनाम्नां हन्ता विश्वस्यासिसोम दस्योः || <br>
 अग्निर्न यो वन आ सर्ज्यमानो वर्था पाजांसि कर्णुते नदीषु | <br>
 जनो न युध्वा महत उपब्दिरियर्ति सोमः पवमानूर्मिम || <br>
 एते सोमा अति वाराण्यव्या दिव्या न कोशासो अभ्रवर्षाः | <br>
 वर्था समुद्रं सिन्धवो न नीचीः सुतासो अभि कलशानस्र्ग्रन || <br>
 शुष्मी शर्धो न मारुतं पवस्वानभिशस्ता दिव्या यथाविट | <br>
 आपो न मक्षू सुमतिर्भवा नः सहस्राप्साः पर्तनाषाण न यज्ञः || <br>
 राज्ञो नु ते वरुणस्य वरतानि ... || <br>
 <p></p>
 ayaṃ soma indra tubhyaṃ sunve tubhyaṃ pavate tvamasya pāhi | <br>
 tvaṃ ha yaṃ cakṛṣe tvaṃ vavṛṣa induṃ madāya yujyāya somam || <br>
 sa īṃ ratho na bhuriṣāḷ ayoji mahaḥ purūṇi sātaye vasūni | <br>
 ādīṃ viśvā nahuṣyāṇi jātā svarṣātā vana ūrdhvā navanta || <br>
 vāyurna yo niyutvāniṣṭayāmā nāsatyeva hava ā śambhaviṣṭhaḥ | <br>
 viśvavāro draviṇodā iva tman pūṣeva dhījavano.asi soma || <br>
 indro na yo mahā karmāṇi cakrirhantā vṛtrāṇāmasi somapūrbhit | <br>
 paidvo na hi tvamahināmnāṃ hantā viśvasyāsisoma dasyoḥ || <br>
 aghnirna yo vana ā sṛjyamāno vṛthā pājāṃsi kṛṇute nadīṣu | <br>
 jano na yudhvā mahata upabdiriyarti somaḥ pavamānaūrmim || <br>
 ete somā ati vārāṇyavyā divyā na kośāso abhravarṣāḥ | <br>
 vṛthā samudraṃ sindhavo na nīcīḥ sutāso abhi kalaśānasṛghran || <br>
 śuṣmī śardho na mārutaṃ pavasvānabhiśastā divyā yathāviṭ | <br>
 āpo na makṣū sumatirbhavā naḥ sahasrāpsāḥ pṛtanāṣāṇ na yajñaḥ || <br>
 rājño nu te varuṇasya vratāni ... || <br>
 <p></p><hr>
 <center>
 <a href="rv09089.htm">Next: Hymn 89</a></center>
 </body>