<body>
 <center>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 
 <br>
 <a href="../rigveda/rv06071.htm">English</a> 
 
 <br>
 <a href="rvi06.htm">Rig Veda Book 6 Index</a> 
 <a href="rv06070.htm">Previous</a> 
 <a href="rv06072.htm">Next</a> 
 </center>
 <hr>
 
 <h3 align="CENTER">Rig Veda Book 6 Hymn 71</h3>
 उदु षय देवः सविता हिरण्यया बाहू अयंस्त सवनायसुक्रतुः | <br>
 घर्तेन पाणी अभि परुष्णुते मखो युवा सुदक्षो रजसो विधर्मणि || <br>
 देवस्य वयं सवितुः सवीमनि शरेष्ठे सयाम वसुनश्चदावने | <br>
 यो विश्वस्य दविपदो यश्चतुष्पदो निवेशने परसवे चासि भूमनः || <br>
 अदब्धेभिः सवितः पायुभिष टवं शिवेभिरद्य परि पाहि नो गयम | <br>
 हिरण्यजिह्वः सुविताय नव्यसे रक्षा माकिर्नोघशंस ईशत || <br>
 उदु षय देवः सविता दमूना हिरण्यपाणिः परतिदोषमस्थात | <br>
 अयोहनुर्यजतो मन्द्रजिह्व आ दाशुषे सुवति भूरिवामम || <br>
 उदू अयानुपवक्तेव बाहू हिरण्यया सविता सुप्रतीका | <br>
 दिवो रोहांस्यरुहत पर्थिव्या अरीरमत पतयत कच्चिदभ्वम || <br>
 वाममद्य सवितर्वाममु शवो दिवे-दिवे वाममस्मभ्यं सावीः | <br>
 वामस्य हि कषयस्य देव भूरेरया धिया वामभाजः सयाम || <br>
 <p></p>
 udu ṣya devaḥ savitā hiraṇyayā bāhū ayaṃsta savanāyasukratuḥ | <br>
 ghṛtena pāṇī abhi pruṣṇute makho yuvā sudakṣo rajaso vidharmaṇi || <br>
 devasya vayaṃ savituḥ savīmani śreṣṭhe syāma vasunaścadāvane | <br>
 yo viśvasya dvipado yaścatuṣpado niveśane prasave cāsi bhūmanaḥ || <br>
 adabdhebhiḥ savitaḥ pāyubhiṣ ṭvaṃ śivebhiradya pari pāhi no ghayam | <br>
 hiraṇyajihvaḥ suvitāya navyase rakṣā mākirnoaghaśaṃsa īśata || <br>
 udu ṣya devaḥ savitā damūnā hiraṇyapāṇiḥ pratidoṣamasthāt | <br>
 ayohanuryajato mandrajihva ā dāśuṣe suvati bhūrivāmam || <br>
 udū ayānupavakteva bāhū hiraṇyayā savitā supratīkā | <br>
 divo rohāṃsyaruhat pṛthivyā arīramat patayat kaccidabhvam || <br>
 vāmamadya savitarvāmamu śvo dive-dive vāmamasmabhyaṃ sāvīḥ | <br>
 vāmasya hi kṣayasya deva bhūrerayā dhiyā vāmabhājaḥ syāma || <br>
 <p></p><hr>
 <center>
 <a href="rv06072.htm">Next: Hymn 72</a></center>
 </body>