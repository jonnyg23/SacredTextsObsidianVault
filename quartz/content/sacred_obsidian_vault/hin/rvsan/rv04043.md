<body>
 <center>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 
 <br>
 <a href="../rigveda/rv04043.htm">English</a> 
 
 <br>
 <a href="rvi04.htm">Rig Veda Book 4 Index</a> 
 <a href="rv04042.htm">Previous</a> 
 <a href="rv04044.htm">Next</a> 
 </center>
 <hr>
 
 <h3 align="CENTER">Rig Veda Book 4 Hymn 43</h3>
 क उ शरवत कतमो यज्ञियानां वन्दारु देवः कतमो जुषाते | <br>
 कस्येमां देवीम अम्र्तेषु परेष्ठां हर्दि शरेषाम सुष्टुतिं सुहव्याम || <br>
 को मर्ळाति कतम आगमिष्ठो देवानाम उ कतमः शम्भविष्ठः | <br>
 रथं कम आहुर दरवदश्वम आशुं यं सूर्यस्य दुहिताव्र्णीत || <br>
 मक्षू हि षमा गछथ ईवतो दयून इन्द्रो न शक्तिम परितक्म्यायाम | <br>
 दिव आजाता दिव्या सुपर्णा कया शचीनाम भवथः शचिष्ठा || <br>
 का वाम भूद उपमातिः कया न आश्विना गमथो हूयमाना | <br>
 को वाम महश चित तयजसो अभीक उरुष्यतम माध्वी दस्रा न ऊती || <br>
 उरु वां रथः परि नक्षति दयाम आ यत समुद्राद अभि वर्तते वाम | <br>
 मध्वा माध्वी मधु वाम परुषायन यत सीं वाम पर्क्षो भुरजन्त पक्वाः || <br>
 सिन्धुर ह वां रसया सिञ्चद अश्वान घर्णा वयो ऽरुषासः परि गमन | <br>
 तद ऊ षु वाम अजिरं चेति यानं येन पती भवथः सूर्यायाः || <br>
 इहेह यद वां समना पप्र्क्षे सेयम अस्मे सुमतिर वाजरत्ना | <br>
 उरुष्यतं जरितारं युवं ह शरितः कामो नासत्या युवद्रिक ||<br>
 <p></p>
 ka u śravat katamo yajñiyānāṃ vandāru devaḥ katamo juṣāte | <br>
 kasyemāṃ devīm amṛteṣu preṣṭhāṃ hṛdi śreṣāma suṣṭutiṃ suhavyām || <br>
 ko mṛḷāti katama āghamiṣṭho devānām u katamaḥ śambhaviṣṭhaḥ | <br>
 rathaṃ kam āhur dravadaśvam āśuṃ yaṃ sūryasya duhitāvṛṇīta || <br>
 makṣū hi ṣmā ghachatha īvato dyūn indro na śaktim paritakmyāyām | <br>
 diva ājātā divyā suparṇā kayā śacīnām bhavathaḥ śaciṣṭhā || <br>
 kā vām bhūd upamātiḥ kayā na āśvinā ghamatho hūyamānā | <br>
 ko vām mahaś cit tyajaso abhīka uruṣyatam mādhvī dasrā na ūtī || <br>
 uru vāṃ rathaḥ pari nakṣati dyām ā yat samudrād abhi vartate vām | <br>
 madhvā mādhvī madhu vām pruṣāyan yat sīṃ vām pṛkṣo bhurajanta pakvāḥ || <br>
 sindhur ha vāṃ rasayā siñcad aśvān ghṛṇā vayo 'ruṣāsaḥ pari ghman | <br>
 tad ū ṣu vām ajiraṃ ceti yānaṃ yena patī bhavathaḥ sūryāyāḥ || <br>
 iheha yad vāṃ samanā papṛkṣe seyam asme sumatir vājaratnā | <br>
 uruṣyataṃ jaritāraṃ yuvaṃ ha śritaḥ kāmo nāsatyā yuvadrik ||<br>
 <p></p><hr>
 <center>
 <a href="rv04044.htm">Next: Hymn 44</a></center>
 </body>