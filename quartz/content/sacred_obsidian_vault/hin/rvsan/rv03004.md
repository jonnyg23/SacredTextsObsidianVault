<body>
 <center>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 
 <br>
 <a href="../rigveda/rv03004.htm">English</a> 
 
 <br>
 <a href="rvi03.htm">Rig Veda Book 3 Index</a> 
 <a href="rv03003.htm">Previous</a> 
 <a href="rv03005.htm">Next</a> 
 </center>
 <hr>
 
 <h3 align="CENTER">Rig Veda Book 3 Hymn 4</h3>
 समित-समित सुमना बोध्यस्मे शुचा-शुचा सुमतिं रासि वस्वः | <br>
 आ देव देवान यजथाय वक्षि सखा सखीन सुमना यक्ष्यग्ने || <br>
 यं देवासस्त्रिरहन्नायजन्ते दिवे-दिवे वरुणो मित्रो अग्निः | <br>
 सेमं यज्ञं मधुमन्तं कर्धी नस्तनूनपाद घर्तयोनिं विधन्तम || <br>
 पर दीधितिर्विश्ववारा जिगाति होतारमिळः परथमं यजध्यै | <br>
 अछा नमोभिर्व्र्षभं वन्दध्यै स देवान यक्षदिषितो यजीयान || <br>
 ऊर्ध्वो वां गातुरध्वरे अकार्यूर्ध्वा शोचींषि परस्थिता रजांसि | <br>
 दिवो वा नाभा नयसादि होता सत्र्णीमहि देवव्यचा वि बर्हिः || <br>
 सप्त होत्राणि मनसा वर्णाना इन्वन्तो विश्वं परति यन्न्र्तेन | <br>
 नर्पेशसो विदथेषु पर जाता अभीमं यज्ञं वि चरन्त पूर्वीः || <br>
 आ भन्दमाने उषसा उपाके उत समयेते तन्वा विरूपे | <br>
 यथा नो मित्रो वरुणो जुजोषदिन्द्रो मरुत्वानुत वा महोभिः || <br>
 दैव्या होतारा परथमा नय रञ्जे सप्त पर्क्षासः सवधयामदन्ति | <br>
 रतं शंसन्त रतमित त आहुरनु वरतं वरतपा दीध्यानाः || <br>
 आ भारती भारतीभिः सजोषा इळा देवैर्मनुष्येभिरग्निः | <br>
 सरस्वती सारस्वतेभिरर्वाक तिस्रो देवीर्बर्हिरेदं सदन्तु || <br>
 तन नस्तुरीपमध पोषयित्नु देव तवष्टर्वि रराणः सयस्व | <br>
 यतो वीरः कर्मण्यः सुदक्षो युक्तग्रावा जायते देवकामः || <br>
 वनस्पते.अव सर्जोप देवानग्निर्हविः शमिता सूदयाति | <br>
 सेदु होता सत्यतरो यजाति यथा देवानां जनिमानि वेद || <br>
 आ याह्यग्ने समिधानो अर्वां इन्द्रेण देवैः सरथं तुरेभिः | <br>
 बर्हिर्न आस्तामदितिः सुपुत्रा सवाहा देवा अम्र्तामादयन्ताम ||<br>
 <p></p>
 samit-samit sumanā bodhyasme śucā-śucā sumatiṃ rāsi vasvaḥ | <br>
 ā deva devān yajathāya vakṣi sakhā sakhīn sumanā yakṣyaghne || <br>
 yaṃ devāsastrirahannāyajante dive-dive varuṇo mitro aghniḥ | <br>
 semaṃ yajñaṃ madhumantaṃ kṛdhī nastanūnapād ghṛtayoniṃ vidhantam || <br>
 pra dīdhitirviśvavārā jighāti hotāramiḷaḥ prathamaṃ yajadhyai | <br>
 achā namobhirvṛṣabhaṃ vandadhyai sa devān yakṣadiṣito yajīyān || <br>
 ūrdhvo vāṃ ghāturadhvare akāryūrdhvā śocīṃṣi prasthitā rajāṃsi | <br>
 divo vā nābhā nyasādi hotā stṛṇīmahi devavyacā vi barhiḥ || <br>
 sapta hotrāṇi manasā vṛṇānā invanto viśvaṃ prati yannṛtena | <br>
 nṛpeśaso vidatheṣu pra jātā abhīmaṃ yajñaṃ vi caranta pūrvīḥ || <br>
 ā bhandamāne uṣasā upāke uta smayete tanvā virūpe | <br>
 yathā no mitro varuṇo jujoṣadindro marutvānuta vā mahobhiḥ || <br>
 daivyā hotārā prathamā ny ṛñje sapta pṛkṣāsaḥ svadhayāmadanti | <br>
 ṛtaṃ śaṃsanta ṛtamit ta āhuranu vrataṃ vratapā dīdhyānāḥ || <br>
 ā bhāratī bhāratībhiḥ sajoṣā iḷā devairmanuṣyebhiraghniḥ | <br>
 sarasvatī sārasvatebhirarvāk tisro devīrbarhiredaṃ sadantu || <br>
 tan nasturīpamadha poṣayitnu deva tvaṣṭarvi rarāṇaḥ syasva | <br>
 yato vīraḥ karmaṇyaḥ sudakṣo yuktaghrāvā jāyate devakāmaḥ || <br>
 vanaspate.ava sṛjopa devānaghnirhaviḥ śamitā sūdayāti | <br>
 sedu hotā satyataro yajāti yathā devānāṃ janimāni veda || <br>
 ā yāhyaghne samidhāno arvāṃ indreṇa devaiḥ sarathaṃ turebhiḥ | <br>
 barhirna āstāmaditiḥ suputrā svāhā devā amṛtāmādayantām ||<br>
 <p></p><hr>
 <center>
 <a href="rv03005.htm">Next: Hymn 5</a></center>
 </body>