<body>
 <center>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 
 <br>
 <a href="../rigveda/rv09108.htm">English</a> 
 
 <br>
 <a href="rvi09.htm">Rig Veda Book 9 Index</a> 
 <a href="rv09107.htm">Previous</a> 
 <a href="rv09109.htm">Next</a> 
 </center>
 <hr>
 
 <h3 align="CENTER">Rig Veda Book 9 Hymn 108</h3>
 पवस्व मधुमत्तम इन्द्राय सोम करतुवित्तमो मदः | <br>
 महि दयुक्षतमो मदः || <br>
 यस्य ते पीत्वा वर्षभो वर्षायते.अस्य पीता सवर्विदः | <br>
 स सुप्रकेतो अभ्यक्रमीदिशो.अछा वाजं नैतशः || <br>
 तवं हयन्ग दैव्या पवमान जनिमानि दयुमत्तमः | <br>
 अम्र्तत्वाय घोषयः || <br>
 येना नवग्वो दध्यन्नपोर्णुते येन विप्रास आपिरे | <br>
 देवानां सुम्ने अम्र्तस्य चारुणो येन शरवांस्यानशुः || <br>
 एष सय धारया सुतो.अव्यो वारेभिः पवते मदिन्तमः | <br>
 करीळन्नूर्मिरपामिव || <br>
 य उस्रिया अप्या अन्तरश्मनो निर्गा अक्र्न्तदोजसा | <br>
 अभिव्रजं तत्निषे गव्यमश्व्यं वर्मीव धर्ष्णवा रुज || <br>
 आ सोता परि षिञ्चताश्वं न सतोममप्तुरं रजस्तुरम | <br>
 वनर्क्षमुदप्रुतम || <br>
 सहस्रधारं वर्षभं पयोव्र्धं परियं देवाय जन्मने | <br>
 रतेन य रतजातो विवाव्र्धे राजा देव रतं बर्हत || <br>
 अभि दयुम्नं बर्हद यश इषस पते दिदीहि देव देवयुः | <br>
 विकोशं मध्यमं युव || <br>
 आ वच्यस्व सुदक्ष चम्वोः सुतो विशां वह्निर्न विश्पतिः | <br>
 वर्ष्टिं दिवः पवस्व रीतिमपां जिन्वा गविष्टये धियः || <br>
 एतमु तयं मदच्युतं सहस्रधारं वर्षभं दिवो दुहुः | <br>
 विश्वा वसूनि बिभ्रतम || <br>
 वर्षा वि जज्ञे जनयन्नमर्त्यः परतपञ जयोतिषा तमः | <br>
 स सुष्टुतः कविभिर्निर्णिजं दधे तरिधात्वस्य दंससा || <br>
 स सुन्वे यो वसूनां यो रायामानेता य इळानाम | <br>
 सोमोयः सुक्षितीनाम || <br>
 यस्य न इन्द्रः पिबाद यस्य मरुतो यस्य वार्यमणा भगः | <br>
 आ येन मित्रावरुणा करामह एन्द्रमवसे महे || <br>
 इन्द्राय सोम पातवे नर्भिर्यतः सवायुधो मदिन्तमः | <br>
 पवस्व मधुमत्तमः || <br>
 इन्द्रस्य हार्दि सोमधानमा विश समुद्रमिव सिन्धवः | <br>
 जुष्टो मित्राय वरुणाय वायवे दिवो विष्टम्भ उत्तमः ||  <br>
 <p></p>
 pavasva madhumattama indrāya soma kratuvittamo madaḥ | <br>
 mahi dyukṣatamo madaḥ || <br>
 yasya te pītvā vṛṣabho vṛṣāyate.asya pītā svarvidaḥ | <br>
 sa supraketo abhyakramīdiśo.achā vājaṃ naitaśaḥ || <br>
 tvaṃ hyangha daivyā pavamāna janimāni dyumattamaḥ | <br>
 amṛtatvāya ghoṣayaḥ || <br>
 yenā navaghvo dadhyannaporṇute yena viprāsa āpire | <br>
 devānāṃ sumne amṛtasya cāruṇo yena śravāṃsyānaśuḥ || <br>
 eṣa sya dhārayā suto.avyo vārebhiḥ pavate madintamaḥ | <br>
 krīḷannūrmirapāmiva || <br>
 ya usriyā apyā antaraśmano nirghā akṛntadojasā | <br>
 abhivrajaṃ tatniṣe ghavyamaśvyaṃ varmīva dhṛṣṇavā ruja || <br>
 ā sotā pari ṣiñcatāśvaṃ na stomamapturaṃ rajasturam | <br>
 vanaṛkṣamudaprutam || <br>
 sahasradhāraṃ vṛṣabhaṃ payovṛdhaṃ priyaṃ devāya janmane | <br>
 ṛtena ya ṛtajāto vivāvṛdhe rājā deva ṛtaṃ bṛhat || <br>
 abhi dyumnaṃ bṛhad yaśa iṣas pate didīhi deva devayuḥ | <br>
 vikośaṃ madhyamaṃ yuva || <br>
 ā vacyasva sudakṣa camvoḥ suto viśāṃ vahnirna viśpatiḥ | <br>
 vṛṣṭiṃ divaḥ pavasva rītimapāṃ jinvā ghaviṣṭaye dhiyaḥ || <br>
 etamu tyaṃ madacyutaṃ sahasradhāraṃ vṛṣabhaṃ divo duhuḥ | <br>
 viśvā vasūni bibhratam || <br>
 vṛṣā vi jajñe janayannamartyaḥ pratapañ jyotiṣā tamaḥ | <br>
 sa suṣṭutaḥ kavibhirnirṇijaṃ dadhe tridhātvasya daṃsasā || <br>
 sa sunve yo vasūnāṃ yo rāyāmānetā ya iḷānām | <br>
 somoyaḥ sukṣitīnām || <br>
 yasya na indraḥ pibād yasya maruto yasya vāryamaṇā bhaghaḥ | <br>
 ā yena mitrāvaruṇā karāmaha endramavase mahe || <br>
 indrāya soma pātave nṛbhiryataḥ svāyudho madintamaḥ | <br>
 pavasva madhumattamaḥ || <br>
 indrasya hārdi somadhānamā viśa samudramiva sindhavaḥ | <br>
 juṣṭo mitrāya varuṇāya vāyave divo viṣṭambha uttamaḥ ||  <br>
 <p></p><hr>
 <center>
 <a href="rv09109.htm">Next: Hymn 109</a></center>
 </body>