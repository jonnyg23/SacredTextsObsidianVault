<body>
 <center>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 
 <br>
 <a href="../rigveda/rv08040.htm">English</a> 
 
 <br>
 <a href="rvi08.htm">Rig Veda Book 8 Index</a> 
 <a href="rv08039.htm">Previous</a> 
 <a href="rv08041.htm">Next</a> 
 </center>
 <hr>
 
 <h3 align="CENTER">Rig Veda Book 8 Hymn 40</h3>
 इन्द्राग्नी युवं सु नः सहन्ता दासथो रयिम | <br>
 येन दर्ळ्हा समत्स्वा वीळु चित साहिषीमह्यग्निर्वनेव वात इन नभन्तामन्यके समे || <br>
 नहि वां वव्रयामहे.अथेन्द्रमिद यजामहे शविष्ठं नर्णां नरम | <br>
 स नः कदा चिदर्वता गमदा वाजसातयेगमदा मेधसातये नभन्तामन्यके समे || <br>
 ता हि मध्यं भराणामिन्द्राग्नी अधिक्षितः | <br>
 ता उ कवित्वना कवी पर्छ्यमाना सखीयते सं धीतमश्नुतं नरा नभन्तामन्यके समे || <br>
 अभ्यर्च नभाकवदिन्द्राग्नी यजसा गिरा | <br>
 ययोर्विश्वमिदं जगदियं दयौः पर्थिवी मह्युपस्थे बिभ्र्तो वसु नभन्तामन्यके समे || <br>
 पर बरह्माणि नभाकवदिन्द्राग्निभ्यामिरज्यत | <br>
 या सप्तबुध्नमर्णवं जिह्मबारमपोर्णुत इन्द्र ईशान ओजसा नभन्तामन्यके समे || <br>
 अपि वर्श्च पुराणवद वरततेरिव गुष्पितमोजो दासस्य दम्भय | <br>
 वयं तदस्य सम्भ्र्तं वस्विन्द्रेण वि भजेमहि नभन्तामन्यके समे || <br>
 यदिन्द्राग्नी जना इमे विह्वयन्ते तना गिरा | <br>
 अस्माकेभिर्न्र्भिर्वयं सासह्याम पर्तन्यतो वनुयाम वनुष्यतो नभन्तामन्यके समे || <br>
 या नु शवेताववो दिव उच्चरात उप दयुभिः | <br>
 इन्द्राग्न्योरनु वरतमुहाना यन्ति सिन्धवो यान सीं बन्धादमुञ्चतां नभन्तामन्यके समे || <br>
 पूर्वीष ट इन्द्रोपमातयः पूर्वीरुत परशस्तयः सूनोहिन्वस्य हरिवः | <br>
 वस्वो वीरस्याप्र्चो या नु साधन्त नो धियो नभन्तामन्यके समे || <br>
 तं शिशीता सुव्र्क्तिभिस्त्वेषं सत्वानं रग्मियम | <br>
 उतो नुचिद य ओजसा शुष्णस्याण्डानि भेदति जेषत सवर्वतीरपो नभन्तामन्यके समे || <br>
 तं शिशीता सवध्वरं सत्यं सत्वानं रत्वियम | <br>
 उतो नुचिद य ओहत आण्डा शुष्णस्य भेदत्यजैः सवर्वतीरपो नभन्तामन्यके समे || <br>
 एवेन्द्राग्निभ्यां पित्र्वन नवीयो मन्धात्र्वदङगिरस्वदवाचि | <br>
 तरिधातुना शर्मणा पातमस्मान वयं सयाम पतयो रयीणाम || <br>
 <p></p>
 indrāghnī yuvaṃ su naḥ sahantā dāsatho rayim | <br>
 yena dṛḷhā samatsvā vīḷu cit sāhiṣīmahyaghnirvaneva vāta in nabhantāmanyake same || <br>
 nahi vāṃ vavrayāmahe.athendramid yajāmahe śaviṣṭhaṃ nṛṇāṃ naram | <br>
 sa naḥ kadā cidarvatā ghamadā vājasātayeghamadā medhasātaye nabhantāmanyake same || <br>
 tā hi madhyaṃ bharāṇāmindrāghnī adhikṣitaḥ | <br>
 tā u kavitvanā kavī pṛchyamānā sakhīyate saṃ dhītamaśnutaṃ narā nabhantāmanyake same || <br>
 abhyarca nabhākavadindrāghnī yajasā ghirā | <br>
 yayorviśvamidaṃ jaghadiyaṃ dyauḥ pṛthivī mahyupasthe bibhṛto vasu nabhantāmanyake same || <br>
 pra brahmāṇi nabhākavadindrāghnibhyāmirajyata | <br>
 yā saptabudhnamarṇavaṃ jihmabāramaporṇuta indra īśāna ojasā nabhantāmanyake same || <br>
 api vṛśca purāṇavad vratateriva ghuṣpitamojo dāsasya dambhaya | <br>
 vayaṃ tadasya sambhṛtaṃ vasvindreṇa vi bhajemahi nabhantāmanyake same || <br>
 yadindrāghnī janā ime vihvayante tanā ghirā | <br>
 asmākebhirnṛbhirvayaṃ sāsahyāma pṛtanyato vanuyāma vanuṣyato nabhantāmanyake same || <br>
 yā nu śvetāvavo diva uccarāta upa dyubhiḥ | <br>
 indrāghnyoranu vratamuhānā yanti sindhavo yān sīṃ bandhādamuñcatāṃ nabhantāmanyake same || <br>
 pūrvīṣ ṭa indropamātayaḥ pūrvīruta praśastayaḥ sūnohinvasya harivaḥ | <br>
 vasvo vīrasyāpṛco yā nu sādhanta no dhiyo nabhantāmanyake same || <br>
 taṃ śiśītā suvṛktibhistveṣaṃ satvānaṃ ṛghmiyam | <br>
 uto nucid ya ojasā śuṣṇasyāṇḍāni bhedati jeṣat svarvatīrapo nabhantāmanyake same || <br>
 taṃ śiśītā svadhvaraṃ satyaṃ satvānaṃ ṛtviyam | <br>
 uto nucid ya ohata āṇḍā śuṣṇasya bhedatyajaiḥ svarvatīrapo nabhantāmanyake same || <br>
 evendrāghnibhyāṃ pitṛvan navīyo mandhātṛvadaṅghirasvadavāci | <br>
 tridhātunā śarmaṇā pātamasmān vayaṃ syāma patayo rayīṇām || <br>
 <p></p><hr>
 <center>
 <a href="rv08041.htm">Next: Hymn 41</a></center>
 </body>