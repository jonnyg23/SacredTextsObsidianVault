<body>
 <center>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 
 <br>
 <a href="../rigveda/rv10084.htm">English</a> 
 
 <br>
 <a href="rvi10.htm">Rig Veda Book 10 Index</a> 
 <a href="rv10083.htm">Previous</a> 
 <a href="rv10085.htm">Next</a> 
 </center>
 <hr>
 
 <h3 align="CENTER">Rig Veda Book 10 Hymn 84</h3>
 तवया मन्यो सरथमारुजन्तो हर्षमाणासो धर्षितामरुत्वः | <br>
 तिग्मेषव आयुधा संशिशाना अभि पर यन्तुनरो अग्निरूपाः || <br>
 अग्निरिव मन्यो तविषितः सहस्व सेनानीर्नः सहुरे हूतेधि | <br>
 हत्वाय शत्रून वि भजस्व वेद ओजो मिमानो वि मर्धोनुदस्व || <br>
 सहस्व मन्यो अभिमातिमस्मे रुजन मर्णन परम्र्णन परेहिशत्रून | <br>
 उग्रं ते पाजो नन्वा रुरुध्रे वशी वशंनयस एकज तवम || <br>
 एको बहूनामसि मन्यवीळितो विशं-विशं युधये संशिशाधि | <br>
 अक्र्त्तरुक तवया युजा वयं दयुमन्तं घोषंविजयाय कर्ण्महे || <br>
 विजेषक्र्दिन्द्र इवानवब्रवो.अस्माकं मन्यो अधिपा भवेह | <br>
 परियं ते नाम सहुरे गर्णीमसि विद्मा तमुत्सं यताबभूथ || <br>
 आभूत्या सहजा वज्र सायक सहो बिभर्ष्यभिभूतौत्तरम | <br>
 करत्वा नो मन्यो सह मेद्येधि महाधनस्य पुरुहूतसंस्र्जि || <br>
 संस्र्ष्टं धनमुभयं समाक्र्तमस्मभ्यं दत्तांवरुणश्च मन्युः | <br>
 भियं दधाना हर्दयेषु शत्रवःपराजितासो अप नि लयन्ताम || <br>
 <p></p>
 tvayā manyo sarathamārujanto harṣamāṇāso dhṛṣitāmarutvaḥ | <br>
 tighmeṣava āyudhā saṃśiśānā abhi pra yantunaro aghnirūpāḥ || <br>
 aghniriva manyo tviṣitaḥ sahasva senānīrnaḥ sahure hūtaedhi | <br>
 hatvāya śatrūn vi bhajasva veda ojo mimāno vi mṛdhonudasva || <br>
 sahasva manyo abhimātimasme rujan mṛṇan pramṛṇan prehiśatrūn | <br>
 ughraṃ te pājo nanvā rurudhre vaśī vaśaṃnayasa ekaja tvam || <br>
 eko bahūnāmasi manyavīḷito viśaṃ-viśaṃ yudhaye saṃśiśādhi | <br>
 akṛttaruk tvayā yujā vayaṃ dyumantaṃ ghoṣaṃvijayāya kṛṇmahe || <br>
 vijeṣakṛdindra ivānavabravo.asmākaṃ manyo adhipā bhaveha | <br>
 priyaṃ te nāma sahure ghṛṇīmasi vidmā tamutsaṃ yataābabhūtha || <br>
 ābhūtyā sahajā vajra sāyaka saho bibharṣyabhibhūtauttaram | <br>
 kratvā no manyo saha medyedhi mahādhanasya puruhūtasaṃsṛji || <br>
 saṃsṛṣṭaṃ dhanamubhayaṃ samākṛtamasmabhyaṃ dattāṃvaruṇaśca manyuḥ | <br>
 bhiyaṃ dadhānā hṛdayeṣu śatravaḥparājitāso apa ni layantām || <br>
 <p></p><hr>
 <center>
 <a href="rv10085.htm">Next: Hymn 85</a></center>
 </body>