<body>
 <center>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 
 <br>
 <a href="../rigveda/rv01064.htm">English</a> 
 
 <br>
 <a href="rvi01.htm">Rig Veda Book 1 Index</a> 
 <a href="rv01063.htm">Previous</a> 
 <a href="rv01065.htm">Next</a> 
 </center>
 <hr>
 
 <h3 align="CENTER">Rig Veda Book 1 Hymn 64</h3>
 वर्ष्णे शर्धाय सुमखाय वेधसे नोधः सुव्र्क्तिं पर भरा मरुद्भ्यः | <br>
 अपो न धीरो मनसा सुहस्त्यो गिरः समञ्जे विदथेष्वाभुवः || <br>
 ते जज्ञिरे दिव रष्वास उक्षणो रुद्रस्य मर्या असुरा अरेपसः | <br>
 पावकासः शुचयः सूर्या इव सत्वानो न दरप्सिनोघोरवर्पसः || <br>
 युवानो रुद्रा अजरा अभोग्घनो ववक्षुरध्रिगावः पर्वता इव | <br>
 दर्ळ्हा चिद विश्वा भुवनानि पार्थिवा पर चयावयन्तिदिव्यानि मज्मना || <br>
 चित्रैरञ्जिभिर्वपुषे वयञ्जते वक्षस्सु रुक्मानधि येतिरे शुभे | <br>
 अंसेष्वेषां नि मिम्र्क्षुर रष्टयः साकं जज्ञिरे सवधया दिवो नरः || <br>
 ईशानक्र्तो धुनयो रिशादसो वातान विद्युतस्तविषीभिरक्रत | <br>
 दुहन्त्यूधर्दिव्यानि धूतयो भूमिं पिन्वन्ति पयसापरिज्रयः || <br>
 पिन्वन्त्यपो मरुतः सुदानवः पयो घर्तवद विदथेष्वाभुवः | <br>
 अत्यं न मिहे वि नयन्ति वाजिनमुत्सं दुहन्ति सतनयन्तमक्षितम || <br>
 महिषासो मायिनश्चित्रभानवो गिरयो न सवतवसो रघुष्यदः | <br>
 मर्गा इव हस्तिनः खादथा वना यदारुणीषु तविषीरयुग्ध्वम || <br>
 सिंहा इव नानदति परचेतसः पिशा इव सुपिशो विश्ववेदसः | <br>
 कषपो जिन्वन्तः पर्षतीभिर रष्टिभिः समित सबाधः शवसाहिमन्यवः || <br>
 रोदसी आ वदता गणश्रियो नर्षाचः शूराः शवसाहिमन्यवः | <br>
 आ वन्धुरेष्वमतिर्न दर्शता विद्युन न तस्थौ मरुतो रथेषु वः || <br>
 विश्ववेदसो रयिभिः समोकसः सम्मिश्लासस्तविषीभिर्विरप्शिनः | <br>
 अस्तार इषुं दधिरे गभस्त्योरनन्तशुष्मा वर्षखादयो नरः || <br>
 हिरण्ययेभिः पविभिः पयोव्र्ध उज्जिघ्नन्त आपथ्यो न पर्वतान | <br>
 मखा अयासः सवस्र्तो धरुवच्युतो दुध्रक्र्तो मरुतो भराजद्र्ष्टयः || <br>
 घर्षुं पावकं वनिनं विचर्षणिं रुद्रस्य सूनुं हवसा गर्णीमसि | <br>
 रजस्तुरं तवसं मारुतं गणं रजीषिणंव्र्षणं सश्चत शरिये || <br>
 पर नू स मर्तः शवसा जनानति तस्थौ व ऊती मरुतो यमावत | <br>
 अर्वद्भिर्वजं भरते धना नर्भिराप्र्छ्यंक्रतुमा कषेति पुष्यति || <br>
 चर्क्र्त्यं मरुतः पर्त्सु दुष्टरं दयुमन्तं शुष्मं मघवत्सु धत्तन | <br>
 धनस्प्र्तमुक्थ्यं विश्वचर्षणिं तोकं पुष्येम तनयं शतं हिमः || <br>
 नू षठिरं मरुतो वीरवन्तं रतीषाहं रयिमस्मासु धत्त | <br>
 सहस्रिणं शतिनं शूशुवांसं परातर मक्षू धियावसुर जगम्यात ||<br>
 <p></p>
 vṛṣṇe śardhāya sumakhāya vedhase nodhaḥ suvṛktiṃ pra bharā marudbhyaḥ | <br>
 apo na dhīro manasā suhastyo ghiraḥ samañje vidatheṣvābhuvaḥ || <br>
 te jajñire diva ṛṣvāsa ukṣaṇo rudrasya maryā asurā arepasaḥ | <br>
 pāvakāsaḥ śucayaḥ sūryā iva satvāno na drapsinoghoravarpasaḥ || <br>
 yuvāno rudrā ajarā abhoghghano vavakṣuradhrighāvaḥ parvatā iva | <br>
 dṛḷhā cid viśvā bhuvanāni pārthivā pra cyāvayantidivyāni majmanā || <br>
 citrairañjibhirvapuṣe vyañjate vakṣassu rukmānadhi yetire śubhe | <br>
 aṃseṣveṣāṃ ni mimṛkṣur ṛṣṭayaḥ sākaṃ jajñire svadhayā divo naraḥ || <br>
 īśānakṛto dhunayo riśādaso vātān vidyutastaviṣībhirakrata | <br>
 duhantyūdhardivyāni dhūtayo bhūmiṃ pinvanti payasāparijrayaḥ || <br>
 pinvantyapo marutaḥ sudānavaḥ payo ghṛtavad vidatheṣvābhuvaḥ | <br>
 atyaṃ na mihe vi nayanti vājinamutsaṃ duhanti stanayantamakṣitam || <br>
 mahiṣāso māyinaścitrabhānavo ghirayo na svatavaso raghuṣyadaḥ | <br>
 mṛghā iva hastinaḥ khādathā vanā yadāruṇīṣu taviṣīrayughdhvam || <br>
 siṃhā iva nānadati pracetasaḥ piśā iva supiśo viśvavedasaḥ | <br>
 kṣapo jinvantaḥ pṛṣatībhir ṛṣṭibhiḥ samit sabādhaḥ śavasāhimanyavaḥ || <br>
 rodasī ā vadatā ghaṇaśriyo nṛṣācaḥ śūrāḥ śavasāhimanyavaḥ | <br>
 ā vandhureṣvamatirna darśatā vidyun na tasthau maruto ratheṣu vaḥ || <br>
 viśvavedaso rayibhiḥ samokasaḥ sammiślāsastaviṣībhirvirapśinaḥ | <br>
 astāra iṣuṃ dadhire ghabhastyoranantaśuṣmā vṛṣakhādayo naraḥ || <br>
 hiraṇyayebhiḥ pavibhiḥ payovṛdha ujjighnanta āpathyo na parvatān | <br>
 makhā ayāsaḥ svasṛto dhruvacyuto dudhrakṛto maruto bhrājadṛṣṭayaḥ || <br>
 ghṛṣuṃ pāvakaṃ vaninaṃ vicarṣaṇiṃ rudrasya sūnuṃ havasā ghṛṇīmasi | <br>
 rajasturaṃ tavasaṃ mārutaṃ ghaṇaṃ ṛjīṣiṇaṃvṛṣaṇaṃ saścata śriye || <br>
 pra nū sa martaḥ śavasā janānati tasthau va ūtī maruto yamāvata | <br>
 arvadbhirvajaṃ bharate dhanā nṛbhirāpṛchyaṃkratumā kṣeti puṣyati || <br>
 carkṛtyaṃ marutaḥ pṛtsu duṣṭaraṃ dyumantaṃ śuṣmaṃ maghavatsu dhattana | <br>
 dhanaspṛtamukthyaṃ viśvacarṣaṇiṃ tokaṃ puṣyema tanayaṃ śataṃ himaḥ || <br>
 nū ṣṭhiraṃ maruto vīravantaṃ ṛtīṣāhaṃ rayimasmāsu dhatta | <br>
 sahasriṇaṃ śatinaṃ śūśuvāṃsaṃ prātar makṣū dhiyāvasur jaghamyāt ||<br>
 <p></p><hr>
 <center>
 <a href="rv01065.htm">Next: Hymn 65</a></center>
 </body>