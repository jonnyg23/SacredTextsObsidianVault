<body>
 <center>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 
 <br>
 <a href="../rigveda/rv07004.htm">English</a> 
 
 <br>
 <a href="rvi07.htm">Rig Veda Book 7 Index</a> 
 <a href="rv07003.htm">Previous</a> 
 <a href="rv07005.htm">Next</a> 
 </center>
 <hr>
 
 <h3 align="CENTER">Rig Veda Book 7 Hymn 4</h3>
 पर वः शुक्राय भानवे भरध्वं हव्यं मतिं चाग्नये सुपूतम | <br>
 यो दैव्यानि मानुषा जनूंष्यन्तर्विश्वानि विद्मना जिगाति || <br>
 स गर्त्सो अग्निस्तरुणश्चिदस्तु यतो यविष्ठो अजनिष्ट मातुः | <br>
 सं यो वना युवते शुचिदन भूरि चिदन्ना समिदत्ति सद्यः || <br>
 अस्य देवस्य संसद्यनीके यं मर्तासः शयेतं जग्र्भ्रे | <br>
 नि यो गर्भं पौरुषेयीमुवोच दुरोकमग्निरायवे शुशोच || <br>
 अयं कविरकविषु परचेता मर्तेष्वग्निरम्र्तो नि धायि | <br>
 स मा नो अत्र जुहुरः सहस्वः सदा तवे सुमनसः सयाम || <br>
 आ यो योनिं देवक्र्तं ससाद करत्वा हयग्निरम्र्तानतारीत | <br>
 तमोषधीश्च वनिनश्च गर्भं भूमिश्च विश्वधायसं बिभर्ति || <br>
 ईशे हयग्निरम्र्तस्य भूरेरीशे रायः सुवीर्यस्य दातोः | <br>
 मा तवा वयं सहसावन्नवीरा माप्सवः परि षदाम मादुवः || <br>
 परिषद्यं हयरणस्य रेक्णो नित्यस्य रायः पतयः सयाम | <br>
 न शेषो अग्ने अन्यजातमस्त्यचेतानस्य मा पथो वि दुक्षः || <br>
 नहि गरभायारणः सुशेवो.अन्योदर्यो मनसा मन्तवा उ | <br>
 अधा चिदोकः पुनरित स एत्या नो वाज्यभीषाळ एतु नव्यः || <br>
 तवमग्ने वनुष्यतो ... || <br>
 एता नो अग्ने सौभगा ... || <br>
 <p></p>
 pra vaḥ śukrāya bhānave bharadhvaṃ havyaṃ matiṃ cāghnaye supūtam | <br>
 yo daivyāni mānuṣā janūṃṣyantarviśvāni vidmanā jighāti || <br>
 sa ghṛtso aghnistaruṇaścidastu yato yaviṣṭho ajaniṣṭa mātuḥ | <br>
 saṃ yo vanā yuvate śucidan bhūri cidannā samidatti sadyaḥ || <br>
 asya devasya saṃsadyanīke yaṃ martāsaḥ śyetaṃ jaghṛbhre | <br>
 ni yo ghṛbhaṃ pauruṣeyīmuvoca durokamaghnirāyave śuśoca || <br>
 ayaṃ kavirakaviṣu pracetā marteṣvaghniramṛto ni dhāyi | <br>
 sa mā no atra juhuraḥ sahasvaḥ sadā tve sumanasaḥ syāma || <br>
 ā yo yoniṃ devakṛtaṃ sasāda kratvā hyaghniramṛtānatārīt | <br>
 tamoṣadhīśca vaninaśca gharbhaṃ bhūmiśca viśvadhāyasaṃ bibharti || <br>
 īśe hyaghniramṛtasya bhūrerīśe rāyaḥ suvīryasya dātoḥ | <br>
 mā tvā vayaṃ sahasāvannavīrā māpsavaḥ pari ṣadāma māduvaḥ || <br>
 pariṣadyaṃ hyaraṇasya rekṇo nityasya rāyaḥ patayaḥ syāma | <br>
 na śeṣo aghne anyajātamastyacetānasya mā patho vi dukṣaḥ || <br>
 nahi ghrabhāyāraṇaḥ suśevo.anyodaryo manasā mantavā u | <br>
 adhā cidokaḥ punarit sa etyā no vājyabhīṣāḷ etu navyaḥ || <br>
 tvamaghne vanuṣyato ... || <br>
 etā no aghne saubhaghā ... || <br>
 <p></p><hr>
 <center>
 <a href="rv07005.htm">Next: Hymn 5</a></center>
 </body>