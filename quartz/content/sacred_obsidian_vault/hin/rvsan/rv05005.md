<body>
 <center>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 
 <br>
 <a href="../rigveda/rv05005.htm">English</a> 
 
 <br>
 <a href="rvi05.htm">Rig Veda Book 5 Index</a> 
 <a href="rv05004.htm">Previous</a> 
 <a href="rv05006.htm">Next</a> 
 </center>
 <hr>
 
 <h3 align="CENTER">Rig Veda Book 5 Hymn 5</h3>
 सुसमिद्धाय शोचिषे घर्तं तीव्रं जुहोतन | <br>
 अग्नये जातवेदसे || <br>
 नराशंसः सुषूदतीमं यज्ञम अदाभ्यः | <br>
 कविर हि मधुहस्त्यः || <br>
 ईळितो अग्न आ वहेन्द्रं चित्रम इह परियम | <br>
 सुखै रथेभिर ऊतये || <br>
 ऊर्णम्रदा वि परथस्वाभ्य अर्का अनूषत | <br>
 भवा नः शुभ्र सातये || <br>
 देवीर दवारो वि शरयध्वं सुप्रायणा न ऊतये | <br>
 पर-पर यज्ञम पर्णीतन || <br>
 सुप्रतीके वयोव्र्धा यह्वी रतस्य मातरा | <br>
 दोषाम उषासम ईमहे || <br>
 वातस्य पत्मन्न ईळिता दैव्या होतारा मनुषः | <br>
 इमं नो यज्ञम आ गतम || <br>
 इळा सरस्वती मही तिस्रो देवीर मयोभुवः | <br>
 बर्हिः सीदन्त्व अस्रिधः || <br>
 शिवस तवष्टर इहा गहि विभुः पोष उत तमना | <br>
 यज्ञे-यज्ञे न उद अव || <br>
 यत्र वेत्थ वनस्पते देवानां गुह्या नामानि | <br>
 तत्र हव्यानि गामय || <br>
 सवाहाग्नये वरुणाय सवाहेन्द्राय मरुद्भ्यः सवाहा देवेभ्यो हविः |<br>
 <p></p>
 susamiddhāya śociṣe ghṛtaṃ tīvraṃ juhotana | <br>
 aghnaye jātavedase || <br>
 narāśaṃsaḥ suṣūdatīmaṃ yajñam adābhyaḥ | <br>
 kavir hi madhuhastyaḥ || <br>
 īḷito aghna ā vahendraṃ citram iha priyam | <br>
 sukhai rathebhir ūtaye || <br>
 ūrṇamradā vi prathasvābhy arkā anūṣata | <br>
 bhavā naḥ śubhra sātaye || <br>
 devīr dvāro vi śrayadhvaṃ suprāyaṇā na ūtaye | <br>
 pra-pra yajñam pṛṇītana || <br>
 supratīke vayovṛdhā yahvī ṛtasya mātarā | <br>
 doṣām uṣāsam īmahe || <br>
 vātasya patmann īḷitā daivyā hotārā manuṣaḥ | <br>
 imaṃ no yajñam ā ghatam || <br>
 iḷā sarasvatī mahī tisro devīr mayobhuvaḥ | <br>
 barhiḥ sīdantv asridhaḥ || <br>
 śivas tvaṣṭar ihā ghahi vibhuḥ poṣa uta tmanā | <br>
 yajñe-yajñe na ud ava || <br>
 yatra vettha vanaspate devānāṃ ghuhyā nāmāni | <br>
 tatra havyāni ghāmaya || <br>
 svāhāghnaye varuṇāya svāhendrāya marudbhyaḥ svāhā devebhyo haviḥ |<br>
 <p></p><hr>
 <center>
 <a href="rv05006.htm">Next: Hymn 6</a></center>
 </body>