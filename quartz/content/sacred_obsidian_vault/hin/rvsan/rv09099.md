<body>
 <center>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 
 <br>
 <a href="../rigveda/rv09099.htm">English</a> 
 
 <br>
 <a href="rvi09.htm">Rig Veda Book 9 Index</a> 
 <a href="rv09098.htm">Previous</a> 
 <a href="rv09100.htm">Next</a> 
 </center>
 <hr>
 
 <h3 align="CENTER">Rig Veda Book 9 Hymn 99</h3>
 आ हर्यताय धर्ष्णवे धनुस्तन्वन्ति पौंस्यम | <br>
 शुक्रांवयन्त्यसुराय निर्णिजं विपामग्रे महीयुवः || <br>
 अध कषपा परिष्क्र्तो वाजानभि पर गाहते | <br>
 यदी विवस्वतो धियो हरिं हिन्वन्ति यातवे || <br>
 तमस्य मर्जयामसि मदो य इन्द्रपातमः | <br>
 यं गाव आसभिर्दधुः पुरा नूनं च सूरयः || <br>
 तं गाथया पुराण्या पुनानमभ्यनूषत | <br>
 उतो कर्पन्तधीतयो देवानां नाम बिभ्रतीः || <br>
 तमुक्षमाणमव्यये वारे पुनन्ति धर्णसिम | <br>
 दूतं न पूर्वचित्तय आ शासते मनीषिणः || <br>
 स पुनानो मदिन्तमः सोमश्चमूषु सीदति | <br>
 पशौ न रेत आदधत पतिर्वचस्यते धियः || <br>
 स मर्ज्यते सुकर्मभिर्देवो देवेभ्यः सुतः | <br>
 विदे यदासु सन्ददिर्महीरपो वि गाहते || <br>
 सुत इन्दो पवित्र आ नर्भिर्यतो वि नीयसे | <br>
 इन्द्राय मत्सरिन्तमश्चमूष्वा नि षीदसि || <br>
 <p></p>
 ā haryatāya dhṛṣṇave dhanustanvanti pauṃsyam | <br>
 śukrāṃvayantyasurāya nirṇijaṃ vipāmaghre mahīyuvaḥ || <br>
 adha kṣapā pariṣkṛto vājānabhi pra ghāhate | <br>
 yadī vivasvato dhiyo hariṃ hinvanti yātave || <br>
 tamasya marjayāmasi mado ya indrapātamaḥ | <br>
 yaṃ ghāva āsabhirdadhuḥ purā nūnaṃ ca sūrayaḥ || <br>
 taṃ ghāthayā purāṇyā punānamabhyanūṣata | <br>
 uto kṛpantadhītayo devānāṃ nāma bibhratīḥ || <br>
 tamukṣamāṇamavyaye vāre punanti dharṇasim | <br>
 dūtaṃ na pūrvacittaya ā śāsate manīṣiṇaḥ || <br>
 sa punāno madintamaḥ somaścamūṣu sīdati | <br>
 paśau na reta ādadhat patirvacasyate dhiyaḥ || <br>
 sa mṛjyate sukarmabhirdevo devebhyaḥ sutaḥ | <br>
 vide yadāsu sandadirmahīrapo vi ghāhate || <br>
 suta indo pavitra ā nṛbhiryato vi nīyase | <br>
 indrāya matsarintamaścamūṣvā ni ṣīdasi || <br>
 <p></p><hr>
 <center>
 <a href="rv09100.htm">Next: Hymn 100</a></center>
 </body>