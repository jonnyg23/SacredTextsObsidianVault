<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi05.htm">Book 5 Index</a><br>
  
 <a href="rys5024.htm">Previous</a> 
 <a href="rys5026.htm">Next</a> 
 
 </div>
 <hr>
 
 <h3 align="CENTER">Book 5<br>Chapter 25
 </h3><table width="100%">
 <td width="50%">
  <font color="GREEN" size="-1">1</font>
  ity uktāḥ sītayā ghoraṃ rākṣasyaḥ krodhamūrchitāḥ<br>
   kāś cij jagmus tad ākhyātuṃ rāvaṇasya tarasvinaḥ<br>
  <font color="GREEN" size="-1">2</font>
  tataḥ sītām upāgamya rākṣasyo ghoradarśanāḥ<br>
   punaḥ paruṣam ekārtham anarthārtham athābruvan<br>
  <font color="GREEN" size="-1">3</font>
  hantedānīṃ tavānārye sīte pāpaviniścaye<br>
   rākṣasyo bhakṣayiṣyanti māṃsam etad yathāsukham<br>
  <font color="GREEN" size="-1">4</font>
  sītāṃ tābhir anāryābhir dṛṣṭvā saṃtarjitāṃ tadā<br>
   rākṣasī trijaṭāvṛddhā śayānā vākyam abravīt<br>
  <font color="GREEN" size="-1">5</font>
  ātmānaṃ khādatānāryā na sītāṃ bhakṣayiṣyatha<br>
   janakasya sutām iṣṭāṃ snuṣāṃ daśarathasya ca<br>
  <font color="GREEN" size="-1">6</font>
  svapno hy adya mayā dṛṣṭo dāruṇo romaharṣaṇaḥ<br>
   rākṣasānām abhāvāya bhartur asyā bhavāya ca<br>
  <font color="GREEN" size="-1">7</font>
  evam uktās trijaṭayā rākṣasyaḥ krodhamūrchitāḥ<br>
   sarvā evābruvan bhītās trijaṭāṃ tām idaṃ vacaḥ<br>
  <font color="GREEN" size="-1">8</font>
  kathayasva tvayā dṛṣṭaḥ svapne 'yaṃ kīdṛśo niśi<br>
  <font color="GREEN" size="-1">9</font>
  tāsāṃ śrutvā tu vacanaṃ rākṣasīnāṃ mukhodgatam<br>
   uvāca vacanaṃ kāle trijaṭāsvapnasaṃśritam<br>
  <font color="GREEN" size="-1">10</font>
  gajadantamayīṃ divyāṃ śibikām antarikṣagām<br>
    yuktāṃ vājisahasreṇa svayam āsthāya rāghavaḥ<br>
 <font color="GREEN" size="-1">11</font>
  svapne cādya mayā dṛṣṭā sītā śuklāmbarāvṛtā<br>
    sāgareṇa parikṣiptaṃ śvetaparvatam āsthitā<br>
    rāmeṇa saṃgatā sītā bhāskareṇa prabhā yathā<br>
 <font color="GREEN" size="-1">12</font>
  rāghavaś ca mayā dṛṣṭaś caturdantaṃ mahāgajam<br>
    ārūḍhaḥ śailasaṃkāśaṃ cacāra sahalakṣmaṇaḥ<br>
 <font color="GREEN" size="-1">13</font>
  tatas tau naraśārdūlau dīpyamānau svatejasā<br>
    śuklamālyāmbaradharau jānakīṃ paryupasthitau<br>
 <font color="GREEN" size="-1">14</font>
  tatas tasya nagasyāgre ākāśasthasya dantinaḥ<br>
    bhartrā parigṛhītasya jānakī skandham āśritā<br>
 <font color="GREEN" size="-1">15</font>
  bhartur aṅkāt samutpatya tataḥ kamalalocanā<br>
    candrasūryau mayā dṛṣṭā pāṇibhyāṃ parimārjatī<br>
 <font color="GREEN" size="-1">16</font>
  tatas tābhyāṃ kumārābhyām āsthitaḥ sa gajottamaḥ<br>
    sītayā ca viśālākṣyā laṅkāyā upari sthitaḥ<br>
 <font color="GREEN" size="-1">17</font>
  pāṇḍurarṣabhayuktena rathenāṣṭayujā svayam<br>
    śuklamālyāmbaradharo lakṣmaṇena samāgataḥ<br>
    lakṣmaṇena saha bhrātrā sītayā saha bhāryayā<br>
 <font color="GREEN" size="-1">18</font>
  vimānāt puṣpakād adya rāvaṇaḥ patito bhuvi<br>
    kṛṣyapāṇaḥ striyā dṛṣṭo muṇḍaḥ kṛṣṇāmbaraḥ punaḥ<br>
 <font color="GREEN" size="-1">19</font>
  rathena kharayuktena raktamālyānulepanaḥ<br>
    prayāto dakṣiṇām āśāṃ praviṣṭaḥ kardamaṃ hradam<br>
 <font color="GREEN" size="-1">20</font>
  kaṇṭhe baddhvā daśagrīvaṃ pramadā raktavāsinī<br>
    kālī kardamaliptāṅgī diśaṃ yāmyāṃ prakarṣati<br>
 <font color="GREEN" size="-1">21</font>
  varāheṇa daśagrīvaḥ śiṃśumāreṇa cendrajit<br>
    uṣṭreṇa kumbhakarṇaś ca prayāto dakṣiṇāṃ diśam<br>
 <font color="GREEN" size="-1">22</font>
  samājaś ca mahān vṛtto gītavāditraniḥsvanaḥ<br>
    pibatāṃ raktamālyānāṃ rakṣasāṃ raktavāsasām<br>
 <font color="GREEN" size="-1">23</font>
  laṅkā ceyaṃ purī ramyā savājirathasaṃkulā<br>
    sāgare patitā dṛṣṭā bhagnagopuratoraṇā<br>
 <font color="GREEN" size="-1">24</font>
  pītva tailaṃ pranṛttāś ca prahasantyo mahāsvanāḥ<br>
    laṅkāyāṃ bhasmarūkṣāyāṃ sarvā rākṣasayoṣitaḥ<br>
 <font color="GREEN" size="-1">25</font>
  kumbhakarṇādayaś ceme sarve rākṣasapuṃgavāḥ<br>
    raktaṃ nivasanaṃ gṛhya praviṣṭā gomayahrade<br>
 <font color="GREEN" size="-1">26</font>
  apagacchata naśyadhvaṃ sītām āpnoti rāghavaḥ<br>
    ghātayet paramāmarṣī sarvaiḥ sārdhaṃ hi rākṣasaiḥ<br>
 <font color="GREEN" size="-1">27</font>
  priyāṃ bahumatāṃ bhāryāṃ vanavāsam anuvratām<br>
    bhartsitāṃ tarjitāṃ vāpi nānumaṃsyati rāghavaḥ<br>
 <font color="GREEN" size="-1">28</font>
  tad alaṃ krūravākyair vaḥ sāntvam evābhidhīyatām<br>
    abhiyācāma vaidehīm etad dhi mama rocate<br>
 <font color="GREEN" size="-1">29</font>
  yasyā hy evaṃ vidhaḥ svapno duḥkhitāyāḥ pradṛśyate<br>
    sā duḥkhair bahubhir muktā priyaṃ prāpnoty anuttamam<br>
 <font color="GREEN" size="-1">30</font>
  bhartsitām api yācadhvaṃ rākṣasyaḥ kiṃ vivakṣayā<br>
    rāghavād dhi bhayaṃ ghoraṃ rākṣasānām upasthitam<br>
 <font color="GREEN" size="-1">31</font>
  praṇipāta prasannā hi maithilī janakātmajā<br>
    alam eṣā paritrātuṃ rākṣasyo mahato bhayāt<br>
 <font color="GREEN" size="-1">32</font>
  api cāsyā viśālākṣyā na kiṃ cid upalakṣaye<br>
    viruddham api cāṅgeṣu susūkṣmam api lakṣmaṇam<br>
 <font color="GREEN" size="-1">33</font>
  chāyā vaiguṇya mātraṃ tu śaṅke duḥkham upasthitam<br>
    aduḥkhārhām imāṃ devīṃ vaihāyasam upasthitām<br>
 <font color="GREEN" size="-1">34</font>
  arthasiddhiṃ tu vaidehyāḥ paśyāmy aham upasthitām<br>
    rākṣasendravināśaṃ ca vijayaṃ rāghavasya ca<br>
 <font color="GREEN" size="-1">35</font>
  nimittabhūtam etat tu śrotum asyā mahat priyam<br>
    dṛśyate ca sphurac cakṣuḥ padmapatram ivāyatam<br>
 <font color="GREEN" size="-1">36</font>
  īṣac ca hṛṣito vāsyā dakṣiṇāyā hy adakṣiṇaḥ<br>
    akasmād eva vaidehyā bāhur ekaḥ prakampate<br>
 <font color="GREEN" size="-1">37</font>
  kareṇuhastapratimaḥ savyaś corur anuttamaḥ<br>
    vepan sūcayatīvāsyā rāghavaṃ purataḥ sthitam<br>
 <font color="GREEN" size="-1">38</font>
  pakṣī ca śākhā nilayaṃ praviṣṭaḥ; punaḥ punaś cottamasāntvavādī<br>
    sukhāgatāṃ vācam udīrayāṇaḥ; punaḥ punaś codayatīva hṛṣṭaḥ<br>
 </td>
 <td width="50%">
  <font color="GREEN" size="-1">1</font>
  इत्य उक्ताः सीतया घॊरं राक्षस्यः करॊधमूर्छिताः<br>
   काश चिज जग्मुस तद आख्यातुं रावणस्य तरस्विनः<br>
  <font color="GREEN" size="-1">2</font>
  ततः सीताम उपागम्य राक्षस्यॊ घॊरदर्शनाः<br>
   पुनः परुषम एकार्थम अनर्थार्थम अथाब्रुवन<br>
  <font color="GREEN" size="-1">3</font>
  हन्तेदानीं तवानार्ये सीते पापविनिश्चये<br>
   राक्षस्यॊ भक्षयिष्यन्ति मांसम एतद यथासुखम<br>
  <font color="GREEN" size="-1">4</font>
  सीतां ताभिर अनार्याभिर दृष्ट्वा संतर्जितां तदा<br>
   राक्षसी तरिजटावृद्धा शयाना वाक्यम अब्रवीत<br>
  <font color="GREEN" size="-1">5</font>
  आत्मानं खादतानार्या न सीतां भक्षयिष्यथ<br>
   जनकस्य सुताम इष्टां सनुषां दशरथस्य च<br>
  <font color="GREEN" size="-1">6</font>
  सवप्नॊ हय अद्य मया दृष्टॊ दारुणॊ रॊमहर्षणः<br>
   राक्षसानाम अभावाय भर्तुर अस्या भवाय च<br>
  <font color="GREEN" size="-1">7</font>
  एवम उक्तास तरिजटया राक्षस्यः करॊधमूर्छिताः<br>
   सर्वा एवाब्रुवन भीतास तरिजटां ताम इदं वचः<br>
  <font color="GREEN" size="-1">8</font>
  कथयस्व तवया दृष्टः सवप्ने ऽयं कीदृशॊ निशि<br>
  <font color="GREEN" size="-1">9</font>
  तासां शरुत्वा तु वचनं राक्षसीनां मुखॊद्गतम<br>
   उवाच वचनं काले तरिजटास्वप्नसंश्रितम<br>
  <font color="GREEN" size="-1">10</font>
  गजदन्तमयीं दिव्यां शिबिकाम अन्तरिक्षगाम<br>
    युक्तां वाजिसहस्रेण सवयम आस्थाय राघवः<br>
 <font color="GREEN" size="-1">11</font>
  सवप्ने चाद्य मया दृष्टा सीता शुक्लाम्बरावृता<br>
    सागरेण परिक्षिप्तं शवेतपर्वतम आस्थिता<br>
    रामेण संगता सीता भास्करेण परभा यथा<br>
 <font color="GREEN" size="-1">12</font>
  राघवश च मया दृष्टश चतुर्दन्तं महागजम<br>
    आरूढः शैलसंकाशं चचार सहलक्ष्मणः<br>
 <font color="GREEN" size="-1">13</font>
  ततस तौ नरशार्दूलौ दीप्यमानौ सवतेजसा<br>
    शुक्लमाल्याम्बरधरौ जानकीं पर्युपस्थितौ<br>
 <font color="GREEN" size="-1">14</font>
  ततस तस्य नगस्याग्रे आकाशस्थस्य दन्तिनः<br>
    भर्त्रा परिगृहीतस्य जानकी सकन्धम आश्रिता<br>
 <font color="GREEN" size="-1">15</font>
  भर्तुर अङ्कात समुत्पत्य ततः कमललॊचना<br>
    चन्द्रसूर्यौ मया दृष्टा पाणिभ्यां परिमार्जती<br>
 <font color="GREEN" size="-1">16</font>
  ततस ताभ्यां कुमाराभ्याम आस्थितः स गजॊत्तमः<br>
    सीतया च विशालाक्ष्या लङ्काया उपरि सथितः<br>
 <font color="GREEN" size="-1">17</font>
  पाण्डुरर्षभयुक्तेन रथेनाष्टयुजा सवयम<br>
    शुक्लमाल्याम्बरधरॊ लक्ष्मणेन समागतः<br>
    लक्ष्मणेन सह भरात्रा सीतया सह भार्यया<br>
 <font color="GREEN" size="-1">18</font>
  विमानात पुष्पकाद अद्य रावणः पतितॊ भुवि<br>
    कृष्यपाणः सत्रिया दृष्टॊ मुण्डः कृष्णाम्बरः पुनः<br>
 <font color="GREEN" size="-1">19</font>
  रथेन खरयुक्तेन रक्तमाल्यानुलेपनः<br>
    परयातॊ दक्षिणाम आशां परविष्टः कर्दमं हरदम<br>
 <font color="GREEN" size="-1">20</font>
  कण्ठे बद्ध्वा दशग्रीवं परमदा रक्तवासिनी<br>
    काली कर्दमलिप्ताङ्गी दिशं याम्यां परकर्षति<br>
 <font color="GREEN" size="-1">21</font>
  वराहेण दशग्रीवः शिंशुमारेण चेन्द्रजित<br>
    उष्ट्रेण कुम्भकर्णश च परयातॊ दक्षिणां दिशम<br>
 <font color="GREEN" size="-1">22</font>
  समाजश च महान वृत्तॊ गीतवादित्रनिःस्वनः<br>
    पिबतां रक्तमाल्यानां रक्षसां रक्तवाससाम<br>
 <font color="GREEN" size="-1">23</font>
  लङ्का चेयं पुरी रम्या सवाजिरथसंकुला<br>
    सागरे पतिता दृष्टा भग्नगॊपुरतॊरणा<br>
 <font color="GREEN" size="-1">24</font>
  पीत्व तैलं परनृत्ताश च परहसन्त्यॊ महास्वनाः<br>
    लङ्कायां भस्मरूक्षायां सर्वा राक्षसयॊषितः<br>
 <font color="GREEN" size="-1">25</font>
  कुम्भकर्णादयश चेमे सर्वे राक्षसपुंगवाः<br>
    रक्तं निवसनं गृह्य परविष्टा गॊमयह्रदे<br>
 <font color="GREEN" size="-1">26</font>
  अपगच्छत नश्यध्वं सीताम आप्नॊति राघवः<br>
    घातयेत परमामर्षी सर्वैः सार्धं हि राक्षसैः<br>
 <font color="GREEN" size="-1">27</font>
  परियां बहुमतां भार्यां वनवासम अनुव्रताम<br>
    भर्त्सितां तर्जितां वापि नानुमंस्यति राघवः<br>
 <font color="GREEN" size="-1">28</font>
  तद अलं करूरवाक्यैर वः सान्त्वम एवाभिधीयताम<br>
    अभियाचाम वैदेहीम एतद धि मम रॊचते<br>
 <font color="GREEN" size="-1">29</font>
  यस्या हय एवं विधः सवप्नॊ दुःखितायाः परदृश्यते<br>
    सा दुःखैर बहुभिर मुक्ता परियं पराप्नॊत्य अनुत्तमम<br>
 <font color="GREEN" size="-1">30</font>
  भर्त्सिताम अपि याचध्वं राक्षस्यः किं विवक्षया<br>
    राघवाद धि भयं घॊरं राक्षसानाम उपस्थितम<br>
 <font color="GREEN" size="-1">31</font>
  परणिपात परसन्ना हि मैथिली जनकात्मजा<br>
    अलम एषा परित्रातुं राक्षस्यॊ महतॊ भयात<br>
 <font color="GREEN" size="-1">32</font>
  अपि चास्या विशालाक्ष्या न किं चिद उपलक्षये<br>
    विरुद्धम अपि चाङ्गेषु सुसूक्ष्मम अपि लक्ष्मणम<br>
 <font color="GREEN" size="-1">33</font>
  छाया वैगुण्य मात्रं तु शङ्के दुःखम उपस्थितम<br>
    अदुःखार्हाम इमां देवीं वैहायसम उपस्थिताम<br>
 <font color="GREEN" size="-1">34</font>
  अर्थसिद्धिं तु वैदेह्याः पश्याम्य अहम उपस्थिताम<br>
    राक्षसेन्द्रविनाशं च विजयं राघवस्य च<br>
 <font color="GREEN" size="-1">35</font>
  निमित्तभूतम एतत तु शरॊतुम अस्या महत परियम<br>
    दृश्यते च सफुरच चक्षुः पद्मपत्रम इवायतम<br>
 <font color="GREEN" size="-1">36</font>
  ईषच च हृषितॊ वास्या दक्षिणाया हय अदक्षिणः<br>
    अकस्माद एव वैदेह्या बाहुर एकः परकम्पते<br>
 <font color="GREEN" size="-1">37</font>
  करेणुहस्तप्रतिमः सव्यश चॊरुर अनुत्तमः<br>
    वेपन सूचयतीवास्या राघवं पुरतः सथितम<br>
 <font color="GREEN" size="-1">38</font>
  पक्षी च शाखा निलयं परविष्टः; पुनः पुनश चॊत्तमसान्त्ववादी<br>
    सुखागतां वाचम उदीरयाणः; पुनः पुनश चॊदयतीव हृष्टः<br>
 </td>
 
 </table>
 <p></p><div class="filenav">
 <hr>
 <center>
 <a href="rys5026.htm">Next: Chapter 26</a></center>
 </div>
 </center></body>