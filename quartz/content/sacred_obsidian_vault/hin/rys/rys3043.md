<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi03.htm">Book 3 Index</a><br>
  
 <a href="rys3042.htm">Previous</a> 
 <a href="rys3044.htm">Next</a> 
 
 </div>
 <hr>
 
 <h3 align="CENTER">Book 3<br>Chapter 43
 </h3><table width="100%">
 <td width="50%">
  <font color="GREEN" size="-1">1</font>
  ārtasvaraṃ tu taṃ bhartur vijñāya sadṛśaṃ vane<br>
   uvāca lakṣmaṇaṃ sītā gaccha jānīhi rāghavam<br>
  <font color="GREEN" size="-1">2</font>
  na hi me jīvitaṃ sthāne hṛdayaṃ vāvatiṣṭhate<br>
   krośataḥ paramārtasya śrutaḥ śabdo mayā bhṛśam<br>
  <font color="GREEN" size="-1">3</font>
  ākrandamānaṃ tu vane bhrātaraṃ trātum arhasi<br>
   taṃ kṣipram abhidhāva tvaṃ bhrātaraṃ śaraṇaiṣiṇam<br>
  <font color="GREEN" size="-1">4</font>
  rakṣasāṃ vaśam āpannaṃ siṃhānām iva govṛṣam<br>
   na jagāma tathoktas tu bhrātur ājñāya śāsanam<br>
  <font color="GREEN" size="-1">5</font>
  tam uvāca tatas tatra kupitā janakātmajā<br>
   saumitre mitrarūpeṇa bhrātus tvam asi śatruvat<br>
  <font color="GREEN" size="-1">6</font>
  yas tvam asyām avasthāyāṃ bhrātaraṃ nābhipadyase<br>
   icchasi tvaṃ vinaśyantaṃ rāmaṃ lakṣmaṇa matkṛte<br>
  <font color="GREEN" size="-1">7</font>
  vyasanaṃ te priyaṃ manye sneho bhrātari nāsti te<br>
   tena tiṣṭhasi visrabdhas tam apaśyan mahādyutim<br>
  <font color="GREEN" size="-1">8</font>
  kiṃ hi saṃśayam āpanne tasminn iha mayā bhavet<br>
   kartavyam iha tiṣṭhantyā yat pradhānas tvam āgataḥ<br>
  <font color="GREEN" size="-1">9</font>
  iti bruvāṇaṃ vaidehīṃ bāṣpaśokapariplutām<br>
   abravīl lakṣmaṇas trastāṃ sītāṃ mṛgavadhūm iva<br>
  <font color="GREEN" size="-1">10</font>
  devi devamanuṣyeṣu gandharveṣu patatriṣu<br>
    rākṣaseṣu piśāceṣu kiṃnareṣu mṛgeṣu ca<br>
 <font color="GREEN" size="-1">11</font>
  dānaveṣu ca ghoreṣu na sa vidyeta śobhane<br>
    yo rāmaṃ pratiyudhyeta samare vāsavopamam<br>
 <font color="GREEN" size="-1">12</font>
  avadhyaḥ samare rāmo naivaṃ tvaṃ vaktum arhasi<br>
    na tvām asmin vane hātum utsahe rāghavaṃ vinā<br>
 <font color="GREEN" size="-1">13</font>
  anivāryaṃ balaṃ tasya balair balavatām api<br>
    tribhir lokaiḥ samudyuktaiḥ seśvaraiḥ sāmarair api<br>
 <font color="GREEN" size="-1">14</font>
  hṛdayaṃ nirvṛtaṃ te 'stu saṃtāpas tyajyatām ayam<br>
    āgamiṣyati te bhartā śīghraṃ hatvā mṛgottamam<br>
 <font color="GREEN" size="-1">15</font>
  na sa tasya svaro vyaktaṃ na kaś cid api daivataḥ<br>
    gandharvanagaraprakhyā māyā sā tasya rakṣasaḥ<br>
 <font color="GREEN" size="-1">16</font>
  nyāsabhūtāsi vaidehi nyastā mayi mahātmanā<br>
    rāmeṇa tvaṃ varārohe na tvāṃ tyaktum ihotsahe<br>
 <font color="GREEN" size="-1">17</font>
  kṛtavairāś ca kalyāṇi vayam etair niśācaraiḥ<br>
    kharasya nidhane devi janasthānavadhaṃ prati<br>
 <font color="GREEN" size="-1">18</font>
  rākṣasā vidhinā vāco visṛjanti mahāvane<br>
    hiṃsāvihārā vaidehi na cintayitum arhasi<br>
 <font color="GREEN" size="-1">19</font>
  lakṣmaṇenaivam uktā tu kruddhā saṃraktalocanā<br>
    abravīt paruṣaṃ vākyaṃ lakṣmaṇaṃ satyavādinam<br>
 <font color="GREEN" size="-1">20</font>
  anārya karuṇārambha nṛśaṃsa kulapāṃsana<br>
    ahaṃ tava priyaṃ manye tenaitāni prabhāṣase<br>
 <font color="GREEN" size="-1">21</font>
  naitac citraṃ sapatneṣu pāpaṃ lakṣmaṇa yad bhavet<br>
    tvadvidheṣu nṛśaṃseṣu nityaṃ pracchannacāriṣu<br>
 <font color="GREEN" size="-1">22</font>
  suduṣṭas tvaṃ vane rāmam ekam eko 'nugacchasi<br>
    mama hetoḥ praticchannaḥ prayukto bharatena vā<br>
 <font color="GREEN" size="-1">23</font>
  katham indīvaraśyāmaṃ rāmaṃ padmanibhekṣaṇam<br>
    upasaṃśritya bhartāraṃ kāmayeyaṃ pṛthag janam<br>
 <font color="GREEN" size="-1">24</font>
  samakṣaṃ tava saumitre prāṇāṃs tyakṣye na saṃśayaḥ<br>
    rāmaṃ vinā kṣaṇam api na hi jīvāmi bhūtale<br>
 <font color="GREEN" size="-1">25</font>
  ity uktaḥ paruṣaṃ vākyaṃ sītayā somaharṣaṇam<br>
    abravīl lakṣmaṇaḥ sītāṃ prāñjalir vijitendriyaḥ<br>
 <font color="GREEN" size="-1">26</font>
  uttaraṃ notsahe vaktuṃ daivataṃ bhavatī mama<br>
    vākyam apratirūpaṃ tu na citraṃ strīṣu maithili<br>
 <font color="GREEN" size="-1">27</font>
  svabhāvas tv eṣa nārīṇām eṣu lokeṣu dṛśyate<br>
    vimuktadharmāś capalās tīkṣṇā bhedakarāḥ striyaḥ<br>
 <font color="GREEN" size="-1">28</font>
  upaśṛṇvantu me sarve sākṣibhūtā vanecarāḥ<br>
    nyāyavādī yathā vākyam ukto 'haṃ paruṣaṃ tvayā<br>
 <font color="GREEN" size="-1">29</font>
  dhik tvām adya praṇaśya tvaṃ yan mām evaṃ viśaṅkase<br>
    strītvād duṣṭasvabhāvena guruvākye vyavasthitam<br>
 <font color="GREEN" size="-1">30</font>
  gamiṣye yatra kākutsthaḥ svasti te 'stu varānane<br>
    rakṣantu tvāṃ viśālākṣi samagrā vanadevatāḥ<br>
 <font color="GREEN" size="-1">31</font>
  nimittāni hi ghorāṇi yāni prādurbhavanti me<br>
    api tvāṃ saha rāmeṇa paśyeyaṃ punar āgataḥ<br>
 <font color="GREEN" size="-1">32</font>
  lakṣmaṇenaivam uktā tu rudatī janakātmajā<br>
    pratyuvāca tato vākyaṃ tīvraṃ bāṣpapariplutā<br>
 <font color="GREEN" size="-1">33</font>
  godāvarīṃ pravekṣyāmi vinā rāmeṇa lakṣmaṇa<br>
    ābandhiṣye 'thavā tyakṣye viṣame deham ātmanaḥ<br>
 <font color="GREEN" size="-1">34</font>
  pibāmi vā viṣaṃ tīkṣṇaṃ pravekṣyāmi hutāśanam<br>
    na tv ahaṃ rāghavād anyaṃ padāpi puruṣaṃ spṛśe<br>
 <font color="GREEN" size="-1">35</font>
  iti lakṣmaṇam ākruśya sītā duḥkhasamanvitā<br>
    pāṇibhyāṃ rudatī duḥkhād udaraṃ prajaghāna ha<br>
 <font color="GREEN" size="-1">36</font>
  tām ārtarūpāṃ vimanā rudantīṃ; saumitrir ālokya viśālanetrām<br>
    āśvāsayām āsa na caiva bhartus; taṃ bhrātaraṃ kiṃ cid uvāca sītā<br>
 <font color="GREEN" size="-1">37</font>
  tatas tu sītām abhivādya lakṣmaṇaḥ; kṛtāñjaliḥ kiṃ cid abhipraṇamya<br>
    avekṣamāṇo bahuśaś ca maithilīṃ; jagāma rāmasya samīpam ātmavān<br>
 </td>
 <td width="50%">
  <font color="GREEN" size="-1">1</font>
  आर्तस्वरं तु तं भर्तुर विज्ञाय सदृशं वने<br>
   उवाच लक्ष्मणं सीता गच्छ जानीहि राघवम<br>
  <font color="GREEN" size="-1">2</font>
  न हि मे जीवितं सथाने हृदयं वावतिष्ठते<br>
   करॊशतः परमार्तस्य शरुतः शब्दॊ मया भृशम<br>
  <font color="GREEN" size="-1">3</font>
  आक्रन्दमानं तु वने भरातरं तरातुम अर्हसि<br>
   तं कषिप्रम अभिधाव तवं भरातरं शरणैषिणम<br>
  <font color="GREEN" size="-1">4</font>
  रक्षसां वशम आपन्नं सिंहानाम इव गॊवृषम<br>
   न जगाम तथॊक्तस तु भरातुर आज्ञाय शासनम<br>
  <font color="GREEN" size="-1">5</font>
  तम उवाच ततस तत्र कुपिता जनकात्मजा<br>
   सौमित्रे मित्ररूपेण भरातुस तवम असि शत्रुवत<br>
  <font color="GREEN" size="-1">6</font>
  यस तवम अस्याम अवस्थायां भरातरं नाभिपद्यसे<br>
   इच्छसि तवं विनश्यन्तं रामं लक्ष्मण मत्कृते<br>
  <font color="GREEN" size="-1">7</font>
  वयसनं ते परियं मन्ये सनेहॊ भरातरि नास्ति ते<br>
   तेन तिष्ठसि विस्रब्धस तम अपश्यन महाद्युतिम<br>
  <font color="GREEN" size="-1">8</font>
  किं हि संशयम आपन्ने तस्मिन्न इह मया भवेत<br>
   कर्तव्यम इह तिष्ठन्त्या यत परधानस तवम आगतः<br>
  <font color="GREEN" size="-1">9</font>
  इति बरुवाणं वैदेहीं बाष्पशॊकपरिप्लुताम<br>
   अब्रवील लक्ष्मणस तरस्तां सीतां मृगवधूम इव<br>
  <font color="GREEN" size="-1">10</font>
  देवि देवमनुष्येषु गन्धर्वेषु पतत्रिषु<br>
    राक्षसेषु पिशाचेषु किंनरेषु मृगेषु च<br>
 <font color="GREEN" size="-1">11</font>
  दानवेषु च घॊरेषु न स विद्येत शॊभने<br>
    यॊ रामं परतियुध्येत समरे वासवॊपमम<br>
 <font color="GREEN" size="-1">12</font>
  अवध्यः समरे रामॊ नैवं तवं वक्तुम अर्हसि<br>
    न तवाम अस्मिन वने हातुम उत्सहे राघवं विना<br>
 <font color="GREEN" size="-1">13</font>
  अनिवार्यं बलं तस्य बलैर बलवताम अपि<br>
    तरिभिर लॊकैः समुद्युक्तैः सेश्वरैः सामरैर अपि<br>
 <font color="GREEN" size="-1">14</font>
  हृदयं निर्वृतं ते ऽसतु संतापस तयज्यताम अयम<br>
    आगमिष्यति ते भर्ता शीघ्रं हत्वा मृगॊत्तमम<br>
 <font color="GREEN" size="-1">15</font>
  न स तस्य सवरॊ वयक्तं न कश चिद अपि दैवतः<br>
    गन्धर्वनगरप्रख्या माया सा तस्य रक्षसः<br>
 <font color="GREEN" size="-1">16</font>
  नयासभूतासि वैदेहि नयस्ता मयि महात्मना<br>
    रामेण तवं वरारॊहे न तवां तयक्तुम इहॊत्सहे<br>
 <font color="GREEN" size="-1">17</font>
  कृतवैराश च कल्याणि वयम एतैर निशाचरैः<br>
    खरस्य निधने देवि जनस्थानवधं परति<br>
 <font color="GREEN" size="-1">18</font>
  राक्षसा विधिना वाचॊ विसृजन्ति महावने<br>
    हिंसाविहारा वैदेहि न चिन्तयितुम अर्हसि<br>
 <font color="GREEN" size="-1">19</font>
  लक्ष्मणेनैवम उक्ता तु करुद्धा संरक्तलॊचना<br>
    अब्रवीत परुषं वाक्यं लक्ष्मणं सत्यवादिनम<br>
 <font color="GREEN" size="-1">20</font>
  अनार्य करुणारम्भ नृशंस कुलपांसन<br>
    अहं तव परियं मन्ये तेनैतानि परभाषसे<br>
 <font color="GREEN" size="-1">21</font>
  नैतच चित्रं सपत्नेषु पापं लक्ष्मण यद भवेत<br>
    तवद्विधेषु नृशंसेषु नित्यं परच्छन्नचारिषु<br>
 <font color="GREEN" size="-1">22</font>
  सुदुष्टस तवं वने रामम एकम एकॊ ऽनुगच्छसि<br>
    मम हेतॊः परतिच्छन्नः परयुक्तॊ भरतेन वा<br>
 <font color="GREEN" size="-1">23</font>
  कथम इन्दीवरश्यामं रामं पद्मनिभेक्षणम<br>
    उपसंश्रित्य भर्तारं कामयेयं पृथग जनम<br>
 <font color="GREEN" size="-1">24</font>
  समक्षं तव सौमित्रे पराणांस तयक्ष्ये न संशयः<br>
    रामं विना कषणम अपि न हि जीवामि भूतले<br>
 <font color="GREEN" size="-1">25</font>
  इत्य उक्तः परुषं वाक्यं सीतया सॊमहर्षणम<br>
    अब्रवील लक्ष्मणः सीतां पराञ्जलिर विजितेन्द्रियः<br>
 <font color="GREEN" size="-1">26</font>
  उत्तरं नॊत्सहे वक्तुं दैवतं भवती मम<br>
    वाक्यम अप्रतिरूपं तु न चित्रं सत्रीषु मैथिलि<br>
 <font color="GREEN" size="-1">27</font>
  सवभावस तव एष नारीणाम एषु लॊकेषु दृश्यते<br>
    विमुक्तधर्माश चपलास तीक्ष्णा भेदकराः सत्रियः<br>
 <font color="GREEN" size="-1">28</font>
  उपशृण्वन्तु मे सर्वे साक्षिभूता वनेचराः<br>
    नयायवादी यथा वाक्यम उक्तॊ ऽहं परुषं तवया<br>
 <font color="GREEN" size="-1">29</font>
  धिक तवाम अद्य परणश्य तवं यन माम एवं विशङ्कसे<br>
    सत्रीत्वाद दुष्टस्वभावेन गुरुवाक्ये वयवस्थितम<br>
 <font color="GREEN" size="-1">30</font>
  गमिष्ये यत्र काकुत्स्थः सवस्ति ते ऽसतु वरानने<br>
    रक्षन्तु तवां विशालाक्षि समग्रा वनदेवताः<br>
 <font color="GREEN" size="-1">31</font>
  निमित्तानि हि घॊराणि यानि परादुर्भवन्ति मे<br>
    अपि तवां सह रामेण पश्येयं पुनर आगतः<br>
 <font color="GREEN" size="-1">32</font>
  लक्ष्मणेनैवम उक्ता तु रुदती जनकात्मजा<br>
    परत्युवाच ततॊ वाक्यं तीव्रं बाष्पपरिप्लुता<br>
 <font color="GREEN" size="-1">33</font>
  गॊदावरीं परवेक्ष्यामि विना रामेण लक्ष्मण<br>
    आबन्धिष्ये ऽथवा तयक्ष्ये विषमे देहम आत्मनः<br>
 <font color="GREEN" size="-1">34</font>
  पिबामि वा विषं तीक्ष्णं परवेक्ष्यामि हुताशनम<br>
    न तव अहं राघवाद अन्यं पदापि पुरुषं सपृशे<br>
 <font color="GREEN" size="-1">35</font>
  इति लक्ष्मणम आक्रुश्य सीता दुःखसमन्विता<br>
    पाणिभ्यां रुदती दुःखाद उदरं परजघान ह<br>
 <font color="GREEN" size="-1">36</font>
  ताम आर्तरूपां विमना रुदन्तीं; सौमित्रिर आलॊक्य विशालनेत्राम<br>
    आश्वासयाम आस न चैव भर्तुस; तं भरातरं किं चिद उवाच सीता<br>
 <font color="GREEN" size="-1">37</font>
  ततस तु सीताम अभिवाद्य लक्ष्मणः; कृताञ्जलिः किं चिद अभिप्रणम्य<br>
    अवेक्षमाणॊ बहुशश च मैथिलीं; जगाम रामस्य समीपम आत्मवान<br>
 </td>
 
 </table>
 <p></p><div class="filenav">
 <hr>
 <center>
 <a href="rys3044.htm">Next: Chapter 44</a></center>
 </div>
 </center></body>