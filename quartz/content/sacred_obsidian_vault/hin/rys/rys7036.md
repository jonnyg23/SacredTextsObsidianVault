<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi07.htm">Book 7 Index</a><br>
  
 <a href="rys7035.htm">Previous</a> 
 <a href="rys7037.htm">Next</a> 
 
 </div>
 <hr>
 
 <h3 align="CENTER">Book 7<br>Chapter 36
 </h3><table width="100%">
 <td width="50%">
  <font color="GREEN" size="-1">1</font>
  tataḥ pitāmahaṃ dṛṣṭvā vāyuḥ putravadhārditaḥ<br>
   śiśukaṃ taṃ samādāya uttasthau dhātur agrataḥ<br>
  <font color="GREEN" size="-1">2</font>
  calatkuṇḍalamaulisraktapanīyavibhūṣaṇaḥ<br>
   pādayor nyapatad vāyus tisro' vasthāya vedhase<br>
  <font color="GREEN" size="-1">3</font>
  taṃ tu vedavidādyas tu lambābharaṇaśobhinā<br>
   vāyum utthāpya hastena śiśuṃ taṃ parimṛṣṭavān<br>
  <font color="GREEN" size="-1">4</font>
  spṛṣṭamātras tataḥ so 'tha salīlaṃ padmajanmanā<br>
   jalasiktaṃ yathā sasyaṃ punar jīvitam āptavān<br>
  <font color="GREEN" size="-1">5</font>
  prāṇavantam imaṃ dṛṣṭvā prāṇo gandhavaho mudā<br>
   cacāra sarvabhūteṣu saṃniruddhaṃ yathāpurā<br>
  <font color="GREEN" size="-1">6</font>
  marudrogavinirmuktāḥ prajā vai muditābhavan<br>
   śītavātavinirmuktāḥ padminya iva sāmbujāḥ<br>
  <font color="GREEN" size="-1">7</font>
  tatas triyugmas trikakut tridhāmā tridaśārcitaḥ<br>
   uvāca devatā brahmā mārutapriyakāmyayā<br>
  <font color="GREEN" size="-1">8</font>
  bho mahendrāgnivaruṇadhaneśvaramaheśvarāḥ<br>
   jānatām api tat sarvaṃ hitaṃ vakṣyāmi śrūyatām<br>
  <font color="GREEN" size="-1">9</font>
  anena śiśunā kāryaṃ kartavyaṃ vo bhaviṣyati<br>
   dadatāsya varān sarve mārutasyāsya tuṣṭidān<br>
  <font color="GREEN" size="-1">10</font>
  tataḥ sahasranayanaḥ prītiraktaḥ śubhānanaḥ<br>
    kuśe śayamayīṃ mālāṃ samutkṣipyedam abravīt<br>
 <font color="GREEN" size="-1">11</font>
  matkarotsṛṣṭavajreṇa hanur asya yathā kṣataḥ<br>
    nāmnaiṣa kapiśārdūlo bhavitā hanumān iti<br>
 <font color="GREEN" size="-1">12</font>
  aham evāsya dāsyāmi paramaṃ varam uttamam<br>
    ataḥ prabhṛti vajrasya mamāvadhyo bhaviṣyati<br>
 <font color="GREEN" size="-1">13</font>
  mārtāṇḍas tv abravīt tatra bhagavāṃs timirāpahaḥ<br>
    tejaso 'sya madīyasya dadāmi śatikāṃ kalām<br>
 <font color="GREEN" size="-1">14</font>
  yadā tu śāstrāṇy adhyetuṃ śaktir asya bhaviṣyati<br>
    tadāsya śāstraṃ dāsyāmi yena vāgmī bhaviṣyati<br>
 <font color="GREEN" size="-1">15</font>
  varuṇaś ca varaṃ prādān nāsya mṛtyur bhaviṣyati<br>
    varṣāyutaśatenāpi matpāśād udakād api<br>
 <font color="GREEN" size="-1">16</font>
  yamo 'pi daṇḍāvadhyatvam arogatvaṃ ca nityaśaḥ<br>
    diśate 'sya varaṃ tuṣṭa aviṣādaṃ ca saṃyuge<br>
 <font color="GREEN" size="-1">17</font>
  gadeyaṃ māmikā nainaṃ saṃyugeṣu vadhiṣyati<br>
    ity evaṃ varadaḥ prāha tadā hy ekākṣipiṅgalaḥ<br>
 <font color="GREEN" size="-1">18</font>
  matto madāyudhānāṃ ca na vadhyo 'yaṃ bhaviṣyati<br>
    ity evaṃ śaṃkareṇāpi datto 'sya paramo varaḥ<br>
 <font color="GREEN" size="-1">19</font>
  sarveṣāṃ brahmadaṇḍānām avadhyo 'yaṃ bhaviṣyati<br>
    dīrghāayuś ca mahātmā ca iti brahmābravīd vacaḥ<br>
 <font color="GREEN" size="-1">20</font>
  viśvakarmā tu dṛṣṭvainaṃ bālasūryopamaṃ śiśum<br>
    śilpinā pravaraḥ prāha varam asya mahāmatiḥ<br>
 <font color="GREEN" size="-1">21</font>
  vinirmitāni devānām āyudhānīha yāni tu<br>
    teṣāṃ saṃgrāmakāle tu avadhyo 'yaṃ bhaviṣyati<br>
 <font color="GREEN" size="-1">22</font>
  tataḥ surāṇāṃ tu varair dṛṣṭvā hy enam akaṃkṛtam<br>
    caturmukhas tuṣṭamukho vāyum āha jagadguruḥ<br>
 <font color="GREEN" size="-1">23</font>
  amitrāṇāṃ bhayakaro mitrāṇām abhayaṃkaraḥ<br>
    ajeyo bhavitā te 'tra putro mārutamārutiḥ<br>
 <font color="GREEN" size="-1">24</font>
  rāvaṇotsādanārthāni rāmaprītikarāṇi ca<br>
    romaharṣakarāṇy eṣa kartā karmāṇi saṃyuge<br>
 <font color="GREEN" size="-1">25</font>
  evam uktvā tam āmantrya mārutaṃ te 'maraiḥ saha<br>
    yathāgataṃ yayuḥ sarve pitāmahapurogamāḥ<br>
 <font color="GREEN" size="-1">26</font>
  so 'pi gandhavahaḥ putraṃ pragṛhya gṛham ānayat<br>
    añjanāyāstam ākhyāya varaṃ dattaṃ viniḥsṛtaḥ<br>
 <font color="GREEN" size="-1">27</font>
  prāpya rāma varān eṣa varadānabalānvitaḥ<br>
    balenātmani saṃsthena so 'pūryata yathārṇavaḥ<br>
 <font color="GREEN" size="-1">28</font>
  balenāpūryamāṇo hi eṣa vānarapuṃgavaḥ<br>
    āśrameṣu maharṣīṇām aparādhyati nirbhayaḥ<br>
 <font color="GREEN" size="-1">29</font>
  srugbhāṇḍān agnihotraṃ ca valkalānāṃ ca saṃcayān<br>
    bhagnavicchinnavidhvastān suśāntānāṃ karoty ayam<br>
 <font color="GREEN" size="-1">30</font>
  sarveṣāṃ brahmadaṇḍānām avadhyaṃ brahmaṇā kṛtam<br>
    jānanta ṛṣayas taṃ vai kṣamante tasya nityaśaḥ<br>
 <font color="GREEN" size="-1">31</font>
  yadā keṣariṇā tv eṣa vāyunā sāñjanena ca<br>
    pratiṣiddho 'pi maryādāṃ laṅghayaty eva vānaraḥ<br>
 <font color="GREEN" size="-1">32</font>
  tato maharṣayaḥ kruddhā bhṛgvaṅgirasavaṃśajāḥ<br>
    śepur enaṃ raghuśreṣṭha nātikruddhātimanyavaḥ<br>
 <font color="GREEN" size="-1">33</font>
  bādhase yat samāśritya balam asmān plavaṃgama<br>
    tad dīrghakālaṃ vettāsi nāsmākaṃ śāpamohitaḥ<br>
 <font color="GREEN" size="-1">34</font>
  tatas tu hṛtatejaujā maharṣivacanaujasā<br>
    eṣo śramāṇi nānyeti mṛdubhāvagataś caran<br>
 <font color="GREEN" size="-1">35</font>
  atha ṛkṣarajā nāma vālisugrīvayoḥ pitā<br>
    sarvavānararājāsīt tejasā iva bhāskaraḥ<br>
 <font color="GREEN" size="-1">36</font>
  sa tu rājyaṃ ciraṃ kṛtvā vānarāṇāṃ harīśvaraḥ<br>
    tatas tvarkṣarajā nāma kāladharmeṇa saṃgataḥ<br>
 <font color="GREEN" size="-1">37</font>
  tasminn astamite vālī mantribhir mantrakovidaiḥ<br>
    pitrye pade kṛto rājā sugrīvo vālinaḥ pade<br>
 <font color="GREEN" size="-1">38</font>
  sugrīveṇa samaṃ tv asya advaidhaṃ chidravarjitam<br>
    ahāryaṃ sakhyam abhavad anilasya yathāgninā<br>
 <font color="GREEN" size="-1">39</font>
  eṣa śāpavaśād eva na vedabalam ātmanaḥ<br>
    vālisugrīvayor vairaṃ yadā rāmasamutthitam<br>
 <font color="GREEN" size="-1">40</font>
  na hy eṣa rāma sugrīvo bhrāmyamāṇo 'pi vālinā<br>
    vedayāno na ca hy eṣa balam ātmani mārutiḥ<br>
 <font color="GREEN" size="-1">41</font>
  parākramotsāha matipratāpaiḥ; sauśīlyamādhuryanayānayaiś ca<br>
    gāmbhīryacāturyasuvīryadhairyair; hanūmataḥ ko 'py adhiko 'sti loke<br>
 <font color="GREEN" size="-1">42</font>
  asau purā vyākaraṇaṃ grahīṣyan; sūryonmukhaḥ pṛṣṭhagamaḥ kapīndraḥ<br>
    udyadgirer astagiriṃ jagāma; granthaṃ mahad dhārayad aprameyaḥ<br>
 <font color="GREEN" size="-1">43</font>
  pravīvivikṣor iva sāgarasya; lokān didhakṣor iva pāvakasya<br>
    lokakṣayeṣv eva yathāntakasya; hanūmataḥ sthāsyati kaḥ purastāt<br>
 <font color="GREEN" size="-1">44</font>
  eṣo 'pi cānye ca mahākapīndrāḥ; sugrīvamaindadvividāḥ sanīlāḥ<br>
    satāratāreyanalāḥ sarambhās; tvatkāraṇād rāma surair hi sṛṣṭāḥ<br>
 <font color="GREEN" size="-1">45</font>
  tad etat kathitaṃ sarvaṃ yan māṃ tvaṃ paripṛcchasi<br>
    hanūmato bālabhāve karmaitat kathitaṃ mayā<br>
 <font color="GREEN" size="-1">46</font>
  dṛṣṭaḥ saṃbhāṣitaś cāsi rāma gacchamahe vayam<br>
    evam uktvā gatāḥ sarve ṛṣayas te yathāgatam<br>
 </td>
 <td width="50%">
  <font color="GREEN" size="-1">1</font>
  ततः पितामहं दृष्ट्वा वायुः पुत्रवधार्दितः<br>
   शिशुकं तं समादाय उत्तस्थौ धातुर अग्रतः<br>
  <font color="GREEN" size="-1">2</font>
  चलत्कुण्डलमौलिस्रक्तपनीयविभूषणः<br>
   पादयॊर नयपतद वायुस तिस्रॊऽ वस्थाय वेधसे<br>
  <font color="GREEN" size="-1">3</font>
  तं तु वेदविदाद्यस तु लम्बाभरणशॊभिना<br>
   वायुम उत्थाप्य हस्तेन शिशुं तं परिमृष्टवान<br>
  <font color="GREEN" size="-1">4</font>
  सपृष्टमात्रस ततः सॊ ऽथ सलीलं पद्मजन्मना<br>
   जलसिक्तं यथा सस्यं पुनर जीवितम आप्तवान<br>
  <font color="GREEN" size="-1">5</font>
  पराणवन्तम इमं दृष्ट्वा पराणॊ गन्धवहॊ मुदा<br>
   चचार सर्वभूतेषु संनिरुद्धं यथापुरा<br>
  <font color="GREEN" size="-1">6</font>
  मरुद्रॊगविनिर्मुक्ताः परजा वै मुदिताभवन<br>
   शीतवातविनिर्मुक्ताः पद्मिन्य इव साम्बुजाः<br>
  <font color="GREEN" size="-1">7</font>
  ततस तरियुग्मस तरिककुत तरिधामा तरिदशार्चितः<br>
   उवाच देवता बरह्मा मारुतप्रियकाम्यया<br>
  <font color="GREEN" size="-1">8</font>
  भॊ महेन्द्राग्निवरुणधनेश्वरमहेश्वराः<br>
   जानताम अपि तत सर्वं हितं वक्ष्यामि शरूयताम<br>
  <font color="GREEN" size="-1">9</font>
  अनेन शिशुना कार्यं कर्तव्यं वॊ भविष्यति<br>
   ददतास्य वरान सर्वे मारुतस्यास्य तुष्टिदान<br>
  <font color="GREEN" size="-1">10</font>
  ततः सहस्रनयनः परीतिरक्तः शुभाननः<br>
    कुशे शयमयीं मालां समुत्क्षिप्येदम अब्रवीत<br>
 <font color="GREEN" size="-1">11</font>
  मत्करॊत्सृष्टवज्रेण हनुर अस्य यथा कषतः<br>
    नाम्नैष कपिशार्दूलॊ भविता हनुमान इति<br>
 <font color="GREEN" size="-1">12</font>
  अहम एवास्य दास्यामि परमं वरम उत्तमम<br>
    अतः परभृति वज्रस्य ममावध्यॊ भविष्यति<br>
 <font color="GREEN" size="-1">13</font>
  मार्ताण्डस तव अब्रवीत तत्र भगवांस तिमिरापहः<br>
    तेजसॊ ऽसय मदीयस्य ददामि शतिकां कलाम<br>
 <font color="GREEN" size="-1">14</font>
  यदा तु शास्त्राण्य अध्येतुं शक्तिर अस्य भविष्यति<br>
    तदास्य शास्त्रं दास्यामि येन वाग्मी भविष्यति<br>
 <font color="GREEN" size="-1">15</font>
  वरुणश च वरं परादान नास्य मृत्युर भविष्यति<br>
    वर्षायुतशतेनापि मत्पाशाद उदकाद अपि<br>
 <font color="GREEN" size="-1">16</font>
  यमॊ ऽपि दण्डावध्यत्वम अरॊगत्वं च नित्यशः<br>
    दिशते ऽसय वरं तुष्ट अविषादं च संयुगे<br>
 <font color="GREEN" size="-1">17</font>
  गदेयं मामिका नैनं संयुगेषु वधिष्यति<br>
    इत्य एवं वरदः पराह तदा हय एकाक्षिपिङ्गलः<br>
 <font color="GREEN" size="-1">18</font>
  मत्तॊ मदायुधानां च न वध्यॊ ऽयं भविष्यति<br>
    इत्य एवं शंकरेणापि दत्तॊ ऽसय परमॊ वरः<br>
 <font color="GREEN" size="-1">19</font>
  सर्वेषां बरह्मदण्डानाम अवध्यॊ ऽयं भविष्यति<br>
    दीर्घायुश च महात्मा च इति बरह्माब्रवीद वचः<br>
 <font color="GREEN" size="-1">20</font>
  विश्वकर्मा तु दृष्ट्वैनं बालसूर्यॊपमं शिशुम<br>
    शिल्पिना परवरः पराह वरम अस्य महामतिः<br>
 <font color="GREEN" size="-1">21</font>
  विनिर्मितानि देवानाम आयुधानीह यानि तु<br>
    तेषां संग्रामकाले तु अवध्यॊ ऽयं भविष्यति<br>
 <font color="GREEN" size="-1">22</font>
  ततः सुराणां तु वरैर दृष्ट्वा हय एनम अकंकृतम<br>
    चतुर्मुखस तुष्टमुखॊ वायुम आह जगद्गुरुः<br>
 <font color="GREEN" size="-1">23</font>
  अमित्राणां भयकरॊ मित्राणाम अभयंकरः<br>
    अजेयॊ भविता ते ऽतर पुत्रॊ मारुतमारुतिः<br>
 <font color="GREEN" size="-1">24</font>
  रावणॊत्सादनार्थानि रामप्रीतिकराणि च<br>
    रॊमहर्षकराण्य एष कर्ता कर्माणि संयुगे<br>
 <font color="GREEN" size="-1">25</font>
  एवम उक्त्वा तम आमन्त्र्य मारुतं ते ऽमरैः सह<br>
    यथागतं ययुः सर्वे पितामहपुरॊगमाः<br>
 <font color="GREEN" size="-1">26</font>
  सॊ ऽपि गन्धवहः पुत्रं परगृह्य गृहम आनयत<br>
    अञ्जनायास्तम आख्याय वरं दत्तं विनिःसृतः<br>
 <font color="GREEN" size="-1">27</font>
  पराप्य राम वरान एष वरदानबलान्वितः<br>
    बलेनात्मनि संस्थेन सॊ ऽपूर्यत यथार्णवः<br>
 <font color="GREEN" size="-1">28</font>
  बलेनापूर्यमाणॊ हि एष वानरपुंगवः<br>
    आश्रमेषु महर्षीणाम अपराध्यति निर्भयः<br>
 <font color="GREEN" size="-1">29</font>
  सरुग्भाण्डान अग्निहॊत्रं च वल्कलानां च संचयान<br>
    भग्नविच्छिन्नविध्वस्तान सुशान्तानां करॊत्य अयम<br>
 <font color="GREEN" size="-1">30</font>
  सर्वेषां बरह्मदण्डानाम अवध्यं बरह्मणा कृतम<br>
    जानन्त ऋषयस तं वै कषमन्ते तस्य नित्यशः<br>
 <font color="GREEN" size="-1">31</font>
  यदा केषरिणा तव एष वायुना साञ्जनेन च<br>
    परतिषिद्धॊ ऽपि मर्यादां लङ्घयत्य एव वानरः<br>
 <font color="GREEN" size="-1">32</font>
  ततॊ महर्षयः करुद्धा भृग्वङ्गिरसवंशजाः<br>
    शेपुर एनं रघुश्रेष्ठ नातिक्रुद्धातिमन्यवः<br>
 <font color="GREEN" size="-1">33</font>
  बाधसे यत समाश्रित्य बलम अस्मान पलवंगम<br>
    तद दीर्घकालं वेत्तासि नास्माकं शापमॊहितः<br>
 <font color="GREEN" size="-1">34</font>
  ततस तु हृततेजौजा महर्षिवचनौजसा<br>
    एषॊ शरमाणि नान्येति मृदुभावगतश चरन<br>
 <font color="GREEN" size="-1">35</font>
  अथ ऋक्षरजा नाम वालिसुग्रीवयॊः पिता<br>
    सर्ववानरराजासीत तेजसा इव भास्करः<br>
 <font color="GREEN" size="-1">36</font>
  स तु राज्यं चिरं कृत्वा वानराणां हरीश्वरः<br>
    ततस तवर्क्षरजा नाम कालधर्मेण संगतः<br>
 <font color="GREEN" size="-1">37</font>
  तस्मिन्न अस्तमिते वाली मन्त्रिभिर मन्त्रकॊविदैः<br>
    पित्र्ये पदे कृतॊ राजा सुग्रीवॊ वालिनः पदे<br>
 <font color="GREEN" size="-1">38</font>
  सुग्रीवेण समं तव अस्य अद्वैधं छिद्रवर्जितम<br>
    अहार्यं सख्यम अभवद अनिलस्य यथाग्निना<br>
 <font color="GREEN" size="-1">39</font>
  एष शापवशाद एव न वेदबलम आत्मनः<br>
    वालिसुग्रीवयॊर वैरं यदा रामसमुत्थितम<br>
 <font color="GREEN" size="-1">40</font>
  न हय एष राम सुग्रीवॊ भराम्यमाणॊ ऽपि वालिना<br>
    वेदयानॊ न च हय एष बलम आत्मनि मारुतिः<br>
 <font color="GREEN" size="-1">41</font>
  पराक्रमॊत्साह मतिप्रतापैः; सौशील्यमाधुर्यनयानयैश च<br>
    गाम्भीर्यचातुर्यसुवीर्यधैर्यैर; हनूमतः कॊ ऽपय अधिकॊ ऽसति लॊके<br>
 <font color="GREEN" size="-1">42</font>
  असौ पुरा वयाकरणं गरहीष्यन; सूर्यॊन्मुखः पृष्ठगमः कपीन्द्रः<br>
    उद्यद्गिरेर अस्तगिरिं जगाम; गरन्थं महद धारयद अप्रमेयः<br>
 <font color="GREEN" size="-1">43</font>
  परवीविविक्षॊर इव सागरस्य; लॊकान दिधक्षॊर इव पावकस्य<br>
    लॊकक्षयेष्व एव यथान्तकस्य; हनूमतः सथास्यति कः पुरस्तात<br>
 <font color="GREEN" size="-1">44</font>
  एषॊ ऽपि चान्ये च महाकपीन्द्राः; सुग्रीवमैन्दद्विविदाः सनीलाः<br>
    सतारतारेयनलाः सरम्भास; तवत्कारणाद राम सुरैर हि सृष्टाः<br>
 <font color="GREEN" size="-1">45</font>
  तद एतत कथितं सर्वं यन मां तवं परिपृच्छसि<br>
    हनूमतॊ बालभावे कर्मैतत कथितं मया<br>
 <font color="GREEN" size="-1">46</font>
  दृष्टः संभाषितश चासि राम गच्छमहे वयम<br>
    एवम उक्त्वा गताः सर्वे ऋषयस ते यथागतम<br>
 </td>
 
 </table>
 <p></p><div class="filenav">
 <hr>
 <center>
 <a href="rys7037.htm">Next: Chapter 37</a></center>
 </div>
 </center></body>