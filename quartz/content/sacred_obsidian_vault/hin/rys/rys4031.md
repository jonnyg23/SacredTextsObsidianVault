<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi04.htm">Book 4 Index</a><br>
  
 <a href="rys4030.htm">Previous</a> 
 <a href="rys4032.htm">Next</a> 
 
 </div>
 <hr>
 
 <h3 align="CENTER">Book 4<br>Chapter 31
 </h3><table width="100%">
 <td width="50%">
  <font color="GREEN" size="-1">1</font>
  aṅgadasya vacaḥ śrutvā sugrīvaḥ sacivaiḥ saha<br>
   lakṣmaṇaṃ kupitaṃ śrutvā mumocāsanam ātmavān<br>
  <font color="GREEN" size="-1">2</font>
  sacivān abravīd vākyaṃ niścitya gurulāghavam<br>
   mantrajñān mantrakuśalo mantreṣu pariniṣṭhitaḥ<br>
  <font color="GREEN" size="-1">3</font>
  na me durvyāhṛtaṃ kiṃ cin nāpi me duranuṣṭhitam<br>
   lakṣmaṇo rāghavabhrātā kruddhaḥ kim iti cintaye<br>
  <font color="GREEN" size="-1">4</font>
  asuhṛdbhir mamāmitrair nityam antaradarśibhiḥ<br>
   mama doṣān asaṃbhūtāñ śrāvito rāghavānujaḥ<br>
  <font color="GREEN" size="-1">5</font>
  atra tāvad yathābuddhi sarvair eva yathāvidhi<br>
   bhavadbhir niścayas tasya vijñeyo nipuṇaṃ śanaiḥ<br>
  <font color="GREEN" size="-1">6</font>
  na khalv asti mama trāso lakṣmaṇān nāpi rāghavāt<br>
   mitraṃ tv asthāna kupitaṃ janayaty eva saṃbhramam<br>
  <font color="GREEN" size="-1">7</font>
  sarvathā sukaraṃ mitraṃ duṣkaraṃ paripālanam<br>
   anityatvāt tu cittānāṃ prītir alpe 'pi bhidyate<br>
  <font color="GREEN" size="-1">8</font>
  atonimittaṃ trasto 'haṃ rāmeṇa tu mahātmanā<br>
   yan mamopakṛtaṃ śakyaṃ pratikartuṃ na tan mayā<br>
  <font color="GREEN" size="-1">9</font>
  sugrīveṇaivam uktas tu hanumān haripuṃgavaḥ<br>
   uvāca svena tarkeṇa madhye vānaramantriṇām<br>
  <font color="GREEN" size="-1">10</font>
  sarvathā naitad āścaryaṃ yat tvaṃ harigaṇeśvara<br>
    na vismarasi susnigdham upakārakṛtaṃ śubham<br>
 <font color="GREEN" size="-1">11</font>
  rāghaveṇa tu śūreṇa bhayam utsṛjya dūrataḥ<br>
    tvatpriyārthaṃ hato vālī śakratulyaparākramaḥ<br>
 <font color="GREEN" size="-1">12</font>
  sarvathā praṇayāt kruddho rāghavo nātra saṃśayaḥ<br>
    bhrātaraṃ sa prahitavāṁl lakṣmaṇaṃ lakṣmivardhanam<br>
 <font color="GREEN" size="-1">13</font>
  tvaṃ pramatto na jānīṣe kālaṃ kalavidāṃ vara<br>
    phullasaptacchadaśyāmā pravṛttā tu śarac chivā<br>
 <font color="GREEN" size="-1">14</font>
  nirmala grahanakṣatrā dyauḥ pranaṣṭabalāhakā<br>
    prasannāś ca diśaḥ sarvāḥ saritaś ca sarāṃsi ca<br>
 <font color="GREEN" size="-1">15</font>
  prāptam udyogakālaṃ tu nāvaiṣi haripuṃgava<br>
    tvaṃ pramatta iti vyaktaṃ lakṣmaṇo 'yam ihāgataḥ<br>
 <font color="GREEN" size="-1">16</font>
  ārtasya hṛtadārasya paruṣaṃ puruṣāntarāt<br>
    vacanaṃ marṣaṇīyaṃ te rāghavasya mahātmanaḥ<br>
 <font color="GREEN" size="-1">17</font>
  kṛtāparādhasya hi te nānyat paśyāmy ahaṃ kṣamam<br>
    antareṇāñjaliṃ baddhvā lakṣmaṇasya prasādanāt<br>
 <font color="GREEN" size="-1">18</font>
  niyuktair mantribhir vācyo avaśyaṃ pārthivo hitam<br>
    ata eva bhayaṃ tyaktvā bravīmy avadhṛtaṃ vacaḥ<br>
 <font color="GREEN" size="-1">19</font>
  abhikruddhaḥ samartho hi cāpam udyamya rāghavaḥ<br>
    sadevāsuragandharvaṃ vaśe sthāpayituṃ jagat<br>
 <font color="GREEN" size="-1">20</font>
  na sa kṣamaḥ kopayituṃ yaḥ prasādya punar bhavet<br>
    pūrvopakāraṃ smaratā kṛtajñena viśeṣataḥ<br>
 <font color="GREEN" size="-1">21</font>
  tasya mūrdhnā praṇamya tvaṃ saputraḥ sasuhṛjjanaḥ<br>
    rājaṃs tiṣṭha svasamaye bhartur bhāryeva tadvaśe<br>
 <font color="GREEN" size="-1">22</font>
  na rāmarāmānujaśāsanaṃ tvayā; kapīndrayuktaṃ manasāpy apohitum<br>
    mano hi te jñāsyati mānuṣaṃ balaṃ; sarāghavasyāsya surendravarcasaḥ<br>
 </td>
 <td width="50%">
  <font color="GREEN" size="-1">1</font>
  अङ्गदस्य वचः शरुत्वा सुग्रीवः सचिवैः सह<br>
   लक्ष्मणं कुपितं शरुत्वा मुमॊचासनम आत्मवान<br>
  <font color="GREEN" size="-1">2</font>
  सचिवान अब्रवीद वाक्यं निश्चित्य गुरुलाघवम<br>
   मन्त्रज्ञान मन्त्रकुशलॊ मन्त्रेषु परिनिष्ठितः<br>
  <font color="GREEN" size="-1">3</font>
  न मे दुर्व्याहृतं किं चिन नापि मे दुरनुष्ठितम<br>
   लक्ष्मणॊ राघवभ्राता करुद्धः किम इति चिन्तये<br>
  <font color="GREEN" size="-1">4</font>
  असुहृद्भिर ममामित्रैर नित्यम अन्तरदर्शिभिः<br>
   मम दॊषान असंभूताञ शरावितॊ राघवानुजः<br>
  <font color="GREEN" size="-1">5</font>
  अत्र तावद यथाबुद्धि सर्वैर एव यथाविधि<br>
   भवद्भिर निश्चयस तस्य विज्ञेयॊ निपुणं शनैः<br>
  <font color="GREEN" size="-1">6</font>
  न खल्व अस्ति मम तरासॊ लक्ष्मणान नापि राघवात<br>
   मित्रं तव अस्थान कुपितं जनयत्य एव संभ्रमम<br>
  <font color="GREEN" size="-1">7</font>
  सर्वथा सुकरं मित्रं दुष्करं परिपालनम<br>
   अनित्यत्वात तु चित्तानां परीतिर अल्पे ऽपि भिद्यते<br>
  <font color="GREEN" size="-1">8</font>
  अतॊनिमित्तं तरस्तॊ ऽहं रामेण तु महात्मना<br>
   यन ममॊपकृतं शक्यं परतिकर्तुं न तन मया<br>
  <font color="GREEN" size="-1">9</font>
  सुग्रीवेणैवम उक्तस तु हनुमान हरिपुंगवः<br>
   उवाच सवेन तर्केण मध्ये वानरमन्त्रिणाम<br>
  <font color="GREEN" size="-1">10</font>
  सर्वथा नैतद आश्चर्यं यत तवं हरिगणेश्वर<br>
    न विस्मरसि सुस्निग्धम उपकारकृतं शुभम<br>
 <font color="GREEN" size="-1">11</font>
  राघवेण तु शूरेण भयम उत्सृज्य दूरतः<br>
    तवत्प्रियार्थं हतॊ वाली शक्रतुल्यपराक्रमः<br>
 <font color="GREEN" size="-1">12</font>
  सर्वथा परणयात करुद्धॊ राघवॊ नात्र संशयः<br>
    भरातरं स परहितवाँल लक्ष्मणं लक्ष्मिवर्धनम<br>
 <font color="GREEN" size="-1">13</font>
  तवं परमत्तॊ न जानीषे कालं कलविदां वर<br>
    फुल्लसप्तच्छदश्यामा परवृत्ता तु शरच छिवा<br>
 <font color="GREEN" size="-1">14</font>
  निर्मल गरहनक्षत्रा दयौः परनष्टबलाहका<br>
    परसन्नाश च दिशः सर्वाः सरितश च सरांसि च<br>
 <font color="GREEN" size="-1">15</font>
  पराप्तम उद्यॊगकालं तु नावैषि हरिपुंगव<br>
    तवं परमत्त इति वयक्तं लक्ष्मणॊ ऽयम इहागतः<br>
 <font color="GREEN" size="-1">16</font>
  आर्तस्य हृतदारस्य परुषं पुरुषान्तरात<br>
    वचनं मर्षणीयं ते राघवस्य महात्मनः<br>
 <font color="GREEN" size="-1">17</font>
  कृतापराधस्य हि ते नान्यत पश्याम्य अहं कषमम<br>
    अन्तरेणाञ्जलिं बद्ध्वा लक्ष्मणस्य परसादनात<br>
 <font color="GREEN" size="-1">18</font>
  नियुक्तैर मन्त्रिभिर वाच्यॊ अवश्यं पार्थिवॊ हितम<br>
    अत एव भयं तयक्त्वा बरवीम्य अवधृतं वचः<br>
 <font color="GREEN" size="-1">19</font>
  अभिक्रुद्धः समर्थॊ हि चापम उद्यम्य राघवः<br>
    सदेवासुरगन्धर्वं वशे सथापयितुं जगत<br>
 <font color="GREEN" size="-1">20</font>
  न स कषमः कॊपयितुं यः परसाद्य पुनर भवेत<br>
    पूर्वॊपकारं समरता कृतज्ञेन विशेषतः<br>
 <font color="GREEN" size="-1">21</font>
  तस्य मूर्ध्ना परणम्य तवं सपुत्रः ससुहृज्जनः<br>
    राजंस तिष्ठ सवसमये भर्तुर भार्येव तद्वशे<br>
 <font color="GREEN" size="-1">22</font>
  न रामरामानुजशासनं तवया; कपीन्द्रयुक्तं मनसाप्य अपॊहितुम<br>
    मनॊ हि ते जञास्यति मानुषं बलं; सराघवस्यास्य सुरेन्द्रवर्चसः<br>
 </td>
 
 </table>
 <p></p><div class="filenav">
 <hr>
 <center>
 <a href="rys4032.htm">Next: Chapter 32</a></center>
 </div>
 </center></body>