<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi01.htm">Book 1 Index</a><br>
  
 <a href="rys1014.htm">Previous</a> 
 <a href="rys1016.htm">Next</a> 
 
 </div>
 <hr>
 
 <h3 align="CENTER">Book 1<br>Chapter 15
 </h3><table width="100%">
 <td width="50%">
  <font color="GREEN" size="-1">1</font>
  tato nārāyaṇo viṣṇur niyuktaḥ surasattamaiḥ<br>
   jānann api surān evaṃ ślakṣṇaṃ vacanam abravīt<br>
  <font color="GREEN" size="-1">2</font>
  upāyaḥ ko vadhe tasya rākṣasādhipateḥ surāḥ<br>
   yam ahaṃ taṃ samāsthāya nihanyām ṛṣikaṇṭakam<br>
  <font color="GREEN" size="-1">3</font>
  evam uktāḥ surāḥ sarve pratyūcur viṣṇum avyayam<br>
   mānuṣīṃ tanum āsthāya rāvaṇaṃ jahi saṃyuge<br>
  <font color="GREEN" size="-1">4</font>
  sa hi tepe tapas tīvraṃ dīrghakālam ariṃdama<br>
   yena tuṣṭo 'bhavad brahmā lokakṛl lokapūjitaḥ<br>
  <font color="GREEN" size="-1">5</font>
  saṃtuṣṭaḥ pradadau tasmai rākṣasāya varaṃ prabhuḥ<br>
   nānāvidhebhyo bhūtebhyo bhayaṃ nānyatra mānuṣāt<br>
  <font color="GREEN" size="-1">6</font>
  avajñātāḥ purā tena varadānena mānavāḥ<br>
   tasmāt tasya vadho dṛṣṭo mānuṣebhyaḥ paraṃtapa<br>
  <font color="GREEN" size="-1">7</font>
  ity etad vacanaṃ śrutvā surāṇāṃ viṣṇur ātmavān<br>
   pitaraṃ rocayām āsa tadā daśarathaṃ nṛpam<br>
  <font color="GREEN" size="-1">8</font>
  sa cāpy aputro nṛpatis tasmin kāle mahādyutiḥ<br>
   ayajat putriyām iṣṭiṃ putrepsur arisūdanaḥ<br>
  <font color="GREEN" size="-1">9</font>
  tato vai yajamānasya pāvakād atulaprabham<br>
   prādurbhūtaṃ mahad bhūtaṃ mahāvīryaṃ mahābalam<br>
  <font color="GREEN" size="-1">10</font>
  kṛṣṇaṃ raktāmbaradharaṃ raktāsyaṃ dundubhisvanam<br>
    snigdhaharyakṣatanujaśmaśrupravaramūrdhajam<br>
 <font color="GREEN" size="-1">11</font>
  śubhalakṣaṇasaṃpannaṃ divyābharaṇabhūṣitam<br>
    śailaśṛṅgasamutsedhaṃ dṛptaśārdūlavikramam<br>
 <font color="GREEN" size="-1">12</font>
  divākarasamākāraṃ dīptānalaśikhopamam<br>
    taptajāmbūnadamayīṃ rājatāntaparicchadām<br>
 <font color="GREEN" size="-1">13</font>
  divyapāyasasaṃpūrṇāṃ pātrīṃ patnīm iva priyām<br>
    pragṛhya vipulāṃ dorbhyāṃ svayaṃ māyāmayīm iva<br>
 <font color="GREEN" size="-1">14</font>
  samavekṣyābravīd vākyam idaṃ daśarathaṃ nṛpam<br>
    prājāpatyaṃ naraṃ viddhi mām ihābhyāgataṃ nṛpa<br>
 <font color="GREEN" size="-1">15</font>
  tataḥ paraṃ tadā rājā pratyuvāca kṛtāñjaliḥ<br>
    bhagavan svāgataṃ te 'stu kim ahaṃ karavāṇi te<br>
 <font color="GREEN" size="-1">16</font>
  atho punar idaṃ vākyaṃ prājāpatyo naro 'bravīt<br>
    rājann arcayatā devān adya prāptam idaṃ tvayā<br>
 <font color="GREEN" size="-1">17</font>
  idaṃ tu naraśārdūla pāyasaṃ devanirmitam<br>
    prajākaraṃ gṛhāṇa tvaṃ dhanyam ārogyavardhanam<br>
 <font color="GREEN" size="-1">18</font>
  bhāryāṇām anurūpāṇām aśnīteti prayaccha vai<br>
    tāsu tvaṃ lapsyase putrān yadarthaṃ yajase nṛpa<br>
 <font color="GREEN" size="-1">19</font>
  tatheti nṛpatiḥ prītaḥ śirasā pratigṛhyatām<br>
    pātrīṃ devānnasaṃpūrṇāṃ devadattāṃ hiraṇmayīm<br>
 <font color="GREEN" size="-1">20</font>
  abhivādya ca tad bhūtam adbhutaṃ priyadarśanam<br>
    mudā paramayā yuktaś cakārābhipradakṣiṇam<br>
 <font color="GREEN" size="-1">21</font>
  tato daśarathaḥ prāpya pāyasaṃ devanirmitam<br>
    babhūva paramaprītaḥ prāpya vittam ivādhanaḥ<br>
 <font color="GREEN" size="-1">22</font>
  tatas tad adbhutaprakhyaṃ bhūtaṃ paramabhāsvaram<br>
    saṃvartayitvā tat karma tatraivāntaradhīyata<br>
 <font color="GREEN" size="-1">23</font>
  harṣaraśmibhir udyotaṃ tasyāntaḥpuram ābabhau<br>
    śāradasyābhirāmasya candrasyeva nabho'ṃśubhiḥ<br>
 <font color="GREEN" size="-1">24</font>
  so 'ntaḥpuraṃ praviśyaiva kausalyām idam abravīt<br>
    pāyasaṃ pratigṛhṇīṣva putrīyaṃ tv idam ātmanaḥ<br>
 <font color="GREEN" size="-1">25</font>
  kausalyāyai narapatiḥ pāyasārdhaṃ dadau tadā<br>
    ardhād ardhaṃ dadau cāpi sumitrāyai narādhipaḥ<br>
 <font color="GREEN" size="-1">26</font>
  kaikeyyai cāvaśiṣṭārdhaṃ dadau putrārthakāraṇāt<br>
    pradadau cāvaśiṣṭārdhaṃ pāyasasyāmṛtopamam<br>
 <font color="GREEN" size="-1">27</font>
  anucintya sumitrāyai punar eva mahīpatiḥ<br>
    evaṃ tāsāṃ dadau rājā bhāryāṇāṃ pāyasaṃ pṛthak<br>
 <font color="GREEN" size="-1">28</font>
  tās tv etat pāyasaṃ prāpya narendrasyottamāḥ striyaḥ<br>
    saṃmānaṃ menire sarvāḥ praharṣoditacetasaḥ<br>
 </td>
 <td width="50%">
  <font color="GREEN" size="-1">1</font>
  ततॊ नारायणॊ विष्णुर नियुक्तः सुरसत्तमैः<br>
   जानन्न अपि सुरान एवं शलक्ष्णं वचनम अब्रवीत<br>
  <font color="GREEN" size="-1">2</font>
  उपायः कॊ वधे तस्य राक्षसाधिपतेः सुराः<br>
   यम अहं तं समास्थाय निहन्याम ऋषिकण्टकम<br>
  <font color="GREEN" size="-1">3</font>
  एवम उक्ताः सुराः सर्वे परत्यूचुर विष्णुम अव्ययम<br>
   मानुषीं तनुम आस्थाय रावणं जहि संयुगे<br>
  <font color="GREEN" size="-1">4</font>
  स हि तेपे तपस तीव्रं दीर्घकालम अरिंदम<br>
   येन तुष्टॊ ऽभवद बरह्मा लॊककृल लॊकपूजितः<br>
  <font color="GREEN" size="-1">5</font>
  संतुष्टः परददौ तस्मै राक्षसाय वरं परभुः<br>
   नानाविधेभ्यॊ भूतेभ्यॊ भयं नान्यत्र मानुषात<br>
  <font color="GREEN" size="-1">6</font>
  अवज्ञाताः पुरा तेन वरदानेन मानवाः<br>
   तस्मात तस्य वधॊ दृष्टॊ मानुषेभ्यः परंतप<br>
  <font color="GREEN" size="-1">7</font>
  इत्य एतद वचनं शरुत्वा सुराणां विष्णुर आत्मवान<br>
   पितरं रॊचयाम आस तदा दशरथं नृपम<br>
  <font color="GREEN" size="-1">8</font>
  स चाप्य अपुत्रॊ नृपतिस तस्मिन काले महाद्युतिः<br>
   अयजत पुत्रियाम इष्टिं पुत्रेप्सुर अरिसूदनः<br>
  <font color="GREEN" size="-1">9</font>
  ततॊ वै यजमानस्य पावकाद अतुलप्रभम<br>
   परादुर्भूतं महद भूतं महावीर्यं महाबलम<br>
  <font color="GREEN" size="-1">10</font>
  कृष्णं रक्ताम्बरधरं रक्तास्यं दुन्दुभिस्वनम<br>
    सनिग्धहर्यक्षतनुजश्मश्रुप्रवरमूर्धजम<br>
 <font color="GREEN" size="-1">11</font>
  शुभलक्षणसंपन्नं दिव्याभरणभूषितम<br>
    शैलशृङ्गसमुत्सेधं दृप्तशार्दूलविक्रमम<br>
 <font color="GREEN" size="-1">12</font>
  दिवाकरसमाकारं दीप्तानलशिखॊपमम<br>
    तप्तजाम्बूनदमयीं राजतान्तपरिच्छदाम<br>
 <font color="GREEN" size="-1">13</font>
  दिव्यपायससंपूर्णां पात्रीं पत्नीम इव परियाम<br>
    परगृह्य विपुलां दॊर्भ्यां सवयं मायामयीम इव<br>
 <font color="GREEN" size="-1">14</font>
  समवेक्ष्याब्रवीद वाक्यम इदं दशरथं नृपम<br>
    पराजापत्यं नरं विद्धि माम इहाभ्यागतं नृप<br>
 <font color="GREEN" size="-1">15</font>
  ततः परं तदा राजा परत्युवाच कृताञ्जलिः<br>
    भगवन सवागतं ते ऽसतु किम अहं करवाणि ते<br>
 <font color="GREEN" size="-1">16</font>
  अथॊ पुनर इदं वाक्यं पराजापत्यॊ नरॊ ऽबरवीत<br>
    राजन्न अर्चयता देवान अद्य पराप्तम इदं तवया<br>
 <font color="GREEN" size="-1">17</font>
  इदं तु नरशार्दूल पायसं देवनिर्मितम<br>
    परजाकरं गृहाण तवं धन्यम आरॊग्यवर्धनम<br>
 <font color="GREEN" size="-1">18</font>
  भार्याणाम अनुरूपाणाम अश्नीतेति परयच्छ वै<br>
    तासु तवं लप्स्यसे पुत्रान यदर्थं यजसे नृप<br>
 <font color="GREEN" size="-1">19</font>
  तथेति नृपतिः परीतः शिरसा परतिगृह्यताम<br>
    पात्रीं देवान्नसंपूर्णां देवदत्तां हिरण्मयीम<br>
 <font color="GREEN" size="-1">20</font>
  अभिवाद्य च तद भूतम अद्भुतं परियदर्शनम<br>
    मुदा परमया युक्तश चकाराभिप्रदक्षिणम<br>
 <font color="GREEN" size="-1">21</font>
  ततॊ दशरथः पराप्य पायसं देवनिर्मितम<br>
    बभूव परमप्रीतः पराप्य वित्तम इवाधनः<br>
 <font color="GREEN" size="-1">22</font>
  ततस तद अद्भुतप्रख्यं भूतं परमभास्वरम<br>
    संवर्तयित्वा तत कर्म तत्रैवान्तरधीयत<br>
 <font color="GREEN" size="-1">23</font>
  हर्षरश्मिभिर उद्यॊतं तस्यान्तःपुरम आबभौ<br>
    शारदस्याभिरामस्य चन्द्रस्येव नभॊऽंशुभिः<br>
 <font color="GREEN" size="-1">24</font>
  सॊ ऽनतःपुरं परविश्यैव कौसल्याम इदम अब्रवीत<br>
    पायसं परतिगृह्णीष्व पुत्रीयं तव इदम आत्मनः<br>
 <font color="GREEN" size="-1">25</font>
  कौसल्यायै नरपतिः पायसार्धं ददौ तदा<br>
    अर्धाद अर्धं ददौ चापि सुमित्रायै नराधिपः<br>
 <font color="GREEN" size="-1">26</font>
  कैकेय्यै चावशिष्टार्धं ददौ पुत्रार्थकारणात<br>
    परददौ चावशिष्टार्धं पायसस्यामृतॊपमम<br>
 <font color="GREEN" size="-1">27</font>
  अनुचिन्त्य सुमित्रायै पुनर एव महीपतिः<br>
    एवं तासां ददौ राजा भार्याणां पायसं पृथक<br>
 <font color="GREEN" size="-1">28</font>
  तास तव एतत पायसं पराप्य नरेन्द्रस्यॊत्तमाः सत्रियः<br>
    संमानं मेनिरे सर्वाः परहर्षॊदितचेतसः<br>
 </td>
 
 </table>
 <p></p><div class="filenav">
 <hr>
 <center>
 <a href="rys1016.htm">Next: Chapter 16</a></center>
 </div>
 </center></body>