<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi02.htm">Book 2 Index</a><br>
  
 <a href="rys2100.htm">Previous</a> 
 <a href="rys2102.htm">Next</a> 
 
 </div>
 <hr>
 
 <h3 align="CENTER">Book 2<br>Chapter 101
 </h3><table width="100%">
 <td width="50%">
  <font color="GREEN" size="-1">1</font>
  jābāles tu vacaḥ śrutvā rāmaḥ satyātmanāṃ varaḥ<br>
   uvāca parayā yuktyā svabuddhyā cāvipannayā<br>
  <font color="GREEN" size="-1">2</font>
  bhavān me priyakāmārthaṃ vacanaṃ yad ihoktavān<br>
   akāryaṃ kāryasaṃkāśam apathyaṃ pathyasaṃmitam<br>
  <font color="GREEN" size="-1">3</font>
  nirmaryādas tu puruṣaḥ pāpācārasamanvitaḥ<br>
   mānaṃ na labhate satsu bhinnacāritradarśanaḥ<br>
  <font color="GREEN" size="-1">4</font>
  kulīnam akulīnaṃ vā vīraṃ puruṣamāninam<br>
   cāritram eva vyākhyāti śuciṃ vā yadi vāśucim<br>
  <font color="GREEN" size="-1">5</font>
  anārays tv ārya saṃkāśaḥ śaucād dhīnas tathā śuciḥ<br>
   lakṣaṇyavad alakṣaṇyo duḥśīlaḥ śīlavān iva<br>
  <font color="GREEN" size="-1">6</font>
  adharmaṃ dharmaveṣeṇa yadīmaṃ lokasaṃkaram<br>
   abhipatsye śubhaṃ hitvā kriyāvidhivivarjitam<br>
  <font color="GREEN" size="-1">7</font>
  kaś cetayānaḥ puruṣaḥ kāryākāryavicakṣaṇaḥ<br>
   bahu maṃsyati māṃ loke durvṛttaṃ lokadūṣaṇam<br>
  <font color="GREEN" size="-1">8</font>
  kasya yāsyāmy ahaṃ vṛttaṃ kena vā svargam āpnuyām<br>
   anayā vartamāno 'haṃ vṛttyā hīnapratijñayā<br>
  <font color="GREEN" size="-1">9</font>
  kāmavṛttas tv ayaṃ lokaḥ kṛtsnaḥ samupavartate<br>
   yadvṛttāḥ santi rājānas tadvṛttāḥ santi hi prajāḥ<br>
  <font color="GREEN" size="-1">10</font>
  satyam evānṛśaṃsyaṃ ca rājavṛttaṃ sanātanam<br>
    tasmāt satyātmakaṃ rājyaṃ satye lokaḥ pratiṣṭhitaḥ<br>
 <font color="GREEN" size="-1">11</font>
  ṛṣayaś caiva devāś ca satyam eva hi menire<br>
    satyavādī hi loke 'smin paramaṃ gacchati kṣayam<br>
 <font color="GREEN" size="-1">12</font>
  udvijante yathā sarpān narād anṛtavādinaḥ<br>
    dharmaḥ satyaṃ paro loke mūlaṃ svargasya cocyate<br>
 <font color="GREEN" size="-1">13</font>
  satyam eveśvaro loke satyaṃ padmā samāśritā<br>
    satyamūlāni sarvāṇi satyān nāsti paraṃ padam<br>
 <font color="GREEN" size="-1">14</font>
  dattam iṣṭaṃ hutaṃ caiva taptāni ca tapāṃsi ca<br>
    vedāḥ satyapratiṣṭhānās tasmāt satyaparo bhavet<br>
 <font color="GREEN" size="-1">15</font>
  ekaḥ pālayate lokam ekaḥ pālayate kulam<br>
    majjaty eko hi niraya ekaḥ svarge mahīyate<br>
 <font color="GREEN" size="-1">16</font>
  so 'haṃ pitur nideśaṃ tu kimarthaṃ nānupālaye<br>
    satyapratiśravaḥ satyaṃ satyena samayīkṛtaḥ<br>
 <font color="GREEN" size="-1">17</font>
  naiva lobhān na mohād vā na cājñānāt tamo'nvitaḥ<br>
    setuṃ satyasya bhetsyāmi guroḥ satyapratiśravaḥ<br>
 <font color="GREEN" size="-1">18</font>
  asatyasaṃdhasya sataś calasyāsthiracetasaḥ<br>
    naiva devā na pitaraḥ pratīcchantīti naḥ śrutam<br>
 <font color="GREEN" size="-1">19</font>
  pratyagātmam imaṃ dharmaṃ satyaṃ paśyāmy ahaṃ svayam<br>
    bhāraḥ satpuruṣācīrṇas tad artham abhinandyate<br>
 <font color="GREEN" size="-1">20</font>
  kṣātraṃ dharmam ahaṃ tyakṣye hy adharmaṃ dharmasaṃhitam<br>
    kṣudraur nṛśaṃsair lubdhaiś ca sevitaṃ pāpakarmabhiḥ<br>
 <font color="GREEN" size="-1">21</font>
  kāyena kurute pāpaṃ manasā saṃpradhārya ca<br>
    anṛtaṃ jihvayā cāha trividhaṃ karma pātakam<br>
 <font color="GREEN" size="-1">22</font>
  bhūmiḥ kīrtir yaśo lakṣmīḥ puruṣaṃ prārthayanti hi<br>
    svargasthaṃ cānubadhnanti satyam eva bhajeta tat<br>
 <font color="GREEN" size="-1">23</font>
  śreṣṭhaṃ hy anāryam eva syād yad bhavān avadhārya mām<br>
    āha yuktikarair vākyair idaṃ bhadraṃ kuruṣva ha<br>
 <font color="GREEN" size="-1">24</font>
  kathaṃ hy ahaṃ pratijñāya vanavāsam imaṃ guroḥ<br>
    bharatasya kariṣyāmi vaco hitvā guror vacaḥ<br>
 <font color="GREEN" size="-1">25</font>
  sthirā mayā pratijñātā pratijñā gurusaṃnidhau<br>
    prahṛṣṭamānasā devī kaikeyī cābhavat tadā<br>
 <font color="GREEN" size="-1">26</font>
  vanavāsaṃ vasann evaṃ śucir niyatabhojanaḥ<br>
    mūlaiḥ puṣpaiḥ phalaiḥ puṇyaiḥ pitṝn devāṃś ca tarpayan<br>
 <font color="GREEN" size="-1">27</font>
  saṃtuṣṭapañcavargo 'haṃ lokayātrāṃ pravartaye<br>
    akuhaḥ śraddadhānaḥ san kāryākāryavicakṣaṇaḥ<br>
 <font color="GREEN" size="-1">28</font>
  karmabhūmim imāṃ prāpya kartavyaṃ karma yac chubham<br>
    agnir vāyuś ca somaś ca karmaṇāṃ phalabhāginaḥ<br>
 <font color="GREEN" size="-1">29</font>
  śataṃ kratūnām āhṛtya devarāṭ tridivaṃ gataḥ<br>
    tapāṃsy ugrāṇi cāsthāya divaṃ yātā maharṣayaḥ<br>
 <font color="GREEN" size="-1">30</font>
  satyaṃ ca dharmaṃ ca parākramaṃ ca; bhūtānukampāṃ priyavāditāṃ ca<br>
    dvijātidevātithipūjanaṃ ca; panthānam āhus tridivasya santaḥ<br>
 <font color="GREEN" size="-1">31</font>
  dharme ratāḥ satpuruṣaiḥ sametās; tejasvino dānaguṇapradhānāḥ<br>
    ahiṃsakā vītamalāś ca loke; bhavanti pūjyā munayaḥ pradhānāḥ<br>
 </td>
 <td width="50%">
  <font color="GREEN" size="-1">1</font>
  जाबालेस तु वचः शरुत्वा रामः सत्यात्मनां वरः<br>
   उवाच परया युक्त्या सवबुद्ध्या चाविपन्नया<br>
  <font color="GREEN" size="-1">2</font>
  भवान मे परियकामार्थं वचनं यद इहॊक्तवान<br>
   अकार्यं कार्यसंकाशम अपथ्यं पथ्यसंमितम<br>
  <font color="GREEN" size="-1">3</font>
  निर्मर्यादस तु पुरुषः पापाचारसमन्वितः<br>
   मानं न लभते सत्सु भिन्नचारित्रदर्शनः<br>
  <font color="GREEN" size="-1">4</font>
  कुलीनम अकुलीनं वा वीरं पुरुषमानिनम<br>
   चारित्रम एव वयाख्याति शुचिं वा यदि वाशुचिम<br>
  <font color="GREEN" size="-1">5</font>
  अनारय्स तव आर्य संकाशः शौचाद धीनस तथा शुचिः<br>
   लक्षण्यवद अलक्षण्यॊ दुःशीलः शीलवान इव<br>
  <font color="GREEN" size="-1">6</font>
  अधर्मं धर्मवेषेण यदीमं लॊकसंकरम<br>
   अभिपत्स्ये शुभं हित्वा करियाविधिविवर्जितम<br>
  <font color="GREEN" size="-1">7</font>
  कश चेतयानः पुरुषः कार्याकार्यविचक्षणः<br>
   बहु मंस्यति मां लॊके दुर्वृत्तं लॊकदूषणम<br>
  <font color="GREEN" size="-1">8</font>
  कस्य यास्याम्य अहं वृत्तं केन वा सवर्गम आप्नुयाम<br>
   अनया वर्तमानॊ ऽहं वृत्त्या हीनप्रतिज्ञया<br>
  <font color="GREEN" size="-1">9</font>
  कामवृत्तस तव अयं लॊकः कृत्स्नः समुपवर्तते<br>
   यद्वृत्ताः सन्ति राजानस तद्वृत्ताः सन्ति हि परजाः<br>
  <font color="GREEN" size="-1">10</font>
  सत्यम एवानृशंस्यं च राजवृत्तं सनातनम<br>
    तस्मात सत्यात्मकं राज्यं सत्ये लॊकः परतिष्ठितः<br>
 <font color="GREEN" size="-1">11</font>
  ऋषयश चैव देवाश च सत्यम एव हि मेनिरे<br>
    सत्यवादी हि लॊके ऽसमिन परमं गच्छति कषयम<br>
 <font color="GREEN" size="-1">12</font>
  उद्विजन्ते यथा सर्पान नराद अनृतवादिनः<br>
    धर्मः सत्यं परॊ लॊके मूलं सवर्गस्य चॊच्यते<br>
 <font color="GREEN" size="-1">13</font>
  सत्यम एवेश्वरॊ लॊके सत्यं पद्मा समाश्रिता<br>
    सत्यमूलानि सर्वाणि सत्यान नास्ति परं पदम<br>
 <font color="GREEN" size="-1">14</font>
  दत्तम इष्टं हुतं चैव तप्तानि च तपांसि च<br>
    वेदाः सत्यप्रतिष्ठानास तस्मात सत्यपरॊ भवेत<br>
 <font color="GREEN" size="-1">15</font>
  एकः पालयते लॊकम एकः पालयते कुलम<br>
    मज्जत्य एकॊ हि निरय एकः सवर्गे महीयते<br>
 <font color="GREEN" size="-1">16</font>
  सॊ ऽहं पितुर निदेशं तु किमर्थं नानुपालये<br>
    सत्यप्रतिश्रवः सत्यं सत्येन समयीकृतः<br>
 <font color="GREEN" size="-1">17</font>
  नैव लॊभान न मॊहाद वा न चाज्ञानात तमॊऽनवितः<br>
    सेतुं सत्यस्य भेत्स्यामि गुरॊः सत्यप्रतिश्रवः<br>
 <font color="GREEN" size="-1">18</font>
  असत्यसंधस्य सतश चलस्यास्थिरचेतसः<br>
    नैव देवा न पितरः परतीच्छन्तीति नः शरुतम<br>
 <font color="GREEN" size="-1">19</font>
  परत्यगात्मम इमं धर्मं सत्यं पश्याम्य अहं सवयम<br>
    भारः सत्पुरुषाचीर्णस तद अर्थम अभिनन्द्यते<br>
 <font color="GREEN" size="-1">20</font>
  कषात्रं धर्मम अहं तयक्ष्ये हय अधर्मं धर्मसंहितम<br>
    कषुद्रौर नृशंसैर लुब्धैश च सेवितं पापकर्मभिः<br>
 <font color="GREEN" size="-1">21</font>
  कायेन कुरुते पापं मनसा संप्रधार्य च<br>
    अनृतं जिह्वया चाह तरिविधं कर्म पातकम<br>
 <font color="GREEN" size="-1">22</font>
  भूमिः कीर्तिर यशॊ लक्ष्मीः पुरुषं परार्थयन्ति हि<br>
    सवर्गस्थं चानुबध्नन्ति सत्यम एव भजेत तत<br>
 <font color="GREEN" size="-1">23</font>
  शरेष्ठं हय अनार्यम एव सयाद यद भवान अवधार्य माम<br>
    आह युक्तिकरैर वाक्यैर इदं भद्रं कुरुष्व ह<br>
 <font color="GREEN" size="-1">24</font>
  कथं हय अहं परतिज्ञाय वनवासम इमं गुरॊः<br>
    भरतस्य करिष्यामि वचॊ हित्वा गुरॊर वचः<br>
 <font color="GREEN" size="-1">25</font>
  सथिरा मया परतिज्ञाता परतिज्ञा गुरुसंनिधौ<br>
    परहृष्टमानसा देवी कैकेयी चाभवत तदा<br>
 <font color="GREEN" size="-1">26</font>
  वनवासं वसन्न एवं शुचिर नियतभॊजनः<br>
    मूलैः पुष्पैः फलैः पुण्यैः पितॄन देवांश च तर्पयन<br>
 <font color="GREEN" size="-1">27</font>
  संतुष्टपञ्चवर्गॊ ऽहं लॊकयात्रां परवर्तये<br>
    अकुहः शरद्दधानः सन कार्याकार्यविचक्षणः<br>
 <font color="GREEN" size="-1">28</font>
  कर्मभूमिम इमां पराप्य कर्तव्यं कर्म यच छुभम<br>
    अग्निर वायुश च सॊमश च कर्मणां फलभागिनः<br>
 <font color="GREEN" size="-1">29</font>
  शतं करतूनाम आहृत्य देवराट तरिदिवं गतः<br>
    तपांस्य उग्राणि चास्थाय दिवं याता महर्षयः<br>
 <font color="GREEN" size="-1">30</font>
  सत्यं च धर्मं च पराक्रमं च; भूतानुकम्पां परियवादितां च<br>
    दविजातिदेवातिथिपूजनं च; पन्थानम आहुस तरिदिवस्य सन्तः<br>
 <font color="GREEN" size="-1">31</font>
  धर्मे रताः सत्पुरुषैः समेतास; तेजस्विनॊ दानगुणप्रधानाः<br>
    अहिंसका वीतमलाश च लॊके; भवन्ति पूज्या मुनयः परधानाः<br>
 </td>
 
 </table>
 <p></p><div class="filenav">
 <hr>
 <center>
 <a href="rys2102.htm">Next: Chapter 102</a></center>
 </div>
 </center></body>