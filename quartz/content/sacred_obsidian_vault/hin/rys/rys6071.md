<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi06.htm">Book 6 Index</a><br>
  
 <a href="rys6070.htm">Previous</a> 
 <a href="rys6072.htm">Next</a> 
 
 </div>
 <hr>
 
 <h3 align="CENTER">Book 6<br>Chapter 71
 </h3><table width="100%">
 <td width="50%">
  <font color="GREEN" size="-1">1</font>
  rāmam āśvāsayāne tu lakṣmaṇe bhrātṛvatsale<br>
   nikṣipya gulmān svasthāne tatrāgacchad vibhīṣaṇaḥ<br>
  <font color="GREEN" size="-1">2</font>
  nānāpraharaṇair vīraiś caturbhiḥ sacivair vṛtaḥ<br>
   nīlāñjanacayākārair mātaṃgair iva yūthapaḥ<br>
  <font color="GREEN" size="-1">3</font>
  so 'bhigamya mahātmānaṃ rāghavaṃ śokalālasaṃ<br>
   vānarāṃś caiva dadṛśe bāṣpaparyākulekṣaṇān<br>
  <font color="GREEN" size="-1">4</font>
  rāghavaṃ ca mahātmānam ikṣvākukulanandanam<br>
   dadarśa moham āpannaṃ lakṣmaṇasyāṅkam āśritam<br>
  <font color="GREEN" size="-1">5</font>
  vrīḍitaṃ śokasaṃtaptaṃ dṛṣṭvā rāmaṃ vibhīṣaṇaḥ<br>
   antarduḥkhena dīnātmā kim etad iti so 'bravīt<br>
  <font color="GREEN" size="-1">6</font>
  vibhīṣaṇa mukhaṃ dṛṣṭvā sugrīvaṃ tāṃś ca vānarān<br>
   uvāca lakṣmaṇo vākyam idaṃ bāṣpapariplutaḥ<br>
  <font color="GREEN" size="-1">7</font>
  hatām indrajitā sītām iha śrutvaiva rāghavaḥ<br>
   hanūmad vacanāt saumya tato moham upāgataḥ<br>
  <font color="GREEN" size="-1">8</font>
  kathayantaṃ tu saumitriṃ saṃnivārya vibhīṣaṇaḥ<br>
   puṣkalārtham idaṃ vākyaṃ visaṃjñaṃ rāmam abravīt<br>
  <font color="GREEN" size="-1">9</font>
  manujendrārtarūpeṇa yad uktas tvaṃ hanūmatā<br>
   tad ayuktam ahaṃ manye sāgarasyeva śoṣaṇam<br>
  <font color="GREEN" size="-1">10</font>
  abhiprāyaṃ tu jānāmi rāvaṇasya durātmanaḥ<br>
    sītāṃ prati mahābāho na ca ghātaṃ kariṣyati<br>
 <font color="GREEN" size="-1">11</font>
  yācyamānaḥ subahuśo mayā hitacikīrṣuṇā<br>
    vaidehīm utsṛjasveti na ca tat kṛtavān vacaḥ<br>
 <font color="GREEN" size="-1">12</font>
  naiva sāmnā na bhedena na dānena kuto yudhā<br>
    sā draṣṭum api śakyeta naiva cānyena kena cit<br>
 <font color="GREEN" size="-1">13</font>
  vānarān mohayitvā tu pratiyātaḥ sa rākṣasaḥ<br>
    caityaṃ nikumbhilāṃ nāma yatra homaṃ kariṣyati<br>
 <font color="GREEN" size="-1">14</font>
  hutavān upayāto hi devair api savāsavaiḥ<br>
    durādharṣo bhavaty eṣa saṃgrāme rāvaṇātmajaḥ<br>
 <font color="GREEN" size="-1">15</font>
  tena mohayatā nūnam eṣā māyā prayojitā<br>
    vighnam anvicchatā tāta vānarāṇāṃ parākrame<br>
    sasainyās tatra gacchāmo yāvat tan na samāpyate<br>
 <font color="GREEN" size="-1">16</font>
  tyajemaṃ naraśārdūlamithyā saṃtāpam āgatam<br>
    sīdate hi balaṃ sarvaṃ dṛṣṭvā tvāṃ śokakarśitam<br>
 <font color="GREEN" size="-1">17</font>
  iha tvaṃ svastha hṛdayas tiṣṭha sattvasamucchritaḥ<br>
    lakṣmaṇaṃ preṣayāsmābhiḥ saha sainyānukarṣibhiḥ<br>
 <font color="GREEN" size="-1">18</font>
  eṣa taṃ naraśārdūlo rāvaṇiṃ niśitaiḥ śaraiḥ<br>
    tyājayiṣyati tat karma tato vadhyo bhaviṣyati<br>
 <font color="GREEN" size="-1">19</font>
  tasyaite niśitās tīkṣṇāḥ patripatrāṅgavājinaḥ<br>
    patatriṇa ivāsaumyāḥ śarāḥ pāsyanti śoṇitam<br>
 <font color="GREEN" size="-1">20</font>
  tat saṃdiśa mahābāho lakṣmaṇaṃ śubhalakṣaṇam<br>
    rākṣasasya vināśāya vajraṃ vajradharo yathā<br>
 <font color="GREEN" size="-1">21</font>
  manujavara na kālaviprakarṣo; ripunidhanaṃ prati yat kṣamo 'dya kartum<br>
    tvam atisṛja ripor vadhāya bāṇīm; asurapuronmathane yathā mahendraḥ<br>
 <font color="GREEN" size="-1">22</font>
  samāptakarmā hi sa rākṣasendro; bhavaty adṛśyaḥ samare surāsuraiḥ<br>
    yuyutsatā tena samāptakarmaṇā; bhavet surāṇām api saṃśayo mahān<br>
 </td>
 <td width="50%">
  <font color="GREEN" size="-1">1</font>
  रामम आश्वासयाने तु लक्ष्मणे भरातृवत्सले<br>
   निक्षिप्य गुल्मान सवस्थाने तत्रागच्छद विभीषणः<br>
  <font color="GREEN" size="-1">2</font>
  नानाप्रहरणैर वीरैश चतुर्भिः सचिवैर वृतः<br>
   नीलाञ्जनचयाकारैर मातंगैर इव यूथपः<br>
  <font color="GREEN" size="-1">3</font>
  सॊ ऽभिगम्य महात्मानं राघवं शॊकलालसं<br>
   वानरांश चैव ददृशे बाष्पपर्याकुलेक्षणान<br>
  <font color="GREEN" size="-1">4</font>
  राघवं च महात्मानम इक्ष्वाकुकुलनन्दनम<br>
   ददर्श मॊहम आपन्नं लक्ष्मणस्याङ्कम आश्रितम<br>
  <font color="GREEN" size="-1">5</font>
  वरीडितं शॊकसंतप्तं दृष्ट्वा रामं विभीषणः<br>
   अन्तर्दुःखेन दीनात्मा किम एतद इति सॊ ऽबरवीत<br>
  <font color="GREEN" size="-1">6</font>
  विभीषण मुखं दृष्ट्वा सुग्रीवं तांश च वानरान<br>
   उवाच लक्ष्मणॊ वाक्यम इदं बाष्पपरिप्लुतः<br>
  <font color="GREEN" size="-1">7</font>
  हताम इन्द्रजिता सीताम इह शरुत्वैव राघवः<br>
   हनूमद वचनात सौम्य ततॊ मॊहम उपागतः<br>
  <font color="GREEN" size="-1">8</font>
  कथयन्तं तु सौमित्रिं संनिवार्य विभीषणः<br>
   पुष्कलार्थम इदं वाक्यं विसंज्ञं रामम अब्रवीत<br>
  <font color="GREEN" size="-1">9</font>
  मनुजेन्द्रार्तरूपेण यद उक्तस तवं हनूमता<br>
   तद अयुक्तम अहं मन्ये सागरस्येव शॊषणम<br>
  <font color="GREEN" size="-1">10</font>
  अभिप्रायं तु जानामि रावणस्य दुरात्मनः<br>
    सीतां परति महाबाहॊ न च घातं करिष्यति<br>
 <font color="GREEN" size="-1">11</font>
  याच्यमानः सुबहुशॊ मया हितचिकीर्षुणा<br>
    वैदेहीम उत्सृजस्वेति न च तत कृतवान वचः<br>
 <font color="GREEN" size="-1">12</font>
  नैव साम्ना न भेदेन न दानेन कुतॊ युधा<br>
    सा दरष्टुम अपि शक्येत नैव चान्येन केन चित<br>
 <font color="GREEN" size="-1">13</font>
  वानरान मॊहयित्वा तु परतियातः स राक्षसः<br>
    चैत्यं निकुम्भिलां नाम यत्र हॊमं करिष्यति<br>
 <font color="GREEN" size="-1">14</font>
  हुतवान उपयातॊ हि देवैर अपि सवासवैः<br>
    दुराधर्षॊ भवत्य एष संग्रामे रावणात्मजः<br>
 <font color="GREEN" size="-1">15</font>
  तेन मॊहयता नूनम एषा माया परयॊजिता<br>
    विघ्नम अन्विच्छता तात वानराणां पराक्रमे<br>
    ससैन्यास तत्र गच्छामॊ यावत तन न समाप्यते<br>
 <font color="GREEN" size="-1">16</font>
  तयजेमं नरशार्दूलमिथ्या संतापम आगतम<br>
    सीदते हि बलं सर्वं दृष्ट्वा तवां शॊककर्शितम<br>
 <font color="GREEN" size="-1">17</font>
  इह तवं सवस्थ हृदयस तिष्ठ सत्त्वसमुच्छ्रितः<br>
    लक्ष्मणं परेषयास्माभिः सह सैन्यानुकर्षिभिः<br>
 <font color="GREEN" size="-1">18</font>
  एष तं नरशार्दूलॊ रावणिं निशितैः शरैः<br>
    तयाजयिष्यति तत कर्म ततॊ वध्यॊ भविष्यति<br>
 <font color="GREEN" size="-1">19</font>
  तस्यैते निशितास तीक्ष्णाः पत्रिपत्राङ्गवाजिनः<br>
    पतत्रिण इवासौम्याः शराः पास्यन्ति शॊणितम<br>
 <font color="GREEN" size="-1">20</font>
  तत संदिश महाबाहॊ लक्ष्मणं शुभलक्षणम<br>
    राक्षसस्य विनाशाय वज्रं वज्रधरॊ यथा<br>
 <font color="GREEN" size="-1">21</font>
  मनुजवर न कालविप्रकर्षॊ; रिपुनिधनं परति यत कषमॊ ऽदय कर्तुम<br>
    तवम अतिसृज रिपॊर वधाय बाणीम; असुरपुरॊन्मथने यथा महेन्द्रः<br>
 <font color="GREEN" size="-1">22</font>
  समाप्तकर्मा हि स राक्षसेन्द्रॊ; भवत्य अदृश्यः समरे सुरासुरैः<br>
    युयुत्सता तेन समाप्तकर्मणा; भवेत सुराणाम अपि संशयॊ महान<br>
 </td>
 
 </table>
 <p></p><div class="filenav">
 <hr>
 <center>
 <a href="rys6072.htm">Next: Chapter 72</a></center>
 </div>
 </center></body>