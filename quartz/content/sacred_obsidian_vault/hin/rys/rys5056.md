<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi05.htm">Book 5 Index</a><br>
  
 <a href="rys5055.htm">Previous</a> 
 <a href="rys5057.htm">Next</a> 
 
 </div>
 <hr>
 
 <h3 align="CENTER">Book 5<br>Chapter 56
 </h3><table width="100%">
 <td width="50%">
  <font color="GREEN" size="-1">1</font>
  tatas tasya gireḥ śṛṅge mahendrasya mahābalāḥ<br>
   hanumatpramukhāḥ prītiṃ harayo jagmur uttamām<br>
  <font color="GREEN" size="-1">2</font>
  taṃ tataḥ pratisaṃhṛṣṭaḥ prītimantaṃ mahākapim<br>
   jāmbavān kāryavṛttāntam apṛcchad anilātmajam<br>
  <font color="GREEN" size="-1">3</font>
  kathaṃ dṛṣṭā tvayā devī kathaṃ vā tatra vartate<br>
   tasyāṃ vā sa kathaṃ vṛttaḥ krūrakarmā daśānanaḥ<br>
  <font color="GREEN" size="-1">4</font>
  tattvataḥ sarvam etan naḥ prabrūhi tvaṃ mahākape<br>
   śrutārthāś cintayiṣyāmo bhūyaḥ kāryaviniścayam<br>
  <font color="GREEN" size="-1">5</font>
  yaś cārthas tatra vaktavyo gatair asmābhir ātmavān<br>
   rakṣitavyaṃ ca yat tatra tad bhavān vyākarotu naḥ<br>
  <font color="GREEN" size="-1">6</font>
  sa niyuktas tatas tena saṃprahṛṣṭatanūruhaḥ<br>
   namasyañ śirasā devyai sītāyai pratyabhāṣata<br>
  <font color="GREEN" size="-1">7</font>
  pratyakṣam eva bhavatāṃ mahendrāgrāt kham āplutaḥ<br>
   udadher dakṣiṇaṃ pāraṃ kāṅkṣamāṇaḥ samāhitaḥ<br>
  <font color="GREEN" size="-1">8</font>
  gacchataś ca hi me ghoraṃ vighnarūpam ivābhavat<br>
   kāñcanaṃ śikharaṃ divyaṃ paśyāmi sumanoharam<br>
  <font color="GREEN" size="-1">9</font>
  sthitaṃ panthānam āvṛtya mene vighnaṃ ca taṃ nagam<br>
  <font color="GREEN" size="-1">10</font>
  upasaṃgamya taṃ divyaṃ kāñcanaṃ nagasattamam<br>
    kṛtā me manasā buddhir bhettavyo 'yaṃ mayeti ca<br>
 <font color="GREEN" size="-1">11</font>
  prahataṃ ca mayā tasya lāṅgūlena mahāgireḥ<br>
    śikharaṃ sūryasaṃkāśaṃ vyaśīryata sahasradhā<br>
 <font color="GREEN" size="-1">12</font>
  vyavasāyaṃ ca me buddhvā sa hovāca mahāgiriḥ<br>
    putreti madhurāṃ bāṇīṃ manaḥprahlādayann iva<br>
 <font color="GREEN" size="-1">13</font>
  pitṛvyaṃ cāpi māṃ viddhi sakhāyaṃ mātariśvanaḥ<br>
    mainākam iti vikhyātaṃ nivasantaṃ mahodadhau<br>
 <font color="GREEN" size="-1">14</font>
  pakṣvavantaḥ purā putra babhūvuḥ parvatottamāḥ<br>
    chandataḥ pṛthivīṃ cerur bādhamānāḥ samantataḥ<br>
 <font color="GREEN" size="-1">15</font>
  śrutvā nagānāṃ caritaṃ mahendraḥ pākaśāsanaḥ<br>
    ciccheda bhagavān pakṣān vajreṇaiṣāṃ sahasraśaḥ<br>
 <font color="GREEN" size="-1">16</font>
  ahaṃ tu mokṣitas tasmāt tava pitrā mahātmanā<br>
    mārutena tadā vatsa prakṣipto 'smi mahārṇave<br>
 <font color="GREEN" size="-1">17</font>
  rāmasya ca mayā sāhye vartitavyam ariṃdama<br>
    rāmo dharmabhṛtāṃ śreṣṭho mahendrasamavikramaḥ<br>
 <font color="GREEN" size="-1">18</font>
  etac chrutvā mayā tasya mainākasya mahātmanaḥ<br>
    kāryam āvedya tu girer uddhataṃ ca mano mama<br>
 <font color="GREEN" size="-1">19</font>
  tena cāham anujñāto mainākena mahātmanā<br>
    uttamaṃ javam āsthāya śeṣam adhvānam āsthitaḥ<br>
 <font color="GREEN" size="-1">20</font>
  tato 'haṃ suciraṃ kālaṃ vegenābhyagamaṃ pathi<br>
    tataḥ paśyāmy ahaṃ devīṃ surasāṃ nāgamātaram<br>
 <font color="GREEN" size="-1">21</font>
  samudramadhye sā devī vacanaṃ mām abhāṣata<br>
    mama bhakṣyaḥ pradiṣṭas tvam amārair harisattamam<br>
    tatas tvāṃ bhakṣayiṣyāmi vihitas tvaṃ cirasya me<br>
 <font color="GREEN" size="-1">22</font>
  evam uktaḥ surasayā prāñjaliḥ praṇataḥ sthitaḥ<br>
    vivarṇavadano bhūtvā vākyaṃ cedam udīrayam<br>
 <font color="GREEN" size="-1">23</font>
  rāmo dāśarathiḥ śrīmān praviṣṭo daṇḍakāvanam<br>
    lakṣmaṇena saha bhrātrā sītayā ca paraṃtapaḥ<br>
 <font color="GREEN" size="-1">24</font>
  tasya sītā hṛtā bhāryā rāvaṇena durātmanā<br>
    tasyāḥ sakāśaṃ dūto 'haṃ gamiṣye rāmaśāsanāt<br>
 <font color="GREEN" size="-1">25</font>
  kartum arhasi rāmasya sāhyaṃ viṣayavāsini<br>
 <font color="GREEN" size="-1">26</font>
  atha vā maithilīṃ dṛṣṭvā rāmaṃ cākliṣṭakāriṇam<br>
    āgamiṣyāmi te vaktraṃ satyaṃ pratiśṛṇoti me<br>
 <font color="GREEN" size="-1">27</font>
  evam uktā mayā sā tu surasā kāmarūpiṇī<br>
    abravīn nātivarteta kaś cid eṣa varo mama<br>
 <font color="GREEN" size="-1">28</font>
  evam uktaḥ surasayā daśayojanam āyataḥ<br>
    tato 'rdhaguṇavistāro babhūvāhaṃ kṣaṇena tu<br>
 <font color="GREEN" size="-1">29</font>
  matpramāṇānurūpaṃ ca vyāditaṃ tanmukhaṃ tayā<br>
    tad dṛṣṭvā vyāditaṃ tv āsyaṃ hrasvaṃ hy akaravaṃ vapuḥ<br>
 <font color="GREEN" size="-1">30</font>
  tasmin muhūrte ca punar babhūvāṅguṣṭhasaṃmitaḥ<br>
    abhipatyāśu tad vaktraṃ nirgato 'haṃ tataḥ kṣaṇāt<br>
 <font color="GREEN" size="-1">31</font>
  abravīt surasā devī svena rūpeṇa māṃ punaḥ<br>
    arthasiddhyai hariśreṣṭha gaccha saumya yathāsukham<br>
 <font color="GREEN" size="-1">32</font>
  samānaya ca vaidehīṃ rāghaveṇa mahātmanā<br>
    sukhī bhava mahābāho prītāsmi tava vānara<br>
 <font color="GREEN" size="-1">33</font>
  tato 'haṃ sādhu sādhvīti sarvabhūtaiḥ praśaṃsitaḥ<br>
    tato 'ntarikṣaṃ vipulaṃ pluto 'haṃ garuḍo yathā<br>
 <font color="GREEN" size="-1">34</font>
  chāyā me nigṛhītā ca na ca paśyāmi kiṃ cana<br>
    so 'haṃ vigatavegas tu diśo daśa vilokayan<br>
    na kiṃ cit tatra paśyāmi yena me 'pahṛtā gatiḥ<br>
 <font color="GREEN" size="-1">35</font>
  tato me buddhir utpannā kiṃ nāma gamane mama<br>
    īdṛśo vighna utpanno rūpaṃ yatra na dṛśyate<br>
 <font color="GREEN" size="-1">36</font>
  adho bhāgena me dṛṣṭiḥ śocatā pātitā mayā<br>
    tato 'drākṣam ahaṃ bhīmāṃ rākṣasīṃ salile śayām<br>
 <font color="GREEN" size="-1">37</font>
  prahasya ca mahānādam ukto 'haṃ bhīmayā tayā<br>
    avasthitam asaṃbhrāntam idaṃ vākyam aśobhanam<br>
 <font color="GREEN" size="-1">38</font>
  kvāsi gantā mahākāya kṣudhitāyā mamepsitaḥ<br>
    bhakṣaḥ prīṇaya me dehaṃ ciram āhāravarjitam<br>
 <font color="GREEN" size="-1">39</font>
  bāḍham ity eva tāṃ vāṇīṃ pratyagṛhṇām ahaṃ tataḥ<br>
    āsya pramāṇād adhikaṃ tasyāḥ kāyam apūrayam<br>
 <font color="GREEN" size="-1">40</font>
  tasyāś cāsyaṃ mahad bhīmaṃ vardhate mama bhakṣaṇe<br>
    na ca māṃ sā tu bubudhe mama vā vikṛtaṃ kṛtam<br>
 <font color="GREEN" size="-1">41</font>
  tato 'haṃ vipulaṃ rūpaṃ saṃkṣipya nimiṣāntarāt<br>
    tasyā hṛdayam ādāya prapatāmi nabhastalam<br>
 <font color="GREEN" size="-1">42</font>
  sā visṛṣṭabhujā bhīmā papāta lavaṇāmbhasi<br>
    mayā parvatasaṃkāśā nikṛttahṛdayā satī<br>
 <font color="GREEN" size="-1">43</font>
  śṛṇomi khagatānāṃ ca siddhānāṃ cāraṇaiḥ saha<br>
    rākṣasī siṃhikā bhīmā kṣipraṃ hanumatā hṛtā<br>
 <font color="GREEN" size="-1">44</font>
  tāṃ hatvā punar evāhaṃ kṛtyam ātyayikaṃ smaran<br>
    gatvā ca mahad adhvānaṃ paśyāmi nagamaṇḍitam<br>
    dakṣiṇaṃ tīram udadher laṅkā yatra ca sā purī<br>
 <font color="GREEN" size="-1">45</font>
  astaṃ dinakare yāte rakṣasāṃ nilayaṃ purīm<br>
    praviṣṭo 'ham avijñāto rakṣobhir bhīmavikramaiḥ<br>
 <font color="GREEN" size="-1">46</font>
  tatrāhaṃ sarvarātraṃ tu vicinvañ janakātmajām<br>
    rāvaṇāntaḥpuragato na cāpaśyaṃ sumadhyamām<br>
 <font color="GREEN" size="-1">47</font>
  tataḥ sītām apaśyaṃs tu rāvaṇasya niveśane<br>
    śokasāgaram āsādya na pāram upalakṣaye<br>
 <font color="GREEN" size="-1">48</font>
  śocatā ca mayā dṛṣṭaṃ prākāreṇa samāvṛtam<br>
    kāñcanena vikṛṣṭena gṛhopavanam uttamam<br>
 <font color="GREEN" size="-1">49</font>
  sa prākāram avaplutya paśyāmi bahupādapam<br>
 <font color="GREEN" size="-1">50</font>
  aśokavanikāmadhye śiṃśapāpādapo mahān<br>
    tam āruhya ca paśyāmi kāñcanaṃ kadalī vanam<br>
 <font color="GREEN" size="-1">51</font>
  adūrāc chiṃśapāvṛkṣāt paśyāmi vanavarṇinīm<br>
    śyāmāṃ kamalapatrākṣīm upavāsakṛśānanām<br>
 <font color="GREEN" size="-1">52</font>
  rākṣasībhir virūpābhiḥ krūrābhir abhisaṃvṛtām<br>
    māṃsaśoṇitabhakṣyābhir vyāghrībhir hariṇīṃ yathā<br>
 <font color="GREEN" size="-1">53</font>
  tāṃ dṛṣṭvā tādṛśīṃ nārīṃ rāmapatnīm aninditām<br>
    tatraiva śiṃśapāvṛkṣe paśyann aham avasthitaḥ<br>
 <font color="GREEN" size="-1">54</font>
  tato halahalāśabdaṃ kāñcīnūpuramiśritam<br>
    śṛṇomy adhikagambhīraṃ rāvaṇasya niveśane<br>
 <font color="GREEN" size="-1">55</font>
  tato 'haṃ paramodvignaḥ svarūpaṃ pratyasaṃharam<br>
    ahaṃ ca śiṃśapāvṛkṣe pakṣīva gahane sthitaḥ<br>
 <font color="GREEN" size="-1">56</font>
  tato rāvaṇadārāś ca rāvaṇaś ca mahābalaḥ<br>
    taṃ deśaṃ samanuprāptā yatra sītābhavat sthitā<br>
 <font color="GREEN" size="-1">57</font>
  taṃ dṛṣṭvātha varārohā sītā rakṣogaṇeśvaram<br>
    saṃkucyorū stanau pīnau bāhubhyāṃ parirabhya ca<br>
 <font color="GREEN" size="-1">58</font>
  tām uvāca daśagrīvaḥ sītāṃ paramaduḥkhitām<br>
    avākśirāḥ prapatito bahu manyasva mām iti<br>
 <font color="GREEN" size="-1">59</font>
  yadi cet tvaṃ tu māṃ darpān nābhinandasi garvite<br>
    dvimāsānantaraṃ sīte pāsyāmi rudhiraṃ tava<br>
 <font color="GREEN" size="-1">60</font>
  etac chrutvā vacas tasya rāvaṇasya durātmanaḥ<br>
    uvāca paramakruddhā sītā vacanam uttamam<br>
 <font color="GREEN" size="-1">61</font>
  rākṣasādhama rāmasya bhāryām amitatejasaḥ<br>
    ikṣvākukulanāthasya snuṣāṃ daśarathasya ca<br>
    avācyaṃ vadato jihvā kathaṃ na patitā tava<br>
 <font color="GREEN" size="-1">62</font>
  kiṃsvid vīryaṃ tavānārya yo māṃ bhartur asaṃnidhau<br>
    apahṛtyāgataḥ pāpa tenādṛṣṭo mahātmanā<br>
 <font color="GREEN" size="-1">63</font>
  na tvaṃ rāmasya sadṛśo dāsye 'py asyā na yujyase<br>
    yajñīyaḥ satyavāk caiva raṇaślāghī ca rāghavaḥ<br>
 <font color="GREEN" size="-1">64</font>
  jānakyā paruṣaṃ vākyam evam ukto daśānanaḥ<br>
    jajvāla sahasā kopāc citāstha iva pāvakaḥ<br>
 <font color="GREEN" size="-1">65</font>
  vivṛtya nayane krūre muṣṭim udyamya dakṣiṇam<br>
    maithilīṃ hantum ārabdhaḥ strībhir hāhākṛtaṃ tadā<br>
 <font color="GREEN" size="-1">66</font>
  strīṇāṃ madhyāt samutpatya tasya bhāryā durātmanaḥ<br>
    varā mandodarī nāma tayā sa pratiṣedhitaḥ<br>
 <font color="GREEN" size="-1">67</font>
  uktaś ca madhurāṃ vāṇīṃ tayā sa madanārditaḥ<br>
    sītayā tava kiṃ kāryaṃ mahendrasamavikrama<br>
    mayā saha ramasvādya madviśiṣṭā na jānakī<br>
 <font color="GREEN" size="-1">68</font>
  devagandharvakanyābhir yakṣakanyābhir eva ca<br>
    sārdhaṃ prabho ramasveha sītayā kiṃ kariṣyasi<br>
 <font color="GREEN" size="-1">69</font>
  tatas tābhiḥ sametābhir nārībhiḥ sa mahābalaḥ<br>
    utthāpya sahasā nīto bhavanaṃ svaṃ niśācaraḥ<br>
 <font color="GREEN" size="-1">70</font>
  yāte tasmin daśagrīve rākṣasyo vikṛtānanāḥ<br>
    sītāṃ nirbhartsayām āsur vākyaiḥ krūraiḥ sudāruṇaiḥ<br>
 <font color="GREEN" size="-1">71</font>
  tṛṇavad bhāṣitaṃ tāsāṃ gaṇayām āsa jānakī<br>
    tarjitaṃ ca tadā tāsāṃ sītāṃ prāpya nirarthakam<br>
 <font color="GREEN" size="-1">72</font>
  vṛthāgarjitaniśceṣṭā rākṣasyaḥ piśitāśanāḥ<br>
    rāvaṇāya śaśaṃsus tāḥ sītāvyavasitaṃ mahat<br>
 <font color="GREEN" size="-1">73</font>
  tatas tāḥ sahitāḥ sarvā vihatāśā nirudyamāḥ<br>
    parikṣipya samantāt tāṃ nidrāvaśam upāgatāḥ<br>
 <font color="GREEN" size="-1">74</font>
  tāsu caiva prasuptāsu sītā bhartṛhite ratā<br>
    vilapya karuṇaṃ dīnā praśuśoca suduḥkhitā<br>
 <font color="GREEN" size="-1">75</font>
  tāṃ cāhaṃ tādṛśīṃ dṛṣṭvā sītāyā dāruṇāṃ daśām<br>
    cintayām āsa viśrānto na ca me nirvṛtaṃ manaḥ<br>
 <font color="GREEN" size="-1">76</font>
  saṃbhāṣaṇārthe ca mayā jānakyāś cintito vidhiḥ<br>
    ikṣvākukulavaṃśas tu tato mama puraskṛtaḥ<br>
 <font color="GREEN" size="-1">77</font>
  śrutvā tu gaditāṃ vācaṃ rājarṣigaṇapūjitām<br>
    pratyabhāṣata māṃ devī bāṣpaiḥ pihitalocanā<br>
 <font color="GREEN" size="-1">78</font>
  kas tvaṃ kena kathaṃ ceha prāpto vānarapuṃgava<br>
    kā ca rāmeṇa te prītis tan me śaṃsitum arhasi<br>
 <font color="GREEN" size="-1">79</font>
  tasyās tadvacanaṃ śrutvā aham apy abruvaṃ vacaḥ<br>
    devi rāmasya bhartus te sahāyo bhīmavikramaḥ<br>
    sugrīvo nāma vikrānto vānarendo mahābalaḥ<br>
 <font color="GREEN" size="-1">80</font>
  tasya māṃ viddhi bhṛtyaṃ tvaṃ hanūmantam ihāgatam<br>
    bhartrāhaṃ prahitas tubhyaṃ rāmeṇākliṣṭakarmaṇā<br>
 <font color="GREEN" size="-1">81</font>
  idaṃ ca puruṣavyāghraḥ śrīmān dāśarathiḥ svayam<br>
    aṅgulīyam abhijñānam adāt tubhyaṃ yaśasvini<br>
 <font color="GREEN" size="-1">82</font>
  tad icchāmi tvayājñaptaṃ devi kiṃ karavāṇy aham<br>
    rāmalakṣmaṇayoḥ pārśvaṃ nayāmi tvāṃ kim uttaram<br>
 <font color="GREEN" size="-1">83</font>
  etac chrutvā viditvā ca sītā janakanandinī<br>
    āha rāvaṇam utsādya rāghavo māṃ nayatv iti<br>
 <font color="GREEN" size="-1">84</font>
  praṇamya śirasā devīm aham āryām aninditām<br>
    rāghavasya manohlādam abhijñānam ayāciṣam<br>
 <font color="GREEN" size="-1">85</font>
  evam uktā varārohā maṇipravaram uttamam<br>
    prāyacchat paramodvignā vācā māṃ saṃdideśa ha<br>
 <font color="GREEN" size="-1">86</font>
  tatas tasyai praṇamyāhaṃ rājaputryai samāhitaḥ<br>
    pradakṣiṇaṃ parikrāmam ihābhyudgatamānasaḥ<br>
 <font color="GREEN" size="-1">87</font>
  uttaraṃ punar evāha niścitya manasā tadā<br>
    hanūman mama vṛttāntaṃ vaktum arhasi rāghave<br>
 <font color="GREEN" size="-1">88</font>
  yathā śrutvaiva nacirāt tāv ubhau rāmalakṣmaṇau<br>
    sugrīvasahitau vīrāv upeyātāṃ tathā kuru<br>
 <font color="GREEN" size="-1">89</font>
  yady anyathā bhaved etad dvau māsau jīvitaṃ mama<br>
    na māṃ drakṣyati kākutstho mriye sāham anāthavat<br>
 <font color="GREEN" size="-1">90</font>
  tac chrutvā karuṇaṃ vākyaṃ krodho mām abhyavartata<br>
    uttaraṃ ca mayā dṛṣṭaṃ kāryaśeṣam anantaram<br>
 <font color="GREEN" size="-1">91</font>
  tato 'vardhata me kāyas tadā parvatasaṃnibhaḥ<br>
    yuddhakāṅkṣī vanaṃ tac ca vināśayitum ārabhe<br>
 <font color="GREEN" size="-1">92</font>
  tad bhagnaṃ vanaṣaṇḍaṃ tu bhrāntatrastamṛgadvijam<br>
    pratibuddhā nirīkṣante rākṣasyo vikṛtānanāḥ<br>
 <font color="GREEN" size="-1">93</font>
  māṃ ca dṛṣṭvā vane tasmin samāgamya tatas tataḥ<br>
    tāḥ samabhyāgatāḥ kṣipraṃ rāvaṇāyācacakṣire<br>
 <font color="GREEN" size="-1">94</font>
  rājan vanam idaṃ durgaṃ tava bhagnaṃ durātmanā<br>
    vānareṇa hy avijñāya tava vīryaṃ mahābala<br>
 <font color="GREEN" size="-1">95</font>
  durbuddhes tasya rājendra tava vipriyakāriṇaḥ<br>
    vadham ājñāpaya kṣipraṃ yathāsau vilayaṃ vrajet<br>
 <font color="GREEN" size="-1">96</font>
  tac chrutvā rākṣasendreṇa visṛṣṭā bhṛśadurjayāḥ<br>
    rākṣasāḥ kiṃkarā nāma rāvaṇasya mano'nugāḥ<br>
 <font color="GREEN" size="-1">97</font>
  teṣām aśītisāhasraṃ śūlamudgarapāṇinām<br>
    mayā tasmin vanoddeśe parigheṇa niṣūditam<br>
 <font color="GREEN" size="-1">98</font>
  teṣāṃ tu hataśeṣā ye te gatā laghuvikramāḥ<br>
    nihataṃ ca mayā sainyaṃ rāvaṇāyācacakṣire<br>
 <font color="GREEN" size="-1">99</font>
  tato me buddhir utpannā caityaprāsādam ākramam<br>
 <font color="GREEN" size="-1">100</font>
  tatrasthān rākṣasān hatvā śataṃ stambhena vai punaḥ<br>
    lalāma bhūto laṅkāyā mayā vidhvaṃsito ruṣā<br>
 <font color="GREEN" size="-1">101</font>
  tataḥ prahastasya sutaṃ jambumālinam ādiśat<br>
 <font color="GREEN" size="-1">102</font>
  tam ahaṃ balasaṃpannaṃ rākṣasaṃ raṇakovidam<br>
    parigheṇātighoreṇa sūdayāmi sahānugam<br>
 <font color="GREEN" size="-1">103</font>
  tac chrutvā rākṣasendras tu mantriputrān mahābalān<br>
    padātibalasaṃpannān preṣayām āsa rāvaṇaḥ<br>
    parigheṇaiva tān sarvān nayāmi yamasādanam<br>
 <font color="GREEN" size="-1">104</font>
  mantriputrān hatāñ śrutvā samare laghuvikramān<br>
    pañcasenāgragāñ śūrān preṣayām āsa rāvaṇaḥ<br>
    tān ahaṃ saha sainyān vai sarvān evābhyasūdayam<br>
 <font color="GREEN" size="-1">105</font>
  tataḥ punar daśagrīvaḥ putram akṣaṃ mahābalam<br>
    bahubhī rākasaiḥ sārdhaṃ preṣayām āsa saṃyuge<br>
 <font color="GREEN" size="-1">106</font>
  taṃ tu mandodarī putraṃ kumāraṃ raṇapaṇḍitam<br>
    sahasā khaṃ samutkrāntaṃ pādayoś ca gṛhītavān<br>
    carmāsinaṃ śataguṇaṃ bhrāmayitvā vyapeṣayam<br>
 <font color="GREEN" size="-1">107</font>
  tam akṣam āgataṃ bhagnaṃ niśamya sa daśānanaḥ<br>
    tata indrajitaṃ nāma dvitīyaṃ rāvaṇaḥ sutam<br>
    vyādideśa susaṃkruddho balinaṃ yuddhadurmadam<br>
 <font color="GREEN" size="-1">108</font>
  tasyāpy ahaṃ balaṃ sarvaṃ taṃ ca rākṣasapuṃgavam<br>
    naṣṭaujasaṃ raṇe kṛtvā paraṃ harṣam upāgamam<br>
 <font color="GREEN" size="-1">109</font>
  mahatā hi mahābāhuḥ pratyayena mahābalaḥ<br>
    preṣito rāvaṇenaiṣa saha vīrair madotkaṭaiḥ<br>
 <font color="GREEN" size="-1">110</font>
  brāhmeṇāstreṇa sa tu māṃ prabadhnāc cātivegataḥ<br>
    rajjūbhir abhibadhnanti tato māṃ tatra rākṣasāḥ<br>
 <font color="GREEN" size="-1">111</font>
  rāvaṇasya samīpaṃ ca gṛhītvā mām upānayan<br>
    dṛṣṭvā saṃbhāṣitaś cāhaṃ rāvaṇena durātmanā<br>
 <font color="GREEN" size="-1">112</font>
  pṛṣṭaś ca laṅkāgamanaṃ rākṣasānāṃ ca tad vadham<br>
    tat sarvaṃ ca mayā tatra sītārtham iti jalpitam<br>
 <font color="GREEN" size="-1">113</font>
  asyāhaṃ darśanākāṅkṣī prāptas tvadbhavanaṃ vibho<br>
    mārutasyaurasaḥ putro vānaro hanumān aham<br>
 <font color="GREEN" size="-1">114</font>
  rāmadūtaṃ ca māṃ viddhi sugrīvasacivaṃ kapim<br>
    so 'haṃ dautyena rāmasya tvatsamīpam ihāgataḥ<br>
 <font color="GREEN" size="-1">115</font>
  śṛṇu cāpi samādeśaṃ yad ahaṃ prabravīmi te<br>
    rākṣaseśa harīśas tvāṃ vākyam āha samāhitam<br>
    dharmārthakāmasahitaṃ hitaṃ pathyam ivāśanam<br>
 <font color="GREEN" size="-1">116</font>
  vasato ṛṣyamūke me parvate vipuladrume<br>
    rāghavo raṇavikrānto mitratvaṃ samupāgataḥ<br>
 <font color="GREEN" size="-1">117</font>
  tena me kathitaṃ rājan bhāryā me rakṣasā hṛtā<br>
    tatra sāhāyyahetor me samayaṃ kartum arhasi<br>
 <font color="GREEN" size="-1">118</font>
  vālinā hṛtarājyena sugrīveṇa saha prabhuḥ<br>
    cakre 'gnisākṣikaṃ sakyaṃ rāghavaḥ sahalakṣmaṇaḥ<br>
 <font color="GREEN" size="-1">119</font>
  tena vālinam utsādya śareṇaikena saṃyuge<br>
    vānarāṇāṃ mahārājaḥ kṛtaḥ saṃplavatāṃ prabhuḥ<br>
 <font color="GREEN" size="-1">120</font>
  tasya sāhāyyam asmābhiḥ kāryaṃ sarvātmanā tv iha<br>
    tena prasthāpitas tubhyaṃ samīpam iha dharmataḥ<br>
 <font color="GREEN" size="-1">121</font>
  kṣipram ānīyatāṃ sītā dīyatāṃ rāghavasya ca<br>
    yāvan na harayo vīrā vidhamanti balaṃ tava<br>
 <font color="GREEN" size="-1">122</font>
  vānarāṇāṃ prabhavo hi na kena viditaḥ purā<br>
    devatānāṃ sakāśaṃ ca ye gacchanti nimantritāḥ<br>
 <font color="GREEN" size="-1">123</font>
  iti vānararājas tvām āhety abhihito mayā<br>
    mām aikṣata tato ruṣṭaś cakṣuṣā pradahann iva<br>
 <font color="GREEN" size="-1">124</font>
  tena vadhyo 'ham ājñapto rakṣasā raudrakarmaṇā<br>
 <font color="GREEN" size="-1">125</font>
  tato vibhīṣaṇo nāma tasya bhrātā mahāmatiḥ<br>
    tena rākṣasarājo 'sau yācito mama kāraṇāt<br>
 <font color="GREEN" size="-1">126</font>
  dūtavadhyā na dṛṣṭā hi rājaśāstreṣu rākṣasa<br>
    dūtena veditavyaṃ ca yathārthaṃ hitavādinā<br>
 <font color="GREEN" size="-1">127</font>
  sumahaty aparādhe 'pi dūtasyātulavikramaḥ<br>
    virūpakaraṇaṃ dṛṣṭaṃ na vadho 'stīha śāstrataḥ<br>
 <font color="GREEN" size="-1">128</font>
  vibhīṣaṇenaivam ukto rāvaṇaḥ saṃdideśa tān<br>
    rākṣasān etad evādya lāṅgūlaṃ dahyatām iti<br>
 <font color="GREEN" size="-1">129</font>
  tatas tasya vacaḥ śrutvā mama pucchaṃ samantataḥ<br>
    veṣṭitaṃ śaṇavalkaiś ca paṭaiḥ kārpāsakais tathā<br>
 <font color="GREEN" size="-1">130</font>
  rākṣasāḥ siddhasaṃnāhās tatas te caṇḍavikramāḥ<br>
    tad ādīpyanta me pucchaṃ hanantaḥ kāṣṭhamuṣṭibhiḥ<br>
 <font color="GREEN" size="-1">131</font>
  baddhasya bahubhiḥ pāśair yantritasya ca rākṣasaiḥ<br>
    na me pīḍā bhavet kā cid didṛkṣor nagarīṃ divā<br>
 <font color="GREEN" size="-1">132</font>
  tatas te rākṣasāḥ śūrā baddhaṃ mām agnisaṃvṛtam<br>
    aghoṣayan rājamārge nagaradvāram āgatāḥ<br>
 <font color="GREEN" size="-1">133</font>
  tato 'haṃ sumahad rūpaṃ saṃkṣipya punar ātmanaḥ<br>
    vimocayitvā taṃ bandhaṃ prakṛtiṣṭhaḥ sthitaḥ punaḥ<br>
 <font color="GREEN" size="-1">134</font>
  āyasaṃ parighaṃ gṛhya tāni rakṣāṃsy asūdayam<br>
    tatas tan nagaradvāraṃ vegenāplutavān aham<br>
 <font color="GREEN" size="-1">135</font>
  pucchena ca pradīptena tāṃ purīṃ sāṭṭagopurām<br>
    dahāmy aham asaṃbhrānto yugāntāgnir iva prajāḥ<br>
 <font color="GREEN" size="-1">136</font>
  dagdhvā laṅkāṃ punaś caiva śaṅkā mām abhyavartata<br>
    dahatā ca mayā laṅkāṃ daghdā sītā na saṃśayaḥ<br>
 <font color="GREEN" size="-1">137</font>
  athāhaṃ vācam aśrauṣaṃ cāraṇānāṃ śubhākṣarām<br>
    jānakī na ca dagdheti vismayodantabhāṣiṇām<br>
 <font color="GREEN" size="-1">138</font>
  tato me buddhir utpannā śrutvā tām adbhutāṃ giram<br>
    punar dṛṣṭā ca vaidehī visṛṣṭaś ca tayā punaḥ<br>
 <font color="GREEN" size="-1">139</font>
  rāghavasya prabhāvena bhavatāṃ caiva tejasā<br>
    sugrīvasya ca kāryārthaṃ mayā sarvam anuṣṭhitam<br>
 <font color="GREEN" size="-1">140</font>
  etat sarvaṃ mayā tatra yathāvad upapāditam<br>
    atra yan na kṛtaṃ śeṣaṃ tat sarvaṃ kriyatām iti<br>
 </td>
 <td width="50%">
  <font color="GREEN" size="-1">1</font>
  ततस तस्य गिरेः शृङ्गे महेन्द्रस्य महाबलाः<br>
   हनुमत्प्रमुखाः परीतिं हरयॊ जग्मुर उत्तमाम<br>
  <font color="GREEN" size="-1">2</font>
  तं ततः परतिसंहृष्टः परीतिमन्तं महाकपिम<br>
   जाम्बवान कार्यवृत्तान्तम अपृच्छद अनिलात्मजम<br>
  <font color="GREEN" size="-1">3</font>
  कथं दृष्टा तवया देवी कथं वा तत्र वर्तते<br>
   तस्यां वा स कथं वृत्तः करूरकर्मा दशाननः<br>
  <font color="GREEN" size="-1">4</font>
  तत्त्वतः सर्वम एतन नः परब्रूहि तवं महाकपे<br>
   शरुतार्थाश चिन्तयिष्यामॊ भूयः कार्यविनिश्चयम<br>
  <font color="GREEN" size="-1">5</font>
  यश चार्थस तत्र वक्तव्यॊ गतैर अस्माभिर आत्मवान<br>
   रक्षितव्यं च यत तत्र तद भवान वयाकरॊतु नः<br>
  <font color="GREEN" size="-1">6</font>
  स नियुक्तस ततस तेन संप्रहृष्टतनूरुहः<br>
   नमस्यञ शिरसा देव्यै सीतायै परत्यभाषत<br>
  <font color="GREEN" size="-1">7</font>
  परत्यक्षम एव भवतां महेन्द्राग्रात खम आप्लुतः<br>
   उदधेर दक्षिणं पारं काङ्क्षमाणः समाहितः<br>
  <font color="GREEN" size="-1">8</font>
  गच्छतश च हि मे घॊरं विघ्नरूपम इवाभवत<br>
   काञ्चनं शिखरं दिव्यं पश्यामि सुमनॊहरम<br>
  <font color="GREEN" size="-1">9</font>
  सथितं पन्थानम आवृत्य मेने विघ्नं च तं नगम<br>
  <font color="GREEN" size="-1">10</font>
  उपसंगम्य तं दिव्यं काञ्चनं नगसत्तमम<br>
    कृता मे मनसा बुद्धिर भेत्तव्यॊ ऽयं मयेति च<br>
 <font color="GREEN" size="-1">11</font>
  परहतं च मया तस्य लाङ्गूलेन महागिरेः<br>
    शिखरं सूर्यसंकाशं वयशीर्यत सहस्रधा<br>
 <font color="GREEN" size="-1">12</font>
  वयवसायं च मे बुद्ध्वा स हॊवाच महागिरिः<br>
    पुत्रेति मधुरां बाणीं मनःप्रह्लादयन्न इव<br>
 <font color="GREEN" size="-1">13</font>
  पितृव्यं चापि मां विद्धि सखायं मातरिश्वनः<br>
    मैनाकम इति विख्यातं निवसन्तं महॊदधौ<br>
 <font color="GREEN" size="-1">14</font>
  पक्ष्ववन्तः पुरा पुत्र बभूवुः पर्वतॊत्तमाः<br>
    छन्दतः पृथिवीं चेरुर बाधमानाः समन्ततः<br>
 <font color="GREEN" size="-1">15</font>
  शरुत्वा नगानां चरितं महेन्द्रः पाकशासनः<br>
    चिच्छेद भगवान पक्षान वज्रेणैषां सहस्रशः<br>
 <font color="GREEN" size="-1">16</font>
  अहं तु मॊक्षितस तस्मात तव पित्रा महात्मना<br>
    मारुतेन तदा वत्स परक्षिप्तॊ ऽसमि महार्णवे<br>
 <font color="GREEN" size="-1">17</font>
  रामस्य च मया साह्ये वर्तितव्यम अरिंदम<br>
    रामॊ धर्मभृतां शरेष्ठॊ महेन्द्रसमविक्रमः<br>
 <font color="GREEN" size="-1">18</font>
  एतच छरुत्वा मया तस्य मैनाकस्य महात्मनः<br>
    कार्यम आवेद्य तु गिरेर उद्धतं च मनॊ मम<br>
 <font color="GREEN" size="-1">19</font>
  तेन चाहम अनुज्ञातॊ मैनाकेन महात्मना<br>
    उत्तमं जवम आस्थाय शेषम अध्वानम आस्थितः<br>
 <font color="GREEN" size="-1">20</font>
  ततॊ ऽहं सुचिरं कालं वेगेनाभ्यगमं पथि<br>
    ततः पश्याम्य अहं देवीं सुरसां नागमातरम<br>
 <font color="GREEN" size="-1">21</font>
  समुद्रमध्ये सा देवी वचनं माम अभाषत<br>
    मम भक्ष्यः परदिष्टस तवम अमारैर हरिसत्तमम<br>
    ततस तवां भक्षयिष्यामि विहितस तवं चिरस्य मे<br>
 <font color="GREEN" size="-1">22</font>
  एवम उक्तः सुरसया पराञ्जलिः परणतः सथितः<br>
    विवर्णवदनॊ भूत्वा वाक्यं चेदम उदीरयम<br>
 <font color="GREEN" size="-1">23</font>
  रामॊ दाशरथिः शरीमान परविष्टॊ दण्डकावनम<br>
    लक्ष्मणेन सह भरात्रा सीतया च परंतपः<br>
 <font color="GREEN" size="-1">24</font>
  तस्य सीता हृता भार्या रावणेन दुरात्मना<br>
    तस्याः सकाशं दूतॊ ऽहं गमिष्ये रामशासनात<br>
 <font color="GREEN" size="-1">25</font>
  कर्तुम अर्हसि रामस्य साह्यं विषयवासिनि<br>
 <font color="GREEN" size="-1">26</font>
  अथ वा मैथिलीं दृष्ट्वा रामं चाक्लिष्टकारिणम<br>
    आगमिष्यामि ते वक्त्रं सत्यं परतिशृणॊति मे<br>
 <font color="GREEN" size="-1">27</font>
  एवम उक्ता मया सा तु सुरसा कामरूपिणी<br>
    अब्रवीन नातिवर्तेत कश चिद एष वरॊ मम<br>
 <font color="GREEN" size="-1">28</font>
  एवम उक्तः सुरसया दशयॊजनम आयतः<br>
    ततॊ ऽरधगुणविस्तारॊ बभूवाहं कषणेन तु<br>
 <font color="GREEN" size="-1">29</font>
  मत्प्रमाणानुरूपं च वयादितं तन्मुखं तया<br>
    तद दृष्ट्वा वयादितं तव आस्यं हरस्वं हय अकरवं वपुः<br>
 <font color="GREEN" size="-1">30</font>
  तस्मिन मुहूर्ते च पुनर बभूवाङ्गुष्ठसंमितः<br>
    अभिपत्याशु तद वक्त्रं निर्गतॊ ऽहं ततः कषणात<br>
 <font color="GREEN" size="-1">31</font>
  अब्रवीत सुरसा देवी सवेन रूपेण मां पुनः<br>
    अर्थसिद्ध्यै हरिश्रेष्ठ गच्छ सौम्य यथासुखम<br>
 <font color="GREEN" size="-1">32</font>
  समानय च वैदेहीं राघवेण महात्मना<br>
    सुखी भव महाबाहॊ परीतास्मि तव वानर<br>
 <font color="GREEN" size="-1">33</font>
  ततॊ ऽहं साधु साध्वीति सर्वभूतैः परशंसितः<br>
    ततॊ ऽनतरिक्षं विपुलं पलुतॊ ऽहं गरुडॊ यथा<br>
 <font color="GREEN" size="-1">34</font>
  छाया मे निगृहीता च न च पश्यामि किं चन<br>
    सॊ ऽहं विगतवेगस तु दिशॊ दश विलॊकयन<br>
    न किं चित तत्र पश्यामि येन मे ऽपहृता गतिः<br>
 <font color="GREEN" size="-1">35</font>
  ततॊ मे बुद्धिर उत्पन्ना किं नाम गमने मम<br>
    ईदृशॊ विघ्न उत्पन्नॊ रूपं यत्र न दृश्यते<br>
 <font color="GREEN" size="-1">36</font>
  अधॊ भागेन मे दृष्टिः शॊचता पातिता मया<br>
    ततॊ ऽदराक्षम अहं भीमां राक्षसीं सलिले शयाम<br>
 <font color="GREEN" size="-1">37</font>
  परहस्य च महानादम उक्तॊ ऽहं भीमया तया<br>
    अवस्थितम असंभ्रान्तम इदं वाक्यम अशॊभनम<br>
 <font color="GREEN" size="-1">38</font>
  कवासि गन्ता महाकाय कषुधिताया ममेप्सितः<br>
    भक्षः परीणय मे देहं चिरम आहारवर्जितम<br>
 <font color="GREEN" size="-1">39</font>
  बाढम इत्य एव तां वाणीं परत्यगृह्णाम अहं ततः<br>
    आस्य परमाणाद अधिकं तस्याः कायम अपूरयम<br>
 <font color="GREEN" size="-1">40</font>
  तस्याश चास्यं महद भीमं वर्धते मम भक्षणे<br>
    न च मां सा तु बुबुधे मम वा विकृतं कृतम<br>
 <font color="GREEN" size="-1">41</font>
  ततॊ ऽहं विपुलं रूपं संक्षिप्य निमिषान्तरात<br>
    तस्या हृदयम आदाय परपतामि नभस्तलम<br>
 <font color="GREEN" size="-1">42</font>
  सा विसृष्टभुजा भीमा पपात लवणाम्भसि<br>
    मया पर्वतसंकाशा निकृत्तहृदया सती<br>
 <font color="GREEN" size="-1">43</font>
  शृणॊमि खगतानां च सिद्धानां चारणैः सह<br>
    राक्षसी सिंहिका भीमा कषिप्रं हनुमता हृता<br>
 <font color="GREEN" size="-1">44</font>
  तां हत्वा पुनर एवाहं कृत्यम आत्ययिकं समरन<br>
    गत्वा च महद अध्वानं पश्यामि नगमण्डितम<br>
    दक्षिणं तीरम उदधेर लङ्का यत्र च सा पुरी<br>
 <font color="GREEN" size="-1">45</font>
  अस्तं दिनकरे याते रक्षसां निलयं पुरीम<br>
    परविष्टॊ ऽहम अविज्ञातॊ रक्षॊभिर भीमविक्रमैः<br>
 <font color="GREEN" size="-1">46</font>
  तत्राहं सर्वरात्रं तु विचिन्वञ जनकात्मजाम<br>
    रावणान्तःपुरगतॊ न चापश्यं सुमध्यमाम<br>
 <font color="GREEN" size="-1">47</font>
  ततः सीताम अपश्यंस तु रावणस्य निवेशने<br>
    शॊकसागरम आसाद्य न पारम उपलक्षये<br>
 <font color="GREEN" size="-1">48</font>
  शॊचता च मया दृष्टं पराकारेण समावृतम<br>
    काञ्चनेन विकृष्टेन गृहॊपवनम उत्तमम<br>
 <font color="GREEN" size="-1">49</font>
  स पराकारम अवप्लुत्य पश्यामि बहुपादपम<br>
 <font color="GREEN" size="-1">50</font>
  अशॊकवनिकामध्ये शिंशपापादपॊ महान<br>
    तम आरुह्य च पश्यामि काञ्चनं कदली वनम<br>
 <font color="GREEN" size="-1">51</font>
  अदूराच छिंशपावृक्षात पश्यामि वनवर्णिनीम<br>
    शयामां कमलपत्राक्षीम उपवासकृशाननाम<br>
 <font color="GREEN" size="-1">52</font>
  राक्षसीभिर विरूपाभिः करूराभिर अभिसंवृताम<br>
    मांसशॊणितभक्ष्याभिर वयाघ्रीभिर हरिणीं यथा<br>
 <font color="GREEN" size="-1">53</font>
  तां दृष्ट्वा तादृशीं नारीं रामपत्नीम अनिन्दिताम<br>
    तत्रैव शिंशपावृक्षे पश्यन्न अहम अवस्थितः<br>
 <font color="GREEN" size="-1">54</font>
  ततॊ हलहलाशब्दं काञ्चीनूपुरमिश्रितम<br>
    शृणॊम्य अधिकगम्भीरं रावणस्य निवेशने<br>
 <font color="GREEN" size="-1">55</font>
  ततॊ ऽहं परमॊद्विग्नः सवरूपं परत्यसंहरम<br>
    अहं च शिंशपावृक्षे पक्षीव गहने सथितः<br>
 <font color="GREEN" size="-1">56</font>
  ततॊ रावणदाराश च रावणश च महाबलः<br>
    तं देशं समनुप्राप्ता यत्र सीताभवत सथिता<br>
 <font color="GREEN" size="-1">57</font>
  तं दृष्ट्वाथ वरारॊहा सीता रक्षॊगणेश्वरम<br>
    संकुच्यॊरू सतनौ पीनौ बाहुभ्यां परिरभ्य च<br>
 <font color="GREEN" size="-1">58</font>
  ताम उवाच दशग्रीवः सीतां परमदुःखिताम<br>
    अवाक्शिराः परपतितॊ बहु मन्यस्व माम इति<br>
 <font color="GREEN" size="-1">59</font>
  यदि चेत तवं तु मां दर्पान नाभिनन्दसि गर्विते<br>
    दविमासानन्तरं सीते पास्यामि रुधिरं तव<br>
 <font color="GREEN" size="-1">60</font>
  एतच छरुत्वा वचस तस्य रावणस्य दुरात्मनः<br>
    उवाच परमक्रुद्धा सीता वचनम उत्तमम<br>
 <font color="GREEN" size="-1">61</font>
  राक्षसाधम रामस्य भार्याम अमिततेजसः<br>
    इक्ष्वाकुकुलनाथस्य सनुषां दशरथस्य च<br>
    अवाच्यं वदतॊ जिह्वा कथं न पतिता तव<br>
 <font color="GREEN" size="-1">62</font>
  किंस्विद वीर्यं तवानार्य यॊ मां भर्तुर असंनिधौ<br>
    अपहृत्यागतः पाप तेनादृष्टॊ महात्मना<br>
 <font color="GREEN" size="-1">63</font>
  न तवं रामस्य सदृशॊ दास्ये ऽपय अस्या न युज्यसे<br>
    यज्ञीयः सत्यवाक चैव रणश्लाघी च राघवः<br>
 <font color="GREEN" size="-1">64</font>
  जानक्या परुषं वाक्यम एवम उक्तॊ दशाननः<br>
    जज्वाल सहसा कॊपाच चितास्थ इव पावकः<br>
 <font color="GREEN" size="-1">65</font>
  विवृत्य नयने करूरे मुष्टिम उद्यम्य दक्षिणम<br>
    मैथिलीं हन्तुम आरब्धः सत्रीभिर हाहाकृतं तदा<br>
 <font color="GREEN" size="-1">66</font>
  सत्रीणां मध्यात समुत्पत्य तस्य भार्या दुरात्मनः<br>
    वरा मन्दॊदरी नाम तया स परतिषेधितः<br>
 <font color="GREEN" size="-1">67</font>
  उक्तश च मधुरां वाणीं तया स मदनार्दितः<br>
    सीतया तव किं कार्यं महेन्द्रसमविक्रम<br>
    मया सह रमस्वाद्य मद्विशिष्टा न जानकी<br>
 <font color="GREEN" size="-1">68</font>
  देवगन्धर्वकन्याभिर यक्षकन्याभिर एव च<br>
    सार्धं परभॊ रमस्वेह सीतया किं करिष्यसि<br>
 <font color="GREEN" size="-1">69</font>
  ततस ताभिः समेताभिर नारीभिः स महाबलः<br>
    उत्थाप्य सहसा नीतॊ भवनं सवं निशाचरः<br>
 <font color="GREEN" size="-1">70</font>
  याते तस्मिन दशग्रीवे राक्षस्यॊ विकृताननाः<br>
    सीतां निर्भर्त्सयाम आसुर वाक्यैः करूरैः सुदारुणैः<br>
 <font color="GREEN" size="-1">71</font>
  तृणवद भाषितं तासां गणयाम आस जानकी<br>
    तर्जितं च तदा तासां सीतां पराप्य निरर्थकम<br>
 <font color="GREEN" size="-1">72</font>
  वृथागर्जितनिश्चेष्टा राक्षस्यः पिशिताशनाः<br>
    रावणाय शशंसुस ताः सीताव्यवसितं महत<br>
 <font color="GREEN" size="-1">73</font>
  ततस ताः सहिताः सर्वा विहताशा निरुद्यमाः<br>
    परिक्षिप्य समन्तात तां निद्रावशम उपागताः<br>
 <font color="GREEN" size="-1">74</font>
  तासु चैव परसुप्तासु सीता भर्तृहिते रता<br>
    विलप्य करुणं दीना परशुशॊच सुदुःखिता<br>
 <font color="GREEN" size="-1">75</font>
  तां चाहं तादृशीं दृष्ट्वा सीताया दारुणां दशाम<br>
    चिन्तयाम आस विश्रान्तॊ न च मे निर्वृतं मनः<br>
 <font color="GREEN" size="-1">76</font>
  संभाषणार्थे च मया जानक्याश चिन्तितॊ विधिः<br>
    इक्ष्वाकुकुलवंशस तु ततॊ मम पुरस्कृतः<br>
 <font color="GREEN" size="-1">77</font>
  शरुत्वा तु गदितां वाचं राजर्षिगणपूजिताम<br>
    परत्यभाषत मां देवी बाष्पैः पिहितलॊचना<br>
 <font color="GREEN" size="-1">78</font>
  कस तवं केन कथं चेह पराप्तॊ वानरपुंगव<br>
    का च रामेण ते परीतिस तन मे शंसितुम अर्हसि<br>
 <font color="GREEN" size="-1">79</font>
  तस्यास तद्वचनं शरुत्वा अहम अप्य अब्रुवं वचः<br>
    देवि रामस्य भर्तुस ते सहायॊ भीमविक्रमः<br>
    सुग्रीवॊ नाम विक्रान्तॊ वानरेन्दॊ महाबलः<br>
 <font color="GREEN" size="-1">80</font>
  तस्य मां विद्धि भृत्यं तवं हनूमन्तम इहागतम<br>
    भर्त्राहं परहितस तुभ्यं रामेणाक्लिष्टकर्मणा<br>
 <font color="GREEN" size="-1">81</font>
  इदं च पुरुषव्याघ्रः शरीमान दाशरथिः सवयम<br>
    अङ्गुलीयम अभिज्ञानम अदात तुभ्यं यशस्विनि<br>
 <font color="GREEN" size="-1">82</font>
  तद इच्छामि तवयाज्ञप्तं देवि किं करवाण्य अहम<br>
    रामलक्ष्मणयॊः पार्श्वं नयामि तवां किम उत्तरम<br>
 <font color="GREEN" size="-1">83</font>
  एतच छरुत्वा विदित्वा च सीता जनकनन्दिनी<br>
    आह रावणम उत्साद्य राघवॊ मां नयत्व इति<br>
 <font color="GREEN" size="-1">84</font>
  परणम्य शिरसा देवीम अहम आर्याम अनिन्दिताम<br>
    राघवस्य मनॊह्लादम अभिज्ञानम अयाचिषम<br>
 <font color="GREEN" size="-1">85</font>
  एवम उक्ता वरारॊहा मणिप्रवरम उत्तमम<br>
    परायच्छत परमॊद्विग्ना वाचा मां संदिदेश ह<br>
 <font color="GREEN" size="-1">86</font>
  ततस तस्यै परणम्याहं राजपुत्र्यै समाहितः<br>
    परदक्षिणं परिक्रामम इहाभ्युद्गतमानसः<br>
 <font color="GREEN" size="-1">87</font>
  उत्तरं पुनर एवाह निश्चित्य मनसा तदा<br>
    हनूमन मम वृत्तान्तं वक्तुम अर्हसि राघवे<br>
 <font color="GREEN" size="-1">88</font>
  यथा शरुत्वैव नचिरात ताव उभौ रामलक्ष्मणौ<br>
    सुग्रीवसहितौ वीराव उपेयातां तथा कुरु<br>
 <font color="GREEN" size="-1">89</font>
  यद्य अन्यथा भवेद एतद दवौ मासौ जीवितं मम<br>
    न मां दरक्ष्यति काकुत्स्थॊ मरिये साहम अनाथवत<br>
 <font color="GREEN" size="-1">90</font>
  तच छरुत्वा करुणं वाक्यं करॊधॊ माम अभ्यवर्तत<br>
    उत्तरं च मया दृष्टं कार्यशेषम अनन्तरम<br>
 <font color="GREEN" size="-1">91</font>
  ततॊ ऽवर्धत मे कायस तदा पर्वतसंनिभः<br>
    युद्धकाङ्क्षी वनं तच च विनाशयितुम आरभे<br>
 <font color="GREEN" size="-1">92</font>
  तद भग्नं वनषण्डं तु भरान्तत्रस्तमृगद्विजम<br>
    परतिबुद्धा निरीक्षन्ते राक्षस्यॊ विकृताननाः<br>
 <font color="GREEN" size="-1">93</font>
  मां च दृष्ट्वा वने तस्मिन समागम्य ततस ततः<br>
    ताः समभ्यागताः कषिप्रं रावणायाचचक्षिरे<br>
 <font color="GREEN" size="-1">94</font>
  राजन वनम इदं दुर्गं तव भग्नं दुरात्मना<br>
    वानरेण हय अविज्ञाय तव वीर्यं महाबल<br>
 <font color="GREEN" size="-1">95</font>
  दुर्बुद्धेस तस्य राजेन्द्र तव विप्रियकारिणः<br>
    वधम आज्ञापय कषिप्रं यथासौ विलयं वरजेत<br>
 <font color="GREEN" size="-1">96</font>
  तच छरुत्वा राक्षसेन्द्रेण विसृष्टा भृशदुर्जयाः<br>
    राक्षसाः किंकरा नाम रावणस्य मनॊऽनुगाः<br>
 <font color="GREEN" size="-1">97</font>
  तेषाम अशीतिसाहस्रं शूलमुद्गरपाणिनाम<br>
    मया तस्मिन वनॊद्देशे परिघेण निषूदितम<br>
 <font color="GREEN" size="-1">98</font>
  तेषां तु हतशेषा ये ते गता लघुविक्रमाः<br>
    निहतं च मया सैन्यं रावणायाचचक्षिरे<br>
 <font color="GREEN" size="-1">99</font>
  ततॊ मे बुद्धिर उत्पन्ना चैत्यप्रासादम आक्रमम<br>
 <font color="GREEN" size="-1">100</font>
  तत्रस्थान राक्षसान हत्वा शतं सतम्भेन वै पुनः<br>
    ललाम भूतॊ लङ्काया मया विध्वंसितॊ रुषा<br>
 <font color="GREEN" size="-1">101</font>
  ततः परहस्तस्य सुतं जम्बुमालिनम आदिशत<br>
 <font color="GREEN" size="-1">102</font>
  तम अहं बलसंपन्नं राक्षसं रणकॊविदम<br>
    परिघेणातिघॊरेण सूदयामि सहानुगम<br>
 <font color="GREEN" size="-1">103</font>
  तच छरुत्वा राक्षसेन्द्रस तु मन्त्रिपुत्रान महाबलान<br>
    पदातिबलसंपन्नान परेषयाम आस रावणः<br>
    परिघेणैव तान सर्वान नयामि यमसादनम<br>
 <font color="GREEN" size="-1">104</font>
  मन्त्रिपुत्रान हताञ शरुत्वा समरे लघुविक्रमान<br>
    पञ्चसेनाग्रगाञ शूरान परेषयाम आस रावणः<br>
    तान अहं सह सैन्यान वै सर्वान एवाभ्यसूदयम<br>
 <font color="GREEN" size="-1">105</font>
  ततः पुनर दशग्रीवः पुत्रम अक्षं महाबलम<br>
    बहुभी राकसैः सार्धं परेषयाम आस संयुगे<br>
 <font color="GREEN" size="-1">106</font>
  तं तु मन्दॊदरी पुत्रं कुमारं रणपण्डितम<br>
    सहसा खं समुत्क्रान्तं पादयॊश च गृहीतवान<br>
    चर्मासिनं शतगुणं भरामयित्वा वयपेषयम<br>
 <font color="GREEN" size="-1">107</font>
  तम अक्षम आगतं भग्नं निशम्य स दशाननः<br>
    तत इन्द्रजितं नाम दवितीयं रावणः सुतम<br>
    वयादिदेश सुसंक्रुद्धॊ बलिनं युद्धदुर्मदम<br>
 <font color="GREEN" size="-1">108</font>
  तस्याप्य अहं बलं सर्वं तं च राक्षसपुंगवम<br>
    नष्टौजसं रणे कृत्वा परं हर्षम उपागमम<br>
 <font color="GREEN" size="-1">109</font>
  महता हि महाबाहुः परत्ययेन महाबलः<br>
    परेषितॊ रावणेनैष सह वीरैर मदॊत्कटैः<br>
 <font color="GREEN" size="-1">110</font>
  बराह्मेणास्त्रेण स तु मां परबध्नाच चातिवेगतः<br>
    रज्जूभिर अभिबध्नन्ति ततॊ मां तत्र राक्षसाः<br>
 <font color="GREEN" size="-1">111</font>
  रावणस्य समीपं च गृहीत्वा माम उपानयन<br>
    दृष्ट्वा संभाषितश चाहं रावणेन दुरात्मना<br>
 <font color="GREEN" size="-1">112</font>
  पृष्टश च लङ्कागमनं राक्षसानां च तद वधम<br>
    तत सर्वं च मया तत्र सीतार्थम इति जल्पितम<br>
 <font color="GREEN" size="-1">113</font>
  अस्याहं दर्शनाकाङ्क्षी पराप्तस तवद्भवनं विभॊ<br>
    मारुतस्यौरसः पुत्रॊ वानरॊ हनुमान अहम<br>
 <font color="GREEN" size="-1">114</font>
  रामदूतं च मां विद्धि सुग्रीवसचिवं कपिम<br>
    सॊ ऽहं दौत्येन रामस्य तवत्समीपम इहागतः<br>
 <font color="GREEN" size="-1">115</font>
  शृणु चापि समादेशं यद अहं परब्रवीमि ते<br>
    राक्षसेश हरीशस तवां वाक्यम आह समाहितम<br>
    धर्मार्थकामसहितं हितं पथ्यम इवाशनम<br>
 <font color="GREEN" size="-1">116</font>
  वसतॊ ऋष्यमूके मे पर्वते विपुलद्रुमे<br>
    राघवॊ रणविक्रान्तॊ मित्रत्वं समुपागतः<br>
 <font color="GREEN" size="-1">117</font>
  तेन मे कथितं राजन भार्या मे रक्षसा हृता<br>
    तत्र साहाय्यहेतॊर मे समयं कर्तुम अर्हसि<br>
 <font color="GREEN" size="-1">118</font>
  वालिना हृतराज्येन सुग्रीवेण सह परभुः<br>
    चक्रे ऽगनिसाक्षिकं सक्यं राघवः सहलक्ष्मणः<br>
 <font color="GREEN" size="-1">119</font>
  तेन वालिनम उत्साद्य शरेणैकेन संयुगे<br>
    वानराणां महाराजः कृतः संप्लवतां परभुः<br>
 <font color="GREEN" size="-1">120</font>
  तस्य साहाय्यम अस्माभिः कार्यं सर्वात्मना तव इह<br>
    तेन परस्थापितस तुभ्यं समीपम इह धर्मतः<br>
 <font color="GREEN" size="-1">121</font>
  कषिप्रम आनीयतां सीता दीयतां राघवस्य च<br>
    यावन न हरयॊ वीरा विधमन्ति बलं तव<br>
 <font color="GREEN" size="-1">122</font>
  वानराणां परभवॊ हि न केन विदितः पुरा<br>
    देवतानां सकाशं च ये गच्छन्ति निमन्त्रिताः<br>
 <font color="GREEN" size="-1">123</font>
  इति वानरराजस तवाम आहेत्य अभिहितॊ मया<br>
    माम ऐक्षत ततॊ रुष्टश चक्षुषा परदहन्न इव<br>
 <font color="GREEN" size="-1">124</font>
  तेन वध्यॊ ऽहम आज्ञप्तॊ रक्षसा रौद्रकर्मणा<br>
 <font color="GREEN" size="-1">125</font>
  ततॊ विभीषणॊ नाम तस्य भराता महामतिः<br>
    तेन राक्षसराजॊ ऽसौ याचितॊ मम कारणात<br>
 <font color="GREEN" size="-1">126</font>
  दूतवध्या न दृष्टा हि राजशास्त्रेषु राक्षस<br>
    दूतेन वेदितव्यं च यथार्थं हितवादिना<br>
 <font color="GREEN" size="-1">127</font>
  सुमहत्य अपराधे ऽपि दूतस्यातुलविक्रमः<br>
    विरूपकरणं दृष्टं न वधॊ ऽसतीह शास्त्रतः<br>
 <font color="GREEN" size="-1">128</font>
  विभीषणेनैवम उक्तॊ रावणः संदिदेश तान<br>
    राक्षसान एतद एवाद्य लाङ्गूलं दह्यताम इति<br>
 <font color="GREEN" size="-1">129</font>
  ततस तस्य वचः शरुत्वा मम पुच्छं समन्ततः<br>
    वेष्टितं शणवल्कैश च पटैः कार्पासकैस तथा<br>
 <font color="GREEN" size="-1">130</font>
  राक्षसाः सिद्धसंनाहास ततस ते चण्डविक्रमाः<br>
    तद आदीप्यन्त मे पुच्छं हनन्तः काष्ठमुष्टिभिः<br>
 <font color="GREEN" size="-1">131</font>
  बद्धस्य बहुभिः पाशैर यन्त्रितस्य च राक्षसैः<br>
    न मे पीडा भवेत का चिद दिदृक्षॊर नगरीं दिवा<br>
 <font color="GREEN" size="-1">132</font>
  ततस ते राक्षसाः शूरा बद्धं माम अग्निसंवृतम<br>
    अघॊषयन राजमार्गे नगरद्वारम आगताः<br>
 <font color="GREEN" size="-1">133</font>
  ततॊ ऽहं सुमहद रूपं संक्षिप्य पुनर आत्मनः<br>
    विमॊचयित्वा तं बन्धं परकृतिष्ठः सथितः पुनः<br>
 <font color="GREEN" size="-1">134</font>
  आयसं परिघं गृह्य तानि रक्षांस्य असूदयम<br>
    ततस तन नगरद्वारं वेगेनाप्लुतवान अहम<br>
 <font color="GREEN" size="-1">135</font>
  पुच्छेन च परदीप्तेन तां पुरीं साट्टगॊपुराम<br>
    दहाम्य अहम असंभ्रान्तॊ युगान्ताग्निर इव परजाः<br>
 <font color="GREEN" size="-1">136</font>
  दग्ध्वा लङ्कां पुनश चैव शङ्का माम अभ्यवर्तत<br>
    दहता च मया लङ्कां दघ्दा सीता न संशयः<br>
 <font color="GREEN" size="-1">137</font>
  अथाहं वाचम अश्रौषं चारणानां शुभाक्षराम<br>
    जानकी न च दग्धेति विस्मयॊदन्तभाषिणाम<br>
 <font color="GREEN" size="-1">138</font>
  ततॊ मे बुद्धिर उत्पन्ना शरुत्वा ताम अद्भुतां गिरम<br>
    पुनर दृष्टा च वैदेही विसृष्टश च तया पुनः<br>
 <font color="GREEN" size="-1">139</font>
  राघवस्य परभावेन भवतां चैव तेजसा<br>
    सुग्रीवस्य च कार्यार्थं मया सर्वम अनुष्ठितम<br>
 <font color="GREEN" size="-1">140</font>
  एतत सर्वं मया तत्र यथावद उपपादितम<br>
    अत्र यन न कृतं शेषं तत सर्वं करियताम इति<br>
 </td>
 
 </table>
 <p></p><div class="filenav">
 <hr>
 <center>
 <a href="rys5057.htm">Next: Chapter 57</a></center>
 </div>
 </center></body>