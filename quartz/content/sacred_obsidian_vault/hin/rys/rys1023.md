<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi01.htm">Book 1 Index</a><br>
  
 <a href="rys1022.htm">Previous</a> 
 <a href="rys1024.htm">Next</a> 
 
 </div>
 <hr>
 
 <h3 align="CENTER">Book 1<br>Chapter 23
 </h3><table width="100%">
 <td width="50%">
  <font color="GREEN" size="-1">1</font>
  tataḥ prabhāte vimale kṛtāhnikam ariṃdamau<br>
   viśvāmitraṃ puraskṛtya nadyās tīram upāgatau<br>
  <font color="GREEN" size="-1">2</font>
  te ca sarve mahātmāno munayaḥ saṃśitavratāḥ<br>
   upasthāpya śubhāṃ nāvaṃ viśvāmitram athābruvan<br>
  <font color="GREEN" size="-1">3</font>
  ārohatu bhavān nāvaṃ rājaputrapuraskṛtaḥ<br>
   ariṣṭaṃ gaccha panthānaṃ mā bhūt kālasya paryayaḥ<br>
  <font color="GREEN" size="-1">4</font>
  viśvāmitras tathety uktvā tān ṛṣīn abhipūjya ca<br>
   tatāra sahitas tābhyāṃ saritaṃ sāgaraṃ gamām<br>
  <font color="GREEN" size="-1">5</font>
  atha rāmaḥ sarinmadhye papraccha munipuṅgavam<br>
   vāriṇo bhidyamānasya kim ayaṃ tumulo dhvaniḥ<br>
  <font color="GREEN" size="-1">6</font>
  rāghavasya vacaḥ śrutvā kautūhala samanvitam<br>
   kathayām āsa dharmātmā tasya śabdasya niścayam<br>
  <font color="GREEN" size="-1">7</font>
  kailāsaparvate rāma manasā nirmitaṃ saraḥ<br>
   brahmaṇā naraśārdūla tenedaṃ mānasaṃ saraḥ<br>
  <font color="GREEN" size="-1">8</font>
  tasmāt susrāva sarasaḥ sāyodhyām upagūhate<br>
   saraḥpravṛttā sarayūḥ puṇyā brahmasaraścyutā<br>
  <font color="GREEN" size="-1">9</font>
  tasyāyam atulaḥ śabdo jāhnavīm abhivartate<br>
   vārisaṃkṣobhajo rāma praṇāmaṃ niyataḥ kuru<br>
  <font color="GREEN" size="-1">10</font>
  tābhyāṃ tu tāv ubhau kṛtvā praṇāmam atidhārmikau<br>
    tīraṃ dakṣiṇam āsādya jagmatur laghuvikramau<br>
 <font color="GREEN" size="-1">11</font>
  sa vanaṃ ghorasaṃkāśaṃ dṛṣṭvā nṛpavarātmajaḥ<br>
    aviprahatam aikṣvākaḥ papraccha munipuṃgavam<br>
 <font color="GREEN" size="-1">12</font>
  aho vanam idaṃ durgaṃ jhillikāgaṇanāditam<br>
    bhairavaiḥ śvāpadaiḥ kīrṇaṃ śakuntair dāruṇāravaiḥ<br>
 <font color="GREEN" size="-1">13</font>
  nānāprakāraiḥ śakunair vāśyadbhir bhairavasvanaiḥ<br>
    siṃhavyāghravarāhaiś ca vāraṇaiś cāpi śobhitam<br>
 <font color="GREEN" size="-1">14</font>
  dhavāśvakarṇakakubhair bilvatindukapāṭalaiḥ<br>
    saṃkīrṇaṃ badarībhiś ca kiṃ nv idaṃ dāruṇaṃ vanam<br>
 <font color="GREEN" size="-1">15</font>
  tam uvāca mahātejā viśvāmitro mahāmuniḥ<br>
    śrūyatāṃ vatsa kākutstha yasyaitad dāruṇaṃ vanam<br>
 <font color="GREEN" size="-1">16</font>
  etau janapadau sphītau pūrvam āstāṃ narottama<br>
    maladāś ca karūṣāś ca devanirmāṇa nirmitau<br>
 <font color="GREEN" size="-1">17</font>
  purā vṛtravadhe rāma malena samabhiplutam<br>
    kṣudhā caiva sahasrākṣaṃ brahmahatyā yadāviśat<br>
 <font color="GREEN" size="-1">18</font>
  tam indraṃ snāpayan devā ṛṣayaś ca tapodhanāḥ<br>
    kalaśaiḥ snāpayām āsur malaṃ cāsya pramocayan<br>
 <font color="GREEN" size="-1">19</font>
  iha bhūmyāṃ malaṃ dattvā dattvā kāruṣam eva ca<br>
    śarīrajaṃ mahendrasya tato harṣaṃ prapedire<br>
 <font color="GREEN" size="-1">20</font>
  nirmalo niṣkarūṣaś ca śucir indro yadābhavat<br>
    dadau deśasya suprīto varaṃ prabhur anuttamam<br>
 <font color="GREEN" size="-1">21</font>
  imau janapadau sthītau khyātiṃ loke gamiṣyataḥ<br>
    maladāś ca karūṣāś ca mamāṅgamaladhāriṇau<br>
 <font color="GREEN" size="-1">22</font>
  sādhu sādhv iti taṃ devāḥ pākaśāsanam abruvan<br>
    deśasya pūjāṃ tāṃ dṛṣṭvā kṛtāṃ śakreṇa dhīmatā<br>
 <font color="GREEN" size="-1">23</font>
  etau janapadau sthītau dīrghakālam ariṃdama<br>
    maladāś ca karūṣāś ca muditau dhanadhānyataḥ<br>
 <font color="GREEN" size="-1">24</font>
  kasya cit tv atha kālasya yakṣī vai kāmarūpiṇī<br>
    balaṃ nāgasahasrasya dhārayantī tadā hy abhūt<br>
 <font color="GREEN" size="-1">25</font>
  tāṭakā nāma bhadraṃ te bhāryā sundasya dhīmataḥ<br>
    mārīco rākṣasaḥ putro yasyāḥ śakraparākramaḥ<br>
 <font color="GREEN" size="-1">26</font>
  imau janapadau nityaṃ vināśayati rāghava<br>
    maladāṃś ca karūṣāṃś ca tāṭakā duṣṭacāriṇī<br>
 <font color="GREEN" size="-1">27</font>
  seyaṃ panthānam āvārya vasaty atyardhayojane<br>
    ata eva ca gantavyaṃ tāṭakāyā vanaṃ yataḥ<br>
 <font color="GREEN" size="-1">28</font>
  svabāhubalam āśritya jahīmāṃ duṣṭacāriṇīm<br>
    manniyogād imaṃ deśaṃ kuru niṣkaṇṭakaṃ punaḥ<br>
 <font color="GREEN" size="-1">29</font>
  na hi kaś cid imaṃ deśaṃ śakroty āgantum īdṛśam<br>
    yakṣiṇyā ghorayā rāma utsāditam asahyayā<br>
 <font color="GREEN" size="-1">30</font>
  etat te sarvam ākhyātaṃ yathaitad daruṇaṃ vanam<br>
    yakṣyā cotsāditaṃ sarvam adyāpi na nivartate<br>
 </td>
 <td width="50%">
  <font color="GREEN" size="-1">1</font>
  ततः परभाते विमले कृताह्निकम अरिंदमौ<br>
   विश्वामित्रं पुरस्कृत्य नद्यास तीरम उपागतौ<br>
  <font color="GREEN" size="-1">2</font>
  ते च सर्वे महात्मानॊ मुनयः संशितव्रताः<br>
   उपस्थाप्य शुभां नावं विश्वामित्रम अथाब्रुवन<br>
  <font color="GREEN" size="-1">3</font>
  आरॊहतु भवान नावं राजपुत्रपुरस्कृतः<br>
   अरिष्टं गच्छ पन्थानं मा भूत कालस्य पर्ययः<br>
  <font color="GREEN" size="-1">4</font>
  विश्वामित्रस तथेत्य उक्त्वा तान ऋषीन अभिपूज्य च<br>
   ततार सहितस ताभ्यां सरितं सागरं गमाम<br>
  <font color="GREEN" size="-1">5</font>
  अथ रामः सरिन्मध्ये पप्रच्छ मुनिपुङ्गवम<br>
   वारिणॊ भिद्यमानस्य किम अयं तुमुलॊ धवनिः<br>
  <font color="GREEN" size="-1">6</font>
  राघवस्य वचः शरुत्वा कौतूहल समन्वितम<br>
   कथयाम आस धर्मात्मा तस्य शब्दस्य निश्चयम<br>
  <font color="GREEN" size="-1">7</font>
  कैलासपर्वते राम मनसा निर्मितं सरः<br>
   बरह्मणा नरशार्दूल तेनेदं मानसं सरः<br>
  <font color="GREEN" size="-1">8</font>
  तस्मात सुस्राव सरसः सायॊध्याम उपगूहते<br>
   सरःप्रवृत्ता सरयूः पुण्या बरह्मसरश्च्युता<br>
  <font color="GREEN" size="-1">9</font>
  तस्यायम अतुलः शब्दॊ जाह्नवीम अभिवर्तते<br>
   वारिसंक्षॊभजॊ राम परणामं नियतः कुरु<br>
  <font color="GREEN" size="-1">10</font>
  ताभ्यां तु ताव उभौ कृत्वा परणामम अतिधार्मिकौ<br>
    तीरं दक्षिणम आसाद्य जग्मतुर लघुविक्रमौ<br>
 <font color="GREEN" size="-1">11</font>
  स वनं घॊरसंकाशं दृष्ट्वा नृपवरात्मजः<br>
    अविप्रहतम ऐक्ष्वाकः पप्रच्छ मुनिपुंगवम<br>
 <font color="GREEN" size="-1">12</font>
  अहॊ वनम इदं दुर्गं झिल्लिकागणनादितम<br>
    भैरवैः शवापदैः कीर्णं शकुन्तैर दारुणारवैः<br>
 <font color="GREEN" size="-1">13</font>
  नानाप्रकारैः शकुनैर वाश्यद्भिर भैरवस्वनैः<br>
    सिंहव्याघ्रवराहैश च वारणैश चापि शॊभितम<br>
 <font color="GREEN" size="-1">14</font>
  धवाश्वकर्णककुभैर बिल्वतिन्दुकपाटलैः<br>
    संकीर्णं बदरीभिश च किं नव इदं दारुणं वनम<br>
 <font color="GREEN" size="-1">15</font>
  तम उवाच महातेजा विश्वामित्रॊ महामुनिः<br>
    शरूयतां वत्स काकुत्स्थ यस्यैतद दारुणं वनम<br>
 <font color="GREEN" size="-1">16</font>
  एतौ जनपदौ सफीतौ पूर्वम आस्तां नरॊत्तम<br>
    मलदाश च करूषाश च देवनिर्माण निर्मितौ<br>
 <font color="GREEN" size="-1">17</font>
  पुरा वृत्रवधे राम मलेन समभिप्लुतम<br>
    कषुधा चैव सहस्राक्षं बरह्महत्या यदाविशत<br>
 <font color="GREEN" size="-1">18</font>
  तम इन्द्रं सनापयन देवा ऋषयश च तपॊधनाः<br>
    कलशैः सनापयाम आसुर मलं चास्य परमॊचयन<br>
 <font color="GREEN" size="-1">19</font>
  इह भूम्यां मलं दत्त्वा दत्त्वा कारुषम एव च<br>
    शरीरजं महेन्द्रस्य ततॊ हर्षं परपेदिरे<br>
 <font color="GREEN" size="-1">20</font>
  निर्मलॊ निष्करूषश च शुचिर इन्द्रॊ यदाभवत<br>
    ददौ देशस्य सुप्रीतॊ वरं परभुर अनुत्तमम<br>
 <font color="GREEN" size="-1">21</font>
  इमौ जनपदौ सथीतौ खयातिं लॊके गमिष्यतः<br>
    मलदाश च करूषाश च ममाङ्गमलधारिणौ<br>
 <font color="GREEN" size="-1">22</font>
  साधु साध्व इति तं देवाः पाकशासनम अब्रुवन<br>
    देशस्य पूजां तां दृष्ट्वा कृतां शक्रेण धीमता<br>
 <font color="GREEN" size="-1">23</font>
  एतौ जनपदौ सथीतौ दीर्घकालम अरिंदम<br>
    मलदाश च करूषाश च मुदितौ धनधान्यतः<br>
 <font color="GREEN" size="-1">24</font>
  कस्य चित तव अथ कालस्य यक्षी वै कामरूपिणी<br>
    बलं नागसहस्रस्य धारयन्ती तदा हय अभूत<br>
 <font color="GREEN" size="-1">25</font>
  ताटका नाम भद्रं ते भार्या सुन्दस्य धीमतः<br>
    मारीचॊ राक्षसः पुत्रॊ यस्याः शक्रपराक्रमः<br>
 <font color="GREEN" size="-1">26</font>
  इमौ जनपदौ नित्यं विनाशयति राघव<br>
    मलदांश च करूषांश च ताटका दुष्टचारिणी<br>
 <font color="GREEN" size="-1">27</font>
  सेयं पन्थानम आवार्य वसत्य अत्यर्धयॊजने<br>
    अत एव च गन्तव्यं ताटकाया वनं यतः<br>
 <font color="GREEN" size="-1">28</font>
  सवबाहुबलम आश्रित्य जहीमां दुष्टचारिणीम<br>
    मन्नियॊगाद इमं देशं कुरु निष्कण्टकं पुनः<br>
 <font color="GREEN" size="-1">29</font>
  न हि कश चिद इमं देशं शक्रॊत्य आगन्तुम ईदृशम<br>
    यक्षिण्या घॊरया राम उत्सादितम असह्यया<br>
 <font color="GREEN" size="-1">30</font>
  एतत ते सर्वम आख्यातं यथैतद दरुणं वनम<br>
    यक्ष्या चॊत्सादितं सर्वम अद्यापि न निवर्तते<br>
 </td>
 
 </table>
 <p></p><div class="filenav">
 <hr>
 <center>
 <a href="rys1024.htm">Next: Chapter 24</a></center>
 </div>
 </center></body>