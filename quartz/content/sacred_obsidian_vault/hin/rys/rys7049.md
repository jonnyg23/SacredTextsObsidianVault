<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi07.htm">Book 7 Index</a><br>
  
 <a href="rys7048.htm">Previous</a> 
 <a href="rys7050.htm">Next</a> 
 
 </div>
 <hr>
 
 <h3 align="CENTER">Book 7<br>Chapter 49
 </h3><table width="100%">
 <td width="50%">
  <font color="GREEN" size="-1">1</font>
  dṛṣṭvā tu maithilīṃ sītām āśramaṃ saṃraveśitām<br>
   saṃtāpam akarod ghoraṃ lakṣmaṇo dīnacetanaḥ<br>
  <font color="GREEN" size="-1">2</font>
  abravīc ca mahātejāḥ sumantraṃ mantrasārathim<br>
   sītāsaṃtāpajaṃ duḥkhaṃ paśya rāmasya dhīmataḥ<br>
  <font color="GREEN" size="-1">3</font>
  ato duḥkhataraṃ kiṃ nu rāghavasya bhaviṣyati<br>
   patnīṃ śuddhasamācārāṃ visṛjya janakātmajām<br>
  <font color="GREEN" size="-1">4</font>
  vyaktaṃ daivād ahaṃ manye rāghavasya vinā bhavam<br>
   vaidehyā sārathe sārdhaṃ daivaṃ hi duratikramam<br>
  <font color="GREEN" size="-1">5</font>
  yo hi devān sagandharvān asurān saha rākṣasaiḥ<br>
   nihanyād rāghavaḥ kruddhaḥ sa daivam anuvartate<br>
  <font color="GREEN" size="-1">6</font>
  purā mama pitur vākyair daṇḍake vijane vane<br>
   uṣito navavarṣāṇi pañca caiva sudāruṇe<br>
  <font color="GREEN" size="-1">7</font>
  tato duḥkhataraṃ bhūyaḥ sītāyā vipravāsanam<br>
   paurāṇāṃ vacanaṃ śrutvā nṛśaṃsaṃ pratibhāti me<br>
  <font color="GREEN" size="-1">8</font>
  ko nu dharmāśrayaḥ sūta karmaṇy asmin yaśohare<br>
   maithilīṃ prati saṃprāptaḥ paurair hīnārthavādibhiḥ<br>
  <font color="GREEN" size="-1">9</font>
  etā bahuvidhā vācaḥ śrutvā lakṣmaṇabhāṣitāḥ<br>
   sumantraḥ prāñjalir bhūtvā vākyam etad uvāca ha<br>
  <font color="GREEN" size="-1">10</font>
  na saṃtāpas tvayā kāryaḥ saumitre maithilīṃ prati<br>
    dṛṣṭam etat purā vipraiḥ pitus te lakṣmaṇāgrataḥ<br>
 <font color="GREEN" size="-1">11</font>
  bhaviṣyati dṛḍhaṃ rāmo duḥkhaprāyo 'lpasukhyavān<br>
    tvāṃ caiva maithilīṃ caiva śatrughnabharatau tathā<br>
    saṃtyajiṣyati dharmātmā kālena mahatā mahān<br>
 <font color="GREEN" size="-1">12</font>
  na tv idaṃ tvayi vaktavyaṃ saumitre bharate 'pi vā<br>
    rājñā vo 'vyāhṛtaṃ vākyaṃ durvāsā yad uvāca ha<br>
 <font color="GREEN" size="-1">13</font>
  mahārājasamīpe ca mama caiva nararṣabha<br>
    ṛṣiṇā vyāhṛtaṃ vākyaṃ vasiṣṭhasya ca saṃnidhau<br>
 <font color="GREEN" size="-1">14</font>
  ṛṣes tu vacanaṃ śrutvā mām āha puruṣarṣabhaḥ<br>
    sūta na kva cid evaṃ te vaktavyaṃ janasaṃnidhau<br>
 <font color="GREEN" size="-1">15</font>
  tasyāhaṃ lokapālasya vākyaṃ tat susamāhitaḥ<br>
    naiva jātv anṛtaṃ kuryām iti me saumya darśanam<br>
 <font color="GREEN" size="-1">16</font>
  sarvathā nāsty avaktavyaṃ mayā saumya tavāgrataḥ<br>
    yadi te śravaṇe śraddhā śrūyatāṃ raghunandana<br>
 <font color="GREEN" size="-1">17</font>
  yady apy ahaṃ narendreṇa rahasyaṃ śrāvitaḥ purā<br>
    tac cāpy udāhariṣyāmi daivaṃ hi duratikramam<br>
 <font color="GREEN" size="-1">18</font>
  tac chrutvā bhāṣitaṃ tasya gambhīrārthapadaṃ mahat<br>
    tathyaṃ brūhīti saumitriḥ sūtaṃ vākyam athābravīt<br>
 </td>
 <td width="50%">
  <font color="GREEN" size="-1">1</font>
  दृष्ट्वा तु मैथिलीं सीताम आश्रमं संरवेशिताम<br>
   संतापम अकरॊद घॊरं लक्ष्मणॊ दीनचेतनः<br>
  <font color="GREEN" size="-1">2</font>
  अब्रवीच च महातेजाः सुमन्त्रं मन्त्रसारथिम<br>
   सीतासंतापजं दुःखं पश्य रामस्य धीमतः<br>
  <font color="GREEN" size="-1">3</font>
  अतॊ दुःखतरं किं नु राघवस्य भविष्यति<br>
   पत्नीं शुद्धसमाचारां विसृज्य जनकात्मजाम<br>
  <font color="GREEN" size="-1">4</font>
  वयक्तं दैवाद अहं मन्ये राघवस्य विना भवम<br>
   वैदेह्या सारथे सार्धं दैवं हि दुरतिक्रमम<br>
  <font color="GREEN" size="-1">5</font>
  यॊ हि देवान सगन्धर्वान असुरान सह राक्षसैः<br>
   निहन्याद राघवः करुद्धः स दैवम अनुवर्तते<br>
  <font color="GREEN" size="-1">6</font>
  पुरा मम पितुर वाक्यैर दण्डके विजने वने<br>
   उषितॊ नववर्षाणि पञ्च चैव सुदारुणे<br>
  <font color="GREEN" size="-1">7</font>
  ततॊ दुःखतरं भूयः सीताया विप्रवासनम<br>
   पौराणां वचनं शरुत्वा नृशंसं परतिभाति मे<br>
  <font color="GREEN" size="-1">8</font>
  कॊ नु धर्माश्रयः सूत कर्मण्य अस्मिन यशॊहरे<br>
   मैथिलीं परति संप्राप्तः पौरैर हीनार्थवादिभिः<br>
  <font color="GREEN" size="-1">9</font>
  एता बहुविधा वाचः शरुत्वा लक्ष्मणभाषिताः<br>
   सुमन्त्रः पराञ्जलिर भूत्वा वाक्यम एतद उवाच ह<br>
  <font color="GREEN" size="-1">10</font>
  न संतापस तवया कार्यः सौमित्रे मैथिलीं परति<br>
    दृष्टम एतत पुरा विप्रैः पितुस ते लक्ष्मणाग्रतः<br>
 <font color="GREEN" size="-1">11</font>
  भविष्यति दृढं रामॊ दुःखप्रायॊ ऽलपसुख्यवान<br>
    तवां चैव मैथिलीं चैव शत्रुघ्नभरतौ तथा<br>
    संत्यजिष्यति धर्मात्मा कालेन महता महान<br>
 <font color="GREEN" size="-1">12</font>
  न तव इदं तवयि वक्तव्यं सौमित्रे भरते ऽपि वा<br>
    राज्ञा वॊ ऽवयाहृतं वाक्यं दुर्वासा यद उवाच ह<br>
 <font color="GREEN" size="-1">13</font>
  महाराजसमीपे च मम चैव नरर्षभ<br>
    ऋषिणा वयाहृतं वाक्यं वसिष्ठस्य च संनिधौ<br>
 <font color="GREEN" size="-1">14</font>
  ऋषेस तु वचनं शरुत्वा माम आह पुरुषर्षभः<br>
    सूत न कव चिद एवं ते वक्तव्यं जनसंनिधौ<br>
 <font color="GREEN" size="-1">15</font>
  तस्याहं लॊकपालस्य वाक्यं तत सुसमाहितः<br>
    नैव जात्व अनृतं कुर्याम इति मे सौम्य दर्शनम<br>
 <font color="GREEN" size="-1">16</font>
  सर्वथा नास्त्य अवक्तव्यं मया सौम्य तवाग्रतः<br>
    यदि ते शरवणे शरद्धा शरूयतां रघुनन्दन<br>
 <font color="GREEN" size="-1">17</font>
  यद्य अप्य अहं नरेन्द्रेण रहस्यं शरावितः पुरा<br>
    तच चाप्य उदाहरिष्यामि दैवं हि दुरतिक्रमम<br>
 <font color="GREEN" size="-1">18</font>
  तच छरुत्वा भाषितं तस्य गम्भीरार्थपदं महत<br>
    तथ्यं बरूहीति सौमित्रिः सूतं वाक्यम अथाब्रवीत<br>
 </td>
 
 </table>
 <p></p><div class="filenav">
 <hr>
 <center>
 <a href="rys7050.htm">Next: Chapter 50</a></center>
 </div>
 </center></body>