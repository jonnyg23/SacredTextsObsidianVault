<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi05.htm">Book 5 Index</a><br>
  
 <a href="rys5058.htm">Previous</a> 
 <a href="rys5060.htm">Next</a> 
 
 </div>
 <hr>
 
 <h3 align="CENTER">Book 5<br>Chapter 59
 </h3><table width="100%">
 <td width="50%">
  <font color="GREEN" size="-1">1</font>
  tato jāmbavato vākyam agṛhṇanta vanaukasaḥ<br>
   aṅgadapramukhā vīrā hanūmāṃś ca mahākapiḥ<br>
  <font color="GREEN" size="-1">2</font>
  prītimantas tataḥ sarve vāyuputrapuraḥsarāḥ<br>
   mahendrāgraṃ parityajya pupluvuḥ plavagarṣabhāḥ<br>
  <font color="GREEN" size="-1">3</font>
  merumandarasaṃkāśā mattā iva mahāgajāḥ<br>
   chādayanta ivākāśaṃ mahākāyā mahābalāḥ<br>
  <font color="GREEN" size="-1">4</font>
  sabhājyamānaṃ bhūtais tam ātmavantaṃ mahābalam<br>
   hanūmantaṃ mahāvegaṃ vahanta iva dṛṣṭibhiḥ<br>
  <font color="GREEN" size="-1">5</font>
  rāghave cārthanirvṛttiṃ bhartuś ca paramaṃ yaśaḥ<br>
   samādhāya samṛddhārthāḥ karmasiddhibhir unnatāḥ<br>
  <font color="GREEN" size="-1">6</font>
  priyākhyānonmukhāḥ sarve sarve yuddhābhinandinaḥ<br>
   sarve rāmapratīkāre niścitārthā manasvinaḥ<br>
  <font color="GREEN" size="-1">7</font>
  plavamānāḥ kham āplutya tatas te kānanaukṣakaḥ<br>
   nandanopamam āsedur vanaṃ drumalatāyutam<br>
  <font color="GREEN" size="-1">8</font>
  yat tan madhuvanaṃ nāma sugrīvasyābhirakṣitam<br>
   adhṛṣyaṃ sarvabhūtānāṃ sarvabhūtamanoharam<br>
  <font color="GREEN" size="-1">9</font>
  yad rakṣati mahāvīryaḥ sadā dadhimukhaḥ kapiḥ<br>
   mātulaḥ kapimukhyasya sugrīvasya mahātmanaḥ<br>
  <font color="GREEN" size="-1">10</font>
  te tad vanam upāgamya babhūvuḥ paramotkaṭāḥ<br>
    vānarā vānarendrasya manaḥkāntatamaṃ mahat<br>
 <font color="GREEN" size="-1">11</font>
  tatas te vānarā hṛṣṭā dṛṣṭvā madhuvanaṃ mahat<br>
    kumāram abhyayācanta madhūni madhupiṅgalāḥ<br>
 <font color="GREEN" size="-1">12</font>
  tataḥ kumāras tān vṛddhāñ jāmbavatpramukhān kapīn<br>
    anumānya dadau teṣāṃ nisargaṃ madhubhakṣaṇe<br>
 <font color="GREEN" size="-1">13</font>
  tataś cānumatāḥ sarve saṃprahṛṣṭā vanaukasaḥ<br>
    muditāś ca tatas te ca pranṛtyanti tatas tataḥ<br>
 <font color="GREEN" size="-1">14</font>
  gāyanti ke cit praṇamanti ke cin; nṛtyanti ke cit prahasanti ke cit<br>
    patanti ke cid vicaranti ke cit; plavanti ke cit pralapanti ke cit<br>
 <font color="GREEN" size="-1">15</font>
  parasparaṃ ke cid upāśrayante; parasparaṃ ke cid atibruvante<br>
    drumād drumaṃ ke cid abhiplavante; kṣitau nagāgrān nipatanti ke cit<br>
 <font color="GREEN" size="-1">16</font>
  mahītalāt ke cid udīrṇavegā; mahādrumāgrāṇy abhisaṃpatante<br>
    gāyantam anyaḥ prahasann upaiti; hasantam anyaḥ prahasann upaiti<br>
 <font color="GREEN" size="-1">17</font>
  rudantam anyaḥ prarudann upaiti; nudantam anyaḥ praṇudann upaiti<br>
    samākulaṃ tat kapisainyam āsīn; madhuprapānotkaṭa sattvaceṣṭam<br>
    na cātra kaś cin na babhūva matto; na cātra kaś cin na babhūva tṛpto<br>
 <font color="GREEN" size="-1">18</font>
  tato vanaṃ tat paribhakṣyamāṇaṃ; drumāṃś ca vidhvaṃsitapatrapuṣpān<br>
    samīkṣya kopād dadhivaktranāmā; nivārayām āsa kapiḥ kapīṃs tān<br>
 <font color="GREEN" size="-1">19</font>
  sa taiḥ pravṛddhaiḥ paribhartsyamāno; vanasya goptā harivīravṛddhaḥ<br>
    cakāra bhūyo matim ugratejā; vanasya rakṣāṃ prati vānarebhyaḥ<br>
 <font color="GREEN" size="-1">20</font>
  uvāca kāṃś cit paruṣāṇi dhṛṣṭam; asaktam anyāṃś ca talair jaghāna<br>
    sametya kaiś cit kalahaṃ cakāra; tathaiva sāmnopajagāma kāṃś cit<br>
 <font color="GREEN" size="-1">21</font>
  sa tair madāc cāprativārya vegair; balāc ca tenāprativāryamāṇaiḥ<br>
    pradharṣitas tyaktabhayaiḥ sametya; prakṛṣyate cāpy anavekṣya doṣam<br>
 <font color="GREEN" size="-1">22</font>
  nakhais tudanto daśanair daśantas; talaiś ca pādaiś ca samāpnuvantaḥ<br>
    madāt kapiṃ taṃ kapayaḥ samagrā; mahāvanaṃ nirviṣayaṃ ca cakruḥ<br>
 </td>
 <td width="50%">
  <font color="GREEN" size="-1">1</font>
  ततॊ जाम्बवतॊ वाक्यम अगृह्णन्त वनौकसः<br>
   अङ्गदप्रमुखा वीरा हनूमांश च महाकपिः<br>
  <font color="GREEN" size="-1">2</font>
  परीतिमन्तस ततः सर्वे वायुपुत्रपुरःसराः<br>
   महेन्द्राग्रं परित्यज्य पुप्लुवुः पलवगर्षभाः<br>
  <font color="GREEN" size="-1">3</font>
  मेरुमन्दरसंकाशा मत्ता इव महागजाः<br>
   छादयन्त इवाकाशं महाकाया महाबलाः<br>
  <font color="GREEN" size="-1">4</font>
  सभाज्यमानं भूतैस तम आत्मवन्तं महाबलम<br>
   हनूमन्तं महावेगं वहन्त इव दृष्टिभिः<br>
  <font color="GREEN" size="-1">5</font>
  राघवे चार्थनिर्वृत्तिं भर्तुश च परमं यशः<br>
   समाधाय समृद्धार्थाः कर्मसिद्धिभिर उन्नताः<br>
  <font color="GREEN" size="-1">6</font>
  परियाख्यानॊन्मुखाः सर्वे सर्वे युद्धाभिनन्दिनः<br>
   सर्वे रामप्रतीकारे निश्चितार्था मनस्विनः<br>
  <font color="GREEN" size="-1">7</font>
  पलवमानाः खम आप्लुत्य ततस ते काननौक्षकः<br>
   नन्दनॊपमम आसेदुर वनं दरुमलतायुतम<br>
  <font color="GREEN" size="-1">8</font>
  यत तन मधुवनं नाम सुग्रीवस्याभिरक्षितम<br>
   अधृष्यं सर्वभूतानां सर्वभूतमनॊहरम<br>
  <font color="GREEN" size="-1">9</font>
  यद रक्षति महावीर्यः सदा दधिमुखः कपिः<br>
   मातुलः कपिमुख्यस्य सुग्रीवस्य महात्मनः<br>
  <font color="GREEN" size="-1">10</font>
  ते तद वनम उपागम्य बभूवुः परमॊत्कटाः<br>
    वानरा वानरेन्द्रस्य मनःकान्ततमं महत<br>
 <font color="GREEN" size="-1">11</font>
  ततस ते वानरा हृष्टा दृष्ट्वा मधुवनं महत<br>
    कुमारम अभ्ययाचन्त मधूनि मधुपिङ्गलाः<br>
 <font color="GREEN" size="-1">12</font>
  ततः कुमारस तान वृद्धाञ जाम्बवत्प्रमुखान कपीन<br>
    अनुमान्य ददौ तेषां निसर्गं मधुभक्षणे<br>
 <font color="GREEN" size="-1">13</font>
  ततश चानुमताः सर्वे संप्रहृष्टा वनौकसः<br>
    मुदिताश च ततस ते च परनृत्यन्ति ततस ततः<br>
 <font color="GREEN" size="-1">14</font>
  गायन्ति के चित परणमन्ति के चिन; नृत्यन्ति के चित परहसन्ति के चित<br>
    पतन्ति के चिद विचरन्ति के चित; पलवन्ति के चित परलपन्ति के चित<br>
 <font color="GREEN" size="-1">15</font>
  परस्परं के चिद उपाश्रयन्ते; परस्परं के चिद अतिब्रुवन्ते<br>
    दरुमाद दरुमं के चिद अभिप्लवन्ते; कषितौ नगाग्रान निपतन्ति के चित<br>
 <font color="GREEN" size="-1">16</font>
  महीतलात के चिद उदीर्णवेगा; महाद्रुमाग्राण्य अभिसंपतन्ते<br>
    गायन्तम अन्यः परहसन्न उपैति; हसन्तम अन्यः परहसन्न उपैति<br>
 <font color="GREEN" size="-1">17</font>
  रुदन्तम अन्यः पररुदन्न उपैति; नुदन्तम अन्यः परणुदन्न उपैति<br>
    समाकुलं तत कपिसैन्यम आसीन; मधुप्रपानॊत्कट सत्त्वचेष्टम<br>
    न चात्र कश चिन न बभूव मत्तॊ; न चात्र कश चिन न बभूव तृप्तॊ<br>
 <font color="GREEN" size="-1">18</font>
  ततॊ वनं तत परिभक्ष्यमाणं; दरुमांश च विध्वंसितपत्रपुष्पान<br>
    समीक्ष्य कॊपाद दधिवक्त्रनामा; निवारयाम आस कपिः कपींस तान<br>
 <font color="GREEN" size="-1">19</font>
  स तैः परवृद्धैः परिभर्त्स्यमानॊ; वनस्य गॊप्ता हरिवीरवृद्धः<br>
    चकार भूयॊ मतिम उग्रतेजा; वनस्य रक्षां परति वानरेभ्यः<br>
 <font color="GREEN" size="-1">20</font>
  उवाच कांश चित परुषाणि धृष्टम; असक्तम अन्यांश च तलैर जघान<br>
    समेत्य कैश चित कलहं चकार; तथैव साम्नॊपजगाम कांश चित<br>
 <font color="GREEN" size="-1">21</font>
  स तैर मदाच चाप्रतिवार्य वेगैर; बलाच च तेनाप्रतिवार्यमाणैः<br>
    परधर्षितस तयक्तभयैः समेत्य; परकृष्यते चाप्य अनवेक्ष्य दॊषम<br>
 <font color="GREEN" size="-1">22</font>
  नखैस तुदन्तॊ दशनैर दशन्तस; तलैश च पादैश च समाप्नुवन्तः<br>
    मदात कपिं तं कपयः समग्रा; महावनं निर्विषयं च चक्रुः<br>
 </td>
 
 </table>
 <p></p><div class="filenav">
 <hr>
 <center>
 <a href="rys5060.htm">Next: Chapter 60</a></center>
 </div>
 </center></body>