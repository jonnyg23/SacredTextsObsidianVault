<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi07.htm">Book 7 Index</a><br>
  
 <a href="rys7076.htm">Previous</a> 
 <a href="rys7078.htm">Next</a> 
 
 </div>
 <hr>
 
 <h3 align="CENTER">Book 7<br>Chapter 77
 </h3><table width="100%">
 <td width="50%">
  <font color="GREEN" size="-1">1</font>
  tathā vṛtravadhaṃ sarvam akhilena sa lakṣmaṇaḥ<br>
   kathayitvā naraśreṣṭhaḥ kathāśeṣam upākramat<br>
  <font color="GREEN" size="-1">2</font>
  tato hate mahāvīrye vṛtre devabhayaṃkare<br>
   brahmahatyāvṛtaḥ śakraḥ saṃjñāṃ lebhe na vṛtrahā<br>
  <font color="GREEN" size="-1">3</font>
  so 'ntam āśritya lokānāṃ naṣṭasaṃjño vicetanaḥ<br>
   kālaṃ tatrāvasat kaṃ cid veṣṭamāno yathoragaḥ<br>
  <font color="GREEN" size="-1">4</font>
  atha naṣṭe sahasrākṣe udvignam abhavaj jagat<br>
   bhūmiś ca dhvastasaṃkāśā niḥsnehā śuṣkakānanā<br>
  <font color="GREEN" size="-1">5</font>
  niḥsrotasaś cāmbuvāhā hradāś ca saritas tathā<br>
   saṃkṣobhaś caiva sattvānām anāvṛṣṭikṛto 'bhavat<br>
  <font color="GREEN" size="-1">6</font>
  kṣīyamāṇe tu loke 'smin saṃbhrāntamanasaḥ surāḥ<br>
   yad uktaṃ viṣṇunā pūrvaṃ taṃ yajñaṃ samupānayan<br>
  <font color="GREEN" size="-1">7</font>
  tataḥ sarve suragaṇāḥ sopādhyāyāḥ saharṣibhiḥ<br>
   taṃ deśaṃ sahitā jagmur yatrendro bhayamohitaḥ<br>
  <font color="GREEN" size="-1">8</font>
  te tu dṛṣṭvā sahasrākṣaṃ mohitaṃ brahmahatyayā<br>
   taṃ puraskṛtya deveśam aśvamedhaṃ pracakrire<br>
  <font color="GREEN" size="-1">9</font>
  tato 'śvamedhaḥ sumahān mahendrasya mahātmanaḥ<br>
   vavṛdhe brahmahatyāyāḥ pāvanārthaṃ nareśvara<br>
  <font color="GREEN" size="-1">10</font>
  tato yajñasamāptau tu brahmahatyā mahātmanaḥ<br>
    abhigamyābravīd vākyaṃ kva me sthānaṃ vidhāsyatha<br>
 <font color="GREEN" size="-1">11</font>
  te tām ūcus tato devās tuṣṭāḥ prītisamanvitāḥ<br>
    caturdhā vibhajātmānam ātmanaiva durāsade<br>
 <font color="GREEN" size="-1">12</font>
  devānāṃ bhāṣitaṃ śrutvā brahmahatyā mahātmanām<br>
    saṃnidhau sthānam anyatra varayām āsa durvasā<br>
 <font color="GREEN" size="-1">13</font>
  ekenāṃśena vatsyāmi pūrṇodāsu nadīṣu vai<br>
    dvitīyena tu vṛkṣeṣu satyam etad bravīmi vaḥ<br>
 <font color="GREEN" size="-1">14</font>
  yo 'yam aṃśas tṛtīyo me strīṣu yauvanaśāliṣu<br>
    trirātraṃ darpaparṇāsu vasiṣye darpaghātinī<br>
 <font color="GREEN" size="-1">15</font>
  hantāro brāhmaṇān ye tu prekṣāpūrvam adūṣakān<br>
    tāṃś caturthena bhāgena saṃśrayiṣye surarṣabhāḥ<br>
 <font color="GREEN" size="-1">16</font>
  pratyūcus tāṃ tato devā yathā vadasi durvase<br>
    tathā bhavatu tat sarvaṃ sādhayasva yathepsitam<br>
 <font color="GREEN" size="-1">17</font>
  tataḥ prītyānvitā devāḥ sahasrākṣaṃ vavandire<br>
    vijvaraḥ pūtapāpmā ca vāsavaḥ samapadyata<br>
 <font color="GREEN" size="-1">18</font>
  praśāntaṃ ca jagat sarvaṃ sahasrākṣe pratiṣṭhate<br>
    yajñaṃ cādbhutasaṃkāśaṃ tadā śakro 'bhyapūjayat<br>
 <font color="GREEN" size="-1">19</font>
  īdṛśo hy aśvamedhasya prabhāvo raghunandana<br>
    yajasva sumahābhāga hayamedhena pārthiva<br>
 </td>
 <td width="50%">
  <font color="GREEN" size="-1">1</font>
  तथा वृत्रवधं सर्वम अखिलेन स लक्ष्मणः<br>
   कथयित्वा नरश्रेष्ठः कथाशेषम उपाक्रमत<br>
  <font color="GREEN" size="-1">2</font>
  ततॊ हते महावीर्ये वृत्रे देवभयंकरे<br>
   बरह्महत्यावृतः शक्रः संज्ञां लेभे न वृत्रहा<br>
  <font color="GREEN" size="-1">3</font>
  सॊ ऽनतम आश्रित्य लॊकानां नष्टसंज्ञॊ विचेतनः<br>
   कालं तत्रावसत कं चिद वेष्टमानॊ यथॊरगः<br>
  <font color="GREEN" size="-1">4</font>
  अथ नष्टे सहस्राक्षे उद्विग्नम अभवज जगत<br>
   भूमिश च धवस्तसंकाशा निःस्नेहा शुष्ककानना<br>
  <font color="GREEN" size="-1">5</font>
  निःस्रॊतसश चाम्बुवाहा हरदाश च सरितस तथा<br>
   संक्षॊभश चैव सत्त्वानाम अनावृष्टिकृतॊ ऽभवत<br>
  <font color="GREEN" size="-1">6</font>
  कषीयमाणे तु लॊके ऽसमिन संभ्रान्तमनसः सुराः<br>
   यद उक्तं विष्णुना पूर्वं तं यज्ञं समुपानयन<br>
  <font color="GREEN" size="-1">7</font>
  ततः सर्वे सुरगणाः सॊपाध्यायाः सहर्षिभिः<br>
   तं देशं सहिता जग्मुर यत्रेन्द्रॊ भयमॊहितः<br>
  <font color="GREEN" size="-1">8</font>
  ते तु दृष्ट्वा सहस्राक्षं मॊहितं बरह्महत्यया<br>
   तं पुरस्कृत्य देवेशम अश्वमेधं परचक्रिरे<br>
  <font color="GREEN" size="-1">9</font>
  ततॊ ऽशवमेधः सुमहान महेन्द्रस्य महात्मनः<br>
   ववृधे बरह्महत्यायाः पावनार्थं नरेश्वर<br>
  <font color="GREEN" size="-1">10</font>
  ततॊ यज्ञसमाप्तौ तु बरह्महत्या महात्मनः<br>
    अभिगम्याब्रवीद वाक्यं कव मे सथानं विधास्यथ<br>
 <font color="GREEN" size="-1">11</font>
  ते ताम ऊचुस ततॊ देवास तुष्टाः परीतिसमन्विताः<br>
    चतुर्धा विभजात्मानम आत्मनैव दुरासदे<br>
 <font color="GREEN" size="-1">12</font>
  देवानां भाषितं शरुत्वा बरह्महत्या महात्मनाम<br>
    संनिधौ सथानम अन्यत्र वरयाम आस दुर्वसा<br>
 <font color="GREEN" size="-1">13</font>
  एकेनांशेन वत्स्यामि पूर्णॊदासु नदीषु वै<br>
    दवितीयेन तु वृक्षेषु सत्यम एतद बरवीमि वः<br>
 <font color="GREEN" size="-1">14</font>
  यॊ ऽयम अंशस तृतीयॊ मे सत्रीषु यौवनशालिषु<br>
    तरिरात्रं दर्पपर्णासु वसिष्ये दर्पघातिनी<br>
 <font color="GREEN" size="-1">15</font>
  हन्तारॊ बराह्मणान ये तु परेक्षापूर्वम अदूषकान<br>
    तांश चतुर्थेन भागेन संश्रयिष्ये सुरर्षभाः<br>
 <font color="GREEN" size="-1">16</font>
  परत्यूचुस तां ततॊ देवा यथा वदसि दुर्वसे<br>
    तथा भवतु तत सर्वं साधयस्व यथेप्सितम<br>
 <font color="GREEN" size="-1">17</font>
  ततः परीत्यान्विता देवाः सहस्राक्षं ववन्दिरे<br>
    विज्वरः पूतपाप्मा च वासवः समपद्यत<br>
 <font color="GREEN" size="-1">18</font>
  परशान्तं च जगत सर्वं सहस्राक्षे परतिष्ठते<br>
    यज्ञं चाद्भुतसंकाशं तदा शक्रॊ ऽभयपूजयत<br>
 <font color="GREEN" size="-1">19</font>
  ईदृशॊ हय अश्वमेधस्य परभावॊ रघुनन्दन<br>
    यजस्व सुमहाभाग हयमेधेन पार्थिव<br>
 </td>
 
 </table>
 <p></p><div class="filenav">
 <hr>
 <center>
 <a href="rys7078.htm">Next: Chapter 78</a></center>
 </div>
 </center></body>