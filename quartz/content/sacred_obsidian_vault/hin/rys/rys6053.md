<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi06.htm">Book 6 Index</a><br>
  
 <a href="rys6052.htm">Previous</a> 
 <a href="rys6054.htm">Next</a> 
 
 </div>
 <hr>
 
 <h3 align="CENTER">Book 6<br>Chapter 53
 </h3><table width="100%">
 <td width="50%">
  <font color="GREEN" size="-1">1</font>
  sa tathoktas tu nirbhartsya kumbhakarṇo mahodaram<br>
   abravīd rākṣasaśreṣṭhaṃ bhrātaraṃ rāvaṇaṃ tataḥ<br>
  <font color="GREEN" size="-1">2</font>
  so 'haṃ tava bhayaṃ ghoraṃ vadhāt tasya durātmanaḥ<br>
   rāmasyādya pramārjāmi nirvairas tvaṃ sukhībhava<br>
  <font color="GREEN" size="-1">3</font>
  garjanti na vṛthā śūra nirjalā iva toyadāḥ<br>
   paśya saṃpādyamānaṃ tu garjitaṃ yudhi karmaṇā<br>
  <font color="GREEN" size="-1">4</font>
  na marṣayati cātmānaṃ saṃbhāvayati nātmanā<br>
   adarśayitvā śūrās tu karma kurvanti duṣkaram<br>
  <font color="GREEN" size="-1">5</font>
  viklavānām abuddhīnāṃ rājñāṃ paṇḍitamāninām<br>
   śṛṇvatām ādita idaṃ tvadvidhānāṃ mahodara<br>
  <font color="GREEN" size="-1">6</font>
  yuddhe kāpuruṣair nityaṃ bhavadbhiḥ priyavādibhiḥ<br>
   rājānam anugacchadbhiḥ kṛtyam etad vināśitam<br>
  <font color="GREEN" size="-1">7</font>
  rājaśeṣā kṛtā laṅkā kṣīṇaḥ kośo balaṃ hatam<br>
   rājānam imam āsādya suhṛccihnam amitrakam<br>
  <font color="GREEN" size="-1">8</font>
  eṣa niryāmy ahaṃ yuddham udyataḥ śatrunirjaye<br>
   durnayaṃ bhavatām adya samīkartuṃ mahāhave<br>
  <font color="GREEN" size="-1">9</font>
  evam uktavato vākyaṃ kumbhakarṇasya dhīmataḥ<br>
   pratyuvāca tato vākyaṃ prahasan rākṣasādhipaḥ<br>
  <font color="GREEN" size="-1">10</font>
  mahodaro 'yaṃ rāmāt tu paritrasto na saṃśayaḥ<br>
    na hi rocayate tāta yuddhaṃ yuddhaviśārada<br>
 <font color="GREEN" size="-1">11</font>
  kaś cin me tvatsamo nāsti sauhṛdena balena ca<br>
    gaccha śatruvadhāya tvaṃ kumbhakarṇajayāya ca<br>
 <font color="GREEN" size="-1">12</font>
  ādade niśitaṃ śūlaṃ vegāc chatrunibarhaṇaḥ<br>
    sarvakālāyasaṃ dīptaṃ taptakāñcanabhūṣaṇam<br>
 <font color="GREEN" size="-1">13</font>
  indrāśanisamaṃ bhīmaṃ vajrapratimagauravam<br>
    devadānavagandharvayakṣakiṃnarasūdanam<br>
 <font color="GREEN" size="-1">14</font>
  raktamālya mahādāma svataś codgatapāvakam<br>
    ādāya niśitaṃ śūlaṃ śatruśoṇitarañjitam<br>
    kumbhakarṇo mahātejā rāvaṇaṃ vākyam abravīt<br>
 <font color="GREEN" size="-1">15</font>
  gamiṣyāmy aham ekākī tiṣṭhatv iha balaṃ mahat<br>
    adya tān kṣudhitaḥ kruddho bhakṣayiṣyāmi vānarān<br>
 <font color="GREEN" size="-1">16</font>
  kumbhakarṇavacaḥ śrutvā rāvaṇo vākyam abravīt<br>
    sainyaiḥ parivṛto gaccha śūlamudgalapāṇibhiḥ<br>
 <font color="GREEN" size="-1">17</font>
  vānarā hi mahātmānaḥ śīghrāś ca vyavasāyinaḥ<br>
    ekākinaṃ pramattaṃ vā nayeyur daśanaiḥ kṣayam<br>
 <font color="GREEN" size="-1">18</font>
  tasmāt paramadurdharṣaiḥ sainyaiḥ parivṛto vraja<br>
    rakṣasām ahitaṃ sarvaṃ śatrupakṣaṃ nisūdaya<br>
 <font color="GREEN" size="-1">19</font>
  athāsanāt samutpatya srajaṃ maṇikṛtāntarām<br>
    ābabandha mahātejāḥ kumbhakarṇasya rāvaṇaḥ<br>
 <font color="GREEN" size="-1">20</font>
  aṅgadān aṅgulīveṣṭān varāṇy ābharaṇāni ca<br>
    hāraṃ ca śaśisaṃkāśam ābabandha mahātmanaḥ<br>
 <font color="GREEN" size="-1">21</font>
  divyāni ca sugandhīni mālyadāmāni rāvaṇaḥ<br>
    śrotre cāsajjayām āsa śrīmatī cāsya kuṇḍale<br>
 <font color="GREEN" size="-1">22</font>
  kāñcanāṅgadakeyūro niṣkābharaṇabhūṣitaḥ<br>
    kumbhakarṇo bṛhatkarṇaḥ suhuto 'gnir ivābabhau<br>
 <font color="GREEN" size="-1">23</font>
  śroṇīsūtreṇa mahatā mecakena virājitaḥ<br>
    amṛtotpādane naddho bhujaṃgeneva mandaraḥ<br>
 <font color="GREEN" size="-1">24</font>
  sa kāñcanaṃ bhārasahaṃ nivātaṃ; vidyutprabhaṃ dīptam ivātmabhāsā<br>
    ābadhyamānaḥ kavacaṃ rarāja; saṃdhyābhrasaṃvīta ivādrirājaḥ<br>
 <font color="GREEN" size="-1">25</font>
  sarvābharaṇanaddhāṅgaḥ śūlapāṇiḥ sa rākṣasaḥ<br>
    trivikramakṛtotsāho nārāyaṇa ivābabhau<br>
 <font color="GREEN" size="-1">26</font>
  bhrātaraṃ saṃpariṣvajya kṛtvā cāpi pradakṣiṇam<br>
    praṇamya śirasā tasmai saṃpratasthe mahābaliḥ<br>
    tam āśīrbhiḥ praśastābhiḥ preṣayām āsa rāvaṇaḥ<br>
 <font color="GREEN" size="-1">27</font>
  śaṅkhadundubhinirghoṣaiḥ sainyaiś cāpi varāyudhaiḥ<br>
    taṃ gajaiś ca turaṃgaiś ca syandanaiś cāmbudasvanaiḥ<br>
    anujagmur mahātmānaṃ rathino rathināṃ varam<br>
 <font color="GREEN" size="-1">28</font>
  sarpair uṣṭraiḥ kharair aśvaiḥ siṃhadvipamṛgadvijaiḥ<br>
    anujagmuś ca taṃ ghoraṃ kumbhakarṇaṃ mahābalam<br>
 <font color="GREEN" size="-1">29</font>
  sa puṣpavarṇair avakīryamāṇo; dhṛtātapatraḥ śitaśūlapāṇiḥ<br>
    madotkaṭaḥ śoṇitagandhamatto; viniryayau dānavadevaśatruḥ<br>
 <font color="GREEN" size="-1">30</font>
  padātayaś a bahavo mahānādā mahābalāḥ<br>
    anvayū rākṣasā bhīmā bhīmākṣāḥ śastrapāṇayaḥ<br>
 <font color="GREEN" size="-1">31</font>
  raktākṣāḥ sumahākāyā nīlāñjanacayopamāḥ<br>
    śūrān udyamya khaḍgāṃś ca niśitāṃś ca paraśvadhān<br>
 <font color="GREEN" size="-1">32</font>
  bahuvyāmāṃś ca vipulān kṣepaṇīyān durāsadān<br>
    tālaskandhāṃś ca vipulān kṣepaṇīyān durāsadān<br>
 <font color="GREEN" size="-1">33</font>
  athānyad vapur ādāya dāruṇaṃ lomaharṣaṇam<br>
    niṣpapāta mahātejāḥ kumbhakarṇo mahābalaḥ<br>
 <font color="GREEN" size="-1">34</font>
  dhanuḥśataparīṇāhaḥ sa ṣaṭśatasamucchitaḥ<br>
    raudraḥ śakaṭacakrākṣo mahāparvatasaṃnibhaḥ<br>
 <font color="GREEN" size="-1">35</font>
  saṃnipatya ca rakṣāṃsi dagdhaśailopamo mahān<br>
    kumbhakarṇo mahāvaktraḥ prahasann idam abravīt<br>
 <font color="GREEN" size="-1">36</font>
  adya vānaramukhyānāṃ tāni yūthāni bhāgaśaḥ<br>
    nirdahiṣyāmi saṃkruddhaḥ śalabhān iva pāvakaḥ<br>
 <font color="GREEN" size="-1">37</font>
  nāparādhyanti me kāmaṃ vānarā vanacāriṇaḥ<br>
    jātir asmadvidhānāṃ sā purodyānavibhūṣaṇam<br>
 <font color="GREEN" size="-1">38</font>
  purarodhasya mūlaṃ tu rāghavaḥ sahalakṣmaṇaḥ<br>
    hate tasmin hataṃ sarvaṃ taṃ vadhiṣyāmi saṃyuge<br>
 <font color="GREEN" size="-1">39</font>
  evaṃ tasya bruvāṇasya kumbhakarṇasya rākṣasāḥ<br>
    nādaṃ cakrur mahāghoraṃ kampayanta ivārṇavam<br>
 <font color="GREEN" size="-1">40</font>
  tasya niṣpatatas tūrṇaṃ kumbhakarṇasya dhīmataḥ<br>
    babhūvur ghorarūpāṇi nimittāni samantataḥ<br>
 <font color="GREEN" size="-1">41</font>
  ulkāśaniyutā meghā vineduś ca sudāruṇāḥ<br>
    sasāgaravanā caiva vasudhā samakampata<br>
 <font color="GREEN" size="-1">42</font>
  ghorarūpāḥ śivā neduḥ sajvālakavalair mukhaiḥ<br>
    maṇḍalāny apasavyāni babandhuś ca vihaṃgamāḥ<br>
 <font color="GREEN" size="-1">43</font>
  niṣpapāta ca gṛdhre 'sya śūle vai pathi gacchataḥ<br>
    prāsphuran nayanaṃ cāsya savyo bāhur akampata<br>
 <font color="GREEN" size="-1">44</font>
  niṣpapāta tadā coklā jvalantī bhīmanisvanā<br>
    ādityo niṣprabhaś cāsīn na pravāti sukho 'nilaḥ<br>
 <font color="GREEN" size="-1">45</font>
  acintayan mahotpātān utthitāṁl lomaharṣaṇān<br>
    niryayau kumbhakarṇas tu kṛtāntabalacoditaḥ<br>
 <font color="GREEN" size="-1">46</font>
  sa laṅghayitvā prākāraṃ padbhyāṃ parvatasaṃnibhaḥ<br>
    dadarśābhraghanaprakhyaṃ vānarānīkam adbhutam<br>
 <font color="GREEN" size="-1">47</font>
  te dṛṣṭvā rākṣasaśreṣṭhaṃ vānarāḥ parvatopamam<br>
    vāyununnā iva ghanā yayuḥ sarvā diśas tadā<br>
 <font color="GREEN" size="-1">48</font>
  tad vānarānīkam atipracaṇḍaṃ; diśo dravad bhinnam ivābhrajālam<br>
    sa kumbhakarṇaḥ samavekṣya harṣān; nanāda bhūyo ghanavad ghanābhaḥ<br>
 <font color="GREEN" size="-1">49</font>
  te tasya ghoraṃ ninadaṃ niśamya; yathā ninādaṃ divi vāridasya<br>
    petur dharaṇyāṃ bahavaḥ plavaṃgā; nikṛttamūlā iva sālavṛkṣāḥ<br>
 <font color="GREEN" size="-1">50</font>
  vipulaparighavān sa kumbhakarṇo; ripunidhanāya viniḥsṛto mahātmā<br>
    kapi gaṇabhayam ādadat subhīmaṃ; prabhur iva kiṃkaradaṇḍavān yugānte<br>
 </td>
 <td width="50%">
  <font color="GREEN" size="-1">1</font>
  स तथॊक्तस तु निर्भर्त्स्य कुम्भकर्णॊ महॊदरम<br>
   अब्रवीद राक्षसश्रेष्ठं भरातरं रावणं ततः<br>
  <font color="GREEN" size="-1">2</font>
  सॊ ऽहं तव भयं घॊरं वधात तस्य दुरात्मनः<br>
   रामस्याद्य परमार्जामि निर्वैरस तवं सुखीभव<br>
  <font color="GREEN" size="-1">3</font>
  गर्जन्ति न वृथा शूर निर्जला इव तॊयदाः<br>
   पश्य संपाद्यमानं तु गर्जितं युधि कर्मणा<br>
  <font color="GREEN" size="-1">4</font>
  न मर्षयति चात्मानं संभावयति नात्मना<br>
   अदर्शयित्वा शूरास तु कर्म कुर्वन्ति दुष्करम<br>
  <font color="GREEN" size="-1">5</font>
  विक्लवानाम अबुद्धीनां राज्ञां पण्डितमानिनाम<br>
   शृण्वताम आदित इदं तवद्विधानां महॊदर<br>
  <font color="GREEN" size="-1">6</font>
  युद्धे कापुरुषैर नित्यं भवद्भिः परियवादिभिः<br>
   राजानम अनुगच्छद्भिः कृत्यम एतद विनाशितम<br>
  <font color="GREEN" size="-1">7</font>
  राजशेषा कृता लङ्का कषीणः कॊशॊ बलं हतम<br>
   राजानम इमम आसाद्य सुहृच्चिह्नम अमित्रकम<br>
  <font color="GREEN" size="-1">8</font>
  एष निर्याम्य अहं युद्धम उद्यतः शत्रुनिर्जये<br>
   दुर्नयं भवताम अद्य समीकर्तुं महाहवे<br>
  <font color="GREEN" size="-1">9</font>
  एवम उक्तवतॊ वाक्यं कुम्भकर्णस्य धीमतः<br>
   परत्युवाच ततॊ वाक्यं परहसन राक्षसाधिपः<br>
  <font color="GREEN" size="-1">10</font>
  महॊदरॊ ऽयं रामात तु परित्रस्तॊ न संशयः<br>
    न हि रॊचयते तात युद्धं युद्धविशारद<br>
 <font color="GREEN" size="-1">11</font>
  कश चिन मे तवत्समॊ नास्ति सौहृदेन बलेन च<br>
    गच्छ शत्रुवधाय तवं कुम्भकर्णजयाय च<br>
 <font color="GREEN" size="-1">12</font>
  आददे निशितं शूलं वेगाच छत्रुनिबर्हणः<br>
    सर्वकालायसं दीप्तं तप्तकाञ्चनभूषणम<br>
 <font color="GREEN" size="-1">13</font>
  इन्द्राशनिसमं भीमं वज्रप्रतिमगौरवम<br>
    देवदानवगन्धर्वयक्षकिंनरसूदनम<br>
 <font color="GREEN" size="-1">14</font>
  रक्तमाल्य महादाम सवतश चॊद्गतपावकम<br>
    आदाय निशितं शूलं शत्रुशॊणितरञ्जितम<br>
    कुम्भकर्णॊ महातेजा रावणं वाक्यम अब्रवीत<br>
 <font color="GREEN" size="-1">15</font>
  गमिष्याम्य अहम एकाकी तिष्ठत्व इह बलं महत<br>
    अद्य तान कषुधितः करुद्धॊ भक्षयिष्यामि वानरान<br>
 <font color="GREEN" size="-1">16</font>
  कुम्भकर्णवचः शरुत्वा रावणॊ वाक्यम अब्रवीत<br>
    सैन्यैः परिवृतॊ गच्छ शूलमुद्गलपाणिभिः<br>
 <font color="GREEN" size="-1">17</font>
  वानरा हि महात्मानः शीघ्राश च वयवसायिनः<br>
    एकाकिनं परमत्तं वा नयेयुर दशनैः कषयम<br>
 <font color="GREEN" size="-1">18</font>
  तस्मात परमदुर्धर्षैः सैन्यैः परिवृतॊ वरज<br>
    रक्षसाम अहितं सर्वं शत्रुपक्षं निसूदय<br>
 <font color="GREEN" size="-1">19</font>
  अथासनात समुत्पत्य सरजं मणिकृतान्तराम<br>
    आबबन्ध महातेजाः कुम्भकर्णस्य रावणः<br>
 <font color="GREEN" size="-1">20</font>
  अङ्गदान अङ्गुलीवेष्टान वराण्य आभरणानि च<br>
    हारं च शशिसंकाशम आबबन्ध महात्मनः<br>
 <font color="GREEN" size="-1">21</font>
  दिव्यानि च सुगन्धीनि माल्यदामानि रावणः<br>
    शरॊत्रे चासज्जयाम आस शरीमती चास्य कुण्डले<br>
 <font color="GREEN" size="-1">22</font>
  काञ्चनाङ्गदकेयूरॊ निष्काभरणभूषितः<br>
    कुम्भकर्णॊ बृहत्कर्णः सुहुतॊ ऽगनिर इवाबभौ<br>
 <font color="GREEN" size="-1">23</font>
  शरॊणीसूत्रेण महता मेचकेन विराजितः<br>
    अमृतॊत्पादने नद्धॊ भुजंगेनेव मन्दरः<br>
 <font color="GREEN" size="-1">24</font>
  स काञ्चनं भारसहं निवातं; विद्युत्प्रभं दीप्तम इवात्मभासा<br>
    आबध्यमानः कवचं रराज; संध्याभ्रसंवीत इवाद्रिराजः<br>
 <font color="GREEN" size="-1">25</font>
  सर्वाभरणनद्धाङ्गः शूलपाणिः स राक्षसः<br>
    तरिविक्रमकृतॊत्साहॊ नारायण इवाबभौ<br>
 <font color="GREEN" size="-1">26</font>
  भरातरं संपरिष्वज्य कृत्वा चापि परदक्षिणम<br>
    परणम्य शिरसा तस्मै संप्रतस्थे महाबलिः<br>
    तम आशीर्भिः परशस्ताभिः परेषयाम आस रावणः<br>
 <font color="GREEN" size="-1">27</font>
  शङ्खदुन्दुभिनिर्घॊषैः सैन्यैश चापि वरायुधैः<br>
    तं गजैश च तुरंगैश च सयन्दनैश चाम्बुदस्वनैः<br>
    अनुजग्मुर महात्मानं रथिनॊ रथिनां वरम<br>
 <font color="GREEN" size="-1">28</font>
  सर्पैर उष्ट्रैः खरैर अश्वैः सिंहद्विपमृगद्विजैः<br>
    अनुजग्मुश च तं घॊरं कुम्भकर्णं महाबलम<br>
 <font color="GREEN" size="-1">29</font>
  स पुष्पवर्णैर अवकीर्यमाणॊ; धृतातपत्रः शितशूलपाणिः<br>
    मदॊत्कटः शॊणितगन्धमत्तॊ; विनिर्ययौ दानवदेवशत्रुः<br>
 <font color="GREEN" size="-1">30</font>
  पदातयश अ बहवॊ महानादा महाबलाः<br>
    अन्वयू राक्षसा भीमा भीमाक्षाः शस्त्रपाणयः<br>
 <font color="GREEN" size="-1">31</font>
  रक्ताक्षाः सुमहाकाया नीलाञ्जनचयॊपमाः<br>
    शूरान उद्यम्य खड्गांश च निशितांश च परश्वधान<br>
 <font color="GREEN" size="-1">32</font>
  बहुव्यामांश च विपुलान कषेपणीयान दुरासदान<br>
    तालस्कन्धांश च विपुलान कषेपणीयान दुरासदान<br>
 <font color="GREEN" size="-1">33</font>
  अथान्यद वपुर आदाय दारुणं लॊमहर्षणम<br>
    निष्पपात महातेजाः कुम्भकर्णॊ महाबलः<br>
 <font color="GREEN" size="-1">34</font>
  धनुःशतपरीणाहः स षट्शतसमुच्छितः<br>
    रौद्रः शकटचक्राक्षॊ महापर्वतसंनिभः<br>
 <font color="GREEN" size="-1">35</font>
  संनिपत्य च रक्षांसि दग्धशैलॊपमॊ महान<br>
    कुम्भकर्णॊ महावक्त्रः परहसन्न इदम अब्रवीत<br>
 <font color="GREEN" size="-1">36</font>
  अद्य वानरमुख्यानां तानि यूथानि भागशः<br>
    निर्दहिष्यामि संक्रुद्धः शलभान इव पावकः<br>
 <font color="GREEN" size="-1">37</font>
  नापराध्यन्ति मे कामं वानरा वनचारिणः<br>
    जातिर अस्मद्विधानां सा पुरॊद्यानविभूषणम<br>
 <font color="GREEN" size="-1">38</font>
  पुररॊधस्य मूलं तु राघवः सहलक्ष्मणः<br>
    हते तस्मिन हतं सर्वं तं वधिष्यामि संयुगे<br>
 <font color="GREEN" size="-1">39</font>
  एवं तस्य बरुवाणस्य कुम्भकर्णस्य राक्षसाः<br>
    नादं चक्रुर महाघॊरं कम्पयन्त इवार्णवम<br>
 <font color="GREEN" size="-1">40</font>
  तस्य निष्पततस तूर्णं कुम्भकर्णस्य धीमतः<br>
    बभूवुर घॊररूपाणि निमित्तानि समन्ततः<br>
 <font color="GREEN" size="-1">41</font>
  उल्काशनियुता मेघा विनेदुश च सुदारुणाः<br>
    ससागरवना चैव वसुधा समकम्पत<br>
 <font color="GREEN" size="-1">42</font>
  घॊररूपाः शिवा नेदुः सज्वालकवलैर मुखैः<br>
    मण्डलान्य अपसव्यानि बबन्धुश च विहंगमाः<br>
 <font color="GREEN" size="-1">43</font>
  निष्पपात च गृध्रे ऽसय शूले वै पथि गच्छतः<br>
    परास्फुरन नयनं चास्य सव्यॊ बाहुर अकम्पत<br>
 <font color="GREEN" size="-1">44</font>
  निष्पपात तदा चॊक्ला जवलन्ती भीमनिस्वना<br>
    आदित्यॊ निष्प्रभश चासीन न परवाति सुखॊ ऽनिलः<br>
 <font color="GREEN" size="-1">45</font>
  अचिन्तयन महॊत्पातान उत्थिताँल लॊमहर्षणान<br>
    निर्ययौ कुम्भकर्णस तु कृतान्तबलचॊदितः<br>
 <font color="GREEN" size="-1">46</font>
  स लङ्घयित्वा पराकारं पद्भ्यां पर्वतसंनिभः<br>
    ददर्शाभ्रघनप्रख्यं वानरानीकम अद्भुतम<br>
 <font color="GREEN" size="-1">47</font>
  ते दृष्ट्वा राक्षसश्रेष्ठं वानराः पर्वतॊपमम<br>
    वायुनुन्ना इव घना ययुः सर्वा दिशस तदा<br>
 <font color="GREEN" size="-1">48</font>
  तद वानरानीकम अतिप्रचण्डं; दिशॊ दरवद भिन्नम इवाभ्रजालम<br>
    स कुम्भकर्णः समवेक्ष्य हर्षान; ननाद भूयॊ घनवद घनाभः<br>
 <font color="GREEN" size="-1">49</font>
  ते तस्य घॊरं निनदं निशम्य; यथा निनादं दिवि वारिदस्य<br>
    पेतुर धरण्यां बहवः पलवंगा; निकृत्तमूला इव सालवृक्षाः<br>
 <font color="GREEN" size="-1">50</font>
  विपुलपरिघवान स कुम्भकर्णॊ; रिपुनिधनाय विनिःसृतॊ महात्मा<br>
    कपि गणभयम आददत सुभीमं; परभुर इव किंकरदण्डवान युगान्ते<br>
 </td>
 
 </table>
 <p></p><div class="filenav">
 <hr>
 <center>
 <a href="rys6054.htm">Next: Chapter 54</a></center>
 </div>
 </center></body>