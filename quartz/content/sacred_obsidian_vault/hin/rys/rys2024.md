<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi02.htm">Book 2 Index</a><br>
  
 <a href="rys2023.htm">Previous</a> 
 <a href="rys2025.htm">Next</a> 
 
 </div>
 <hr>
 
 <h3 align="CENTER">Book 2<br>Chapter 24
 </h3><table width="100%">
 <td width="50%">
  <font color="GREEN" size="-1">1</font>
  evam uktā tu vaidehī priyārhā priyavādinī<br>
   praṇayād eva saṃkruddhā bhartāram idam abravīt<br>
  <font color="GREEN" size="-1">2</font>
  āryaputra pitā mātā bhrātā putras tathā snuṣā<br>
   svāni puṇyāni bhuñjānāḥ svaṃ svaṃ bhāgyam upāsate<br>
  <font color="GREEN" size="-1">3</font>
  bhartur bhāgyaṃ tu bhāryaikā prāpnoti puruṣarṣabha<br>
   ataś caivāham ādiṣṭā vane vastavyam ity api<br>
  <font color="GREEN" size="-1">4</font>
  na pitā nātmajo nātmā na mātā na sakhījanaḥ<br>
   iha pretya ca nārīṇāṃ patir eko gatiḥ sadā<br>
  <font color="GREEN" size="-1">5</font>
  yadi tvaṃ prasthito durgaṃ vanam adyaiva rāghava<br>
   agratas te gamiṣyāmi mṛdnantī kuśakaṇṭakān<br>
  <font color="GREEN" size="-1">6</font>
  īrṣyā roṣau bahiṣkṛtya bhuktaśeṣam ivodakam<br>
   naya māṃ vīra viśrabdhaḥ pāpaṃ mayi na vidyate<br>
  <font color="GREEN" size="-1">7</font>
  prāsādāgrair vimānair vā vaihāyasagatena vā<br>
   sarvāvasthāgatā bhartuḥ pādacchāyā viśiṣyate<br>
  <font color="GREEN" size="-1">8</font>
  anuśiṣṭāsmi mātrā ca pitrā ca vividhāśrayam<br>
   nāsmi saṃprati vaktavyā vartitavyaṃ yathā mayā<br>
  <font color="GREEN" size="-1">9</font>
  sukhaṃ vane nivatsyāmi yathaiva bhavane pituḥ<br>
   acintayantī trīṁl lokāṃś cintayantī pativratam<br>
  <font color="GREEN" size="-1">10</font>
  śuśrūṣamāṇā te nityaṃ niyatā brahmacāriṇī<br>
    saha raṃsye tvayā vīra vaneṣu madhugandhiṣu<br>
 <font color="GREEN" size="-1">11</font>
  tvaṃ hi kartuṃ vane śakto rāma saṃparipālanam<br>
    anyasya pai janasyeha kiṃ punar mama mānada<br>
 <font color="GREEN" size="-1">12</font>
  phalamūlāśanā nityaṃ bhaviṣyāmi na saṃśayaḥ<br>
    na te duḥkhaṃ kariṣyāmi nivasantī saha tvayā<br>
 <font color="GREEN" size="-1">13</font>
  icchāmi saritaḥ śailān palvalāni vanāni ca<br>
    draṣṭuṃ sarvatra nirbhītā tvayā nāthena dhīmatā<br>
 <font color="GREEN" size="-1">14</font>
  haṃsakāraṇḍavākīrṇāḥ padminīḥ sādhupuṣpitāḥ<br>
    iccheyaṃ sukhinī draṣṭuṃ tvayā vīreṇa saṃgatā<br>
 <font color="GREEN" size="-1">15</font>
  saha tvayā viśālākṣa raṃsye paramanandinī<br>
    evaṃ varṣasahasrāṇāṃ śataṃ vāhaṃ tvayā saha<br>
 <font color="GREEN" size="-1">16</font>
  svarge 'pi ca vinā vāso bhavitā yadi rāghava<br>
    tvayā mama naravyāghra nāhaṃ tam api rocaye<br>
 <font color="GREEN" size="-1">17</font>
  ahaṃ gamiṣyāmi vanaṃ sudurgamaṃ; mṛgāyutaṃ vānaravāraṇair yutam<br>
    vane nivatsyāmi yathā pitur gṛhe; tavaiva pādāv upagṛhya saṃmatā<br>
 <font color="GREEN" size="-1">18</font>
  ananyabhāvām anuraktacetasaṃ; tvayā viyuktāṃ maraṇāya niścitām<br>
    nayasva māṃ sādhu kuruṣva yācanāṃ; na te mayāto gurutā bhaviṣyati<br>
 <font color="GREEN" size="-1">19</font>
  tathā bruvāṇām api dharmavatsalo; na ca sma sītāṃ nṛvaro ninīṣati<br>
    uvāca caināṃ bahu saṃnivartane; vane nivāsasya ca duḥkhitāṃ prati<br>
 </td>
 <td width="50%">
  <font color="GREEN" size="-1">1</font>
  एवम उक्ता तु वैदेही परियार्हा परियवादिनी<br>
   परणयाद एव संक्रुद्धा भर्तारम इदम अब्रवीत<br>
  <font color="GREEN" size="-1">2</font>
  आर्यपुत्र पिता माता भराता पुत्रस तथा सनुषा<br>
   सवानि पुण्यानि भुञ्जानाः सवं सवं भाग्यम उपासते<br>
  <font color="GREEN" size="-1">3</font>
  भर्तुर भाग्यं तु भार्यैका पराप्नॊति पुरुषर्षभ<br>
   अतश चैवाहम आदिष्टा वने वस्तव्यम इत्य अपि<br>
  <font color="GREEN" size="-1">4</font>
  न पिता नात्मजॊ नात्मा न माता न सखीजनः<br>
   इह परेत्य च नारीणां पतिर एकॊ गतिः सदा<br>
  <font color="GREEN" size="-1">5</font>
  यदि तवं परस्थितॊ दुर्गं वनम अद्यैव राघव<br>
   अग्रतस ते गमिष्यामि मृद्नन्ती कुशकण्टकान<br>
  <font color="GREEN" size="-1">6</font>
  ईर्ष्या रॊषौ बहिष्कृत्य भुक्तशेषम इवॊदकम<br>
   नय मां वीर विश्रब्धः पापं मयि न विद्यते<br>
  <font color="GREEN" size="-1">7</font>
  परासादाग्रैर विमानैर वा वैहायसगतेन वा<br>
   सर्वावस्थागता भर्तुः पादच्छाया विशिष्यते<br>
  <font color="GREEN" size="-1">8</font>
  अनुशिष्टास्मि मात्रा च पित्रा च विविधाश्रयम<br>
   नास्मि संप्रति वक्तव्या वर्तितव्यं यथा मया<br>
  <font color="GREEN" size="-1">9</font>
  सुखं वने निवत्स्यामि यथैव भवने पितुः<br>
   अचिन्तयन्ती तरीँल लॊकांश चिन्तयन्ती पतिव्रतम<br>
  <font color="GREEN" size="-1">10</font>
  शुश्रूषमाणा ते नित्यं नियता बरह्मचारिणी<br>
    सह रंस्ये तवया वीर वनेषु मधुगन्धिषु<br>
 <font color="GREEN" size="-1">11</font>
  तवं हि कर्तुं वने शक्तॊ राम संपरिपालनम<br>
    अन्यस्य पै जनस्येह किं पुनर मम मानद<br>
 <font color="GREEN" size="-1">12</font>
  फलमूलाशना नित्यं भविष्यामि न संशयः<br>
    न ते दुःखं करिष्यामि निवसन्ती सह तवया<br>
 <font color="GREEN" size="-1">13</font>
  इच्छामि सरितः शैलान पल्वलानि वनानि च<br>
    दरष्टुं सर्वत्र निर्भीता तवया नाथेन धीमता<br>
 <font color="GREEN" size="-1">14</font>
  हंसकारण्डवाकीर्णाः पद्मिनीः साधुपुष्पिताः<br>
    इच्छेयं सुखिनी दरष्टुं तवया वीरेण संगता<br>
 <font color="GREEN" size="-1">15</font>
  सह तवया विशालाक्ष रंस्ये परमनन्दिनी<br>
    एवं वर्षसहस्राणां शतं वाहं तवया सह<br>
 <font color="GREEN" size="-1">16</font>
  सवर्गे ऽपि च विना वासॊ भविता यदि राघव<br>
    तवया मम नरव्याघ्र नाहं तम अपि रॊचये<br>
 <font color="GREEN" size="-1">17</font>
  अहं गमिष्यामि वनं सुदुर्गमं; मृगायुतं वानरवारणैर युतम<br>
    वने निवत्स्यामि यथा पितुर गृहे; तवैव पादाव उपगृह्य संमता<br>
 <font color="GREEN" size="-1">18</font>
  अनन्यभावाम अनुरक्तचेतसं; तवया वियुक्तां मरणाय निश्चिताम<br>
    नयस्व मां साधु कुरुष्व याचनां; न ते मयातॊ गुरुता भविष्यति<br>
 <font color="GREEN" size="-1">19</font>
  तथा बरुवाणाम अपि धर्मवत्सलॊ; न च सम सीतां नृवरॊ निनीषति<br>
    उवाच चैनां बहु संनिवर्तने; वने निवासस्य च दुःखितां परति<br>
 </td>
 
 </table>
 <p></p><div class="filenav">
 <hr>
 <center>
 <a href="rys2025.htm">Next: Chapter 25</a></center>
 </div>
 </center></body>