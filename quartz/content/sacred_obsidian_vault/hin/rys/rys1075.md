<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi01.htm">Book 1 Index</a><br>
  
 <a href="rys1074.htm">Previous</a> 
 <a href="rys1076.htm">Next</a> 
 
 </div>
 <hr>
 
 <h3 align="CENTER">Book 1<br>Chapter 75
 </h3><table width="100%">
 <td width="50%">
  <font color="GREEN" size="-1">1</font>
  śrutvā taj jāmadagnyasya vākyaṃ dāśarathis tadā<br>
   gauravād yantritakathaḥ pitū rāmam athābravīt<br>
  <font color="GREEN" size="-1">2</font>
  śrutavān asmi yat karma kṛtavān asi bhārgava<br>
   anurundhyāmahe brahman pitur ānṛṇyam āsthitaḥ<br>
  <font color="GREEN" size="-1">3</font>
  vīryahīnam ivāśaktaṃ kṣatradharmeṇa bhārgava<br>
   avajānāmi me tejaḥ paśya me 'dya parākramam<br>
  <font color="GREEN" size="-1">4</font>
  ity uktvā rāghavaḥ kruddho bhārgavasya varāyudham<br>
   śaraṃ ca pratisaṃgṛhya hastāl laghuparākramaḥ<br>
  <font color="GREEN" size="-1">5</font>
  āropya sa dhanū rāmaḥ śaraṃ sajyaṃ cakāra ha<br>
   jāmadagnyaṃ tato rāmaṃ rāmaḥ kruddho 'bravīd vacaḥ<br>
  <font color="GREEN" size="-1">6</font>
  brāhmaṇo 'sīti pūjyo me viśvāmitrakṛtena ca<br>
   tasmāc chakto na te rāma moktuṃ prāṇaharaṃ śaram<br>
  <font color="GREEN" size="-1">7</font>
  imāṃ vā tvadgatiṃ rāma tapobalasamārjitān<br>
   lokān apratimān vāpi haniṣyāmi yad icchasi<br>
  <font color="GREEN" size="-1">8</font>
  na hy ayaṃ vaiṣṇavo divyaḥ śaraḥ parapuraṃjayaḥ<br>
   moghaḥ patati vīryeṇa baladarpavināśanaḥ<br>
  <font color="GREEN" size="-1">9</font>
  varāyudhadharaṃ rāma draṣṭuṃ sarṣigaṇāḥ surāḥ<br>
   pitāmahaṃ puraskṛtya sametās tatra saṃghaśaḥ<br>
  <font color="GREEN" size="-1">10</font>
  gandharvāpsarasaś caiva siddhacāraṇakiṃnarāḥ<br>
    yakṣarākṣasanāgāś ca tad draṣṭuṃ mahad adbhutam<br>
 <font color="GREEN" size="-1">11</font>
  jaḍīkṛte tadā loke rāme varadhanurdhare<br>
    nirvīryo jāmadagnyo 'sau ramo rāmam udaikṣata<br>
 <font color="GREEN" size="-1">12</font>
  tejobhir hatavīryatvāj jāmadagnyo jaḍīkṛtaḥ<br>
    rāmaṃ kamala patrākṣaṃ mandaṃ mandam uvāca ha<br>
 <font color="GREEN" size="-1">13</font>
  kāśyapāya mayā dattā yadā pūrvaṃ vasuṃdharā<br>
    viṣaye me na vastavyam iti māṃ kāśyapo 'bravīt<br>
 <font color="GREEN" size="-1">14</font>
  so 'haṃ guruvacaḥ kurvan pṛthivyāṃ na vase niśām<br>
    iti pratijñā kākutstha kṛtā vai kāśyapasya ha<br>
 <font color="GREEN" size="-1">15</font>
  tad imāṃ tvaṃ gatiṃ vīra hantuṃ nārhasi rāghava<br>
    manojavaṃ gamiṣyāmi mahendraṃ parvatottamam<br>
 <font color="GREEN" size="-1">16</font>
  lokās tv apratimā rāma nirjitās tapasā mayā<br>
    jahi tāñ śaramukhyena mā bhūt kālasya paryayaḥ<br>
 <font color="GREEN" size="-1">17</font>
  akṣayyaṃ madhuhantāraṃ jānāmi tvāṃ sureśvaram<br>
    dhanuṣo 'sya parāmarśāt svasti te 'stu paraṃtapa<br>
 <font color="GREEN" size="-1">18</font>
  ete suragaṇāḥ sarve nirīkṣante samāgatāḥ<br>
    tvām apratimakarmāṇam apratidvandvam āhave<br>
 <font color="GREEN" size="-1">19</font>
  na ceyaṃ mama kākutstha vrīḍā bhavitum arhati<br>
    tvayā trailokyanāthena yad ahaṃ vimukhīkṛtaḥ<br>
 <font color="GREEN" size="-1">20</font>
  śaram apratimaṃ rāma moktum arhasi suvrata<br>
    śaramokṣe gamiṣyāmi mahendraṃ parvatottamam<br>
 <font color="GREEN" size="-1">21</font>
  tathā bruvati rāme tu jāmadagnye pratāpavān<br>
    rāmo dāśarathiḥ śrīmāṃś cikṣepa śaram uttamam<br>
 <font color="GREEN" size="-1">22</font>
  tato vitimirāḥ sarvā diśā copadiśas tathā<br>
    surāḥ sarṣigaṇā rāmaṃ praśaśaṃsur udāyudham<br>
 <font color="GREEN" size="-1">23</font>
  rāmaṃ dāśarathiṃ rāmo jāmadagnyaḥ praśasya ca<br>
    tataḥ pradakṣiṇīkṛtya jagāmātmagatiṃ prabhuḥ<br>
 </td>
 <td width="50%">
  <font color="GREEN" size="-1">1</font>
  शरुत्वा तज जामदग्न्यस्य वाक्यं दाशरथिस तदा<br>
   गौरवाद यन्त्रितकथः पितू रामम अथाब्रवीत<br>
  <font color="GREEN" size="-1">2</font>
  शरुतवान अस्मि यत कर्म कृतवान असि भार्गव<br>
   अनुरुन्ध्यामहे बरह्मन पितुर आनृण्यम आस्थितः<br>
  <font color="GREEN" size="-1">3</font>
  वीर्यहीनम इवाशक्तं कषत्रधर्मेण भार्गव<br>
   अवजानामि मे तेजः पश्य मे ऽदय पराक्रमम<br>
  <font color="GREEN" size="-1">4</font>
  इत्य उक्त्वा राघवः करुद्धॊ भार्गवस्य वरायुधम<br>
   शरं च परतिसंगृह्य हस्ताल लघुपराक्रमः<br>
  <font color="GREEN" size="-1">5</font>
  आरॊप्य स धनू रामः शरं सज्यं चकार ह<br>
   जामदग्न्यं ततॊ रामं रामः करुद्धॊ ऽबरवीद वचः<br>
  <font color="GREEN" size="-1">6</font>
  बराह्मणॊ ऽसीति पूज्यॊ मे विश्वामित्रकृतेन च<br>
   तस्माच छक्तॊ न ते राम मॊक्तुं पराणहरं शरम<br>
  <font color="GREEN" size="-1">7</font>
  इमां वा तवद्गतिं राम तपॊबलसमार्जितान<br>
   लॊकान अप्रतिमान वापि हनिष्यामि यद इच्छसि<br>
  <font color="GREEN" size="-1">8</font>
  न हय अयं वैष्णवॊ दिव्यः शरः परपुरंजयः<br>
   मॊघः पतति वीर्येण बलदर्पविनाशनः<br>
  <font color="GREEN" size="-1">9</font>
  वरायुधधरं राम दरष्टुं सर्षिगणाः सुराः<br>
   पितामहं पुरस्कृत्य समेतास तत्र संघशः<br>
  <font color="GREEN" size="-1">10</font>
  गन्धर्वाप्सरसश चैव सिद्धचारणकिंनराः<br>
    यक्षराक्षसनागाश च तद दरष्टुं महद अद्भुतम<br>
 <font color="GREEN" size="-1">11</font>
  जडीकृते तदा लॊके रामे वरधनुर्धरे<br>
    निर्वीर्यॊ जामदग्न्यॊ ऽसौ रमॊ रामम उदैक्षत<br>
 <font color="GREEN" size="-1">12</font>
  तेजॊभिर हतवीर्यत्वाज जामदग्न्यॊ जडीकृतः<br>
    रामं कमल पत्राक्षं मन्दं मन्दम उवाच ह<br>
 <font color="GREEN" size="-1">13</font>
  काश्यपाय मया दत्ता यदा पूर्वं वसुंधरा<br>
    विषये मे न वस्तव्यम इति मां काश्यपॊ ऽबरवीत<br>
 <font color="GREEN" size="-1">14</font>
  सॊ ऽहं गुरुवचः कुर्वन पृथिव्यां न वसे निशाम<br>
    इति परतिज्ञा काकुत्स्थ कृता वै काश्यपस्य ह<br>
 <font color="GREEN" size="-1">15</font>
  तद इमां तवं गतिं वीर हन्तुं नार्हसि राघव<br>
    मनॊजवं गमिष्यामि महेन्द्रं पर्वतॊत्तमम<br>
 <font color="GREEN" size="-1">16</font>
  लॊकास तव अप्रतिमा राम निर्जितास तपसा मया<br>
    जहि ताञ शरमुख्येन मा भूत कालस्य पर्ययः<br>
 <font color="GREEN" size="-1">17</font>
  अक्षय्यं मधुहन्तारं जानामि तवां सुरेश्वरम<br>
    धनुषॊ ऽसय परामर्शात सवस्ति ते ऽसतु परंतप<br>
 <font color="GREEN" size="-1">18</font>
  एते सुरगणाः सर्वे निरीक्षन्ते समागताः<br>
    तवाम अप्रतिमकर्माणम अप्रतिद्वन्द्वम आहवे<br>
 <font color="GREEN" size="-1">19</font>
  न चेयं मम काकुत्स्थ वरीडा भवितुम अर्हति<br>
    तवया तरैलॊक्यनाथेन यद अहं विमुखीकृतः<br>
 <font color="GREEN" size="-1">20</font>
  शरम अप्रतिमं राम मॊक्तुम अर्हसि सुव्रत<br>
    शरमॊक्षे गमिष्यामि महेन्द्रं पर्वतॊत्तमम<br>
 <font color="GREEN" size="-1">21</font>
  तथा बरुवति रामे तु जामदग्न्ये परतापवान<br>
    रामॊ दाशरथिः शरीमांश चिक्षेप शरम उत्तमम<br>
 <font color="GREEN" size="-1">22</font>
  ततॊ वितिमिराः सर्वा दिशा चॊपदिशस तथा<br>
    सुराः सर्षिगणा रामं परशशंसुर उदायुधम<br>
 <font color="GREEN" size="-1">23</font>
  रामं दाशरथिं रामॊ जामदग्न्यः परशस्य च<br>
    ततः परदक्षिणीकृत्य जगामात्मगतिं परभुः<br>
 </td>
 
 </table>
 <p></p><div class="filenav">
 <hr>
 <center>
 <a href="rys1076.htm">Next: Chapter 76</a></center>
 </div>
 </center></body>