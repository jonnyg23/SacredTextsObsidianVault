<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi01.htm">Book 1 Index</a><br>
  
 <a href="rys1042.htm">Previous</a> 
 <a href="rys1044.htm">Next</a> 
 
 </div>
 <hr>
 
 <h3 align="CENTER">Book 1<br>Chapter 43
 </h3><table width="100%">
 <td width="50%">
  <font color="GREEN" size="-1">1</font>
  sa gatvā sāgaraṃ rājā gaṅgayānugatas tadā<br>
   praviveśa talaṃ bhūmer yatra te bhasmasātkṛtāḥ<br>
  <font color="GREEN" size="-1">2</font>
  bhasmany athāplute rāma gaṅgāyāḥ salilena vai<br>
   sarva lokaprabhur brahmā rājānam idam abravīt<br>
  <font color="GREEN" size="-1">3</font>
  tāritā naraśārdūla divaṃ yātāś ca devavat<br>
   ṣaṣṭiḥ putrasahasrāṇi sagarasya mahātmanaḥ<br>
  <font color="GREEN" size="-1">4</font>
  sāgarasya jalaṃ loke yāvat sthāsyati pārthiva<br>
   sagarasyātmajās tāvat svarge sthāsyanti devavat<br>
  <font color="GREEN" size="-1">5</font>
  iyaṃ ca duhitā jyeṣṭhā tava gaṅgā bhaviṣyati<br>
   tvatkṛtena ca nāmnā vai loke sthāsyati viśrutā<br>
  <font color="GREEN" size="-1">6</font>
  gaṅgā tripathagā nāma divyā bhāgīrathīti ca<br>
   tripatho bhāvayantīti tatas tripathagā smṛtā<br>
  <font color="GREEN" size="-1">7</font>
  pitāmahānāṃ sarveṣāṃ tvam atra manujādhipa<br>
   kuruṣva salilaṃ rājan pratijñām apavarjaya<br>
  <font color="GREEN" size="-1">8</font>
  pūrvakeṇa hi te rājaṃs tenātiyaśasā tadā<br>
   dharmiṇāṃ pravareṇātha naiṣa prāpto manorathaḥ<br>
  <font color="GREEN" size="-1">9</font>
  tathaivāṃśumatā tāta loke 'pratimatejasā<br>
   gaṅgāṃ prārthayatā netuṃ pratijñā nāpavarjitā<br>
  <font color="GREEN" size="-1">10</font>
  rājarṣiṇā guṇavatā maharṣisamatejasā<br>
    mattulyatapasā caiva kṣatradharmasthitena ca<br>
 <font color="GREEN" size="-1">11</font>
  dilīpena mahābhāga tava pitrātitejasā<br>
    punar na śaṅkitā netuṃ gaṅgāṃ prārthayatānagha<br>
 <font color="GREEN" size="-1">12</font>
  sā tvayā samatikrāntā pratijñā puruṣarṣabha<br>
    prāpto 'si paramaṃ loke yaśaḥ paramasaṃmatam<br>
 <font color="GREEN" size="-1">13</font>
  yac ca gaṅgāvataraṇaṃ tvayā kṛtam ariṃdama<br>
    anena ca bhavān prāpto dharmasyāyatanaṃ mahat<br>
 <font color="GREEN" size="-1">14</font>
  plāvayasva tvam ātmānaṃ narottama sadocite<br>
    salile puruṣavyāghra śuciḥ puṇyaphalo bhava<br>
 <font color="GREEN" size="-1">15</font>
  pitāmahānāṃ sarveṣāṃ kuruṣva salilakriyām<br>
    svasti te 'stu gamiṣyāmi svaṃ lokaṃ gamyatāṃ nṛpa<br>
 <font color="GREEN" size="-1">16</font>
  ity evam uktvā deveśaḥ sarvalokapitāmahaḥ<br>
    yathāgataṃ tathāgacchad devalokaṃ mahāyaśāḥ<br>
 <font color="GREEN" size="-1">17</font>
  bhagīratho 'pi rājarṣiḥ kṛtvā salilam uttamam<br>
    yathākramaṃ yathānyāyaṃ sāgarāṇāṃ mahāyaśāḥ<br>
    kṛtodakaḥ śucī rājā svapuraṃ praviveśa ha<br>
 <font color="GREEN" size="-1">18</font>
  samṛddhārtho naraśreṣṭha svarājyaṃ praśaśāsa ha<br>
    pramumoda ca lokas taṃ nṛpam āsādya rāghava<br>
    naṣṭaśokaḥ samṛddhārtho babhūva vigatajvaraḥ<br>
 <font color="GREEN" size="-1">19</font>
  eṣa te rāma gaṅgāyā vistaro 'bhihito mayā<br>
    svasti prāpnuhi bhadraṃ te saṃdhyākālo 'tivartate<br>
 <font color="GREEN" size="-1">20</font>
  dhanyaṃ yaśasyam āyuṣyaṃ svargyaṃ putryam athāpi ca<br>
    idam ākhyānam ākhyātaṃ gaṅgāvataraṇaṃ mayā<br>
 </td>
 <td width="50%">
  <font color="GREEN" size="-1">1</font>
  स गत्वा सागरं राजा गङ्गयानुगतस तदा<br>
   परविवेश तलं भूमेर यत्र ते भस्मसात्कृताः<br>
  <font color="GREEN" size="-1">2</font>
  भस्मन्य अथाप्लुते राम गङ्गायाः सलिलेन वै<br>
   सर्व लॊकप्रभुर बरह्मा राजानम इदम अब्रवीत<br>
  <font color="GREEN" size="-1">3</font>
  तारिता नरशार्दूल दिवं याताश च देववत<br>
   षष्टिः पुत्रसहस्राणि सगरस्य महात्मनः<br>
  <font color="GREEN" size="-1">4</font>
  सागरस्य जलं लॊके यावत सथास्यति पार्थिव<br>
   सगरस्यात्मजास तावत सवर्गे सथास्यन्ति देववत<br>
  <font color="GREEN" size="-1">5</font>
  इयं च दुहिता जयेष्ठा तव गङ्गा भविष्यति<br>
   तवत्कृतेन च नाम्ना वै लॊके सथास्यति विश्रुता<br>
  <font color="GREEN" size="-1">6</font>
  गङ्गा तरिपथगा नाम दिव्या भागीरथीति च<br>
   तरिपथॊ भावयन्तीति ततस तरिपथगा समृता<br>
  <font color="GREEN" size="-1">7</font>
  पितामहानां सर्वेषां तवम अत्र मनुजाधिप<br>
   कुरुष्व सलिलं राजन परतिज्ञाम अपवर्जय<br>
  <font color="GREEN" size="-1">8</font>
  पूर्वकेण हि ते राजंस तेनातियशसा तदा<br>
   धर्मिणां परवरेणाथ नैष पराप्तॊ मनॊरथः<br>
  <font color="GREEN" size="-1">9</font>
  तथैवांशुमता तात लॊके ऽपरतिमतेजसा<br>
   गङ्गां परार्थयता नेतुं परतिज्ञा नापवर्जिता<br>
  <font color="GREEN" size="-1">10</font>
  राजर्षिणा गुणवता महर्षिसमतेजसा<br>
    मत्तुल्यतपसा चैव कषत्रधर्मस्थितेन च<br>
 <font color="GREEN" size="-1">11</font>
  दिलीपेन महाभाग तव पित्रातितेजसा<br>
    पुनर न शङ्किता नेतुं गङ्गां परार्थयतानघ<br>
 <font color="GREEN" size="-1">12</font>
  सा तवया समतिक्रान्ता परतिज्ञा पुरुषर्षभ<br>
    पराप्तॊ ऽसि परमं लॊके यशः परमसंमतम<br>
 <font color="GREEN" size="-1">13</font>
  यच च गङ्गावतरणं तवया कृतम अरिंदम<br>
    अनेन च भवान पराप्तॊ धर्मस्यायतनं महत<br>
 <font color="GREEN" size="-1">14</font>
  पलावयस्व तवम आत्मानं नरॊत्तम सदॊचिते<br>
    सलिले पुरुषव्याघ्र शुचिः पुण्यफलॊ भव<br>
 <font color="GREEN" size="-1">15</font>
  पितामहानां सर्वेषां कुरुष्व सलिलक्रियाम<br>
    सवस्ति ते ऽसतु गमिष्यामि सवं लॊकं गम्यतां नृप<br>
 <font color="GREEN" size="-1">16</font>
  इत्य एवम उक्त्वा देवेशः सर्वलॊकपितामहः<br>
    यथागतं तथागच्छद देवलॊकं महायशाः<br>
 <font color="GREEN" size="-1">17</font>
  भगीरथॊ ऽपि राजर्षिः कृत्वा सलिलम उत्तमम<br>
    यथाक्रमं यथान्यायं सागराणां महायशाः<br>
    कृतॊदकः शुची राजा सवपुरं परविवेश ह<br>
 <font color="GREEN" size="-1">18</font>
  समृद्धार्थॊ नरश्रेष्ठ सवराज्यं परशशास ह<br>
    परमुमॊद च लॊकस तं नृपम आसाद्य राघव<br>
    नष्टशॊकः समृद्धार्थॊ बभूव विगतज्वरः<br>
 <font color="GREEN" size="-1">19</font>
  एष ते राम गङ्गाया विस्तरॊ ऽभिहितॊ मया<br>
    सवस्ति पराप्नुहि भद्रं ते संध्याकालॊ ऽतिवर्तते<br>
 <font color="GREEN" size="-1">20</font>
  धन्यं यशस्यम आयुष्यं सवर्ग्यं पुत्र्यम अथापि च<br>
    इदम आख्यानम आख्यातं गङ्गावतरणं मया<br>
 </td>
 
 </table>
 <p></p><div class="filenav">
 <hr>
 <center>
 <a href="rys1044.htm">Next: Chapter 44</a></center>
 </div>
 </center></body>