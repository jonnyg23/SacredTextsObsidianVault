<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi03.htm">Book 3 Index</a><br>
  
 <a href="rys3012.htm">Previous</a> 
 <a href="rys3014.htm">Next</a> 
 
 </div>
 <hr>
 
 <h3 align="CENTER">Book 3<br>Chapter 13
 </h3><table width="100%">
 <td width="50%">
  <font color="GREEN" size="-1">1</font>
  atha pañcavaṭīṃ gacchann antarā raghunandanaḥ<br>
   āsasāda mahākāyaṃ gṛdhraṃ bhīmaparākramam<br>
  <font color="GREEN" size="-1">2</font>
  taṃ dṛṣṭvā tau mahābhāgau vanasthaṃ rāmalakṣmaṇau<br>
   menāte rākṣasaṃ pakṣiṃ bruvāṇau ko bhavān iti<br>
  <font color="GREEN" size="-1">3</font>
  sa tau madhurayā vācā saumyayā prīṇayann iva<br>
   uvāca vatsa māṃ viddhi vayasyaṃ pitur ātmanaḥ<br>
  <font color="GREEN" size="-1">4</font>
  sa taṃ pitṛsakhaṃ buddhvā pūjayām āsa rāghavaḥ<br>
   sa tasya kulam avyagram atha papraccha nāma ca<br>
  <font color="GREEN" size="-1">5</font>
  rāmasya vacanaṃ śrutvā kulam ātmānam eva ca<br>
   ācacakṣe dvijas tasmai sarvabhūtasamudbhavam<br>
  <font color="GREEN" size="-1">6</font>
  pūrvakāle mahābāho ye prajāpatayo 'bhavan<br>
   tān me nigadataḥ sarvān āditaḥ śṛṇu rāghava<br>
  <font color="GREEN" size="-1">7</font>
  kardamaḥ prathamas teṣāṃ vikṛtas tadanantaram<br>
   śeṣaś ca saṃśrayaś caiva bahuputraś ca vīryavān<br>
  <font color="GREEN" size="-1">8</font>
  sthāṇur marīcir atriś ca kratuś caiva mahābalaḥ<br>
   pulastyaś cāṅgirāś caiva pracetāḥ pulahas tathā<br>
  <font color="GREEN" size="-1">9</font>
  dakṣo vivasvān aparo 'riṣṭanemiś ca rāghava<br>
   kaśyapaś ca mahātejās teṣām āsīc ca paścimaḥ<br>
  <font color="GREEN" size="-1">10</font>
  prajāpates tu dakṣasya babhūvur iti naḥ śrutam<br>
    ṣaṣṭir duhitaro rāma yaśasvinyo mahāyaśaḥ<br>
 <font color="GREEN" size="-1">11</font>
  kaśyapaḥ pratijagrāha tāsām aṣṭau sumadhyamāḥ<br>
    aditiṃ ca ditiṃ caiva danūm api ca kālakām<br>
 <font color="GREEN" size="-1">12</font>
  tāmrāṃ krodhavaśāṃ caiva manuṃ cāpy analām api<br>
    tās tu kanyās tataḥ prītaḥ kaśyapaḥ punar abravīt<br>
 <font color="GREEN" size="-1">13</font>
  putrāṃs trailokyabhartṝn vai janayiṣyatha mat samān<br>
    aditis tan manā rāma ditiś ca danur eva ca<br>
 <font color="GREEN" size="-1">14</font>
  kālakā ca mahābāho śeṣās tv amanaso 'bhavan<br>
    adityāṃ jajñire devās trayastriṃśad ariṃdama<br>
 <font color="GREEN" size="-1">15</font>
  ādityā vasavo rudrā aśvinau ca paraṃtapa<br>
    ditis tv ajanayat putrān daityāṃs tāta yaśasvinaḥ<br>
 <font color="GREEN" size="-1">16</font>
  teṣām iyaṃ vasumatī purāsīt savanārṇavā<br>
    danus tv ajanayat putram aśvagrīvam ariṃdama<br>
 <font color="GREEN" size="-1">17</font>
  narakaṃ kālakaṃ caiva kālakāpi vyajāyata<br>
    krauñcīṃ bhāsīṃ tathā śyenīṃ dhṛtarāṣṭrīṃ tathā śukīm<br>
 <font color="GREEN" size="-1">18</font>
  tāmrāpi suṣuve kanyāḥ pañcaitā lokaviśrutāḥ<br>
    ulūkāñ janayat krauñcī bhāsī bhāsān vyajāyata<br>
 <font color="GREEN" size="-1">19</font>
  śyenī śyenāṃś ca gṛdhrāṃś ca vyajāyata sutejasaḥ<br>
    dhṛtarāṣṭrī tu haṃsāṃś ca kalahaṃsāṃś ca sarvaśaḥ<br>
 <font color="GREEN" size="-1">20</font>
  cakravākāṃś ca bhadraṃ te vijajñe sāpi bhāminī<br>
    śukī natāṃ vijajñe tu natāyā vinatā sutā<br>
 <font color="GREEN" size="-1">21</font>
  daśakrodhavaśā rāma vijajñe 'py ātmasaṃbhavāḥ<br>
    mṛgīṃ ca mṛgamandāṃ ca harīṃ bhadramadām api<br>
 <font color="GREEN" size="-1">22</font>
  mātaṅgīm atha śārdūlīṃ śvetāṃ ca surabhīṃ tathā<br>
    sarvalakṣaṇasaṃpannāṃ surasāṃ kadrukām api<br>
 <font color="GREEN" size="-1">23</font>
  apatyaṃ tu mṛgāḥ sarve mṛgyā naravarottama<br>
    ṛṣkāś ca mṛgamandāyāḥ sṛmarāś camarās tathā<br>
 <font color="GREEN" size="-1">24</font>
  tatas tv irāvatīṃ nāma jajñe bhadramadā sutām<br>
    tasyās tv airāvataḥ putro lokanātho mahāgajaḥ<br>
 <font color="GREEN" size="-1">25</font>
  haryāś ca harayo 'patyaṃ vānarāś ca tapasvinaḥ<br>
    golāṅgūlāṃś ca śārdūlī vyāghrāṃś cājanayat sutān<br>
 <font color="GREEN" size="-1">26</font>
  mātaṅgyās tv atha mātaṅgā apatyaṃ manujarṣabha<br>
    diśāgajaṃ tu śvetākṣaṃ śvetā vyajanayat sutam<br>
 <font color="GREEN" size="-1">27</font>
  tato duhitarau rāma surabhir devy ajāyata<br>
    rohiṇīṃ nāma bhadraṃ te gandharvīṃ ca yaśasvinīm<br>
 <font color="GREEN" size="-1">28</font>
  rohiṇy ajanayad gā vai gandharvī vājinaḥ sutān<br>
    surasājanayan nāgān rāma kadrūś ca pannagān<br>
 <font color="GREEN" size="-1">29</font>
  manur manuṣyāñ janayat kaśyapasya mahātmanaḥ<br>
    brāhmaṇān kṣatriyān vaiśyāñ śūdrāṃś ca manujarṣabha<br>
 <font color="GREEN" size="-1">30</font>
  mukhato brāhmaṇā jātā urasaḥ kṣatriyās tathā<br>
    ūrubhyāṃ jajñire vaiśyāḥ padbhyāṃ śūdrā iti śrutiḥ<br>
 <font color="GREEN" size="-1">31</font>
  sarvān puṇyaphalān vṛkṣān analāpi vyajāyata<br>
    vinatā ca śukī pautrī kadrūś ca surasā svasā<br>
 <font color="GREEN" size="-1">32</font>
  kadrūr nāgasahaskraṃ tu vijajñe dharaṇīdharam<br>
    dvau putrau vinatāyās tu garuḍo 'ruṇa eva ca<br>
 <font color="GREEN" size="-1">33</font>
  tasmāj jāto 'ham aruṇāt saṃpātiś ca mamāgrajaḥ<br>
    jaṭāyur iti māṃ viddhi śyenīputram ariṃdama<br>
 <font color="GREEN" size="-1">34</font>
  so 'haṃ vāsasahāyas te bhaviṣyāmi yadīcchasi<br>
    sītāṃ ca tāta rakṣiṣye tvayi yāte salakṣmaṇe<br>
 <font color="GREEN" size="-1">35</font>
  jaṭāyuṣaṃ tu pratipūjya rāghavo; mudā pariṣvajya ca saṃnato 'bhavat<br>
    pitur hi śuśrāva sakhitvam ātmavāñ; jaṭāyuṣā saṃkathitaṃ punaḥ punaḥ<br>
 <font color="GREEN" size="-1">36</font>
  sa tatra sītāṃ paridāya maithilīṃ; sahaiva tenātibalena pakṣiṇā<br>
    jagāma tāṃ pañcavaṭīṃ salakṣmaṇo; ripūn didhakṣañ śalabhān ivānalaḥ<br>
 </td>
 <td width="50%">
  <font color="GREEN" size="-1">1</font>
  अथ पञ्चवटीं गच्छन्न अन्तरा रघुनन्दनः<br>
   आससाद महाकायं गृध्रं भीमपराक्रमम<br>
  <font color="GREEN" size="-1">2</font>
  तं दृष्ट्वा तौ महाभागौ वनस्थं रामलक्ष्मणौ<br>
   मेनाते राक्षसं पक्षिं बरुवाणौ कॊ भवान इति<br>
  <font color="GREEN" size="-1">3</font>
  स तौ मधुरया वाचा सौम्यया परीणयन्न इव<br>
   उवाच वत्स मां विद्धि वयस्यं पितुर आत्मनः<br>
  <font color="GREEN" size="-1">4</font>
  स तं पितृसखं बुद्ध्वा पूजयाम आस राघवः<br>
   स तस्य कुलम अव्यग्रम अथ पप्रच्छ नाम च<br>
  <font color="GREEN" size="-1">5</font>
  रामस्य वचनं शरुत्वा कुलम आत्मानम एव च<br>
   आचचक्षे दविजस तस्मै सर्वभूतसमुद्भवम<br>
  <font color="GREEN" size="-1">6</font>
  पूर्वकाले महाबाहॊ ये परजापतयॊ ऽभवन<br>
   तान मे निगदतः सर्वान आदितः शृणु राघव<br>
  <font color="GREEN" size="-1">7</font>
  कर्दमः परथमस तेषां विकृतस तदनन्तरम<br>
   शेषश च संश्रयश चैव बहुपुत्रश च वीर्यवान<br>
  <font color="GREEN" size="-1">8</font>
  सथाणुर मरीचिर अत्रिश च करतुश चैव महाबलः<br>
   पुलस्त्यश चाङ्गिराश चैव परचेताः पुलहस तथा<br>
  <font color="GREEN" size="-1">9</font>
  दक्षॊ विवस्वान अपरॊ ऽरिष्टनेमिश च राघव<br>
   कश्यपश च महातेजास तेषाम आसीच च पश्चिमः<br>
  <font color="GREEN" size="-1">10</font>
  परजापतेस तु दक्षस्य बभूवुर इति नः शरुतम<br>
    षष्टिर दुहितरॊ राम यशस्विन्यॊ महायशः<br>
 <font color="GREEN" size="-1">11</font>
  कश्यपः परतिजग्राह तासाम अष्टौ सुमध्यमाः<br>
    अदितिं च दितिं चैव दनूम अपि च कालकाम<br>
 <font color="GREEN" size="-1">12</font>
  ताम्रां करॊधवशां चैव मनुं चाप्य अनलाम अपि<br>
    तास तु कन्यास ततः परीतः कश्यपः पुनर अब्रवीत<br>
 <font color="GREEN" size="-1">13</font>
  पुत्रांस तरैलॊक्यभर्तॄन वै जनयिष्यथ मत समान<br>
    अदितिस तन मना राम दितिश च दनुर एव च<br>
 <font color="GREEN" size="-1">14</font>
  कालका च महाबाहॊ शेषास तव अमनसॊ ऽभवन<br>
    अदित्यां जज्ञिरे देवास तरयस्त्रिंशद अरिंदम<br>
 <font color="GREEN" size="-1">15</font>
  आदित्या वसवॊ रुद्रा अश्विनौ च परंतप<br>
    दितिस तव अजनयत पुत्रान दैत्यांस तात यशस्विनः<br>
 <font color="GREEN" size="-1">16</font>
  तेषाम इयं वसुमती पुरासीत सवनार्णवा<br>
    दनुस तव अजनयत पुत्रम अश्वग्रीवम अरिंदम<br>
 <font color="GREEN" size="-1">17</font>
  नरकं कालकं चैव कालकापि वयजायत<br>
    करौञ्चीं भासीं तथा शयेनीं धृतराष्ट्रीं तथा शुकीम<br>
 <font color="GREEN" size="-1">18</font>
  ताम्रापि सुषुवे कन्याः पञ्चैता लॊकविश्रुताः<br>
    उलूकाञ जनयत करौञ्ची भासी भासान वयजायत<br>
 <font color="GREEN" size="-1">19</font>
  शयेनी शयेनांश च गृध्रांश च वयजायत सुतेजसः<br>
    धृतराष्ट्री तु हंसांश च कलहंसांश च सर्वशः<br>
 <font color="GREEN" size="-1">20</font>
  चक्रवाकांश च भद्रं ते विजज्ञे सापि भामिनी<br>
    शुकी नतां विजज्ञे तु नताया विनता सुता<br>
 <font color="GREEN" size="-1">21</font>
  दशक्रॊधवशा राम विजज्ञे ऽपय आत्मसंभवाः<br>
    मृगीं च मृगमन्दां च हरीं भद्रमदाम अपि<br>
 <font color="GREEN" size="-1">22</font>
  मातङ्गीम अथ शार्दूलीं शवेतां च सुरभीं तथा<br>
    सर्वलक्षणसंपन्नां सुरसां कद्रुकाम अपि<br>
 <font color="GREEN" size="-1">23</font>
  अपत्यं तु मृगाः सर्वे मृग्या नरवरॊत्तम<br>
    ऋष्काश च मृगमन्दायाः सृमराश चमरास तथा<br>
 <font color="GREEN" size="-1">24</font>
  ततस तव इरावतीं नाम जज्ञे भद्रमदा सुताम<br>
    तस्यास तव ऐरावतः पुत्रॊ लॊकनाथॊ महागजः<br>
 <font color="GREEN" size="-1">25</font>
  हर्याश च हरयॊ ऽपत्यं वानराश च तपस्विनः<br>
    गॊलाङ्गूलांश च शार्दूली वयाघ्रांश चाजनयत सुतान<br>
 <font color="GREEN" size="-1">26</font>
  मातङ्ग्यास तव अथ मातङ्गा अपत्यं मनुजर्षभ<br>
    दिशागजं तु शवेताक्षं शवेता वयजनयत सुतम<br>
 <font color="GREEN" size="-1">27</font>
  ततॊ दुहितरौ राम सुरभिर देव्य अजायत<br>
    रॊहिणीं नाम भद्रं ते गन्धर्वीं च यशस्विनीम<br>
 <font color="GREEN" size="-1">28</font>
  रॊहिण्य अजनयद गा वै गन्धर्वी वाजिनः सुतान<br>
    सुरसाजनयन नागान राम कद्रूश च पन्नगान<br>
 <font color="GREEN" size="-1">29</font>
  मनुर मनुष्याञ जनयत कश्यपस्य महात्मनः<br>
    बराह्मणान कषत्रियान वैश्याञ शूद्रांश च मनुजर्षभ<br>
 <font color="GREEN" size="-1">30</font>
  मुखतॊ बराह्मणा जाता उरसः कषत्रियास तथा<br>
    ऊरुभ्यां जज्ञिरे वैश्याः पद्भ्यां शूद्रा इति शरुतिः<br>
 <font color="GREEN" size="-1">31</font>
  सर्वान पुण्यफलान वृक्षान अनलापि वयजायत<br>
    विनता च शुकी पौत्री कद्रूश च सुरसा सवसा<br>
 <font color="GREEN" size="-1">32</font>
  कद्रूर नागसहस्क्रं तु विजज्ञे धरणीधरम<br>
    दवौ पुत्रौ विनतायास तु गरुडॊ ऽरुण एव च<br>
 <font color="GREEN" size="-1">33</font>
  तस्माज जातॊ ऽहम अरुणात संपातिश च ममाग्रजः<br>
    जटायुर इति मां विद्धि शयेनीपुत्रम अरिंदम<br>
 <font color="GREEN" size="-1">34</font>
  सॊ ऽहं वाससहायस ते भविष्यामि यदीच्छसि<br>
    सीतां च तात रक्षिष्ये तवयि याते सलक्ष्मणे<br>
 <font color="GREEN" size="-1">35</font>
  जटायुषं तु परतिपूज्य राघवॊ; मुदा परिष्वज्य च संनतॊ ऽभवत<br>
    पितुर हि शुश्राव सखित्वम आत्मवाञ; जटायुषा संकथितं पुनः पुनः<br>
 <font color="GREEN" size="-1">36</font>
  स तत्र सीतां परिदाय मैथिलीं; सहैव तेनातिबलेन पक्षिणा<br>
    जगाम तां पञ्चवटीं सलक्ष्मणॊ; रिपून दिधक्षञ शलभान इवानलः<br>
 </td>
 
 </table>
 <p></p><div class="filenav">
 <hr>
 <center>
 <a href="rys3014.htm">Next: Chapter 14</a></center>
 </div>
 </center></body>