<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi04.htm">Book 4 Index</a><br>
  
 <a href="rys4004.htm">Previous</a> 
 <a href="rys4006.htm">Next</a> 
 
 </div>
 <hr>
 
 <h3 align="CENTER">Book 4<br>Chapter 5
 </h3><table width="100%">
 <td width="50%">
  <font color="GREEN" size="-1">1</font>
  ṛśyamūkāt tu hanumān gatvā taṃ malayaṃ giram<br>
   ācacakṣe tadā vīrau kapirājāya rāghavau<br>
  <font color="GREEN" size="-1">2</font>
  ayaṃ rāmo mahāprājñaḥ saṃprāpto dṛḍhavikramaḥ<br>
   lakṣmaṇena saha bhrātrā rāmo 'yaṃ satyavikramaḥ<br>
  <font color="GREEN" size="-1">3</font>
  ikṣvākūṇāṃ kule jāto rāmo daśarathātmajaḥ<br>
   dharme nigaditaś caiva pitur nirdeśapālakaḥ<br>
  <font color="GREEN" size="-1">4</font>
  tasyāsya vasato 'raṇye niyatasya mahātmanaḥ<br>
   rakṣasāpahṛtā bhāryā sa tvāṃ śaraṇam āgataḥ<br>
  <font color="GREEN" size="-1">5</font>
  rājasūyāśvamedhaiś ca vahnir yenābhitarpitaḥ<br>
   dakṣiṇāś ca tathotsṛṣṭā gāvaḥ śatasahasraśaḥ<br>
  <font color="GREEN" size="-1">6</font>
  tapasā satyavākyena vasudhā yena pālitā<br>
   strīhetos tasya putro 'yaṃ rāmas tvāṃ śaraṇaṃ gataḥ<br>
  <font color="GREEN" size="-1">7</font>
  bhavatā sakhyakāmau tau bhrātarau rāmalakṣmaṇau<br>
   pratigṛhyārcayasvemau pūjanīyatamāv ubhau<br>
  <font color="GREEN" size="-1">8</font>
  śrutvā hanumato vākyaṃ sugrīvo hṛṣṭamānasaḥ<br>
   bhayaṃ sa rāghavād ghoraṃ prajahau vigatajvaraḥ<br>
  <font color="GREEN" size="-1">9</font>
  sa kṛtvā mānuṣaṃ rūpaṃ sugrīvaḥ plavagādhipaḥ<br>
   darśanīyatamo bhūtvā prītyā provāca rāghavam<br>
  <font color="GREEN" size="-1">10</font>
  bhavān dharmavinītaś ca vikrāntaḥ sarvavatsalaḥ<br>
    ākhyātā vāyuputreṇa tattvato me bhavadguṇāḥ<br>
 <font color="GREEN" size="-1">11</font>
  tan mamaivaiṣa satkāro lābhaś caivottamaḥ prabho<br>
    yat tvam icchasi sauhārdaṃ vānareṇa mayā saha<br>
 <font color="GREEN" size="-1">12</font>
  rocate yadi vā sakhyaṃ bāhur eṣa prasāritaḥ<br>
    gṛhyatāṃ pāṇinā pāṇir maryādā vadhyatāṃ dhruvā<br>
 <font color="GREEN" size="-1">13</font>
  etat tu vacanaṃ śrutvā sugrīvasya subhāṣitam<br>
    saṃprahṛṣṭamanā hastaṃ pīḍayām āsa pāṇinā<br>
    hṛdyaṃ sauhṛdam ālambya paryaṣvajata pīḍitam<br>
 <font color="GREEN" size="-1">14</font>
  tato hanūmān saṃtyajya bhikṣurūpam ariṃdamaḥ<br>
    kāṣṭhayoḥ svena rūpeṇa janayām āsa pāvakam<br>
 <font color="GREEN" size="-1">15</font>
  dīpyamānaṃ tato vahniṃ puṣpair abhyarcya satkṛtam<br>
    tayor madhye tu suprīto nidadhe susamāhitaḥ<br>
 <font color="GREEN" size="-1">16</font>
  tato 'gniṃ dīpyamānaṃ tau cakratuś ca pradakṣiṇam<br>
    sugrīvo rāghavaś caiva vayasyatvam upāgatau<br>
 <font color="GREEN" size="-1">17</font>
  tataḥ suprīta manasau tāv ubhau harirāghavau<br>
    anyonyam abhivīkṣantau na tṛptim upajagmatuḥ<br>
 <font color="GREEN" size="-1">18</font>
  tataḥ sarvārthavidvāṃsaṃ rāmaṃ daśarathātmajam<br>
    sugrīvaḥ prāha tejasvī vākyam ekamanās tadā<br>
 </td>
 <td width="50%">
  <font color="GREEN" size="-1">1</font>
  ऋश्यमूकात तु हनुमान गत्वा तं मलयं गिरम<br>
   आचचक्षे तदा वीरौ कपिराजाय राघवौ<br>
  <font color="GREEN" size="-1">2</font>
  अयं रामॊ महाप्राज्ञः संप्राप्तॊ दृढविक्रमः<br>
   लक्ष्मणेन सह भरात्रा रामॊ ऽयं सत्यविक्रमः<br>
  <font color="GREEN" size="-1">3</font>
  इक्ष्वाकूणां कुले जातॊ रामॊ दशरथात्मजः<br>
   धर्मे निगदितश चैव पितुर निर्देशपालकः<br>
  <font color="GREEN" size="-1">4</font>
  तस्यास्य वसतॊ ऽरण्ये नियतस्य महात्मनः<br>
   रक्षसापहृता भार्या स तवां शरणम आगतः<br>
  <font color="GREEN" size="-1">5</font>
  राजसूयाश्वमेधैश च वह्निर येनाभितर्पितः<br>
   दक्षिणाश च तथॊत्सृष्टा गावः शतसहस्रशः<br>
  <font color="GREEN" size="-1">6</font>
  तपसा सत्यवाक्येन वसुधा येन पालिता<br>
   सत्रीहेतॊस तस्य पुत्रॊ ऽयं रामस तवां शरणं गतः<br>
  <font color="GREEN" size="-1">7</font>
  भवता सख्यकामौ तौ भरातरौ रामलक्ष्मणौ<br>
   परतिगृह्यार्चयस्वेमौ पूजनीयतमाव उभौ<br>
  <font color="GREEN" size="-1">8</font>
  शरुत्वा हनुमतॊ वाक्यं सुग्रीवॊ हृष्टमानसः<br>
   भयं स राघवाद घॊरं परजहौ विगतज्वरः<br>
  <font color="GREEN" size="-1">9</font>
  स कृत्वा मानुषं रूपं सुग्रीवः पलवगाधिपः<br>
   दर्शनीयतमॊ भूत्वा परीत्या परॊवाच राघवम<br>
  <font color="GREEN" size="-1">10</font>
  भवान धर्मविनीतश च विक्रान्तः सर्ववत्सलः<br>
    आख्याता वायुपुत्रेण तत्त्वतॊ मे भवद्गुणाः<br>
 <font color="GREEN" size="-1">11</font>
  तन ममैवैष सत्कारॊ लाभश चैवॊत्तमः परभॊ<br>
    यत तवम इच्छसि सौहार्दं वानरेण मया सह<br>
 <font color="GREEN" size="-1">12</font>
  रॊचते यदि वा सख्यं बाहुर एष परसारितः<br>
    गृह्यतां पाणिना पाणिर मर्यादा वध्यतां धरुवा<br>
 <font color="GREEN" size="-1">13</font>
  एतत तु वचनं शरुत्वा सुग्रीवस्य सुभाषितम<br>
    संप्रहृष्टमना हस्तं पीडयाम आस पाणिना<br>
    हृद्यं सौहृदम आलम्ब्य पर्यष्वजत पीडितम<br>
 <font color="GREEN" size="-1">14</font>
  ततॊ हनूमान संत्यज्य भिक्षुरूपम अरिंदमः<br>
    काष्ठयॊः सवेन रूपेण जनयाम आस पावकम<br>
 <font color="GREEN" size="-1">15</font>
  दीप्यमानं ततॊ वह्निं पुष्पैर अभ्यर्च्य सत्कृतम<br>
    तयॊर मध्ये तु सुप्रीतॊ निदधे सुसमाहितः<br>
 <font color="GREEN" size="-1">16</font>
  ततॊ ऽगनिं दीप्यमानं तौ चक्रतुश च परदक्षिणम<br>
    सुग्रीवॊ राघवश चैव वयस्यत्वम उपागतौ<br>
 <font color="GREEN" size="-1">17</font>
  ततः सुप्रीत मनसौ ताव उभौ हरिराघवौ<br>
    अन्यॊन्यम अभिवीक्षन्तौ न तृप्तिम उपजग्मतुः<br>
 <font color="GREEN" size="-1">18</font>
  ततः सर्वार्थविद्वांसं रामं दशरथात्मजम<br>
    सुग्रीवः पराह तेजस्वी वाक्यम एकमनास तदा<br>
 </td>
 
 </table>
 <p></p><div class="filenav">
 <hr>
 <center>
 <a href="rys4006.htm">Next: Chapter 6</a></center>
 </div>
 </center></body>