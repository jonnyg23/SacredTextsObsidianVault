<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi04.htm">Book 4 Index</a><br>
  
 <a href="rys4008.htm">Previous</a> 
 <a href="rys4010.htm">Next</a> 
 
 </div>
 <hr>
 
 <h3 align="CENTER">Book 4<br>Chapter 9
 </h3><table width="100%">
 <td width="50%">
  <font color="GREEN" size="-1">1</font>
  vālī nāma mama bhrātā jyeṣṭhaḥ śatruniṣūdanaḥ<br>
   pitur bahumato nityaṃ mama cāpi tathā purā<br>
  <font color="GREEN" size="-1">2</font>
  pitary uparate 'smākaṃ jyeṣṭho 'yam iti mantribhiḥ<br>
   kapīnām īśvaro rājye kṛtaḥ paramasaṃmataḥ<br>
  <font color="GREEN" size="-1">3</font>
  rājyaṃ praśāsatas tasya pitṛpaitāmahaṃ mahat<br>
   ahaṃ sarveṣu kāleṣu praṇataḥ preṣyavat sthitaḥ<br>
  <font color="GREEN" size="-1">4</font>
  māyāvī nāma tejasvī pūrvajo dundubheḥ sutaḥ<br>
   tena tasya mahad vairaṃ strīkṛtaṃ viśrutaṃ purā<br>
  <font color="GREEN" size="-1">5</font>
  sa tu supte jane rātrau kiṣkindhād vāram āgataḥ<br>
   nardati sma susaṃrabdho vālinaṃ cāhvayad raṇe<br>
  <font color="GREEN" size="-1">6</font>
  prasuptas tu mama bhrātā narditaṃ bhairavasvanam<br>
   śrutvā na mamṛṣe vālī niṣpapāta javāt tadā<br>
  <font color="GREEN" size="-1">7</font>
  sa tu vai niḥsṛtaḥ krodhāt taṃ hantum asurottamam<br>
   vāryamāṇas tataḥ strībhir mayā ca praṇatātmanā<br>
  <font color="GREEN" size="-1">8</font>
  sa tu nirdhūya sarvānno nirjagāma mahābalaḥ<br>
   tato 'ham api sauhārdān niḥsṛto vālinā saha<br>
  <font color="GREEN" size="-1">9</font>
  sa tu me bhrātaraṃ dṛṣṭvā māṃ ca dūrād avasthitam<br>
   asuro jātasaṃtrāsaḥ pradudrāva tadā bhṛśam<br>
  <font color="GREEN" size="-1">10</font>
  tasmin dravati saṃtraste hy āvāṃ drutataraṃ gatau<br>
    prakāśo 'pi kṛto mārgaś candreṇodgacchatā tadā<br>
 <font color="GREEN" size="-1">11</font>
  sa tṛṇair āvṛtaṃ durgaṃ dharaṇyā vivaraṃ mahat<br>
    praviveśāsuro vegād āvām āsādya viṣṭhitau<br>
 <font color="GREEN" size="-1">12</font>
  taṃ praviṣṭaṃ ripuṃ dṛṣṭvā bilaṃ roṣavaśaṃ gataḥ<br>
    mām uvāca tadā vālī vacanaṃ kṣubhitendriyaḥ<br>
 <font color="GREEN" size="-1">13</font>
  iha tvaṃ tiṣṭha sugrīva biladvāri samāhitaḥ<br>
    yāvad atra praviśyāhaṃ nihanmi samare ripum<br>
 <font color="GREEN" size="-1">14</font>
  mayā tv etad vacaḥ śrutvā yācitaḥ sa paraṃtapa<br>
    śāpayitvā ca māṃ padbhyāṃ praviveśa bilaṃ tadā<br>
 <font color="GREEN" size="-1">15</font>
  tasya praviṣṭasya bilaṃ sāgraḥ saṃvatsaro gataḥ<br>
    sthitasya ca mama dvāri sa kālo vyatyavartata<br>
 <font color="GREEN" size="-1">16</font>
  ahaṃ tu naṣṭaṃ taṃ jñātvā snehād āgatasaṃbhramaḥ<br>
    bhrātaraṃ na hi paśyāmi pāpaśaṅki ca me manaḥ<br>
 <font color="GREEN" size="-1">17</font>
  atha dīrghasya kālasya bilāt tasmād viniḥsṛtam<br>
    saphenaṃ rudhiraṃ raktam ahaṃ dṛṣṭvā suduḥkhitaḥ<br>
 <font color="GREEN" size="-1">18</font>
  nardatām asurāṇāṃ ca dhvanir me śrotram āgataḥ<br>
    nirastasya ca saṃgrāme krośato niḥsvano guroḥ<br>
 <font color="GREEN" size="-1">19</font>
  ahaṃ tv avagato buddhyā cihnais tair bhrātaraṃ hatam<br>
    pidhāya ca biladvāraṃ śilayā girimātrayā<br>
    śokārtaś codakaṃ kṛtvā kiṣkindhām āgataḥ sakhe<br>
 <font color="GREEN" size="-1">20</font>
  gūhamānasya me tattvaṃ yatnato mantribhiḥ śrutam<br>
    tato 'haṃ taiḥ samāgamya sametair abhiṣecitaḥ<br>
 <font color="GREEN" size="-1">21</font>
  rājyaṃ praśāsatas tasya nyāyato mama rāghava<br>
    ājagāma ripuṃ hatvā vālī tam asurottamam<br>
 <font color="GREEN" size="-1">22</font>
  abhiṣiktaṃ tu māṃ dṛṣṭvā krodhāt saṃraktalocanaḥ<br>
    madīyān mantriṇo baddhvā paruṣaṃ vākyam abravīt<br>
 <font color="GREEN" size="-1">23</font>
  nigrahe 'pi samarthasya taṃ pāpaṃ prati rāghava<br>
    na prāvartata me buddhir bhrātṛgauravayantritā<br>
 <font color="GREEN" size="-1">24</font>
  mānayaṃs taṃ mahātmānaṃ yathāvac cābhyavādayam<br>
    uktāś ca nāśiṣas tena saṃtuṣṭenāntarātmanā<br>
 </td>
 <td width="50%">
  <font color="GREEN" size="-1">1</font>
  वाली नाम मम भराता जयेष्ठः शत्रुनिषूदनः<br>
   पितुर बहुमतॊ नित्यं मम चापि तथा पुरा<br>
  <font color="GREEN" size="-1">2</font>
  पितर्य उपरते ऽसमाकं जयेष्ठॊ ऽयम इति मन्त्रिभिः<br>
   कपीनाम ईश्वरॊ राज्ये कृतः परमसंमतः<br>
  <font color="GREEN" size="-1">3</font>
  राज्यं परशासतस तस्य पितृपैतामहं महत<br>
   अहं सर्वेषु कालेषु परणतः परेष्यवत सथितः<br>
  <font color="GREEN" size="-1">4</font>
  मायावी नाम तेजस्वी पूर्वजॊ दुन्दुभेः सुतः<br>
   तेन तस्य महद वैरं सत्रीकृतं विश्रुतं पुरा<br>
  <font color="GREEN" size="-1">5</font>
  स तु सुप्ते जने रात्रौ किष्किन्धाद वारम आगतः<br>
   नर्दति सम सुसंरब्धॊ वालिनं चाह्वयद रणे<br>
  <font color="GREEN" size="-1">6</font>
  परसुप्तस तु मम भराता नर्दितं भैरवस्वनम<br>
   शरुत्वा न ममृषे वाली निष्पपात जवात तदा<br>
  <font color="GREEN" size="-1">7</font>
  स तु वै निःसृतः करॊधात तं हन्तुम असुरॊत्तमम<br>
   वार्यमाणस ततः सत्रीभिर मया च परणतात्मना<br>
  <font color="GREEN" size="-1">8</font>
  स तु निर्धूय सर्वान्नॊ निर्जगाम महाबलः<br>
   ततॊ ऽहम अपि सौहार्दान निःसृतॊ वालिना सह<br>
  <font color="GREEN" size="-1">9</font>
  स तु मे भरातरं दृष्ट्वा मां च दूराद अवस्थितम<br>
   असुरॊ जातसंत्रासः परदुद्राव तदा भृशम<br>
  <font color="GREEN" size="-1">10</font>
  तस्मिन दरवति संत्रस्ते हय आवां दरुततरं गतौ<br>
    परकाशॊ ऽपि कृतॊ मार्गश चन्द्रेणॊद्गच्छता तदा<br>
 <font color="GREEN" size="-1">11</font>
  स तृणैर आवृतं दुर्गं धरण्या विवरं महत<br>
    परविवेशासुरॊ वेगाद आवाम आसाद्य विष्ठितौ<br>
 <font color="GREEN" size="-1">12</font>
  तं परविष्टं रिपुं दृष्ट्वा बिलं रॊषवशं गतः<br>
    माम उवाच तदा वाली वचनं कषुभितेन्द्रियः<br>
 <font color="GREEN" size="-1">13</font>
  इह तवं तिष्ठ सुग्रीव बिलद्वारि समाहितः<br>
    यावद अत्र परविश्याहं निहन्मि समरे रिपुम<br>
 <font color="GREEN" size="-1">14</font>
  मया तव एतद वचः शरुत्वा याचितः स परंतप<br>
    शापयित्वा च मां पद्भ्यां परविवेश बिलं तदा<br>
 <font color="GREEN" size="-1">15</font>
  तस्य परविष्टस्य बिलं साग्रः संवत्सरॊ गतः<br>
    सथितस्य च मम दवारि स कालॊ वयत्यवर्तत<br>
 <font color="GREEN" size="-1">16</font>
  अहं तु नष्टं तं जञात्वा सनेहाद आगतसंभ्रमः<br>
    भरातरं न हि पश्यामि पापशङ्कि च मे मनः<br>
 <font color="GREEN" size="-1">17</font>
  अथ दीर्घस्य कालस्य बिलात तस्माद विनिःसृतम<br>
    सफेनं रुधिरं रक्तम अहं दृष्ट्वा सुदुःखितः<br>
 <font color="GREEN" size="-1">18</font>
  नर्दताम असुराणां च धवनिर मे शरॊत्रम आगतः<br>
    निरस्तस्य च संग्रामे करॊशतॊ निःस्वनॊ गुरॊः<br>
 <font color="GREEN" size="-1">19</font>
  अहं तव अवगतॊ बुद्ध्या चिह्नैस तैर भरातरं हतम<br>
    पिधाय च बिलद्वारं शिलया गिरिमात्रया<br>
    शॊकार्तश चॊदकं कृत्वा किष्किन्धाम आगतः सखे<br>
 <font color="GREEN" size="-1">20</font>
  गूहमानस्य मे तत्त्वं यत्नतॊ मन्त्रिभिः शरुतम<br>
    ततॊ ऽहं तैः समागम्य समेतैर अभिषेचितः<br>
 <font color="GREEN" size="-1">21</font>
  राज्यं परशासतस तस्य नयायतॊ मम राघव<br>
    आजगाम रिपुं हत्वा वाली तम असुरॊत्तमम<br>
 <font color="GREEN" size="-1">22</font>
  अभिषिक्तं तु मां दृष्ट्वा करॊधात संरक्तलॊचनः<br>
    मदीयान मन्त्रिणॊ बद्ध्वा परुषं वाक्यम अब्रवीत<br>
 <font color="GREEN" size="-1">23</font>
  निग्रहे ऽपि समर्थस्य तं पापं परति राघव<br>
    न परावर्तत मे बुद्धिर भरातृगौरवयन्त्रिता<br>
 <font color="GREEN" size="-1">24</font>
  मानयंस तं महात्मानं यथावच चाभ्यवादयम<br>
    उक्ताश च नाशिषस तेन संतुष्टेनान्तरात्मना<br>
 </td>
 
 </table>
 <p></p><div class="filenav">
 <hr>
 <center>
 <a href="rys4010.htm">Next: Chapter 10</a></center>
 </div>
 </center></body>