<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi01.htm">Book 1 Index</a><br>
  
 <a href="rys1003.htm">Previous</a> 
 <a href="rys1005.htm">Next</a> 
 
 </div>
 <hr>
 
 <h3 align="CENTER">Book 1<br>Chapter 4
 </h3><table width="100%">
 <td width="50%">
  <font color="GREEN" size="-1">1</font>
  prāptarājyasya rāmasya vālmīkir bhagavān ṛṣiḥ<br>
   cakāra caritaṃ kṛtsnaṃ vicitrapadam ātmavān<br>
  <font color="GREEN" size="-1">2</font>
  kṛtvā tu tan mahāprājñaḥ sabhaviṣyaṃ sahottaram<br>
   cintayām āsa ko nv etat prayuñjīyād iti prabhuḥ<br>
  <font color="GREEN" size="-1">3</font>
  tasya cintayamānasya maharṣer bhāvitātmanaḥ<br>
   agṛhṇītāṃ tataḥ pādau muniveṣau kuśīlavau<br>
  <font color="GREEN" size="-1">4</font>
  kuśīlavau tu dharmajñau rājaputrau yaśasvinau<br>
   bhrātarau svarasaṃpannau dadarśāśramavāsinau<br>
  <font color="GREEN" size="-1">5</font>
  sa tu medhāvinau dṛṣṭvā vedeṣu pariniṣṭhitau<br>
   vedopabṛhmaṇārthāya tāv agrāhayata prabhuḥ<br>
  <font color="GREEN" size="-1">6</font>
  kāvyaṃ rāmāyaṇaṃ kṛtsnaṃ sītāyāś caritaṃ mahat<br>
   paulastya vadham ity eva cakāra caritavrataḥ<br>
  <font color="GREEN" size="-1">7</font>
  pāṭhye geye ca madhuraṃ pramāṇais tribhir anvitam<br>
   jātibhiḥ saptabhir yuktaṃ tantrīlayasamanvitam<br>
  <font color="GREEN" size="-1">8</font>
  hāsyaśṛṅgārakāruṇyaraudravīrabhayānakaiḥ<br>
   bībhatsādirasair yuktaṃ kāvyam etad agāyatām<br>
  <font color="GREEN" size="-1">9</font>
  tau tu gāndharvatattvajñau sthāna mūrcchana kovidau<br>
   bhrātarau svarasaṃpannau gandharvāv iva rūpiṇau<br>
  <font color="GREEN" size="-1">10</font>
  rūpalakṣaṇasaṃpannau madhurasvarabhāṣiṇau<br>
    bimbād ivoddhṛtau bimbau rāmadehāt tathāparau<br>
 <font color="GREEN" size="-1">11</font>
  tau rājaputrau kārtsnyena dharmyam ākhyānam uttamam<br>
    vāco vidheyaṃ tat sarvaṃ kṛtvā kāvyam aninditau<br>
 <font color="GREEN" size="-1">12</font>
  ṛṣīṇāṃ ca dvijātīnāṃ sādhūnāṃ ca samāgame<br>
    yathopadeśaṃ tattvajñau jagatus tau samāhitau<br>
    mahātmānau mahābhāgau sarvalakṣaṇalakṣitau<br>
 <font color="GREEN" size="-1">13</font>
  tau kadā cit sametānām ṛṣīṇāṃ bhāvitātmanām<br>
    āsīnānāṃ samīpasthāv idaṃ kāvyam agāyatām<br>
 <font color="GREEN" size="-1">14</font>
  tac chrutvā munayaḥ sarve bāṣpaparyākulekṣaṇāḥ<br>
    sādhu sādhv ity tāv ūcatuḥ paraṃ vismayam āgatāḥ<br>
 <font color="GREEN" size="-1">15</font>
  te prītamanasaḥ sarve munayo dharmavatsalāḥ<br>
    praśaśaṃsuḥ praśastavyau gāyamānau kuśīlavau<br>
 <font color="GREEN" size="-1">16</font>
  aho gītasya mādhuryaṃ ślokānāṃ ca viśeṣataḥ<br>
    ciranirvṛttam apy etat pratyakṣam iva darśitam<br>
 <font color="GREEN" size="-1">17</font>
  praviśya tāv ubhau suṣṭhu tadā bhāvam agāyatām<br>
    sahitau madhuraṃ raktaṃ saṃpannaṃ svarasaṃpadā<br>
 <font color="GREEN" size="-1">18</font>
  evaṃ praśasyamānau tau tapaḥślāghyair maharṣibhiḥ<br>
    saṃraktataram atyarthaṃ madhuraṃ tāv agāyatām<br>
 <font color="GREEN" size="-1">19</font>
  prītaḥ kaś cin munis tābhyāṃ saṃsthitaḥ kalaśaṃ dadau<br>
    prasanno valkalaṃ kaś cid dadau tābhyāṃ mahāyaśāḥ<br>
 <font color="GREEN" size="-1">20</font>
  āścaryam idam ākhyānaṃ muninā saṃprakīrtitam<br>
    paraṃ kavīnām ādhāraṃ samāptaṃ ca yathākramam<br>
 <font color="GREEN" size="-1">21</font>
  praśasyamānau sarvatra kadā cit tatra gāyakau<br>
    rathyāsu rājamārgeṣu dadarśa bharatāgrajaḥ<br>
 <font color="GREEN" size="-1">22</font>
  svaveśma cānīya tato bhrātarau sakuśīlavau<br>
    pūjayām āsa pūjārhau rāmaḥ śatrunibarhaṇaḥ<br>
 <font color="GREEN" size="-1">23</font>
  āsīnaḥ kāñcane divye sa ca siṃhāsane prabhuḥ<br>
    upopaviṣṭaiḥ sacivair bhrātṛbhiś ca paraṃtapaḥ<br>
 <font color="GREEN" size="-1">24</font>
  dṛṣṭvā tu rūpasaṃpannau tāv ubhau vīṇinau tataḥ<br>
    uvāca lakṣmaṇaṃ rāmaḥ śatrughnaṃ bharataṃ tathā<br>
 <font color="GREEN" size="-1">25</font>
  śrūyatām idam ākhyānam anayor devavarcasoḥ<br>
    vicitrārthapadaṃ samyag gāyator madhurasvaram<br>
 <font color="GREEN" size="-1">26</font>
  imau munī pārthivalakṣmaṇānvitau; kuśīlavau caiva mahātapasvinau<br>
    mamāpi tad bhūtikaraṃ pracakṣate; mahānubhāvaṃ caritaṃ nibodhata<br>
 <font color="GREEN" size="-1">27</font>
  tatas tu tau rāmavacaḥ pracoditāv; agāyatāṃ mārgavidhānasaṃpadā<br>
    sa cāpi rāmaḥ pariṣadgataḥ śanair; bubhūṣayāsaktamanā babhūva<br>
 </td>
 <td width="50%">
  <font color="GREEN" size="-1">1</font>
  पराप्तराज्यस्य रामस्य वाल्मीकिर भगवान ऋषिः<br>
   चकार चरितं कृत्स्नं विचित्रपदम आत्मवान<br>
  <font color="GREEN" size="-1">2</font>
  कृत्वा तु तन महाप्राज्ञः सभविष्यं सहॊत्तरम<br>
   चिन्तयाम आस कॊ नव एतत परयुञ्जीयाद इति परभुः<br>
  <font color="GREEN" size="-1">3</font>
  तस्य चिन्तयमानस्य महर्षेर भावितात्मनः<br>
   अगृह्णीतां ततः पादौ मुनिवेषौ कुशीलवौ<br>
  <font color="GREEN" size="-1">4</font>
  कुशीलवौ तु धर्मज्ञौ राजपुत्रौ यशस्विनौ<br>
   भरातरौ सवरसंपन्नौ ददर्शाश्रमवासिनौ<br>
  <font color="GREEN" size="-1">5</font>
  स तु मेधाविनौ दृष्ट्वा वेदेषु परिनिष्ठितौ<br>
   वेदॊपबृह्मणार्थाय ताव अग्राहयत परभुः<br>
  <font color="GREEN" size="-1">6</font>
  काव्यं रामायणं कृत्स्नं सीतायाश चरितं महत<br>
   पौलस्त्य वधम इत्य एव चकार चरितव्रतः<br>
  <font color="GREEN" size="-1">7</font>
  पाठ्ये गेये च मधुरं परमाणैस तरिभिर अन्वितम<br>
   जातिभिः सप्तभिर युक्तं तन्त्रीलयसमन्वितम<br>
  <font color="GREEN" size="-1">8</font>
  हास्यशृङ्गारकारुण्यरौद्रवीरभयानकैः<br>
   बीभत्सादिरसैर युक्तं काव्यम एतद अगायताम<br>
  <font color="GREEN" size="-1">9</font>
  तौ तु गान्धर्वतत्त्वज्ञौ सथान मूर्च्छन कॊविदौ<br>
   भरातरौ सवरसंपन्नौ गन्धर्वाव इव रूपिणौ<br>
  <font color="GREEN" size="-1">10</font>
  रूपलक्षणसंपन्नौ मधुरस्वरभाषिणौ<br>
    बिम्बाद इवॊद्धृतौ बिम्बौ रामदेहात तथापरौ<br>
 <font color="GREEN" size="-1">11</font>
  तौ राजपुत्रौ कार्त्स्न्येन धर्म्यम आख्यानम उत्तमम<br>
    वाचॊ विधेयं तत सर्वं कृत्वा काव्यम अनिन्दितौ<br>
 <font color="GREEN" size="-1">12</font>
  ऋषीणां च दविजातीनां साधूनां च समागमे<br>
    यथॊपदेशं तत्त्वज्ञौ जगतुस तौ समाहितौ<br>
    महात्मानौ महाभागौ सर्वलक्षणलक्षितौ<br>
 <font color="GREEN" size="-1">13</font>
  तौ कदा चित समेतानाम ऋषीणां भावितात्मनाम<br>
    आसीनानां समीपस्थाव इदं काव्यम अगायताम<br>
 <font color="GREEN" size="-1">14</font>
  तच छरुत्वा मुनयः सर्वे बाष्पपर्याकुलेक्षणाः<br>
    साधु साध्व इत्य ताव ऊचतुः परं विस्मयम आगताः<br>
 <font color="GREEN" size="-1">15</font>
  ते परीतमनसः सर्वे मुनयॊ धर्मवत्सलाः<br>
    परशशंसुः परशस्तव्यौ गायमानौ कुशीलवौ<br>
 <font color="GREEN" size="-1">16</font>
  अहॊ गीतस्य माधुर्यं शलॊकानां च विशेषतः<br>
    चिरनिर्वृत्तम अप्य एतत परत्यक्षम इव दर्शितम<br>
 <font color="GREEN" size="-1">17</font>
  परविश्य ताव उभौ सुष्ठु तदा भावम अगायताम<br>
    सहितौ मधुरं रक्तं संपन्नं सवरसंपदा<br>
 <font color="GREEN" size="-1">18</font>
  एवं परशस्यमानौ तौ तपःश्लाघ्यैर महर्षिभिः<br>
    संरक्ततरम अत्यर्थं मधुरं ताव अगायताम<br>
 <font color="GREEN" size="-1">19</font>
  परीतः कश चिन मुनिस ताभ्यां संस्थितः कलशं ददौ<br>
    परसन्नॊ वल्कलं कश चिद ददौ ताभ्यां महायशाः<br>
 <font color="GREEN" size="-1">20</font>
  आश्चर्यम इदम आख्यानं मुनिना संप्रकीर्तितम<br>
    परं कवीनाम आधारं समाप्तं च यथाक्रमम<br>
 <font color="GREEN" size="-1">21</font>
  परशस्यमानौ सर्वत्र कदा चित तत्र गायकौ<br>
    रथ्यासु राजमार्गेषु ददर्श भरताग्रजः<br>
 <font color="GREEN" size="-1">22</font>
  सववेश्म चानीय ततॊ भरातरौ सकुशीलवौ<br>
    पूजयाम आस पूजार्हौ रामः शत्रुनिबर्हणः<br>
 <font color="GREEN" size="-1">23</font>
  आसीनः काञ्चने दिव्ये स च सिंहासने परभुः<br>
    उपॊपविष्टैः सचिवैर भरातृभिश च परंतपः<br>
 <font color="GREEN" size="-1">24</font>
  दृष्ट्वा तु रूपसंपन्नौ ताव उभौ वीणिनौ ततः<br>
    उवाच लक्ष्मणं रामः शत्रुघ्नं भरतं तथा<br>
 <font color="GREEN" size="-1">25</font>
  शरूयताम इदम आख्यानम अनयॊर देववर्चसॊः<br>
    विचित्रार्थपदं सम्यग गायतॊर मधुरस्वरम<br>
 <font color="GREEN" size="-1">26</font>
  इमौ मुनी पार्थिवलक्ष्मणान्वितौ; कुशीलवौ चैव महातपस्विनौ<br>
    ममापि तद भूतिकरं परचक्षते; महानुभावं चरितं निबॊधत<br>
 <font color="GREEN" size="-1">27</font>
  ततस तु तौ रामवचः परचॊदिताव; अगायतां मार्गविधानसंपदा<br>
    स चापि रामः परिषद्गतः शनैर; बुभूषयासक्तमना बभूव<br>
 </td>
 
 </table>
 <p></p><div class="filenav">
 <hr>
 <center>
 <a href="rys1005.htm">Next: Chapter 5</a></center>
 </div>
 </center></body>