<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi05.htm">Book 5 Index</a><br>
  
 <a href="rys5006.htm">Previous</a> 
 <a href="rys5008.htm">Next</a> 
 
 </div>
 <hr>
 
 <h3 align="CENTER">Book 5<br>Chapter 7
 </h3><table width="100%">
 <td width="50%">
  <font color="GREEN" size="-1">1</font>
  tasyālayavariṣṭhasya madhye vipulam āyatam<br>
   dadarśa bhavanaśreṣṭhaṃ hanūmān mārutātmajaḥ<br>
  <font color="GREEN" size="-1">2</font>
  ardhayojanavistīrṇam āyataṃ yojanaṃ hi tat<br>
   bhavanaṃ rākṣasendrasya bahuprāsādasaṃkulam<br>
  <font color="GREEN" size="-1">3</font>
  mārgamāṇas tu vaidehīṃ sītām āyatalocanām<br>
   sarvataḥ paricakrāma hanūmān arisūdanaḥ<br>
  <font color="GREEN" size="-1">4</font>
  caturviṣāṇair dviradais triviṣāṇais tathaiva ca<br>
   parikṣiptam asaṃbādhaṃ rakṣyamāṇam udāyudhaiḥ<br>
  <font color="GREEN" size="-1">5</font>
  rākṣasībhiś ca patnībhī rāvaṇasya niveśanam<br>
   āhṛtābhiś ca vikramya rājakanyābhir āvṛtam<br>
  <font color="GREEN" size="-1">6</font>
  tan nakramakarākīrṇaṃ timiṃgilajhaṣākulam<br>
   vāyuvegasamādhūtaṃ pannagair iva sāgaram<br>
  <font color="GREEN" size="-1">7</font>
  yā hi vaiśvaraṇe lakṣmīr yā cendre harivāhane<br>
   sā rāvaṇagṛhe sarvā nityam evānapāyinī<br>
  <font color="GREEN" size="-1">8</font>
  yā ca rājñaḥ kuberasya yamasya varuṇasya ca<br>
   tādṛśī tad viśiṣṭā vā ṛddhī rakṣo gṛheṣv iha<br>
  <font color="GREEN" size="-1">9</font>
  tasya harmyasya madhyasthaṃ veśma cānyat sunirmitam<br>
   bahuniryūha saṃkīrṇaṃ dadarśa pavanātmajaḥ<br>
  <font color="GREEN" size="-1">10</font>
  brahmaṇo 'rthe kṛtaṃ divyaṃ divi yad viśvakarmaṇā<br>
    vimānaṃ puṣpakaṃ nāma sarvaratnavibhūṣitam<br>
 <font color="GREEN" size="-1">11</font>
  pareṇa tapasā lebhe yat kuberaḥ pitāmahāt<br>
    kuberam ojasā jitvā lebhe tad rākṣaseśvaraḥ<br>
 <font color="GREEN" size="-1">12</font>
  īhā mṛgasamāyuktaiḥ kāryasvarahiraṇmayaiḥ<br>
    sukṛtair ācitaṃ stambhaiḥ pradīptam iva ca śriyā<br>
 <font color="GREEN" size="-1">13</font>
  merumandarasaṃkāśair ullikhadbhir ivāmbaram<br>
    kūṭāgāraiḥ śubhākāraiḥ sarvataḥ samalaṃkṛtam<br>
 <font color="GREEN" size="-1">14</font>
  jvalanārkapratīkāśaṃ sukṛtaṃ viśvakarmaṇā<br>
    hemasopānasaṃyuktaṃ cārupravaravedikam<br>
 <font color="GREEN" size="-1">15</font>
  jālavātāyanair yuktaṃ kāñcanaiḥ sthāṭikair api<br>
    indranīlamahānīlamaṇipravaravedikam<br>
    vimānaṃ puṣpakaṃ divyam āruroha mahākapiḥ<br>
 <font color="GREEN" size="-1">16</font>
  tatrasthaḥ sa tadā gandhaṃ pānabhakṣyānnasaṃbhavam<br>
    divyaṃ saṃmūrchitaṃ jighran rūpavantam ivānilam<br>
 <font color="GREEN" size="-1">17</font>
  sa gandhas taṃ mahāsattvaṃ bandhur bandhum ivottamam<br>
    ita ehīty uvāceva tatra yatra sa rāvaṇaḥ<br>
 <font color="GREEN" size="-1">18</font>
  tatas tāṃ prasthitaḥ śālāṃ dadarśa mahatīṃ śubhām<br>
    rāvaṇasya manaḥkāntāṃ kāntām iva varastriyam<br>
 <font color="GREEN" size="-1">19</font>
  maṇisopānavikṛtāṃ hemajālavirājitām<br>
    sphāṭikair āvṛtatalāṃ dantāntaritarūpikām<br>
 <font color="GREEN" size="-1">20</font>
  muktābhiś ca pravālaiś ca rūpyacāmīkarair api<br>
    vibhūṣitāṃ maṇistambhaiḥ subahustambhabhūṣitām<br>
 <font color="GREEN" size="-1">21</font>
  samair ṛjubhir atyuccaiḥ samantāt suvibhūṣitaiḥ<br>
    stambhaiḥ pakṣair ivātyuccair divaṃ saṃprasthitām iva<br>
 <font color="GREEN" size="-1">22</font>
  mahatyā kuthayāstrīṇaṃ pṛthivīlakṣaṇāṅkayā<br>
    pṛthivīm iva vistīrṇāṃ sarāṣṭragṛhamālinīm<br>
 <font color="GREEN" size="-1">23</font>
  nāditāṃ mattavihagair divyagandhādhivāsitām<br>
    parārdhyāstaraṇopetāṃ rakṣo'dhipaniṣevitām<br>
 <font color="GREEN" size="-1">24</font>
  dhūmrām agarudhūpena vimalāṃ haṃsapāṇḍurām<br>
    citrāṃ puṣpopahāreṇa kalmāṣīm iva suprabhām<br>
 <font color="GREEN" size="-1">25</font>
  manaḥsaṃhlādajananīṃ varṇasyāpi prasādinīm<br>
    tāṃ śokanāśinīṃ divyāṃ śriyaḥ saṃjananīm iva<br>
 <font color="GREEN" size="-1">26</font>
  indriyāṇīndriyārthais tu pañca pañcabhir uttamaiḥ<br>
    tarpayām āsa māteva tadā rāvaṇapālitā<br>
 <font color="GREEN" size="-1">27</font>
  svargo 'yaṃ devaloko 'yam indrasyeyaṃ purī bhavet<br>
    siddhir veyaṃ parā hi syād ity amanyata mārutiḥ<br>
 <font color="GREEN" size="-1">28</font>
  pradhyāyata ivāpaśyat pradīpāṃs tatra kāñcanān<br>
    dhūrtān iva mahādhūrtair devanena parājitān<br>
 <font color="GREEN" size="-1">29</font>
  dīpānāṃ ca prakāśena tejasā rāvaṇasya ca<br>
    arcirbhir bhūṣaṇānāṃ ca pradīptety abhyamanyata<br>
 <font color="GREEN" size="-1">30</font>
  tato 'paśyat kuthāsīnaṃ nānāvarṇāmbarasrajam<br>
    sahasraṃ varanārīṇāṃ nānāveṣavibhūṣitam<br>
 <font color="GREEN" size="-1">31</font>
  parivṛtte 'rdharātre tu pānanidrāvaśaṃ gatam<br>
    krīḍitvoparataṃ rātrau suṣvāpa balavat tadā<br>
 <font color="GREEN" size="-1">32</font>
  tat prasuptaṃ viruruce niḥśabdāntarabhūṣaṇam<br>
    niḥśabdahaṃsabhramaraṃ yathā padmavanaṃ mahat<br>
 <font color="GREEN" size="-1">33</font>
  tāsāṃ saṃvṛtadantāni mīlitākṣāṇi mārutiḥ<br>
    apaśyat padmagandhīni vadanāni suyoṣitām<br>
 <font color="GREEN" size="-1">34</font>
  prabuddhānīva padmāni tāsāṃ bhūtvā kṣapākṣaye<br>
    punaḥsaṃvṛtapatrāṇi rātrāv iva babhus tadā<br>
 <font color="GREEN" size="-1">35</font>
  imāni mukhapadmāni niyataṃ mattaṣaṭpadāḥ<br>
    ambujānīva phullāni prārthayanti punaḥ punaḥ<br>
 <font color="GREEN" size="-1">36</font>
  iti vāmanyata śrīmān upapattyā mahākapiḥ<br>
    mene hi guṇatas tāni samāni salilodbhavaiḥ<br>
 <font color="GREEN" size="-1">37</font>
  sā tasya śuśubhe śālā tābhiḥ strībhir virājitā<br>
    śāradīva prasannā dyaus tārābhir abhiśobhitā<br>
 <font color="GREEN" size="-1">38</font>
  sa ca tābhiḥ parivṛtaḥ śuśubhe rākṣasādhipaḥ<br>
    yathā hy uḍupatiḥ śrīmāṃs tārābhir abhisaṃvṛtaḥ<br>
 <font color="GREEN" size="-1">39</font>
  yāś cyavante 'mbarāt tārāḥ puṇyaśeṣasamāvṛtāḥ<br>
    imās tāḥ saṃgatāḥ kṛtsnā iti mene haris tadā<br>
 <font color="GREEN" size="-1">40</font>
  tārāṇām iva suvyaktaṃ mahatīnāṃ śubhārciṣām<br>
    prabhāvarṇaprasādāś ca virejus tatra yoṣitām<br>
 <font color="GREEN" size="-1">41</font>
  vyāvṛttagurupīnasrakprakīrṇavarabhūṣaṇāḥ<br>
    pānavyāyāmakāleṣu nidrāpahṛtacetasaḥ<br>
 <font color="GREEN" size="-1">42</font>
  vyāvṛttatilakāḥ kāś cit kāś cid udbhrāntanūpurāḥ<br>
    pārśve galitahārāś ca kāś cit paramayoṣitaḥ<br>
 <font color="GREEN" size="-1">43</font>
  mukhā hāravṛtāś cānyāḥ kāś cit prasrastavāsasaḥ<br>
    vyāviddharaśanā dāmāḥ kiśorya iva vāhitāḥ<br>
 <font color="GREEN" size="-1">44</font>
  sukuṇḍaladharāś cānyā vicchinnamṛditasrajaḥ<br>
    gajendramṛditāḥ phullā latā iva mahāvane<br>
 <font color="GREEN" size="-1">45</font>
  candrāṃśukiraṇābhāś ca hārāḥ kāsāṃ cid utkaṭāḥ<br>
    haṃsā iva babhuḥ suptāḥ stanamadhyeṣu yoṣitām<br>
 <font color="GREEN" size="-1">46</font>
  aparāsāṃ ca vaidūryāḥ kādambā iva pakṣiṇaḥ<br>
    hemasūtrāṇi cānyāsāṃ cakravākā ivābhavan<br>
 <font color="GREEN" size="-1">47</font>
  haṃsakāraṇḍavākīrṇāś cakravākopaśobhitāḥ<br>
    āpagā iva tā rejur jaghanaiḥ pulinair iva<br>
 <font color="GREEN" size="-1">48</font>
  kiṅkiṇījālasaṃkāśās tā hemavipulāmbujāḥ<br>
    bhāvagrāhā yaśastīrāḥ suptā nadya ivābabhuḥ<br>
 <font color="GREEN" size="-1">49</font>
  mṛduṣv aṅgeṣu kāsāṃ cit kucāgreṣu ca saṃsthitāḥ<br>
    babhūvur bhūṣaṇānīva śubhā bhūṣaṇarājayaḥ<br>
 <font color="GREEN" size="-1">50</font>
  aṃśukāntāś ca kāsāṃ cin mukhamārutakampitāḥ<br>
    upary upari vaktrāṇāṃ vyādhūyante punaḥ punaḥ<br>
 <font color="GREEN" size="-1">51</font>
  tāḥ pātākā ivoddhūtāḥ patnīnāṃ ruciraprabhāḥ<br>
    nānāvarṇasuvarṇānāṃ vaktramūleṣu rejire<br>
 <font color="GREEN" size="-1">52</font>
  vavalguś cātra kāsāṃ cit kuṇḍalāni śubhārciṣām<br>
    mukhamārutasaṃsargān mandaṃ mandaṃ suyoṣitām<br>
 <font color="GREEN" size="-1">53</font>
  śarkarāsavagandhaḥ sa prakṛtyā surabhiḥ sukhaḥ<br>
    tāsāṃ vadananiḥśvāsaḥ siṣeve rāvaṇaṃ tadā<br>
 <font color="GREEN" size="-1">54</font>
  rāvaṇānanaśaṅkāś ca kāś cid rāvaṇayoṣitaḥ<br>
    mukhāni sma sapatnīnām upājighran punaḥ punaḥ<br>
 <font color="GREEN" size="-1">55</font>
  atyarthaṃ saktamanaso rāvaṇe tā varastriyaḥ<br>
    asvatantrāḥ sapatnīnāṃ priyam evācaraṃs tadā<br>
 <font color="GREEN" size="-1">56</font>
  bāhūn upanidhāyānyāḥ pārihārya vibhūṣitāḥ<br>
    aṃśukāni ca ramyāṇi pramadās tatra śiśyire<br>
 <font color="GREEN" size="-1">57</font>
  anyā vakṣasi cānyasyās tasyāḥ kā cit punar bhujam<br>
    aparā tv aṅkam anyasyās tasyāś cāpy aparā bhujau<br>
 <font color="GREEN" size="-1">58</font>
  ūrupārśvakaṭīpṛṣṭham anyonyasya samāśritāḥ<br>
    parasparaniviṣṭāṅgyo madasnehavaśānugāḥ<br>
 <font color="GREEN" size="-1">59</font>
  anyonyasyāṅgasaṃsparśāt prīyamāṇāḥ sumadhyamāḥ<br>
    ekīkṛtabhujāḥ sarvāḥ suṣupus tatra yoṣitaḥ<br>
 <font color="GREEN" size="-1">60</font>
  anyonyabhujasūtreṇa strīmālāgrathitā hi sā<br>
    māleva grathitā sūtre śuśubhe mattaṣaṭpadā<br>
 <font color="GREEN" size="-1">61</font>
  latānāṃ mādhave māsi phullānāṃ vāyusevanāt<br>
    anyonyamālāgrathitaṃ saṃsaktakusumoccayam<br>
 <font color="GREEN" size="-1">62</font>
  vyativeṣṭitasuskantham anyonyabhramarākulam<br>
    āsīd vanam ivoddhūtaṃ strīvanaṃ rāvaṇasya tat<br>
 <font color="GREEN" size="-1">63</font>
  uciteṣv api suvyaktaṃ na tāsāṃ yoṣitāṃ tadā<br>
    vivekaḥ śakya ādhātuṃ bhūṣaṇāṅgāmbarasrajām<br>
 <font color="GREEN" size="-1">64</font>
  rāvaṇe sukhasaṃviṣṭe tāḥ striyo vividhaprabhāḥ<br>
    jvalantaḥ kāñcanā dīpāḥ prekṣantānimiṣā iva<br>
 <font color="GREEN" size="-1">65</font>
  rājarṣipitṛdaityānāṃ gandharvāṇāṃ ca yoṣitaḥ<br>
    rakṣasāṃ cābhavan kanyās tasya kāmavaśaṃ gatāḥ<br>
 <font color="GREEN" size="-1">66</font>
  na tatra kā cit pramadā prasahya; vīryopapannena guṇena labdhā<br>
    na cānyakāmāpi na cānyapūrvā; vinā varārhāṃ janakātmajāṃ tu<br>
 <font color="GREEN" size="-1">67</font>
  na cākulīnā na ca hīnarūpā; nādakṣiṇā nānupacāra yuktā<br>
    bhāryābhavat tasya na hīnasattvā; na cāpi kāntasya na kāmanīyā<br>
 <font color="GREEN" size="-1">68</font>
  babhūva buddhis tu harīśvarasya; yadīdṛśī rāghavadharmapatnī<br>
    imā yathā rākṣasarājabhāryāḥ; sujātam asyeti hi sādhubuddheḥ<br>
 <font color="GREEN" size="-1">69</font>
  punaś ca so 'cintayad ārtarūpo; dhruvaṃ viśiṣṭā guṇato hi sītā<br>
    athāyam asyāṃ kṛtavān mahātmā; laṅkeśvaraḥ kaṣṭam anāryakarma<br>
 </td>
 <td width="50%">
  <font color="GREEN" size="-1">1</font>
  तस्यालयवरिष्ठस्य मध्ये विपुलम आयतम<br>
   ददर्श भवनश्रेष्ठं हनूमान मारुतात्मजः<br>
  <font color="GREEN" size="-1">2</font>
  अर्धयॊजनविस्तीर्णम आयतं यॊजनं हि तत<br>
   भवनं राक्षसेन्द्रस्य बहुप्रासादसंकुलम<br>
  <font color="GREEN" size="-1">3</font>
  मार्गमाणस तु वैदेहीं सीताम आयतलॊचनाम<br>
   सर्वतः परिचक्राम हनूमान अरिसूदनः<br>
  <font color="GREEN" size="-1">4</font>
  चतुर्विषाणैर दविरदैस तरिविषाणैस तथैव च<br>
   परिक्षिप्तम असंबाधं रक्ष्यमाणम उदायुधैः<br>
  <font color="GREEN" size="-1">5</font>
  राक्षसीभिश च पत्नीभी रावणस्य निवेशनम<br>
   आहृताभिश च विक्रम्य राजकन्याभिर आवृतम<br>
  <font color="GREEN" size="-1">6</font>
  तन नक्रमकराकीर्णं तिमिंगिलझषाकुलम<br>
   वायुवेगसमाधूतं पन्नगैर इव सागरम<br>
  <font color="GREEN" size="-1">7</font>
  या हि वैश्वरणे लक्ष्मीर या चेन्द्रे हरिवाहने<br>
   सा रावणगृहे सर्वा नित्यम एवानपायिनी<br>
  <font color="GREEN" size="-1">8</font>
  या च राज्ञः कुबेरस्य यमस्य वरुणस्य च<br>
   तादृशी तद विशिष्टा वा ऋद्धी रक्षॊ गृहेष्व इह<br>
  <font color="GREEN" size="-1">9</font>
  तस्य हर्म्यस्य मध्यस्थं वेश्म चान्यत सुनिर्मितम<br>
   बहुनिर्यूह संकीर्णं ददर्श पवनात्मजः<br>
  <font color="GREEN" size="-1">10</font>
  बरह्मणॊ ऽरथे कृतं दिव्यं दिवि यद विश्वकर्मणा<br>
    विमानं पुष्पकं नाम सर्वरत्नविभूषितम<br>
 <font color="GREEN" size="-1">11</font>
  परेण तपसा लेभे यत कुबेरः पितामहात<br>
    कुबेरम ओजसा जित्वा लेभे तद राक्षसेश्वरः<br>
 <font color="GREEN" size="-1">12</font>
  ईहा मृगसमायुक्तैः कार्यस्वरहिरण्मयैः<br>
    सुकृतैर आचितं सतम्भैः परदीप्तम इव च शरिया<br>
 <font color="GREEN" size="-1">13</font>
  मेरुमन्दरसंकाशैर उल्लिखद्भिर इवाम्बरम<br>
    कूटागारैः शुभाकारैः सर्वतः समलंकृतम<br>
 <font color="GREEN" size="-1">14</font>
  जवलनार्कप्रतीकाशं सुकृतं विश्वकर्मणा<br>
    हेमसॊपानसंयुक्तं चारुप्रवरवेदिकम<br>
 <font color="GREEN" size="-1">15</font>
  जालवातायनैर युक्तं काञ्चनैः सथाटिकैर अपि<br>
    इन्द्रनीलमहानीलमणिप्रवरवेदिकम<br>
    विमानं पुष्पकं दिव्यम आरुरॊह महाकपिः<br>
 <font color="GREEN" size="-1">16</font>
  तत्रस्थः स तदा गन्धं पानभक्ष्यान्नसंभवम<br>
    दिव्यं संमूर्छितं जिघ्रन रूपवन्तम इवानिलम<br>
 <font color="GREEN" size="-1">17</font>
  स गन्धस तं महासत्त्वं बन्धुर बन्धुम इवॊत्तमम<br>
    इत एहीत्य उवाचेव तत्र यत्र स रावणः<br>
 <font color="GREEN" size="-1">18</font>
  ततस तां परस्थितः शालां ददर्श महतीं शुभाम<br>
    रावणस्य मनःकान्तां कान्ताम इव वरस्त्रियम<br>
 <font color="GREEN" size="-1">19</font>
  मणिसॊपानविकृतां हेमजालविराजिताम<br>
    सफाटिकैर आवृततलां दन्तान्तरितरूपिकाम<br>
 <font color="GREEN" size="-1">20</font>
  मुक्ताभिश च परवालैश च रूप्यचामीकरैर अपि<br>
    विभूषितां मणिस्तम्भैः सुबहुस्तम्भभूषिताम<br>
 <font color="GREEN" size="-1">21</font>
  समैर ऋजुभिर अत्युच्चैः समन्तात सुविभूषितैः<br>
    सतम्भैः पक्षैर इवात्युच्चैर दिवं संप्रस्थिताम इव<br>
 <font color="GREEN" size="-1">22</font>
  महत्या कुथयास्त्रीणं पृथिवीलक्षणाङ्कया<br>
    पृथिवीम इव विस्तीर्णां सराष्ट्रगृहमालिनीम<br>
 <font color="GREEN" size="-1">23</font>
  नादितां मत्तविहगैर दिव्यगन्धाधिवासिताम<br>
    परार्ध्यास्तरणॊपेतां रक्षॊऽधिपनिषेविताम<br>
 <font color="GREEN" size="-1">24</font>
  धूम्राम अगरुधूपेन विमलां हंसपाण्डुराम<br>
    चित्रां पुष्पॊपहारेण कल्माषीम इव सुप्रभाम<br>
 <font color="GREEN" size="-1">25</font>
  मनःसंह्लादजननीं वर्णस्यापि परसादिनीम<br>
    तां शॊकनाशिनीं दिव्यां शरियः संजननीम इव<br>
 <font color="GREEN" size="-1">26</font>
  इन्द्रियाणीन्द्रियार्थैस तु पञ्च पञ्चभिर उत्तमैः<br>
    तर्पयाम आस मातेव तदा रावणपालिता<br>
 <font color="GREEN" size="-1">27</font>
  सवर्गॊ ऽयं देवलॊकॊ ऽयम इन्द्रस्येयं पुरी भवेत<br>
    सिद्धिर वेयं परा हि सयाद इत्य अमन्यत मारुतिः<br>
 <font color="GREEN" size="-1">28</font>
  परध्यायत इवापश्यत परदीपांस तत्र काञ्चनान<br>
    धूर्तान इव महाधूर्तैर देवनेन पराजितान<br>
 <font color="GREEN" size="-1">29</font>
  दीपानां च परकाशेन तेजसा रावणस्य च<br>
    अर्चिर्भिर भूषणानां च परदीप्तेत्य अभ्यमन्यत<br>
 <font color="GREEN" size="-1">30</font>
  ततॊ ऽपश्यत कुथासीनं नानावर्णाम्बरस्रजम<br>
    सहस्रं वरनारीणां नानावेषविभूषितम<br>
 <font color="GREEN" size="-1">31</font>
  परिवृत्ते ऽरधरात्रे तु पाननिद्रावशं गतम<br>
    करीडित्वॊपरतं रात्रौ सुष्वाप बलवत तदा<br>
 <font color="GREEN" size="-1">32</font>
  तत परसुप्तं विरुरुचे निःशब्दान्तरभूषणम<br>
    निःशब्दहंसभ्रमरं यथा पद्मवनं महत<br>
 <font color="GREEN" size="-1">33</font>
  तासां संवृतदन्तानि मीलिताक्षाणि मारुतिः<br>
    अपश्यत पद्मगन्धीनि वदनानि सुयॊषिताम<br>
 <font color="GREEN" size="-1">34</font>
  परबुद्धानीव पद्मानि तासां भूत्वा कषपाक्षये<br>
    पुनःसंवृतपत्राणि रात्राव इव बभुस तदा<br>
 <font color="GREEN" size="-1">35</font>
  इमानि मुखपद्मानि नियतं मत्तषट्पदाः<br>
    अम्बुजानीव फुल्लानि परार्थयन्ति पुनः पुनः<br>
 <font color="GREEN" size="-1">36</font>
  इति वामन्यत शरीमान उपपत्त्या महाकपिः<br>
    मेने हि गुणतस तानि समानि सलिलॊद्भवैः<br>
 <font color="GREEN" size="-1">37</font>
  सा तस्य शुशुभे शाला ताभिः सत्रीभिर विराजिता<br>
    शारदीव परसन्ना दयौस ताराभिर अभिशॊभिता<br>
 <font color="GREEN" size="-1">38</font>
  स च ताभिः परिवृतः शुशुभे राक्षसाधिपः<br>
    यथा हय उडुपतिः शरीमांस ताराभिर अभिसंवृतः<br>
 <font color="GREEN" size="-1">39</font>
  याश चयवन्ते ऽमबरात ताराः पुण्यशेषसमावृताः<br>
    इमास ताः संगताः कृत्स्ना इति मेने हरिस तदा<br>
 <font color="GREEN" size="-1">40</font>
  ताराणाम इव सुव्यक्तं महतीनां शुभार्चिषाम<br>
    परभावर्णप्रसादाश च विरेजुस तत्र यॊषिताम<br>
 <font color="GREEN" size="-1">41</font>
  वयावृत्तगुरुपीनस्रक्प्रकीर्णवरभूषणाः<br>
    पानव्यायामकालेषु निद्रापहृतचेतसः<br>
 <font color="GREEN" size="-1">42</font>
  वयावृत्ततिलकाः काश चित काश चिद उद्भ्रान्तनूपुराः<br>
    पार्श्वे गलितहाराश च काश चित परमयॊषितः<br>
 <font color="GREEN" size="-1">43</font>
  मुखा हारवृताश चान्याः काश चित परस्रस्तवाससः<br>
    वयाविद्धरशना दामाः किशॊर्य इव वाहिताः<br>
 <font color="GREEN" size="-1">44</font>
  सुकुण्डलधराश चान्या विच्छिन्नमृदितस्रजः<br>
    गजेन्द्रमृदिताः फुल्ला लता इव महावने<br>
 <font color="GREEN" size="-1">45</font>
  चन्द्रांशुकिरणाभाश च हाराः कासां चिद उत्कटाः<br>
    हंसा इव बभुः सुप्ताः सतनमध्येषु यॊषिताम<br>
 <font color="GREEN" size="-1">46</font>
  अपरासां च वैदूर्याः कादम्बा इव पक्षिणः<br>
    हेमसूत्राणि चान्यासां चक्रवाका इवाभवन<br>
 <font color="GREEN" size="-1">47</font>
  हंसकारण्डवाकीर्णाश चक्रवाकॊपशॊभिताः<br>
    आपगा इव ता रेजुर जघनैः पुलिनैर इव<br>
 <font color="GREEN" size="-1">48</font>
  किङ्किणीजालसंकाशास ता हेमविपुलाम्बुजाः<br>
    भावग्राहा यशस्तीराः सुप्ता नद्य इवाबभुः<br>
 <font color="GREEN" size="-1">49</font>
  मृदुष्व अङ्गेषु कासां चित कुचाग्रेषु च संस्थिताः<br>
    बभूवुर भूषणानीव शुभा भूषणराजयः<br>
 <font color="GREEN" size="-1">50</font>
  अंशुकान्ताश च कासां चिन मुखमारुतकम्पिताः<br>
    उपर्य उपरि वक्त्राणां वयाधूयन्ते पुनः पुनः<br>
 <font color="GREEN" size="-1">51</font>
  ताः पाताका इवॊद्धूताः पत्नीनां रुचिरप्रभाः<br>
    नानावर्णसुवर्णानां वक्त्रमूलेषु रेजिरे<br>
 <font color="GREEN" size="-1">52</font>
  ववल्गुश चात्र कासां चित कुण्डलानि शुभार्चिषाम<br>
    मुखमारुतसंसर्गान मन्दं मन्दं सुयॊषिताम<br>
 <font color="GREEN" size="-1">53</font>
  शर्करासवगन्धः स परकृत्या सुरभिः सुखः<br>
    तासां वदननिःश्वासः सिषेवे रावणं तदा<br>
 <font color="GREEN" size="-1">54</font>
  रावणाननशङ्काश च काश चिद रावणयॊषितः<br>
    मुखानि सम सपत्नीनाम उपाजिघ्रन पुनः पुनः<br>
 <font color="GREEN" size="-1">55</font>
  अत्यर्थं सक्तमनसॊ रावणे ता वरस्त्रियः<br>
    अस्वतन्त्राः सपत्नीनां परियम एवाचरंस तदा<br>
 <font color="GREEN" size="-1">56</font>
  बाहून उपनिधायान्याः पारिहार्य विभूषिताः<br>
    अंशुकानि च रम्याणि परमदास तत्र शिश्यिरे<br>
 <font color="GREEN" size="-1">57</font>
  अन्या वक्षसि चान्यस्यास तस्याः का चित पुनर भुजम<br>
    अपरा तव अङ्कम अन्यस्यास तस्याश चाप्य अपरा भुजौ<br>
 <font color="GREEN" size="-1">58</font>
  ऊरुपार्श्वकटीपृष्ठम अन्यॊन्यस्य समाश्रिताः<br>
    परस्परनिविष्टाङ्ग्यॊ मदस्नेहवशानुगाः<br>
 <font color="GREEN" size="-1">59</font>
  अन्यॊन्यस्याङ्गसंस्पर्शात परीयमाणाः सुमध्यमाः<br>
    एकीकृतभुजाः सर्वाः सुषुपुस तत्र यॊषितः<br>
 <font color="GREEN" size="-1">60</font>
  अन्यॊन्यभुजसूत्रेण सत्रीमालाग्रथिता हि सा<br>
    मालेव गरथिता सूत्रे शुशुभे मत्तषट्पदा<br>
 <font color="GREEN" size="-1">61</font>
  लतानां माधवे मासि फुल्लानां वायुसेवनात<br>
    अन्यॊन्यमालाग्रथितं संसक्तकुसुमॊच्चयम<br>
 <font color="GREEN" size="-1">62</font>
  वयतिवेष्टितसुस्कन्थम अन्यॊन्यभ्रमराकुलम<br>
    आसीद वनम इवॊद्धूतं सत्रीवनं रावणस्य तत<br>
 <font color="GREEN" size="-1">63</font>
  उचितेष्व अपि सुव्यक्तं न तासां यॊषितां तदा<br>
    विवेकः शक्य आधातुं भूषणाङ्गाम्बरस्रजाम<br>
 <font color="GREEN" size="-1">64</font>
  रावणे सुखसंविष्टे ताः सत्रियॊ विविधप्रभाः<br>
    जवलन्तः काञ्चना दीपाः परेक्षन्तानिमिषा इव<br>
 <font color="GREEN" size="-1">65</font>
  राजर्षिपितृदैत्यानां गन्धर्वाणां च यॊषितः<br>
    रक्षसां चाभवन कन्यास तस्य कामवशं गताः<br>
 <font color="GREEN" size="-1">66</font>
  न तत्र का चित परमदा परसह्य; वीर्यॊपपन्नेन गुणेन लब्धा<br>
    न चान्यकामापि न चान्यपूर्वा; विना वरार्हां जनकात्मजां तु<br>
 <font color="GREEN" size="-1">67</font>
  न चाकुलीना न च हीनरूपा; नादक्षिणा नानुपचार युक्ता<br>
    भार्याभवत तस्य न हीनसत्त्वा; न चापि कान्तस्य न कामनीया<br>
 <font color="GREEN" size="-1">68</font>
  बभूव बुद्धिस तु हरीश्वरस्य; यदीदृशी राघवधर्मपत्नी<br>
    इमा यथा राक्षसराजभार्याः; सुजातम अस्येति हि साधुबुद्धेः<br>
 <font color="GREEN" size="-1">69</font>
  पुनश च सॊ ऽचिन्तयद आर्तरूपॊ; धरुवं विशिष्टा गुणतॊ हि सीता<br>
    अथायम अस्यां कृतवान महात्मा; लङ्केश्वरः कष्टम अनार्यकर्म<br>
 </td>
 
 </table>
 <p></p><div class="filenav">
 <hr>
 <center>
 <a href="rys5008.htm">Next: Chapter 8</a></center>
 </div>
 </center></body>