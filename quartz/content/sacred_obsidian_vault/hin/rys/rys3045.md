<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi03.htm">Book 3 Index</a><br>
  
 <a href="rys3044.htm">Previous</a> 
 <a href="rys3046.htm">Next</a> 
 
 </div>
 <hr>
 
 <h3 align="CENTER">Book 3<br>Chapter 45
 </h3><table width="100%">
 <td width="50%">
  <font color="GREEN" size="-1">1</font>
  rāvaṇena tu vaidehī tadā pṛṣṭā jihīrṣuṇā<br>
   parivrājakarūpeṇa śaśaṃsātmānam ātmanā<br>
  <font color="GREEN" size="-1">2</font>
  brāhmaṇaś cātithiś caiṣa anukto hi śapeta mām<br>
   iti dhyātvā muhūrtaṃ tu sītā vacanam abravīt<br>
  <font color="GREEN" size="-1">3</font>
  duhitā janakasyāhaṃ maithilasya mahātmanaḥ<br>
   sītā nāmnāsmi bhadraṃ te rāmabhāryā dvijottama<br>
  <font color="GREEN" size="-1">4</font>
  saṃvatsaraṃ cādhyuṣitā rāghavasya niveśane<br>
   bhuñjānā mānuṣān bhogān sarvakāmasamṛddhinī<br>
  <font color="GREEN" size="-1">5</font>
  tataḥ saṃvatsarād ūrdhvaṃ samamanyata me patim<br>
   abhiṣecayituṃ rāmaṃ sameto rājamantribhiḥ<br>
  <font color="GREEN" size="-1">6</font>
  tasmin saṃbhriyamāṇe tu rāghavasyābhiṣecane<br>
   kaikeyī nāma bhartāraṃ mamāryā yācate varam<br>
  <font color="GREEN" size="-1">7</font>
  pratigṛhya tu kaikeyī śvaśuraṃ sukṛtena me<br>
   mama pravrājanaṃ bhartur bharatasyābhiṣecanam<br>
   dvāv ayācata bhartāraṃ satyasaṃdhaṃ nṛpottamam<br>
  <font color="GREEN" size="-1">8</font>
  nādya bhokṣye na ca svapsye na pāsye 'haṃ kadā cana<br>
   eṣa me jīvitasyānto rāmo yady abhiṣicyate<br>
  <font color="GREEN" size="-1">9</font>
  iti bruvāṇāṃ kaikeyīṃ śvaśuro me sa mānadaḥ<br>
   ayācatārthair anvarthair na ca yācñāṃ cakāra sā<br>
  <font color="GREEN" size="-1">10</font>
  mama bhartā mahātejā vayasā pañcaviṃśakaḥ<br>
    rāmeti prathito loke guṇavān satyavāk śuciḥ<br>
    viśālākṣo mahābāhuḥ sarvabhūtahite rataḥ<br>
 <font color="GREEN" size="-1">11</font>
  abhiṣekāya tu pituḥ samīpaṃ rāmam āgatam<br>
    kaikeyī mama bhartāram ity uvāca drutaṃ vacaḥ<br>
 <font color="GREEN" size="-1">12</font>
  tava pitrā samājñaptaṃ mamedaṃ śṛṇu rāghava<br>
    bharatāya pradātavyam idaṃ rājyam akaṇṭakam<br>
 <font color="GREEN" size="-1">13</font>
  tvayā tu khalu vastavyaṃ nava varṣāṇi pañca ca<br>
    vane pravraja kākutstha pitaraṃ mocayānṛtāt<br>
 <font color="GREEN" size="-1">14</font>
  tathety uvāca tāṃ rāmaḥ kaikeyīm akutobhayaḥ<br>
    cakāra tadvacas tasyā mama bhartā dṛḍhavrataḥ<br>
 <font color="GREEN" size="-1">15</font>
  dadyān na pratigṛhṇīyāt satyabrūyān na cānṛtam<br>
    etad brāhmaṇa rāmasya vrataṃ dhruvam anuttamam<br>
 <font color="GREEN" size="-1">16</font>
  tasya bhrātā tu vaimātro lakṣmaṇo nāma vīryavān<br>
    rāmasya puruṣavyāghraḥ sahāyaḥ samare 'rihā<br>
 <font color="GREEN" size="-1">17</font>
  sa bhrātā lakṣmaṇo nāma dharmacārī dṛḍhavrataḥ<br>
    anvagacchad dhanuṣpāṇiḥ pravrajantaṃ mayā saha<br>
 <font color="GREEN" size="-1">18</font>
  te vayaṃ pracyutā rājyāt kaileyyās tu kṛte trayaḥ<br>
    vicarāma dvijaśreṣṭha vanaṃ gambhīram ojasā<br>
 <font color="GREEN" size="-1">19</font>
  samāśvasa muhūrtaṃ tu śakyaṃ vastum iha tvayā<br>
    āgamiṣyati me bhartā vanyam ādāya puṣkalam<br>
 <font color="GREEN" size="-1">20</font>
  sa tvaṃ nāma ca gotraṃ ca kulam ācakṣva tattvataḥ<br>
    ekaś ca daṇḍakāraṇye kimarthaṃ carasi dvija<br>
 <font color="GREEN" size="-1">21</font>
  evaṃ bruvatyāṃ sītāyāṃ rāmapatnyāṃ mahābalaḥ<br>
    pratyuvācottaraṃ tīvraṃ rāvaṇo rākṣasādhipaḥ<br>
 <font color="GREEN" size="-1">22</font>
  yena vitrāsitā lokāḥ sadevāsurapannagāḥ<br>
    ahaṃ sa rāvaṇo nāma sīte rakṣogaṇeśvaraḥ<br>
 <font color="GREEN" size="-1">23</font>
  tvāṃ tu kāñcanavarṇābhāṃ dṛṣṭvā kauśeyavāsinīm<br>
    ratiṃ svakeṣu dāreṣu nādhigacchāmy anindite<br>
 <font color="GREEN" size="-1">24</font>
  bahvīnām uttamastrīṇām āhṛtānām itas tataḥ<br>
    sarvāsām eva bhadraṃ te mamāgramahiṣī bhava<br>
 <font color="GREEN" size="-1">25</font>
  laṅkā nāma samudrasya madhye mama mahāpurī<br>
    sāgareṇa parikṣiptā niviṣṭā girimūrdhani<br>
 <font color="GREEN" size="-1">26</font>
  tatra sīte mayā sārdhaṃ vaneṣu vicariṣyasi<br>
    na cāsyāraṇyavāsasya spṛhayiṣyasi bhāmini<br>
 <font color="GREEN" size="-1">27</font>
  pañcadāsyaḥ sahasrāṇi sarvābharaṇabhūṣitāḥ<br>
    sīte paricariṣyanti bhāryā bhavasi me yadi<br>
 <font color="GREEN" size="-1">28</font>
  rāvaṇenaivam uktā tu kupitā janakātmajā<br>
    pratyuvācānavadyāṅgī tam anādṛtya rākṣasaṃ<br>
 <font color="GREEN" size="-1">29</font>
  mahāgirim ivākampyaṃ mahendrasadṛśaṃ patim<br>
    mahodadhim ivākṣobhyam ahaṃ rāmam anuvratā<br>
 <font color="GREEN" size="-1">30</font>
  mahābāhuṃ mahoraskaṃ siṃhavikrāntagāminam<br>
    nṛsiṃhaṃ siṃhasaṃkāśam ahaṃ rāmam anuvratā<br>
 <font color="GREEN" size="-1">31</font>
  pūrṇacandrānanaṃ vīraṃ rājavatsaṃ jitendriyam<br>
    pṛthukīrtiṃ mahābāhum ahaṃ rāmam anuvratā<br>
 <font color="GREEN" size="-1">32</font>
  tvaṃ punar jambukaḥ siṃhīṃ mām ihecchasi durlabhām<br>
    nāhaṃ śakyā tvayā spraṣṭum ādityasya prabhā yathā<br>
 <font color="GREEN" size="-1">33</font>
  pādapān kāñcanān nūnaṃ bahūn paśyasi mandabhāk<br>
    rāghavasya priyāṃ bhāryāṃ yas tvam icchasi rāvaṇa<br>
 <font color="GREEN" size="-1">34</font>
  kṣudhitasya ca siṃhasya mṛgaśatros tarasvinaḥ<br>
    āśīviṣasya vadanād daṃṣṭrām ādātum icchasi<br>
 <font color="GREEN" size="-1">35</font>
  mandaraṃ parvataśreṣṭhaṃ pāṇinā hartum icchasi<br>
    kālakūṭaṃ viṣaṃ pītvā svastimān gantum icchasi<br>
 <font color="GREEN" size="-1">36</font>
  akṣisūcyā pramṛjasi jihvayā leḍhi ca kṣuram<br>
    rāghavasya priyāṃ bhāryām adhigantuṃ tvam icchasi<br>
 <font color="GREEN" size="-1">37</font>
  avasajya śilāṃ kaṇṭhe samudraṃ tartum icchasi<br>
    sūryā candramasau cobhau prāṇibhyāṃ hartum icchasi<br>
    yo rāmasya priyāṃ bhāryāṃ pradharṣayitum icchasi<br>
 <font color="GREEN" size="-1">38</font>
  agniṃ prajvalitaṃ dṛṣṭvā vastreṇāhartum icchasi<br>
    kalyāṇa vṛttāṃ rāmasya yo bhāryāṃ hartum icchasi<br>
 <font color="GREEN" size="-1">39</font>
  ayomukhānāṃ śūlānām agre caritum icchasi<br>
    rāmasya sadṛśīṃ bhāryāṃ yo 'dhigantuṃ tvam icchasi<br>
 <font color="GREEN" size="-1">40</font>
  yad antaraṃ siṃhaśṛgālayor vane; yad antaraṃ syandanikāsamudrayoḥ<br>
    surāgryasauvīrakayor yad antaraṃ; tad antaraṃ dāśarathes tavaiva ca<br>
 <font color="GREEN" size="-1">41</font>
  yad antaraṃ kāñcanasīsalohayor; yad antaraṃ candanavāripaṅkayoḥ<br>
    yad antaraṃ hastibiḍālayor vane; tad antaraṃ daśarathes tavaiva ca<br>
 <font color="GREEN" size="-1">42</font>
  yad antaraṃ vāyasavainateyayor; yad antaraṃ madgumayūrayor api<br>
    yad antaraṃ sārasagṛdhrayor vane; tad antaraṃ dāśarathes tavaiva ca<br>
 <font color="GREEN" size="-1">43</font>
  tasmin sahasrākṣasamaprabhāve; rāme sthite kārmukabāṇapāṇau<br>
    hṛtāpi te 'haṃ na jarāṃ gamiṣye; vajraṃ yathā makṣikayāvagīrṇam<br>
 <font color="GREEN" size="-1">44</font>
  itīva tad vākyam aduṣṭabhāvā; sudṛṣṭam uktvā rajanīcaraṃ tam<br>
    gātraprakampād vyathitā babhūva; vātoddhatā sā kadalīva tanvī<br>
 <font color="GREEN" size="-1">45</font>
  tāṃ vepamānām upalakṣya sītāṃ; sa rāvaṇo mṛtyusamaprabhāvaḥ<br>
    kulaṃ balaṃ nāma ca karma cātmanaḥ; samācacakṣe bhayakāraṇārtham<br>
 </td>
 <td width="50%">
  <font color="GREEN" size="-1">1</font>
  रावणेन तु वैदेही तदा पृष्टा जिहीर्षुणा<br>
   परिव्राजकरूपेण शशंसात्मानम आत्मना<br>
  <font color="GREEN" size="-1">2</font>
  बराह्मणश चातिथिश चैष अनुक्तॊ हि शपेत माम<br>
   इति धयात्वा मुहूर्तं तु सीता वचनम अब्रवीत<br>
  <font color="GREEN" size="-1">3</font>
  दुहिता जनकस्याहं मैथिलस्य महात्मनः<br>
   सीता नाम्नास्मि भद्रं ते रामभार्या दविजॊत्तम<br>
  <font color="GREEN" size="-1">4</font>
  संवत्सरं चाध्युषिता राघवस्य निवेशने<br>
   भुञ्जाना मानुषान भॊगान सर्वकामसमृद्धिनी<br>
  <font color="GREEN" size="-1">5</font>
  ततः संवत्सराद ऊर्ध्वं सममन्यत मे पतिम<br>
   अभिषेचयितुं रामं समेतॊ राजमन्त्रिभिः<br>
  <font color="GREEN" size="-1">6</font>
  तस्मिन संभ्रियमाणे तु राघवस्याभिषेचने<br>
   कैकेयी नाम भर्तारं ममार्या याचते वरम<br>
  <font color="GREEN" size="-1">7</font>
  परतिगृह्य तु कैकेयी शवशुरं सुकृतेन मे<br>
   मम परव्राजनं भर्तुर भरतस्याभिषेचनम<br>
   दवाव अयाचत भर्तारं सत्यसंधं नृपॊत्तमम<br>
  <font color="GREEN" size="-1">8</font>
  नाद्य भॊक्ष्ये न च सवप्स्ये न पास्ये ऽहं कदा चन<br>
   एष मे जीवितस्यान्तॊ रामॊ यद्य अभिषिच्यते<br>
  <font color="GREEN" size="-1">9</font>
  इति बरुवाणां कैकेयीं शवशुरॊ मे स मानदः<br>
   अयाचतार्थैर अन्वर्थैर न च याच्ञां चकार सा<br>
  <font color="GREEN" size="-1">10</font>
  मम भर्ता महातेजा वयसा पञ्चविंशकः<br>
    रामेति परथितॊ लॊके गुणवान सत्यवाक शुचिः<br>
    विशालाक्षॊ महाबाहुः सर्वभूतहिते रतः<br>
 <font color="GREEN" size="-1">11</font>
  अभिषेकाय तु पितुः समीपं रामम आगतम<br>
    कैकेयी मम भर्तारम इत्य उवाच दरुतं वचः<br>
 <font color="GREEN" size="-1">12</font>
  तव पित्रा समाज्ञप्तं ममेदं शृणु राघव<br>
    भरताय परदातव्यम इदं राज्यम अकण्टकम<br>
 <font color="GREEN" size="-1">13</font>
  तवया तु खलु वस्तव्यं नव वर्षाणि पञ्च च<br>
    वने परव्रज काकुत्स्थ पितरं मॊचयानृतात<br>
 <font color="GREEN" size="-1">14</font>
  तथेत्य उवाच तां रामः कैकेयीम अकुतॊभयः<br>
    चकार तद्वचस तस्या मम भर्ता दृढव्रतः<br>
 <font color="GREEN" size="-1">15</font>
  दद्यान न परतिगृह्णीयात सत्यब्रूयान न चानृतम<br>
    एतद बराह्मण रामस्य वरतं धरुवम अनुत्तमम<br>
 <font color="GREEN" size="-1">16</font>
  तस्य भराता तु वैमात्रॊ लक्ष्मणॊ नाम वीर्यवान<br>
    रामस्य पुरुषव्याघ्रः सहायः समरे ऽरिहा<br>
 <font color="GREEN" size="-1">17</font>
  स भराता लक्ष्मणॊ नाम धर्मचारी दृढव्रतः<br>
    अन्वगच्छद धनुष्पाणिः परव्रजन्तं मया सह<br>
 <font color="GREEN" size="-1">18</font>
  ते वयं परच्युता राज्यात कैलेय्यास तु कृते तरयः<br>
    विचराम दविजश्रेष्ठ वनं गम्भीरम ओजसा<br>
 <font color="GREEN" size="-1">19</font>
  समाश्वस मुहूर्तं तु शक्यं वस्तुम इह तवया<br>
    आगमिष्यति मे भर्ता वन्यम आदाय पुष्कलम<br>
 <font color="GREEN" size="-1">20</font>
  स तवं नाम च गॊत्रं च कुलम आचक्ष्व तत्त्वतः<br>
    एकश च दण्डकारण्ये किमर्थं चरसि दविज<br>
 <font color="GREEN" size="-1">21</font>
  एवं बरुवत्यां सीतायां रामपत्न्यां महाबलः<br>
    परत्युवाचॊत्तरं तीव्रं रावणॊ राक्षसाधिपः<br>
 <font color="GREEN" size="-1">22</font>
  येन वित्रासिता लॊकाः सदेवासुरपन्नगाः<br>
    अहं स रावणॊ नाम सीते रक्षॊगणेश्वरः<br>
 <font color="GREEN" size="-1">23</font>
  तवां तु काञ्चनवर्णाभां दृष्ट्वा कौशेयवासिनीम<br>
    रतिं सवकेषु दारेषु नाधिगच्छाम्य अनिन्दिते<br>
 <font color="GREEN" size="-1">24</font>
  बह्वीनाम उत्तमस्त्रीणाम आहृतानाम इतस ततः<br>
    सर्वासाम एव भद्रं ते ममाग्रमहिषी भव<br>
 <font color="GREEN" size="-1">25</font>
  लङ्का नाम समुद्रस्य मध्ये मम महापुरी<br>
    सागरेण परिक्षिप्ता निविष्टा गिरिमूर्धनि<br>
 <font color="GREEN" size="-1">26</font>
  तत्र सीते मया सार्धं वनेषु विचरिष्यसि<br>
    न चास्यारण्यवासस्य सपृहयिष्यसि भामिनि<br>
 <font color="GREEN" size="-1">27</font>
  पञ्चदास्यः सहस्राणि सर्वाभरणभूषिताः<br>
    सीते परिचरिष्यन्ति भार्या भवसि मे यदि<br>
 <font color="GREEN" size="-1">28</font>
  रावणेनैवम उक्ता तु कुपिता जनकात्मजा<br>
    परत्युवाचानवद्याङ्गी तम अनादृत्य राक्षसं<br>
 <font color="GREEN" size="-1">29</font>
  महागिरिम इवाकम्प्यं महेन्द्रसदृशं पतिम<br>
    महॊदधिम इवाक्षॊभ्यम अहं रामम अनुव्रता<br>
 <font color="GREEN" size="-1">30</font>
  महाबाहुं महॊरस्कं सिंहविक्रान्तगामिनम<br>
    नृसिंहं सिंहसंकाशम अहं रामम अनुव्रता<br>
 <font color="GREEN" size="-1">31</font>
  पूर्णचन्द्राननं वीरं राजवत्सं जितेन्द्रियम<br>
    पृथुकीर्तिं महाबाहुम अहं रामम अनुव्रता<br>
 <font color="GREEN" size="-1">32</font>
  तवं पुनर जम्बुकः सिंहीं माम इहेच्छसि दुर्लभाम<br>
    नाहं शक्या तवया सप्रष्टुम आदित्यस्य परभा यथा<br>
 <font color="GREEN" size="-1">33</font>
  पादपान काञ्चनान नूनं बहून पश्यसि मन्दभाक<br>
    राघवस्य परियां भार्यां यस तवम इच्छसि रावण<br>
 <font color="GREEN" size="-1">34</font>
  कषुधितस्य च सिंहस्य मृगशत्रॊस तरस्विनः<br>
    आशीविषस्य वदनाद दंष्ट्राम आदातुम इच्छसि<br>
 <font color="GREEN" size="-1">35</font>
  मन्दरं पर्वतश्रेष्ठं पाणिना हर्तुम इच्छसि<br>
    कालकूटं विषं पीत्वा सवस्तिमान गन्तुम इच्छसि<br>
 <font color="GREEN" size="-1">36</font>
  अक्षिसूच्या परमृजसि जिह्वया लेढि च कषुरम<br>
    राघवस्य परियां भार्याम अधिगन्तुं तवम इच्छसि<br>
 <font color="GREEN" size="-1">37</font>
  अवसज्य शिलां कण्ठे समुद्रं तर्तुम इच्छसि<br>
    सूर्या चन्द्रमसौ चॊभौ पराणिभ्यां हर्तुम इच्छसि<br>
    यॊ रामस्य परियां भार्यां परधर्षयितुम इच्छसि<br>
 <font color="GREEN" size="-1">38</font>
  अग्निं परज्वलितं दृष्ट्वा वस्त्रेणाहर्तुम इच्छसि<br>
    कल्याण वृत्तां रामस्य यॊ भार्यां हर्तुम इच्छसि<br>
 <font color="GREEN" size="-1">39</font>
  अयॊमुखानां शूलानाम अग्रे चरितुम इच्छसि<br>
    रामस्य सदृशीं भार्यां यॊ ऽधिगन्तुं तवम इच्छसि<br>
 <font color="GREEN" size="-1">40</font>
  यद अन्तरं सिंहशृगालयॊर वने; यद अन्तरं सयन्दनिकासमुद्रयॊः<br>
    सुराग्र्यसौवीरकयॊर यद अन्तरं; तद अन्तरं दाशरथेस तवैव च<br>
 <font color="GREEN" size="-1">41</font>
  यद अन्तरं काञ्चनसीसलॊहयॊर; यद अन्तरं चन्दनवारिपङ्कयॊः<br>
    यद अन्तरं हस्तिबिडालयॊर वने; तद अन्तरं दशरथेस तवैव च<br>
 <font color="GREEN" size="-1">42</font>
  यद अन्तरं वायसवैनतेययॊर; यद अन्तरं मद्गुमयूरयॊर अपि<br>
    यद अन्तरं सारसगृध्रयॊर वने; तद अन्तरं दाशरथेस तवैव च<br>
 <font color="GREEN" size="-1">43</font>
  तस्मिन सहस्राक्षसमप्रभावे; रामे सथिते कार्मुकबाणपाणौ<br>
    हृतापि ते ऽहं न जरां गमिष्ये; वज्रं यथा मक्षिकयावगीर्णम<br>
 <font color="GREEN" size="-1">44</font>
  इतीव तद वाक्यम अदुष्टभावा; सुदृष्टम उक्त्वा रजनीचरं तम<br>
    गात्रप्रकम्पाद वयथिता बभूव; वातॊद्धता सा कदलीव तन्वी<br>
 <font color="GREEN" size="-1">45</font>
  तां वेपमानाम उपलक्ष्य सीतां; स रावणॊ मृत्युसमप्रभावः<br>
    कुलं बलं नाम च कर्म चात्मनः; समाचचक्षे भयकारणार्थम<br>
 </td>
 
 </table>
 <p></p><div class="filenav">
 <hr>
 <center>
 <a href="rys3046.htm">Next: Chapter 46</a></center>
 </div>
 </center></body>