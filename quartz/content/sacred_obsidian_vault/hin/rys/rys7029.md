<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi07.htm">Book 7 Index</a><br>
  
 <a href="rys7028.htm">Previous</a> 
 <a href="rys7030.htm">Next</a> 
 
 </div>
 <hr>
 
 <h3 align="CENTER">Book 7<br>Chapter 29
 </h3><table width="100%">
 <td width="50%">
  <font color="GREEN" size="-1">1</font>
  tatas tamasi saṃjāte rākṣasā daivataiḥ saha<br>
   ayudhyanta balonmattāḥ sūdayantaḥ parasparam<br>
  <font color="GREEN" size="-1">2</font>
  tatas tu devasainyena rākṣasānāṃ mahad balam<br>
   daśāṃśaṃ sthāpitaṃ yuddhe śeṣaṃ nītaṃ yamakṣayam<br>
  <font color="GREEN" size="-1">3</font>
  tasmiṃs tu tamasā naddhe sarve te devarākṣasāḥ<br>
   anyonyaṃ nābhyajānanta yudhyamānāḥ parasparam<br>
  <font color="GREEN" size="-1">4</font>
  indraś ca rāvaṇaś caiva rāvaṇiś ca mahābalaḥ<br>
   tasmiṃs tamojālavṛte moham īyur na te trayaḥ<br>
  <font color="GREEN" size="-1">5</font>
  sa tu dṛṣṭvā balaṃ sarvaṃ nihataṃ rāvaṇo raṇe<br>
   krodham abhyāgamat tīvraṃ mahānādaṃ ca muktavān<br>
  <font color="GREEN" size="-1">6</font>
  krodhāt sūtaṃ ca durdharṣaḥ syandanastham uvāca ha<br>
   parasainyasya madhyena yāvadantaṃ nayasva mām<br>
  <font color="GREEN" size="-1">7</font>
  adyaitāṃs tridaśān sarvān vikramaiḥ samare svayam<br>
   nānāśastrair mahāsārair nāśayāmi nabhastalāt<br>
  <font color="GREEN" size="-1">8</font>
  aham indraṃ vadhiṣyāmi varuṇaṃ dhanadaṃ yamam<br>
   tridaśān vinihatyāśu svayaṃ sthāsyāmy athopari<br>
  <font color="GREEN" size="-1">9</font>
  viṣādo na ca kartavyaḥ śīghraṃ vāhaya me ratham<br>
   dviḥ khalu tvāṃ bravīmy adya yāvadantaṃ nayasva mām<br>
  <font color="GREEN" size="-1">10</font>
  ayaṃ sa nandanoddeśo yatra vartāmahe vayam<br>
    naya mām adya tatra tvam udayo yatra parvataḥ<br>
 <font color="GREEN" size="-1">11</font>
  tasya tadvacanaṃ śrutvā turagān sa manojavān<br>
    ādideśātha śatrūṇāṃ madhyenaiva ca sārathiḥ<br>
 <font color="GREEN" size="-1">12</font>
  tasya taṃ niścayaṃ jñātvā śakro deveśvaras tadā<br>
    rathasthaḥ samarasthāṃs tān devān vākyam athābravīt<br>
 <font color="GREEN" size="-1">13</font>
  surāḥ śṛṇuta madvākyaṃ yat tāvan mama rocate<br>
    jīvann eva daśagrīvaḥ sādhu rakṣo nigṛhyatām<br>
 <font color="GREEN" size="-1">14</font>
  eṣa hy atibalaḥ sainye rathena pavanaujasā<br>
    gamiṣyati pravṛddhormiḥ samudra iva parvaṇi<br>
 <font color="GREEN" size="-1">15</font>
  na hy eṣa hantuṃ śakyo 'dya varadānāt sunirbhayaḥ<br>
    tad grahīṣyāmahe ratho yattā bhavata saṃyuge<br>
 <font color="GREEN" size="-1">16</font>
  yathā baliṃ nigṛhyaitat trailokyaṃ bhujyate mayā<br>
    evam etasya pāpasya nigraho mama rocate<br>
 <font color="GREEN" size="-1">17</font>
  tato 'nyaṃ deśam āsthāya śakraḥ saṃtyajya rāvaṇam<br>
    ayudhyata mahātejā rākṣasān nāśayan raṇe<br>
 <font color="GREEN" size="-1">18</font>
  uttareṇa daśagrīvaḥ praviveśānivartitaḥ<br>
    dakṣiṇena tu pārśvena praviveśa śatakratuḥ<br>
 <font color="GREEN" size="-1">19</font>
  tataḥ sa yojanaśataṃ praviṣṭo rākṣasādhipaḥ<br>
    devatānāṃ balaṃ kṛtsnaṃ śaravarṣair avākirat<br>
 <font color="GREEN" size="-1">20</font>
  tataḥ śakro nirīkṣyātha praviṣṭaṃ taṃ balaṃ svakam<br>
    nyavartayad asaṃbhrāntaḥ samāvṛtya daśānanam<br>
 <font color="GREEN" size="-1">21</font>
  etasminn antare nādo mukto dānavarākṣasaiḥ<br>
    hā hatāḥ smeti taṃ dṛṣṭvā grastaṃ śakreṇa rāvaṇam<br>
 <font color="GREEN" size="-1">22</font>
  tato rathaṃ samāruhya rāvaṇiḥ krodhamūrchitaḥ<br>
    tat sainyam atisaṃkruddhaḥ praviveśa sudāruṇam<br>
 <font color="GREEN" size="-1">23</font>
  sa tāṃ praviśya māyāṃ tu dattāṃ gopatinā purā<br>
    adṛśyaḥ sarvabhūtānāṃ tat sanyaṃ samavākirat<br>
 <font color="GREEN" size="-1">24</font>
  tataḥ sa devān saṃtyajya śakram evābhyayād drutam<br>
    mahendraś ca mahātejā na dadarśa sutaṃ ripoḥ<br>
 <font color="GREEN" size="-1">25</font>
  sa mātaliṃ hayāṃś caiva tāḍayitvā śarottamaiḥ<br>
    mahendraṃ bāṇavarṣeṇa śīghrahasto hy avākirat<br>
 <font color="GREEN" size="-1">26</font>
  tataḥ śakro rathaṃ tyaktva visṛjya ca sa mātalim<br>
    airāvataṃ samāruhya mṛgayām āsa rāvaṇim<br>
 <font color="GREEN" size="-1">27</font>
  sa tu māyā balād rakṣaḥ saṃgrāme nābhyadṛśyata<br>
    kiramāṇaḥ śaraughena mahendram amitaujasaṃ<br>
 <font color="GREEN" size="-1">28</font>
  sa taṃ yadā pariśrāntam indraṃ mene 'tha rāvaṇiḥ<br>
    tadainaṃ māyayā baddhvā svasainyam abhito 'nayat<br>
 <font color="GREEN" size="-1">29</font>
  taṃ dṛṣṭvātha balāt tasmin māyayāpahṛtaṃ raṇe<br>
    mahendram amarāḥ sarve kiṃ nv etad iti cukruśuḥ<br>
    na hi dṛśyati vidyāvān māyayā yena nīyate<br>
 <font color="GREEN" size="-1">30</font>
  etasminn antare cāpi sarve suragaṇās tadā<br>
    abhyadravan susaṃkruddhā rāvaṇaṃ śastravṛṣṭibhiḥ<br>
 <font color="GREEN" size="-1">31</font>
  rāvaṇis tu samāsādya vasvādityamarudgaṇān<br>
    na śaśāka raṇe sthātuṃ na yoddhuṃ śastrapīḍitaḥ<br>
 <font color="GREEN" size="-1">32</font>
  taṃ tu dṛṣṭvā pariśrāntaṃ prahārair jarjaracchavim<br>
    rāvaṇiḥ pitaraṃ yuddhe 'darśanastho 'bravīd idam<br>
 <font color="GREEN" size="-1">33</font>
  āgaccha tāta gacchāvo nivṛttaṃ raṇakarma tat<br>
    jitaṃ te viditaṃ bho 'stu svastho bhava gatajvaraḥ<br>
 <font color="GREEN" size="-1">34</font>
  ayaṃ hi surasainyasya trailokyasya ca yaḥ prabhuḥ<br>
    sa gṛhīto mayā śakro bhagnamānāḥ surāḥ kṛtāḥ<br>
 <font color="GREEN" size="-1">35</font>
  yatheṣṭaṃ bhuṅkṣva trailokyaṃ nigṛhya ripum ojasā<br>
    vṛthā te kiṃ śramaṃ kṛtvā yuddhaṃ hi tava niṣphalam<br>
 <font color="GREEN" size="-1">36</font>
  sa daivatabalāt tasmān nivṛtto raṇakarmaṇaḥ<br>
    tac chrutvā rāvaṇer vākyaṃ svasthacetā daśānanaḥ<br>
 <font color="GREEN" size="-1">37</font>
  atha raṇavigatajvaraḥ prabhur; vijayam avāpya niśācarādhipaḥ<br>
    bhavanam abhi tato jagāma hṛṣṭaḥ; svasutam avāpya ca vākyam abravīt<br>
 <font color="GREEN" size="-1">38</font>
  atibalasadṛśaiḥ parākramais tair; mama kulamānavivardhanaṃ kṛtam<br>
    yad amarasamavikrama tvayā; tridaśapatis tridaśāś ca nirjitāḥ<br>
 <font color="GREEN" size="-1">39</font>
  tvaritam upanayasva vāsavaṃ; nagaram ito vraja sainyasaṃvṛtaḥ<br>
    aham api tava gacchato drutaṃ; saha sacivair anuyāmi pṛṣṭhataḥ<br>
 <font color="GREEN" size="-1">40</font>
  atha sa balavṛtaḥ savāhanas; tridaśapatiṃ parigṛhya rāvaṇiḥ<br>
    svabhavanam upagamya rākṣaso; muditamanā visasarja rākṣasān<br>
 </td>
 <td width="50%">
  <font color="GREEN" size="-1">1</font>
  ततस तमसि संजाते राक्षसा दैवतैः सह<br>
   अयुध्यन्त बलॊन्मत्ताः सूदयन्तः परस्परम<br>
  <font color="GREEN" size="-1">2</font>
  ततस तु देवसैन्येन राक्षसानां महद बलम<br>
   दशांशं सथापितं युद्धे शेषं नीतं यमक्षयम<br>
  <font color="GREEN" size="-1">3</font>
  तस्मिंस तु तमसा नद्धे सर्वे ते देवराक्षसाः<br>
   अन्यॊन्यं नाभ्यजानन्त युध्यमानाः परस्परम<br>
  <font color="GREEN" size="-1">4</font>
  इन्द्रश च रावणश चैव रावणिश च महाबलः<br>
   तस्मिंस तमॊजालवृते मॊहम ईयुर न ते तरयः<br>
  <font color="GREEN" size="-1">5</font>
  स तु दृष्ट्वा बलं सर्वं निहतं रावणॊ रणे<br>
   करॊधम अभ्यागमत तीव्रं महानादं च मुक्तवान<br>
  <font color="GREEN" size="-1">6</font>
  करॊधात सूतं च दुर्धर्षः सयन्दनस्थम उवाच ह<br>
   परसैन्यस्य मध्येन यावदन्तं नयस्व माम<br>
  <font color="GREEN" size="-1">7</font>
  अद्यैतांस तरिदशान सर्वान विक्रमैः समरे सवयम<br>
   नानाशस्त्रैर महासारैर नाशयामि नभस्तलात<br>
  <font color="GREEN" size="-1">8</font>
  अहम इन्द्रं वधिष्यामि वरुणं धनदं यमम<br>
   तरिदशान विनिहत्याशु सवयं सथास्याम्य अथॊपरि<br>
  <font color="GREEN" size="-1">9</font>
  विषादॊ न च कर्तव्यः शीघ्रं वाहय मे रथम<br>
   दविः खलु तवां बरवीम्य अद्य यावदन्तं नयस्व माम<br>
  <font color="GREEN" size="-1">10</font>
  अयं स नन्दनॊद्देशॊ यत्र वर्तामहे वयम<br>
    नय माम अद्य तत्र तवम उदयॊ यत्र पर्वतः<br>
 <font color="GREEN" size="-1">11</font>
  तस्य तद्वचनं शरुत्वा तुरगान स मनॊजवान<br>
    आदिदेशाथ शत्रूणां मध्येनैव च सारथिः<br>
 <font color="GREEN" size="-1">12</font>
  तस्य तं निश्चयं जञात्वा शक्रॊ देवेश्वरस तदा<br>
    रथस्थः समरस्थांस तान देवान वाक्यम अथाब्रवीत<br>
 <font color="GREEN" size="-1">13</font>
  सुराः शृणुत मद्वाक्यं यत तावन मम रॊचते<br>
    जीवन्न एव दशग्रीवः साधु रक्षॊ निगृह्यताम<br>
 <font color="GREEN" size="-1">14</font>
  एष हय अतिबलः सैन्ये रथेन पवनौजसा<br>
    गमिष्यति परवृद्धॊर्मिः समुद्र इव पर्वणि<br>
 <font color="GREEN" size="-1">15</font>
  न हय एष हन्तुं शक्यॊ ऽदय वरदानात सुनिर्भयः<br>
    तद गरहीष्यामहे रथॊ यत्ता भवत संयुगे<br>
 <font color="GREEN" size="-1">16</font>
  यथा बलिं निगृह्यैतत तरैलॊक्यं भुज्यते मया<br>
    एवम एतस्य पापस्य निग्रहॊ मम रॊचते<br>
 <font color="GREEN" size="-1">17</font>
  ततॊ ऽनयं देशम आस्थाय शक्रः संत्यज्य रावणम<br>
    अयुध्यत महातेजा राक्षसान नाशयन रणे<br>
 <font color="GREEN" size="-1">18</font>
  उत्तरेण दशग्रीवः परविवेशानिवर्तितः<br>
    दक्षिणेन तु पार्श्वेन परविवेश शतक्रतुः<br>
 <font color="GREEN" size="-1">19</font>
  ततः स यॊजनशतं परविष्टॊ राक्षसाधिपः<br>
    देवतानां बलं कृत्स्नं शरवर्षैर अवाकिरत<br>
 <font color="GREEN" size="-1">20</font>
  ततः शक्रॊ निरीक्ष्याथ परविष्टं तं बलं सवकम<br>
    नयवर्तयद असंभ्रान्तः समावृत्य दशाननम<br>
 <font color="GREEN" size="-1">21</font>
  एतस्मिन्न अन्तरे नादॊ मुक्तॊ दानवराक्षसैः<br>
    हा हताः समेति तं दृष्ट्वा गरस्तं शक्रेण रावणम<br>
 <font color="GREEN" size="-1">22</font>
  ततॊ रथं समारुह्य रावणिः करॊधमूर्छितः<br>
    तत सैन्यम अतिसंक्रुद्धः परविवेश सुदारुणम<br>
 <font color="GREEN" size="-1">23</font>
  स तां परविश्य मायां तु दत्तां गॊपतिना पुरा<br>
    अदृश्यः सर्वभूतानां तत सन्यं समवाकिरत<br>
 <font color="GREEN" size="-1">24</font>
  ततः स देवान संत्यज्य शक्रम एवाभ्ययाद दरुतम<br>
    महेन्द्रश च महातेजा न ददर्श सुतं रिपॊः<br>
 <font color="GREEN" size="-1">25</font>
  स मातलिं हयांश चैव ताडयित्वा शरॊत्तमैः<br>
    महेन्द्रं बाणवर्षेण शीघ्रहस्तॊ हय अवाकिरत<br>
 <font color="GREEN" size="-1">26</font>
  ततः शक्रॊ रथं तयक्त्व विसृज्य च स मातलिम<br>
    ऐरावतं समारुह्य मृगयाम आस रावणिम<br>
 <font color="GREEN" size="-1">27</font>
  स तु माया बलाद रक्षः संग्रामे नाभ्यदृश्यत<br>
    किरमाणः शरौघेन महेन्द्रम अमितौजसं<br>
 <font color="GREEN" size="-1">28</font>
  स तं यदा परिश्रान्तम इन्द्रं मेने ऽथ रावणिः<br>
    तदैनं मायया बद्ध्वा सवसैन्यम अभितॊ ऽनयत<br>
 <font color="GREEN" size="-1">29</font>
  तं दृष्ट्वाथ बलात तस्मिन माययापहृतं रणे<br>
    महेन्द्रम अमराः सर्वे किं नव एतद इति चुक्रुशुः<br>
    न हि दृश्यति विद्यावान मायया येन नीयते<br>
 <font color="GREEN" size="-1">30</font>
  एतस्मिन्न अन्तरे चापि सर्वे सुरगणास तदा<br>
    अभ्यद्रवन सुसंक्रुद्धा रावणं शस्त्रवृष्टिभिः<br>
 <font color="GREEN" size="-1">31</font>
  रावणिस तु समासाद्य वस्वादित्यमरुद्गणान<br>
    न शशाक रणे सथातुं न यॊद्धुं शस्त्रपीडितः<br>
 <font color="GREEN" size="-1">32</font>
  तं तु दृष्ट्वा परिश्रान्तं परहारैर जर्जरच्छविम<br>
    रावणिः पितरं युद्धे ऽदर्शनस्थॊ ऽबरवीद इदम<br>
 <font color="GREEN" size="-1">33</font>
  आगच्छ तात गच्छावॊ निवृत्तं रणकर्म तत<br>
    जितं ते विदितं भॊ ऽसतु सवस्थॊ भव गतज्वरः<br>
 <font color="GREEN" size="-1">34</font>
  अयं हि सुरसैन्यस्य तरैलॊक्यस्य च यः परभुः<br>
    स गृहीतॊ मया शक्रॊ भग्नमानाः सुराः कृताः<br>
 <font color="GREEN" size="-1">35</font>
  यथेष्टं भुङ्क्ष्व तरैलॊक्यं निगृह्य रिपुम ओजसा<br>
    वृथा ते किं शरमं कृत्वा युद्धं हि तव निष्फलम<br>
 <font color="GREEN" size="-1">36</font>
  स दैवतबलात तस्मान निवृत्तॊ रणकर्मणः<br>
    तच छरुत्वा रावणेर वाक्यं सवस्थचेता दशाननः<br>
 <font color="GREEN" size="-1">37</font>
  अथ रणविगतज्वरः परभुर; विजयम अवाप्य निशाचराधिपः<br>
    भवनम अभि ततॊ जगाम हृष्टः; सवसुतम अवाप्य च वाक्यम अब्रवीत<br>
 <font color="GREEN" size="-1">38</font>
  अतिबलसदृशैः पराक्रमैस तैर; मम कुलमानविवर्धनं कृतम<br>
    यद अमरसमविक्रम तवया; तरिदशपतिस तरिदशाश च निर्जिताः<br>
 <font color="GREEN" size="-1">39</font>
  तवरितम उपनयस्व वासवं; नगरम इतॊ वरज सैन्यसंवृतः<br>
    अहम अपि तव गच्छतॊ दरुतं; सह सचिवैर अनुयामि पृष्ठतः<br>
 <font color="GREEN" size="-1">40</font>
  अथ स बलवृतः सवाहनस; तरिदशपतिं परिगृह्य रावणिः<br>
    सवभवनम उपगम्य राक्षसॊ; मुदितमना विससर्ज राक्षसान<br>
 </td>
 
 </table>
 <p></p><div class="filenav">
 <hr>
 <center>
 <a href="rys7030.htm">Next: Chapter 30</a></center>
 </div>
 </center></body>