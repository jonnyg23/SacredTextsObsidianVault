<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi05.htm">Book 5 Index</a><br>
  
 <a href="rys5012.htm">Previous</a> 
 <a href="rys5014.htm">Next</a> 
 
 </div>
 <hr>
 
 <h3 align="CENTER">Book 5<br>Chapter 13
 </h3><table width="100%">
 <td width="50%">
  <font color="GREEN" size="-1">1</font>
  sa vīkṣamāṇas tatrastho mārgamāṇaś ca maithilīm<br>
   avekṣamāṇaś ca mahīṃ sarvāṃ tām anvavaikṣata<br>
  <font color="GREEN" size="-1">2</font>
  santāna kalatābhiś ca pādapair upaśobhitām<br>
   divyagandharasopetāṃ sarvataḥ samalaṃkṛtām<br>
  <font color="GREEN" size="-1">3</font>
  tāṃ sa nandanasaṃkāśāṃ mṛgapakṣibhir āvṛtām<br>
   harmyaprāsādasaṃbādhāṃ kokilākulaniḥsvanām<br>
  <font color="GREEN" size="-1">4</font>
  kāñcanotpalapadmābhir vāpībhir upaśobhitām<br>
   bahvāsanakuthopetāṃ bahubhūmigṛhāyutām<br>
  <font color="GREEN" size="-1">5</font>
  sarvartukusumai ramyaiḥ phalavadbhiś ca pādapaiḥ<br>
   puṣpitānām aśokānāṃ śriyā sūryodayaprabhām<br>
  <font color="GREEN" size="-1">6</font>
  pradīptām iva tatrastho mārutiḥ samudaikṣata<br>
   niṣpatraśākhāṃ vihagaiḥ kriyamāṇām ivāsakṛt<br>
   viniṣpatadbhiḥ śataśaś citraiḥ puṣpāvataṃsakaiḥ<br>
  <font color="GREEN" size="-1">7</font>
  āmūlapuṣpanicitair aśokaiḥ śokanāśanaiḥ<br>
   puṣpabhārātibhāraiś ca spṛśadbhir iva medinīm<br>
  <font color="GREEN" size="-1">8</font>
  karṇikāraiḥ kusumitaiḥ kiṃśukaiś ca supuṣpitaiḥ<br>
   sa deśaḥ prabhayā teṣāṃ pradīpta iva sarvataḥ<br>
  <font color="GREEN" size="-1">9</font>
  puṃnāgāḥ saptaparṇāś ca campakoddālakās tathā<br>
   vivṛddhamūlā bahavaḥ śobhante sma supuṣpitāḥ<br>
  <font color="GREEN" size="-1">10</font>
  śātakumbhanibhāḥ ke cit ke cid agniśikhopamāḥ<br>
    nīlāñjananibhāḥ ke cit tatrāśokāḥ sahasraśaḥ<br>
 <font color="GREEN" size="-1">11</font>
  nandanaṃ vividhodyānaṃ citraṃ caitrarathaṃ yathā<br>
    ativṛttam ivācintyaṃ divyaṃ ramyaṃ śriyā vṛtam<br>
 <font color="GREEN" size="-1">12</font>
  dvitīyam iva cākāśaṃ puṣpajyotirgaṇāyutam<br>
    puṣparatnaśataiś citraṃ pañcamaṃ sāgaraṃ yathā<br>
 <font color="GREEN" size="-1">13</font>
  sarvartupuṣpair nicitaṃ pādapair madhugandhibhiḥ<br>
    nānāninādair udyānaṃ ramyaṃ mṛgagaṇair dvijaiḥ<br>
 <font color="GREEN" size="-1">14</font>
  anekagandhapravahaṃ puṇyagandhaṃ manoramam<br>
    śailendram iva gandhāḍhyaṃ dvitīyaṃ gandhamādanam<br>
 <font color="GREEN" size="-1">15</font>
  aśokavanikāyāṃ tu tasyāṃ vānarapuṃgavaḥ<br>
    sa dadarśāvidūrasthaṃ caityaprāsādam ūrjitam<br>
 <font color="GREEN" size="-1">16</font>
  madhye stambhasahasreṇa sthitaṃ kailāsapāṇḍuram<br>
    pravālakṛtasopānaṃ taptakāñcanavedikam<br>
 <font color="GREEN" size="-1">17</font>
  muṣṇantam iva cakṣūṃṣi dyotamānam iva śriyā<br>
    vimalaṃ prāṃśubhāvatvād ullikhantam ivāmbaram<br>
 <font color="GREEN" size="-1">18</font>
  tato malinasaṃvītāṃ rākṣasībhiḥ samāvṛtām<br>
    upavāsakṛśāṃ dīnāṃ niḥśvasāntīṃ punaḥ punaḥ<br>
    dadarśa śuklapakṣādau candrarekhām ivāmalām<br>
 <font color="GREEN" size="-1">19</font>
  mandaprakhyāyamānena rūpeṇa ruciraprabhām<br>
    pinaddhāṃ dhūmajālena śikhām iva vibhāvasoḥ<br>
 <font color="GREEN" size="-1">20</font>
  pītenaikena saṃvītāṃ kliṣṭenottamavāsasā<br>
    sapaṅkām analaṃkārāṃ vipadmām iva padminīm<br>
 <font color="GREEN" size="-1">21</font>
  vrīḍitāṃ duḥkhasaṃtaptāṃ parimlānāṃ tapasvinīm<br>
    graheṇāṅgārakeṇaiva pīḍitām iva rohiṇīm<br>
 <font color="GREEN" size="-1">22</font>
  aśrupūrṇamukhīṃ dīnāṃ kṛśām ananaśena ca<br>
    śokadhyānaparāṃ dīnāṃ nityaṃ duḥkhaparāyaṇām<br>
 <font color="GREEN" size="-1">23</font>
  priyaṃ janam apaśyantīṃ paśyantīṃ rākṣasīgaṇam<br>
    svagaṇena mṛgīṃ hīnāṃ śvagaṇābhivṛtām iva<br>
 <font color="GREEN" size="-1">24</font>
  nīlanāgābhayā veṇyā jaghanaṃ gatayaikayā<br>
    sukhārhāṃ duḥkhasaṃtaptāṃ vyasanānām akodivām<br>
 <font color="GREEN" size="-1">25</font>
  tāṃ samīkṣya viśālākṣīm adhikaṃ malināṃ kṛśām<br>
    tarkayām āsa sīteti kāraṇair upapādibhiḥ<br>
 <font color="GREEN" size="-1">26</font>
  hriyamāṇā tadā tena rakṣasā kāmarūpiṇā<br>
    yathārūpā hi dṛṣṭā vai tathārūpeyam aṅganā<br>
 <font color="GREEN" size="-1">27</font>
  pūrṇacandrānanāṃ subhrūṃ cāruvṛttapayodharām<br>
    kurvantīṃ prabhayā devīṃ sarvā vitimirā diśaḥ<br>
 <font color="GREEN" size="-1">28</font>
  tāṃ nīlakeśīṃ bimbauṣṭhīṃ sumadhyāṃ supratiṣṭhitām<br>
    sītāṃ padmapalāśākṣīṃ manmathasya ratiṃ yathā<br>
 <font color="GREEN" size="-1">29</font>
  iṣṭāṃ sarvasya jagataḥ pūrṇacandraprabhām iva<br>
    bhūmau sutanum āsīnāṃ niyatām iva tāpasīm<br>
 <font color="GREEN" size="-1">30</font>
  niḥśvāsabahulāṃ bhīruṃ bhujagendravadhūm iva<br>
    śokajālena mahatā vitatena na rājatīm<br>
 <font color="GREEN" size="-1">31</font>
  saṃsaktāṃ dhūmajālena śikhām iva vibhāvasoḥ<br>
    tāṃ smṛtīm iva saṃdighdām ṛddhiṃ nipatitām iva<br>
 <font color="GREEN" size="-1">32</font>
  vihatām iva ca śraddhām āśāṃ pratihatām iva<br>
    sopasargāṃ yathā siddhiṃ buddhiṃ sakaluṣām iva<br>
 <font color="GREEN" size="-1">33</font>
  abhūtenāpavādena kīrtiṃ nipatitām iva<br>
    rāmoparodhavyathitāṃ rakṣoharaṇakarśitām<br>
 <font color="GREEN" size="-1">34</font>
  abalāṃ mṛgaśāvākṣīṃ vīkṣamāṇāṃ tatas tataḥ<br>
    bāṣpāmbupratipūrṇena kṛṣṇavaktrākṣipakṣmaṇā<br>
    vadanenāprasannena niḥśvasantīṃ punaḥ punaḥ<br>
 <font color="GREEN" size="-1">35</font>
  malapaṅkadharāṃ dīnāṃ maṇḍanārhām amaṇḍitām<br>
    prabhāṃ nakṣatrarājasya kālameghair ivāvṛtām<br>
 <font color="GREEN" size="-1">36</font>
  tasya saṃdidihe buddhir muhuḥ sītāṃ nirīkṣya tu<br>
    āmnāyānām ayogena vidyāṃ praśithilām iva<br>
 <font color="GREEN" size="-1">37</font>
  duḥkhena bubudhe sītāṃ hanumān analaṃkṛtām<br>
    saṃskāreṇa yathāhīnāṃ vācam arthāntaraṃ gatām<br>
 <font color="GREEN" size="-1">38</font>
  tāṃ samīkṣya viśālākṣīṃ rājaputrīm aninditām<br>
    tarkayām āsa sīteti kāraṇair upapādayan<br>
 <font color="GREEN" size="-1">39</font>
  vaidehyā yāni cāṅgeṣu tadā rāmo 'nvakīrtayat<br>
    tāny ābharaṇajālāni gātraśobhīny alakṣayat<br>
 <font color="GREEN" size="-1">40</font>
  sukṛtau karṇaveṣṭau ca śvadaṃṣṭrau ca susaṃsthitau<br>
    maṇividrumacitrāṇi hasteṣv ābharaṇāni ca<br>
 <font color="GREEN" size="-1">41</font>
  śyāmāni cirayuktatvāt tathā saṃsthānavanti ca<br>
    tāny evaitāni manye 'haṃ yāni rāmo 'vnakīrtayat<br>
 <font color="GREEN" size="-1">42</font>
  tatra yāny avahīnāni tāny ahaṃ nopalakṣaye<br>
    yāny asyā nāvahīnāni tānīmāni na saṃśayaḥ<br>
 <font color="GREEN" size="-1">43</font>
  pītaṃ kanakapaṭṭābhaṃ srastaṃ tad vasanaṃ śubham<br>
    uttarīyaṃ nagāsaktaṃ tadā dṛṣṭaṃ plavaṃgamaiḥ<br>
 <font color="GREEN" size="-1">44</font>
  bhūṣaṇāni ca mukhyāni dṛṣṭāni dharaṇītale<br>
    anayaivāpaviddhāni svanavanti mahānti ca<br>
 <font color="GREEN" size="-1">45</font>
  idaṃ ciragṛhītatvād vasanaṃ kliṣṭavattaram<br>
    tathā hi nūnaṃ tad varṇaṃ tathā śrīmad yathetarat<br>
 <font color="GREEN" size="-1">46</font>
  iyaṃ kanakavarṇāṅgī rāmasya mahiṣī priyā<br>
    pranaṣṭāpi satī yasya manaso na praṇaśyati<br>
 <font color="GREEN" size="-1">47</font>
  iyaṃ sā yat kṛte rāmaś caturbhiḥ paritapyate<br>
    kāruṇyenānṛśaṃsyena śokena madanena ca<br>
 <font color="GREEN" size="-1">48</font>
  strī pranaṣṭeti kāruṇyād āśritety ānṛśaṃsyataḥ<br>
    patnī naṣṭeti śokena priyeti madanena ca<br>
 <font color="GREEN" size="-1">49</font>
  asyā devyā yathā rūpam aṅgapratyaṅgasauṣṭhavam<br>
    rāmasya ca yathārūpaṃ tasyeyam asitekṣaṇā<br>
 <font color="GREEN" size="-1">50</font>
  asyā devyā manas tasmiṃs tasya cāsyāṃ pratiṣṭhitam<br>
    teneyaṃ sa ca dharmātmā muhūrtam api jīvati<br>
 <font color="GREEN" size="-1">51</font>
  duṣkaraṃ kurute rāmo ya imāṃ mattakāśinīm<br>
    sītāṃ vinā mahābāhur muhūrtam api jīvati<br>
 <font color="GREEN" size="-1">52</font>
  evaṃ sītāṃ tadā dṛṣṭvā hṛṣṭaḥ pavanasaṃbhavaḥ<br>
    jagāma manasā rāmaṃ praśaśaṃsa ca taṃ prabhum<br>
 </td>
 <td width="50%">
  <font color="GREEN" size="-1">1</font>
  स वीक्षमाणस तत्रस्थॊ मार्गमाणश च मैथिलीम<br>
   अवेक्षमाणश च महीं सर्वां ताम अन्ववैक्षत<br>
  <font color="GREEN" size="-1">2</font>
  सन्तान कलताभिश च पादपैर उपशॊभिताम<br>
   दिव्यगन्धरसॊपेतां सर्वतः समलंकृताम<br>
  <font color="GREEN" size="-1">3</font>
  तां स नन्दनसंकाशां मृगपक्षिभिर आवृताम<br>
   हर्म्यप्रासादसंबाधां कॊकिलाकुलनिःस्वनाम<br>
  <font color="GREEN" size="-1">4</font>
  काञ्चनॊत्पलपद्माभिर वापीभिर उपशॊभिताम<br>
   बह्वासनकुथॊपेतां बहुभूमिगृहायुताम<br>
  <font color="GREEN" size="-1">5</font>
  सर्वर्तुकुसुमै रम्यैः फलवद्भिश च पादपैः<br>
   पुष्पितानाम अशॊकानां शरिया सूर्यॊदयप्रभाम<br>
  <font color="GREEN" size="-1">6</font>
  परदीप्ताम इव तत्रस्थॊ मारुतिः समुदैक्षत<br>
   निष्पत्रशाखां विहगैः करियमाणाम इवासकृत<br>
   विनिष्पतद्भिः शतशश चित्रैः पुष्पावतंसकैः<br>
  <font color="GREEN" size="-1">7</font>
  आमूलपुष्पनिचितैर अशॊकैः शॊकनाशनैः<br>
   पुष्पभारातिभारैश च सपृशद्भिर इव मेदिनीम<br>
  <font color="GREEN" size="-1">8</font>
  कर्णिकारैः कुसुमितैः किंशुकैश च सुपुष्पितैः<br>
   स देशः परभया तेषां परदीप्त इव सर्वतः<br>
  <font color="GREEN" size="-1">9</font>
  पुंनागाः सप्तपर्णाश च चम्पकॊद्दालकास तथा<br>
   विवृद्धमूला बहवः शॊभन्ते सम सुपुष्पिताः<br>
  <font color="GREEN" size="-1">10</font>
  शातकुम्भनिभाः के चित के चिद अग्निशिखॊपमाः<br>
    नीलाञ्जननिभाः के चित तत्राशॊकाः सहस्रशः<br>
 <font color="GREEN" size="-1">11</font>
  नन्दनं विविधॊद्यानं चित्रं चैत्ररथं यथा<br>
    अतिवृत्तम इवाचिन्त्यं दिव्यं रम्यं शरिया वृतम<br>
 <font color="GREEN" size="-1">12</font>
  दवितीयम इव चाकाशं पुष्पज्यॊतिर्गणायुतम<br>
    पुष्परत्नशतैश चित्रं पञ्चमं सागरं यथा<br>
 <font color="GREEN" size="-1">13</font>
  सर्वर्तुपुष्पैर निचितं पादपैर मधुगन्धिभिः<br>
    नानानिनादैर उद्यानं रम्यं मृगगणैर दविजैः<br>
 <font color="GREEN" size="-1">14</font>
  अनेकगन्धप्रवहं पुण्यगन्धं मनॊरमम<br>
    शैलेन्द्रम इव गन्धाढ्यं दवितीयं गन्धमादनम<br>
 <font color="GREEN" size="-1">15</font>
  अशॊकवनिकायां तु तस्यां वानरपुंगवः<br>
    स ददर्शाविदूरस्थं चैत्यप्रासादम ऊर्जितम<br>
 <font color="GREEN" size="-1">16</font>
  मध्ये सतम्भसहस्रेण सथितं कैलासपाण्डुरम<br>
    परवालकृतसॊपानं तप्तकाञ्चनवेदिकम<br>
 <font color="GREEN" size="-1">17</font>
  मुष्णन्तम इव चक्षूंषि दयॊतमानम इव शरिया<br>
    विमलं परांशुभावत्वाद उल्लिखन्तम इवाम्बरम<br>
 <font color="GREEN" size="-1">18</font>
  ततॊ मलिनसंवीतां राक्षसीभिः समावृताम<br>
    उपवासकृशां दीनां निःश्वसान्तीं पुनः पुनः<br>
    ददर्श शुक्लपक्षादौ चन्द्ररेखाम इवामलाम<br>
 <font color="GREEN" size="-1">19</font>
  मन्दप्रख्यायमानेन रूपेण रुचिरप्रभाम<br>
    पिनद्धां धूमजालेन शिखाम इव विभावसॊः<br>
 <font color="GREEN" size="-1">20</font>
  पीतेनैकेन संवीतां कलिष्टेनॊत्तमवाससा<br>
    सपङ्काम अनलंकारां विपद्माम इव पद्मिनीम<br>
 <font color="GREEN" size="-1">21</font>
  वरीडितां दुःखसंतप्तां परिम्लानां तपस्विनीम<br>
    गरहेणाङ्गारकेणैव पीडिताम इव रॊहिणीम<br>
 <font color="GREEN" size="-1">22</font>
  अश्रुपूर्णमुखीं दीनां कृशाम अननशेन च<br>
    शॊकध्यानपरां दीनां नित्यं दुःखपरायणाम<br>
 <font color="GREEN" size="-1">23</font>
  परियं जनम अपश्यन्तीं पश्यन्तीं राक्षसीगणम<br>
    सवगणेन मृगीं हीनां शवगणाभिवृताम इव<br>
 <font color="GREEN" size="-1">24</font>
  नीलनागाभया वेण्या जघनं गतयैकया<br>
    सुखार्हां दुःखसंतप्तां वयसनानाम अकॊदिवाम<br>
 <font color="GREEN" size="-1">25</font>
  तां समीक्ष्य विशालाक्षीम अधिकं मलिनां कृशाम<br>
    तर्कयाम आस सीतेति कारणैर उपपादिभिः<br>
 <font color="GREEN" size="-1">26</font>
  हरियमाणा तदा तेन रक्षसा कामरूपिणा<br>
    यथारूपा हि दृष्टा वै तथारूपेयम अङ्गना<br>
 <font color="GREEN" size="-1">27</font>
  पूर्णचन्द्राननां सुभ्रूं चारुवृत्तपयॊधराम<br>
    कुर्वन्तीं परभया देवीं सर्वा वितिमिरा दिशः<br>
 <font color="GREEN" size="-1">28</font>
  तां नीलकेशीं बिम्बौष्ठीं सुमध्यां सुप्रतिष्ठिताम<br>
    सीतां पद्मपलाशाक्षीं मन्मथस्य रतिं यथा<br>
 <font color="GREEN" size="-1">29</font>
  इष्टां सर्वस्य जगतः पूर्णचन्द्रप्रभाम इव<br>
    भूमौ सुतनुम आसीनां नियताम इव तापसीम<br>
 <font color="GREEN" size="-1">30</font>
  निःश्वासबहुलां भीरुं भुजगेन्द्रवधूम इव<br>
    शॊकजालेन महता विततेन न राजतीम<br>
 <font color="GREEN" size="-1">31</font>
  संसक्तां धूमजालेन शिखाम इव विभावसॊः<br>
    तां समृतीम इव संदिघ्दाम ऋद्धिं निपतिताम इव<br>
 <font color="GREEN" size="-1">32</font>
  विहताम इव च शरद्धाम आशां परतिहताम इव<br>
    सॊपसर्गां यथा सिद्धिं बुद्धिं सकलुषाम इव<br>
 <font color="GREEN" size="-1">33</font>
  अभूतेनापवादेन कीर्तिं निपतिताम इव<br>
    रामॊपरॊधव्यथितां रक्षॊहरणकर्शिताम<br>
 <font color="GREEN" size="-1">34</font>
  अबलां मृगशावाक्षीं वीक्षमाणां ततस ततः<br>
    बाष्पाम्बुप्रतिपूर्णेन कृष्णवक्त्राक्षिपक्ष्मणा<br>
    वदनेनाप्रसन्नेन निःश्वसन्तीं पुनः पुनः<br>
 <font color="GREEN" size="-1">35</font>
  मलपङ्कधरां दीनां मण्डनार्हाम अमण्डिताम<br>
    परभां नक्षत्रराजस्य कालमेघैर इवावृताम<br>
 <font color="GREEN" size="-1">36</font>
  तस्य संदिदिहे बुद्धिर मुहुः सीतां निरीक्ष्य तु<br>
    आम्नायानाम अयॊगेन विद्यां परशिथिलाम इव<br>
 <font color="GREEN" size="-1">37</font>
  दुःखेन बुबुधे सीतां हनुमान अनलंकृताम<br>
    संस्कारेण यथाहीनां वाचम अर्थान्तरं गताम<br>
 <font color="GREEN" size="-1">38</font>
  तां समीक्ष्य विशालाक्षीं राजपुत्रीम अनिन्दिताम<br>
    तर्कयाम आस सीतेति कारणैर उपपादयन<br>
 <font color="GREEN" size="-1">39</font>
  वैदेह्या यानि चाङ्गेषु तदा रामॊ ऽनवकीर्तयत<br>
    तान्य आभरणजालानि गात्रशॊभीन्य अलक्षयत<br>
 <font color="GREEN" size="-1">40</font>
  सुकृतौ कर्णवेष्टौ च शवदंष्ट्रौ च सुसंस्थितौ<br>
    मणिविद्रुमचित्राणि हस्तेष्व आभरणानि च<br>
 <font color="GREEN" size="-1">41</font>
  शयामानि चिरयुक्तत्वात तथा संस्थानवन्ति च<br>
    तान्य एवैतानि मन्ये ऽहं यानि रामॊ ऽवनकीर्तयत<br>
 <font color="GREEN" size="-1">42</font>
  तत्र यान्य अवहीनानि तान्य अहं नॊपलक्षये<br>
    यान्य अस्या नावहीनानि तानीमानि न संशयः<br>
 <font color="GREEN" size="-1">43</font>
  पीतं कनकपट्टाभं सरस्तं तद वसनं शुभम<br>
    उत्तरीयं नगासक्तं तदा दृष्टं पलवंगमैः<br>
 <font color="GREEN" size="-1">44</font>
  भूषणानि च मुख्यानि दृष्टानि धरणीतले<br>
    अनयैवापविद्धानि सवनवन्ति महान्ति च<br>
 <font color="GREEN" size="-1">45</font>
  इदं चिरगृहीतत्वाद वसनं कलिष्टवत्तरम<br>
    तथा हि नूनं तद वर्णं तथा शरीमद यथेतरत<br>
 <font color="GREEN" size="-1">46</font>
  इयं कनकवर्णाङ्गी रामस्य महिषी परिया<br>
    परनष्टापि सती यस्य मनसॊ न परणश्यति<br>
 <font color="GREEN" size="-1">47</font>
  इयं सा यत कृते रामश चतुर्भिः परितप्यते<br>
    कारुण्येनानृशंस्येन शॊकेन मदनेन च<br>
 <font color="GREEN" size="-1">48</font>
  सत्री परनष्टेति कारुण्याद आश्रितेत्य आनृशंस्यतः<br>
    पत्नी नष्टेति शॊकेन परियेति मदनेन च<br>
 <font color="GREEN" size="-1">49</font>
  अस्या देव्या यथा रूपम अङ्गप्रत्यङ्गसौष्ठवम<br>
    रामस्य च यथारूपं तस्येयम असितेक्षणा<br>
 <font color="GREEN" size="-1">50</font>
  अस्या देव्या मनस तस्मिंस तस्य चास्यां परतिष्ठितम<br>
    तेनेयं स च धर्मात्मा मुहूर्तम अपि जीवति<br>
 <font color="GREEN" size="-1">51</font>
  दुष्करं कुरुते रामॊ य इमां मत्तकाशिनीम<br>
    सीतां विना महाबाहुर मुहूर्तम अपि जीवति<br>
 <font color="GREEN" size="-1">52</font>
  एवं सीतां तदा दृष्ट्वा हृष्टः पवनसंभवः<br>
    जगाम मनसा रामं परशशंस च तं परभुम<br>
 </td>
 
 </table>
 <p></p><div class="filenav">
 <hr>
 <center>
 <a href="rys5014.htm">Next: Chapter 14</a></center>
 </div>
 </center></body>