<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi02.htm">Book 2 Index</a><br>
  
 <a href="rys2017.htm">Previous</a> 
 <a href="rys2019.htm">Next</a> 
 
 </div>
 <hr>
 
 <h3 align="CENTER">Book 2<br>Chapter 18
 </h3><table width="100%">
 <td width="50%">
  <font color="GREEN" size="-1">1</font>
  tathā tu vilapantīṃ tāṃ kausalyāṃ rāmamātaram<br>
   uvāca lakṣmaṇo dīnas tat kālasadṛśaṃ vacaḥ<br>
  <font color="GREEN" size="-1">2</font>
  na rocate mamāpy etad ārye yad rāghavo vanam<br>
   tyaktvā rājyaśriyaṃ gacchet striyā vākyavaśaṃ gataḥ<br>
  <font color="GREEN" size="-1">3</font>
  viparītaś ca vṛddhaś ca viṣayaiś ca pradharṣitaḥ<br>
   nṛpaḥ kim iva na brūyāc codyamānaḥ samanmathaḥ<br>
  <font color="GREEN" size="-1">4</font>
  nāsyāparādhaṃ paśyāmi nāpi doṣaṃ tathā vidham<br>
   yena nirvāsyate rāṣṭrād vanavāsāya rāghavaḥ<br>
  <font color="GREEN" size="-1">5</font>
  na taṃ paśyāmy ahaṃ loke parokṣam api yo naraḥ<br>
   amitro 'pi nirasto 'pi yo 'sya doṣam udāharet<br>
  <font color="GREEN" size="-1">6</font>
  devakalpam ṛjuṃ dāntaṃ ripūṇām api vatsalam<br>
   avekṣamāṇaḥ ko dharmaṃ tyajet putram akāraṇāt<br>
  <font color="GREEN" size="-1">7</font>
  tad idaṃ vacanaṃ rājñaḥ punar bālyam upeyuṣaḥ<br>
   putraḥ ko hṛdaye kuryād rājavṛttam anusmaran<br>
  <font color="GREEN" size="-1">8</font>
  yāvad eva na jānāti kaś cid artham imaṃ naraḥ<br>
   tāvad eva mayā sādham ātmasthaṃ kuru śāsanam<br>
  <font color="GREEN" size="-1">9</font>
  mayā pārśve sadhanuṣā tava guptasya rāghava<br>
   kaḥ samartho 'dhikaṃ kartuṃ kṛtāntasyeva tiṣṭhataḥ<br>
  <font color="GREEN" size="-1">10</font>
  nirmanuṣyām imāṃ sarvām ayodhyāṃ manujarṣabha<br>
    kariṣyāmi śarais tīkṣṇair yadi sthāsyati vipriye<br>
 <font color="GREEN" size="-1">11</font>
  bharatasyātha pakṣyo vā yo vāsya hitam icchati<br>
    sarvān etān vadhiṣyāmi mṛdur hi paribhūyate<br>
 <font color="GREEN" size="-1">12</font>
  tvayā caiva mayā caiva kṛtvā vairam anuttamam<br>
    kasya śaktiḥ śriyaṃ dātuṃ bharatāyāriśāsana<br>
 <font color="GREEN" size="-1">13</font>
  anurakto 'smi bhāvena bhrātaraṃ devi tattvataḥ<br>
    satyena dhanuṣā caiva datteneṣṭena te śape<br>
 <font color="GREEN" size="-1">14</font>
  dīptam agnim araṇyaṃ vā yadi rāmaḥ pravekṣyate<br>
    praviṣṭaṃ tatra māṃ devi tvaṃ pūrvam avadhāraya<br>
 <font color="GREEN" size="-1">15</font>
  harāmi vīryād duḥkhaṃ te tamaḥ sūrya ivoditaḥ<br>
    devī paśyatu me vīryaṃ rāghavaś caiva paśyatu<br>
 <font color="GREEN" size="-1">16</font>
  etat tu vacanaṃ śrutvā lakṣmaṇasya mahātmanaḥ<br>
    uvāca rāmaṃ kausalyā rudantī śokalālasā<br>
 <font color="GREEN" size="-1">17</font>
  bhrātus te vadataḥ putra lakṣmaṇasya śrutaṃ tvayā<br>
    yad atrānantaraṃ tat tvaṃ kuruṣva yadi rocate<br>
 <font color="GREEN" size="-1">18</font>
  na cādharmyaṃ vacaḥ śrutvā sapatnyā mama bhāṣitam<br>
    vihāya śokasaṃtaptāṃ gantum arhasi mām itaḥ<br>
 <font color="GREEN" size="-1">19</font>
  dharmajña yadi dharmiṣṭho dharmaṃ caritum icchasi<br>
    śuśrūṣa mām ihasthas tvaṃ cara dharmam anuttamam<br>
 <font color="GREEN" size="-1">20</font>
  śuśrūṣur jananīṃ putra svagṛhe niyato vasan<br>
    pareṇa tapasā yuktaḥ kāśyapas tridivaṃ gataḥ<br>
 <font color="GREEN" size="-1">21</font>
  yathaiva rājā pūjyas te gauraveṇa tathā hy aham<br>
    tvāṃ nāham anujānāmi na gantavyam ito vanam<br>
 <font color="GREEN" size="-1">22</font>
  tvadviyogān na me kāryaṃ jīvitena sukhena vā<br>
    tvayā saha mama śreyas tṛṇānām api bhakṣaṇam<br>
 <font color="GREEN" size="-1">23</font>
  yadi tvaṃ yāsyasi vanaṃ tyaktvā māṃ śokalālasām<br>
    ahaṃ prāyam ihāsiṣye na hi śakṣyāmi jīvitum<br>
 <font color="GREEN" size="-1">24</font>
  tatas tvaṃ prāpsyase putra nirayaṃ lokaviśrutam<br>
    brahmahatyām ivādharmāt samudraḥ saritāṃ patiḥ<br>
 <font color="GREEN" size="-1">25</font>
  vilapantīṃ tathā dīnāṃ kausalyāṃ jananīṃ tataḥ<br>
    uvāca rāmo dharmātmā vacanaṃ dharmasaṃhitam<br>
 <font color="GREEN" size="-1">26</font>
  nāsti śaktiḥ pitur vākyaṃ samatikramituṃ mama<br>
    prasādaye tvāṃ śirasā gantum icchāmy ahaṃ vanam<br>
 <font color="GREEN" size="-1">27</font>
  ṛṣiṇā ca pitur vākyaṃ kurvatā vratacāriṇā<br>
    gaur hatā jānatā dharmaṃ kaṇḍunāpi vipaścitā<br>
 <font color="GREEN" size="-1">28</font>
  asmākaṃ ca kule pūrvaṃ sagarasyājñayā pituḥ<br>
    khanadbhiḥ sāgarair bhūtim avāptaḥ sumahān vadhaḥ<br>
 <font color="GREEN" size="-1">29</font>
  jāmadagnyena rāmeṇa reṇukā jananī svayam<br>
    kṛttā paraśunāraṇye pitur vacanakāriṇā<br>
 <font color="GREEN" size="-1">30</font>
  na khalv etan mayaikena kriyate pitṛśāsanam<br>
    pūrvair ayam abhipreto gato mārgo 'nugamyate<br>
 <font color="GREEN" size="-1">31</font>
  tad etat tu mayā kāryaṃ kriyate bhuvi nānyathā<br>
    pitur hi vacanaṃ kurvan na kaś cin nāma hīyate<br>
 <font color="GREEN" size="-1">32</font>
  tām evam uktvā jananīṃ lakṣmaṇaṃ punar abravīt<br>
    tava lakṣmaṇa jānāmi mayi sneham anuttamam<br>
    abhiprāyam avijñāya satyasya ca śamasya ca<br>
 <font color="GREEN" size="-1">33</font>
  dharmo hi paramo loke dharme satyaṃ pratiṣṭhitam<br>
    dharmasaṃśritam etac ca pitur vacanam uttamam<br>
 <font color="GREEN" size="-1">34</font>
  saṃśrutya ca pitur vākyaṃ mātur vā brāhmaṇasya vā<br>
    na kartavyaṃ vṛthā vīra dharmam āśritya tiṣṭhatā<br>
 <font color="GREEN" size="-1">35</font>
  so 'haṃ na śakṣyāmi pitur niyogam ativartitum<br>
    pitur hi vacanād vīra kaikeyyāhaṃ pracoditaḥ<br>
 <font color="GREEN" size="-1">36</font>
  tad enāṃ visṛjānāryāṃ kṣatradharmāśritāṃ matim<br>
    dharmam āśraya mā taikṣṇyaṃ madbuddhir anugamyatām<br>
 <font color="GREEN" size="-1">37</font>
  tam evam uktvā sauhārdād bhrātaraṃ lakṣmaṇāgrajaḥ<br>
    uvāca bhūyaḥ kausalyāṃ prāñjaliḥ śirasānataḥ<br>
 <font color="GREEN" size="-1">38</font>
  anumanyasva māṃ devi gamiṣyantam ito vanam<br>
    śāpitāsi mama prāṇaiḥ kuru svastyayanāni me<br>
    tīrṇapratijñaś ca vanāt punar eṣyāmy ahaṃ purīm<br>
 <font color="GREEN" size="-1">39</font>
  yaśo hy ahaṃ kevalarājyakāraṇān; na pṛṣṭhataḥ kartum alaṃ mahodayam<br>
    adīrghakāle na tu devi jīvite; vṛṇe 'varām adya mahīm adharmataḥ<br>
 <font color="GREEN" size="-1">40</font>
  prasādayan naravṛṣabhaḥ sa mātaraṃ; parākramāj jigamiṣur eva daṇḍakān<br>
    athānujaṃ bhṛśam anuśāsya darśanaṃ; cakāra tāṃ hṛdi jananīṃ pradakṣiṇam<br>
 </td>
 <td width="50%">
  <font color="GREEN" size="-1">1</font>
  तथा तु विलपन्तीं तां कौसल्यां राममातरम<br>
   उवाच लक्ष्मणॊ दीनस तत कालसदृशं वचः<br>
  <font color="GREEN" size="-1">2</font>
  न रॊचते ममाप्य एतद आर्ये यद राघवॊ वनम<br>
   तयक्त्वा राज्यश्रियं गच्छेत सत्रिया वाक्यवशं गतः<br>
  <font color="GREEN" size="-1">3</font>
  विपरीतश च वृद्धश च विषयैश च परधर्षितः<br>
   नृपः किम इव न बरूयाच चॊद्यमानः समन्मथः<br>
  <font color="GREEN" size="-1">4</font>
  नास्यापराधं पश्यामि नापि दॊषं तथा विधम<br>
   येन निर्वास्यते राष्ट्राद वनवासाय राघवः<br>
  <font color="GREEN" size="-1">5</font>
  न तं पश्याम्य अहं लॊके परॊक्षम अपि यॊ नरः<br>
   अमित्रॊ ऽपि निरस्तॊ ऽपि यॊ ऽसय दॊषम उदाहरेत<br>
  <font color="GREEN" size="-1">6</font>
  देवकल्पम ऋजुं दान्तं रिपूणाम अपि वत्सलम<br>
   अवेक्षमाणः कॊ धर्मं तयजेत पुत्रम अकारणात<br>
  <font color="GREEN" size="-1">7</font>
  तद इदं वचनं राज्ञः पुनर बाल्यम उपेयुषः<br>
   पुत्रः कॊ हृदये कुर्याद राजवृत्तम अनुस्मरन<br>
  <font color="GREEN" size="-1">8</font>
  यावद एव न जानाति कश चिद अर्थम इमं नरः<br>
   तावद एव मया साधम आत्मस्थं कुरु शासनम<br>
  <font color="GREEN" size="-1">9</font>
  मया पार्श्वे सधनुषा तव गुप्तस्य राघव<br>
   कः समर्थॊ ऽधिकं कर्तुं कृतान्तस्येव तिष्ठतः<br>
  <font color="GREEN" size="-1">10</font>
  निर्मनुष्याम इमां सर्वाम अयॊध्यां मनुजर्षभ<br>
    करिष्यामि शरैस तीक्ष्णैर यदि सथास्यति विप्रिये<br>
 <font color="GREEN" size="-1">11</font>
  भरतस्याथ पक्ष्यॊ वा यॊ वास्य हितम इच्छति<br>
    सर्वान एतान वधिष्यामि मृदुर हि परिभूयते<br>
 <font color="GREEN" size="-1">12</font>
  तवया चैव मया चैव कृत्वा वैरम अनुत्तमम<br>
    कस्य शक्तिः शरियं दातुं भरतायारिशासन<br>
 <font color="GREEN" size="-1">13</font>
  अनुरक्तॊ ऽसमि भावेन भरातरं देवि तत्त्वतः<br>
    सत्येन धनुषा चैव दत्तेनेष्टेन ते शपे<br>
 <font color="GREEN" size="-1">14</font>
  दीप्तम अग्निम अरण्यं वा यदि रामः परवेक्ष्यते<br>
    परविष्टं तत्र मां देवि तवं पूर्वम अवधारय<br>
 <font color="GREEN" size="-1">15</font>
  हरामि वीर्याद दुःखं ते तमः सूर्य इवॊदितः<br>
    देवी पश्यतु मे वीर्यं राघवश चैव पश्यतु<br>
 <font color="GREEN" size="-1">16</font>
  एतत तु वचनं शरुत्वा लक्ष्मणस्य महात्मनः<br>
    उवाच रामं कौसल्या रुदन्ती शॊकलालसा<br>
 <font color="GREEN" size="-1">17</font>
  भरातुस ते वदतः पुत्र लक्ष्मणस्य शरुतं तवया<br>
    यद अत्रानन्तरं तत तवं कुरुष्व यदि रॊचते<br>
 <font color="GREEN" size="-1">18</font>
  न चाधर्म्यं वचः शरुत्वा सपत्न्या मम भाषितम<br>
    विहाय शॊकसंतप्तां गन्तुम अर्हसि माम इतः<br>
 <font color="GREEN" size="-1">19</font>
  धर्मज्ञ यदि धर्मिष्ठॊ धर्मं चरितुम इच्छसि<br>
    शुश्रूष माम इहस्थस तवं चर धर्मम अनुत्तमम<br>
 <font color="GREEN" size="-1">20</font>
  शुश्रूषुर जननीं पुत्र सवगृहे नियतॊ वसन<br>
    परेण तपसा युक्तः काश्यपस तरिदिवं गतः<br>
 <font color="GREEN" size="-1">21</font>
  यथैव राजा पूज्यस ते गौरवेण तथा हय अहम<br>
    तवां नाहम अनुजानामि न गन्तव्यम इतॊ वनम<br>
 <font color="GREEN" size="-1">22</font>
  तवद्वियॊगान न मे कार्यं जीवितेन सुखेन वा<br>
    तवया सह मम शरेयस तृणानाम अपि भक्षणम<br>
 <font color="GREEN" size="-1">23</font>
  यदि तवं यास्यसि वनं तयक्त्वा मां शॊकलालसाम<br>
    अहं परायम इहासिष्ये न हि शक्ष्यामि जीवितुम<br>
 <font color="GREEN" size="-1">24</font>
  ततस तवं पराप्स्यसे पुत्र निरयं लॊकविश्रुतम<br>
    बरह्महत्याम इवाधर्मात समुद्रः सरितां पतिः<br>
 <font color="GREEN" size="-1">25</font>
  विलपन्तीं तथा दीनां कौसल्यां जननीं ततः<br>
    उवाच रामॊ धर्मात्मा वचनं धर्मसंहितम<br>
 <font color="GREEN" size="-1">26</font>
  नास्ति शक्तिः पितुर वाक्यं समतिक्रमितुं मम<br>
    परसादये तवां शिरसा गन्तुम इच्छाम्य अहं वनम<br>
 <font color="GREEN" size="-1">27</font>
  ऋषिणा च पितुर वाक्यं कुर्वता वरतचारिणा<br>
    गौर हता जानता धर्मं कण्डुनापि विपश्चिता<br>
 <font color="GREEN" size="-1">28</font>
  अस्माकं च कुले पूर्वं सगरस्याज्ञया पितुः<br>
    खनद्भिः सागरैर भूतिम अवाप्तः सुमहान वधः<br>
 <font color="GREEN" size="-1">29</font>
  जामदग्न्येन रामेण रेणुका जननी सवयम<br>
    कृत्ता परशुनारण्ये पितुर वचनकारिणा<br>
 <font color="GREEN" size="-1">30</font>
  न खल्व एतन मयैकेन करियते पितृशासनम<br>
    पूर्वैर अयम अभिप्रेतॊ गतॊ मार्गॊ ऽनुगम्यते<br>
 <font color="GREEN" size="-1">31</font>
  तद एतत तु मया कार्यं करियते भुवि नान्यथा<br>
    पितुर हि वचनं कुर्वन न कश चिन नाम हीयते<br>
 <font color="GREEN" size="-1">32</font>
  ताम एवम उक्त्वा जननीं लक्ष्मणं पुनर अब्रवीत<br>
    तव लक्ष्मण जानामि मयि सनेहम अनुत्तमम<br>
    अभिप्रायम अविज्ञाय सत्यस्य च शमस्य च<br>
 <font color="GREEN" size="-1">33</font>
  धर्मॊ हि परमॊ लॊके धर्मे सत्यं परतिष्ठितम<br>
    धर्मसंश्रितम एतच च पितुर वचनम उत्तमम<br>
 <font color="GREEN" size="-1">34</font>
  संश्रुत्य च पितुर वाक्यं मातुर वा बराह्मणस्य वा<br>
    न कर्तव्यं वृथा वीर धर्मम आश्रित्य तिष्ठता<br>
 <font color="GREEN" size="-1">35</font>
  सॊ ऽहं न शक्ष्यामि पितुर नियॊगम अतिवर्तितुम<br>
    पितुर हि वचनाद वीर कैकेय्याहं परचॊदितः<br>
 <font color="GREEN" size="-1">36</font>
  तद एनां विसृजानार्यां कषत्रधर्माश्रितां मतिम<br>
    धर्मम आश्रय मा तैक्ष्ण्यं मद्बुद्धिर अनुगम्यताम<br>
 <font color="GREEN" size="-1">37</font>
  तम एवम उक्त्वा सौहार्दाद भरातरं लक्ष्मणाग्रजः<br>
    उवाच भूयः कौसल्यां पराञ्जलिः शिरसानतः<br>
 <font color="GREEN" size="-1">38</font>
  अनुमन्यस्व मां देवि गमिष्यन्तम इतॊ वनम<br>
    शापितासि मम पराणैः कुरु सवस्त्ययनानि मे<br>
    तीर्णप्रतिज्ञश च वनात पुनर एष्याम्य अहं पुरीम<br>
 <font color="GREEN" size="-1">39</font>
  यशॊ हय अहं केवलराज्यकारणान; न पृष्ठतः कर्तुम अलं महॊदयम<br>
    अदीर्घकाले न तु देवि जीविते; वृणे ऽवराम अद्य महीम अधर्मतः<br>
 <font color="GREEN" size="-1">40</font>
  परसादयन नरवृषभः स मातरं; पराक्रमाज जिगमिषुर एव दण्डकान<br>
    अथानुजं भृशम अनुशास्य दर्शनं; चकार तां हृदि जननीं परदक्षिणम<br>
 </td>
 
 </table>
 <p></p><div class="filenav">
 <hr>
 <center>
 <a href="rys2019.htm">Next: Chapter 19</a></center>
 </div>
 </center></body>