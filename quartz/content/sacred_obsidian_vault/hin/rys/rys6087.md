<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi06.htm">Book 6 Index</a><br>
  
 <a href="rys6086.htm">Previous</a> 
 <a href="rys6088.htm">Next</a> 
 
 </div>
 <hr>
 
 <h3 align="CENTER">Book 6<br>Chapter 87
 </h3><table width="100%">
 <td width="50%">
  <font color="GREEN" size="-1">1</font>
  mahodaramahāpārśvau hatau dṛṣṭvā tu rākṣasau<br>
   tasmiṃś ca nihate vīre virūpākṣe mahābale<br>
  <font color="GREEN" size="-1">2</font>
  āviveśa mahān krodho rāvaṇaṃ tu mahāmṛdhe<br>
   sūtaṃ saṃcodayām āsa vākyaṃ cedam uvāca ha<br>
  <font color="GREEN" size="-1">3</font>
  nihatānām amātyānāṃ ruddhasya nagarasya ca<br>
   duḥkham eṣo 'paneṣyāmi hatvā tau rāmalakṣmaṇau<br>
  <font color="GREEN" size="-1">4</font>
  rāmavṛkṣaṃ raṇe hanmi sītāpuṣpaphalapradam<br>
   praśākhā yasya sugrīvo jāmbavān kumudo nalaḥ<br>
  <font color="GREEN" size="-1">5</font>
  sa diśo daśa ghoṣeṇa rathasyātiratho mahān<br>
   nādayan prayayau tūrṇaṃ rāghavaṃ cābhyavartata<br>
  <font color="GREEN" size="-1">6</font>
  pūritā tena śabdena sanadīgirikānanā<br>
   saṃcacāla mahī sarvā savarāhamṛgadvipā<br>
  <font color="GREEN" size="-1">7</font>
  tāmasaṃ sumahāghoraṃ cakārāstraṃ sudāruṇam<br>
   nirdadāha kapīn sarvāṃs te prapetuḥ samantataḥ<br>
  <font color="GREEN" size="-1">8</font>
  tāny anīkāny anekāni rāvaṇasya śarottamaiḥ<br>
   dṛṣṭvā bhagnāni śataśo rāghavaḥ paryavasthitaḥ<br>
  <font color="GREEN" size="-1">9</font>
  sa dadarśa tato rāmaṃ tiṣṭhantam aparājitam<br>
   lakṣmaṇena saha bhrātrā viṣṇunā vāsavaṃ yathā<br>
  <font color="GREEN" size="-1">10</font>
  ālikhantam ivākāśam avaṣṭabhya mahad dhanuḥ<br>
    padmapatraviśālākṣaṃ dīrghabāhum ariṃdamam<br>
 <font color="GREEN" size="-1">11</font>
  vānarāṃś ca raṇe bhagnān āpatantaṃ ca rāvaṇam<br>
    samīkṣya rāghavo hṛṣṭo madhye jagrāha kārmukam<br>
 <font color="GREEN" size="-1">12</font>
  visphārayitum ārebhe tataḥ sa dhanur uttamam<br>
    mahāvegaṃ mahānādaṃ nirbhindann iva medinīm<br>
 <font color="GREEN" size="-1">13</font>
  tayoḥ śarapathaṃ prāpya rāvaṇo rājaputrayoḥ<br>
    sa babhūva yathā rāhuḥ samīpe śaśisūryayoḥ<br>
 <font color="GREEN" size="-1">14</font>
  rāvaṇasya ca bāṇaughai rāmavispharitena ca<br>
    śabdena rākṣasās tena petuś ca śataśas tadā<br>
 <font color="GREEN" size="-1">15</font>
  tam icchan prathamaṃ yoddhuṃ lakṣmaṇo niśitaiḥ śaraiḥ<br>
    mumoca dhanur āyamya śarān agniśikhopamān<br>
 <font color="GREEN" size="-1">16</font>
  tān muktamātrān ākāśe lakṣmaṇena dhanuṣmatā<br>
    bāṇān bāṇair mahātejā rāvaṇaḥ pratyavārayat<br>
 <font color="GREEN" size="-1">17</font>
  ekam ekena bāṇena tribhis trīn daśabhir daśa<br>
    lakṣmaṇasya praciccheda darśayan pāṇilāghavam<br>
 <font color="GREEN" size="-1">18</font>
  abhyatikramya saumitriṃ rāvaṇaḥ samitiṃjayaḥ<br>
    āsasāda tato rāmaṃ sthitaṃ śailam ivācalam<br>
 <font color="GREEN" size="-1">19</font>
  sa saṃkhye rāmam āsādya krodhasaṃraktalocanaḥ<br>
    vyasṛjac charavarṇāni rāvaṇo rāghavopari<br>
 <font color="GREEN" size="-1">20</font>
  śaradhārās tato rāmo rāvaṇasya dhanuścyutāḥ<br>
    dṛṣṭvaivāpatitāḥ śīghraṃ bhallāñ jagrāha satvaram<br>
 <font color="GREEN" size="-1">21</font>
  tāñ śaraughāṃs tato bhallais tīkṣṇaiś ciccheda rāghavaḥ<br>
    dīpyamānān mahāvegān kruddhān āśīviṣān iva<br>
 <font color="GREEN" size="-1">22</font>
  rāghavo rāvaṇaṃ tūrṇaṃ rāvaṇo rāghavaṃ tathā<br>
    anyonyaṃ vividhais tīkṣṇaiḥ śarair abhivavarṣatuḥ<br>
 <font color="GREEN" size="-1">23</font>
  ceratuś ca ciraṃ citraṃ maṇḍalaṃ savyadakṣiṇam<br>
    bāṇavegān samudīkṣya samareṣv aparājitau<br>
 <font color="GREEN" size="-1">24</font>
  tayor bhūtāni vitreṣur yugapat saṃprayudhyatoḥ<br>
    raudrayoḥ sāyakamucor yamāntakanikāśayoḥ<br>
 <font color="GREEN" size="-1">25</font>
  saṃtataṃ vividhair bāṇair babhūva gaganaṃ tadā<br>
    ghanair ivātapāpāye vidyunmālāsamākulaiḥ<br>
 <font color="GREEN" size="-1">26</font>
  gavākṣitam ivākāśaṃ babhūva śūravṛṣṭibhiḥ<br>
    mahāvegaiḥ sutīkṣṇāgrair gṛdhrapatraiḥ suvājitaiḥ<br>
 <font color="GREEN" size="-1">27</font>
  śarāndhakāraṃ tau bhīmaṃ cakratuḥ paramaṃ tadā<br>
    gate 'staṃ tapane cāpi mahāmeghāv ivotthitau<br>
 <font color="GREEN" size="-1">28</font>
  babhūva tumulaṃ yuddham anyonyavadhakāṅkṣiṇoḥ<br>
    anāsādyam acintyaṃ ca vṛtravāsavayor iva<br>
 <font color="GREEN" size="-1">29</font>
  ubhau hi parameṣvāsāv ubhau śastraviśāradau<br>
    ubhau cāstravidāṃ mukhyāv ubhau yuddhe viceratuḥ<br>
 <font color="GREEN" size="-1">30</font>
  ubhau hi yena vrajatas tena tena śarormayaḥ<br>
    ūrmayo vāyunā viddhā jagmuḥ sāgarayor iva<br>
 <font color="GREEN" size="-1">31</font>
  tataḥ saṃsaktahastas tu rāvaṇo lokarāvaṇaḥ<br>
    nārācamālāṃ rāmasya lalāṭe pratyamuñcata<br>
 <font color="GREEN" size="-1">32</font>
  raudracāpaprayuktāṃ tāṃ nīlotpaladalaprabhām<br>
    śirasā dhārayan rāmo na vyathāṃ pratyapadyata<br>
 <font color="GREEN" size="-1">33</font>
  atha mantrān api japan raudram astram udīrayan<br>
    śarān bhūyaḥ samādāya rāmaḥ krodhasamanvitaḥ<br>
 <font color="GREEN" size="-1">34</font>
  mumoca ca mahātejāś cāpam āyamya vīryavān<br>
    tāñ śarān rākṣasendrāya cikṣepācchinnasāyakaḥ<br>
 <font color="GREEN" size="-1">35</font>
  te mahāmeghasaṃkāśe kavace patitāḥ śarāḥ<br>
    avadhye rākṣasendrasya na vyathāṃ janayaṃs tadā<br>
 <font color="GREEN" size="-1">36</font>
  punar evātha taṃ rāmo rathasthaṃ rākṣasādhipam<br>
    lalāṭe paramāstreṇa sarvāstrakuśalo 'bhinat<br>
 <font color="GREEN" size="-1">37</font>
  te bhittvā bāṇarūpāṇi pañcaśīrṣā ivoragāḥ<br>
    śvasanto viviśur bhūmiṃ rāvaṇapratikūlatāḥ<br>
 <font color="GREEN" size="-1">38</font>
  nihatya rāghavasyāstraṃ rāvaṇaḥ krodhamūrchitaḥ<br>
    āsuraṃ sumahāghoram anyad astraṃ samādade<br>
 <font color="GREEN" size="-1">39</font>
  siṃhavyāghramukhāṃś cānyān kaṅkakāka mukhān api<br>
    gṛdhraśyenamukhāṃś cāpi sṛgālavadanāṃs tathā<br>
 <font color="GREEN" size="-1">40</font>
  īhāmṛgamuhāṃś cānyān vyāditāsyān bhayāvahān<br>
    pañcāsyāṁl lelihānāṃś ca sasarja niśitāñ śarān<br>
 <font color="GREEN" size="-1">41</font>
  śarān kharamukhāṃś cānyān varāhamukhasaṃsthitān<br>
    śvānakukkuṭavaktrāṃś ca makarāśīviṣānanān<br>
 <font color="GREEN" size="-1">42</font>
  etāṃś cānyāṃś ca māyābhiḥ sasarja niśitāñ śarān<br>
    rāmaṃ prati mahātejāḥ kruddhaḥ sarpa iva śvasan<br>
 <font color="GREEN" size="-1">43</font>
  āsureṇa samāviṣṭaḥ so 'streṇa raghunandanaḥ<br>
    sasarjāstraṃ mahotsāhaḥ pāvakaṃ pāvakopamaḥ<br>
 <font color="GREEN" size="-1">44</font>
  agnidīptamukhān bāṇāṃs tathā sūryamukhān api<br>
    candrārdhacandravaktrāṃś ca dhūmaketumukhān api<br>
 <font color="GREEN" size="-1">45</font>
  grahanakṣatravarṇāṃś ca maholkā mukhasaṃsthitān<br>
    vidyujjihvopamāṃś cānyān sasarja niśitāñ śarān<br>
 <font color="GREEN" size="-1">46</font>
  te rāvaṇaśarā ghorā rāghavāstrasamāhatāḥ<br>
    vilayaṃ jagmur ākāśe jagmuś caiva sahasraśaḥ<br>
 <font color="GREEN" size="-1">47</font>
  tad astraṃ nihataṃ dṛṣṭvā rāmeṇākliṣṭakarmaṇā<br>
    hṛṣṭā nedus tataḥ sarve kapayaḥ kāmarūpiṇaḥ<br>
 </td>
 <td width="50%">
  <font color="GREEN" size="-1">1</font>
  महॊदरमहापार्श्वौ हतौ दृष्ट्वा तु राक्षसौ<br>
   तस्मिंश च निहते वीरे विरूपाक्षे महाबले<br>
  <font color="GREEN" size="-1">2</font>
  आविवेश महान करॊधॊ रावणं तु महामृधे<br>
   सूतं संचॊदयाम आस वाक्यं चेदम उवाच ह<br>
  <font color="GREEN" size="-1">3</font>
  निहतानाम अमात्यानां रुद्धस्य नगरस्य च<br>
   दुःखम एषॊ ऽपनेष्यामि हत्वा तौ रामलक्ष्मणौ<br>
  <font color="GREEN" size="-1">4</font>
  रामवृक्षं रणे हन्मि सीतापुष्पफलप्रदम<br>
   परशाखा यस्य सुग्रीवॊ जाम्बवान कुमुदॊ नलः<br>
  <font color="GREEN" size="-1">5</font>
  स दिशॊ दश घॊषेण रथस्यातिरथॊ महान<br>
   नादयन परययौ तूर्णं राघवं चाभ्यवर्तत<br>
  <font color="GREEN" size="-1">6</font>
  पूरिता तेन शब्देन सनदीगिरिकानना<br>
   संचचाल मही सर्वा सवराहमृगद्विपा<br>
  <font color="GREEN" size="-1">7</font>
  तामसं सुमहाघॊरं चकारास्त्रं सुदारुणम<br>
   निर्ददाह कपीन सर्वांस ते परपेतुः समन्ततः<br>
  <font color="GREEN" size="-1">8</font>
  तान्य अनीकान्य अनेकानि रावणस्य शरॊत्तमैः<br>
   दृष्ट्वा भग्नानि शतशॊ राघवः पर्यवस्थितः<br>
  <font color="GREEN" size="-1">9</font>
  स ददर्श ततॊ रामं तिष्ठन्तम अपराजितम<br>
   लक्ष्मणेन सह भरात्रा विष्णुना वासवं यथा<br>
  <font color="GREEN" size="-1">10</font>
  आलिखन्तम इवाकाशम अवष्टभ्य महद धनुः<br>
    पद्मपत्रविशालाक्षं दीर्घबाहुम अरिंदमम<br>
 <font color="GREEN" size="-1">11</font>
  वानरांश च रणे भग्नान आपतन्तं च रावणम<br>
    समीक्ष्य राघवॊ हृष्टॊ मध्ये जग्राह कार्मुकम<br>
 <font color="GREEN" size="-1">12</font>
  विस्फारयितुम आरेभे ततः स धनुर उत्तमम<br>
    महावेगं महानादं निर्भिन्दन्न इव मेदिनीम<br>
 <font color="GREEN" size="-1">13</font>
  तयॊः शरपथं पराप्य रावणॊ राजपुत्रयॊः<br>
    स बभूव यथा राहुः समीपे शशिसूर्ययॊः<br>
 <font color="GREEN" size="-1">14</font>
  रावणस्य च बाणौघै रामविस्फरितेन च<br>
    शब्देन राक्षसास तेन पेतुश च शतशस तदा<br>
 <font color="GREEN" size="-1">15</font>
  तम इच्छन परथमं यॊद्धुं लक्ष्मणॊ निशितैः शरैः<br>
    मुमॊच धनुर आयम्य शरान अग्निशिखॊपमान<br>
 <font color="GREEN" size="-1">16</font>
  तान मुक्तमात्रान आकाशे लक्ष्मणेन धनुष्मता<br>
    बाणान बाणैर महातेजा रावणः परत्यवारयत<br>
 <font color="GREEN" size="-1">17</font>
  एकम एकेन बाणेन तरिभिस तरीन दशभिर दश<br>
    लक्ष्मणस्य परचिच्छेद दर्शयन पाणिलाघवम<br>
 <font color="GREEN" size="-1">18</font>
  अभ्यतिक्रम्य सौमित्रिं रावणः समितिंजयः<br>
    आससाद ततॊ रामं सथितं शैलम इवाचलम<br>
 <font color="GREEN" size="-1">19</font>
  स संख्ये रामम आसाद्य करॊधसंरक्तलॊचनः<br>
    वयसृजच छरवर्णानि रावणॊ राघवॊपरि<br>
 <font color="GREEN" size="-1">20</font>
  शरधारास ततॊ रामॊ रावणस्य धनुश्च्युताः<br>
    दृष्ट्वैवापतिताः शीघ्रं भल्लाञ जग्राह सत्वरम<br>
 <font color="GREEN" size="-1">21</font>
  ताञ शरौघांस ततॊ भल्लैस तीक्ष्णैश चिच्छेद राघवः<br>
    दीप्यमानान महावेगान करुद्धान आशीविषान इव<br>
 <font color="GREEN" size="-1">22</font>
  राघवॊ रावणं तूर्णं रावणॊ राघवं तथा<br>
    अन्यॊन्यं विविधैस तीक्ष्णैः शरैर अभिववर्षतुः<br>
 <font color="GREEN" size="-1">23</font>
  चेरतुश च चिरं चित्रं मण्डलं सव्यदक्षिणम<br>
    बाणवेगान समुदीक्ष्य समरेष्व अपराजितौ<br>
 <font color="GREEN" size="-1">24</font>
  तयॊर भूतानि वित्रेषुर युगपत संप्रयुध्यतॊः<br>
    रौद्रयॊः सायकमुचॊर यमान्तकनिकाशयॊः<br>
 <font color="GREEN" size="-1">25</font>
  संततं विविधैर बाणैर बभूव गगनं तदा<br>
    घनैर इवातपापाये विद्युन्मालासमाकुलैः<br>
 <font color="GREEN" size="-1">26</font>
  गवाक्षितम इवाकाशं बभूव शूरवृष्टिभिः<br>
    महावेगैः सुतीक्ष्णाग्रैर गृध्रपत्रैः सुवाजितैः<br>
 <font color="GREEN" size="-1">27</font>
  शरान्धकारं तौ भीमं चक्रतुः परमं तदा<br>
    गते ऽसतं तपने चापि महामेघाव इवॊत्थितौ<br>
 <font color="GREEN" size="-1">28</font>
  बभूव तुमुलं युद्धम अन्यॊन्यवधकाङ्क्षिणॊः<br>
    अनासाद्यम अचिन्त्यं च वृत्रवासवयॊर इव<br>
 <font color="GREEN" size="-1">29</font>
  उभौ हि परमेष्वासाव उभौ शस्त्रविशारदौ<br>
    उभौ चास्त्रविदां मुख्याव उभौ युद्धे विचेरतुः<br>
 <font color="GREEN" size="-1">30</font>
  उभौ हि येन वरजतस तेन तेन शरॊर्मयः<br>
    ऊर्मयॊ वायुना विद्धा जग्मुः सागरयॊर इव<br>
 <font color="GREEN" size="-1">31</font>
  ततः संसक्तहस्तस तु रावणॊ लॊकरावणः<br>
    नाराचमालां रामस्य ललाटे परत्यमुञ्चत<br>
 <font color="GREEN" size="-1">32</font>
  रौद्रचापप्रयुक्तां तां नीलॊत्पलदलप्रभाम<br>
    शिरसा धारयन रामॊ न वयथां परत्यपद्यत<br>
 <font color="GREEN" size="-1">33</font>
  अथ मन्त्रान अपि जपन रौद्रम अस्त्रम उदीरयन<br>
    शरान भूयः समादाय रामः करॊधसमन्वितः<br>
 <font color="GREEN" size="-1">34</font>
  मुमॊच च महातेजाश चापम आयम्य वीर्यवान<br>
    ताञ शरान राक्षसेन्द्राय चिक्षेपाच्छिन्नसायकः<br>
 <font color="GREEN" size="-1">35</font>
  ते महामेघसंकाशे कवचे पतिताः शराः<br>
    अवध्ये राक्षसेन्द्रस्य न वयथां जनयंस तदा<br>
 <font color="GREEN" size="-1">36</font>
  पुनर एवाथ तं रामॊ रथस्थं राक्षसाधिपम<br>
    ललाटे परमास्त्रेण सर्वास्त्रकुशलॊ ऽभिनत<br>
 <font color="GREEN" size="-1">37</font>
  ते भित्त्वा बाणरूपाणि पञ्चशीर्षा इवॊरगाः<br>
    शवसन्तॊ विविशुर भूमिं रावणप्रतिकूलताः<br>
 <font color="GREEN" size="-1">38</font>
  निहत्य राघवस्यास्त्रं रावणः करॊधमूर्छितः<br>
    आसुरं सुमहाघॊरम अन्यद अस्त्रं समाददे<br>
 <font color="GREEN" size="-1">39</font>
  सिंहव्याघ्रमुखांश चान्यान कङ्ककाक मुखान अपि<br>
    गृध्रश्येनमुखांश चापि सृगालवदनांस तथा<br>
 <font color="GREEN" size="-1">40</font>
  ईहामृगमुहांश चान्यान वयादितास्यान भयावहान<br>
    पञ्चास्याँल लेलिहानांश च ससर्ज निशिताञ शरान<br>
 <font color="GREEN" size="-1">41</font>
  शरान खरमुखांश चान्यान वराहमुखसंस्थितान<br>
    शवानकुक्कुटवक्त्रांश च मकराशीविषाननान<br>
 <font color="GREEN" size="-1">42</font>
  एतांश चान्यांश च मायाभिः ससर्ज निशिताञ शरान<br>
    रामं परति महातेजाः करुद्धः सर्प इव शवसन<br>
 <font color="GREEN" size="-1">43</font>
  आसुरेण समाविष्टः सॊ ऽसत्रेण रघुनन्दनः<br>
    ससर्जास्त्रं महॊत्साहः पावकं पावकॊपमः<br>
 <font color="GREEN" size="-1">44</font>
  अग्निदीप्तमुखान बाणांस तथा सूर्यमुखान अपि<br>
    चन्द्रार्धचन्द्रवक्त्रांश च धूमकेतुमुखान अपि<br>
 <font color="GREEN" size="-1">45</font>
  गरहनक्षत्रवर्णांश च महॊल्का मुखसंस्थितान<br>
    विद्युज्जिह्वॊपमांश चान्यान ससर्ज निशिताञ शरान<br>
 <font color="GREEN" size="-1">46</font>
  ते रावणशरा घॊरा राघवास्त्रसमाहताः<br>
    विलयं जग्मुर आकाशे जग्मुश चैव सहस्रशः<br>
 <font color="GREEN" size="-1">47</font>
  तद अस्त्रं निहतं दृष्ट्वा रामेणाक्लिष्टकर्मणा<br>
    हृष्टा नेदुस ततः सर्वे कपयः कामरूपिणः<br>
 </td>
 
 </table>
 <p></p><div class="filenav">
 <hr>
 <center>
 <a href="rys6088.htm">Next: Chapter 88</a></center>
 </div>
 </center></body>