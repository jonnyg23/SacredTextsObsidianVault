<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi06.htm">Book 6 Index</a><br>
  
 <a href="rys6094.htm">Previous</a> 
 <a href="rys6096.htm">Next</a> 
 
 </div>
 <hr>
 
 <h3 align="CENTER">Book 6<br>Chapter 95
 </h3><table width="100%">
 <td width="50%">
  <font color="GREEN" size="-1">1</font>
  tataḥ pravṛttaṃ sukrūraṃ rāmarāvaṇayos tadā<br>
   sumahad dvairathaṃ yuddhaṃ sarvalokabhayāvaham<br>
  <font color="GREEN" size="-1">2</font>
  tato rākṣasasainyaṃ ca harīṇāṃ ca mahad balam<br>
   pragṛhītapraharaṇaṃ niśceṣṭaṃ samatiṣṭhata<br>
  <font color="GREEN" size="-1">3</font>
  saṃprayuddhau tato dṛṣṭvā balavan nararākṣasau<br>
   vyākṣiptahṛdayāḥ sarve paraṃ vismayam āgatāḥ<br>
  <font color="GREEN" size="-1">4</font>
  nānāpraharaṇair vyagrair bhujair vismitabuddhayaḥ<br>
   tasthuḥ prekṣya ca saṃgrāmaṃ nābhijaghnuḥ parasparam<br>
  <font color="GREEN" size="-1">5</font>
  rakṣasāṃ rāvaṇaṃ cāpi vānarāṇāṃ ca rāghavam<br>
   paśyatāṃ vismitākṣāṇāṃ sainyaṃ citram ivābabhau<br>
  <font color="GREEN" size="-1">6</font>
  tau tu tatra nimittāni dṛṣṭvā rāghavarāvaṇau<br>
   kṛtabuddhī sthirāmarṣau yuyudhāte abhītavat<br>
  <font color="GREEN" size="-1">7</font>
  jetavyam iti kākutstho martavyam iti rāvaṇaḥ<br>
   dhṛtau svavīryasarvasvaṃ yuddhe 'darśayatāṃ tadā<br>
  <font color="GREEN" size="-1">8</font>
  tataḥ krodhād daśagrīvaḥ śarān saṃdhāya vīryavān<br>
   mumoca dhvajam uddiśya rāghavasya rathe sthitam<br>
  <font color="GREEN" size="-1">9</font>
  te śarās tam anāsādya puraṃdararathadhvajam<br>
   raktaśaktiṃ parāmṛśya nipetur dharaṇītale<br>
  <font color="GREEN" size="-1">10</font>
  tato rāmo 'bhisaṃkruddhaś cāpam āyamya vīryavān<br>
    kṛtapratikṛtaṃ kartuṃ manasā saṃpracakrame<br>
 <font color="GREEN" size="-1">11</font>
  rāvaṇadhvajam uddiśya mumoca niśitaṃ śaram<br>
    mahāsarpam ivāsahyaṃ jvalantaṃ svena tejasā<br>
 <font color="GREEN" size="-1">12</font>
  jagāma sa mahīṃ bhittvā daśagrīvadhvajaṃ śaraḥ<br>
    sa nikṛtto 'patad bhūmau rāvaṇasya rathadhvajaḥ<br>
 <font color="GREEN" size="-1">13</font>
  dhvajasyonmathanaṃ dṛṣṭvā rāvaṇaḥ sumahābalaḥ<br>
    krodhajenāgninā saṃkhye pradīpta iva cābhavat<br>
 <font color="GREEN" size="-1">14</font>
  sa roṣavaśam āpannaḥ śaravarṣaṃ mahad vaman<br>
    rāmasya turagān divyāñ śarair vivyādha rāvaṇaḥ<br>
 <font color="GREEN" size="-1">15</font>
  te viddhā harayas tasya nāskhalan nāpi babhramuḥ<br>
    babhūvuḥ svasthahṛdayāḥ padmanālair ivāhatāḥ<br>
 <font color="GREEN" size="-1">16</font>
  teṣām asaṃbhramaṃ dṛṣṭvā vājināṃ rāvaṇas tadā<br>
    bhūya eva susaṃkruddhaḥ śaravarṣaṃ mumoca ha<br>
 <font color="GREEN" size="-1">17</font>
  gadāś ca parighāṃś caiva cakrāṇi musalāni ca<br>
    giriśṛṅgāṇi vṛkṣāṃś ca tathā śūlaparaśvadhān<br>
 <font color="GREEN" size="-1">18</font>
  māyā vihitam etat tu śastravarṣam apātayat<br>
    sahasraśas tato bāṇān aśrāntahṛdayodyamaḥ<br>
 <font color="GREEN" size="-1">19</font>
  tumulaṃ trāsajananaṃ bhīmaṃ bhīmapratisvanam<br>
    durdharṣam abhavad yuddhe naikaśastramayaṃ mahat<br>
 <font color="GREEN" size="-1">20</font>
  vimucya rāghavarathaṃ samantād vānare bale<br>
    sāyakair antarikṣaṃ ca cakārāśu nirantaram<br>
    mumoca ca daśagrīvo niḥsaṅgenāntarātmanā<br>
 <font color="GREEN" size="-1">21</font>
  vyāyacchamānaṃ taṃ dṛṣṭvā tatparaṃ rāvaṇaṃ raṇe<br>
    prahasann iva kākutsthaḥ saṃdadhe sāyakāñ śitān<br>
 <font color="GREEN" size="-1">22</font>
  sa mumoca tato bāṇān raṇe śatasahasraśaḥ<br>
    tān dṛṣṭvā rāvaṇaś cakre svaśaraiḥ khaṃ nirantaram<br>
 <font color="GREEN" size="-1">23</font>
  tatas tābhyāṃ prayuktena śaravarṣeṇa bhāsvatā<br>
    śarabaddham ivābhāti dvitīyaṃ bhāsvad ambaram<br>
 <font color="GREEN" size="-1">24</font>
  nānimitto 'bhavad bāṇo nātibhettā na niṣphalaḥ<br>
    tathā visṛjator bāṇān rāmarāvaṇayor mṛdhe<br>
 <font color="GREEN" size="-1">25</font>
  prāyudhyetām avicchinnam asyantau savyadakṣiṇam<br>
    cakratus tau śaraughais tu nirucchvāsam ivāmbaram<br>
 <font color="GREEN" size="-1">26</font>
  rāvaṇasya hayān rāmo hayān rāmasya rāvaṇaḥ<br>
    jaghnatus tau tadānyonyaṃ kṛtānukṛtakāriṇau<br>
 </td>
 <td width="50%">
  <font color="GREEN" size="-1">1</font>
  ततः परवृत्तं सुक्रूरं रामरावणयॊस तदा<br>
   सुमहद दवैरथं युद्धं सर्वलॊकभयावहम<br>
  <font color="GREEN" size="-1">2</font>
  ततॊ राक्षससैन्यं च हरीणां च महद बलम<br>
   परगृहीतप्रहरणं निश्चेष्टं समतिष्ठत<br>
  <font color="GREEN" size="-1">3</font>
  संप्रयुद्धौ ततॊ दृष्ट्वा बलवन नरराक्षसौ<br>
   वयाक्षिप्तहृदयाः सर्वे परं विस्मयम आगताः<br>
  <font color="GREEN" size="-1">4</font>
  नानाप्रहरणैर वयग्रैर भुजैर विस्मितबुद्धयः<br>
   तस्थुः परेक्ष्य च संग्रामं नाभिजघ्नुः परस्परम<br>
  <font color="GREEN" size="-1">5</font>
  रक्षसां रावणं चापि वानराणां च राघवम<br>
   पश्यतां विस्मिताक्षाणां सैन्यं चित्रम इवाबभौ<br>
  <font color="GREEN" size="-1">6</font>
  तौ तु तत्र निमित्तानि दृष्ट्वा राघवरावणौ<br>
   कृतबुद्धी सथिरामर्षौ युयुधाते अभीतवत<br>
  <font color="GREEN" size="-1">7</font>
  जेतव्यम इति काकुत्स्थॊ मर्तव्यम इति रावणः<br>
   धृतौ सववीर्यसर्वस्वं युद्धे ऽदर्शयतां तदा<br>
  <font color="GREEN" size="-1">8</font>
  ततः करॊधाद दशग्रीवः शरान संधाय वीर्यवान<br>
   मुमॊच धवजम उद्दिश्य राघवस्य रथे सथितम<br>
  <font color="GREEN" size="-1">9</font>
  ते शरास तम अनासाद्य पुरंदररथध्वजम<br>
   रक्तशक्तिं परामृश्य निपेतुर धरणीतले<br>
  <font color="GREEN" size="-1">10</font>
  ततॊ रामॊ ऽभिसंक्रुद्धश चापम आयम्य वीर्यवान<br>
    कृतप्रतिकृतं कर्तुं मनसा संप्रचक्रमे<br>
 <font color="GREEN" size="-1">11</font>
  रावणध्वजम उद्दिश्य मुमॊच निशितं शरम<br>
    महासर्पम इवासह्यं जवलन्तं सवेन तेजसा<br>
 <font color="GREEN" size="-1">12</font>
  जगाम स महीं भित्त्वा दशग्रीवध्वजं शरः<br>
    स निकृत्तॊ ऽपतद भूमौ रावणस्य रथध्वजः<br>
 <font color="GREEN" size="-1">13</font>
  धवजस्यॊन्मथनं दृष्ट्वा रावणः सुमहाबलः<br>
    करॊधजेनाग्निना संख्ये परदीप्त इव चाभवत<br>
 <font color="GREEN" size="-1">14</font>
  स रॊषवशम आपन्नः शरवर्षं महद वमन<br>
    रामस्य तुरगान दिव्याञ शरैर विव्याध रावणः<br>
 <font color="GREEN" size="-1">15</font>
  ते विद्धा हरयस तस्य नास्खलन नापि बभ्रमुः<br>
    बभूवुः सवस्थहृदयाः पद्मनालैर इवाहताः<br>
 <font color="GREEN" size="-1">16</font>
  तेषाम असंभ्रमं दृष्ट्वा वाजिनां रावणस तदा<br>
    भूय एव सुसंक्रुद्धः शरवर्षं मुमॊच ह<br>
 <font color="GREEN" size="-1">17</font>
  गदाश च परिघांश चैव चक्राणि मुसलानि च<br>
    गिरिशृङ्गाणि वृक्षांश च तथा शूलपरश्वधान<br>
 <font color="GREEN" size="-1">18</font>
  माया विहितम एतत तु शस्त्रवर्षम अपातयत<br>
    सहस्रशस ततॊ बाणान अश्रान्तहृदयॊद्यमः<br>
 <font color="GREEN" size="-1">19</font>
  तुमुलं तरासजननं भीमं भीमप्रतिस्वनम<br>
    दुर्धर्षम अभवद युद्धे नैकशस्त्रमयं महत<br>
 <font color="GREEN" size="-1">20</font>
  विमुच्य राघवरथं समन्ताद वानरे बले<br>
    सायकैर अन्तरिक्षं च चकाराशु निरन्तरम<br>
    मुमॊच च दशग्रीवॊ निःसङ्गेनान्तरात्मना<br>
 <font color="GREEN" size="-1">21</font>
  वयायच्छमानं तं दृष्ट्वा तत्परं रावणं रणे<br>
    परहसन्न इव काकुत्स्थः संदधे सायकाञ शितान<br>
 <font color="GREEN" size="-1">22</font>
  स मुमॊच ततॊ बाणान रणे शतसहस्रशः<br>
    तान दृष्ट्वा रावणश चक्रे सवशरैः खं निरन्तरम<br>
 <font color="GREEN" size="-1">23</font>
  ततस ताभ्यां परयुक्तेन शरवर्षेण भास्वता<br>
    शरबद्धम इवाभाति दवितीयं भास्वद अम्बरम<br>
 <font color="GREEN" size="-1">24</font>
  नानिमित्तॊ ऽभवद बाणॊ नातिभेत्ता न निष्फलः<br>
    तथा विसृजतॊर बाणान रामरावणयॊर मृधे<br>
 <font color="GREEN" size="-1">25</font>
  परायुध्येताम अविच्छिन्नम अस्यन्तौ सव्यदक्षिणम<br>
    चक्रतुस तौ शरौघैस तु निरुच्छ्वासम इवाम्बरम<br>
 <font color="GREEN" size="-1">26</font>
  रावणस्य हयान रामॊ हयान रामस्य रावणः<br>
    जघ्नतुस तौ तदान्यॊन्यं कृतानुकृतकारिणौ<br>
 </td>
 
 </table>
 <p></p><div class="filenav">
 <hr>
 <center>
 <a href="rys6096.htm">Next: Chapter 96</a></center>
 </div>
 </center></body>