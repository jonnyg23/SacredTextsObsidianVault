<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi04.htm">Book 4 Index</a><br>
  
 <a href="rys4023.htm">Previous</a> 
 <a href="rys4025.htm">Next</a> 
 
 </div>
 <hr>
 
 <h3 align="CENTER">Book 4<br>Chapter 24
 </h3><table width="100%">
 <td width="50%">
  <font color="GREEN" size="-1">1</font>
  gatāsuṃ vālinaṃ dṛṣṭvā rāghavas tadanantaram<br>
   abravīt praśritaṃ vākyaṃ sugrīvaṃ śatrutāpanaḥ<br>
  <font color="GREEN" size="-1">2</font>
  na śokaparitāpena śreyasā yujyate mṛtaḥ<br>
   yad atrānantaraṃ kāryaṃ tat samādhātum arhatha<br>
  <font color="GREEN" size="-1">3</font>
  lokavṛttam anuṣṭheyaṃ kṛtaṃ vo bāṣpamokṣaṇam<br>
   na kālād uttaraṃ kiṃ cit karma śakyam upāsitum<br>
  <font color="GREEN" size="-1">4</font>
  niyataḥ kāraṇaṃ loke niyatiḥ karmasādhanam<br>
   niyatiḥ sarvabhūtānāṃ niyogeṣv iha kāraṇam<br>
  <font color="GREEN" size="-1">5</font>
  na kartā kasya cit kaś cin niyoge cāpi neśvaraḥ<br>
   svabhāve vartate lokas tasya kālaḥ parāyaṇam<br>
  <font color="GREEN" size="-1">6</font>
  na kālaḥ kālam atyeti na kālaḥ parihīyate<br>
   svabhāvaṃ vā samāsādya na kaś cid ativartate<br>
  <font color="GREEN" size="-1">7</font>
  na kālasyāsti bandhutvaṃ na hetur na parākramaḥ<br>
   na mitrajñātisaṃbandhaḥ kāraṇaṃ nātmano vaśaḥ<br>
  <font color="GREEN" size="-1">8</font>
  kiṃ tu kāla parīṇāmo draṣṭavyaḥ sādhu paśyatā<br>
   dharmaś cārthaś ca kāmaś ca kālakramasamāhitāḥ<br>
  <font color="GREEN" size="-1">9</font>
  itaḥ svāṃ prakṛtiṃ vālī gataḥ prāptaḥ kriyāphalam<br>
   dharmārthakāmasaṃyogaiḥ pavitraṃ plavageśvara<br>
  <font color="GREEN" size="-1">10</font>
  svadharmasya ca saṃyogāj jitas tena mahātmanā<br>
    svargaḥ parigṛhītaś ca prāṇān aparirakṣatā<br>
 <font color="GREEN" size="-1">11</font>
  eṣā vai niyatiḥ śreṣṭhā yāṃ gato hariyūthapaḥ<br>
    tad alaṃ paritāpena prāptakālam upāsyatām<br>
 <font color="GREEN" size="-1">12</font>
  vacanānte tu rāmasya lakṣmaṇaḥ paravīrahā<br>
    avadat praśritaṃ vākyaṃ sugrīvaṃ gatacetasaṃ<br>
 <font color="GREEN" size="-1">13</font>
  kuru tvam asya sugrīva pretakāryam anantaram<br>
    tārāṅgadābhyāṃ sahito vālino dahanaṃ prati<br>
 <font color="GREEN" size="-1">14</font>
  samājñāpaya kāṣṭhāni śuṣkāṇi ca bahūni ca<br>
    candanāni ca divyāni vālisaṃskārakāraṇāt<br>
 <font color="GREEN" size="-1">15</font>
  samāśvāsaya cainaṃ tvam aṅgadaṃ dīnacetasaṃ<br>
    mā bhūr bāliśabuddhis tvaṃ tvadadhīnam idaṃ puram<br>
 <font color="GREEN" size="-1">16</font>
  aṅgadas tv ānayen mālyaṃ vastrāṇi vividhāni ca<br>
    ghṛtaṃ tailam atho gandhān yac cātra samanantaram<br>
 <font color="GREEN" size="-1">17</font>
  tvaṃ tāra śibikāṃ śīghram ādāyāgaccha saṃbhramāt<br>
    tvarā guṇavatī yuktā hy asmin kāle viśeṣataḥ<br>
 <font color="GREEN" size="-1">18</font>
  sajjībhavantu plavagāḥ śibikāvāhanocitāḥ<br>
    samarthā balinaś caiva nirhariṣyanti vālinam<br>
 <font color="GREEN" size="-1">19</font>
  evam uktvā tu sugrīvaṃ sumitrānandavardhanaḥ<br>
    tasthau bhrātṛsamīpastho lakṣmaṇaḥ paravīrahā<br>
 <font color="GREEN" size="-1">20</font>
  lakṣmaṇasya vacaḥ śrutvā tāraḥ saṃbhrāntamānasaḥ<br>
    praviveśa guhāṃ śīghraṃ śibikāsaktamānasaḥ<br>
 <font color="GREEN" size="-1">21</font>
  ādāya śibikāṃ tāraḥ sa tu paryāpayat punaḥ<br>
    vānarair uhyamānāṃ tāṃ śūrair udvahanocitaiḥ<br>
 <font color="GREEN" size="-1">22</font>
  tato vālinam udyamya sugrīvaḥ śibikāṃ tadā<br>
    āropayata vikrośann aṅgadena sahaiva tu<br>
 <font color="GREEN" size="-1">23</font>
  āropya śibikāṃ caiva vālinaṃ gatajīvitam<br>
    alaṃkāraiś ca vividhair mālyair vastraiś ca bhūṣitam<br>
 <font color="GREEN" size="-1">24</font>
  ājñāpayat tadā rājā sugrīvaḥ plavageśvaraḥ<br>
    aurdhvadehikam āryasya kriyatām anurūpataḥ<br>
 <font color="GREEN" size="-1">25</font>
  viśrāṇayanto ratnāni vividhāni bahūni ca<br>
    agrataḥ plavagā yāntu śibikā tadanantaram<br>
 <font color="GREEN" size="-1">26</font>
  rājñām ṛddhiviśeṣā hi dṛśyante bhuvi yādṛśāḥ<br>
    tādṛśaṃ vālinaḥ kṣipraṃ prākurvann aurdhvadehikam<br>
 <font color="GREEN" size="-1">27</font>
  aṅgadam aprigṛhyāśu tāraprabhṛtayas tathā<br>
    krośantaḥ prayayuḥ sarve vānarā hatabāndhavāḥ<br>
 <font color="GREEN" size="-1">28</font>
  tārāprabhṛtayaḥ sarvā vānaryo hatayūthapāḥ<br>
    anujagmur hi bhartāraṃ krośantyaḥ karuṇasvanāḥ<br>
 <font color="GREEN" size="-1">29</font>
  tāsāṃ ruditaśabdena vānarīṇāṃ vanāntare<br>
    vanāni girayaḥ sarve vikrośantīva sarvataḥ<br>
 <font color="GREEN" size="-1">30</font>
  puline girinadyās tu vivikte jalasaṃvṛte<br>
    citāṃ cakruḥ subahavo vānarā vanacāriṇaḥ<br>
 <font color="GREEN" size="-1">31</font>
  avaropya tataḥ skandhāc chibikāṃ vahanocitāḥ<br>
    tasthur ekāntam āśritya sarve śokasamanvitāḥ<br>
 <font color="GREEN" size="-1">32</font>
  tatas tārā patiṃ dṛṣṭvā śibikātalaśāyinam<br>
    āropyāṅke śiras tasya vilalāpa suduḥkhitā<br>
 <font color="GREEN" size="-1">33</font>
  janaṃ ca paśyasīmaṃ tvaṃ kasmāc chokābhipīḍitam<br>
    prahṛṣṭam iva te vaktraṃ gatāsor api mānada<br>
    astārkasamavarṇaṃ ca lakṣyate jīvato yathā<br>
 <font color="GREEN" size="-1">34</font>
  eṣa tvāṃ rāmarūpeṇa kālaḥ karṣati vānara<br>
    yena sma vidhavāḥ sarvāḥ kṛtā ekeṣuṇā raṇe<br>
 <font color="GREEN" size="-1">35</font>
  imās tās tava rājendravānaryo vallabhāḥ sadā<br>
    pādair vikṛṣṭam adhvānam āgatāḥ kiṃ na budhyase<br>
 <font color="GREEN" size="-1">36</font>
  taveṣṭā nanu nāmaitā bhāryāś candranibhānanāḥ<br>
    idānīṃ nekṣase kasmāt sugrīvaṃ plavageśvaram<br>
 <font color="GREEN" size="-1">37</font>
  ete hi sacivā rājaṃs tāraprabhṛtayas tava<br>
    puravāsijanaś cāyaṃ parivāryāsate 'nagha<br>
 <font color="GREEN" size="-1">38</font>
  visarjayainān pravalān yathocitam ariṃdama<br>
    tataḥ krīḍāmahe sarvā vaneṣu madirotkaṭāḥ<br>
 <font color="GREEN" size="-1">39</font>
  evaṃ vilapatīṃ tārāṃ patiśokapariplutām<br>
    utthāpayanti sma tadā vānaryaḥ śokakarśitāḥ<br>
 <font color="GREEN" size="-1">40</font>
  sugrīveṇa tataḥ sārdham aṅgadaḥ pitaraṃ rudan<br>
    citām āropayām āsa śokenābhihatendriyaḥ<br>
 <font color="GREEN" size="-1">41</font>
  tato 'gniṃ vidhivad dattvā so 'pasavyaṃ cakāra ha<br>
    pitaraṃ dīrgham adhvānaṃ prasthitaṃ vyākulendriyaḥ<br>
 <font color="GREEN" size="-1">42</font>
  saṃskṛtya vālinaṃ te tu vidhipūrvaṃ plavaṃgamāḥ<br>
    ājagmur udakaṃ kartuṃ nadīṃ śītajalāṃ śubhām<br>
 <font color="GREEN" size="-1">43</font>
  tatas te sahitās tatra aṅgadaṃ sthāpya cāgrataḥ<br>
    sugrīvatārāsahitāḥ siṣicur vāline jalam<br>
 <font color="GREEN" size="-1">44</font>
  sugrīveṇaiva dīnena dīno bhūtvā mahābalaḥ<br>
    samānaśokaḥ kākutsthaḥ pretakāryāṇy akārayat<br>
 </td>
 <td width="50%">
  <font color="GREEN" size="-1">1</font>
  गतासुं वालिनं दृष्ट्वा राघवस तदनन्तरम<br>
   अब्रवीत परश्रितं वाक्यं सुग्रीवं शत्रुतापनः<br>
  <font color="GREEN" size="-1">2</font>
  न शॊकपरितापेन शरेयसा युज्यते मृतः<br>
   यद अत्रानन्तरं कार्यं तत समाधातुम अर्हथ<br>
  <font color="GREEN" size="-1">3</font>
  लॊकवृत्तम अनुष्ठेयं कृतं वॊ बाष्पमॊक्षणम<br>
   न कालाद उत्तरं किं चित कर्म शक्यम उपासितुम<br>
  <font color="GREEN" size="-1">4</font>
  नियतः कारणं लॊके नियतिः कर्मसाधनम<br>
   नियतिः सर्वभूतानां नियॊगेष्व इह कारणम<br>
  <font color="GREEN" size="-1">5</font>
  न कर्ता कस्य चित कश चिन नियॊगे चापि नेश्वरः<br>
   सवभावे वर्तते लॊकस तस्य कालः परायणम<br>
  <font color="GREEN" size="-1">6</font>
  न कालः कालम अत्येति न कालः परिहीयते<br>
   सवभावं वा समासाद्य न कश चिद अतिवर्तते<br>
  <font color="GREEN" size="-1">7</font>
  न कालस्यास्ति बन्धुत्वं न हेतुर न पराक्रमः<br>
   न मित्रज्ञातिसंबन्धः कारणं नात्मनॊ वशः<br>
  <font color="GREEN" size="-1">8</font>
  किं तु काल परीणामॊ दरष्टव्यः साधु पश्यता<br>
   धर्मश चार्थश च कामश च कालक्रमसमाहिताः<br>
  <font color="GREEN" size="-1">9</font>
  इतः सवां परकृतिं वाली गतः पराप्तः करियाफलम<br>
   धर्मार्थकामसंयॊगैः पवित्रं पलवगेश्वर<br>
  <font color="GREEN" size="-1">10</font>
  सवधर्मस्य च संयॊगाज जितस तेन महात्मना<br>
    सवर्गः परिगृहीतश च पराणान अपरिरक्षता<br>
 <font color="GREEN" size="-1">11</font>
  एषा वै नियतिः शरेष्ठा यां गतॊ हरियूथपः<br>
    तद अलं परितापेन पराप्तकालम उपास्यताम<br>
 <font color="GREEN" size="-1">12</font>
  वचनान्ते तु रामस्य लक्ष्मणः परवीरहा<br>
    अवदत परश्रितं वाक्यं सुग्रीवं गतचेतसं<br>
 <font color="GREEN" size="-1">13</font>
  कुरु तवम अस्य सुग्रीव परेतकार्यम अनन्तरम<br>
    ताराङ्गदाभ्यां सहितॊ वालिनॊ दहनं परति<br>
 <font color="GREEN" size="-1">14</font>
  समाज्ञापय काष्ठानि शुष्काणि च बहूनि च<br>
    चन्दनानि च दिव्यानि वालिसंस्कारकारणात<br>
 <font color="GREEN" size="-1">15</font>
  समाश्वासय चैनं तवम अङ्गदं दीनचेतसं<br>
    मा भूर बालिशबुद्धिस तवं तवदधीनम इदं पुरम<br>
 <font color="GREEN" size="-1">16</font>
  अङ्गदस तव आनयेन माल्यं वस्त्राणि विविधानि च<br>
    घृतं तैलम अथॊ गन्धान यच चात्र समनन्तरम<br>
 <font color="GREEN" size="-1">17</font>
  तवं तार शिबिकां शीघ्रम आदायागच्छ संभ्रमात<br>
    तवरा गुणवती युक्ता हय अस्मिन काले विशेषतः<br>
 <font color="GREEN" size="-1">18</font>
  सज्जीभवन्तु पलवगाः शिबिकावाहनॊचिताः<br>
    समर्था बलिनश चैव निर्हरिष्यन्ति वालिनम<br>
 <font color="GREEN" size="-1">19</font>
  एवम उक्त्वा तु सुग्रीवं सुमित्रानन्दवर्धनः<br>
    तस्थौ भरातृसमीपस्थॊ लक्ष्मणः परवीरहा<br>
 <font color="GREEN" size="-1">20</font>
  लक्ष्मणस्य वचः शरुत्वा तारः संभ्रान्तमानसः<br>
    परविवेश गुहां शीघ्रं शिबिकासक्तमानसः<br>
 <font color="GREEN" size="-1">21</font>
  आदाय शिबिकां तारः स तु पर्यापयत पुनः<br>
    वानरैर उह्यमानां तां शूरैर उद्वहनॊचितैः<br>
 <font color="GREEN" size="-1">22</font>
  ततॊ वालिनम उद्यम्य सुग्रीवः शिबिकां तदा<br>
    आरॊपयत विक्रॊशन्न अङ्गदेन सहैव तु<br>
 <font color="GREEN" size="-1">23</font>
  आरॊप्य शिबिकां चैव वालिनं गतजीवितम<br>
    अलंकारैश च विविधैर माल्यैर वस्त्रैश च भूषितम<br>
 <font color="GREEN" size="-1">24</font>
  आज्ञापयत तदा राजा सुग्रीवः पलवगेश्वरः<br>
    और्ध्वदेहिकम आर्यस्य करियताम अनुरूपतः<br>
 <font color="GREEN" size="-1">25</font>
  विश्राणयन्तॊ रत्नानि विविधानि बहूनि च<br>
    अग्रतः पलवगा यान्तु शिबिका तदनन्तरम<br>
 <font color="GREEN" size="-1">26</font>
  राज्ञाम ऋद्धिविशेषा हि दृश्यन्ते भुवि यादृशाः<br>
    तादृशं वालिनः कषिप्रं पराकुर्वन्न और्ध्वदेहिकम<br>
 <font color="GREEN" size="-1">27</font>
  अङ्गदम अप्रिगृह्याशु तारप्रभृतयस तथा<br>
    करॊशन्तः परययुः सर्वे वानरा हतबान्धवाः<br>
 <font color="GREEN" size="-1">28</font>
  ताराप्रभृतयः सर्वा वानर्यॊ हतयूथपाः<br>
    अनुजग्मुर हि भर्तारं करॊशन्त्यः करुणस्वनाः<br>
 <font color="GREEN" size="-1">29</font>
  तासां रुदितशब्देन वानरीणां वनान्तरे<br>
    वनानि गिरयः सर्वे विक्रॊशन्तीव सर्वतः<br>
 <font color="GREEN" size="-1">30</font>
  पुलिने गिरिनद्यास तु विविक्ते जलसंवृते<br>
    चितां चक्रुः सुबहवॊ वानरा वनचारिणः<br>
 <font color="GREEN" size="-1">31</font>
  अवरॊप्य ततः सकन्धाच छिबिकां वहनॊचिताः<br>
    तस्थुर एकान्तम आश्रित्य सर्वे शॊकसमन्विताः<br>
 <font color="GREEN" size="-1">32</font>
  ततस तारा पतिं दृष्ट्वा शिबिकातलशायिनम<br>
    आरॊप्याङ्के शिरस तस्य विललाप सुदुःखिता<br>
 <font color="GREEN" size="-1">33</font>
  जनं च पश्यसीमं तवं कस्माच छॊकाभिपीडितम<br>
    परहृष्टम इव ते वक्त्रं गतासॊर अपि मानद<br>
    अस्तार्कसमवर्णं च लक्ष्यते जीवतॊ यथा<br>
 <font color="GREEN" size="-1">34</font>
  एष तवां रामरूपेण कालः कर्षति वानर<br>
    येन सम विधवाः सर्वाः कृता एकेषुणा रणे<br>
 <font color="GREEN" size="-1">35</font>
  इमास तास तव राजेन्द्रवानर्यॊ वल्लभाः सदा<br>
    पादैर विकृष्टम अध्वानम आगताः किं न बुध्यसे<br>
 <font color="GREEN" size="-1">36</font>
  तवेष्टा ननु नामैता भार्याश चन्द्रनिभाननाः<br>
    इदानीं नेक्षसे कस्मात सुग्रीवं पलवगेश्वरम<br>
 <font color="GREEN" size="-1">37</font>
  एते हि सचिवा राजंस तारप्रभृतयस तव<br>
    पुरवासिजनश चायं परिवार्यासते ऽनघ<br>
 <font color="GREEN" size="-1">38</font>
  विसर्जयैनान परवलान यथॊचितम अरिंदम<br>
    ततः करीडामहे सर्वा वनेषु मदिरॊत्कटाः<br>
 <font color="GREEN" size="-1">39</font>
  एवं विलपतीं तारां पतिशॊकपरिप्लुताम<br>
    उत्थापयन्ति सम तदा वानर्यः शॊककर्शिताः<br>
 <font color="GREEN" size="-1">40</font>
  सुग्रीवेण ततः सार्धम अङ्गदः पितरं रुदन<br>
    चिताम आरॊपयाम आस शॊकेनाभिहतेन्द्रियः<br>
 <font color="GREEN" size="-1">41</font>
  ततॊ ऽगनिं विधिवद दत्त्वा सॊ ऽपसव्यं चकार ह<br>
    पितरं दीर्घम अध्वानं परस्थितं वयाकुलेन्द्रियः<br>
 <font color="GREEN" size="-1">42</font>
  संस्कृत्य वालिनं ते तु विधिपूर्वं पलवंगमाः<br>
    आजग्मुर उदकं कर्तुं नदीं शीतजलां शुभाम<br>
 <font color="GREEN" size="-1">43</font>
  ततस ते सहितास तत्र अङ्गदं सथाप्य चाग्रतः<br>
    सुग्रीवतारासहिताः सिषिचुर वालिने जलम<br>
 <font color="GREEN" size="-1">44</font>
  सुग्रीवेणैव दीनेन दीनॊ भूत्वा महाबलः<br>
    समानशॊकः काकुत्स्थः परेतकार्याण्य अकारयत<br>
 </td>
 
 </table>
 <p></p><div class="filenav">
 <hr>
 <center>
 <a href="rys4025.htm">Next: Chapter 25</a></center>
 </div>
 </center></body>