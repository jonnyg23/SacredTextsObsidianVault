<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi06.htm">Book 6 Index</a><br>
  
 <a href="rys6041.htm">Previous</a> 
 <a href="rys6043.htm">Next</a> 
 
 </div>
 <hr>
 
 <h3 align="CENTER">Book 6<br>Chapter 42
 </h3><table width="100%">
 <td width="50%">
  <font color="GREEN" size="-1">1</font>
  dhūmrākṣaṃ prekṣya niryāntaṃ rākṣasaṃ bhīmanisvanam<br>
   vinedur vānarāḥ sarve prahṛṣṭā yuddhakāṅkṣiṇaḥ<br>
  <font color="GREEN" size="-1">2</font>
  teṣāṃ tu tumulaṃ yuddhaṃ saṃjajñe harirakṣasām<br>
   anyonyaṃ pādapair ghorair nighnataṃ śūlamudgaraiḥ<br>
  <font color="GREEN" size="-1">3</font>
  rākṣasair vānarā ghorā vinikṛttāḥ samantataḥ<br>
   vānarai rākṣasāś cāpi drumair bhūmau samīkṛtāḥ<br>
  <font color="GREEN" size="-1">4</font>
  rākṣasāś cāpi saṃkruddhā vānarān niśitaiḥ śaraiḥ<br>
   vivyadhur ghorasaṃkāśaiḥ kaṅkapatrair ajihmagaiḥ<br>
  <font color="GREEN" size="-1">5</font>
  te gadābhiś ca bhīmābhiḥ paṭṭasaiḥ kūṭamudgaraiḥ<br>
   ghoraiś ca parighaiś citrais triśūlaiś cāpi saṃśitaiḥ<br>
  <font color="GREEN" size="-1">6</font>
  vidāryamāṇā rakṣobhir vānarās te mahābalāḥ<br>
   amarṣāj janitoddharṣāś cakruḥ karmāṇy abhītavat<br>
  <font color="GREEN" size="-1">7</font>
  śaranirbhinnagātrās te śūlanirbhinnadehinaḥ<br>
   jagṛhus te drumāṃs tatra śilāś ca hariyūthapāḥ<br>
  <font color="GREEN" size="-1">8</font>
  te bhīmavegā harayo nardamānās tatas tataḥ<br>
   mamanthū rākṣasān bhīmān nāmāni ca babhāṣire<br>
  <font color="GREEN" size="-1">9</font>
  tad babhūvādbhutaṃ ghoraṃ yuddhaṃ vānararakṣasām<br>
   śilābhir vividhābhiś ca bahuśākhaiś ca pādapaiḥ<br>
  <font color="GREEN" size="-1">10</font>
  rākṣasā mathitāḥ ke cid vānarair jitakāśibhiḥ<br>
    vavarṣū rudhiraṃ ke cin mukhai rudhirabhojanāḥ<br>
 <font color="GREEN" size="-1">11</font>
  pārśveṣu dāritāḥ ke cit ke cid rāśīkṛtā drumaiḥ<br>
    śilābhiś cūrṇitāḥ ke cit ke cid dantair vidāritāḥ<br>
 <font color="GREEN" size="-1">12</font>
  dhvajair vimathitair bhagnaiḥ kharaiś ca vinipātitaiḥ<br>
    rathair vidhvaṃsitaiś cāpi patitai rajanīcaraiḥ<br>
 <font color="GREEN" size="-1">13</font>
  vānarair bhīmavikrāntair āplutyāplutya vegitaiḥ<br>
    rākṣasāḥ karajais tīkṣṇair mukheṣu vinikartitāḥ<br>
 <font color="GREEN" size="-1">14</font>
  vivarṇavadanā bhūyo viprakīrṇaśiroruhāḥ<br>
    mūḍhāḥ śoṇitagandhena nipetur dharaṇītale<br>
 <font color="GREEN" size="-1">15</font>
  naye tu paramakruddhā rākṣasā bhīmavikramāḥ<br>
    talair evābhidhāvanti vajrasparśasamair harīn<br>
 <font color="GREEN" size="-1">16</font>
  vanarair āpatantas te vegitā vegavattaraiḥ<br>
    muṣṭibhiś caraṇair dantaiḥ pādapaiś cāpapothitāḥ<br>
 <font color="GREEN" size="-1">17</font>
  sanyaṃ tu vidrutaṃ dṛṣṭvā dhūmrākṣo rākṣasarṣabhaḥ<br>
    krodhena kadanaṃ cakre vānarāṇāṃ yuyutsatām<br>
 <font color="GREEN" size="-1">18</font>
  prāsaiḥ pramathitāḥ ke cid vānarāḥ śoṇitasravāḥ<br>
    mudgarair āhatāḥ ke cit patitā dharaṇītale<br>
 <font color="GREEN" size="-1">19</font>
  parighair mathitaḥ ke cid bhiṇḍipālair vidāritāḥ<br>
    paṭṭasair āhatāḥ ke cid vihvalanto gatāsavaḥ<br>
 <font color="GREEN" size="-1">20</font>
  ke cid vinihatā bhūmau rudhirārdrā vanaukasaḥ<br>
    ke cid vidrāvitā naṣṭāḥ saṃkruddhai rākṣasair yudhi<br>
 <font color="GREEN" size="-1">21</font>
  vibhinnahṛdayāḥ ke cid ekapārśvena śāyitāḥ<br>
    vidāritāstraśūlai ca ke cid āntrair vinisrutāḥ<br>
 <font color="GREEN" size="-1">22</font>
  tat subhīmaṃ mahad yuddhaṃ harirākasa saṃkulam<br>
    prababhau śastrabahulaṃ śilāpādapasaṃkulam<br>
 <font color="GREEN" size="-1">23</font>
  dhanurjyātantrimadhuraṃ hikkātālasamanvitam<br>
    mandrastanitasaṃgītaṃ yuddhagāndharvam ābabhau<br>
 <font color="GREEN" size="-1">24</font>
  dhūmrākṣas tu dhanuṣpāṇir vānarān raṇamūrdhani<br>
    hasan vidrāvayām āsa diśas tāñ śaravṛṣṭibhiḥ<br>
 <font color="GREEN" size="-1">25</font>
  dhūmrākṣeṇārditaṃ sainyaṃ vyathitaṃ dṛśya mārutiḥ<br>
    abhyavartata saṃkruddhaḥ pragṛhya vipulāṃ śilām<br>
 <font color="GREEN" size="-1">26</font>
  krodhād dviguṇatāmrākṣaḥ pitṛtulyaparākramaḥ<br>
    śilāṃ tāṃ pātayām āsa dhūmrākṣasya rathaṃ prati<br>
 <font color="GREEN" size="-1">27</font>
  āpatantīṃ śilāṃ dṛṣṭvā gadām udyamya saṃbhramāt<br>
    rathād āplutya vegena vasudhāyāṃ vyatiṣṭhata<br>
 <font color="GREEN" size="-1">28</font>
  sā pramathya rathaṃ tasya nipapāta śilābhuvi<br>
    sacakrakūbaraṃ sāśvaṃ sadhvajaṃ saśarāsanam<br>
 <font color="GREEN" size="-1">29</font>
  sa bhaṅktvā tu rathaṃ tasya hanūmān mārutātmajaḥ<br>
    rakṣasāṃ kadanaṃ cakre saskandhaviṭapair drumaiḥ<br>
 <font color="GREEN" size="-1">30</font>
  vibhinnaśiraso bhūtvā rākṣasāḥ śoṇitokṣitāḥ<br>
    drumaiḥ pramathitāś cānye nipetur dharaṇītale<br>
 <font color="GREEN" size="-1">31</font>
  vidrāvya rākṣasaṃ sainyaṃ hanūmān mārutātmajaḥ<br>
    gireḥ śikharam ādāya dhūmrākṣam abhidudruve<br>
 <font color="GREEN" size="-1">32</font>
  tam āpatantaṃ dhūmrākṣo gadām udyamya vīryavān<br>
    vinardamānaḥ sahasā hanūmantam abhidravat<br>
 <font color="GREEN" size="-1">33</font>
  tataḥ kruddhas tu vegena gadāṃ tāṃ bahukaṇṭakām<br>
    pātayām āsa dhūmrākṣo mastake tu hanūmataḥ<br>
 <font color="GREEN" size="-1">34</font>
  tāḍitaḥ sa tayā tatra gadayā bhīmarūpayā<br>
    sa kapir mārutabalas taṃ prahāram acintayan<br>
    dhūmrākṣasya śiro madhye giriśṛṅgam apātayat<br>
 <font color="GREEN" size="-1">35</font>
  sa vihvalitasarvāṅgo giriśṛṅgeṇa tāḍitaḥ<br>
    papāta sahasā bhūmau vikīrṇa iva parvataḥ<br>
 <font color="GREEN" size="-1">36</font>
  dhūmrākṣaṃ nihataṃ dṛṣṭvā hataśeṣā niśācarāḥ<br>
    trastāḥ praviviśur laṅkāṃ vadhyamānāḥ plavaṃgamaiḥ<br>
 <font color="GREEN" size="-1">37</font>
  sa tu pavanasuto nihatya śatruṃ; kṣatajavahāḥ saritaś ca saṃvikīrya<br>
    ripuvadhajanitaśramo mahātmā; mudam agamat kapibhiś ca pūjyamānaḥ<br>
 </td>
 <td width="50%">
  <font color="GREEN" size="-1">1</font>
  धूम्राक्षं परेक्ष्य निर्यान्तं राक्षसं भीमनिस्वनम<br>
   विनेदुर वानराः सर्वे परहृष्टा युद्धकाङ्क्षिणः<br>
  <font color="GREEN" size="-1">2</font>
  तेषां तु तुमुलं युद्धं संजज्ञे हरिरक्षसाम<br>
   अन्यॊन्यं पादपैर घॊरैर निघ्नतं शूलमुद्गरैः<br>
  <font color="GREEN" size="-1">3</font>
  राक्षसैर वानरा घॊरा विनिकृत्ताः समन्ततः<br>
   वानरै राक्षसाश चापि दरुमैर भूमौ समीकृताः<br>
  <font color="GREEN" size="-1">4</font>
  राक्षसाश चापि संक्रुद्धा वानरान निशितैः शरैः<br>
   विव्यधुर घॊरसंकाशैः कङ्कपत्रैर अजिह्मगैः<br>
  <font color="GREEN" size="-1">5</font>
  ते गदाभिश च भीमाभिः पट्टसैः कूटमुद्गरैः<br>
   घॊरैश च परिघैश चित्रैस तरिशूलैश चापि संशितैः<br>
  <font color="GREEN" size="-1">6</font>
  विदार्यमाणा रक्षॊभिर वानरास ते महाबलाः<br>
   अमर्षाज जनितॊद्धर्षाश चक्रुः कर्माण्य अभीतवत<br>
  <font color="GREEN" size="-1">7</font>
  शरनिर्भिन्नगात्रास ते शूलनिर्भिन्नदेहिनः<br>
   जगृहुस ते दरुमांस तत्र शिलाश च हरियूथपाः<br>
  <font color="GREEN" size="-1">8</font>
  ते भीमवेगा हरयॊ नर्दमानास ततस ततः<br>
   ममन्थू राक्षसान भीमान नामानि च बभाषिरे<br>
  <font color="GREEN" size="-1">9</font>
  तद बभूवाद्भुतं घॊरं युद्धं वानररक्षसाम<br>
   शिलाभिर विविधाभिश च बहुशाखैश च पादपैः<br>
  <font color="GREEN" size="-1">10</font>
  राक्षसा मथिताः के चिद वानरैर जितकाशिभिः<br>
    ववर्षू रुधिरं के चिन मुखै रुधिरभॊजनाः<br>
 <font color="GREEN" size="-1">11</font>
  पार्श्वेषु दारिताः के चित के चिद राशीकृता दरुमैः<br>
    शिलाभिश चूर्णिताः के चित के चिद दन्तैर विदारिताः<br>
 <font color="GREEN" size="-1">12</font>
  धवजैर विमथितैर भग्नैः खरैश च विनिपातितैः<br>
    रथैर विध्वंसितैश चापि पतितै रजनीचरैः<br>
 <font color="GREEN" size="-1">13</font>
  वानरैर भीमविक्रान्तैर आप्लुत्याप्लुत्य वेगितैः<br>
    राक्षसाः करजैस तीक्ष्णैर मुखेषु विनिकर्तिताः<br>
 <font color="GREEN" size="-1">14</font>
  विवर्णवदना भूयॊ विप्रकीर्णशिरॊरुहाः<br>
    मूढाः शॊणितगन्धेन निपेतुर धरणीतले<br>
 <font color="GREEN" size="-1">15</font>
  नये तु परमक्रुद्धा राक्षसा भीमविक्रमाः<br>
    तलैर एवाभिधावन्ति वज्रस्पर्शसमैर हरीन<br>
 <font color="GREEN" size="-1">16</font>
  वनरैर आपतन्तस ते वेगिता वेगवत्तरैः<br>
    मुष्टिभिश चरणैर दन्तैः पादपैश चापपॊथिताः<br>
 <font color="GREEN" size="-1">17</font>
  सन्यं तु विद्रुतं दृष्ट्वा धूम्राक्षॊ राक्षसर्षभः<br>
    करॊधेन कदनं चक्रे वानराणां युयुत्सताम<br>
 <font color="GREEN" size="-1">18</font>
  परासैः परमथिताः के चिद वानराः शॊणितस्रवाः<br>
    मुद्गरैर आहताः के चित पतिता धरणीतले<br>
 <font color="GREEN" size="-1">19</font>
  परिघैर मथितः के चिद भिण्डिपालैर विदारिताः<br>
    पट्टसैर आहताः के चिद विह्वलन्तॊ गतासवः<br>
 <font color="GREEN" size="-1">20</font>
  के चिद विनिहता भूमौ रुधिरार्द्रा वनौकसः<br>
    के चिद विद्राविता नष्टाः संक्रुद्धै राक्षसैर युधि<br>
 <font color="GREEN" size="-1">21</font>
  विभिन्नहृदयाः के चिद एकपार्श्वेन शायिताः<br>
    विदारितास्त्रशूलै च के चिद आन्त्रैर विनिस्रुताः<br>
 <font color="GREEN" size="-1">22</font>
  तत सुभीमं महद युद्धं हरिराकस संकुलम<br>
    परबभौ शस्त्रबहुलं शिलापादपसंकुलम<br>
 <font color="GREEN" size="-1">23</font>
  धनुर्ज्यातन्त्रिमधुरं हिक्कातालसमन्वितम<br>
    मन्द्रस्तनितसंगीतं युद्धगान्धर्वम आबभौ<br>
 <font color="GREEN" size="-1">24</font>
  धूम्राक्षस तु धनुष्पाणिर वानरान रणमूर्धनि<br>
    हसन विद्रावयाम आस दिशस ताञ शरवृष्टिभिः<br>
 <font color="GREEN" size="-1">25</font>
  धूम्राक्षेणार्दितं सैन्यं वयथितं दृश्य मारुतिः<br>
    अभ्यवर्तत संक्रुद्धः परगृह्य विपुलां शिलाम<br>
 <font color="GREEN" size="-1">26</font>
  करॊधाद दविगुणताम्राक्षः पितृतुल्यपराक्रमः<br>
    शिलां तां पातयाम आस धूम्राक्षस्य रथं परति<br>
 <font color="GREEN" size="-1">27</font>
  आपतन्तीं शिलां दृष्ट्वा गदाम उद्यम्य संभ्रमात<br>
    रथाद आप्लुत्य वेगेन वसुधायां वयतिष्ठत<br>
 <font color="GREEN" size="-1">28</font>
  सा परमथ्य रथं तस्य निपपात शिलाभुवि<br>
    सचक्रकूबरं साश्वं सध्वजं सशरासनम<br>
 <font color="GREEN" size="-1">29</font>
  स भङ्क्त्वा तु रथं तस्य हनूमान मारुतात्मजः<br>
    रक्षसां कदनं चक्रे सस्कन्धविटपैर दरुमैः<br>
 <font color="GREEN" size="-1">30</font>
  विभिन्नशिरसॊ भूत्वा राक्षसाः शॊणितॊक्षिताः<br>
    दरुमैः परमथिताश चान्ये निपेतुर धरणीतले<br>
 <font color="GREEN" size="-1">31</font>
  विद्राव्य राक्षसं सैन्यं हनूमान मारुतात्मजः<br>
    गिरेः शिखरम आदाय धूम्राक्षम अभिदुद्रुवे<br>
 <font color="GREEN" size="-1">32</font>
  तम आपतन्तं धूम्राक्षॊ गदाम उद्यम्य वीर्यवान<br>
    विनर्दमानः सहसा हनूमन्तम अभिद्रवत<br>
 <font color="GREEN" size="-1">33</font>
  ततः करुद्धस तु वेगेन गदां तां बहुकण्टकाम<br>
    पातयाम आस धूम्राक्षॊ मस्तके तु हनूमतः<br>
 <font color="GREEN" size="-1">34</font>
  ताडितः स तया तत्र गदया भीमरूपया<br>
    स कपिर मारुतबलस तं परहारम अचिन्तयन<br>
    धूम्राक्षस्य शिरॊ मध्ये गिरिशृङ्गम अपातयत<br>
 <font color="GREEN" size="-1">35</font>
  स विह्वलितसर्वाङ्गॊ गिरिशृङ्गेण ताडितः<br>
    पपात सहसा भूमौ विकीर्ण इव पर्वतः<br>
 <font color="GREEN" size="-1">36</font>
  धूम्राक्षं निहतं दृष्ट्वा हतशेषा निशाचराः<br>
    तरस्ताः परविविशुर लङ्कां वध्यमानाः पलवंगमैः<br>
 <font color="GREEN" size="-1">37</font>
  स तु पवनसुतॊ निहत्य शत्रुं; कषतजवहाः सरितश च संविकीर्य<br>
    रिपुवधजनितश्रमॊ महात्मा; मुदम अगमत कपिभिश च पूज्यमानः<br>
 </td>
 
 </table>
 <p></p><div class="filenav">
 <hr>
 <center>
 <a href="rys6043.htm">Next: Chapter 43</a></center>
 </div>
 </center></body>