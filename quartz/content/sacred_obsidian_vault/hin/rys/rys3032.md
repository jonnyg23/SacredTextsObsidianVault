<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi03.htm">Book 3 Index</a><br>
  
 <a href="rys3031.htm">Previous</a> 
 <a href="rys3033.htm">Next</a> 
 
 </div>
 <hr>
 
 <h3 align="CENTER">Book 3<br>Chapter 32
 </h3><table width="100%">
 <td width="50%">
  <font color="GREEN" size="-1">1</font>
  tataḥ śūrpaṇakhāṃ kruddhāṃ bruvatīṃ paruṣaṃ vacaḥ<br>
   amātyamadhye saṃkruddhaḥ paripapraccha rāvaṇaḥ<br>
  <font color="GREEN" size="-1">2</font>
  kaś ca rāmaḥ kathaṃ vīryaḥ kiṃ rūpaḥ kiṃ parākramaḥ<br>
   kimarthaṃ daṇḍakāraṇyaṃ praviṣṭaś ca suduścaram<br>
  <font color="GREEN" size="-1">3</font>
  āyudhaṃ kiṃ ca rāmasya nihatā yena rākṣasāḥ<br>
   kharaś ca nihataṃ saṃkhye dūṣaṇas triśirās tathā<br>
  <font color="GREEN" size="-1">4</font>
  ity uktā rākṣasendreṇa rākṣasī krodhamūrchitā<br>
   tato rāmaṃ yathānyāyam ākhyātum upacakrame<br>
  <font color="GREEN" size="-1">5</font>
  dīrghabāhur viśālākṣaś cīrakṛṣṇājināmbaraḥ<br>
   kandarpasamarūpaś ca rāmo daśarathātmajaḥ<br>
  <font color="GREEN" size="-1">6</font>
  śakracāpanibhaṃ cāpaṃ vikṛṣya kanakāṅgadam<br>
   dīptān kṣipati nārācān sarpān iva mahāviṣān<br>
  <font color="GREEN" size="-1">7</font>
  nādadānaṃ śarān ghorān na muñcantaṃ mahābalam<br>
   na kārmukaṃ vikarṣantaṃ rāmaṃ paśyāmi saṃyuge<br>
  <font color="GREEN" size="-1">8</font>
  hanyamānaṃ tu tat sainyaṃ paśyāmi śaravṛṣṭibhiḥ<br>
   indreṇaivottamaṃ sasyam āhataṃ tv aśmavṛṣṭibhiḥ<br>
  <font color="GREEN" size="-1">9</font>
  rakṣasāṃ bhīmavīryāṇāṃ sahasrāṇi caturdaśa<br>
   nihatāni śarais tīkṣṇais tenaikena padātinā<br>
  <font color="GREEN" size="-1">10</font>
  ardhādhikamuhūrtena kharaś ca sahadūṣaṇaḥ<br>
    ṛṣīṇām abhayaṃ dattaṃ kṛtakṣemāś ca daṇḍakāḥ<br>
 <font color="GREEN" size="-1">11</font>
  ekā kathaṃ cin muktāhaṃ paribhūya mahātmanā<br>
    strīvadhaṃ śaṅkamānena rāmeṇa viditātmanā<br>
 <font color="GREEN" size="-1">12</font>
  bhrātā cāsya mahātejā guṇatas tulyavikramaḥ<br>
    anuraktaś ca bhaktaś ca lakṣmaṇo nāma vīryavān<br>
 <font color="GREEN" size="-1">13</font>
  amarṣī durjayo jetā vikrānto buddhimān balī<br>
    rāmasya dakṣiṇe bāhur nityaṃ prāṇo bahiṣcaraḥ<br>
 <font color="GREEN" size="-1">14</font>
  rāmasya tu viśālākṣī dharmapatnī yaśasvinī<br>
    sītā nāma varārohā vaidehī tanumadhyamā<br>
 <font color="GREEN" size="-1">15</font>
  naiva devī na gandharvā na yakṣī na ca kiṃnarī<br>
    tathārūpā mayā nārī dṛṣṭapūrvā mahītale<br>
 <font color="GREEN" size="-1">16</font>
  yasya sītā bhaved bhāryā yaṃ ca hṛṣṭā pariṣvajet<br>
    atijīvet sa sarveṣu lokeṣv api puraṃdarāt<br>
 <font color="GREEN" size="-1">17</font>
  sā suśīlā vapuḥślāghyā rūpeṇāpratimā bhuvi<br>
    tavānurūpā bhāryā sā tvaṃ ca tasyās tathā patiḥ<br>
 <font color="GREEN" size="-1">18</font>
  tāṃ tu vistīrṇajaghanāṃ pīnottuṅgapayodharām<br>
    bhāryārthe tu tavānetum udyatāhaṃ varānanām<br>
 <font color="GREEN" size="-1">19</font>
  tāṃ tu dṛṣṭvādya vaidehīṃ pūrṇacandranibhānanām<br>
    manmathasya śarāṇāṃ ca tvaṃ vidheyo bhaviṣyasi<br>
 <font color="GREEN" size="-1">20</font>
  yadi tasyām abhiprāyo bhāryārthe tava jāyate<br>
    śīghram uddhriyatāṃ pādo jayārtham iha dakṣiṇaḥ<br>
 <font color="GREEN" size="-1">21</font>
  kuru priyaṃ tathā teṣāṃ rakṣasāṃ rākṣaseśvara<br>
    vadhāt tasya nṛśaṃsasya rāmasyāśramavāsinaḥ<br>
 <font color="GREEN" size="-1">22</font>
  taṃ śarair niśitair hatvā lakṣmaṇaṃ ca mahāratham<br>
    hatanāthāṃ sukhaṃ sītāṃ yathāvad upabhokṣyase<br>
 <font color="GREEN" size="-1">23</font>
  rocate yadi te vākyaṃ mamaitad rākṣaseśvara<br>
    kriyatāṃ nirviśaṅkena vacanaṃ mama rāghava<br>
 <font color="GREEN" size="-1">24</font>
  niśamya rāmeṇa śarair ajihmagair; hatāñ janasthānagatān niśācarān<br>
    kharaṃ ca buddhvā nihataṃ ca dūṣaṇaṃ; tvam adya kṛtyaṃ pratipattum arhasi<br>
 </td>
 <td width="50%">
  <font color="GREEN" size="-1">1</font>
  ततः शूर्पणखां करुद्धां बरुवतीं परुषं वचः<br>
   अमात्यमध्ये संक्रुद्धः परिपप्रच्छ रावणः<br>
  <font color="GREEN" size="-1">2</font>
  कश च रामः कथं वीर्यः किं रूपः किं पराक्रमः<br>
   किमर्थं दण्डकारण्यं परविष्टश च सुदुश्चरम<br>
  <font color="GREEN" size="-1">3</font>
  आयुधं किं च रामस्य निहता येन राक्षसाः<br>
   खरश च निहतं संख्ये दूषणस तरिशिरास तथा<br>
  <font color="GREEN" size="-1">4</font>
  इत्य उक्ता राक्षसेन्द्रेण राक्षसी करॊधमूर्छिता<br>
   ततॊ रामं यथान्यायम आख्यातुम उपचक्रमे<br>
  <font color="GREEN" size="-1">5</font>
  दीर्घबाहुर विशालाक्षश चीरकृष्णाजिनाम्बरः<br>
   कन्दर्पसमरूपश च रामॊ दशरथात्मजः<br>
  <font color="GREEN" size="-1">6</font>
  शक्रचापनिभं चापं विकृष्य कनकाङ्गदम<br>
   दीप्तान कषिपति नाराचान सर्पान इव महाविषान<br>
  <font color="GREEN" size="-1">7</font>
  नाददानं शरान घॊरान न मुञ्चन्तं महाबलम<br>
   न कार्मुकं विकर्षन्तं रामं पश्यामि संयुगे<br>
  <font color="GREEN" size="-1">8</font>
  हन्यमानं तु तत सैन्यं पश्यामि शरवृष्टिभिः<br>
   इन्द्रेणैवॊत्तमं सस्यम आहतं तव अश्मवृष्टिभिः<br>
  <font color="GREEN" size="-1">9</font>
  रक्षसां भीमवीर्याणां सहस्राणि चतुर्दश<br>
   निहतानि शरैस तीक्ष्णैस तेनैकेन पदातिना<br>
  <font color="GREEN" size="-1">10</font>
  अर्धाधिकमुहूर्तेन खरश च सहदूषणः<br>
    ऋषीणाम अभयं दत्तं कृतक्षेमाश च दण्डकाः<br>
 <font color="GREEN" size="-1">11</font>
  एका कथं चिन मुक्ताहं परिभूय महात्मना<br>
    सत्रीवधं शङ्कमानेन रामेण विदितात्मना<br>
 <font color="GREEN" size="-1">12</font>
  भराता चास्य महातेजा गुणतस तुल्यविक्रमः<br>
    अनुरक्तश च भक्तश च लक्ष्मणॊ नाम वीर्यवान<br>
 <font color="GREEN" size="-1">13</font>
  अमर्षी दुर्जयॊ जेता विक्रान्तॊ बुद्धिमान बली<br>
    रामस्य दक्षिणे बाहुर नित्यं पराणॊ बहिष्चरः<br>
 <font color="GREEN" size="-1">14</font>
  रामस्य तु विशालाक्षी धर्मपत्नी यशस्विनी<br>
    सीता नाम वरारॊहा वैदेही तनुमध्यमा<br>
 <font color="GREEN" size="-1">15</font>
  नैव देवी न गन्धर्वा न यक्षी न च किंनरी<br>
    तथारूपा मया नारी दृष्टपूर्वा महीतले<br>
 <font color="GREEN" size="-1">16</font>
  यस्य सीता भवेद भार्या यं च हृष्टा परिष्वजेत<br>
    अतिजीवेत स सर्वेषु लॊकेष्व अपि पुरंदरात<br>
 <font color="GREEN" size="-1">17</font>
  सा सुशीला वपुःश्लाघ्या रूपेणाप्रतिमा भुवि<br>
    तवानुरूपा भार्या सा तवं च तस्यास तथा पतिः<br>
 <font color="GREEN" size="-1">18</font>
  तां तु विस्तीर्णजघनां पीनॊत्तुङ्गपयॊधराम<br>
    भार्यार्थे तु तवानेतुम उद्यताहं वराननाम<br>
 <font color="GREEN" size="-1">19</font>
  तां तु दृष्ट्वाद्य वैदेहीं पूर्णचन्द्रनिभाननाम<br>
    मन्मथस्य शराणां च तवं विधेयॊ भविष्यसि<br>
 <font color="GREEN" size="-1">20</font>
  यदि तस्याम अभिप्रायॊ भार्यार्थे तव जायते<br>
    शीघ्रम उद्ध्रियतां पादॊ जयार्थम इह दक्षिणः<br>
 <font color="GREEN" size="-1">21</font>
  कुरु परियं तथा तेषां रक्षसां राक्षसेश्वर<br>
    वधात तस्य नृशंसस्य रामस्याश्रमवासिनः<br>
 <font color="GREEN" size="-1">22</font>
  तं शरैर निशितैर हत्वा लक्ष्मणं च महारथम<br>
    हतनाथां सुखं सीतां यथावद उपभॊक्ष्यसे<br>
 <font color="GREEN" size="-1">23</font>
  रॊचते यदि ते वाक्यं ममैतद राक्षसेश्वर<br>
    करियतां निर्विशङ्केन वचनं मम राघव<br>
 <font color="GREEN" size="-1">24</font>
  निशम्य रामेण शरैर अजिह्मगैर; हताञ जनस्थानगतान निशाचरान<br>
    खरं च बुद्ध्वा निहतं च दूषणं; तवम अद्य कृत्यं परतिपत्तुम अर्हसि<br>
 </td>
 
 </table>
 <p></p><div class="filenav">
 <hr>
 <center>
 <a href="rys3033.htm">Next: Chapter 33</a></center>
 </div>
 </center></body>