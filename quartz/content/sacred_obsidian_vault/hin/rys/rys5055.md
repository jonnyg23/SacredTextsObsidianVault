<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi05.htm">Book 5 Index</a><br>
  
 <a href="rys5054.htm">Previous</a> 
 <a href="rys5056.htm">Next</a> 
 
 </div>
 <hr>
 
 <h3 align="CENTER">Book 5<br>Chapter 55
 </h3><table width="100%">
 <td width="50%">
  <font color="GREEN" size="-1">1</font>
  sacandrakumudaṃ ramyaṃ sārkakāraṇḍavaṃ śubham<br>
   tiṣyaśravaṇakadambam abhraśaivalaśādvalam<br>
  <font color="GREEN" size="-1">2</font>
  punarvasu mahāmīnaṃ lohitāṅgamahāgraham<br>
   airāvatamahādvīpaṃ svātīhaṃsaviloḍitam<br>
  <font color="GREEN" size="-1">3</font>
  vātasaṃghātajātormiṃ candrāṃśuśiśirāmbumat<br>
   bhujaṃgayakṣagandharvaprabuddhakamalotpalam<br>
  <font color="GREEN" size="-1">4</font>
  grasamāna ivākāśaṃ tārādhipam ivālikhan<br>
   harann iva sanakṣatraṃ gaganaṃ sārkamaṇḍalam<br>
  <font color="GREEN" size="-1">5</font>
  mārutasyālayaṃ śrīmān kapir vyomacaro mahān<br>
   hanūmān meghajālāni vikarṣann iva gacchati<br>
  <font color="GREEN" size="-1">6</font>
  pāṇḍurāruṇavarṇāni nīlamāñjiṣṭhakāni ca<br>
   haritāruṇavarṇāni mahābhrāṇi cakāśire<br>
  <font color="GREEN" size="-1">7</font>
  praviśann abhrajālāni niṣkramaṃś ca punaḥ punaḥ<br>
   pracchannaś ca prakāśaś ca candramā iva lakṣyate<br>
  <font color="GREEN" size="-1">8</font>
  nadan nādena mahatā meghasvanamahāsvanaḥ<br>
   ājagāma mahātejāḥ punar madhyena sāgaram<br>
  <font color="GREEN" size="-1">9</font>
  parvatendraṃ sunābhaṃ ca samupaspṛśya vīryavān<br>
   jyāmukta iva nārāco mahāvego 'bhyupāgataḥ<br>
  <font color="GREEN" size="-1">10</font>
  sa kiṃ cid anusaṃprāptaḥ samālokya mahāgirim<br>
    mahendrameghasaṃkāśaṃ nanāda haripuṃgavaḥ<br>
 <font color="GREEN" size="-1">11</font>
  niśamya nadato nādaṃ vānarās te samantataḥ<br>
    babhūvur utsukāḥ sarve suhṛddarśanakāṅkṣiṇaḥ<br>
 <font color="GREEN" size="-1">12</font>
  jāmbavān sa hariśreṣṭhaḥ prītisaṃhṛṣṭamānasaḥ<br>
    upāmantrya harīn sarvān idaṃ vacanam abravīt<br>
 <font color="GREEN" size="-1">13</font>
  sarvathā kṛtakāryo 'sau hanūmān nātra saṃśayaḥ<br>
    na hy asyākṛtakāryasya nāda evaṃvidho bhavet<br>
 <font color="GREEN" size="-1">14</font>
  tasyā bāhūruvegaṃ ca ninādaṃ ca mahātmanaḥ<br>
    niśamya harayo hṛṣṭāḥ samutpetus tatas tataḥ<br>
 <font color="GREEN" size="-1">15</font>
  te nagāgrān nagāgrāṇi śikharāc chikharāṇi ca<br>
    prahṛṣṭāḥ samapadyanta hanūmantaṃ didṛkṣavaḥ<br>
 <font color="GREEN" size="-1">16</font>
  te prītāḥ pādapāgreṣu gṛhya śākhāḥ supuṣpitāḥ<br>
    vāsāṃsīva prakāśāni samāvidhyanta vānarāḥ<br>
 <font color="GREEN" size="-1">17</font>
  tam abhraghanasaṃkāśam āpatantaṃ mahākapim<br>
    dṛṣṭvā te vānarāḥ sarve tasthuḥ prāñjalayas tadā<br>
 <font color="GREEN" size="-1">18</font>
  tatas tu vegavāṃs tasya girer girinibhaḥ kapiḥ<br>
    nipapāta mahendrasya śikhare pādapākule<br>
 <font color="GREEN" size="-1">19</font>
  tatas te prītamanasaḥ sarve vānarapuṃgavāḥ<br>
    hanūmantaṃ mahātmānaṃ parivāryopatasthire<br>
 <font color="GREEN" size="-1">20</font>
  parivārya ca te sarve parāṃ prītim upāgatāḥ<br>
    prahṛṣṭavadanāḥ sarve tam arogam upāgatam<br>
 <font color="GREEN" size="-1">21</font>
  upāyanāni cādāya mūlāni ca phalāni ca<br>
    pratyarcayan hariśreṣṭhaṃ harayo mārutātmajam<br>
 <font color="GREEN" size="-1">22</font>
  vinedur muditāḥ ke cic cakruḥ kila kilāṃ tathā<br>
    hṛṣṭāḥ pādapaśākhāś ca āninyur vānararṣabhāḥ<br>
 <font color="GREEN" size="-1">23</font>
  hanūmāṃs tu gurūn vṛddhāñ jāmbavat pramukhāṃs tadā<br>
    kumāram aṅgadaṃ caiva so 'vandata mahākapiḥ<br>
 <font color="GREEN" size="-1">24</font>
  sa tābhyāṃ pūjitaḥ pūjyaḥ kapibhiś ca prasāditaḥ<br>
    dṛṣṭā devīti vikrāntaḥ saṃkṣepeṇa nyavedayat<br>
 <font color="GREEN" size="-1">25</font>
  niṣasāda ca hastena gṛhītvā vālinaḥ sutam<br>
    ramaṇīye vanoddeśe mahendrasya gires tadā<br>
 <font color="GREEN" size="-1">26</font>
  hanūmān abravīd dhṛṣṭas tadā tān vānararṣabhān<br>
    aśokavanikāsaṃsthā dṛṣṭā sā janakātmajā<br>
 <font color="GREEN" size="-1">27</font>
  rakṣyamāṇā sughorābhī rākṣasībhir aninditā<br>
    ekaveṇīdharā bālā rāmadarśanalālasā<br>
    upavāsapariśrāntā malinā jaṭilā kṛśā<br>
 <font color="GREEN" size="-1">28</font>
  tato dṛṣṭeti vacanaṃ mahārtham amṛtopamam<br>
    niśamya māruteḥ sarve muditā vānarā bhavan<br>
 <font color="GREEN" size="-1">29</font>
  kṣveḍanty anye nadanty anye garjanty anye mahābalāḥ<br>
    cakruḥ kila kilām anye pratigarjanti cāpare<br>
 <font color="GREEN" size="-1">30</font>
  ke cid ucchritalāṅgūlāḥ prahṛṣṭāḥ kapikuñjarāḥ<br>
    añcitāyatadīrghāṇi lāṅgūlāni pravivyadhuḥ<br>
 <font color="GREEN" size="-1">31</font>
  apare tu hanūmantaṃ vānarā vāraṇopamam<br>
    āplutya giriśṛṅgebhyaḥ saṃspṛśanti sma harṣitāḥ<br>
 <font color="GREEN" size="-1">32</font>
  uktavākyaṃ hanūmantam aṅgadas tu tadābravīt<br>
    sarveṣāṃ harivīrāṇāṃ madhye vācam anuttamām<br>
 <font color="GREEN" size="-1">33</font>
  sattve vīrye na te kaś cit samo vānaravidyate<br>
    yad avaplutya vistīrṇaṃ sāgaraṃ punar āgataḥ<br>
 <font color="GREEN" size="-1">34</font>
  diṣṭyā dṛṣṭā tvayā devī rāmapatnī yaśasvinī<br>
    diṣṭyā tyakṣyati kākutsthaḥ śokaṃ sītā viyogajam<br>
 <font color="GREEN" size="-1">35</font>
  tato 'ṅgadaṃ hanūmantaṃ jāmbavantaṃ ca vānarāḥ<br>
    parivārya pramuditā bhejire vipulāḥ śilāḥ<br>
 <font color="GREEN" size="-1">36</font>
  śrotukāmāḥ samudrasya laṅghanaṃ vānarottamāḥ<br>
    darśanaṃ cāpi laṅkāyāḥ sītāyā rāvaṇasya ca<br>
    tasthuḥ prāñjalayaḥ sarve hanūmad vadanonmukhāḥ<br>
 <font color="GREEN" size="-1">37</font>
  tasthau tatrāṅgadaḥ śrīmān vānarair bahubhir vṛtaḥ<br>
    upāsyamāno vibudhair divi devapatir yathā<br>
 <font color="GREEN" size="-1">38</font>
  hanūmatā kīrtimatā yaśasvinā; tathāṅgadenāṅgadabaddhabāhunā<br>
    mudā tadādhyāsitam unnataṃ mahan; mahīdharāgraṃ jvalitaṃ śriyābhavat<br>
 </td>
 <td width="50%">
  <font color="GREEN" size="-1">1</font>
  सचन्द्रकुमुदं रम्यं सार्ककारण्डवं शुभम<br>
   तिष्यश्रवणकदम्बम अभ्रशैवलशाद्वलम<br>
  <font color="GREEN" size="-1">2</font>
  पुनर्वसु महामीनं लॊहिताङ्गमहाग्रहम<br>
   ऐरावतमहाद्वीपं सवातीहंसविलॊडितम<br>
  <font color="GREEN" size="-1">3</font>
  वातसंघातजातॊर्मिं चन्द्रांशुशिशिराम्बुमत<br>
   भुजंगयक्षगन्धर्वप्रबुद्धकमलॊत्पलम<br>
  <font color="GREEN" size="-1">4</font>
  गरसमान इवाकाशं ताराधिपम इवालिखन<br>
   हरन्न इव सनक्षत्रं गगनं सार्कमण्डलम<br>
  <font color="GREEN" size="-1">5</font>
  मारुतस्यालयं शरीमान कपिर वयॊमचरॊ महान<br>
   हनूमान मेघजालानि विकर्षन्न इव गच्छति<br>
  <font color="GREEN" size="-1">6</font>
  पाण्डुरारुणवर्णानि नीलमाञ्जिष्ठकानि च<br>
   हरितारुणवर्णानि महाभ्राणि चकाशिरे<br>
  <font color="GREEN" size="-1">7</font>
  परविशन्न अभ्रजालानि निष्क्रमंश च पुनः पुनः<br>
   परच्छन्नश च परकाशश च चन्द्रमा इव लक्ष्यते<br>
  <font color="GREEN" size="-1">8</font>
  नदन नादेन महता मेघस्वनमहास्वनः<br>
   आजगाम महातेजाः पुनर मध्येन सागरम<br>
  <font color="GREEN" size="-1">9</font>
  पर्वतेन्द्रं सुनाभं च समुपस्पृश्य वीर्यवान<br>
   जयामुक्त इव नाराचॊ महावेगॊ ऽभयुपागतः<br>
  <font color="GREEN" size="-1">10</font>
  स किं चिद अनुसंप्राप्तः समालॊक्य महागिरिम<br>
    महेन्द्रमेघसंकाशं ननाद हरिपुंगवः<br>
 <font color="GREEN" size="-1">11</font>
  निशम्य नदतॊ नादं वानरास ते समन्ततः<br>
    बभूवुर उत्सुकाः सर्वे सुहृद्दर्शनकाङ्क्षिणः<br>
 <font color="GREEN" size="-1">12</font>
  जाम्बवान स हरिश्रेष्ठः परीतिसंहृष्टमानसः<br>
    उपामन्त्र्य हरीन सर्वान इदं वचनम अब्रवीत<br>
 <font color="GREEN" size="-1">13</font>
  सर्वथा कृतकार्यॊ ऽसौ हनूमान नात्र संशयः<br>
    न हय अस्याकृतकार्यस्य नाद एवंविधॊ भवेत<br>
 <font color="GREEN" size="-1">14</font>
  तस्या बाहूरुवेगं च निनादं च महात्मनः<br>
    निशम्य हरयॊ हृष्टाः समुत्पेतुस ततस ततः<br>
 <font color="GREEN" size="-1">15</font>
  ते नगाग्रान नगाग्राणि शिखराच छिखराणि च<br>
    परहृष्टाः समपद्यन्त हनूमन्तं दिदृक्षवः<br>
 <font color="GREEN" size="-1">16</font>
  ते परीताः पादपाग्रेषु गृह्य शाखाः सुपुष्पिताः<br>
    वासांसीव परकाशानि समाविध्यन्त वानराः<br>
 <font color="GREEN" size="-1">17</font>
  तम अभ्रघनसंकाशम आपतन्तं महाकपिम<br>
    दृष्ट्वा ते वानराः सर्वे तस्थुः पराञ्जलयस तदा<br>
 <font color="GREEN" size="-1">18</font>
  ततस तु वेगवांस तस्य गिरेर गिरिनिभः कपिः<br>
    निपपात महेन्द्रस्य शिखरे पादपाकुले<br>
 <font color="GREEN" size="-1">19</font>
  ततस ते परीतमनसः सर्वे वानरपुंगवाः<br>
    हनूमन्तं महात्मानं परिवार्यॊपतस्थिरे<br>
 <font color="GREEN" size="-1">20</font>
  परिवार्य च ते सर्वे परां परीतिम उपागताः<br>
    परहृष्टवदनाः सर्वे तम अरॊगम उपागतम<br>
 <font color="GREEN" size="-1">21</font>
  उपायनानि चादाय मूलानि च फलानि च<br>
    परत्यर्चयन हरिश्रेष्ठं हरयॊ मारुतात्मजम<br>
 <font color="GREEN" size="-1">22</font>
  विनेदुर मुदिताः के चिच चक्रुः किल किलां तथा<br>
    हृष्टाः पादपशाखाश च आनिन्युर वानरर्षभाः<br>
 <font color="GREEN" size="-1">23</font>
  हनूमांस तु गुरून वृद्धाञ जाम्बवत परमुखांस तदा<br>
    कुमारम अङ्गदं चैव सॊ ऽवन्दत महाकपिः<br>
 <font color="GREEN" size="-1">24</font>
  स ताभ्यां पूजितः पूज्यः कपिभिश च परसादितः<br>
    दृष्टा देवीति विक्रान्तः संक्षेपेण नयवेदयत<br>
 <font color="GREEN" size="-1">25</font>
  निषसाद च हस्तेन गृहीत्वा वालिनः सुतम<br>
    रमणीये वनॊद्देशे महेन्द्रस्य गिरेस तदा<br>
 <font color="GREEN" size="-1">26</font>
  हनूमान अब्रवीद धृष्टस तदा तान वानरर्षभान<br>
    अशॊकवनिकासंस्था दृष्टा सा जनकात्मजा<br>
 <font color="GREEN" size="-1">27</font>
  रक्ष्यमाणा सुघॊराभी राक्षसीभिर अनिन्दिता<br>
    एकवेणीधरा बाला रामदर्शनलालसा<br>
    उपवासपरिश्रान्ता मलिना जटिला कृशा<br>
 <font color="GREEN" size="-1">28</font>
  ततॊ दृष्टेति वचनं महार्थम अमृतॊपमम<br>
    निशम्य मारुतेः सर्वे मुदिता वानरा भवन<br>
 <font color="GREEN" size="-1">29</font>
  कष्वेडन्त्य अन्ये नदन्त्य अन्ये गर्जन्त्य अन्ये महाबलाः<br>
    चक्रुः किल किलाम अन्ये परतिगर्जन्ति चापरे<br>
 <font color="GREEN" size="-1">30</font>
  के चिद उच्छ्रितलाङ्गूलाः परहृष्टाः कपिकुञ्जराः<br>
    अञ्चितायतदीर्घाणि लाङ्गूलानि परविव्यधुः<br>
 <font color="GREEN" size="-1">31</font>
  अपरे तु हनूमन्तं वानरा वारणॊपमम<br>
    आप्लुत्य गिरिशृङ्गेभ्यः संस्पृशन्ति सम हर्षिताः<br>
 <font color="GREEN" size="-1">32</font>
  उक्तवाक्यं हनूमन्तम अङ्गदस तु तदाब्रवीत<br>
    सर्वेषां हरिवीराणां मध्ये वाचम अनुत्तमाम<br>
 <font color="GREEN" size="-1">33</font>
  सत्त्वे वीर्ये न ते कश चित समॊ वानरविद्यते<br>
    यद अवप्लुत्य विस्तीर्णं सागरं पुनर आगतः<br>
 <font color="GREEN" size="-1">34</font>
  दिष्ट्या दृष्टा तवया देवी रामपत्नी यशस्विनी<br>
    दिष्ट्या तयक्ष्यति काकुत्स्थः शॊकं सीता वियॊगजम<br>
 <font color="GREEN" size="-1">35</font>
  ततॊ ऽङगदं हनूमन्तं जाम्बवन्तं च वानराः<br>
    परिवार्य परमुदिता भेजिरे विपुलाः शिलाः<br>
 <font color="GREEN" size="-1">36</font>
  शरॊतुकामाः समुद्रस्य लङ्घनं वानरॊत्तमाः<br>
    दर्शनं चापि लङ्कायाः सीताया रावणस्य च<br>
    तस्थुः पराञ्जलयः सर्वे हनूमद वदनॊन्मुखाः<br>
 <font color="GREEN" size="-1">37</font>
  तस्थौ तत्राङ्गदः शरीमान वानरैर बहुभिर वृतः<br>
    उपास्यमानॊ विबुधैर दिवि देवपतिर यथा<br>
 <font color="GREEN" size="-1">38</font>
  हनूमता कीर्तिमता यशस्विना; तथाङ्गदेनाङ्गदबद्धबाहुना<br>
    मुदा तदाध्यासितम उन्नतं महन; महीधराग्रं जवलितं शरियाभवत<br>
 </td>
 
 </table>
 <p></p><div class="filenav">
 <hr>
 <center>
 <a href="rys5056.htm">Next: Chapter 56</a></center>
 </div>
 </center></body>