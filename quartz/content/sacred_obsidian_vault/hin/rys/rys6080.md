<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi06.htm">Book 6 Index</a><br>
  
 <a href="rys6079.htm">Previous</a> 
 <a href="rys6081.htm">Next</a> 
 
 </div>
 <hr>
 
 <h3 align="CENTER">Book 6<br>Chapter 80
 </h3><table width="100%">
 <td width="50%">
  <font color="GREEN" size="-1">1</font>
  tataḥ paulastya sacivāḥ śrutvā cendrajitaṃ hatam<br>
   ācacakṣur abhijñāya daśagrīvāya savyathāḥ<br>
  <font color="GREEN" size="-1">2</font>
  yuddhe hato mahārāja lakṣmaṇena tavātmajaḥ<br>
   vibhīṣaṇasahāyena miṣatāṃ no mahādyute<br>
  <font color="GREEN" size="-1">3</font>
  śūraḥ śūreṇa saṃgamya saṃyugeṣv aparājitaḥ<br>
   lakṣṇanena hataḥ śūraḥ putras te vibudhendrajit<br>
  <font color="GREEN" size="-1">4</font>
  sa taṃ pratibhayaṃ śrutvā vadhaṃ putrasya dāruṇam<br>
   ghoram indrajitaḥ saṃkhye kaśmalaṃ prāviśan mahat<br>
  <font color="GREEN" size="-1">5</font>
  upalabhya cirāt saṃjñāṃ rājā rākṣasapuṃgavaḥ<br>
   putraśokārdito dīno vilalāpākulendriyaḥ<br>
  <font color="GREEN" size="-1">6</font>
  hā rākṣasacamūmukhya mama vatsa mahāratha<br>
   jitvendraṃ katham adya tvaṃ lakṣmaṇasya vaśaṃ gataḥ<br>
  <font color="GREEN" size="-1">7</font>
  nanu tvam iṣubhiḥ kruddho bhindyāḥ kālāntakāv api<br>
   mandarasyāpi śṛṅgāṇi kiṃ punar lakṣmaṇaṃ raṇe<br>
  <font color="GREEN" size="-1">8</font>
  adya vaivasvato rājā bhūyo bahumato mama<br>
   yenādya tvaṃ mahābāho saṃyuktaḥ kāladharmaṇā<br>
  <font color="GREEN" size="-1">9</font>
  eṣa panthāḥ suyodhānāṃ sarvāmaragaṇeṣv api<br>
   yaḥ kṛte hanyate bhartuḥ sa pumān svargam ṛcchati<br>
  <font color="GREEN" size="-1">10</font>
  adya devagaṇāḥ sarve lokapālās tatharṣayaḥ<br>
    hatam indrajitaṃ dṛṣṭvā sukhaṃ svapsyanti nirbhayāḥ<br>
 <font color="GREEN" size="-1">11</font>
  adya lokās trayaḥ kṛtsnāḥ pṛthivī ca sakānanā<br>
    ekenendrajitā hīnā śūṇyeva pratibhāti me<br>
 <font color="GREEN" size="-1">12</font>
  adya nairṛtakanyāyāṃ śroṣyāmy antaḥpure ravam<br>
    kareṇusaṃghasya yathā ninādaṃ girigahvare<br>
 <font color="GREEN" size="-1">13</font>
  yauvarājyaṃ ca laṅkāṃ ca rakṣāṃsi ca paraṃtapa<br>
    mātaraṃ māṃ ca bhāryāṃ ca kva gato 'si vihāya naḥ<br>
 <font color="GREEN" size="-1">14</font>
  mama nāma tvayā vīra gatasya yamasādanam<br>
    pretakāryāṇi kāryāṇi viparīte hi vartase<br>
 <font color="GREEN" size="-1">15</font>
  sa tvaṃ jīvati sugrīve rāghave ca salakṣmaṇe<br>
    mama śalyam anuddhṛtya kva gato 'si vihāya naḥ<br>
 <font color="GREEN" size="-1">16</font>
  evamādivilāpārtaṃ rāvaṇaṃ rākṣasādhipam<br>
    āviveśa mahān kopaḥ putravyasanasaṃbhavaḥ<br>
 <font color="GREEN" size="-1">17</font>
  ghoraṃ prakṛtyā rūpaṃ tat tasya krodhāgnimūrchitam<br>
    babhūva rūpaṃ rudrasya kruddhasyeva durāsadam<br>
 <font color="GREEN" size="-1">18</font>
  tasya kruddhasya netrābhyāṃ prāpatann asrabindavaḥ<br>
    dīptābhyām iva dīpābhyāṃ sārciṣaḥ snehabindavaḥ<br>
 <font color="GREEN" size="-1">19</font>
  dantān vidaśatas tasya śrūyate daśanasvanaḥ<br>
    yantrasyāveṣṭyamānasya mahato dānavair iva<br>
 <font color="GREEN" size="-1">20</font>
  kālāgnir iva saṃkruddho yāṃ yāṃ diśam avaikṣata<br>
    tasyāṃ tasyāṃ bhayatrastā rākṣasāḥ saṃnililyire<br>
 <font color="GREEN" size="-1">21</font>
  tam antakam iva kruddhaṃ carācaracikhādiṣum<br>
    vīkṣamāṇaṃ diśaḥ sarvā rākṣasā nopacakramuḥ<br>
 <font color="GREEN" size="-1">22</font>
  tataḥ paramasaṃkruddho rāvaṇo rākṣasādhipaḥ<br>
    abravīd rakṣasāṃ madhye saṃstambhayiṣur āhave<br>
 <font color="GREEN" size="-1">23</font>
  mayā varṣasahasrāṇi caritvā duścaraṃ tapaḥ<br>
    teṣu teṣv avakāśeṣu svayambhūḥ paritoṣitaḥ<br>
 <font color="GREEN" size="-1">24</font>
  tasyaiva tapaso vyuṣṭyā prasādāc ca svayambhuvaḥ<br>
    nāsurebhyo na devebhyo bhayaṃ mama kadā cana<br>
 <font color="GREEN" size="-1">25</font>
  kavacaṃ brahmadattaṃ me yad ādityasamaprabham<br>
    devāsuravimardeṣu na bhinnaṃ vajraśaktibhiḥ<br>
 <font color="GREEN" size="-1">26</font>
  tena mām adya saṃyuktaṃ rathastham iha saṃyuge<br>
    pratīyāt ko 'dya mām ājau sākṣād api puraṃdaraḥ<br>
 <font color="GREEN" size="-1">27</font>
  yat tadābhiprasannena saśaraṃ kārmukaṃ mahat<br>
    devāsuravimardeṣu mama dattaṃ svayambhuvā<br>
 <font color="GREEN" size="-1">28</font>
  adya tūryaśatair bhīmaṃ dhanur utthāpyatāṃ mahat<br>
    rāmalakṣmaṇayor eva vadhāya paramāhave<br>
 <font color="GREEN" size="-1">29</font>
  sa putravadhasaṃtaptaḥ śūraḥ krodhavaśaṃ gataḥ<br>
    samīkṣya rāvaṇo buddhyā sītāṃ hantuṃ vyavasyata<br>
 <font color="GREEN" size="-1">30</font>
  pratyavekṣya tu tāmrākṣaḥ sughoro ghoradarśanān<br>
    dīno dīnasvarān sarvāṃs tān uvāca niśācarān<br>
 <font color="GREEN" size="-1">31</font>
  māyayā mama vatsena vañcanārthaṃ vanaukasām<br>
    kiṃ cid eva hataṃ tatra sīteyam iti darśitam<br>
 <font color="GREEN" size="-1">32</font>
  tad idaṃ satyam evāhaṃ kariṣye priyam ātmanaḥ<br>
    vaidehīṃ nāśayiṣyāmi kṣatrabandhum anuvratām<br>
    ity evam uktvā sacivān khaḍgam āśu parāmṛśat<br>
 <font color="GREEN" size="-1">33</font>
  uddhṛtya guṇasaṃpannaṃ vimalāmbaravarcasaṃ<br>
    niṣpapāta sa vegena sabhāyāḥ sacivair vṛtaḥ<br>
 <font color="GREEN" size="-1">34</font>
  rāvaṇaḥ putraśokena bhṛśam ākulacetanaḥ<br>
    saṃkruddhaḥ khaḍgam ādāya sahasā yatra maithilī<br>
 <font color="GREEN" size="-1">35</font>
  vrajantaṃ rākṣasaṃ prekṣya siṃhanādaṃ pracukruśuḥ<br>
    ūcuś cānyonyam āśliṣya saṃkruddhaṃ prekṣya rākṣasāḥ<br>
 <font color="GREEN" size="-1">36</font>
  adyainaṃ tāv ubhau dṛṣṭvā bhrātarau pravyathiṣyataḥ<br>
    lokapālā hi catvāraḥ kruddhenānena nirjitāḥ<br>
    bahavaḥ śatravaś cānye saṃyugeṣv abhipātitāḥ<br>
 <font color="GREEN" size="-1">37</font>
  teṣāṃ saṃjalpamānānām aśokavanikāṃ gatām<br>
    abhidudrāva vaidehīṃ rāvaṇaḥ krodhamūrchitaḥ<br>
 <font color="GREEN" size="-1">38</font>
  vāryamāṇaḥ susaṃkruddhaḥ suhṛdbhir hitabuddhibhiḥ<br>
    abhyadhāvata saṃkruddhaḥ khe graho rohiṇīm iva<br>
 <font color="GREEN" size="-1">39</font>
  maithilī rakṣyamāṇā tu rākṣasībhir aninditā<br>
    dadarśa rākṣasaṃ kruddhaṃ nistriṃśavaradhāriṇam<br>
 <font color="GREEN" size="-1">40</font>
  taṃ niśāmya sanistriṃśaṃ vyathitā janakātmajā<br>
    nivāryamāṇaṃ bahuśaḥ suhṛdbhir anivartinam<br>
 <font color="GREEN" size="-1">41</font>
  yathāyaṃ mām abhikruddhaḥ samabhidravati svayam<br>
    vadhiṣyati sanāthāṃ mām anāthām iva durmatiḥ<br>
 <font color="GREEN" size="-1">42</font>
  bahuśaś codayām āsa bhartāraṃ mām anuvratām<br>
    bhāryā bhava ramasyeti pratyākhyāto 'bhavan mayā<br>
 <font color="GREEN" size="-1">43</font>
  so 'yaṃ mām anupasthānād vyaktaṃ nairāśyam āgataḥ<br>
    krodhamohasamāviṣṭo nihantuṃ māṃ samudyataḥ<br>
 <font color="GREEN" size="-1">44</font>
  atha vā tau naravyāghrau bhrātarau rāmalakṣmaṇau<br>
    mannimittam anāryeṇa samare 'dya nipātitau<br>
    aho dhin mannimitto 'yaṃ vināśo rājaputrayoḥ<br>
 <font color="GREEN" size="-1">45</font>
  hanūmato hi tadvākyaṃ na kṛtaṃ kṣudrayā mayā<br>
    yady ahaṃ tasya pṛṣṭhena tadāyāsam aninditā<br>
    nādyaivam anuśoceyaṃ bhartur aṅkagatā satī<br>
 <font color="GREEN" size="-1">46</font>
  manye tu hṛdayaṃ tasyāḥ kausalyāyāḥ phaliṣyati<br>
    ekaputrā yadā putraṃ vinaṣṭaṃ śroṣyate yudhi<br>
 <font color="GREEN" size="-1">47</font>
  sā hi janma ca bālyaṃ ca yauvanaṃ ca mahātmanaḥ<br>
    dharmakāryāṇi rūpaṃ ca rudatī saṃsramiṣyati<br>
 <font color="GREEN" size="-1">48</font>
  nirāśā nihate putre dattvā śrāddham acetanā<br>
    agnim ārokṣyate nūnam apo vāpi pravekṣyati<br>
 <font color="GREEN" size="-1">49</font>
  dhig astu kubjām asatīṃ mantharāṃ pāpaniścayām<br>
    yannimittam idaṃ duḥkhaṃ kausalyā pratipatsyate<br>
 <font color="GREEN" size="-1">50</font>
  ity evaṃ maithilīṃ dṛṣṭvā vilapantīṃ tapasvinīm<br>
    rohiṇīm iva candreṇa vinā grahavaśaṃ gatām<br>
 <font color="GREEN" size="-1">51</font>
  supārśvo nāma medhāvī rāvaṇaṃ rākṣaseśvaram<br>
    nivāryamāṇaṃ sacivair idaṃ vacanam abravīt<br>
 <font color="GREEN" size="-1">52</font>
  kathaṃ nāma daśagrīva sākṣād vaiśravaṇānuja<br>
    hantum icchasi vaidehīṃ krodhād dharmam apāsya hi<br>
 <font color="GREEN" size="-1">53</font>
  veda vidyāvrata snātaḥ svadharmanirataḥ sadā<br>
    striyāḥ kasmād vadhaṃ vīra manyase rākṣaseśvara<br>
 <font color="GREEN" size="-1">54</font>
  maithilīṃ rūpasaṃpannāṃ pratyavekṣasva pārthiva<br>
    tvam eva tu sahāsmābhī rāghave krodham utsṛja<br>
 <font color="GREEN" size="-1">55</font>
  abhyutthānaṃ tvam adyaiva kṛṣṇapakṣacaturdaśīm<br>
    kṛtvā niryāhy amāvāsyāṃ vijayāya balair vṛtaḥ<br>
 <font color="GREEN" size="-1">56</font>
  śūro dhīmān rathī khaḍgī rathapravaram āsthitaḥ<br>
    hatvā dāśarathiṃ rāmaṃ bhavān prāpsyati maithilīm<br>
 <font color="GREEN" size="-1">57</font>
  sa tad durātmā suhṛdā niveditaṃ; vacaḥ sudharmyaṃ pratigṛhya rāvaṇaḥ<br>
    gṛhaṃ jagāmātha tataś ca vīryavān; punaḥ sabhāṃ ca prayayau suhṛdvṛtaḥ<br>
 </td>
 <td width="50%">
  <font color="GREEN" size="-1">1</font>
  ततः पौलस्त्य सचिवाः शरुत्वा चेन्द्रजितं हतम<br>
   आचचक्षुर अभिज्ञाय दशग्रीवाय सव्यथाः<br>
  <font color="GREEN" size="-1">2</font>
  युद्धे हतॊ महाराज लक्ष्मणेन तवात्मजः<br>
   विभीषणसहायेन मिषतां नॊ महाद्युते<br>
  <font color="GREEN" size="-1">3</font>
  शूरः शूरेण संगम्य संयुगेष्व अपराजितः<br>
   लक्ष्णनेन हतः शूरः पुत्रस ते विबुधेन्द्रजित<br>
  <font color="GREEN" size="-1">4</font>
  स तं परतिभयं शरुत्वा वधं पुत्रस्य दारुणम<br>
   घॊरम इन्द्रजितः संख्ये कश्मलं पराविशन महत<br>
  <font color="GREEN" size="-1">5</font>
  उपलभ्य चिरात संज्ञां राजा राक्षसपुंगवः<br>
   पुत्रशॊकार्दितॊ दीनॊ विललापाकुलेन्द्रियः<br>
  <font color="GREEN" size="-1">6</font>
  हा राक्षसचमूमुख्य मम वत्स महारथ<br>
   जित्वेन्द्रं कथम अद्य तवं लक्ष्मणस्य वशं गतः<br>
  <font color="GREEN" size="-1">7</font>
  ननु तवम इषुभिः करुद्धॊ भिन्द्याः कालान्तकाव अपि<br>
   मन्दरस्यापि शृङ्गाणि किं पुनर लक्ष्मणं रणे<br>
  <font color="GREEN" size="-1">8</font>
  अद्य वैवस्वतॊ राजा भूयॊ बहुमतॊ मम<br>
   येनाद्य तवं महाबाहॊ संयुक्तः कालधर्मणा<br>
  <font color="GREEN" size="-1">9</font>
  एष पन्थाः सुयॊधानां सर्वामरगणेष्व अपि<br>
   यः कृते हन्यते भर्तुः स पुमान सवर्गम ऋच्छति<br>
  <font color="GREEN" size="-1">10</font>
  अद्य देवगणाः सर्वे लॊकपालास तथर्षयः<br>
    हतम इन्द्रजितं दृष्ट्वा सुखं सवप्स्यन्ति निर्भयाः<br>
 <font color="GREEN" size="-1">11</font>
  अद्य लॊकास तरयः कृत्स्नाः पृथिवी च सकानना<br>
    एकेनेन्द्रजिता हीना शूण्येव परतिभाति मे<br>
 <font color="GREEN" size="-1">12</font>
  अद्य नैरृतकन्यायां शरॊष्याम्य अन्तःपुरे रवम<br>
    करेणुसंघस्य यथा निनादं गिरिगह्वरे<br>
 <font color="GREEN" size="-1">13</font>
  यौवराज्यं च लङ्कां च रक्षांसि च परंतप<br>
    मातरं मां च भार्यां च कव गतॊ ऽसि विहाय नः<br>
 <font color="GREEN" size="-1">14</font>
  मम नाम तवया वीर गतस्य यमसादनम<br>
    परेतकार्याणि कार्याणि विपरीते हि वर्तसे<br>
 <font color="GREEN" size="-1">15</font>
  स तवं जीवति सुग्रीवे राघवे च सलक्ष्मणे<br>
    मम शल्यम अनुद्धृत्य कव गतॊ ऽसि विहाय नः<br>
 <font color="GREEN" size="-1">16</font>
  एवमादिविलापार्तं रावणं राक्षसाधिपम<br>
    आविवेश महान कॊपः पुत्रव्यसनसंभवः<br>
 <font color="GREEN" size="-1">17</font>
  घॊरं परकृत्या रूपं तत तस्य करॊधाग्निमूर्छितम<br>
    बभूव रूपं रुद्रस्य करुद्धस्येव दुरासदम<br>
 <font color="GREEN" size="-1">18</font>
  तस्य करुद्धस्य नेत्राभ्यां परापतन्न अस्रबिन्दवः<br>
    दीप्ताभ्याम इव दीपाभ्यां सार्चिषः सनेहबिन्दवः<br>
 <font color="GREEN" size="-1">19</font>
  दन्तान विदशतस तस्य शरूयते दशनस्वनः<br>
    यन्त्रस्यावेष्ट्यमानस्य महतॊ दानवैर इव<br>
 <font color="GREEN" size="-1">20</font>
  कालाग्निर इव संक्रुद्धॊ यां यां दिशम अवैक्षत<br>
    तस्यां तस्यां भयत्रस्ता राक्षसाः संनिलिल्यिरे<br>
 <font color="GREEN" size="-1">21</font>
  तम अन्तकम इव करुद्धं चराचरचिखादिषुम<br>
    वीक्षमाणं दिशः सर्वा राक्षसा नॊपचक्रमुः<br>
 <font color="GREEN" size="-1">22</font>
  ततः परमसंक्रुद्धॊ रावणॊ राक्षसाधिपः<br>
    अब्रवीद रक्षसां मध्ये संस्तम्भयिषुर आहवे<br>
 <font color="GREEN" size="-1">23</font>
  मया वर्षसहस्राणि चरित्वा दुश्चरं तपः<br>
    तेषु तेष्व अवकाशेषु सवयम्भूः परितॊषितः<br>
 <font color="GREEN" size="-1">24</font>
  तस्यैव तपसॊ वयुष्ट्या परसादाच च सवयम्भुवः<br>
    नासुरेभ्यॊ न देवेभ्यॊ भयं मम कदा चन<br>
 <font color="GREEN" size="-1">25</font>
  कवचं बरह्मदत्तं मे यद आदित्यसमप्रभम<br>
    देवासुरविमर्देषु न भिन्नं वज्रशक्तिभिः<br>
 <font color="GREEN" size="-1">26</font>
  तेन माम अद्य संयुक्तं रथस्थम इह संयुगे<br>
    परतीयात कॊ ऽदय माम आजौ साक्षाद अपि पुरंदरः<br>
 <font color="GREEN" size="-1">27</font>
  यत तदाभिप्रसन्नेन सशरं कार्मुकं महत<br>
    देवासुरविमर्देषु मम दत्तं सवयम्भुवा<br>
 <font color="GREEN" size="-1">28</font>
  अद्य तूर्यशतैर भीमं धनुर उत्थाप्यतां महत<br>
    रामलक्ष्मणयॊर एव वधाय परमाहवे<br>
 <font color="GREEN" size="-1">29</font>
  स पुत्रवधसंतप्तः शूरः करॊधवशं गतः<br>
    समीक्ष्य रावणॊ बुद्ध्या सीतां हन्तुं वयवस्यत<br>
 <font color="GREEN" size="-1">30</font>
  परत्यवेक्ष्य तु ताम्राक्षः सुघॊरॊ घॊरदर्शनान<br>
    दीनॊ दीनस्वरान सर्वांस तान उवाच निशाचरान<br>
 <font color="GREEN" size="-1">31</font>
  मायया मम वत्सेन वञ्चनार्थं वनौकसाम<br>
    किं चिद एव हतं तत्र सीतेयम इति दर्शितम<br>
 <font color="GREEN" size="-1">32</font>
  तद इदं सत्यम एवाहं करिष्ये परियम आत्मनः<br>
    वैदेहीं नाशयिष्यामि कषत्रबन्धुम अनुव्रताम<br>
    इत्य एवम उक्त्वा सचिवान खड्गम आशु परामृशत<br>
 <font color="GREEN" size="-1">33</font>
  उद्धृत्य गुणसंपन्नं विमलाम्बरवर्चसं<br>
    निष्पपात स वेगेन सभायाः सचिवैर वृतः<br>
 <font color="GREEN" size="-1">34</font>
  रावणः पुत्रशॊकेन भृशम आकुलचेतनः<br>
    संक्रुद्धः खड्गम आदाय सहसा यत्र मैथिली<br>
 <font color="GREEN" size="-1">35</font>
  वरजन्तं राक्षसं परेक्ष्य सिंहनादं परचुक्रुशुः<br>
    ऊचुश चान्यॊन्यम आश्लिष्य संक्रुद्धं परेक्ष्य राक्षसाः<br>
 <font color="GREEN" size="-1">36</font>
  अद्यैनं ताव उभौ दृष्ट्वा भरातरौ परव्यथिष्यतः<br>
    लॊकपाला हि चत्वारः करुद्धेनानेन निर्जिताः<br>
    बहवः शत्रवश चान्ये संयुगेष्व अभिपातिताः<br>
 <font color="GREEN" size="-1">37</font>
  तेषां संजल्पमानानाम अशॊकवनिकां गताम<br>
    अभिदुद्राव वैदेहीं रावणः करॊधमूर्छितः<br>
 <font color="GREEN" size="-1">38</font>
  वार्यमाणः सुसंक्रुद्धः सुहृद्भिर हितबुद्धिभिः<br>
    अभ्यधावत संक्रुद्धः खे गरहॊ रॊहिणीम इव<br>
 <font color="GREEN" size="-1">39</font>
  मैथिली रक्ष्यमाणा तु राक्षसीभिर अनिन्दिता<br>
    ददर्श राक्षसं करुद्धं निस्त्रिंशवरधारिणम<br>
 <font color="GREEN" size="-1">40</font>
  तं निशाम्य सनिस्त्रिंशं वयथिता जनकात्मजा<br>
    निवार्यमाणं बहुशः सुहृद्भिर अनिवर्तिनम<br>
 <font color="GREEN" size="-1">41</font>
  यथायं माम अभिक्रुद्धः समभिद्रवति सवयम<br>
    वधिष्यति सनाथां माम अनाथाम इव दुर्मतिः<br>
 <font color="GREEN" size="-1">42</font>
  बहुशश चॊदयाम आस भर्तारं माम अनुव्रताम<br>
    भार्या भव रमस्येति परत्याख्यातॊ ऽभवन मया<br>
 <font color="GREEN" size="-1">43</font>
  सॊ ऽयं माम अनुपस्थानाद वयक्तं नैराश्यम आगतः<br>
    करॊधमॊहसमाविष्टॊ निहन्तुं मां समुद्यतः<br>
 <font color="GREEN" size="-1">44</font>
  अथ वा तौ नरव्याघ्रौ भरातरौ रामलक्ष्मणौ<br>
    मन्निमित्तम अनार्येण समरे ऽदय निपातितौ<br>
    अहॊ धिन मन्निमित्तॊ ऽयं विनाशॊ राजपुत्रयॊः<br>
 <font color="GREEN" size="-1">45</font>
  हनूमतॊ हि तद्वाक्यं न कृतं कषुद्रया मया<br>
    यद्य अहं तस्य पृष्ठेन तदायासम अनिन्दिता<br>
    नाद्यैवम अनुशॊचेयं भर्तुर अङ्कगता सती<br>
 <font color="GREEN" size="-1">46</font>
  मन्ये तु हृदयं तस्याः कौसल्यायाः फलिष्यति<br>
    एकपुत्रा यदा पुत्रं विनष्टं शरॊष्यते युधि<br>
 <font color="GREEN" size="-1">47</font>
  सा हि जन्म च बाल्यं च यौवनं च महात्मनः<br>
    धर्मकार्याणि रूपं च रुदती संस्रमिष्यति<br>
 <font color="GREEN" size="-1">48</font>
  निराशा निहते पुत्रे दत्त्वा शराद्धम अचेतना<br>
    अग्निम आरॊक्ष्यते नूनम अपॊ वापि परवेक्ष्यति<br>
 <font color="GREEN" size="-1">49</font>
  धिग अस्तु कुब्जाम असतीं मन्थरां पापनिश्चयाम<br>
    यन्निमित्तम इदं दुःखं कौसल्या परतिपत्स्यते<br>
 <font color="GREEN" size="-1">50</font>
  इत्य एवं मैथिलीं दृष्ट्वा विलपन्तीं तपस्विनीम<br>
    रॊहिणीम इव चन्द्रेण विना गरहवशं गताम<br>
 <font color="GREEN" size="-1">51</font>
  सुपार्श्वॊ नाम मेधावी रावणं राक्षसेश्वरम<br>
    निवार्यमाणं सचिवैर इदं वचनम अब्रवीत<br>
 <font color="GREEN" size="-1">52</font>
  कथं नाम दशग्रीव साक्षाद वैश्रवणानुज<br>
    हन्तुम इच्छसि वैदेहीं करॊधाद धर्मम अपास्य हि<br>
 <font color="GREEN" size="-1">53</font>
  वेद विद्याव्रत सनातः सवधर्मनिरतः सदा<br>
    सत्रियाः कस्माद वधं वीर मन्यसे राक्षसेश्वर<br>
 <font color="GREEN" size="-1">54</font>
  मैथिलीं रूपसंपन्नां परत्यवेक्षस्व पार्थिव<br>
    तवम एव तु सहास्माभी राघवे करॊधम उत्सृज<br>
 <font color="GREEN" size="-1">55</font>
  अभ्युत्थानं तवम अद्यैव कृष्णपक्षचतुर्दशीम<br>
    कृत्वा निर्याह्य अमावास्यां विजयाय बलैर वृतः<br>
 <font color="GREEN" size="-1">56</font>
  शूरॊ धीमान रथी खड्गी रथप्रवरम आस्थितः<br>
    हत्वा दाशरथिं रामं भवान पराप्स्यति मैथिलीम<br>
 <font color="GREEN" size="-1">57</font>
  स तद दुरात्मा सुहृदा निवेदितं; वचः सुधर्म्यं परतिगृह्य रावणः<br>
    गृहं जगामाथ ततश च वीर्यवान; पुनः सभां च परययौ सुहृद्वृतः<br>
 </td>
 
 </table>
 <p></p><div class="filenav">
 <hr>
 <center>
 <a href="rys6081.htm">Next: Chapter 81</a></center>
 </div>
 </center></body>