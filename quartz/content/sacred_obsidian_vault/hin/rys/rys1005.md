<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi01.htm">Book 1 Index</a><br>
  
 <a href="rys1004.htm">Previous</a> 
 <a href="rys1006.htm">Next</a> 
 
 </div>
 <hr>
 
 <h3 align="CENTER">Book 1<br>Chapter 5
 </h3><table width="100%">
 <td width="50%">
  <font color="GREEN" size="-1">1</font>
  sarvāpūrvam iyaṃ yeṣām āsīt kṛtsnā vasuṃdharā<br>
   prajāpatim upādāya nṛpāṇāṃ jayaśālinām<br>
  <font color="GREEN" size="-1">2</font>
  yeṣāṃ sa sagaro nāma sāgaro yena khānitaḥ<br>
   ṣaṣṭiḥ putrasahasrāṇi yaṃ yāntaṃ paryavārayan<br>
  <font color="GREEN" size="-1">3</font>
  ikṣvākūṇām idaṃ teṣāṃ rājñāṃ vaṃśe mahātmanām<br>
   mahad utpannam ākhyānaṃ rāmāyaṇam iti śrutam<br>
  <font color="GREEN" size="-1">4</font>
  tad idaṃ vartayiṣyāmi sarvaṃ nikhilam āditaḥ<br>
   dharmakāmārthasahitaṃ śrotavyam anasūyayā<br>
  <font color="GREEN" size="-1">5</font>
  kosalo nāma muditaḥ sphīto janapado mahān<br>
   niviṣṭaḥ sarayūtīre prabhūtadhanadhānyavān<br>
  <font color="GREEN" size="-1">6</font>
  ayodhyā nāma nagarī tatrāsīl lokaviśrutā<br>
   manunā mānavendreṇa yā purī nirmitā svayam<br>
  <font color="GREEN" size="-1">7</font>
  āyatā daśa ca dve ca yojanāni mahāpurī<br>
   śrīmatī trīṇi vistīrṇā suvibhaktamahāpathā<br>
  <font color="GREEN" size="-1">8</font>
  rājamārgeṇa mahatā suvibhaktena śobhitā<br>
   muktapuṣpāvakīrṇena jalasiktena nityaśaḥ<br>
  <font color="GREEN" size="-1">9</font>
  tāṃ tu rājā daśaratho mahārāṣṭravivardhanaḥ<br>
   purīm āvāsayām āsa divi devapatir yathā<br>
  <font color="GREEN" size="-1">10</font>
  kapāṭatoraṇavatīṃ suvibhaktāntarāpaṇām<br>
    sarvayantrāyudhavatīm upetāṃ sarvaśilpibhiḥ<br>
 <font color="GREEN" size="-1">11</font>
  sūtamāgadhasaṃbādhāṃ śrīmatīm atulaprabhām<br>
    uccāṭṭāladhvajavatīṃ śataghnīśatasaṃkulām<br>
 <font color="GREEN" size="-1">12</font>
  vadhūnāṭakasaṅghaiś ca saṃyuktāṃ sarvataḥ purīm<br>
    udyānāmravaṇopetāṃ mahatīṃ sālamekhalām<br>
 <font color="GREEN" size="-1">13</font>
  durgagambhīraparighāṃ durgām anyair durāsadām<br>
    vājivāraṇasaṃpūrṇāṃ gobhir uṣṭraiḥ kharais tathā<br>
 <font color="GREEN" size="-1">14</font>
  sāmantarājasaṅghaiś ca balikarmabhir āvṛtām<br>
    nānādeśanivāsaiś ca vaṇigbhir upaśobhitām<br>
 <font color="GREEN" size="-1">15</font>
  prasādai ratnavikṛtaiḥ parvatair upaśobhitām<br>
    kūṭāgāraiś ca saṃpūrṇām indrasyevāmarāvatīm<br>
 <font color="GREEN" size="-1">16</font>
  citrām aṣṭāpadākārāṃ varanārīgaṇair yutām<br>
    sarvaratnasamākīrṇāṃ vimānagṛhaśobhitām<br>
 <font color="GREEN" size="-1">17</font>
  gṛhagāḍhām avicchidrāṃ samabhūmau niveśitām<br>
    śālitaṇḍulasaṃpūrṇām ikṣukāṇḍarasodakām<br>
 <font color="GREEN" size="-1">18</font>
  dundubhībhir mṛdaṅgaiś ca vīṇābhiḥ paṇavais tathā<br>
    nāditāṃ bhṛśam atyarthaṃ pṛthivyāṃ tām anuttamām<br>
 <font color="GREEN" size="-1">19</font>
  vimānam iva siddhānāṃ tapasādhigataṃ divi<br>
    suniveśitaveśmāntāṃ narottamasamāvṛtām<br>
 <font color="GREEN" size="-1">20</font>
  ye ca bāṇair na vidhyanti viviktam aparāparam<br>
    śabdavedhyaṃ ca vitataṃ laghuhastā viśāradāḥ<br>
 <font color="GREEN" size="-1">21</font>
  siṃhavyāghravarāhāṇāṃ mattānāṃ nadatāṃ vane<br>
    hantāro niśitaiḥ śastrair balād bāhubalair api<br>
 <font color="GREEN" size="-1">22</font>
  tādṛśānāṃ sahasrais tām abhipūrṇāṃ mahārathaiḥ<br>
    purīm āvāsayām āsa rājā daśarathas tadā<br>
 <font color="GREEN" size="-1">23</font>
  tām agnimadbhir guṇavadbhir āvṛtāṃ; dvijottamair vedaṣaḍaṅgapāragaiḥ<br>
    sahasradaiḥ satyaratair mahātmabhir; maharṣikalpair ṛṣibhiś ca kevalaiḥ<br>
 </td>
 <td width="50%">
  <font color="GREEN" size="-1">1</font>
  सर्वापूर्वम इयं येषाम आसीत कृत्स्ना वसुंधरा<br>
   परजापतिम उपादाय नृपाणां जयशालिनाम<br>
  <font color="GREEN" size="-1">2</font>
  येषां स सगरॊ नाम सागरॊ येन खानितः<br>
   षष्टिः पुत्रसहस्राणि यं यान्तं पर्यवारयन<br>
  <font color="GREEN" size="-1">3</font>
  इक्ष्वाकूणाम इदं तेषां राज्ञां वंशे महात्मनाम<br>
   महद उत्पन्नम आख्यानं रामायणम इति शरुतम<br>
  <font color="GREEN" size="-1">4</font>
  तद इदं वर्तयिष्यामि सर्वं निखिलम आदितः<br>
   धर्मकामार्थसहितं शरॊतव्यम अनसूयया<br>
  <font color="GREEN" size="-1">5</font>
  कॊसलॊ नाम मुदितः सफीतॊ जनपदॊ महान<br>
   निविष्टः सरयूतीरे परभूतधनधान्यवान<br>
  <font color="GREEN" size="-1">6</font>
  अयॊध्या नाम नगरी तत्रासील लॊकविश्रुता<br>
   मनुना मानवेन्द्रेण या पुरी निर्मिता सवयम<br>
  <font color="GREEN" size="-1">7</font>
  आयता दश च दवे च यॊजनानि महापुरी<br>
   शरीमती तरीणि विस्तीर्णा सुविभक्तमहापथा<br>
  <font color="GREEN" size="-1">8</font>
  राजमार्गेण महता सुविभक्तेन शॊभिता<br>
   मुक्तपुष्पावकीर्णेन जलसिक्तेन नित्यशः<br>
  <font color="GREEN" size="-1">9</font>
  तां तु राजा दशरथॊ महाराष्ट्रविवर्धनः<br>
   पुरीम आवासयाम आस दिवि देवपतिर यथा<br>
  <font color="GREEN" size="-1">10</font>
  कपाटतॊरणवतीं सुविभक्तान्तरापणाम<br>
    सर्वयन्त्रायुधवतीम उपेतां सर्वशिल्पिभिः<br>
 <font color="GREEN" size="-1">11</font>
  सूतमागधसंबाधां शरीमतीम अतुलप्रभाम<br>
    उच्चाट्टालध्वजवतीं शतघ्नीशतसंकुलाम<br>
 <font color="GREEN" size="-1">12</font>
  वधूनाटकसङ्घैश च संयुक्तां सर्वतः पुरीम<br>
    उद्यानाम्रवणॊपेतां महतीं सालमेखलाम<br>
 <font color="GREEN" size="-1">13</font>
  दुर्गगम्भीरपरिघां दुर्गाम अन्यैर दुरासदाम<br>
    वाजिवारणसंपूर्णां गॊभिर उष्ट्रैः खरैस तथा<br>
 <font color="GREEN" size="-1">14</font>
  सामन्तराजसङ्घैश च बलिकर्मभिर आवृताम<br>
    नानादेशनिवासैश च वणिग्भिर उपशॊभिताम<br>
 <font color="GREEN" size="-1">15</font>
  परसादै रत्नविकृतैः पर्वतैर उपशॊभिताम<br>
    कूटागारैश च संपूर्णाम इन्द्रस्येवामरावतीम<br>
 <font color="GREEN" size="-1">16</font>
  चित्राम अष्टापदाकारां वरनारीगणैर युताम<br>
    सर्वरत्नसमाकीर्णां विमानगृहशॊभिताम<br>
 <font color="GREEN" size="-1">17</font>
  गृहगाढाम अविच्छिद्रां समभूमौ निवेशिताम<br>
    शालितण्डुलसंपूर्णाम इक्षुकाण्डरसॊदकाम<br>
 <font color="GREEN" size="-1">18</font>
  दुन्दुभीभिर मृदङ्गैश च वीणाभिः पणवैस तथा<br>
    नादितां भृशम अत्यर्थं पृथिव्यां ताम अनुत्तमाम<br>
 <font color="GREEN" size="-1">19</font>
  विमानम इव सिद्धानां तपसाधिगतं दिवि<br>
    सुनिवेशितवेश्मान्तां नरॊत्तमसमावृताम<br>
 <font color="GREEN" size="-1">20</font>
  ये च बाणैर न विध्यन्ति विविक्तम अपरापरम<br>
    शब्दवेध्यं च विततं लघुहस्ता विशारदाः<br>
 <font color="GREEN" size="-1">21</font>
  सिंहव्याघ्रवराहाणां मत्तानां नदतां वने<br>
    हन्तारॊ निशितैः शस्त्रैर बलाद बाहुबलैर अपि<br>
 <font color="GREEN" size="-1">22</font>
  तादृशानां सहस्रैस ताम अभिपूर्णां महारथैः<br>
    पुरीम आवासयाम आस राजा दशरथस तदा<br>
 <font color="GREEN" size="-1">23</font>
  ताम अग्निमद्भिर गुणवद्भिर आवृतां; दविजॊत्तमैर वेदषडङ्गपारगैः<br>
    सहस्रदैः सत्यरतैर महात्मभिर; महर्षिकल्पैर ऋषिभिश च केवलैः<br>
 </td>
 
 </table>
 <p></p><div class="filenav">
 <hr>
 <center>
 <a href="rys1006.htm">Next: Chapter 6</a></center>
 </div>
 </center></body>