<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi04.htm">Book 4 Index</a><br>
  
 <a href="rys4052.htm">Previous</a> 
 <a href="rys4054.htm">Next</a> 
 
 </div>
 <hr>
 
 <h3 align="CENTER">Book 4<br>Chapter 53
 </h3><table width="100%">
 <td width="50%">
  <font color="GREEN" size="-1">1</font>
  tathā bruvati tāre tu tārādhipativarcasi<br>
   atha mene hṛtaṃ rājyaṃ hanumān aṅgadena tat<br>
  <font color="GREEN" size="-1">2</font>
  buddhyā hy aṣṭāṅgayā yuktaṃ caturbalasamanvitam<br>
   caturdaśaguṇaṃ mene hanumān vālinaḥ sutam<br>
  <font color="GREEN" size="-1">3</font>
  āpūryamāṇaṃ śaśvac ca tejobalaparākramaiḥ<br>
   śaśinaṃ śuklapakṣādau vardhamānam iva śriyā<br>
  <font color="GREEN" size="-1">4</font>
  bṛhaspatisamaṃ buddhyā vikrame sadṛśaṃ pituḥ<br>
   śuśrūṣamāṇaṃ tārasya śukrasyeva puraṃdaram<br>
  <font color="GREEN" size="-1">5</font>
  bhartur arthe pariśrāntaṃ sarvaśāstraviśāradam<br>
   abhisaṃdhātum ārebhe hanumān aṅgadaṃ tataḥ<br>
  <font color="GREEN" size="-1">6</font>
  sa caturṇām upāyānāṃ tṛtīyam upavarṇayan<br>
   bhedayām āsa tān sarvān vānarān vākyasaṃpadā<br>
  <font color="GREEN" size="-1">7</font>
  teṣu sarveṣu bhinneṣu tato 'bhīṣayad aṅgadam<br>
   bhīṣaṇair bahubhir vākyaiḥ kopopāyasamanvitaiḥ<br>
  <font color="GREEN" size="-1">8</font>
  tvaṃ samarthataraḥ pitrā yuddhe tāreya vai dhuram<br>
   dṛḍhaṃ dhārayituṃ śaktaḥ kapirājyaṃ yathā pitā<br>
  <font color="GREEN" size="-1">9</font>
  nityam asthiracittā hi kapayo haripuṃgava<br>
   nājñāpyaṃ viṣahiṣyanti putradārān vinā tvayā<br>
  <font color="GREEN" size="-1">10</font>
  tvāṃ naite hy anuyuñjeyuḥ pratyakṣaṃ pravadāmi te<br>
    yathāyaṃ jāmbavān nīlaḥ suhotraś ca mahākapiḥ<br>
 <font color="GREEN" size="-1">11</font>
  na hy ahaṃ ta ime sarve sāmadānādibhir guṇaiḥ<br>
    daṇḍena na tvayā śakyāḥ sugrīvād apakarṣitum<br>
 <font color="GREEN" size="-1">12</font>
  vigṛhyāsanam apy āhur durbalena balīyasaḥ<br>
    ātmarakṣākaras tasmān na vigṛhṇīta durbalaḥ<br>
 <font color="GREEN" size="-1">13</font>
  yāṃ cemāṃ manyase dhātrīm etad bilam iti śrutam<br>
    etal lakṣmaṇabāṇānām īṣatkāryaṃ vidāraṇe<br>
 <font color="GREEN" size="-1">14</font>
  svalpaṃ hi kṛtam indreṇa kṣipatā hy aśaniṃ purā<br>
    lakṣmaṇo niśitair bāṇair bhindyāt patrapuṭaṃ yathā<br>
    lakṣmaṇasya ca nārācā bahavaḥ santi tadvidhāḥ<br>
 <font color="GREEN" size="-1">15</font>
  avasthāne yadaiva tvam āsiṣyasi paraṃtapa<br>
    tadaiva harayaḥ sarve tyakṣyanti kṛtaniścayāḥ<br>
 <font color="GREEN" size="-1">16</font>
  smarantaḥ putradārāṇāṃ nityodvignā bubhukṣitāḥ<br>
    kheditā duḥkhaśayyābhis tvāṃ kariṣyanti pṛṣṭhataḥ<br>
 <font color="GREEN" size="-1">17</font>
  sa tvaṃ hīnaḥ suhṛdbhiś ca hitakāmaiś ca bandhubhiḥ<br>
    tṛṇād api bhṛśodvignaḥ spandamānād bhaviṣyasi<br>
 <font color="GREEN" size="-1">18</font>
  na ca jātu na hiṃsyus tvāṃ ghorā lakṣmaṇasāyakāḥ<br>
    apavṛttaṃ jighāṃsanto mahāvegā durāsadāḥ<br>
 <font color="GREEN" size="-1">19</font>
  asmābhis tu gataṃ sārdhaṃ vinītavad upasthitam<br>
    ānupūrvyāt tu sugrīvo rājye tvāṃ sthāpayiṣyati<br>
 <font color="GREEN" size="-1">20</font>
  dharmakāmaḥ pitṛvyas te prītikāmo dṛḍhavrataḥ<br>
    śuciḥ satyapratijñaś ca nā tvāṃ jātu jighāṃsati<br>
 <font color="GREEN" size="-1">21</font>
  priyakāmaś ca te mātus tadarthaṃ cāsya jīvitam<br>
    tasyāpatyaṃ ca nāsty anyat tasmād aṅgada gamyatām<br>
 </td>
 <td width="50%">
  <font color="GREEN" size="-1">1</font>
  तथा बरुवति तारे तु ताराधिपतिवर्चसि<br>
   अथ मेने हृतं राज्यं हनुमान अङ्गदेन तत<br>
  <font color="GREEN" size="-1">2</font>
  बुद्ध्या हय अष्टाङ्गया युक्तं चतुर्बलसमन्वितम<br>
   चतुर्दशगुणं मेने हनुमान वालिनः सुतम<br>
  <font color="GREEN" size="-1">3</font>
  आपूर्यमाणं शश्वच च तेजॊबलपराक्रमैः<br>
   शशिनं शुक्लपक्षादौ वर्धमानम इव शरिया<br>
  <font color="GREEN" size="-1">4</font>
  बृहस्पतिसमं बुद्ध्या विक्रमे सदृशं पितुः<br>
   शुश्रूषमाणं तारस्य शुक्रस्येव पुरंदरम<br>
  <font color="GREEN" size="-1">5</font>
  भर्तुर अर्थे परिश्रान्तं सर्वशास्त्रविशारदम<br>
   अभिसंधातुम आरेभे हनुमान अङ्गदं ततः<br>
  <font color="GREEN" size="-1">6</font>
  स चतुर्णाम उपायानां तृतीयम उपवर्णयन<br>
   भेदयाम आस तान सर्वान वानरान वाक्यसंपदा<br>
  <font color="GREEN" size="-1">7</font>
  तेषु सर्वेषु भिन्नेषु ततॊ ऽभीषयद अङ्गदम<br>
   भीषणैर बहुभिर वाक्यैः कॊपॊपायसमन्वितैः<br>
  <font color="GREEN" size="-1">8</font>
  तवं समर्थतरः पित्रा युद्धे तारेय वै धुरम<br>
   दृढं धारयितुं शक्तः कपिराज्यं यथा पिता<br>
  <font color="GREEN" size="-1">9</font>
  नित्यम अस्थिरचित्ता हि कपयॊ हरिपुंगव<br>
   नाज्ञाप्यं विषहिष्यन्ति पुत्रदारान विना तवया<br>
  <font color="GREEN" size="-1">10</font>
  तवां नैते हय अनुयुञ्जेयुः परत्यक्षं परवदामि ते<br>
    यथायं जाम्बवान नीलः सुहॊत्रश च महाकपिः<br>
 <font color="GREEN" size="-1">11</font>
  न हय अहं त इमे सर्वे सामदानादिभिर गुणैः<br>
    दण्डेन न तवया शक्याः सुग्रीवाद अपकर्षितुम<br>
 <font color="GREEN" size="-1">12</font>
  विगृह्यासनम अप्य आहुर दुर्बलेन बलीयसः<br>
    आत्मरक्षाकरस तस्मान न विगृह्णीत दुर्बलः<br>
 <font color="GREEN" size="-1">13</font>
  यां चेमां मन्यसे धात्रीम एतद बिलम इति शरुतम<br>
    एतल लक्ष्मणबाणानाम ईषत्कार्यं विदारणे<br>
 <font color="GREEN" size="-1">14</font>
  सवल्पं हि कृतम इन्द्रेण कषिपता हय अशनिं पुरा<br>
    लक्ष्मणॊ निशितैर बाणैर भिन्द्यात पत्रपुटं यथा<br>
    लक्ष्मणस्य च नाराचा बहवः सन्ति तद्विधाः<br>
 <font color="GREEN" size="-1">15</font>
  अवस्थाने यदैव तवम आसिष्यसि परंतप<br>
    तदैव हरयः सर्वे तयक्ष्यन्ति कृतनिश्चयाः<br>
 <font color="GREEN" size="-1">16</font>
  समरन्तः पुत्रदाराणां नित्यॊद्विग्ना बुभुक्षिताः<br>
    खेदिता दुःखशय्याभिस तवां करिष्यन्ति पृष्ठतः<br>
 <font color="GREEN" size="-1">17</font>
  स तवं हीनः सुहृद्भिश च हितकामैश च बन्धुभिः<br>
    तृणाद अपि भृशॊद्विग्नः सपन्दमानाद भविष्यसि<br>
 <font color="GREEN" size="-1">18</font>
  न च जातु न हिंस्युस तवां घॊरा लक्ष्मणसायकाः<br>
    अपवृत्तं जिघांसन्तॊ महावेगा दुरासदाः<br>
 <font color="GREEN" size="-1">19</font>
  अस्माभिस तु गतं सार्धं विनीतवद उपस्थितम<br>
    आनुपूर्व्यात तु सुग्रीवॊ राज्ये तवां सथापयिष्यति<br>
 <font color="GREEN" size="-1">20</font>
  धर्मकामः पितृव्यस ते परीतिकामॊ दृढव्रतः<br>
    शुचिः सत्यप्रतिज्ञश च ना तवां जातु जिघांसति<br>
 <font color="GREEN" size="-1">21</font>
  परियकामश च ते मातुस तदर्थं चास्य जीवितम<br>
    तस्यापत्यं च नास्त्य अन्यत तस्माद अङ्गद गम्यताम<br>
 </td>
 
 </table>
 <p></p><div class="filenav">
 <hr>
 <center>
 <a href="rys4054.htm">Next: Chapter 54</a></center>
 </div>
 </center></body>