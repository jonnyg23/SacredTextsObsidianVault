<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi03.htm">Book 3 Index</a><br>
  
 <a href="rys3046.htm">Previous</a> 
 <a href="rys3048.htm">Next</a> 
 
 </div>
 <hr>
 
 <h3 align="CENTER">Book 3<br>Chapter 47
 </h3><table width="100%">
 <td width="50%">
  <font color="GREEN" size="-1">1</font>
  sītāyā vacanaṃ śrutvā daśagrīvaḥ pratāpavān<br>
   haste hastaṃ samāhatya cakāra sumahad vapuḥ<br>
  <font color="GREEN" size="-1">2</font>
  sa maithilīṃ punar vākyaṃ babhāṣe ca tato bhṛśam<br>
   nonmattayā śrutau manye mama vīryaparākramau<br>
  <font color="GREEN" size="-1">3</font>
  udvaheyaṃ bhujābhyāṃ tu medinīm ambare sthitaḥ<br>
   āpibeyaṃ samudraṃ ca mṛtyuṃ hanyāṃ raṇe sthitaḥ<br>
  <font color="GREEN" size="-1">4</font>
  arkaṃ rundhyāṃ śarais tīkṣṇair vibhindyāṃ hi mahītalam<br>
   kāmarūpiṇam unmatte paśya māṃ kāmadaṃ patim<br>
  <font color="GREEN" size="-1">5</font>
  evam uktavatas tasya rāvaṇasya śikhiprabhe<br>
   kruddhasya hariparyante rakte netre babhūvatuḥ<br>
  <font color="GREEN" size="-1">6</font>
  sadyaḥ saumyaṃ parityajya bhikṣurūpaṃ sa rāvaṇaḥ<br>
   svaṃ rūpaṃ kālarūpābhaṃ bheje vaiśravaṇānujaḥ<br>
  <font color="GREEN" size="-1">7</font>
  saṃraktanayanaḥ śrīmāṃs taptakāñcanakuṇḍalaḥ<br>
   daśāsyaḥ kārmukī bāṇī babhūva kṣaṇadācaraḥ<br>
  <font color="GREEN" size="-1">8</font>
  sa parivrājakacchadma mahākāyo vihāya tat<br>
   pratipede svakaṃ rūpaṃ rāvaṇo rākṣasādhipaḥ<br>
  <font color="GREEN" size="-1">9</font>
  saṃraktanayanaḥ krodhāj jīmūtanicayaprabhaḥ<br>
   raktāmbaradharas tasthau strīratnaṃ prekṣya maithilīm<br>
  <font color="GREEN" size="-1">10</font>
  sa tām asitakeśāntāṃ bhāskarasya prabhām iva<br>
    vasanābharaṇopetāṃ maithilīṃ rāvaṇo 'bravīt<br>
 <font color="GREEN" size="-1">11</font>
  triṣu lokeṣu vikhyātaṃ yadi bhartāram icchasi<br>
    mām āśraya varārohe tavāhaṃ sadṛśaḥ patiḥ<br>
 <font color="GREEN" size="-1">12</font>
  māṃ bhajasva cirāya tvam ahaṃ ślāghyas tava priyaḥ<br>
    naiva cāhaṃ kva cid bhadre kariṣye tava vipriyam<br>
    tyajyatāṃ mānuṣo bhāvo mayi bhāvaḥ praṇīyatām<br>
 <font color="GREEN" size="-1">13</font>
  rājyāc cyutam asiddhārthaṃ rāmaṃ parimitāyuṣam<br>
    kair guṇair anuraktāsi mūḍhe paṇḍitamānini<br>
 <font color="GREEN" size="-1">14</font>
  yaḥ striyā vacanād rājyaṃ vihāya sasuhṛjjanam<br>
    asmin vyālānucarite vane vasati durmatiḥ<br>
 <font color="GREEN" size="-1">15</font>
  ity uktvā maithilīṃ vākyaṃ priyārhāṃ priyavādinīm<br>
    jagrāha rāvaṇaḥ sītāṃ budhaḥ khe rohiṇīm iva<br>
 <font color="GREEN" size="-1">16</font>
  vāmena sītāṃ padmākṣīṃ mūrdhajeṣu kareṇa saḥ<br>
    ūrvos tu dakṣiṇenaiva parijagrāha pāṇinā<br>
 <font color="GREEN" size="-1">17</font>
  taṃ dṛṣṭvā giriśṛṅgābhaṃ tīkṣṇadaṃṣṭraṃ mahābhujam<br>
    prādravan mṛtyusaṃkāśaṃ bhayārtā vanadevatāḥ<br>
 <font color="GREEN" size="-1">18</font>
  sa ca māyāmayo divyaḥ kharayuktaḥ kharasvanaḥ<br>
    pratyadṛśyata hemāṅgo rāvaṇasya mahārathaḥ<br>
 <font color="GREEN" size="-1">19</font>
  tatas tāṃ paruṣair vākyair abhitarjya mahāsvanaḥ<br>
    aṅkenādāya vaidehīṃ ratham āropayat tadā<br>
 <font color="GREEN" size="-1">20</font>
  sā gṛhītāticukrośa rāvaṇena yaśasvinī<br>
    rāmeti sītā duḥkhārtā rāmaṃ dūragataṃ vane<br>
 <font color="GREEN" size="-1">21</font>
  tām akāmāṃ sa kāmārtaḥ pannagendravadhūm iva<br>
    viveṣṭamānām ādāya utpapāthātha rāvaṇaḥ<br>
 <font color="GREEN" size="-1">22</font>
  tataḥ sā rākṣasendreṇa hriyamāṇā vihāyasā<br>
    bhṛśaṃ cukrośa matteva bhrāntacittā yathāturā<br>
 <font color="GREEN" size="-1">23</font>
  hā lakṣmaṇa mahābāho gurucittaprasādaka<br>
    hriyamāṇāṃ na jānīṣe rakṣasā kāmarūpiṇā<br>
 <font color="GREEN" size="-1">24</font>
  jīvitaṃ sukham arthāṃś ca dharmahetoḥ parityajan<br>
    hriyamāṇām adharmeṇa māṃ rāghava na paśyasi<br>
 <font color="GREEN" size="-1">25</font>
  nanu nāmāvinītānāṃ vinetāsi paraṃtapa<br>
    katham evaṃvidhaṃ pāpaṃ na tvaṃ śādhi hi rāvaṇam<br>
 <font color="GREEN" size="-1">26</font>
  nanu sadyo 'vinītasya dṛśyate karmaṇaḥ phalam<br>
    kālo 'py aṅgī bhavaty atra sasyānām iva paktaye<br>
 <font color="GREEN" size="-1">27</font>
  sa karma kṛtavān etat kālopahatacetanaḥ<br>
    jīvitāntakaraṃ ghoraṃ rāmād vyasanam āpnuhi<br>
 <font color="GREEN" size="-1">28</font>
  hantedānīṃ sakāmā tu kaikeyī bāndhavaiḥ saha<br>
    hriyeyaṃ dharmakāmasya dharmapatnī yaśasvinaḥ<br>
 <font color="GREEN" size="-1">29</font>
  āmantraye janasthānaṃ karṇikārāṃś ca puṣpitān<br>
    kṣipraṃ rāmāya śaṃsadhvaṃ sītāṃ harati rāvaṇaḥ<br>
 <font color="GREEN" size="-1">30</font>
  mālyavantaṃ śikhariṇaṃ vande prasravaṇaṃ girim<br>
    kṣipraṃ rāmāya śaṃsadhvaṃ sītāṃ harati rāvaṇaḥ<br>
 <font color="GREEN" size="-1">31</font>
  haṃsasārasasaṃghuṣṭāṃ vande godāvarīṃ nadīm<br>
    kṣipraṃ rāmāya śaṃsadhvaṃ sītāṃ harati rāvaṇaḥ<br>
 <font color="GREEN" size="-1">32</font>
  daivatāni ca yānty asmin vane vividhapādape<br>
    namaskaromy ahaṃ tebhyo bhartuḥ śaṃsata māṃ hṛtām<br>
 <font color="GREEN" size="-1">33</font>
  yāni kāni cid apy atra sattvāni nivasanty uta<br>
    sarvāṇi śaraṇaṃ yāmi mṛgapakṣigaṇān api<br>
 <font color="GREEN" size="-1">34</font>
  hriyamāṇāṃ priyāṃ bhartuḥ prāṇebhyo 'pi garīyasīm<br>
    vivaśāpahṛtā sītā rāvaṇeneti śaṃsata<br>
 <font color="GREEN" size="-1">35</font>
  viditvā māṃ mahābāhur amutrāpi mahābalaḥ<br>
    āneṣyati parākramya vaivasvatahṛtām api<br>
 <font color="GREEN" size="-1">36</font>
  rāmāya tu yathātattvaṃ jaṭāyo haraṇaṃ mama<br>
    lakṣmaṇāya ca tat sarvam ākhyātavyam aśeṣataḥ<br>
 </td>
 <td width="50%">
  <font color="GREEN" size="-1">1</font>
  सीताया वचनं शरुत्वा दशग्रीवः परतापवान<br>
   हस्ते हस्तं समाहत्य चकार सुमहद वपुः<br>
  <font color="GREEN" size="-1">2</font>
  स मैथिलीं पुनर वाक्यं बभाषे च ततॊ भृशम<br>
   नॊन्मत्तया शरुतौ मन्ये मम वीर्यपराक्रमौ<br>
  <font color="GREEN" size="-1">3</font>
  उद्वहेयं भुजाभ्यां तु मेदिनीम अम्बरे सथितः<br>
   आपिबेयं समुद्रं च मृत्युं हन्यां रणे सथितः<br>
  <font color="GREEN" size="-1">4</font>
  अर्कं रुन्ध्यां शरैस तीक्ष्णैर विभिन्द्यां हि महीतलम<br>
   कामरूपिणम उन्मत्ते पश्य मां कामदं पतिम<br>
  <font color="GREEN" size="-1">5</font>
  एवम उक्तवतस तस्य रावणस्य शिखिप्रभे<br>
   करुद्धस्य हरिपर्यन्ते रक्ते नेत्रे बभूवतुः<br>
  <font color="GREEN" size="-1">6</font>
  सद्यः सौम्यं परित्यज्य भिक्षुरूपं स रावणः<br>
   सवं रूपं कालरूपाभं भेजे वैश्रवणानुजः<br>
  <font color="GREEN" size="-1">7</font>
  संरक्तनयनः शरीमांस तप्तकाञ्चनकुण्डलः<br>
   दशास्यः कार्मुकी बाणी बभूव कषणदाचरः<br>
  <font color="GREEN" size="-1">8</font>
  स परिव्राजकच्छद्म महाकायॊ विहाय तत<br>
   परतिपेदे सवकं रूपं रावणॊ राक्षसाधिपः<br>
  <font color="GREEN" size="-1">9</font>
  संरक्तनयनः करॊधाज जीमूतनिचयप्रभः<br>
   रक्ताम्बरधरस तस्थौ सत्रीरत्नं परेक्ष्य मैथिलीम<br>
  <font color="GREEN" size="-1">10</font>
  स ताम असितकेशान्तां भास्करस्य परभाम इव<br>
    वसनाभरणॊपेतां मैथिलीं रावणॊ ऽबरवीत<br>
 <font color="GREEN" size="-1">11</font>
  तरिषु लॊकेषु विख्यातं यदि भर्तारम इच्छसि<br>
    माम आश्रय वरारॊहे तवाहं सदृशः पतिः<br>
 <font color="GREEN" size="-1">12</font>
  मां भजस्व चिराय तवम अहं शलाघ्यस तव परियः<br>
    नैव चाहं कव चिद भद्रे करिष्ये तव विप्रियम<br>
    तयज्यतां मानुषॊ भावॊ मयि भावः परणीयताम<br>
 <font color="GREEN" size="-1">13</font>
  राज्याच चयुतम असिद्धार्थं रामं परिमितायुषम<br>
    कैर गुणैर अनुरक्तासि मूढे पण्डितमानिनि<br>
 <font color="GREEN" size="-1">14</font>
  यः सत्रिया वचनाद राज्यं विहाय ससुहृज्जनम<br>
    अस्मिन वयालानुचरिते वने वसति दुर्मतिः<br>
 <font color="GREEN" size="-1">15</font>
  इत्य उक्त्वा मैथिलीं वाक्यं परियार्हां परियवादिनीम<br>
    जग्राह रावणः सीतां बुधः खे रॊहिणीम इव<br>
 <font color="GREEN" size="-1">16</font>
  वामेन सीतां पद्माक्षीं मूर्धजेषु करेण सः<br>
    ऊर्वॊस तु दक्षिणेनैव परिजग्राह पाणिना<br>
 <font color="GREEN" size="-1">17</font>
  तं दृष्ट्वा गिरिशृङ्गाभं तीक्ष्णदंष्ट्रं महाभुजम<br>
    पराद्रवन मृत्युसंकाशं भयार्ता वनदेवताः<br>
 <font color="GREEN" size="-1">18</font>
  स च मायामयॊ दिव्यः खरयुक्तः खरस्वनः<br>
    परत्यदृश्यत हेमाङ्गॊ रावणस्य महारथः<br>
 <font color="GREEN" size="-1">19</font>
  ततस तां परुषैर वाक्यैर अभितर्ज्य महास्वनः<br>
    अङ्केनादाय वैदेहीं रथम आरॊपयत तदा<br>
 <font color="GREEN" size="-1">20</font>
  सा गृहीतातिचुक्रॊश रावणेन यशस्विनी<br>
    रामेति सीता दुःखार्ता रामं दूरगतं वने<br>
 <font color="GREEN" size="-1">21</font>
  ताम अकामां स कामार्तः पन्नगेन्द्रवधूम इव<br>
    विवेष्टमानाम आदाय उत्पपाथाथ रावणः<br>
 <font color="GREEN" size="-1">22</font>
  ततः सा राक्षसेन्द्रेण हरियमाणा विहायसा<br>
    भृशं चुक्रॊश मत्तेव भरान्तचित्ता यथातुरा<br>
 <font color="GREEN" size="-1">23</font>
  हा लक्ष्मण महाबाहॊ गुरुचित्तप्रसादक<br>
    हरियमाणां न जानीषे रक्षसा कामरूपिणा<br>
 <font color="GREEN" size="-1">24</font>
  जीवितं सुखम अर्थांश च धर्महेतॊः परित्यजन<br>
    हरियमाणाम अधर्मेण मां राघव न पश्यसि<br>
 <font color="GREEN" size="-1">25</font>
  ननु नामाविनीतानां विनेतासि परंतप<br>
    कथम एवंविधं पापं न तवं शाधि हि रावणम<br>
 <font color="GREEN" size="-1">26</font>
  ननु सद्यॊ ऽविनीतस्य दृश्यते कर्मणः फलम<br>
    कालॊ ऽपय अङ्गी भवत्य अत्र सस्यानाम इव पक्तये<br>
 <font color="GREEN" size="-1">27</font>
  स कर्म कृतवान एतत कालॊपहतचेतनः<br>
    जीवितान्तकरं घॊरं रामाद वयसनम आप्नुहि<br>
 <font color="GREEN" size="-1">28</font>
  हन्तेदानीं सकामा तु कैकेयी बान्धवैः सह<br>
    हरियेयं धर्मकामस्य धर्मपत्नी यशस्विनः<br>
 <font color="GREEN" size="-1">29</font>
  आमन्त्रये जनस्थानं कर्णिकारांश च पुष्पितान<br>
    कषिप्रं रामाय शंसध्वं सीतां हरति रावणः<br>
 <font color="GREEN" size="-1">30</font>
  माल्यवन्तं शिखरिणं वन्दे परस्रवणं गिरिम<br>
    कषिप्रं रामाय शंसध्वं सीतां हरति रावणः<br>
 <font color="GREEN" size="-1">31</font>
  हंससारससंघुष्टां वन्दे गॊदावरीं नदीम<br>
    कषिप्रं रामाय शंसध्वं सीतां हरति रावणः<br>
 <font color="GREEN" size="-1">32</font>
  दैवतानि च यान्त्य अस्मिन वने विविधपादपे<br>
    नमस्करॊम्य अहं तेभ्यॊ भर्तुः शंसत मां हृताम<br>
 <font color="GREEN" size="-1">33</font>
  यानि कानि चिद अप्य अत्र सत्त्वानि निवसन्त्य उत<br>
    सर्वाणि शरणं यामि मृगपक्षिगणान अपि<br>
 <font color="GREEN" size="-1">34</font>
  हरियमाणां परियां भर्तुः पराणेभ्यॊ ऽपि गरीयसीम<br>
    विवशापहृता सीता रावणेनेति शंसत<br>
 <font color="GREEN" size="-1">35</font>
  विदित्वा मां महाबाहुर अमुत्रापि महाबलः<br>
    आनेष्यति पराक्रम्य वैवस्वतहृताम अपि<br>
 <font color="GREEN" size="-1">36</font>
  रामाय तु यथातत्त्वं जटायॊ हरणं मम<br>
    लक्ष्मणाय च तत सर्वम आख्यातव्यम अशेषतः<br>
 </td>
 
 </table>
 <p></p><div class="filenav">
 <hr>
 <center>
 <a href="rys3048.htm">Next: Chapter 48</a></center>
 </div>
 </center></body>