<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="../maha/index.htm">Mahabharata</a> 
 <a href="index.htm">Index</a> 
 <a href="mbsi04.htm">Book 4 Index</a> 
 <a href="mbs04060.htm">Previous</a> 
 <a href="mbs04062.htm">Next</a> 
 </center>
 <hr>
 
 <center>
 <a href="../m04/index.htm">Book 4 in English</a>
 </center>
 <hr>
 <h1 align="CENTER">The Mahabharata in Sanskrit</h1>
 <h3 align="CENTER">Book 4<br>Chapter 61
 </h3><table width="100%">
 <td width="50%" valign="TOP">
   <font color="GREEN" size="-1">1</font>
   [वै]<br>
       आहूयमानस तु स तेन संख्ये; महामना धृतराष्ट्रस्य पुत्रः<br>
       निवर्तितस तस्य गिराङ्कुशेन; गजॊ यथामत्त इवाङ्कुशेन<br>
   <font color="GREEN" size="-1">2</font>
  सॊ ऽमृष्यमाणॊ वचसाभिमृष्टॊ; महारथेनाति रथस तरस्वी<br>
       पर्याववर्ताथ रथेन वीरॊ; भॊगी यथा पादतलाभिमृष्टः<br>
   <font color="GREEN" size="-1">3</font>
  तं परेक्ष्य कर्णः परिवर्तमानं; निवर्त्य संस्तभ्य च विद्ध गात्रः<br>
       दुर्यॊधनं दक्षिणतॊ ऽभयगच्छत; पार्थं नृवीरॊ युधि हेममाली<br>
   <font color="GREEN" size="-1">4</font>
  भीष्मस ततः शांतनवॊ निवृत्य; हिरण्यकक्ष्यांस तवरयंस तुरंगान<br>
       दुर्यॊधनं पश्चिमतॊ ऽभयरक्षत; पार्थान महाबाहुर अधिज्य धन्वा<br>
   <font color="GREEN" size="-1">5</font>
  दरॊणः कृपश चैव विविंशतिश च; दुःशासनश चैव निवृत्य शीघ्रम<br>
       सर्वे पुरस्ताद विततेषु चापा; दुर्यॊधनार्थं तवरिताभ्युपेयुः<br>
   <font color="GREEN" size="-1">6</font>
  स तान्य अनीकानि निवर्तमानान्य; आलॊक्य पूर्णौघनिभानि पार्थः<br>
       हंसॊ यथा मेघम इवापतन्तं; धनंजयः परत्यपतत तरस्वी<br>
   <font color="GREEN" size="-1">7</font>
  ते सर्वतः संपरिवार्य पार्थम; अस्त्राणि दिव्यानि समाददानाः<br>
       ववर्षुर अभ्येत्य शरैः समन्तान; मेघा यथा भूधरम अम्बुवेगैः<br>
   <font color="GREEN" size="-1">8</font>
  ततॊ ऽसत्रम अस्त्रेण निवार्य तेषां; गाण्डीवधन्वा कुरुपुंगवानाम<br>
       संमॊहनं शत्रुसहॊ ऽनयद अस्त्रं; परादुश्चकारैन्द्रिर अपारणीयम<br>
   <font color="GREEN" size="-1">9</font>
  ततॊ दिशश चानुदिशॊ विवृत्य; शरैः सुधारैर निशितैः सुपुङ्खैः<br>
       गाण्डीवघॊषेण मनांसि तेषां; महाबलः परव्यथयां चकार<br>
   <font color="GREEN" size="-1">10</font>
  ततः पुनर भीमरवं परगृह्य; दॊर्भ्यां महाशङ्खम उदारघॊषम<br>
      वयनादयत स परदिशॊ दिशः खं; भुवं च पार्थॊ दविषतां निहन्ता<br>
  <font color="GREEN" size="-1">11</font>
  ते शङ्खनादेन कुरुप्रवीराः; संमॊहिताः पार्थ समीरितेन<br>
      उत्सृज्य चापानि दुरासदानि; सर्वे तदा शान्ति परा बभूवुः<br>
  <font color="GREEN" size="-1">12</font>
  तथा विसंज्ञेषु परेषु पार्थः; समृत्वा तु वाक्यानि तथॊत्तरायाः<br>
      निर्याहि मध्याद इति मत्स्यपुत्रम; उवाच यावत कुरवॊ विसंज्ञाः<br>
  <font color="GREEN" size="-1">13</font>
  आचार्य शारद्वतयॊः सुशुक्ले; कर्णस्य पीतं रुचिरं च वस्त्रम<br>
      दरौणेश च राज्ञश च तथैव नीले; वस्त्रे समादत्स्व नरप्रवीर<br>
  <font color="GREEN" size="-1">14</font>
  भीष्मस्य संज्ञां तु तथैव मन्य; जानाति मे ऽसत्रप्रतिघातम एषः<br>
      एतस्य वाहान कुरु सव्यतस तवम; एवं हि यातव्यम अमूढ संज्ञैः<br>
  <font color="GREEN" size="-1">15</font>
  रश्मीन समुत्सृज्य ततॊ महात्मा; रथाद अवप्लुत्य विराट पुत्रः<br>
      वस्त्राण्य उपादाय महारथानां; तूर्णं पुनः सवं रथम आरुरॊह<br>
  <font color="GREEN" size="-1">16</font>
  ततॊ ऽनवशासच चतुरः सदश्वान; पुत्रॊ विराटस्य हिरण्यकक्ष्यान<br>
      ते तद वयतीयुर धवजिनाम अनीकं; शवेता वहन्तॊ ऽरजुनम आजिमध्यात<br>
  <font color="GREEN" size="-1">17</font>
  तथा तु यान्तं पुरुषप्रवीरं; भीष्मः शरैर अभ्यहनत तरस्वी<br>
      स चापि भीष्मस्य हयान निहत्य; विव्याध पार्श्वे दशभिः पृषत्कैः<br>
  <font color="GREEN" size="-1">18</font>
  ततॊ ऽरजुनॊ भीष्मम अपास्य युद्धे; विद्ध्वास्य यन्तारम अरिष्टधन्वा<br>
      तस्थौ विमुक्तॊ रथवृन्दमध्याद; राहुं विदार्येव सहस्ररश्मिः<br>
  <font color="GREEN" size="-1">19</font>
  लब्ध्वा तु संज्ञां च कुरुप्रवीरः; पार्थं समीक्ष्याथ महेन्द्रकल्पम<br>
      रणाद विमुक्तं सथितम एकम आजौ; स धार्तराष्ट्रस तवरितॊ बभाषे<br>
  <font color="GREEN" size="-1">20</font>
  अयं कथं सविद भवतां विमुक्तस; तं वै परबध्नीत यथा न मुच्येत<br>
      तम अब्रवीच छांतनवः परहस्य; कव ते गता बुद्धिर अभूत कव वीर्यम<br>
  <font color="GREEN" size="-1">21</font>
  शान्तिं पराश्वस्य यथा सथितॊ ऽभूर; उत्सृज्य बाणांश च धनुश च चित्रम<br>
      न तव एव बीभत्सुर अलं नृशंसं; कर्तुं न पापे ऽसय मनॊ निविष्टम<br>
  <font color="GREEN" size="-1">22</font>
  तरैलॊक्यहेतॊर न जहेत सवधर्मं; तस्मान न सर्वे निहता रणे ऽसमिन<br>
      कषिप्रं कुरून याहि कुरुप्रवीर; विजित्य गाश च परतियातु पार्थः<br>
  <font color="GREEN" size="-1">23</font>
  दुर्यॊधनस तस्य तु तन निशम्य; पितामहस्यात्म हितं वचॊ ऽथ<br>
      अतीतकामॊ युधि सॊ ऽतय अमर्षी; राजा विनिःश्वस्य बभूव तूष्णीम<br>
  <font color="GREEN" size="-1">24</font>
  तद भीष्म वाक्यं हितम ईक्ष्य सर्वे; धनंजयाग्निं च विवर्धमानम<br>
      निवर्तनायैव मनॊ निदध्युर; दुर्यॊधनं ते परिरक्षमाणाः<br>
  <font color="GREEN" size="-1">25</font>
  तान परस्थितान परीतमनाः स पार्थॊ; धनंजयः परेक्ष्य कुरुप्रवीरान<br>
      आभाषमाणॊ ऽनुययौ मुहूर्तं; संपूजयंस तत्र गुरून महात्मा<br>
  <font color="GREEN" size="-1">26</font>
  पितामहं शांतनवं स वृद्धं; दरॊणं गुरुं च परतिपूज्य मूर्ध्ना<br>
      दरौणिं कृपं चैव गुरूंश च सर्वाञ; शरैर विचित्रैर अभिवाद्य चैव<br>
  <font color="GREEN" size="-1">27</font>
  दुर्यॊधनस्यॊत्तम रत्नचित्रं; चिच्छेद पार्थॊ मुकुटं शरेण<br>
      आमन्त्र्य वीरांश च तथैव मान्यान; गाण्डीवघॊषेण विनाद्य लॊकान<br>
  <font color="GREEN" size="-1">28</font>
  स देवदत्तं सहसा विनाद्य; विदार्य वीरॊ दविषतां मनांसि<br>
      धवजेन सर्वान अभिभूय शत्रून; स हेमजालेन विराजमानः<br>
  <font color="GREEN" size="-1">29</font>
  दृष्ट्वा परयातांस तु कुरून किरीटी; हृष्टॊ ऽबरवीत तत्र स मत्स्यपुत्रम<br>
      आवर्तयाश्वान पशवॊ जितास ते; याताः परे याहि पुरं परहृष्टः<br>
 </td>
 <td width="50%" valign="TOP">
   <font color="GREEN" size="-1">1</font>
   [vai]<br>
       āhūyamānas tu sa tena saṃkhye; mahāmanā dhṛtarāṣṭrasya putraḥ<br>
       nivartitas tasya girāṅkuśena; gajo yathāmatta ivāṅkuśena<br>
   <font color="GREEN" size="-1">2</font>
  so 'mṛṣyamāṇo vacasābhimṛṣṭo; mahārathenāti rathas tarasvī<br>
       paryāvavartātha rathena vīro; bhogī yathā pādatalābhimṛṣṭaḥ<br>
   <font color="GREEN" size="-1">3</font>
  taṃ prekṣya karṇaḥ parivartamānaṃ; nivartya saṃstabhya ca viddha gātraḥ<br>
       duryodhanaṃ dakṣiṇato 'bhyagacchat; pārthaṃ nṛvīro yudhi hemamālī<br>
   <font color="GREEN" size="-1">4</font>
  bhīṣmas tataḥ śāṃtanavo nivṛtya; hiraṇyakakṣyāṃs tvarayaṃs turaṃgān<br>
       duryodhanaṃ paścimato 'bhyarakṣat; pārthān mahābāhur adhijya dhanvā<br>
   <font color="GREEN" size="-1">5</font>
  droṇaḥ kṛpaś caiva viviṃśatiś ca; duḥśāsanaś caiva nivṛtya śīghram<br>
       sarve purastād vitateṣu cāpā; duryodhanārthaṃ tvaritābhyupeyuḥ<br>
   <font color="GREEN" size="-1">6</font>
  sa tāny anīkāni nivartamānāny; ālokya pūrṇaughanibhāni pārthaḥ<br>
       haṃso yathā megham ivāpatantaṃ; dhanaṃjayaḥ pratyapatat tarasvī<br>
   <font color="GREEN" size="-1">7</font>
  te sarvataḥ saṃparivārya pārtham; astrāṇi divyāni samādadānāḥ<br>
       vavarṣur abhyetya śaraiḥ samantān; meghā yathā bhūdharam ambuvegaiḥ<br>
   <font color="GREEN" size="-1">8</font>
  tato 'stram astreṇa nivārya teṣāṃ; gāṇḍīvadhanvā kurupuṃgavānām<br>
       saṃmohanaṃ śatrusaho 'nyad astraṃ; prāduścakāraindrir apāraṇīyam<br>
   <font color="GREEN" size="-1">9</font>
  tato diśaś cānudiśo vivṛtya; śaraiḥ sudhārair niśitaiḥ supuṅkhaiḥ<br>
       gāṇḍīvaghoṣeṇa manāṃsi teṣāṃ; mahābalaḥ pravyathayāṃ cakāra<br>
   <font color="GREEN" size="-1">10</font>
  tataḥ punar bhīmaravaṃ pragṛhya; dorbhyāṃ mahāśaṅkham udāraghoṣam<br>
      vyanādayat sa pradiśo diśaḥ khaṃ; bhuvaṃ ca pārtho dviṣatāṃ nihantā<br>
  <font color="GREEN" size="-1">11</font>
  te śaṅkhanādena kurupravīrāḥ; saṃmohitāḥ pārtha samīritena<br>
      utsṛjya cāpāni durāsadāni; sarve tadā śānti parā babhūvuḥ<br>
  <font color="GREEN" size="-1">12</font>
  tathā visaṃjñeṣu pareṣu pārthaḥ; smṛtvā tu vākyāni tathottarāyāḥ<br>
      niryāhi madhyād iti matsyaputram; uvāca yāvat kuravo visaṃjñāḥ<br>
  <font color="GREEN" size="-1">13</font>
  ācārya śāradvatayoḥ suśukle; karṇasya pītaṃ ruciraṃ ca vastram<br>
      drauṇeś ca rājñaś ca tathaiva nīle; vastre samādatsva narapravīra<br>
  <font color="GREEN" size="-1">14</font>
  bhīṣmasya saṃjñāṃ tu tathaiva manya; jānāti me 'strapratighātam eṣaḥ<br>
      etasya vāhān kuru savyatas tvam; evaṃ hi yātavyam amūḍha saṃjñaiḥ<br>
  <font color="GREEN" size="-1">15</font>
  raśmīn samutsṛjya tato mahātmā; rathād avaplutya virāṭa putraḥ<br>
      vastrāṇy upādāya mahārathānāṃ; tūrṇaṃ punaḥ svaṃ ratham āruroha<br>
  <font color="GREEN" size="-1">16</font>
  tato 'nvaśāsac caturaḥ sadaśvān; putro virāṭasya hiraṇyakakṣyān<br>
      te tad vyatīyur dhvajinām anīkaṃ; śvetā vahanto 'rjunam ājimadhyāt<br>
  <font color="GREEN" size="-1">17</font>
  tathā tu yāntaṃ puruṣapravīraṃ; bhīṣmaḥ śarair abhyahanat tarasvī<br>
      sa cāpi bhīṣmasya hayān nihatya; vivyādha pārśve daśabhiḥ pṛṣatkaiḥ<br>
  <font color="GREEN" size="-1">18</font>
  tato 'rjuno bhīṣmam apāsya yuddhe; viddhvāsya yantāram ariṣṭadhanvā<br>
      tasthau vimukto rathavṛndamadhyād; rāhuṃ vidāryeva sahasraraśmiḥ<br>
  <font color="GREEN" size="-1">19</font>
  labdhvā tu saṃjñāṃ ca kurupravīraḥ; pārthaṃ samīkṣyātha mahendrakalpam<br>
      raṇād vimuktaṃ sthitam ekam ājau; sa dhārtarāṣṭras tvarito babhāṣe<br>
  <font color="GREEN" size="-1">20</font>
  ayaṃ kathaṃ svid bhavatāṃ vimuktas; taṃ vai prabadhnīta yathā na mucyet<br>
      tam abravīc chāṃtanavaḥ prahasya; kva te gatā buddhir abhūt kva vīryam<br>
  <font color="GREEN" size="-1">21</font>
  śāntiṃ parāśvasya yathā sthito 'bhūr; utsṛjya bāṇāṃś ca dhanuś ca citram<br>
      na tv eva bībhatsur alaṃ nṛśaṃsaṃ; kartuṃ na pāpe 'sya mano niviṣṭam<br>
  <font color="GREEN" size="-1">22</font>
  trailokyahetor na jahet svadharmaṃ; tasmān na sarve nihatā raṇe 'smin<br>
      kṣipraṃ kurūn yāhi kurupravīra; vijitya gāś ca pratiyātu pārthaḥ<br>
  <font color="GREEN" size="-1">23</font>
  duryodhanas tasya tu tan niśamya; pitāmahasyātma hitaṃ vaco 'tha<br>
      atītakāmo yudhi so 'ty amarṣī; rājā viniḥśvasya babhūva tūṣṇīm<br>
  <font color="GREEN" size="-1">24</font>
  tad bhīṣma vākyaṃ hitam īkṣya sarve; dhanaṃjayāgniṃ ca vivardhamānam<br>
      nivartanāyaiva mano nidadhyur; duryodhanaṃ te parirakṣamāṇāḥ<br>
  <font color="GREEN" size="-1">25</font>
  tān prasthitān prītamanāḥ sa pārtho; dhanaṃjayaḥ prekṣya kurupravīrān<br>
      ābhāṣamāṇo 'nuyayau muhūrtaṃ; saṃpūjayaṃs tatra gurūn mahātmā<br>
  <font color="GREEN" size="-1">26</font>
  pitāmahaṃ śāṃtanavaṃ sa vṛddhaṃ; droṇaṃ guruṃ ca pratipūjya mūrdhnā<br>
      drauṇiṃ kṛpaṃ caiva gurūṃś ca sarvāñ; śarair vicitrair abhivādya caiva<br>
  <font color="GREEN" size="-1">27</font>
  duryodhanasyottama ratnacitraṃ; ciccheda pārtho mukuṭaṃ śareṇa<br>
      āmantrya vīrāṃś ca tathaiva mānyān; gāṇḍīvaghoṣeṇa vinādya lokān<br>
  <font color="GREEN" size="-1">28</font>
  sa devadattaṃ sahasā vinādya; vidārya vīro dviṣatāṃ manāṃsi<br>
      dhvajena sarvān abhibhūya śatrūn; sa hemajālena virājamānaḥ<br>
  <font color="GREEN" size="-1">29</font>
  dṛṣṭvā prayātāṃs tu kurūn kirīṭī; hṛṣṭo 'bravīt tatra sa matsyaputram<br>
      āvartayāśvān paśavo jitās te; yātāḥ pare yāhi puraṃ prahṛṣṭaḥ<br>
 </td>
 
 </table>
 <p></p><hr>
 <center>
 <a href="mbs04062.htm">Next: Chapter 62</a></center>
 </body>