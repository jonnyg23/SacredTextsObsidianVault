<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="../maha/index.htm">Mahabharata</a> 
 <a href="index.htm">Index</a> 
 <a href="mbsi01.htm">Book 1 Index</a> 
 <a href="mbs01156.htm">Previous</a> 
 <a href="mbs01158.htm">Next</a> 
 </center>
 <hr>
 
 <center>
 <a href="../m01/index.htm">Book 1 in English</a>
 </center>
 <hr>
 <h1 align="CENTER">The Mahabharata in Sanskrit</h1>
 <h3 align="CENTER">Book 1<br>Chapter 157
 </h3><table width="100%">
 <td width="50%" valign="TOP">
   <font color="GREEN" size="-1">1</font>
   [वै]<br>
       वसत्सु तेषु परच्छन्नं पाण्डवेषु महात्मसु<br>
       आजगामाथ तान दरष्टुं वयासः सत्यवती सुतः<br>
   <font color="GREEN" size="-1">2</font>
  तम आगतम अभिप्रेक्ष्य परत्युद्गम्य परंतपाः<br>
       परणिपत्याभिवाद्यैनं तस्थुः पराञ्जलयस तदा<br>
   <font color="GREEN" size="-1">3</font>
  समनुज्ञाप्य तान सर्वान आसीनान मुनिर अब्रवीत<br>
       परसन्नः पूजितः पार्थैः परीतिपूर्वम इदं वचः<br>
   <font color="GREEN" size="-1">4</font>
  अपि धर्मेण वर्तध्वं शास्त्रेण च परंतपाः<br>
       अपि विप्रेषु वः पूजा पूजार्हेषु न हीयते<br>
   <font color="GREEN" size="-1">5</font>
  अथ धर्मार्थवद वाक्यम उक्त्वा स भगवान ऋषिः<br>
       विचित्राश च कथास तास ताः पुनर एवेदम अब्रवीत<br>
   <font color="GREEN" size="-1">6</font>
  आसीत तपॊवने का चिद ऋषेः कन्या महात्मनः<br>
       विलग्नमध्या सुश्रॊणी सुभ्रूः सर्वगुणान्विता<br>
   <font color="GREEN" size="-1">7</font>
  कर्मभिः सवकृतैः सा तु दुर्भगा समपद्यत<br>
       नाध्यगच्छत पतिं सा तु कन्या रूपवती सती<br>
   <font color="GREEN" size="-1">8</font>
  तपस तप्तुम अथारेभे पत्यर्थम असुखा ततः<br>
       तॊषयाम आस तपसा सा किलॊग्रेण शंकरम<br>
   <font color="GREEN" size="-1">9</font>
  तस्याः स भगवांस तुष्टस ताम उवाच तपस्विनीम<br>
       वरं वरय भद्रं ते वरदॊ ऽसमीति भामिनि<br>
   <font color="GREEN" size="-1">10</font>
  अथेश्वरम उवाचेदम आत्मनः सा वचॊ हितम<br>
      पतिं सर्वगुणॊपेतम इच्छामीति पुनः पुनः<br>
  <font color="GREEN" size="-1">11</font>
  ताम अथ परत्युवाचेदम ईशानॊ वदतां वरः<br>
      पञ्च ते पतयॊ भद्रे भविष्यन्तीति शंकरः<br>
  <font color="GREEN" size="-1">12</font>
  परतिब्रुवन्तीम एकं मे पतिं देहीति शंकरम<br>
      पुनर एवाब्रवीद देव इदं वचनम उत्तमम<br>
  <font color="GREEN" size="-1">13</font>
  पञ्चकृत्वस तवया उक्तः पतिं देहीत्य अहं पुनः<br>
      देहम अन्यं गतायास ते यथॊक्तं तद भविष्यति<br>
  <font color="GREEN" size="-1">14</font>
  दरुपदस्य कुले जाता कन्या सा देवरूपिणी<br>
      निर्दिष्टा भवता पत्नी कृष्णा पार्षत्य अनिन्दिता<br>
  <font color="GREEN" size="-1">15</font>
  पाञ्चाल नगरं तस्मात परविशध्वं महाबलाः<br>
      सुखिनस ताम अनुप्राप्य भविष्यथ न संशयः<br>
  <font color="GREEN" size="-1">16</font>
  एवम उक्त्वा महाभागः पाण्डवानां पितामह<br>
      पार्थान आमन्त्र्य कुन्तीं च परातिष्ठत महातपाः<br>
 </td>
 <td width="50%" valign="TOP">
   <font color="GREEN" size="-1">1</font>
   [vai]<br>
       vasatsu teṣu pracchannaṃ pāṇḍaveṣu mahātmasu<br>
       ājagāmātha tān draṣṭuṃ vyāsaḥ satyavatī sutaḥ<br>
   <font color="GREEN" size="-1">2</font>
  tam āgatam abhiprekṣya pratyudgamya paraṃtapāḥ<br>
       praṇipatyābhivādyainaṃ tasthuḥ prāñjalayas tadā<br>
   <font color="GREEN" size="-1">3</font>
  samanujñāpya tān sarvān āsīnān munir abravīt<br>
       prasannaḥ pūjitaḥ pārthaiḥ prītipūrvam idaṃ vacaḥ<br>
   <font color="GREEN" size="-1">4</font>
  api dharmeṇa vartadhvaṃ śāstreṇa ca paraṃtapāḥ<br>
       api vipreṣu vaḥ pūjā pūjārheṣu na hīyate<br>
   <font color="GREEN" size="-1">5</font>
  atha dharmārthavad vākyam uktvā sa bhagavān ṛṣiḥ<br>
       vicitrāś ca kathās tās tāḥ punar evedam abravīt<br>
   <font color="GREEN" size="-1">6</font>
  āsīt tapovane kā cid ṛṣeḥ kanyā mahātmanaḥ<br>
       vilagnamadhyā suśroṇī subhrūḥ sarvaguṇānvitā<br>
   <font color="GREEN" size="-1">7</font>
  karmabhiḥ svakṛtaiḥ sā tu durbhagā samapadyata<br>
       nādhyagacchat patiṃ sā tu kanyā rūpavatī satī<br>
   <font color="GREEN" size="-1">8</font>
  tapas taptum athārebhe patyartham asukhā tataḥ<br>
       toṣayām āsa tapasā sā kilogreṇa śaṃkaram<br>
   <font color="GREEN" size="-1">9</font>
  tasyāḥ sa bhagavāṃs tuṣṭas tām uvāca tapasvinīm<br>
       varaṃ varaya bhadraṃ te varado 'smīti bhāmini<br>
   <font color="GREEN" size="-1">10</font>
  atheśvaram uvācedam ātmanaḥ sā vaco hitam<br>
      patiṃ sarvaguṇopetam icchāmīti punaḥ punaḥ<br>
  <font color="GREEN" size="-1">11</font>
  tām atha pratyuvācedam īśāno vadatāṃ varaḥ<br>
      pañca te patayo bhadre bhaviṣyantīti śaṃkaraḥ<br>
  <font color="GREEN" size="-1">12</font>
  pratibruvantīm ekaṃ me patiṃ dehīti śaṃkaram<br>
      punar evābravīd deva idaṃ vacanam uttamam<br>
  <font color="GREEN" size="-1">13</font>
  pañcakṛtvas tvayā uktaḥ patiṃ dehīty ahaṃ punaḥ<br>
      deham anyaṃ gatāyās te yathoktaṃ tad bhaviṣyati<br>
  <font color="GREEN" size="-1">14</font>
  drupadasya kule jātā kanyā sā devarūpiṇī<br>
      nirdiṣṭā bhavatā patnī kṛṣṇā pārṣaty aninditā<br>
  <font color="GREEN" size="-1">15</font>
  pāñcāla nagaraṃ tasmāt praviśadhvaṃ mahābalāḥ<br>
      sukhinas tām anuprāpya bhaviṣyatha na saṃśayaḥ<br>
  <font color="GREEN" size="-1">16</font>
  evam uktvā mahābhāgaḥ pāṇḍavānāṃ pitāmaha<br>
      pārthān āmantrya kuntīṃ ca prātiṣṭhata mahātapāḥ<br>
 </td>
 
 </table>
 <p></p><hr>
 <center>
 <a href="mbs01158.htm">Next: Chapter 158</a></center>
 </body>