<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="../maha/index.htm">Mahabharata</a> 
 <a href="index.htm">Index</a> 
 <a href="mbsi04.htm">Book 4 Index</a> 
 <a href="mbs04049.htm">Previous</a> 
 <a href="mbs04051.htm">Next</a> 
 </center>
 <hr>
 
 <center>
 <a href="../m04/index.htm">Book 4 in English</a>
 </center>
 <hr>
 <h1 align="CENTER">The Mahabharata in Sanskrit</h1>
 <h3 align="CENTER">Book 4<br>Chapter 50
 </h3><table width="100%">
 <td width="50%" valign="TOP">
   <font color="GREEN" size="-1">1</font>
   [वै]<br>
       अपयाते तु राधेये दुर्यॊधन पुरॊगमाः<br>
       अनीकेन यथा सवेन शरैर आर्च्छन्त पाण्डवम<br>
   <font color="GREEN" size="-1">2</font>
  बहुधा तस्य सैन्यस्य वयूढस्यापततः शरैः<br>
       अभियानीयम आज्ञाय वैराटिर इदम अब्रवीत<br>
   <font color="GREEN" size="-1">3</font>
  आस्थाय रुचिरं जिष्णॊ रथं सारथिना मया<br>
       कतमद यास्यसे ऽनीक मुक्तॊ यास्याम्य अहं तवया<br>
   <font color="GREEN" size="-1">4</font>
   [अर्ज]<br>
       लॊहिताक्षम अरिष्टं यं वैयाघ्रम अनुपश्यसि<br>
       नीलां पताकाम आश्रित्य रथे तिष्ठन्तम उत्तर<br>
   <font color="GREEN" size="-1">5</font>
  कृपस्यैतद रथानीकं परापयस्वैतद एव माम<br>
       एतस्य दर्शयिष्यामि शीघ्रास्त्रं दृढधन्विनः<br>
   <font color="GREEN" size="-1">6</font>
  कमण्डलुर धवजे यस्य शातकुम्भमयः शुभः<br>
       आचार्य एष वै दरॊणः सर्वशस्त्रभृतां वरः<br>
   <font color="GREEN" size="-1">7</font>
  सुप्रसन्नमना वीर कुरुष्वैनं परदक्षिणम<br>
       अत्रैव चाविरॊधेन एष धर्मः सनातनः<br>
   <font color="GREEN" size="-1">8</font>
  यदि मे परथमं दरॊणः शरीरे परहरिष्यति<br>
       ततॊ ऽसय परहरिष्यामि नास्य कॊपॊ भविष्यति<br>
   <font color="GREEN" size="-1">9</font>
  अस्याविदूरे तु धनुर धवजाग्रे यस्य दृश्यते<br>
       आचार्यस्यैष पुत्रॊ वै अश्वत्थामा महारथः<br>
   <font color="GREEN" size="-1">10</font>
  सदा ममैष मान्यश च सर्वशस्त्रभृताम अपि<br>
      एतस्य तवं रथं पराप्य निवर्तेथाः पुनः पुनः<br>
  <font color="GREEN" size="-1">11</font>
  य एष तु रथानीके सुवर्णकवचावृतः<br>
      सेनाग्र्येण तृतीयेन वयवहार्येण तिष्ठति<br>
  <font color="GREEN" size="-1">12</font>
  यस्य नागॊ धवजाग्रे वै हेमकेतन संश्रितः<br>
      धृतराष्ट्रात्मजः शरीमान एष राजा सुयॊधनः<br>
  <font color="GREEN" size="-1">13</font>
  एतस्याभिमुखं वीर रथं पररथारुजः<br>
      परापयस्वैष तेजॊ ऽभिप्रमाथी युद्धदुर्मदः<br>
  <font color="GREEN" size="-1">14</font>
  एष दरॊणस्य शिष्याणां शीघ्रास्त्रः परथमॊ मतः<br>
      एतस्य दर्शयिष्यामि शीघ्रास्त्रं विपुलं शरैः<br>
  <font color="GREEN" size="-1">15</font>
  नागकक्ष्या तु रुचिरा धवजाग्रे यस्य तिष्ठति<br>
      एष वैकर्तनः कर्णॊ विदितः पूर्वम एव ते<br>
  <font color="GREEN" size="-1">16</font>
  एतस्य रथम आस्थाय राधेयस्य दुरात्मनः<br>
      यत्तॊ भवेथाः संग्रामे सपर्धत्य एष मया सदा<br>
  <font color="GREEN" size="-1">17</font>
  यस तु नीलानुसारेण पञ्च तारेण केतुना<br>
      हस्तावापी बृहद धन्वा रथे तिष्ठति वीर्यवान<br>
  <font color="GREEN" size="-1">18</font>
  यस्य तारार्क चित्रॊ ऽसौ रथे धवजवरः सथितः<br>
      यस्यैतत पाण्डुरं छत्रं विमलं मूर्ध्नि तिष्ठति<br>
  <font color="GREEN" size="-1">19</font>
  महतॊ रथवंशस्य नाना धवजपताकिनः<br>
      बलाहकाग्रे सूर्यॊ वा य एष परमुखे सथिथ<br>
  <font color="GREEN" size="-1">20</font>
  हैमं चन्द्रार्कसंकाशं कवचं यस्य दृश्यते<br>
      जातरूपशिरस तराणस तरासयन्न इव मे मनः<br>
  <font color="GREEN" size="-1">21</font>
  एष शांतनवॊ भीष्मः सर्वेषां नः पितामहः<br>
      राजश्रियावबद्धस तु दुर्यॊधन वशानुगः<br>
  <font color="GREEN" size="-1">22</font>
  पश्चाद एष परयातव्यॊ न मे विघ्नकरॊ भवेत<br>
      एतेन युध्यमानस्य यत्तः संयच्छ मे हयान<br>
  <font color="GREEN" size="-1">23</font>
  ततॊ ऽभयवहद अव्यग्रॊ वैराटिः सव्यसाचिनम<br>
      यत्रातिष्ठत कृपॊ राजन यॊत्स्यमानॊ धनंजयम<br>
 </td>
 <td width="50%" valign="TOP">
   <font color="GREEN" size="-1">1</font>
   [vai]<br>
       apayāte tu rādheye duryodhana purogamāḥ<br>
       anīkena yathā svena śarair ārcchanta pāṇḍavam<br>
   <font color="GREEN" size="-1">2</font>
  bahudhā tasya sainyasya vyūḍhasyāpatataḥ śaraiḥ<br>
       abhiyānīyam ājñāya vairāṭir idam abravīt<br>
   <font color="GREEN" size="-1">3</font>
  āsthāya ruciraṃ jiṣṇo rathaṃ sārathinā mayā<br>
       katamad yāsyase 'nīka mukto yāsyāmy ahaṃ tvayā<br>
   <font color="GREEN" size="-1">4</font>
   [arj]<br>
       lohitākṣam ariṣṭaṃ yaṃ vaiyāghram anupaśyasi<br>
       nīlāṃ patākām āśritya rathe tiṣṭhantam uttara<br>
   <font color="GREEN" size="-1">5</font>
  kṛpasyaitad rathānīkaṃ prāpayasvaitad eva mām<br>
       etasya darśayiṣyāmi śīghrāstraṃ dṛḍhadhanvinaḥ<br>
   <font color="GREEN" size="-1">6</font>
  kamaṇḍalur dhvaje yasya śātakumbhamayaḥ śubhaḥ<br>
       ācārya eṣa vai droṇaḥ sarvaśastrabhṛtāṃ varaḥ<br>
   <font color="GREEN" size="-1">7</font>
  suprasannamanā vīra kuruṣvainaṃ pradakṣiṇam<br>
       atraiva cāvirodhena eṣa dharmaḥ sanātanaḥ<br>
   <font color="GREEN" size="-1">8</font>
  yadi me prathamaṃ droṇaḥ śarīre prahariṣyati<br>
       tato 'sya prahariṣyāmi nāsya kopo bhaviṣyati<br>
   <font color="GREEN" size="-1">9</font>
  asyāvidūre tu dhanur dhvajāgre yasya dṛśyate<br>
       ācāryasyaiṣa putro vai aśvatthāmā mahārathaḥ<br>
   <font color="GREEN" size="-1">10</font>
  sadā mamaiṣa mānyaś ca sarvaśastrabhṛtām api<br>
      etasya tvaṃ rathaṃ prāpya nivartethāḥ punaḥ punaḥ<br>
  <font color="GREEN" size="-1">11</font>
  ya eṣa tu rathānīke suvarṇakavacāvṛtaḥ<br>
      senāgryeṇa tṛtīyena vyavahāryeṇa tiṣṭhati<br>
  <font color="GREEN" size="-1">12</font>
  yasya nāgo dhvajāgre vai hemaketana saṃśritaḥ<br>
      dhṛtarāṣṭrātmajaḥ śrīmān eṣa rājā suyodhanaḥ<br>
  <font color="GREEN" size="-1">13</font>
  etasyābhimukhaṃ vīra rathaṃ pararathārujaḥ<br>
      prāpayasvaiṣa tejo 'bhipramāthī yuddhadurmadaḥ<br>
  <font color="GREEN" size="-1">14</font>
  eṣa droṇasya śiṣyāṇāṃ śīghrāstraḥ prathamo mataḥ<br>
      etasya darśayiṣyāmi śīghrāstraṃ vipulaṃ śaraiḥ<br>
  <font color="GREEN" size="-1">15</font>
  nāgakakṣyā tu rucirā dhvajāgre yasya tiṣṭhati<br>
      eṣa vaikartanaḥ karṇo viditaḥ pūrvam eva te<br>
  <font color="GREEN" size="-1">16</font>
  etasya ratham āsthāya rādheyasya durātmanaḥ<br>
      yatto bhavethāḥ saṃgrāme spardhaty eṣa mayā sadā<br>
  <font color="GREEN" size="-1">17</font>
  yas tu nīlānusāreṇa pañca tāreṇa ketunā<br>
      hastāvāpī bṛhad dhanvā rathe tiṣṭhati vīryavān<br>
  <font color="GREEN" size="-1">18</font>
  yasya tārārka citro 'sau rathe dhvajavaraḥ sthitaḥ<br>
      yasyaitat pāṇḍuraṃ chatraṃ vimalaṃ mūrdhni tiṣṭhati<br>
  <font color="GREEN" size="-1">19</font>
  mahato rathavaṃśasya nānā dhvajapatākinaḥ<br>
      balāhakāgre sūryo vā ya eṣa pramukhe sthitha<br>
  <font color="GREEN" size="-1">20</font>
  haimaṃ candrārkasaṃkāśaṃ kavacaṃ yasya dṛśyate<br>
      jātarūpaśiras trāṇas trāsayann iva me manaḥ<br>
  <font color="GREEN" size="-1">21</font>
  eṣa śāṃtanavo bhīṣmaḥ sarveṣāṃ naḥ pitāmahaḥ<br>
      rājaśriyāvabaddhas tu duryodhana vaśānugaḥ<br>
  <font color="GREEN" size="-1">22</font>
  paścād eṣa prayātavyo na me vighnakaro bhavet<br>
      etena yudhyamānasya yattaḥ saṃyaccha me hayān<br>
  <font color="GREEN" size="-1">23</font>
  tato 'bhyavahad avyagro vairāṭiḥ savyasācinam<br>
      yatrātiṣṭhat kṛpo rājan yotsyamāno dhanaṃjayam<br>
 </td>
 
 </table>
 <p></p><hr>
 <center>
 <a href="mbs04051.htm">Next: Chapter 51</a></center>
 </body>