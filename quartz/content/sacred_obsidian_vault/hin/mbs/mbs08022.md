<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="../maha/index.htm">Mahabharata</a> 
 <a href="index.htm">Index</a> 
 <a href="mbsi08.htm">Book 8 Index</a> 
 <a href="mbs08021.htm">Previous</a> 
 <a href="mbs08023.htm">Next</a> 
 </center>
 <hr>
 
 <center>
 <a href="../m08/index.htm">Book 8 in English</a>
 </center>
 <hr>
 <h1 align="CENTER">The Mahabharata in Sanskrit</h1>
 <h3 align="CENTER">Book 8<br>Chapter 22
 </h3><table width="100%">
 <td width="50%" valign="TOP">
   <font color="GREEN" size="-1">1</font>
   [धृ]<br>
       सवेनच छन्देन नः सर्वान नावधीद वयक्तम अर्जुनः<br>
       न हय अस्या समरे मुच्येतान्तकॊ ऽपय आततायिनः<br>
   <font color="GREEN" size="-1">2</font>
  पार्थॊ हय एकॊ ऽहरद भद्राम एकश चाग्निम अतर्पयत<br>
       एकश चेमां महीं जित्वा चक्रे बलिभृतॊ नृपान<br>
   <font color="GREEN" size="-1">3</font>
  एकॊ निवातकवचान अवधीद दिव्यकार्मुकः<br>
       एकः किरात रूपेण सथितं शर्वम अयॊधयत<br>
   <font color="GREEN" size="-1">4</font>
  एकॊ ऽभयरक्षद भरतान एकॊ भवम अतॊषयत<br>
       तेनैकेन जिताः सर्वे मदीया उग्रतेजसः<br>
       ते न निन्द्याः परशस्याश च यत ते चक्रुर बरवीहि तत<br>
   <font color="GREEN" size="-1">5</font>
   [स]<br>
       हतप्रहत विध्वस्ता विवर्मायुध वाहनाः<br>
       दीनस्वरा दूयमाना मानिनः शत्रुभिर जिताः<br>
   <font color="GREEN" size="-1">6</font>
  शिबिरस्थाः पुनर मन्त्रं मन्त्रयन्ति सम कौरवाः<br>
       भग्नदंष्ट्रा हतविषाः पदाक्रान्ता इवॊरगाः<br>
   <font color="GREEN" size="-1">7</font>
  तान अब्रवीत ततः कर्णः करुद्धः सर्प इव शवसन<br>
       करं करेणाभिपीड्य परेक्षमाणस तवात्मजम<br>
   <font color="GREEN" size="-1">8</font>
  यत्तॊ दृढश च दक्षश च धृतिमान अर्जुनः सदा<br>
       स बॊधयति चाप्य एनं पराप्तकालम अधॊक्षजः<br>
   <font color="GREEN" size="-1">9</font>
  सहस्रास्त्र विसर्गेण वयं तेनाद्य वञ्जिताः<br>
       शवस तव अहं तस्य संकल्पं सर्वं हन्ता महीपते<br>
   <font color="GREEN" size="-1">10</font>
  एवम उक्तस तथेत्य उक्त्वा सॊ ऽनुजज्ञे नृपॊत्तमान<br>
      सुखॊषितास ते रजनीं हृष्टा युद्धाय निर्ययुः<br>
  <font color="GREEN" size="-1">11</font>
  ते ऽपश्यन विहितं वयूहं धर्मराजेन दुर्जयम<br>
      परयत्नात कुरुमुख्येन बृहस्पत्युशनॊ मतात<br>
  <font color="GREEN" size="-1">12</font>
  अथ परतीप कर्तारं सततं विजितात्मनाम<br>
      सस्मार वृषभस्कन्धं कर्णं दुर्यॊधनस तदा<br>
  <font color="GREEN" size="-1">13</font>
  पुरंदरसमं युद्धे मरुद्गणसमं बले<br>
      कार्तवीर्य समं वीर्ये कर्णं राज्ञॊ ऽगमन मनः<br>
      सूतपुत्रं महेष्वासं बन्धुम आत्ययिकेष्व इव<br>
  <font color="GREEN" size="-1">14</font>
   [धृ]<br>
      यद वॊ ऽगमन मनॊ मन्दाः कर्णं वैकर्तनं तदा<br>
      अप्य अद्राक्षत तं यूयं शीतार्ता इव भास्करम<br>
  <font color="GREEN" size="-1">15</font>
  कृते ऽवहारे सैन्यानां परवृत्ते च रणे पुनः<br>
      कथं वैकर्तनः कर्णस तत्रायुध्यत संजय<br>
      कथं च पाण्डवाः सर्वे युयुधुस तत्र सूतजम<br>
  <font color="GREEN" size="-1">16</font>
  कर्णॊ हय एकॊ महाबाहुर हन्यात पार्थान ससॊमकान<br>
      कर्णस्य भुजयॊर वीर्यं शक्र विष्णुसमं मतम<br>
      तथास्त्राणि सुघॊराणि विक्रमश च महात्मनः<br>
  <font color="GREEN" size="-1">17</font>
  दुर्यॊधनं तदा दृष्ट्वा पाण्डवेन भृशार्दितम<br>
      पराक्रान्तान पाण्डुसुतान दृष्ट्वा चापि महाहवे<br>
  <font color="GREEN" size="-1">18</font>
  कर्णम आश्रित्य संग्रामे दर्पॊ दुर्यॊधने पुनः<br>
      जेतुम उत्सहते पार्थान सपुत्रान सह केशवान<br>
  <font color="GREEN" size="-1">19</font>
  अहॊ बत महद दुःखं यत्र पाण्डुसुतान रणे<br>
      नातरद रभसः कर्णॊ दैवं नूनं परायणम<br>
      अहॊ दयूतस्य निष्ठेयं घॊरा संप्रति वर्तते<br>
  <font color="GREEN" size="-1">20</font>
  अहॊ दुःखानि तीव्राणि दुर्यॊधनकृतान्य अहम<br>
      सहिष्यामि सुघॊराणि शल्य भूतानि संजय<br>
  <font color="GREEN" size="-1">21</font>
  सौबलं च तथा तात नीतिमान इति मन्यते<br>
  <font color="GREEN" size="-1">22</font>
  युद्धेषु नाम दिव्येषु वर्तमानेषु संजय<br>
      अश्रौषं निहतान पुत्रान नित्यम एव च निर्जितान<br>
  <font color="GREEN" size="-1">23</font>
  न पाण्डवानां समरे कश चिद अस्ति निवारकः<br>
      सत्रीमध्यम इव गाहन्ति दैवं हि बलवत्तरम<br>
  <font color="GREEN" size="-1">24</font>
   [स]<br>
      अतिक्रान्तं हि यत कार्यं पश्चाच चिन्तयतीति च<br>
      तच चास्य न भवेत कार्यं चिन्तया च विनश्यति<br>
  <font color="GREEN" size="-1">25</font>
  तद इदं तव कार्यं तु दूरप्राप्तं विजानता<br>
      न कृतं यत तवया पूर्वं पराप्ताप्राप्त विचारणे<br>
  <font color="GREEN" size="-1">26</font>
  उक्तॊ ऽसि बहुधा राजन मा युध्यस्वेति पाण्डवैः<br>
      गृह्णीषे न च तन मॊहात पाण्डवेषु विशां पते<br>
  <font color="GREEN" size="-1">27</font>
  तवया पापानि घॊराणि समाचीर्णानि पाण्डुषु<br>
      तवत्कृते वर्तते घॊरः पार्थिवानां जनक्षयः<br>
  <font color="GREEN" size="-1">28</font>
  तत तव इदानीम अतिक्रम्य मा शुचॊ भरतर्षभ<br>
      शृणु सर्वं यथावृत्तं घॊरं वैशसम अच्युत<br>
  <font color="GREEN" size="-1">29</font>
  परभातायां रजन्यां तु कर्णॊ राजानम अभ्ययात<br>
      समेत्य च महाबाहुर दुर्यॊधनम अभाषत<br>
  <font color="GREEN" size="-1">30</font>
  अद्य राजन समेष्यामि पाण्डवेन यशस्विना<br>
      हनिष्यामि च तं वीरं स वा मां निहनिष्यति<br>
  <font color="GREEN" size="-1">31</font>
  बहुत्वान मम कार्याणां तथा पार्थस्य पार्थिव<br>
      नाभूत समागमॊ राजन मम चैवार्जुनस्य च<br>
  <font color="GREEN" size="-1">32</font>
  इदं तु मे यथा परज्ञं शृणु वाक्यं विशां पते<br>
      अनिहत्य रणे पार्थं नाहम एष्यामि भारत<br>
  <font color="GREEN" size="-1">33</font>
  हतप्रवीरे सैन्ये ऽसमिन मयि चैव सथिते युधि<br>
      अभियास्यति मां पार्थः शक्र शक्त्या विनाकृतम<br>
  <font color="GREEN" size="-1">34</font>
  ततः शरेयः करं यत ते तन निबॊध जनेश्वर<br>
      आयुधानां च यद वीर्यं दरव्याणाम अर्जुनस्य च<br>
  <font color="GREEN" size="-1">35</font>
  कायस्य महतॊ भेदे लाघवे दूरपातने<br>
      सौष्ठवे चास्त्रयॊगे च सव्यसाची न मत्समः<br>
  <font color="GREEN" size="-1">36</font>
  सर्वायुधमहामात्रं विजयं नाम तद धनुः<br>
      इन्द्रार्थम अभिकामेन निर्मितं विश्वकर्मणा<br>
  <font color="GREEN" size="-1">37</font>
  येन दैत्य गणान राजञ जितवान वै शतक्रतुः<br>
      यस्य घॊषेण दैत्यानां विमुह्यन्ति दिशॊ दश<br>
      तद भार्गवाय परायच्छच छक्रः परमसंमतम<br>
  <font color="GREEN" size="-1">38</font>
  तद दिव्यं भार्गवॊ मह्यम अददाद धनुर उत्तमम<br>
      येन यॊत्स्ये महाबाहुम अर्जुनं जयतां वरम<br>
      यथेन्द्रः समरे सर्वान दैतेयान वै समागतान<br>
  <font color="GREEN" size="-1">39</font>
  धनुर घॊरं रामदत्तं गाण्डीवात तद विशिष्यते<br>
      तरिः सप्तकृत्वः पृथिवी धनुषा तेन निर्जिता<br>
  <font color="GREEN" size="-1">40</font>
  धनुषॊ यस्य कर्माणि दिव्यानि पराह भार्गवः<br>
      तद रामॊ हय अददान मह्यं येन यॊत्स्यामि पाण्डवम<br>
  <font color="GREEN" size="-1">41</font>
  अद्य दुर्यॊधनाहं तवां नन्दयिष्ये सबान्धवम<br>
      निहत्य समरे वीरम अर्जुनं जयतां वरम<br>
  <font color="GREEN" size="-1">42</font>
  सपर्वतवनद्वीपा हतद्विड्भिः ससागरा<br>
      पुत्रपौत्र परतिष्ठा ते भविष्यत्य अद्य पार्थिव<br>
  <font color="GREEN" size="-1">43</font>
  नासाध्यं विद्यते मे ऽदय तवत्प्रियार्थं विशेषतः<br>
      सम्यग धर्मानुरक्तस्य सिद्धिर आत्मवतॊ यथा<br>
  <font color="GREEN" size="-1">44</font>
  न हि मां समरे सॊढुं स शक्तॊ ऽगनिं तरुर यथा<br>
      अवश्यं तु मया वाच्यं येन हीनॊ ऽसमि फल्गुनात<br>
  <font color="GREEN" size="-1">45</font>
  जया तस्य धनुषॊ दिव्या तथाक्षय्यौ महेषुधी<br>
      तस्य दिव्यं धनुःश्रेष्ठं गाण्डीवम अजरं युधि<br>
  <font color="GREEN" size="-1">46</font>
  विजयं च महद दिव्यं ममापि धनुर उत्तमम<br>
      तत्राहम अधिकः पार्थाद धनुषा तेन पार्थिव<br>
  <font color="GREEN" size="-1">47</font>
  मया चाभ्यधिकॊ वीरः पाण्डवस तन निबॊध मे<br>
      रश्मिग्राहश च दाशार्हः सर्वलॊकनमस्कृतः<br>
  <font color="GREEN" size="-1">48</font>
  अग्निदत्तश च वै दिव्यॊ रथः काञ्चनभूषणः<br>
      अच्छेद्यः सर्वतॊ वीर वाजिनश च मनॊजवाः<br>
      धवजश च दिव्यॊ दयुतिमान वानरॊ विस्मयं करः<br>
  <font color="GREEN" size="-1">49</font>
  कृष्णश च सरष्टा जगतॊ रथं तम अभिरक्षति<br>
      एभिर दरव्यैर अहं हीनॊ यॊद्धुम इच्छामि पाण्डवम<br>
  <font color="GREEN" size="-1">50</font>
  अयं तु सदृशॊ वीरः शल्यः समितिशॊभनः<br>
      सारथ्यं यदि मे कुर्याद धरुवस ते विजयॊ भवेत<br>
  <font color="GREEN" size="-1">51</font>
  तस्य मे सारथिः शल्यॊ भवत्व असु करः परैः<br>
      नाराचान गार्ध्रपत्रांश च शकटानि वहन्तु मे<br>
  <font color="GREEN" size="-1">52</font>
  रथाश च मुख्या राजेन्द्र युक्ता वाजिभिर उत्तमैः<br>
      आयान्तु पश्चात सततं माम एव भरतर्षभ<br>
  <font color="GREEN" size="-1">53</font>
  एवम अभ्यधिकः पार्थाद भविष्यामि गुणैर अहम<br>
      शल्यॊ हय अभ्यधिकः कृष्णाद अर्जुनाद अधिकॊ हय अहम<br>
  <font color="GREEN" size="-1">54</font>
  यथाश्वहृदयं वेद दाशार्हः परवीरहा<br>
      तथा शल्यॊ ऽपि जानीते हयानां वै महारथः<br>
  <font color="GREEN" size="-1">55</font>
  बाहुवीर्ये समॊ नास्ति मद्रराजस्य कश चन<br>
      तथास्त्रैर मत्समॊ नास्ति कश चिद एव धनुर्धरः<br>
  <font color="GREEN" size="-1">56</font>
  तथा शल्य समॊ नास्ति हययाने ह कश चन<br>
      सॊ ऽयम अभ्यधिकः पार्थाद भविष्यति रथॊ मम<br>
  <font color="GREEN" size="-1">57</font>
  एतत कृतं महाराज तवयेच्छामि परंतप<br>
      एवं कृते कृतं मह्यं सर्वकामैर भविष्यति<br>
  <font color="GREEN" size="-1">58</font>
  ततॊ दरष्टासि समरे यत करिष्यामि भारत<br>
      सर्वथा पाण्डवान सर्वाञ जेष्याम्य अद्य समागतान<br>
  <font color="GREEN" size="-1">59</font>
   [दुर]<br>
      सर्वम एतत करिष्यामि यथा तवं कर्ण मन्यसे<br>
      सॊपासङ्गा रथाः साश्वा अनुयास्यन्ति सूतज<br>
  <font color="GREEN" size="-1">60</font>
  नाराचान गार्ध्रपक्षांश च शकटानि वहन्तु ते<br>
      अनुयास्याम कर्ण तवां वयं सर्वे च पार्थिवाः<br>
  <font color="GREEN" size="-1">61</font>
   [स]<br>
      एवम उक्त्वा महाराज तव पुत्राः परतापवान<br>
      अभिगम्याब्रवीद राजा मद्रराजम इदं वचः<br>
 </td>
 <td width="50%" valign="TOP">
   <font color="GREEN" size="-1">1</font>
   [dhṛ]<br>
       svenac chandena naḥ sarvān nāvadhīd vyaktam arjunaḥ<br>
       na hy asyā samare mucyetāntako 'py ātatāyinaḥ<br>
   <font color="GREEN" size="-1">2</font>
  pārtho hy eko 'harad bhadrām ekaś cāgnim atarpayat<br>
       ekaś cemāṃ mahīṃ jitvā cakre balibhṛto nṛpān<br>
   <font color="GREEN" size="-1">3</font>
  eko nivātakavacān avadhīd divyakārmukaḥ<br>
       ekaḥ kirāta rūpeṇa sthitaṃ śarvam ayodhayat<br>
   <font color="GREEN" size="-1">4</font>
  eko 'bhyarakṣad bharatān eko bhavam atoṣayat<br>
       tenaikena jitāḥ sarve madīyā ugratejasaḥ<br>
       te na nindyāḥ praśasyāś ca yat te cakrur bravīhi tat<br>
   <font color="GREEN" size="-1">5</font>
   [s]<br>
       hataprahata vidhvastā vivarmāyudha vāhanāḥ<br>
       dīnasvarā dūyamānā māninaḥ śatrubhir jitāḥ<br>
   <font color="GREEN" size="-1">6</font>
  śibirasthāḥ punar mantraṃ mantrayanti sma kauravāḥ<br>
       bhagnadaṃṣṭrā hataviṣāḥ padākrāntā ivoragāḥ<br>
   <font color="GREEN" size="-1">7</font>
  tān abravīt tataḥ karṇaḥ kruddhaḥ sarpa iva śvasan<br>
       karaṃ kareṇābhipīḍya prekṣamāṇas tavātmajam<br>
   <font color="GREEN" size="-1">8</font>
  yatto dṛḍhaś ca dakṣaś ca dhṛtimān arjunaḥ sadā<br>
       sa bodhayati cāpy enaṃ prāptakālam adhokṣajaḥ<br>
   <font color="GREEN" size="-1">9</font>
  sahasrāstra visargeṇa vayaṃ tenādya vañjitāḥ<br>
       śvas tv ahaṃ tasya saṃkalpaṃ sarvaṃ hantā mahīpate<br>
   <font color="GREEN" size="-1">10</font>
  evam uktas tathety uktvā so 'nujajñe nṛpottamān<br>
      sukhoṣitās te rajanīṃ hṛṣṭā yuddhāya niryayuḥ<br>
  <font color="GREEN" size="-1">11</font>
  te 'paśyan vihitaṃ vyūhaṃ dharmarājena durjayam<br>
      prayatnāt kurumukhyena bṛhaspatyuśano matāt<br>
  <font color="GREEN" size="-1">12</font>
  atha pratīpa kartāraṃ satataṃ vijitātmanām<br>
      sasmāra vṛṣabhaskandhaṃ karṇaṃ duryodhanas tadā<br>
  <font color="GREEN" size="-1">13</font>
  puraṃdarasamaṃ yuddhe marudgaṇasamaṃ bale<br>
      kārtavīrya samaṃ vīrye karṇaṃ rājño 'gaman manaḥ<br>
      sūtaputraṃ maheṣvāsaṃ bandhum ātyayikeṣv iva<br>
  <font color="GREEN" size="-1">14</font>
   [dhṛ]<br>
      yad vo 'gaman mano mandāḥ karṇaṃ vaikartanaṃ tadā<br>
      apy adrākṣata taṃ yūyaṃ śītārtā iva bhāskaram<br>
  <font color="GREEN" size="-1">15</font>
  kṛte 'vahāre sainyānāṃ pravṛtte ca raṇe punaḥ<br>
      kathaṃ vaikartanaḥ karṇas tatrāyudhyata saṃjaya<br>
      kathaṃ ca pāṇḍavāḥ sarve yuyudhus tatra sūtajam<br>
  <font color="GREEN" size="-1">16</font>
  karṇo hy eko mahābāhur hanyāt pārthān sasomakān<br>
      karṇasya bhujayor vīryaṃ śakra viṣṇusamaṃ matam<br>
      tathāstrāṇi sughorāṇi vikramaś ca mahātmanaḥ<br>
  <font color="GREEN" size="-1">17</font>
  duryodhanaṃ tadā dṛṣṭvā pāṇḍavena bhṛśārditam<br>
      parākrāntān pāṇḍusutān dṛṣṭvā cāpi mahāhave<br>
  <font color="GREEN" size="-1">18</font>
  karṇam āśritya saṃgrāme darpo duryodhane punaḥ<br>
      jetum utsahate pārthān saputrān saha keśavān<br>
  <font color="GREEN" size="-1">19</font>
  aho bata mahad duḥkhaṃ yatra pāṇḍusutān raṇe<br>
      nātarad rabhasaḥ karṇo daivaṃ nūnaṃ parāyaṇam<br>
      aho dyūtasya niṣṭheyaṃ ghorā saṃprati vartate<br>
  <font color="GREEN" size="-1">20</font>
  aho duḥkhāni tīvrāṇi duryodhanakṛtāny aham<br>
      sahiṣyāmi sughorāṇi śalya bhūtāni saṃjaya<br>
  <font color="GREEN" size="-1">21</font>
  saubalaṃ ca tathā tāta nītimān iti manyate<br>
  <font color="GREEN" size="-1">22</font>
  yuddheṣu nāma divyeṣu vartamāneṣu saṃjaya<br>
      aśrauṣaṃ nihatān putrān nityam eva ca nirjitān<br>
  <font color="GREEN" size="-1">23</font>
  na pāṇḍavānāṃ samare kaś cid asti nivārakaḥ<br>
      strīmadhyam iva gāhanti daivaṃ hi balavattaram<br>
  <font color="GREEN" size="-1">24</font>
   [s]<br>
      atikrāntaṃ hi yat kāryaṃ paścāc cintayatīti ca<br>
      tac cāsya na bhavet kāryaṃ cintayā ca vinaśyati<br>
  <font color="GREEN" size="-1">25</font>
  tad idaṃ tava kāryaṃ tu dūraprāptaṃ vijānatā<br>
      na kṛtaṃ yat tvayā pūrvaṃ prāptāprāpta vicāraṇe<br>
  <font color="GREEN" size="-1">26</font>
  ukto 'si bahudhā rājan mā yudhyasveti pāṇḍavaiḥ<br>
      gṛhṇīṣe na ca tan mohāt pāṇḍaveṣu viśāṃ pate<br>
  <font color="GREEN" size="-1">27</font>
  tvayā pāpāni ghorāṇi samācīrṇāni pāṇḍuṣu<br>
      tvatkṛte vartate ghoraḥ pārthivānāṃ janakṣayaḥ<br>
  <font color="GREEN" size="-1">28</font>
  tat tv idānīm atikramya mā śuco bharatarṣabha<br>
      śṛṇu sarvaṃ yathāvṛttaṃ ghoraṃ vaiśasam acyuta<br>
  <font color="GREEN" size="-1">29</font>
  prabhātāyāṃ rajanyāṃ tu karṇo rājānam abhyayāt<br>
      sametya ca mahābāhur duryodhanam abhāṣata<br>
  <font color="GREEN" size="-1">30</font>
  adya rājan sameṣyāmi pāṇḍavena yaśasvinā<br>
      haniṣyāmi ca taṃ vīraṃ sa vā māṃ nihaniṣyati<br>
  <font color="GREEN" size="-1">31</font>
  bahutvān mama kāryāṇāṃ tathā pārthasya pārthiva<br>
      nābhūt samāgamo rājan mama caivārjunasya ca<br>
  <font color="GREEN" size="-1">32</font>
  idaṃ tu me yathā prajñaṃ śṛṇu vākyaṃ viśāṃ pate<br>
      anihatya raṇe pārthaṃ nāham eṣyāmi bhārata<br>
  <font color="GREEN" size="-1">33</font>
  hatapravīre sainye 'smin mayi caiva sthite yudhi<br>
      abhiyāsyati māṃ pārthaḥ śakra śaktyā vinākṛtam<br>
  <font color="GREEN" size="-1">34</font>
  tataḥ śreyaḥ karaṃ yat te tan nibodha janeśvara<br>
      āyudhānāṃ ca yad vīryaṃ dravyāṇām arjunasya ca<br>
  <font color="GREEN" size="-1">35</font>
  kāyasya mahato bhede lāghave dūrapātane<br>
      sauṣṭhave cāstrayoge ca savyasācī na matsamaḥ<br>
  <font color="GREEN" size="-1">36</font>
  sarvāyudhamahāmātraṃ vijayaṃ nāma tad dhanuḥ<br>
      indrārtham abhikāmena nirmitaṃ viśvakarmaṇā<br>
  <font color="GREEN" size="-1">37</font>
  yena daitya gaṇān rājañ jitavān vai śatakratuḥ<br>
      yasya ghoṣeṇa daityānāṃ vimuhyanti diśo daśa<br>
      tad bhārgavāya prāyacchac chakraḥ paramasaṃmatam<br>
  <font color="GREEN" size="-1">38</font>
  tad divyaṃ bhārgavo mahyam adadād dhanur uttamam<br>
      yena yotsye mahābāhum arjunaṃ jayatāṃ varam<br>
      yathendraḥ samare sarvān daiteyān vai samāgatān<br>
  <font color="GREEN" size="-1">39</font>
  dhanur ghoraṃ rāmadattaṃ gāṇḍīvāt tad viśiṣyate<br>
      triḥ saptakṛtvaḥ pṛthivī dhanuṣā tena nirjitā<br>
  <font color="GREEN" size="-1">40</font>
  dhanuṣo yasya karmāṇi divyāni prāha bhārgavaḥ<br>
      tad rāmo hy adadān mahyaṃ yena yotsyāmi pāṇḍavam<br>
  <font color="GREEN" size="-1">41</font>
  adya duryodhanāhaṃ tvāṃ nandayiṣye sabāndhavam<br>
      nihatya samare vīram arjunaṃ jayatāṃ varam<br>
  <font color="GREEN" size="-1">42</font>
  saparvatavanadvīpā hatadviḍbhiḥ sasāgarā<br>
      putrapautra pratiṣṭhā te bhaviṣyaty adya pārthiva<br>
  <font color="GREEN" size="-1">43</font>
  nāsādhyaṃ vidyate me 'dya tvatpriyārthaṃ viśeṣataḥ<br>
      samyag dharmānuraktasya siddhir ātmavato yathā<br>
  <font color="GREEN" size="-1">44</font>
  na hi māṃ samare soḍhuṃ sa śakto 'gniṃ tarur yathā<br>
      avaśyaṃ tu mayā vācyaṃ yena hīno 'smi phalgunāt<br>
  <font color="GREEN" size="-1">45</font>
  jyā tasya dhanuṣo divyā tathākṣayyau maheṣudhī<br>
      tasya divyaṃ dhanuḥśreṣṭhaṃ gāṇḍīvam ajaraṃ yudhi<br>
  <font color="GREEN" size="-1">46</font>
  vijayaṃ ca mahad divyaṃ mamāpi dhanur uttamam<br>
      tatrāham adhikaḥ pārthād dhanuṣā tena pārthiva<br>
  <font color="GREEN" size="-1">47</font>
  mayā cābhyadhiko vīraḥ pāṇḍavas tan nibodha me<br>
      raśmigrāhaś ca dāśārhaḥ sarvalokanamaskṛtaḥ<br>
  <font color="GREEN" size="-1">48</font>
  agnidattaś ca vai divyo rathaḥ kāñcanabhūṣaṇaḥ<br>
      acchedyaḥ sarvato vīra vājinaś ca manojavāḥ<br>
      dhvajaś ca divyo dyutimān vānaro vismayaṃ karaḥ<br>
  <font color="GREEN" size="-1">49</font>
  kṛṣṇaś ca sraṣṭā jagato rathaṃ tam abhirakṣati<br>
      ebhir dravyair ahaṃ hīno yoddhum icchāmi pāṇḍavam<br>
  <font color="GREEN" size="-1">50</font>
  ayaṃ tu sadṛśo vīraḥ śalyaḥ samitiśobhanaḥ<br>
      sārathyaṃ yadi me kuryād dhruvas te vijayo bhavet<br>
  <font color="GREEN" size="-1">51</font>
  tasya me sārathiḥ śalyo bhavatv asu karaḥ paraiḥ<br>
      nārācān gārdhrapatrāṃś ca śakaṭāni vahantu me<br>
  <font color="GREEN" size="-1">52</font>
  rathāś ca mukhyā rājendra yuktā vājibhir uttamaiḥ<br>
      āyāntu paścāt satataṃ mām eva bharatarṣabha<br>
  <font color="GREEN" size="-1">53</font>
  evam abhyadhikaḥ pārthād bhaviṣyāmi guṇair aham<br>
      śalyo hy abhyadhikaḥ kṛṣṇād arjunād adhiko hy aham<br>
  <font color="GREEN" size="-1">54</font>
  yathāśvahṛdayaṃ veda dāśārhaḥ paravīrahā<br>
      tathā śalyo 'pi jānīte hayānāṃ vai mahārathaḥ<br>
  <font color="GREEN" size="-1">55</font>
  bāhuvīrye samo nāsti madrarājasya kaś cana<br>
      tathāstrair matsamo nāsti kaś cid eva dhanurdharaḥ<br>
  <font color="GREEN" size="-1">56</font>
  tathā śalya samo nāsti hayayāne ha kaś cana<br>
      so 'yam abhyadhikaḥ pārthād bhaviṣyati ratho mama<br>
  <font color="GREEN" size="-1">57</font>
  etat kṛtaṃ mahārāja tvayecchāmi paraṃtapa<br>
      evaṃ kṛte kṛtaṃ mahyaṃ sarvakāmair bhaviṣyati<br>
  <font color="GREEN" size="-1">58</font>
  tato draṣṭāsi samare yat kariṣyāmi bhārata<br>
      sarvathā pāṇḍavān sarvāñ jeṣyāmy adya samāgatān<br>
  <font color="GREEN" size="-1">59</font>
   [dur]<br>
      sarvam etat kariṣyāmi yathā tvaṃ karṇa manyase<br>
      sopāsaṅgā rathāḥ sāśvā anuyāsyanti sūtaja<br>
  <font color="GREEN" size="-1">60</font>
  nārācān gārdhrapakṣāṃś ca śakaṭāni vahantu te<br>
      anuyāsyāma karṇa tvāṃ vayaṃ sarve ca pārthivāḥ<br>
  <font color="GREEN" size="-1">61</font>
   [s]<br>
      evam uktvā mahārāja tava putrāḥ pratāpavān<br>
      abhigamyābravīd rājā madrarājam idaṃ vacaḥ<br>
 </td>
 
 </table>
 <p></p><hr>
 <center>
 <a href="mbs08023.htm">Next: Chapter 23</a></center>
 </body>