<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="../maha/index.htm">Mahabharata</a> 
 <a href="index.htm">Index</a> 
 <a href="mbsi07.htm">Book 7 Index</a> 
 <a href="mbs07013.htm">Previous</a> 
 <a href="mbs07015.htm">Next</a> 
 </center>
 <hr>
 
 <center>
 <a href="../m07/index.htm">Book 7 in English</a>
 </center>
 <hr>
 <h1 align="CENTER">The Mahabharata in Sanskrit</h1>
 <h3 align="CENTER">Book 7<br>Chapter 14
 </h3><table width="100%">
 <td width="50%" valign="TOP">
   <font color="GREEN" size="-1">1</font>
   [धृ]<br>
       बहूनि सुविचित्राणि दवंद्व युद्धानि संजय<br>
       तवयॊक्तानि निशम्याहं सपृहयामि स चक्षुषाम<br>
   <font color="GREEN" size="-1">2</font>
  आश्चर्यभूतं लॊकेषु कथयिष्यन्ति मानवाः<br>
       कुरूणां पाण्डवानां च युद्धं देवासुरॊपमम<br>
   <font color="GREEN" size="-1">3</font>
  न हि मे तृप्तिर अस्तीह शृण्वतॊ युद्धम उत्तमम<br>
       तस्माद आर्तायनेर युद्धं सौभद्रस्य च शंस मे<br>
   <font color="GREEN" size="-1">4</font>
   [स]<br>
       सादितं परेक्ष्य यन्तारं शल्यः सर्वायषीं गदाम<br>
       समुत्क्षिप्य नदन करुद्धः परचस्कन्द रथॊत्तमात<br>
   <font color="GREEN" size="-1">5</font>
  तं दीप्तम इव कालाग्निं दण्डहस्तम इवान्तकम<br>
       जवेनाभ्यपतद भीमः परगृह्य महतीं गदाम<br>
   <font color="GREEN" size="-1">6</font>
  सौभद्रॊ ऽपय अशनिप्रख्यां परगृह्य महतीं गदाम<br>
       एह्य एहीत्य अब्रवीच छल्यं यत्नाद भीमेन वारितः<br>
   <font color="GREEN" size="-1">7</font>
  वारयित्वा तु सौभद्रं भीमसेनः परतापवान<br>
       शल्यम आसाद्य समरे तस्थौ गिरिर इवाचलः<br>
   <font color="GREEN" size="-1">8</font>
  तथैव मद्रराजॊ ऽपि भीमं दृष्ट्वा महाबलम<br>
       ससाराभिमुखस तूर्णं शार्दूल इव कुञ्जरम<br>
   <font color="GREEN" size="-1">9</font>
  ततस तूर्यनिनादाश च शङ्खानां च सहस्रशः<br>
       सिंहनादाश च संजज्ञुर भेरीणां च महास्वनाः<br>
   <font color="GREEN" size="-1">10</font>
  पश्यतां शतशॊ हय आसीद अन्यॊन्यसमचेतसाम<br>
      पाण्डवानां कुरूणां च साधु साध्व इति निस्वनः<br>
  <font color="GREEN" size="-1">11</font>
  न हि मद्राधिपाद अन्यः सर्वराजसु भारत<br>
      सॊढुम उत्सहते वेगं भीमसेनस्य संयुगे<br>
  <font color="GREEN" size="-1">12</font>
  तथा मद्राधिपस्यापि गदा वेगं महात्मनः<br>
      सॊढुम उत्सहते लॊके कॊ ऽनयॊ युधि वृकॊदरात<br>
  <font color="GREEN" size="-1">13</font>
  पट्टैर जाम्बूनदैर बद्धा बभूव जनहर्षिणी<br>
      परजज्वाल तथा विद्धा भीमेन महती गदा<br>
  <font color="GREEN" size="-1">14</font>
  तथैव चरतॊ मार्गान मण्डलानि विचेरतुः<br>
      महाविद्युत परतीकाशा शल्यस्य शुशुभे गदा<br>
  <font color="GREEN" size="-1">15</font>
  तौ वृषाव इव नर्दन्तौ मण्डलानि विचेरतुः<br>
      आवर्जितगदा शृङ्गाव उभौ शल्य वृकॊदरौ<br>
  <font color="GREEN" size="-1">16</font>
  मण्डलावर्त मार्गेषु गदा विहरणेषु च<br>
      निर्विशेषम अभूद युद्धं तयॊः पुरुषसिंहयॊः<br>
  <font color="GREEN" size="-1">17</font>
  ताडिता भीमसेनेन शल्यस्य महती गदा<br>
      साग्निज्वाला महारौद्रा गदा चूर्णम अशीर्यत<br>
  <font color="GREEN" size="-1">18</font>
  तथैव भीमसेनस्य दविषताभिहता गदा<br>
      वर्षा परदॊषे खद्यॊतैर वृतॊ वृक्ष इवाबभौ<br>
  <font color="GREEN" size="-1">19</font>
  गदा कषिप्ता तु समरे मद्रराजेन भारत<br>
      वयॊम संदीपयाना सा ससृजे पावकं बहु<br>
  <font color="GREEN" size="-1">20</font>
  तथैव भीमसेनेन दविषते परेषिता गदा<br>
      तापयाम आस तत सैन्यं महॊल्का पतती यथा<br>
  <font color="GREEN" size="-1">21</font>
  ते चैवॊभे गदे शरेष्ठे समासाद्य परस्परम<br>
      शवसन्त्यौ नागकन्येव ससृजाते विभावसुम<br>
  <font color="GREEN" size="-1">22</font>
  नखैर इव महाव्याघ्रौ दन्तैर इव महागजौ<br>
      तौ विचेरतुर आसाद्य गदाभ्यां च परस्परम<br>
  <font color="GREEN" size="-1">23</font>
  ततॊ गदाग्राभिहतौ कषणेन रुधिरॊक्षितौ<br>
      ददृशाते महात्मानौ पुष्पिताव इव किंशुकौ<br>
  <font color="GREEN" size="-1">24</font>
  शुश्रुवे दिक्षु सर्वासु तयॊः पुरुषसिंहयॊः<br>
      गदाभिघात संह्रादः शक्राशनिर इवॊपमः<br>
  <font color="GREEN" size="-1">25</font>
  गदया मद्रराजेन सव्यदक्षिणमाहतः<br>
      नाकम्पत तदा भीमॊ भिद्यमान इवाचलः<br>
  <font color="GREEN" size="-1">26</font>
  तथा भीम गदा वेगैस ताड्यमानॊ महाबलः<br>
      धैर्यान मद्राधिपस तस्थौ वज्रैर गिरिर इवाहतः<br>
  <font color="GREEN" size="-1">27</font>
  आपेततुर महावेगौ समुच्छ्रितमहागदौ<br>
      पुनर अन्तरमार्गस्थौ मण्डलानि विचेरतुः<br>
  <font color="GREEN" size="-1">28</font>
  अथाप्लुत्य पदान्य अष्टौ संनिपत्य गजाव इव<br>
      सहसा लॊहदण्डाभ्याम अन्यॊन्यम अभिजघ्नतुः<br>
  <font color="GREEN" size="-1">29</font>
  तौ परस्परवेगाच च गदाभ्यां च भृशाहतौ<br>
      युगपत पेततुर वीरौ कषिताव इन्द्रध्वजाव इव<br>
  <font color="GREEN" size="-1">30</font>
  ततॊ विह्वलमानं तं निःश्वसन्तं पुनः पुनः<br>
      शल्यम अभ्यपतत तूर्णं कृतवर्मा महारथः<br>
  <font color="GREEN" size="-1">31</font>
  दृष्ट्वा चैनं महाराज गदयाभिनिपीडितम<br>
      विचेष्टन्तं यथा नागं मूर्छयाभिपरिप्लुतम<br>
  <font color="GREEN" size="-1">32</font>
  ततः सगदम आरॊप्य मद्राणाम अधिपं रथम<br>
      अपॊवाह रणात तूर्णं कृतवर्मा महारथः<br>
  <font color="GREEN" size="-1">33</font>
  कषीबवद विह्वलॊ वीरॊ निमेषात पुनर उत्थितः<br>
      भीमॊ ऽपि सुमहाबाहुर गदापाणिर अदृश्यत<br>
  <font color="GREEN" size="-1">34</font>
  ततॊ मद्राधिपं दृष्ट्वा तव पुत्राः पराङ्मुखम<br>
      स नागरथपत्त्यश्वाः समकम्पन्त मारिष<br>
  <font color="GREEN" size="-1">35</font>
  ते पाण्डवैर अर्द्यमानास तावका जितकाशिभिः<br>
      भीता दिशॊ ऽनवपद्यन्त वातनुन्ना धना इव<br>
  <font color="GREEN" size="-1">36</font>
  निर्जित्य धार्तराष्ट्रांस तु पाण्डवेया महारथाः<br>
      वयरॊचन्त रणे राजन दीप्यमाना यशस्विनः<br>
  <font color="GREEN" size="-1">37</font>
  सिंहनादान भृशं चक्रुः शङ्खान दध्मुश च हर्षिताः<br>
      भेरीश च वारयाम आसुर मृदङ्गांश चानकैः सह<br>
 </td>
 <td width="50%" valign="TOP">
   <font color="GREEN" size="-1">1</font>
   [dhṛ]<br>
       bahūni suvicitrāṇi dvaṃdva yuddhāni saṃjaya<br>
       tvayoktāni niśamyāhaṃ spṛhayāmi sa cakṣuṣām<br>
   <font color="GREEN" size="-1">2</font>
  āścaryabhūtaṃ lokeṣu kathayiṣyanti mānavāḥ<br>
       kurūṇāṃ pāṇḍavānāṃ ca yuddhaṃ devāsuropamam<br>
   <font color="GREEN" size="-1">3</font>
  na hi me tṛptir astīha śṛṇvato yuddham uttamam<br>
       tasmād ārtāyaner yuddhaṃ saubhadrasya ca śaṃsa me<br>
   <font color="GREEN" size="-1">4</font>
   [s]<br>
       sāditaṃ prekṣya yantāraṃ śalyaḥ sarvāyaṣīṃ gadām<br>
       samutkṣipya nadan kruddhaḥ pracaskanda rathottamāt<br>
   <font color="GREEN" size="-1">5</font>
  taṃ dīptam iva kālāgniṃ daṇḍahastam ivāntakam<br>
       javenābhyapatad bhīmaḥ pragṛhya mahatīṃ gadām<br>
   <font color="GREEN" size="-1">6</font>
  saubhadro 'py aśaniprakhyāṃ pragṛhya mahatīṃ gadām<br>
       ehy ehīty abravīc chalyaṃ yatnād bhīmena vāritaḥ<br>
   <font color="GREEN" size="-1">7</font>
  vārayitvā tu saubhadraṃ bhīmasenaḥ pratāpavān<br>
       śalyam āsādya samare tasthau girir ivācalaḥ<br>
   <font color="GREEN" size="-1">8</font>
  tathaiva madrarājo 'pi bhīmaṃ dṛṣṭvā mahābalam<br>
       sasārābhimukhas tūrṇaṃ śārdūla iva kuñjaram<br>
   <font color="GREEN" size="-1">9</font>
  tatas tūryaninādāś ca śaṅkhānāṃ ca sahasraśaḥ<br>
       siṃhanādāś ca saṃjajñur bherīṇāṃ ca mahāsvanāḥ<br>
   <font color="GREEN" size="-1">10</font>
  paśyatāṃ śataśo hy āsīd anyonyasamacetasām<br>
      pāṇḍavānāṃ kurūṇāṃ ca sādhu sādhv iti nisvanaḥ<br>
  <font color="GREEN" size="-1">11</font>
  na hi madrādhipād anyaḥ sarvarājasu bhārata<br>
      soḍhum utsahate vegaṃ bhīmasenasya saṃyuge<br>
  <font color="GREEN" size="-1">12</font>
  tathā madrādhipasyāpi gadā vegaṃ mahātmanaḥ<br>
      soḍhum utsahate loke ko 'nyo yudhi vṛkodarāt<br>
  <font color="GREEN" size="-1">13</font>
  paṭṭair jāmbūnadair baddhā babhūva janaharṣiṇī<br>
      prajajvāla tathā viddhā bhīmena mahatī gadā<br>
  <font color="GREEN" size="-1">14</font>
  tathaiva carato mārgān maṇḍalāni viceratuḥ<br>
      mahāvidyut pratīkāśā śalyasya śuśubhe gadā<br>
  <font color="GREEN" size="-1">15</font>
  tau vṛṣāv iva nardantau maṇḍalāni viceratuḥ<br>
      āvarjitagadā śṛṅgāv ubhau śalya vṛkodarau<br>
  <font color="GREEN" size="-1">16</font>
  maṇḍalāvarta mārgeṣu gadā viharaṇeṣu ca<br>
      nirviśeṣam abhūd yuddhaṃ tayoḥ puruṣasiṃhayoḥ<br>
  <font color="GREEN" size="-1">17</font>
  tāḍitā bhīmasenena śalyasya mahatī gadā<br>
      sāgnijvālā mahāraudrā gadā cūrṇam aśīryata<br>
  <font color="GREEN" size="-1">18</font>
  tathaiva bhīmasenasya dviṣatābhihatā gadā<br>
      varṣā pradoṣe khadyotair vṛto vṛkṣa ivābabhau<br>
  <font color="GREEN" size="-1">19</font>
  gadā kṣiptā tu samare madrarājena bhārata<br>
      vyoma saṃdīpayānā sā sasṛje pāvakaṃ bahu<br>
  <font color="GREEN" size="-1">20</font>
  tathaiva bhīmasenena dviṣate preṣitā gadā<br>
      tāpayām āsa tat sainyaṃ maholkā patatī yathā<br>
  <font color="GREEN" size="-1">21</font>
  te caivobhe gade śreṣṭhe samāsādya parasparam<br>
      śvasantyau nāgakanyeva sasṛjāte vibhāvasum<br>
  <font color="GREEN" size="-1">22</font>
  nakhair iva mahāvyāghrau dantair iva mahāgajau<br>
      tau viceratur āsādya gadābhyāṃ ca parasparam<br>
  <font color="GREEN" size="-1">23</font>
  tato gadāgrābhihatau kṣaṇena rudhirokṣitau<br>
      dadṛśāte mahātmānau puṣpitāv iva kiṃśukau<br>
  <font color="GREEN" size="-1">24</font>
  śuśruve dikṣu sarvāsu tayoḥ puruṣasiṃhayoḥ<br>
      gadābhighāta saṃhrādaḥ śakrāśanir ivopamaḥ<br>
  <font color="GREEN" size="-1">25</font>
  gadayā madrarājena savyadakṣiṇamāhataḥ<br>
      nākampata tadā bhīmo bhidyamāna ivācalaḥ<br>
  <font color="GREEN" size="-1">26</font>
  tathā bhīma gadā vegais tāḍyamāno mahābalaḥ<br>
      dhairyān madrādhipas tasthau vajrair girir ivāhataḥ<br>
  <font color="GREEN" size="-1">27</font>
  āpetatur mahāvegau samucchritamahāgadau<br>
      punar antaramārgasthau maṇḍalāni viceratuḥ<br>
  <font color="GREEN" size="-1">28</font>
  athāplutya padāny aṣṭau saṃnipatya gajāv iva<br>
      sahasā lohadaṇḍābhyām anyonyam abhijaghnatuḥ<br>
  <font color="GREEN" size="-1">29</font>
  tau parasparavegāc ca gadābhyāṃ ca bhṛśāhatau<br>
      yugapat petatur vīrau kṣitāv indradhvajāv iva<br>
  <font color="GREEN" size="-1">30</font>
  tato vihvalamānaṃ taṃ niḥśvasantaṃ punaḥ punaḥ<br>
      śalyam abhyapatat tūrṇaṃ kṛtavarmā mahārathaḥ<br>
  <font color="GREEN" size="-1">31</font>
  dṛṣṭvā cainaṃ mahārāja gadayābhinipīḍitam<br>
      viceṣṭantaṃ yathā nāgaṃ mūrchayābhipariplutam<br>
  <font color="GREEN" size="-1">32</font>
  tataḥ sagadam āropya madrāṇām adhipaṃ ratham<br>
      apovāha raṇāt tūrṇaṃ kṛtavarmā mahārathaḥ<br>
  <font color="GREEN" size="-1">33</font>
  kṣībavad vihvalo vīro nimeṣāt punar utthitaḥ<br>
      bhīmo 'pi sumahābāhur gadāpāṇir adṛśyata<br>
  <font color="GREEN" size="-1">34</font>
  tato madrādhipaṃ dṛṣṭvā tava putrāḥ parāṅmukham<br>
      sa nāgarathapattyaśvāḥ samakampanta māriṣa<br>
  <font color="GREEN" size="-1">35</font>
  te pāṇḍavair ardyamānās tāvakā jitakāśibhiḥ<br>
      bhītā diśo 'nvapadyanta vātanunnā dhanā iva<br>
  <font color="GREEN" size="-1">36</font>
  nirjitya dhārtarāṣṭrāṃs tu pāṇḍaveyā mahārathāḥ<br>
      vyarocanta raṇe rājan dīpyamānā yaśasvinaḥ<br>
  <font color="GREEN" size="-1">37</font>
  siṃhanādān bhṛśaṃ cakruḥ śaṅkhān dadhmuś ca harṣitāḥ<br>
      bherīś ca vārayām āsur mṛdaṅgāṃś cānakaiḥ saha<br>
 </td>
 
 </table>
 <p></p><hr>
 <center>
 <a href="mbs07015.htm">Next: Chapter 15</a></center>
 </body>