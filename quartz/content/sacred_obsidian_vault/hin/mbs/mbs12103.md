<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="../maha/index.htm">Mahabharata</a> 
 <a href="index.htm">Index</a> 
 <a href="mbsi12.htm">Book 12 Index</a> 
 <a href="mbs12102.htm">Previous</a> 
 <a href="mbs12104.htm">Next</a> 
 </center>
 <hr>
 
 <center>
 <a href="../m12/index.htm">Book 12 in English</a>
 </center>
 <hr>
 <h1 align="CENTER">The Mahabharata in Sanskrit</h1>
 <h3 align="CENTER">Book 12<br>Chapter 103
 </h3><table width="100%">
 <td width="50%" valign="TOP">
   <font color="GREEN" size="-1">1</font>
   [य]<br>
       जैत्र्या वा कानि रूपाणि भवन्ति पुरुषर्षभ<br>
       पृतनायाः परशस्तानि तानीहेच्छामि वेदितुम<br>
   <font color="GREEN" size="-1">2</font>
   [भ]<br>
       जैत्र्या वा यानि रूपाणि भवन्ति पुरुषर्षभ<br>
       पृतनायाः परशस्तानि तानि वक्ष्यामि सर्वशः<br>
   <font color="GREEN" size="-1">3</font>
  दैवं पूर्वं विकुरुते मानुषे कालचॊदिते<br>
       तद विद्वांसॊ ऽनुपश्यन्ति जञानदीर्घेण चक्षुषा<br>
   <font color="GREEN" size="-1">4</font>
  परायश्चित्त विधिं चात्र जपहॊमांश च तद विदुः<br>
       मङ्गलानि च कुर्वन्तः शमयन्त्य अहितान्य अपि<br>
   <font color="GREEN" size="-1">5</font>
  उदीर्णमनसॊ यॊधा वाहनानि च भारत<br>
       यस्यां भवन्ति सेनायां धरुवं तस्यां जयं वदेत<br>
   <font color="GREEN" size="-1">6</font>
  अन्व एनां वायवॊ वान्ति तथैवेन्द्र धनूंषि च<br>
       अनुप्लवन्ते मेघाश च तथादित्यस्य रश्मयः<br>
   <font color="GREEN" size="-1">7</font>
  गॊमायवश चानुलॊमा वडा गृध्राश च सर्वशः<br>
       आचरेयुर यदा सेनां तदा सिद्धिर अनुत्तमा<br>
   <font color="GREEN" size="-1">8</font>
  परसन्नभाः पावक ऊर्ध्वरश्मिः; परदक्षिणावर्तशिखॊ विधूमः<br>
       पुण्या गन्धाश चाहुतीनां परवान्ति; जयस्यैतद भाविनॊ रूपम आहुः<br>
   <font color="GREEN" size="-1">9</font>
  गम्भीरशब्दाश च महास्वनाश च; शङ्खाश च भेर्यश च नदन्ति यत्र<br>
       युयुत्सवश चाप्रतीपा भवन्ति; जयस्यैतद भाविनॊ रूपम आहुः<br>
   <font color="GREEN" size="-1">10</font>
  इष्टा मृगाः पृष्ठतॊ वामतश च; संप्रस्थितानां च गमिष्यतां च<br>
      जिघांसतां दक्षिणाः सिद्धिम आहुर; ये तव अग्रतस ते परतिषेधयन्ति<br>
  <font color="GREEN" size="-1">11</font>
  मङ्गल्य शब्दाः शकुना वदन्ति; हंसाः करौञ्चाः शतपत्राश च चाषाः<br>
      हृष्टा यॊधाः सत्त्ववन्तॊ भवन्ति; जयस्यैतद भाविनॊ रूपम आहुः<br>
  <font color="GREEN" size="-1">12</font>
  शस्त्रैः पतैः कवचैर केतुभिश च; सुभानुभिर मुखवर्णैश च यूनाम<br>
      भराजिष्मती दुष्प्रतिप्रेक्षणीया; येषां चमूस ते ऽभिभवन्ति शत्रून<br>
  <font color="GREEN" size="-1">13</font>
  शुश्रूषवश चानभिमानिनश च; परस्परं सौहृदम आस्थिताश च<br>
      येषां यॊधाः शौचम अनुष्ठिताश च; जयस्यैतद भाविनॊ रूपम आहुः<br>
  <font color="GREEN" size="-1">14</font>
  शब्दाः सपर्शास तथा गन्धा विचरन्ति मनःप्रियाः<br>
      धैर्यं चाविशते यॊधान विजयस्य मुखं तु तत<br>
  <font color="GREEN" size="-1">15</font>
  इष्टॊ वामः परविष्टस्य दक्षिणः परविविक्षतः<br>
      पश्चात संसाधयत्य अर्थं पुरस्तात परतिषेधति<br>
  <font color="GREEN" size="-1">16</font>
  संभृत्य महतीं सेनां चतुरङ्गां युधिष्ठिर<br>
      साम्नैवावर्तने पूर्वं परयतेथास तथॊ युधि<br>
  <font color="GREEN" size="-1">17</font>
  जघन्य एष विजयॊ यद युद्धं नाम भारत<br>
      यादृच्छिकॊ युधि जयॊ दैवॊ वेति विचारणम<br>
  <font color="GREEN" size="-1">18</font>
  अपाम इव महावेगस तरस्ता मृगगणा इव<br>
      दुर्निवार्यतमा चैव परभग्ना महती चमूः<br>
  <font color="GREEN" size="-1">19</font>
  भग्ना इत्य एव भज्यन्ते विद्वांसॊ ऽपि न कारणम<br>
      उदारसारा महती रुरुसंघॊपमा चमूः<br>
  <font color="GREEN" size="-1">20</font>
  परस्परज्ञाः संहृष्टास तयक्तप्राणाः सुनिश्चिताः<br>
      अपि पञ्चाशतिः शूरा मृद्नन्ति परवाहिनीम<br>
  <font color="GREEN" size="-1">21</font>
  अथ वा पञ्च षट सप्त सहिताः कृतनिश्चयाः<br>
      कुलीनाः पूजिताः सम्यग विजयन्तीह शात्रवान<br>
  <font color="GREEN" size="-1">22</font>
  संनिपातॊ न गन्तव्यः शक्ये सति कथं चन<br>
      सान्त्वभेद परदानानां युद्धम उत्तरम उच्यते<br>
  <font color="GREEN" size="-1">23</font>
  संसर्पणाद धि सेनाया भयं भीरून परबाधते<br>
      वज्राद इव परज्वलिताद इयं कव नु पतिष्यति<br>
  <font color="GREEN" size="-1">24</font>
  अभिप्रयातां समितिं जञात्वा ये परतियान्त्य अथ<br>
      तेषां सपन्दन्ति गात्राणि यॊधानां विषयस्य च<br>
  <font color="GREEN" size="-1">25</font>
  विषयॊ वयथते राजन सर्वः सस्थाणु जङ्गमः<br>
      शस्त्रप्रताप तप्तानां मज्जा सीदति देहिनाम<br>
  <font color="GREEN" size="-1">26</font>
  तेषां सान्त्वं करूर मिश्रं परणेतव्यं पुनः पुनः<br>
      संपीड्यमाना हि परे यॊगम आयान्ति सर्वशः<br>
  <font color="GREEN" size="-1">27</font>
  अन्तराणां च भेदार्थं चारान अभ्यवचारयेत<br>
      यश च तस्मात परॊ राजा तेन संधिः परशस्यते<br>
  <font color="GREEN" size="-1">28</font>
  न हि तस्यान्यथा पीडा शक्या कर्तुं तथाविधा<br>
      यथा सार्धम अमित्रेण सर्वतः परतिबाधनम<br>
  <font color="GREEN" size="-1">29</font>
  कषमा वै साधु माया हि न हि साध्व अक्षमा सदा<br>
      कषमायाश चाक्षमायाश च विद्धि पार्थ परयॊजनम<br>
  <font color="GREEN" size="-1">30</font>
  विजित्य कषममाणस्य यशॊ राज्ञॊ ऽभिवर्धते<br>
      महापराधा हय अप्य अस्मिन विश्वसन्ति हि शत्रवः<br>
  <font color="GREEN" size="-1">31</font>
  मन्यते कर्शयित्वा तु कषमा साध्व इति शम्बरः<br>
      असंतप्तं तु यद दारु परत्येति परकृतिं पुनः<br>
  <font color="GREEN" size="-1">32</font>
  नैतत परशंसन्त्य आचार्या न च साधु निदर्शनम<br>
      अक्लेशेनाविनाशेन नियन्तव्याः सवपुत्रवत<br>
  <font color="GREEN" size="-1">33</font>
  दवेष्यॊ भवति भूतानाम उग्रॊ राजा युधिष्ठिर<br>
      मृदुम अप्य अवमन्यन्ते तस्माद उभय भाग भवेत<br>
  <font color="GREEN" size="-1">34</font>
  परहरिष्यन परियं बरूयात परहरन्न अपि भारत<br>
      परहृत्य च कृपायेत शॊचन्न इव रुदन्न इव<br>
  <font color="GREEN" size="-1">35</font>
  न मे परियं यत स हतः संप्राहैवं पुरॊ वचः<br>
      न चकर्थ च मे वाक्यम उच्यमानः पुनः पुनः<br>
  <font color="GREEN" size="-1">36</font>
  अहॊ जीवितम आकाङ्क्षे नेदृशॊ वधम अर्हति<br>
      सुदुर्लभाः सुपुरुषाः संग्रामेष्व अपलायिनः<br>
  <font color="GREEN" size="-1">37</font>
  कृतं ममाप्रियं तेन येनायं निहतॊ मृधे<br>
      इति वाचा वदन हन्तॄन पूजयेत रहॊगतः<br>
  <font color="GREEN" size="-1">38</font>
  हन्तॄणां चाहतानां च यत कुर्युर अपराधिनः<br>
      करॊशेद बाहुं परगृह्यापि चिकीर्षञ जनसंग्रहम<br>
  <font color="GREEN" size="-1">39</font>
  एवं सर्वास्व अवस्थासु सान्त्वपूर्वं समाचरन<br>
      परियॊ भवति भूतानां धर्मज्ञॊ वीतभीर नृपः<br>
  <font color="GREEN" size="-1">40</font>
  विश्वासं चात्र गच्छन्ति सर्वभूतानि भारत<br>
      विश्वस्तः शक्यते भॊक्तुं यथाकामम उपस्थितः<br>
  <font color="GREEN" size="-1">41</font>
  तस्माद विश्वासयेद राजा सर्वभूतान्य अमायया<br>
      सर्वतः परिरक्षेच च यॊ महीं भॊक्तुम इच्छति<br>
 </td>
 <td width="50%" valign="TOP">
   <font color="GREEN" size="-1">1</font>
   [y]<br>
       jaitryā vā kāni rūpāṇi bhavanti puruṣarṣabha<br>
       pṛtanāyāḥ praśastāni tānīhecchāmi veditum<br>
   <font color="GREEN" size="-1">2</font>
   [bh]<br>
       jaitryā vā yāni rūpāṇi bhavanti puruṣarṣabha<br>
       pṛtanāyāḥ praśastāni tāni vakṣyāmi sarvaśaḥ<br>
   <font color="GREEN" size="-1">3</font>
  daivaṃ pūrvaṃ vikurute mānuṣe kālacodite<br>
       tad vidvāṃso 'nupaśyanti jñānadīrgheṇa cakṣuṣā<br>
   <font color="GREEN" size="-1">4</font>
  prāyaścitta vidhiṃ cātra japahomāṃś ca tad viduḥ<br>
       maṅgalāni ca kurvantaḥ śamayanty ahitāny api<br>
   <font color="GREEN" size="-1">5</font>
  udīrṇamanaso yodhā vāhanāni ca bhārata<br>
       yasyāṃ bhavanti senāyāṃ dhruvaṃ tasyāṃ jayaṃ vadet<br>
   <font color="GREEN" size="-1">6</font>
  anv enāṃ vāyavo vānti tathaivendra dhanūṃṣi ca<br>
       anuplavante meghāś ca tathādityasya raśmayaḥ<br>
   <font color="GREEN" size="-1">7</font>
  gomāyavaś cānulomā vaḍā gṛdhrāś ca sarvaśaḥ<br>
       ācareyur yadā senāṃ tadā siddhir anuttamā<br>
   <font color="GREEN" size="-1">8</font>
  prasannabhāḥ pāvaka ūrdhvaraśmiḥ; pradakṣiṇāvartaśikho vidhūmaḥ<br>
       puṇyā gandhāś cāhutīnāṃ pravānti; jayasyaitad bhāvino rūpam āhuḥ<br>
   <font color="GREEN" size="-1">9</font>
  gambhīraśabdāś ca mahāsvanāś ca; śaṅkhāś ca bheryaś ca nadanti yatra<br>
       yuyutsavaś cāpratīpā bhavanti; jayasyaitad bhāvino rūpam āhuḥ<br>
   <font color="GREEN" size="-1">10</font>
  iṣṭā mṛgāḥ pṛṣṭhato vāmataś ca; saṃprasthitānāṃ ca gamiṣyatāṃ ca<br>
      jighāṃsatāṃ dakṣiṇāḥ siddhim āhur; ye tv agratas te pratiṣedhayanti<br>
  <font color="GREEN" size="-1">11</font>
  maṅgalya śabdāḥ śakunā vadanti; haṃsāḥ krauñcāḥ śatapatrāś ca cāṣāḥ<br>
      hṛṣṭā yodhāḥ sattvavanto bhavanti; jayasyaitad bhāvino rūpam āhuḥ<br>
  <font color="GREEN" size="-1">12</font>
  śastraiḥ pataiḥ kavacair ketubhiś ca; subhānubhir mukhavarṇaiś ca yūnām<br>
      bhrājiṣmatī duṣpratiprekṣaṇīyā; yeṣāṃ camūs te 'bhibhavanti śatrūn<br>
  <font color="GREEN" size="-1">13</font>
  śuśrūṣavaś cānabhimāninaś ca; parasparaṃ sauhṛdam āsthitāś ca<br>
      yeṣāṃ yodhāḥ śaucam anuṣṭhitāś ca; jayasyaitad bhāvino rūpam āhuḥ<br>
  <font color="GREEN" size="-1">14</font>
  śabdāḥ sparśās tathā gandhā vicaranti manaḥpriyāḥ<br>
      dhairyaṃ cāviśate yodhān vijayasya mukhaṃ tu tat<br>
  <font color="GREEN" size="-1">15</font>
  iṣṭo vāmaḥ praviṣṭasya dakṣiṇaḥ pravivikṣataḥ<br>
      paścāt saṃsādhayaty arthaṃ purastāt pratiṣedhati<br>
  <font color="GREEN" size="-1">16</font>
  saṃbhṛtya mahatīṃ senāṃ caturaṅgāṃ yudhiṣṭhira<br>
      sāmnaivāvartane pūrvaṃ prayatethās tatho yudhi<br>
  <font color="GREEN" size="-1">17</font>
  jaghanya eṣa vijayo yad yuddhaṃ nāma bhārata<br>
      yādṛcchiko yudhi jayo daivo veti vicāraṇam<br>
  <font color="GREEN" size="-1">18</font>
  apām iva mahāvegas trastā mṛgagaṇā iva<br>
      durnivāryatamā caiva prabhagnā mahatī camūḥ<br>
  <font color="GREEN" size="-1">19</font>
  bhagnā ity eva bhajyante vidvāṃso 'pi na kāraṇam<br>
      udārasārā mahatī rurusaṃghopamā camūḥ<br>
  <font color="GREEN" size="-1">20</font>
  parasparajñāḥ saṃhṛṣṭās tyaktaprāṇāḥ suniścitāḥ<br>
      api pañcāśatiḥ śūrā mṛdnanti paravāhinīm<br>
  <font color="GREEN" size="-1">21</font>
  atha vā pañca ṣaṭ sapta sahitāḥ kṛtaniścayāḥ<br>
      kulīnāḥ pūjitāḥ samyag vijayantīha śātravān<br>
  <font color="GREEN" size="-1">22</font>
  saṃnipāto na gantavyaḥ śakye sati kathaṃ cana<br>
      sāntvabheda pradānānāṃ yuddham uttaram ucyate<br>
  <font color="GREEN" size="-1">23</font>
  saṃsarpaṇād dhi senāyā bhayaṃ bhīrūn prabādhate<br>
      vajrād iva prajvalitād iyaṃ kva nu patiṣyati<br>
  <font color="GREEN" size="-1">24</font>
  abhiprayātāṃ samitiṃ jñātvā ye pratiyānty atha<br>
      teṣāṃ spandanti gātrāṇi yodhānāṃ viṣayasya ca<br>
  <font color="GREEN" size="-1">25</font>
  viṣayo vyathate rājan sarvaḥ sasthāṇu jaṅgamaḥ<br>
      śastrapratāpa taptānāṃ majjā sīdati dehinām<br>
  <font color="GREEN" size="-1">26</font>
  teṣāṃ sāntvaṃ krūra miśraṃ praṇetavyaṃ punaḥ punaḥ<br>
      saṃpīḍyamānā hi pare yogam āyānti sarvaśaḥ<br>
  <font color="GREEN" size="-1">27</font>
  antarāṇāṃ ca bhedārthaṃ cārān abhyavacārayet<br>
      yaś ca tasmāt paro rājā tena saṃdhiḥ praśasyate<br>
  <font color="GREEN" size="-1">28</font>
  na hi tasyānyathā pīḍā śakyā kartuṃ tathāvidhā<br>
      yathā sārdham amitreṇa sarvataḥ pratibādhanam<br>
  <font color="GREEN" size="-1">29</font>
  kṣamā vai sādhu māyā hi na hi sādhv akṣamā sadā<br>
      kṣamāyāś cākṣamāyāś ca viddhi pārtha prayojanam<br>
  <font color="GREEN" size="-1">30</font>
  vijitya kṣamamāṇasya yaśo rājño 'bhivardhate<br>
      mahāparādhā hy apy asmin viśvasanti hi śatravaḥ<br>
  <font color="GREEN" size="-1">31</font>
  manyate karśayitvā tu kṣamā sādhv iti śambaraḥ<br>
      asaṃtaptaṃ tu yad dāru pratyeti prakṛtiṃ punaḥ<br>
  <font color="GREEN" size="-1">32</font>
  naitat praśaṃsanty ācāryā na ca sādhu nidarśanam<br>
      akleśenāvināśena niyantavyāḥ svaputravat<br>
  <font color="GREEN" size="-1">33</font>
  dveṣyo bhavati bhūtānām ugro rājā yudhiṣṭhira<br>
      mṛdum apy avamanyante tasmād ubhaya bhāg bhavet<br>
  <font color="GREEN" size="-1">34</font>
  prahariṣyan priyaṃ brūyāt praharann api bhārata<br>
      prahṛtya ca kṛpāyeta śocann iva rudann iva<br>
  <font color="GREEN" size="-1">35</font>
  na me priyaṃ yat sa hataḥ saṃprāhaivaṃ puro vacaḥ<br>
      na cakartha ca me vākyam ucyamānaḥ punaḥ punaḥ<br>
  <font color="GREEN" size="-1">36</font>
  aho jīvitam ākāṅkṣe nedṛśo vadham arhati<br>
      sudurlabhāḥ supuruṣāḥ saṃgrāmeṣv apalāyinaḥ<br>
  <font color="GREEN" size="-1">37</font>
  kṛtaṃ mamāpriyaṃ tena yenāyaṃ nihato mṛdhe<br>
      iti vācā vadan hantṝn pūjayeta rahogataḥ<br>
  <font color="GREEN" size="-1">38</font>
  hantṝṇāṃ cāhatānāṃ ca yat kuryur aparādhinaḥ<br>
      krośed bāhuṃ pragṛhyāpi cikīrṣañ janasaṃgraham<br>
  <font color="GREEN" size="-1">39</font>
  evaṃ sarvāsv avasthāsu sāntvapūrvaṃ samācaran<br>
      priyo bhavati bhūtānāṃ dharmajño vītabhīr nṛpaḥ<br>
  <font color="GREEN" size="-1">40</font>
  viśvāsaṃ cātra gacchanti sarvabhūtāni bhārata<br>
      viśvastaḥ śakyate bhoktuṃ yathākāmam upasthitaḥ<br>
  <font color="GREEN" size="-1">41</font>
  tasmād viśvāsayed rājā sarvabhūtāny amāyayā<br>
      sarvataḥ parirakṣec ca yo mahīṃ bhoktum icchati<br>
 </td>
 
 </table>
 <p></p><hr>
 <center>
 <a href="mbs12104.htm">Next: Chapter 104</a></center>
 </body>