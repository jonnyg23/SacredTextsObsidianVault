<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="../maha/index.htm">Mahabharata</a> 
 <a href="index.htm">Index</a> 
 <a href="mbsi07.htm">Book 7 Index</a> 
 <a href="mbs07027.htm">Previous</a> 
 <a href="mbs07029.htm">Next</a> 
 </center>
 <hr>
 
 <center>
 <a href="../m07/index.htm">Book 7 in English</a>
 </center>
 <hr>
 <h1 align="CENTER">The Mahabharata in Sanskrit</h1>
 <h3 align="CENTER">Book 7<br>Chapter 28
 </h3><table width="100%">
 <td width="50%" valign="TOP">
   <font color="GREEN" size="-1">1</font>
   [धृ]<br>
       तथा करुद्धः किम अकरॊद भगदत्तस्य पाण्डवः<br>
       पराग्ज्यॊतिषॊ वा पार्थस्य तन मे शंस यथातथम<br>
   <font color="GREEN" size="-1">2</font>
   [स]<br>
       पराग्ज्यॊतिषेण संसक्ताव उभौ दाशार्ह पाण्डवौ<br>
       मृत्यॊर इवान्तिकं पराप्तौ सर्वभूतानि मेनिरे<br>
   <font color="GREEN" size="-1">3</font>
  तथा हि शरवर्षाणि पातयत्य अनिशं परभॊ<br>
       भगदत्तॊ गजस्कन्धात कृष्णयॊः सयन्दनस्थयॊः<br>
   <font color="GREEN" size="-1">4</font>
  अथ कार्ष्णायसैर बाणैः पूर्णकार्मुकनिःसृतैः<br>
       अविध्यद देवकीपुत्रं हेमपुङ्खैः शिलाशितैः<br>
   <font color="GREEN" size="-1">5</font>
  अग्निस्पर्श समास तीक्ष्णा भगदत्तेन चॊदिताः<br>
       निर्भिद्य देवकीपुत्रं कषितिं जग्मुः शरास ततः<br>
   <font color="GREEN" size="-1">6</font>
  तस्य पार्थॊ धनुश छित्त्वा शरावापं निहत्य च<br>
       लाडयन्न इव राजानं भगदत्तम अयॊधयत<br>
   <font color="GREEN" size="-1">7</font>
  सॊ ऽरकरश्मि निभांस तीक्ष्णांस तॊमरान वै चतुर्दश<br>
       परेरयत सव्यसाची तांस तरिधैकैकम अथाच्छिनत<br>
   <font color="GREEN" size="-1">8</font>
  ततॊ नागस्य तद वर्म वयधमत पाकशासनिः<br>
       शरजालेन स बभौ वयभ्रः पर्वतराड इव<br>
   <font color="GREEN" size="-1">9</font>
  ततः पराग्ज्यॊतिषः शक्तिं हेमदण्डाम अयस्मयीम<br>
       वयसृजद वासुदेवाय दविधा ताम अर्जुनॊ ऽचछिनत<br>
   <font color="GREEN" size="-1">10</font>
  ततश छत्रं धवजं चैव छित्त्वा राज्ञॊ ऽरजुनः शरैः<br>
      विव्याध दशभिस तूर्णम उत्स्मयन पर्वताधिपम<br>
  <font color="GREEN" size="-1">11</font>
  सॊ ऽतिविद्धॊ ऽरजुन शरैः सुपुङ्खैः कङ्कपत्रिभिः<br>
      भगदत्तस ततः करुद्धः पाण्डवस्य महात्मनः<br>
  <font color="GREEN" size="-1">12</font>
  वयसृजत तॊमरान मूर्ध्नि शवेताश्वस्यॊन्ननाद च<br>
      तैर अर्जुनस्य समरे किरीटं परिवर्तितम<br>
  <font color="GREEN" size="-1">13</font>
  परिवृत्तं किरीटं तं यमयन्न एव फल्गुनः<br>
      सुदृष्टः करियतां लॊक इति राजानम अब्रवीत<br>
  <font color="GREEN" size="-1">14</font>
  एवम उक्तस तु संक्रुद्धः शरवर्षेण पाण्डवम<br>
      अभ्यवर्षत स गॊविन्दं धनुर आदाय भस्वरम<br>
  <font color="GREEN" size="-1">15</font>
  तस्य पार्थॊ धनुश छित्त्वा तूणीरान संनिकृत्य च<br>
      तवरमाणॊ दविसप्तत्या सर्वमर्मस्व अताडयत<br>
  <font color="GREEN" size="-1">16</font>
  विद्धस तथाप्य अव्यथितॊ वैष्णवास्त्रम उदीरयन<br>
      अभिमन्त्र्याङ्कुशं करुद्धॊ वयसृजत पाण्डवॊरसि<br>
  <font color="GREEN" size="-1">17</font>
  विसृष्टं भगदत्तेन तद अस्त्रं सर्वघातकम<br>
      उरसा परतिजग्राह पार्थं संछाद्य केशवः<br>
  <font color="GREEN" size="-1">18</font>
  वैजयन्त्य अभवन माला तद अस्त्रं केशवॊरसि<br>
      ततॊ ऽरजुनः कलान्तमनाः केशवं परत्यभाषत<br>
  <font color="GREEN" size="-1">19</font>
  अयुध्यमानस तुरगान संयन्तास्मि जनार्दन<br>
      इत्य उक्त्वा पुण्डरीकाक्ष परतिज्ञां सवां न रक्षसि<br>
  <font color="GREEN" size="-1">20</font>
  यद्याहं वयसनी वा सयाम अशक्तॊ वा निवारणे<br>
      ततस तवयैवं कार्यं सयान न तु कार्यं मयि सथिते<br>
  <font color="GREEN" size="-1">21</font>
  स बाणः सधनुश चाहं स सुरासुरमानवान<br>
      शक्तॊ लॊकान इमाञ जेतुं तच चापि विदितं तव<br>
  <font color="GREEN" size="-1">22</font>
  ततॊ ऽरजुनं वासुदेवः परत्युवाचार्थवद वचः<br>
      शृणु गुह्यम इदं पार्थ यथावृत्तं पुरानघ<br>
  <font color="GREEN" size="-1">23</font>
  चतुर्मूर्तिर अहं शश्वल लॊकत्राणार्थम उद्यतः<br>
      आत्मानं परविभज्येह लॊकानां हितम आदधे<br>
  <font color="GREEN" size="-1">24</font>
  एका मूर्तिस तपश्चर्यां कुरुते मे भुवि सथिता<br>
      अपरा पश्यति जगत कुर्वाणं साध्वसाधुनी<br>
  <font color="GREEN" size="-1">25</font>
  अपरा कुरुते कर्म मानुषं लॊकम आश्रिता<br>
      शेते चतुर्थी तव अपरा निद्रां वर्षसहस्रिकाम<br>
  <font color="GREEN" size="-1">26</font>
  यासौ वर्षसहस्रान्ते मूर्तिर उत्तिष्ठते मम<br>
      वरार्हेभ्यॊ वराञ शरेष्ठांस तस्मिन काले ददाति सा<br>
  <font color="GREEN" size="-1">27</font>
  तं तु कालम अनुप्राप्तं विदित्वा पृथिवी तदा<br>
      परायाचत वरं यं मां नरकार्थाय तं शृणु<br>
  <font color="GREEN" size="-1">28</font>
  देवानाम असुराणां च अवध्यस तनयॊ ऽसतु मे<br>
      उपेतॊ वैष्णवास्त्रेण तन मे तवं दातुम अर्हसि<br>
  <font color="GREEN" size="-1">29</font>
  एवं वरम अहं शरुत्वा जगत्यास तनये तदा<br>
      अमॊघम अस्त्रम अददं वैष्णवं तद अहं पुरा<br>
  <font color="GREEN" size="-1">30</font>
  अवॊचं चैतद अस्त्रं वै हय अमॊघं भवतु कषमे<br>
      नरकस्याभिरक्षार्थं नैनं कश चिद वधिष्यति<br>
  <font color="GREEN" size="-1">31</font>
  अनेनास्त्रेण ते गुप्तः सुतः परबलार्दनः<br>
      भविष्यति दुराधर्षः सर्वलॊकेषु सर्वदा<br>
  <font color="GREEN" size="-1">32</font>
  तथेत्य उक्त्वा गता देवी कृतकामा मनस्विनी<br>
      स चाप्य आसीद दुराधर्षॊ नरकः शत्रुतापनः<br>
  <font color="GREEN" size="-1">33</font>
  तस्मात पराग्ज्यॊतिषं पराप्तं तद अस्त्रं पार्थ मामकम<br>
      नास्यावध्यॊ ऽसति लॊकेषु सेन्द्ररुद्रेषु मारिष<br>
  <font color="GREEN" size="-1">34</font>
  तन मया तवत्कृतेनैतद अन्यथा वयपनाशितम<br>
      वियुक्तं परमास्त्रेण जहि पार्थ महासुरम<br>
  <font color="GREEN" size="-1">35</font>
  वैरिणं युधि दुर्धर्षं भगदत्तं सुरद्विषम<br>
      यथाहं जघ्निवान पूर्वं हितार्थं नरकं तथा<br>
  <font color="GREEN" size="-1">36</font>
  एवम उक्तस ततः पार्थः केशवेन महात्मना<br>
      भगदत्तं शितैर बाणैः सहसा समवाकिरत<br>
  <font color="GREEN" size="-1">37</font>
  ततः पार्थॊ महाबाहुर असंभ्रान्तॊ महामनाः<br>
      कुम्भयॊर अन्तरे नागं नाराचेन समार्पयत<br>
  <font color="GREEN" size="-1">38</font>
  समासाद्य तु तं नागं बाणॊ वज्र इवाचलम<br>
      अभ्यगात सह पुङ्खेन वल्मीकम इव पन्नगः<br>
  <font color="GREEN" size="-1">39</font>
  स तु विष्टभ्य गात्राणि दन्ताभ्याम अवनिं ययौ<br>
      नदन्न आर्तस्वरं पराणान उत्ससर्ज महाद्विपः<br>
  <font color="GREEN" size="-1">40</font>
  ततश चन्द्रार्धबिम्बेन शरेण नतपर्वणा<br>
      बिभेद हृदयं राज्ञॊ भगदत्तस्य पाण्डवः<br>
  <font color="GREEN" size="-1">41</font>
  स भिन्नहृदयॊ राजा भगदत्तः किरीटिना<br>
      शरासनं शरांश चैव गतासुः परमुमॊच ह<br>
  <font color="GREEN" size="-1">42</font>
  शिरसस तस्य विभ्रष्टः पपात च वराङ्कुशः<br>
      नालताडन विभ्रष्टं पलाशं नलिनाद इव<br>
  <font color="GREEN" size="-1">43</font>
  स हेममाली तपनीयभाण्डात; पपात नागाद गिरिसंनिकाशात<br>
      सुपुष्पितॊ मारुतवेगरुग्णॊ; महीधराग्राद इव कर्णिकारः<br>
  <font color="GREEN" size="-1">44</font>
  निहत्य तं नरपतिम इन्द्र विक्रमं; सखायम इन्द्रस्य तथैन्द्रिर आहवे<br>
      ततॊ ऽपरांस तव जयकाङ्क्षिणॊ नरान; बभञ्ज वायुर बलवान दरुमान इव<br>
 </td>
 <td width="50%" valign="TOP">
   <font color="GREEN" size="-1">1</font>
   [dhṛ]<br>
       tathā kruddhaḥ kim akarod bhagadattasya pāṇḍavaḥ<br>
       prāgjyotiṣo vā pārthasya tan me śaṃsa yathātatham<br>
   <font color="GREEN" size="-1">2</font>
   [s]<br>
       prāgjyotiṣeṇa saṃsaktāv ubhau dāśārha pāṇḍavau<br>
       mṛtyor ivāntikaṃ prāptau sarvabhūtāni menire<br>
   <font color="GREEN" size="-1">3</font>
  tathā hi śaravarṣāṇi pātayaty aniśaṃ prabho<br>
       bhagadatto gajaskandhāt kṛṣṇayoḥ syandanasthayoḥ<br>
   <font color="GREEN" size="-1">4</font>
  atha kārṣṇāyasair bāṇaiḥ pūrṇakārmukaniḥsṛtaiḥ<br>
       avidhyad devakīputraṃ hemapuṅkhaiḥ śilāśitaiḥ<br>
   <font color="GREEN" size="-1">5</font>
  agnisparśa samās tīkṣṇā bhagadattena coditāḥ<br>
       nirbhidya devakīputraṃ kṣitiṃ jagmuḥ śarās tataḥ<br>
   <font color="GREEN" size="-1">6</font>
  tasya pārtho dhanuś chittvā śarāvāpaṃ nihatya ca<br>
       lāḍayann iva rājānaṃ bhagadattam ayodhayat<br>
   <font color="GREEN" size="-1">7</font>
  so 'rkaraśmi nibhāṃs tīkṣṇāṃs tomarān vai caturdaśa<br>
       prerayat savyasācī tāṃs tridhaikaikam athācchinat<br>
   <font color="GREEN" size="-1">8</font>
  tato nāgasya tad varma vyadhamat pākaśāsaniḥ<br>
       śarajālena sa babhau vyabhraḥ parvatarāḍ iva<br>
   <font color="GREEN" size="-1">9</font>
  tataḥ prāgjyotiṣaḥ śaktiṃ hemadaṇḍām ayasmayīm<br>
       vyasṛjad vāsudevāya dvidhā tām arjuno 'cchinat<br>
   <font color="GREEN" size="-1">10</font>
  tataś chatraṃ dhvajaṃ caiva chittvā rājño 'rjunaḥ śaraiḥ<br>
      vivyādha daśabhis tūrṇam utsmayan parvatādhipam<br>
  <font color="GREEN" size="-1">11</font>
  so 'tividdho 'rjuna śaraiḥ supuṅkhaiḥ kaṅkapatribhiḥ<br>
      bhagadattas tataḥ kruddhaḥ pāṇḍavasya mahātmanaḥ<br>
  <font color="GREEN" size="-1">12</font>
  vyasṛjat tomarān mūrdhni śvetāśvasyonnanāda ca<br>
      tair arjunasya samare kirīṭaṃ parivartitam<br>
  <font color="GREEN" size="-1">13</font>
  parivṛttaṃ kirīṭaṃ taṃ yamayann eva phalgunaḥ<br>
      sudṛṣṭaḥ kriyatāṃ loka iti rājānam abravīt<br>
  <font color="GREEN" size="-1">14</font>
  evam uktas tu saṃkruddhaḥ śaravarṣeṇa pāṇḍavam<br>
      abhyavarṣat sa govindaṃ dhanur ādāya bhasvaram<br>
  <font color="GREEN" size="-1">15</font>
  tasya pārtho dhanuś chittvā tūṇīrān saṃnikṛtya ca<br>
      tvaramāṇo dvisaptatyā sarvamarmasv atāḍayat<br>
  <font color="GREEN" size="-1">16</font>
  viddhas tathāpy avyathito vaiṣṇavāstram udīrayan<br>
      abhimantryāṅkuśaṃ kruddho vyasṛjat pāṇḍavorasi<br>
  <font color="GREEN" size="-1">17</font>
  visṛṣṭaṃ bhagadattena tad astraṃ sarvaghātakam<br>
      urasā pratijagrāha pārthaṃ saṃchādya keśavaḥ<br>
  <font color="GREEN" size="-1">18</font>
  vaijayanty abhavan mālā tad astraṃ keśavorasi<br>
      tato 'rjunaḥ klāntamanāḥ keśavaṃ pratyabhāṣata<br>
  <font color="GREEN" size="-1">19</font>
  ayudhyamānas turagān saṃyantāsmi janārdana<br>
      ity uktvā puṇḍarīkākṣa pratijñāṃ svāṃ na rakṣasi<br>
  <font color="GREEN" size="-1">20</font>
  yadyāhaṃ vyasanī vā syām aśakto vā nivāraṇe<br>
      tatas tvayaivaṃ kāryaṃ syān na tu kāryaṃ mayi sthite<br>
  <font color="GREEN" size="-1">21</font>
  sa bāṇaḥ sadhanuś cāhaṃ sa surāsuramānavān<br>
      śakto lokān imāñ jetuṃ tac cāpi viditaṃ tava<br>
  <font color="GREEN" size="-1">22</font>
  tato 'rjunaṃ vāsudevaḥ pratyuvācārthavad vacaḥ<br>
      śṛṇu guhyam idaṃ pārtha yathāvṛttaṃ purānagha<br>
  <font color="GREEN" size="-1">23</font>
  caturmūrtir ahaṃ śaśval lokatrāṇārtham udyataḥ<br>
      ātmānaṃ pravibhajyeha lokānāṃ hitam ādadhe<br>
  <font color="GREEN" size="-1">24</font>
  ekā mūrtis tapaścaryāṃ kurute me bhuvi sthitā<br>
      aparā paśyati jagat kurvāṇaṃ sādhvasādhunī<br>
  <font color="GREEN" size="-1">25</font>
  aparā kurute karma mānuṣaṃ lokam āśritā<br>
      śete caturthī tv aparā nidrāṃ varṣasahasrikām<br>
  <font color="GREEN" size="-1">26</font>
  yāsau varṣasahasrānte mūrtir uttiṣṭhate mama<br>
      varārhebhyo varāñ śreṣṭhāṃs tasmin kāle dadāti sā<br>
  <font color="GREEN" size="-1">27</font>
  taṃ tu kālam anuprāptaṃ viditvā pṛthivī tadā<br>
      prāyācata varaṃ yaṃ māṃ narakārthāya taṃ śṛṇu<br>
  <font color="GREEN" size="-1">28</font>
  devānām asurāṇāṃ ca avadhyas tanayo 'stu me<br>
      upeto vaiṣṇavāstreṇa tan me tvaṃ dātum arhasi<br>
  <font color="GREEN" size="-1">29</font>
  evaṃ varam ahaṃ śrutvā jagatyās tanaye tadā<br>
      amogham astram adadaṃ vaiṣṇavaṃ tad ahaṃ purā<br>
  <font color="GREEN" size="-1">30</font>
  avocaṃ caitad astraṃ vai hy amoghaṃ bhavatu kṣame<br>
      narakasyābhirakṣārthaṃ nainaṃ kaś cid vadhiṣyati<br>
  <font color="GREEN" size="-1">31</font>
  anenāstreṇa te guptaḥ sutaḥ parabalārdanaḥ<br>
      bhaviṣyati durādharṣaḥ sarvalokeṣu sarvadā<br>
  <font color="GREEN" size="-1">32</font>
  tathety uktvā gatā devī kṛtakāmā manasvinī<br>
      sa cāpy āsīd durādharṣo narakaḥ śatrutāpanaḥ<br>
  <font color="GREEN" size="-1">33</font>
  tasmāt prāgjyotiṣaṃ prāptaṃ tad astraṃ pārtha māmakam<br>
      nāsyāvadhyo 'sti lokeṣu sendrarudreṣu māriṣa<br>
  <font color="GREEN" size="-1">34</font>
  tan mayā tvatkṛtenaitad anyathā vyapanāśitam<br>
      viyuktaṃ paramāstreṇa jahi pārtha mahāsuram<br>
  <font color="GREEN" size="-1">35</font>
  vairiṇaṃ yudhi durdharṣaṃ bhagadattaṃ suradviṣam<br>
      yathāhaṃ jaghnivān pūrvaṃ hitārthaṃ narakaṃ tathā<br>
  <font color="GREEN" size="-1">36</font>
  evam uktas tataḥ pārthaḥ keśavena mahātmanā<br>
      bhagadattaṃ śitair bāṇaiḥ sahasā samavākirat<br>
  <font color="GREEN" size="-1">37</font>
  tataḥ pārtho mahābāhur asaṃbhrānto mahāmanāḥ<br>
      kumbhayor antare nāgaṃ nārācena samārpayat<br>
  <font color="GREEN" size="-1">38</font>
  samāsādya tu taṃ nāgaṃ bāṇo vajra ivācalam<br>
      abhyagāt saha puṅkhena valmīkam iva pannagaḥ<br>
  <font color="GREEN" size="-1">39</font>
  sa tu viṣṭabhya gātrāṇi dantābhyām avaniṃ yayau<br>
      nadann ārtasvaraṃ prāṇān utsasarja mahādvipaḥ<br>
  <font color="GREEN" size="-1">40</font>
  tataś candrārdhabimbena śareṇa nataparvaṇā<br>
      bibheda hṛdayaṃ rājño bhagadattasya pāṇḍavaḥ<br>
  <font color="GREEN" size="-1">41</font>
  sa bhinnahṛdayo rājā bhagadattaḥ kirīṭinā<br>
      śarāsanaṃ śarāṃś caiva gatāsuḥ pramumoca ha<br>
  <font color="GREEN" size="-1">42</font>
  śirasas tasya vibhraṣṭaḥ papāta ca varāṅkuśaḥ<br>
      nālatāḍana vibhraṣṭaṃ palāśaṃ nalinād iva<br>
  <font color="GREEN" size="-1">43</font>
  sa hemamālī tapanīyabhāṇḍāt; papāta nāgād girisaṃnikāśāt<br>
      supuṣpito mārutavegarugṇo; mahīdharāgrād iva karṇikāraḥ<br>
  <font color="GREEN" size="-1">44</font>
  nihatya taṃ narapatim indra vikramaṃ; sakhāyam indrasya tathaindrir āhave<br>
      tato 'parāṃs tava jayakāṅkṣiṇo narān; babhañja vāyur balavān drumān iva<br>
 </td>
 
 </table>
 <p></p><hr>
 <center>
 <a href="mbs07029.htm">Next: Chapter 29</a></center>
 </body>