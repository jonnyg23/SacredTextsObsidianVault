<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="../maha/index.htm">Mahabharata</a> 
 <a href="index.htm">Index</a> 
 <a href="mbsi01.htm">Book 1 Index</a> 
 <a href="mbs01129.htm">Previous</a> 
 <a href="mbs01131.htm">Next</a> 
 </center>
 <hr>
 
 <center>
 <a href="../m01/index.htm">Book 1 in English</a>
 </center>
 <hr>
 <h1 align="CENTER">The Mahabharata in Sanskrit</h1>
 <h3 align="CENTER">Book 1<br>Chapter 130
 </h3><table width="100%">
 <td width="50%" valign="TOP">
   <font color="GREEN" size="-1">1</font>
   [वै]<br>
       धृतराष्ट्रस तु पुत्रस्य शरुत्वा वचनम ईदृशम<br>
       मुहूर्तम इव संचिन्त्य दुर्यॊधनम अथाब्रवीत<br>
   <font color="GREEN" size="-1">2</font>
  धर्मनित्यः सदा पाण्डुर ममासीत परियकृद धितः<br>
       सर्वेषु जञातिषु तथा मयि तव आसीद विशेषतः<br>
   <font color="GREEN" size="-1">3</font>
  नास्य किं चिन न जानामि भॊजनादि चिकीर्षितम<br>
       निवेदयति नित्यं हि मम राज्यं धृतव्रतः<br>
   <font color="GREEN" size="-1">4</font>
  तस्य पुत्रॊ यथा पाण्डुस तथा धर्मपरायणः<br>
       गुणवाँल लॊकविख्यातः पौराणां च सुसंमतः<br>
   <font color="GREEN" size="-1">5</font>
  स कथं शक्यम अस्माभिर अपक्रष्टुं बलाद इतः<br>
       पितृपैतामहाद राज्यात ससहायॊ विशेषतः<br>
   <font color="GREEN" size="-1">6</font>
  भृता हि पाण्डुनामात्या बलं च सततं भृतम<br>
       भृताः पुत्राश च पौत्राश च तेषाम अपि विशेषतः<br>
   <font color="GREEN" size="-1">7</font>
  ते पुरा सत्कृतास तात पाण्डुना पौरवा जनाः<br>
       कथं युधिष्ठिरस्यार्थे न नॊ हन्युः सबान्धवान<br>
   <font color="GREEN" size="-1">8</font>
   [दुर]<br>
       एवम एतन मया तात भावितं दॊषम आत्मनि<br>
       दृष्ट्वा परकृतयः सर्वा अर्थमानेन यॊजिताः<br>
   <font color="GREEN" size="-1">9</font>
  धरुवम अस्मत सहायास ते भविष्यन्ति परधानतः<br>
       अर्थवर्गः सहामात्यॊ मत्संस्थॊ ऽदय महीपते<br>
   <font color="GREEN" size="-1">10</font>
  स भवान पाण्डवान आशु विवासयितुम अर्हति<br>
      मृदुनैवाभ्युपायेन नगरं वारणावतम<br>
  <font color="GREEN" size="-1">11</font>
  यदा परतिष्ठितं राज्यं मयि राजन भविष्यति<br>
      तदा कुन्ती सहापत्या पुनर एष्यति भारत<br>
  <font color="GREEN" size="-1">12</font>
   [धृ]<br>
      दुर्यॊधन ममाप्य एतद धृदि संपरिवर्तते<br>
      अभिप्रायस्य पापत्वान नैतत तु विवृणॊम्य अहम<br>
  <font color="GREEN" size="-1">13</font>
  न च भीष्मॊ न च दरॊणॊ न कषत्ता न च गौतमः<br>
      विवास्यमानान कौन्तेयान अनुमंस्यन्ति कर्हि चित<br>
  <font color="GREEN" size="-1">14</font>
  समा हि कौरवेयाणां वयम एते च पुत्रक<br>
      नैते विषमम इच्छेयुर धर्मयुक्ता मनस्विनः<br>
  <font color="GREEN" size="-1">15</font>
  ते वयं कौरवेयाणाम एतेषां च महात्मनाम<br>
      कथं न वध्यतां तात गच्छेम जगतस तथा<br>
  <font color="GREEN" size="-1">16</font>
   [दुर]<br>
      मध्यस्थः सततं भीष्मॊ दरॊणपुत्रॊ मयि सथितः<br>
      यतः पुत्रस ततॊ दरॊणॊ भविता नात्र सांशयः<br>
  <font color="GREEN" size="-1">17</font>
  कृपः शारद्वतश चैव यत एते तरयस ततः<br>
      दरॊणं च भागिनेयं च न स तयक्ष्यति कर्हि चित<br>
  <font color="GREEN" size="-1">18</font>
  कषत्तार्थ बद्धस तव अस्माकं परच्छन्नं तु यतः परे<br>
      न चैकः स समर्थॊ ऽसमान पाण्डवार्थे परबाधितुम<br>
  <font color="GREEN" size="-1">19</font>
  स विश्रब्धः पाण्डुपुत्रान सह मात्रा विवासय<br>
      वारणावतम अद्यैव नात्र दॊषॊ भविष्यति<br>
  <font color="GREEN" size="-1">20</font>
  विनिद्र करणं घॊरं हृदि शल्यम इवार्पितम<br>
      शॊकपावकम उद्भूतं कर्मणैतेन नाशय<br>
 </td>
 <td width="50%" valign="TOP">
   <font color="GREEN" size="-1">1</font>
   [vai]<br>
       dhṛtarāṣṭras tu putrasya śrutvā vacanam īdṛśam<br>
       muhūrtam iva saṃcintya duryodhanam athābravīt<br>
   <font color="GREEN" size="-1">2</font>
  dharmanityaḥ sadā pāṇḍur mamāsīt priyakṛd dhitaḥ<br>
       sarveṣu jñātiṣu tathā mayi tv āsīd viśeṣataḥ<br>
   <font color="GREEN" size="-1">3</font>
  nāsya kiṃ cin na jānāmi bhojanādi cikīrṣitam<br>
       nivedayati nityaṃ hi mama rājyaṃ dhṛtavrataḥ<br>
   <font color="GREEN" size="-1">4</font>
  tasya putro yathā pāṇḍus tathā dharmaparāyaṇaḥ<br>
       guṇavāṁl lokavikhyātaḥ paurāṇāṃ ca susaṃmataḥ<br>
   <font color="GREEN" size="-1">5</font>
  sa kathaṃ śakyam asmābhir apakraṣṭuṃ balād itaḥ<br>
       pitṛpaitāmahād rājyāt sasahāyo viśeṣataḥ<br>
   <font color="GREEN" size="-1">6</font>
  bhṛtā hi pāṇḍunāmātyā balaṃ ca satataṃ bhṛtam<br>
       bhṛtāḥ putrāś ca pautrāś ca teṣām api viśeṣataḥ<br>
   <font color="GREEN" size="-1">7</font>
  te purā satkṛtās tāta pāṇḍunā pauravā janāḥ<br>
       kathaṃ yudhiṣṭhirasyārthe na no hanyuḥ sabāndhavān<br>
   <font color="GREEN" size="-1">8</font>
   [dur]<br>
       evam etan mayā tāta bhāvitaṃ doṣam ātmani<br>
       dṛṣṭvā prakṛtayaḥ sarvā arthamānena yojitāḥ<br>
   <font color="GREEN" size="-1">9</font>
  dhruvam asmat sahāyās te bhaviṣyanti pradhānataḥ<br>
       arthavargaḥ sahāmātyo matsaṃstho 'dya mahīpate<br>
   <font color="GREEN" size="-1">10</font>
  sa bhavān pāṇḍavān āśu vivāsayitum arhati<br>
      mṛdunaivābhyupāyena nagaraṃ vāraṇāvatam<br>
  <font color="GREEN" size="-1">11</font>
  yadā pratiṣṭhitaṃ rājyaṃ mayi rājan bhaviṣyati<br>
      tadā kuntī sahāpatyā punar eṣyati bhārata<br>
  <font color="GREEN" size="-1">12</font>
   [dhṛ]<br>
      duryodhana mamāpy etad dhṛdi saṃparivartate<br>
      abhiprāyasya pāpatvān naitat tu vivṛṇomy aham<br>
  <font color="GREEN" size="-1">13</font>
  na ca bhīṣmo na ca droṇo na kṣattā na ca gautamaḥ<br>
      vivāsyamānān kaunteyān anumaṃsyanti karhi cit<br>
  <font color="GREEN" size="-1">14</font>
  samā hi kauraveyāṇāṃ vayam ete ca putraka<br>
      naite viṣamam iccheyur dharmayuktā manasvinaḥ<br>
  <font color="GREEN" size="-1">15</font>
  te vayaṃ kauraveyāṇām eteṣāṃ ca mahātmanām<br>
      kathaṃ na vadhyatāṃ tāta gacchema jagatas tathā<br>
  <font color="GREEN" size="-1">16</font>
   [dur]<br>
      madhyasthaḥ satataṃ bhīṣmo droṇaputro mayi sthitaḥ<br>
      yataḥ putras tato droṇo bhavitā nātra sāṃśayaḥ<br>
  <font color="GREEN" size="-1">17</font>
  kṛpaḥ śāradvataś caiva yata ete trayas tataḥ<br>
      droṇaṃ ca bhāgineyaṃ ca na sa tyakṣyati karhi cit<br>
  <font color="GREEN" size="-1">18</font>
  kṣattārtha baddhas tv asmākaṃ pracchannaṃ tu yataḥ pare<br>
      na caikaḥ sa samartho 'smān pāṇḍavārthe prabādhitum<br>
  <font color="GREEN" size="-1">19</font>
  sa viśrabdhaḥ pāṇḍuputrān saha mātrā vivāsaya<br>
      vāraṇāvatam adyaiva nātra doṣo bhaviṣyati<br>
  <font color="GREEN" size="-1">20</font>
  vinidra karaṇaṃ ghoraṃ hṛdi śalyam ivārpitam<br>
      śokapāvakam udbhūtaṃ karmaṇaitena nāśaya<br>
 </td>
 
 </table>
 <p></p><hr>
 <center>
 <a href="mbs01131.htm">Next: Chapter 131</a></center>
 </body>