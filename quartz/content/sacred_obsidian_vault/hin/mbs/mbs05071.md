<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="../maha/index.htm">Mahabharata</a> 
 <a href="index.htm">Index</a> 
 <a href="mbsi05.htm">Book 5 Index</a> 
 <a href="mbs05070.htm">Previous</a> 
 <a href="mbs05072.htm">Next</a> 
 </center>
 <hr>
 
 <center>
 <a href="../m05/index.htm">Book 5 in English</a>
 </center>
 <hr>
 <h1 align="CENTER">The Mahabharata in Sanskrit</h1>
 <h3 align="CENTER">Book 5<br>Chapter 71
 </h3><table width="100%">
 <td width="50%" valign="TOP">
   <font color="GREEN" size="-1">1</font>
   [भगवान]<br>
       संजयस्य शरुतं वाक्यं भवतश च शरुतं मया<br>
       सर्वं जानाम्य अभिप्रायं तेषां च भवतश च यः<br>
   <font color="GREEN" size="-1">2</font>
  तव धर्माश्रिता बुद्धिस तेषां वैराश्रिता मतिः<br>
       यद अयुद्धेन लभ्येत तत ते बहुमतं भवेत<br>
   <font color="GREEN" size="-1">3</font>
  न च तन नैष्ठिकं कर्म कषत्रियस्य विशां पते<br>
       आहुर आश्रमिणः सर्वे यद भैक्षं कषत्रियश चरेत<br>
   <font color="GREEN" size="-1">4</font>
  जयॊ वधॊ वा संग्रामे धात्रा दिष्टः सनातनः<br>
       सवधर्मः कषत्रियस्यैष कार्पण्यं न परशस्यते<br>
   <font color="GREEN" size="-1">5</font>
  न हि कार्पण्यम आस्थाय शक्या वृत्तिर युधिष्ठिर<br>
       विक्रमस्व महाबाहॊ जहि शत्रून अरिंदम<br>
   <font color="GREEN" size="-1">6</font>
  अतिगृद्धाः कृतस्नेहा दीर्घकालं सहॊषिताः<br>
       कृतमित्राः कृतबला धार्तराष्ट्राः परंतप<br>
   <font color="GREEN" size="-1">7</font>
  न पर्यायॊ ऽसति यत साम्यं तवयि कुर्युर विशां पते<br>
       बलवत्तां हि मन्यन्ते भीष्मद्रॊणकृपादिभिः<br>
   <font color="GREEN" size="-1">8</font>
  यावच च मार्दवेनैतान राजन्न उपचरिष्यसि<br>
       तावद एते हरिष्यन्ति तव राज्यम अरिंदम<br>
   <font color="GREEN" size="-1">9</font>
  नानुक्रॊशान न कार्पण्यान न च धर्मार्थकारणात<br>
       अलं कर्तुं धारराष्ट्रास तव कामम अरिंदम<br>
   <font color="GREEN" size="-1">10</font>
  एतद एव निमित्तं ते पाण्डवास तु यथा तवयि<br>
      नान्वतप्यन्त कौपीनं तावत कृत्वापि दुष्करम<br>
  <font color="GREEN" size="-1">11</font>
  पितामहस्य दरॊणस्य विदुरस्य च धीमतः<br>
      पश्यतां कुरुमुख्यानां सर्वेषाम एव तत्त्वतः<br>
  <font color="GREEN" size="-1">12</font>
  दानशीलं मृदुं दान्तं धर्मकामम अनुव्रतम<br>
      यत तवाम उपधिना राजन दयूतेनावञ्चयत तदा<br>
      न चापत्रपते पापॊ नृशंसस तेन कर्मणा<br>
  <font color="GREEN" size="-1">13</font>
  तथाशीर समाचारे राजन मा परणयं कृथाः<br>
      वध्यास ते सर्वलॊकस्य किं पुनस तव भारत<br>
  <font color="GREEN" size="-1">14</font>
  वाग्भिस तव अप्रतिरूपाभिर अतुदत स कनीयसम<br>
      शलाघमानः परहृष्टः सन भाषते भरातृभिः सह<br>
  <font color="GREEN" size="-1">15</font>
  एतावत पाण्डवानां हि नास्ति किं चिद इह सवकम<br>
      नामधेयं च गॊत्रं च तद अप्य एषां न शिष्यते<br>
  <font color="GREEN" size="-1">16</font>
  कालेन महता चैषां भविष्यति पराभवः<br>
      परकृतिं ते भजिष्यन्ति नष्टप्रकृतयॊ जनाः<br>
  <font color="GREEN" size="-1">17</font>
  एताश चान्याश च परुषा वाचः स समुदीरयन<br>
      शलाघते जञातिमध्ये सम तवयि पव्रजिते वनम<br>
  <font color="GREEN" size="-1">18</font>
  ये तत्रासन समानीतास ते दृष्ट्वा तवाम अनागसम<br>
      अश्रुकण्ठा रुदन्तश च सभायाम आसते तदा<br>
  <font color="GREEN" size="-1">19</font>
  न चैनम अभ्यनन्दंस ते राजानॊ बराह्मणैः सह<br>
      सर्वे दुर्यॊधनं तत्र निन्दन्ति सम सभासदः<br>
  <font color="GREEN" size="-1">20</font>
  कुलीनस्य च या निन्दा वधश चामित्रकर्शन<br>
      महागुणॊ वधॊ राजन न तु निन्दा कुजीविका<br>
  <font color="GREEN" size="-1">21</font>
  तदैव निहतॊ राजन यदैव निरपत्रपः<br>
      निन्दितश च महाराज पृथिव्यां सर्वराजसु<br>
  <font color="GREEN" size="-1">22</font>
  ईषत्कार्यॊ वधस तस्य यस्य चारित्रम ईदृशम<br>
      परस्कम्भन परतिस्तब्धश छिन्नमूल इव दरुमः<br>
  <font color="GREEN" size="-1">23</font>
  वध्यः सर्प इवानार्यः सर्वलॊकस्य दुर्मतिः<br>
      जह्य एनं तवम अमित्रघ्न मा राजन विचिकित्सिथाः<br>
  <font color="GREEN" size="-1">24</font>
  सर्वथा तवत कषमं चैतद रॊचते च ममानघ<br>
      यत तवं पितरि भीष्मे च परणिपातं समाचरेः<br>
  <font color="GREEN" size="-1">25</font>
  अहं तु सर्वलॊकस्य गत्वा छेत्स्यामि संशयम<br>
      येषाम अस्ति दविधा भावॊ राजन दुर्यॊधनं परति<br>
  <font color="GREEN" size="-1">26</font>
  मध्ये राज्ञाम अहं तत्र परातिपौरुषिकान गुणान<br>
      तव संकीर्तयिष्यामि ये च तस्य वयतिक्रमाः<br>
  <font color="GREEN" size="-1">27</font>
  बरुवतस तत्र मे वाक्यं धर्मार्थसहितं हितम<br>
      निशम्य पार्थिवाः सर्वे नानाजनपदेश्वराः<br>
  <font color="GREEN" size="-1">28</font>
  तवयि संप्रतिपत्स्यन्ते धर्मात्मा सत्यवाग इति<br>
      तस्मिंश चाधिगमिष्यन्ति यथा लॊभाद अवर्तत<br>
  <font color="GREEN" size="-1">29</font>
  गर्हयिष्यामि चैवैनं पौरजानपदेष्व अपि<br>
      वृद्धबालान उपादाय चातुर्वर्ण्यसमागमे<br>
  <font color="GREEN" size="-1">30</font>
  शमं चेद याचमानस तवं न धर्मं तत्र लप्स्यसे<br>
      कुरून विगर्हयिष्यन्ति धृतराष्ट्रं च पार्थिवाः<br>
  <font color="GREEN" size="-1">31</font>
  तस्मिँल लॊकपरित्यक्ते किं कार्यम अवशिष्यते<br>
      हते दुर्यॊधने राजन यद अन्यत करियताम इति<br>
  <font color="GREEN" size="-1">32</font>
  यात्वा चाहं कुरून सर्वान युष्मदर्थम अहापयन<br>
      यतिष्ये परशमं कर्तुं लक्षयिष्ये च चेष्टितम<br>
  <font color="GREEN" size="-1">33</font>
  कौरवाणां परवृत्तिं च गत्वा युद्धाधिकारिकाम<br>
      निशाम्य विनिवर्तिष्ये जयाय तव भारत<br>
  <font color="GREEN" size="-1">34</font>
  सर्वथा युद्धम एवाहम आशंसामि परैः सह<br>
      निमित्तानि हि सर्वाणि तथा परादुर्भवन्ति मे<br>
  <font color="GREEN" size="-1">35</font>
  मृगाः शकुन्ताश च वदन्ति घॊरं; हस्त्यश्वमुख्येषु निशामुखेषु<br>
      घॊराणि रूपाणि तथैव चाग्निर; वर्णान बहून पुष्यति घॊररूपान<br>
      मनुष्यलॊकक्षपणॊ ऽथ घॊरॊ; नॊ चेद अनुप्राप्त इहान्तकः सयात<br>
  <font color="GREEN" size="-1">36</font>
  शस्त्राणि पत्रं कवचान रथांश च; नागान धवजांश च परतिपादयित्वा<br>
      यॊधाश च सर्वे कृतनिश्रमास ते; भवन्तु हस्त्यश्वरथेषु यत्ताः<br>
      सांग्रामिकं ते यद उपार्जनीयं; सर्वं समग्रं कुरु तन नरेन्द्र<br>
  <font color="GREEN" size="-1">37</font>
  दुर्यॊधनॊ न हय अलम अद्य दातुं; जीवंस तवैतन नृपते कथं चित<br>
      यत ते पुरस्ताद अभवत समृद्धं; दयूते हृतं पाण्डवमुख्यराज्यम<br>
 </td>
 <td width="50%" valign="TOP">
   <font color="GREEN" size="-1">1</font>
   [bhagavān]<br>
       saṃjayasya śrutaṃ vākyaṃ bhavataś ca śrutaṃ mayā<br>
       sarvaṃ jānāmy abhiprāyaṃ teṣāṃ ca bhavataś ca yaḥ<br>
   <font color="GREEN" size="-1">2</font>
  tava dharmāśritā buddhis teṣāṃ vairāśritā matiḥ<br>
       yad ayuddhena labhyeta tat te bahumataṃ bhavet<br>
   <font color="GREEN" size="-1">3</font>
  na ca tan naiṣṭhikaṃ karma kṣatriyasya viśāṃ pate<br>
       āhur āśramiṇaḥ sarve yad bhaikṣaṃ kṣatriyaś caret<br>
   <font color="GREEN" size="-1">4</font>
  jayo vadho vā saṃgrāme dhātrā diṣṭaḥ sanātanaḥ<br>
       svadharmaḥ kṣatriyasyaiṣa kārpaṇyaṃ na praśasyate<br>
   <font color="GREEN" size="-1">5</font>
  na hi kārpaṇyam āsthāya śakyā vṛttir yudhiṣṭhira<br>
       vikramasva mahābāho jahi śatrūn ariṃdama<br>
   <font color="GREEN" size="-1">6</font>
  atigṛddhāḥ kṛtasnehā dīrghakālaṃ sahoṣitāḥ<br>
       kṛtamitrāḥ kṛtabalā dhārtarāṣṭrāḥ paraṃtapa<br>
   <font color="GREEN" size="-1">7</font>
  na paryāyo 'sti yat sāmyaṃ tvayi kuryur viśāṃ pate<br>
       balavattāṃ hi manyante bhīṣmadroṇakṛpādibhiḥ<br>
   <font color="GREEN" size="-1">8</font>
  yāvac ca mārdavenaitān rājann upacariṣyasi<br>
       tāvad ete hariṣyanti tava rājyam ariṃdama<br>
   <font color="GREEN" size="-1">9</font>
  nānukrośān na kārpaṇyān na ca dharmārthakāraṇāt<br>
       alaṃ kartuṃ dhārarāṣṭrās tava kāmam ariṃdama<br>
   <font color="GREEN" size="-1">10</font>
  etad eva nimittaṃ te pāṇḍavās tu yathā tvayi<br>
      nānvatapyanta kaupīnaṃ tāvat kṛtvāpi duṣkaram<br>
  <font color="GREEN" size="-1">11</font>
  pitāmahasya droṇasya vidurasya ca dhīmataḥ<br>
      paśyatāṃ kurumukhyānāṃ sarveṣām eva tattvataḥ<br>
  <font color="GREEN" size="-1">12</font>
  dānaśīlaṃ mṛduṃ dāntaṃ dharmakāmam anuvratam<br>
      yat tvām upadhinā rājan dyūtenāvañcayat tadā<br>
      na cāpatrapate pāpo nṛśaṃsas tena karmaṇā<br>
  <font color="GREEN" size="-1">13</font>
  tathāśīra samācāre rājan mā praṇayaṃ kṛthāḥ<br>
      vadhyās te sarvalokasya kiṃ punas tava bhārata<br>
  <font color="GREEN" size="-1">14</font>
  vāgbhis tv apratirūpābhir atudat sa kanīyasam<br>
      ślāghamānaḥ prahṛṣṭaḥ san bhāṣate bhrātṛbhiḥ saha<br>
  <font color="GREEN" size="-1">15</font>
  etāvat pāṇḍavānāṃ hi nāsti kiṃ cid iha svakam<br>
      nāmadheyaṃ ca gotraṃ ca tad apy eṣāṃ na śiṣyate<br>
  <font color="GREEN" size="-1">16</font>
  kālena mahatā caiṣāṃ bhaviṣyati parābhavaḥ<br>
      prakṛtiṃ te bhajiṣyanti naṣṭaprakṛtayo janāḥ<br>
  <font color="GREEN" size="-1">17</font>
  etāś cānyāś ca paruṣā vācaḥ sa samudīrayan<br>
      ślāghate jñātimadhye sma tvayi pavrajite vanam<br>
  <font color="GREEN" size="-1">18</font>
  ye tatrāsan samānītās te dṛṣṭvā tvām anāgasam<br>
      aśrukaṇṭhā rudantaś ca sabhāyām āsate tadā<br>
  <font color="GREEN" size="-1">19</font>
  na cainam abhyanandaṃs te rājāno brāhmaṇaiḥ saha<br>
      sarve duryodhanaṃ tatra nindanti sma sabhāsadaḥ<br>
  <font color="GREEN" size="-1">20</font>
  kulīnasya ca yā nindā vadhaś cāmitrakarśana<br>
      mahāguṇo vadho rājan na tu nindā kujīvikā<br>
  <font color="GREEN" size="-1">21</font>
  tadaiva nihato rājan yadaiva nirapatrapaḥ<br>
      ninditaś ca mahārāja pṛthivyāṃ sarvarājasu<br>
  <font color="GREEN" size="-1">22</font>
  īṣatkāryo vadhas tasya yasya cāritram īdṛśam<br>
      praskambhana pratistabdhaś chinnamūla iva drumaḥ<br>
  <font color="GREEN" size="-1">23</font>
  vadhyaḥ sarpa ivānāryaḥ sarvalokasya durmatiḥ<br>
      jahy enaṃ tvam amitraghna mā rājan vicikitsithāḥ<br>
  <font color="GREEN" size="-1">24</font>
  sarvathā tvat kṣamaṃ caitad rocate ca mamānagha<br>
      yat tvaṃ pitari bhīṣme ca praṇipātaṃ samācareḥ<br>
  <font color="GREEN" size="-1">25</font>
  ahaṃ tu sarvalokasya gatvā chetsyāmi saṃśayam<br>
      yeṣām asti dvidhā bhāvo rājan duryodhanaṃ prati<br>
  <font color="GREEN" size="-1">26</font>
  madhye rājñām ahaṃ tatra prātipauruṣikān guṇān<br>
      tava saṃkīrtayiṣyāmi ye ca tasya vyatikramāḥ<br>
  <font color="GREEN" size="-1">27</font>
  bruvatas tatra me vākyaṃ dharmārthasahitaṃ hitam<br>
      niśamya pārthivāḥ sarve nānājanapadeśvarāḥ<br>
  <font color="GREEN" size="-1">28</font>
  tvayi saṃpratipatsyante dharmātmā satyavāg iti<br>
      tasmiṃś cādhigamiṣyanti yathā lobhād avartata<br>
  <font color="GREEN" size="-1">29</font>
  garhayiṣyāmi caivainaṃ paurajānapadeṣv api<br>
      vṛddhabālān upādāya cāturvarṇyasamāgame<br>
  <font color="GREEN" size="-1">30</font>
  śamaṃ ced yācamānas tvaṃ na dharmaṃ tatra lapsyase<br>
      kurūn vigarhayiṣyanti dhṛtarāṣṭraṃ ca pārthivāḥ<br>
  <font color="GREEN" size="-1">31</font>
  tasmiṁl lokaparityakte kiṃ kāryam avaśiṣyate<br>
      hate duryodhane rājan yad anyat kriyatām iti<br>
  <font color="GREEN" size="-1">32</font>
  yātvā cāhaṃ kurūn sarvān yuṣmadartham ahāpayan<br>
      yatiṣye praśamaṃ kartuṃ lakṣayiṣye ca ceṣṭitam<br>
  <font color="GREEN" size="-1">33</font>
  kauravāṇāṃ pravṛttiṃ ca gatvā yuddhādhikārikām<br>
      niśāmya vinivartiṣye jayāya tava bhārata<br>
  <font color="GREEN" size="-1">34</font>
  sarvathā yuddham evāham āśaṃsāmi paraiḥ saha<br>
      nimittāni hi sarvāṇi tathā prādurbhavanti me<br>
  <font color="GREEN" size="-1">35</font>
  mṛgāḥ śakuntāś ca vadanti ghoraṃ; hastyaśvamukhyeṣu niśāmukheṣu<br>
      ghorāṇi rūpāṇi tathaiva cāgnir; varṇān bahūn puṣyati ghorarūpān<br>
      manuṣyalokakṣapaṇo 'tha ghoro; no ced anuprāpta ihāntakaḥ syāt<br>
  <font color="GREEN" size="-1">36</font>
  śastrāṇi patraṃ kavacān rathāṃś ca; nāgān dhvajāṃś ca pratipādayitvā<br>
      yodhāś ca sarve kṛtaniśramās te; bhavantu hastyaśvaratheṣu yattāḥ<br>
      sāṃgrāmikaṃ te yad upārjanīyaṃ; sarvaṃ samagraṃ kuru tan narendra<br>
  <font color="GREEN" size="-1">37</font>
  duryodhano na hy alam adya dātuṃ; jīvaṃs tavaitan nṛpate kathaṃ cit<br>
      yat te purastād abhavat samṛddhaṃ; dyūte hṛtaṃ pāṇḍavamukhyarājyam<br>
 </td>
 
 </table>
 <p></p><hr>
 <center>
 <a href="mbs05072.htm">Next: Chapter 72</a></center>
 </body>