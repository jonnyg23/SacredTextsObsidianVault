<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="../maha/index.htm">Mahabharata</a> 
 <a href="index.htm">Index</a> 
 <a href="mbsi12.htm">Book 12 Index</a> 
 <a href="mbs12127.htm">Previous</a> 
 <a href="mbs12129.htm">Next</a> 
 </center>
 <hr>
 
 <center>
 <a href="../m12/index.htm">Book 12 in English</a>
 </center>
 <hr>
 <h1 align="CENTER">The Mahabharata in Sanskrit</h1>
 <h3 align="CENTER">Book 12<br>Chapter 128
 </h3><table width="100%">
 <td width="50%" valign="TOP">
   <font color="GREEN" size="-1">1</font>
   [य]<br>
       मित्रैः परहीयमाणस्य बह्व अमित्रस्य का गतिः<br>
       राज्ञः संक्षीण कॊशस्य बलहीनस्य भारत<br>
   <font color="GREEN" size="-1">2</font>
  दुष्टामत्य सहायस्य सरुत मन्त्रस्य सर्वतः<br>
       राज्यात परच्यवमानस्य गतिम अन्याम अपश्यतः<br>
   <font color="GREEN" size="-1">3</font>
  परचक्राभियातस्य दुर्लभस्य बलीयसा<br>
       असंविहित राष्ट्रस्य देशकालावजानतः<br>
   <font color="GREEN" size="-1">4</font>
  अप्राप्यं च भवेत सान्त्वं भेदॊ वाप्य अतिपीडनात<br>
       जीवितं चार्थहेतॊर वा तत्र किं सुकृतं भवेत<br>
   <font color="GREEN" size="-1">5</font>
   [भ]<br>
       गुह्यं मा धर्मम अप्राक्षीर अतीव भरतर्षभ<br>
       अपृष्टॊ नॊत्सहे वक्तुं धर्मम एनं युधिष्ठिर<br>
   <font color="GREEN" size="-1">6</font>
  धर्मॊ हय अणीयान वचनाद बुद्धेश च भरतर्षभ<br>
       शरुत्वॊपास्य सद आचारैः साधुर भवति स कव चित<br>
   <font color="GREEN" size="-1">7</font>
  कर्मणा बुद्धिपूर्वेण भवत्य आढ्यॊ न वा पुनः<br>
       तादृशॊ ऽयम अनुप्रश्नः स वयवस्यस तवया धिया<br>
   <font color="GREEN" size="-1">8</font>
  उपायं धर्मबहुलं यात्रार्थं शृणु भारत<br>
       नाहम एतादृशं धर्मं बुभूषे धर्मकारणात<br>
       दुःखादान इहाढ्येषु सयात तु पश्चात कषमॊ मतः<br>
   <font color="GREEN" size="-1">9</font>
  अनुगम्य गतीनां च सर्वासाम एव निश्चयम<br>
       यथा यथा हि पुरुषॊ नित्यं शास्त्रम अवेक्षते<br>
       तथा तथा विजानाति विज्ञानं चास्य रॊचते<br>
   <font color="GREEN" size="-1">10</font>
  अविज्ञानाद अयॊगश च पुरुषस्यॊपजायते<br>
      अविज्ञानाद अयॊगॊ हि यॊगॊ भूतिकरः पुनः<br>
  <font color="GREEN" size="-1">11</font>
  अशङ्कमानॊ वचनम अनसूयुर इदं शृणु<br>
      राज्ञः कॊशक्षयाद एव जायते बलसंक्षयः<br>
  <font color="GREEN" size="-1">12</font>
  कॊशं संजनयेद राजा निर्जलेभ्यॊ यथा जलम<br>
      कालं पराप्यानुगृह्णीयाद एष धर्मॊ ऽतर सांप्रतम<br>
  <font color="GREEN" size="-1">13</font>
  उपायधर्मं पराप्यैनं पूर्वैर आचरितं जनैः<br>
      अन्यॊ धर्मः समर्थानाम आपत्स्व अन्यश च भारत<br>
  <font color="GREEN" size="-1">14</font>
  पराक कॊशः परॊच्यते धर्मॊ बुद्धिर धर्माद गरीयसी<br>
      धर्मं पराप्य नयायवृत्तिम अबलीयान न विन्दति<br>
  <font color="GREEN" size="-1">15</font>
  यस्माद धनस्यॊपपत्तिर एकान्तेन न विद्यते<br>
      तस्माद आपद्य अधर्मॊ ऽपि शरूयते धर्मलक्षणः<br>
  <font color="GREEN" size="-1">16</font>
  अधर्मॊ जायते यस्मिन्न इति वै कवयॊ विदुः<br>
      अनन्तरः कषत्रियस्य इति वै विचिकित्ससे<br>
  <font color="GREEN" size="-1">17</font>
  यथास्य धर्मॊ न गलायेन नेयाच छत्रुवशं यथा<br>
      तत कर्तव्यम इहेत्य आहुर नात्मानम अवसादयेत<br>
  <font color="GREEN" size="-1">18</font>
  सन्न आत्मा नैव धर्मस्य न परस्य न चात्मनः<br>
      सर्वॊपायैर उज्जिहीर्षेद आत्मानम इति निश्चयः<br>
  <font color="GREEN" size="-1">19</font>
  तत्र धर्मविदां तात निश्चयॊ धर्मनौपुणे<br>
      उद्यमॊ जीवनं कषत्रे बाहुवीर्याद इति शरुतिः<br>
  <font color="GREEN" size="-1">20</font>
  कषत्रियॊ वृत्ति संरॊधे कस्य नादातुम अर्हति<br>
      अन्यत्र तापस सवाच च बराह्मण सवाच च भारत<br>
  <font color="GREEN" size="-1">21</font>
  यथा वै बराह्मणः सीदन्न अयाज्यम अपि याजयेत<br>
      अभॊज्यान्नानि चाश्नीयात तथेदं नात्र संशयः<br>
  <font color="GREEN" size="-1">22</font>
  पीडितस्य किम अद्वारम उत्पथॊ निधृतस्य वा<br>
      अद्वारतः परद्रवति यदा भवति पीडितः<br>
  <font color="GREEN" size="-1">23</font>
  तस्य कॊशबलज्यान्या सर्वलॊकपराभवः<br>
      भैक्ष चर्या न विहिता न च विट शूद्र जीविका<br>
  <font color="GREEN" size="-1">24</font>
  सवधर्मानन्तरा वृत्तिर यान्यान अनुपजीवतः<br>
      वहतः परथमं कल्पम अनुकल्पेन जीवनम<br>
  <font color="GREEN" size="-1">25</font>
  आपद गतेन धर्माणाम अन्यायेनॊपजीवनम<br>
      अपि हय एतद बराह्मणेषु दृष्टं वृत्ति परिक्षये<br>
  <font color="GREEN" size="-1">26</font>
  कषत्रिये संशयः कः सयाद इत्य एतन निश्चितं सदा<br>
      आददीत विशिष्टेभ्यॊ नावसीदेत कथं चन<br>
  <font color="GREEN" size="-1">27</font>
  हन्तारं रक्षितारं च परजानां कषत्रियं विदुः<br>
      तस्मात संरक्षता कार्यम आदानं कषत्रबन्धुना<br>
  <font color="GREEN" size="-1">28</font>
  अन्यत्र राजन हिंसाया वृत्तिर नेहास्ति कस्य चित<br>
      अप्य अरण्यसमुत्थस्य एकस्य चरतॊ मुनेः<br>
  <font color="GREEN" size="-1">29</font>
  न शङ्खलिखितां वृत्तिं शक्यम आस्थाय जीवितुम<br>
      विशेषतः कुरुश्रेष्ठ परजापालनम ईप्सता<br>
  <font color="GREEN" size="-1">30</font>
  परस्पराभिसंरक्षा राज्ञा राष्ट्रेण चापदि<br>
      नित्यम एवेह कर्तव्या एष धर्मः सनातनः<br>
  <font color="GREEN" size="-1">31</font>
  राजा राष्ट्रं यथापत्सु दरव्यौघैः परिरक्षति<br>
      राष्ट्रेण राजा वयसने परिरक्ष्यस तथा भवेत<br>
  <font color="GREEN" size="-1">32</font>
  कॊशं दण्डं बलं मित्रं यद अन्यद अपि संचितम<br>
      न कुर्वीतान्तरं राष्ट्रे राजा परिगते कषुधा<br>
  <font color="GREEN" size="-1">33</font>
  बीजं भक्तेन संपाद्यम इति धर्मविदॊ विदुः<br>
      अत्रैतच छम्बरस्याहुर महामायस्य दर्शनम<br>
  <font color="GREEN" size="-1">34</font>
  धिक तस्य जीवितं राज्ञॊ राष्ट्रे यस्यावसीदति<br>
      अवृत्त्यान्त्य मनुष्यॊ ऽपि यॊ वै वेद शिबेर वचः<br>
  <font color="GREEN" size="-1">35</font>
  राज्ञः कॊशबलं मूलं कॊशमूलं पुनर बलम<br>
      तन मूलं सर्वधर्माणां धर्ममूलाः पुनः परजाः<br>
  <font color="GREEN" size="-1">36</font>
  नान्यान अपीडयित्वेह कॊशः शक्यः कुतॊ बलम<br>
      तदर्थं पीडयित्वा च दॊषं न पराप्तुम अर्हति<br>
  <font color="GREEN" size="-1">37</font>
  अकार्यम अपि यज्ञार्थं करियते यज्ञकर्मसु<br>
      एतस्मात कारणाद राजा न दॊषं पराप्तुम अर्हति<br>
  <font color="GREEN" size="-1">38</font>
  अर्थार्थम अन्यद भवति विपरीतम अथापरम<br>
      अनर्थार्थम अथाप्य अन्यत तत सर्वं हय अर्थलक्षणम<br>
      एवं बुद्ध्या संप्रपश्येन मेधावी कार्यनिश्चयम<br>
  <font color="GREEN" size="-1">39</font>
  यज्ञार्थम अन्यद भवति यज्ञे नार्थस तथापरः<br>
      यज्ञस्यार्थार्थम एवान्यत तत सर्वं यज्ञसाधनम<br>
  <font color="GREEN" size="-1">40</font>
  उपमाम अत्र वक्ष्यामि धर्मतत्त्वप्रकाशिनीम<br>
      यूपं छिन्दन्ति यज्ञार्थं तत्र ये परिपन्थिनः<br>
  <font color="GREEN" size="-1">41</font>
  दरुमाः के चन सामन्ता धरुवं छिन्दन्ति तान अपि<br>
      ते चापि निपतन्तॊ ऽनयान निघ्नन्ति च वनस्पतीन<br>
  <font color="GREEN" size="-1">42</font>
  एवं कॊशस्य महतॊ ये नराः परिपन्थिनः<br>
      तान अहत्वा न पश्यामि सिद्धिम अत्र परंतप<br>
  <font color="GREEN" size="-1">43</font>
  धनेन जयते लॊकाव उभौ परम इमं तथा<br>
      सत्यं च धर्मवचनं यथा नास्त्य अधनस तथा<br>
  <font color="GREEN" size="-1">44</font>
  सर्वॊपायैर आददीत धनं यज्ञप्रयॊजनम<br>
      न तुल्यदॊषः सयाद एवं कार्याकार्येषु भारत<br>
  <font color="GREEN" size="-1">45</font>
  नैतौ संभवतॊ राजन कथं चिद अपि भारत<br>
      न हय अरण्येषु पश्यामि धनवृद्धान अहं कव चित<br>
  <font color="GREEN" size="-1">46</font>
  यद इदं दृश्यते वित्तं पृथिव्याम इह किं चन<br>
      ममेदं सयान ममेदं सयाद इत्य अयं काङ्क्षते जनः<br>
  <font color="GREEN" size="-1">47</font>
  न च राज्यसमॊ धर्मः कश चिद अस्ति परंतप<br>
      धर्मं शंसन्ति ते राज्ञाम आपद अर्थम इतॊ ऽनयथा<br>
  <font color="GREEN" size="-1">48</font>
  दानेन कर्मणा चान्ये तपसान्ये तपस्विनः<br>
      बुद्ध्या दाक्ष्येण चाप्य अन्ये चिन्वन्ति धनसंचयान<br>
  <font color="GREEN" size="-1">49</font>
  अधनं दुर्बलं पराहुर धनेन बलवान भवेत<br>
      सर्वं धनवतः पराप्यं सर्वं तरति कॊशवान<br>
      कॊशाद धर्मश च कामश च परॊ लॊकस तथाप्य अयम<br>
 </td>
 <td width="50%" valign="TOP">
   <font color="GREEN" size="-1">1</font>
   [y]<br>
       mitraiḥ prahīyamāṇasya bahv amitrasya kā gatiḥ<br>
       rājñaḥ saṃkṣīṇa kośasya balahīnasya bhārata<br>
   <font color="GREEN" size="-1">2</font>
  duṣṭāmatya sahāyasya sruta mantrasya sarvataḥ<br>
       rājyāt pracyavamānasya gatim anyām apaśyataḥ<br>
   <font color="GREEN" size="-1">3</font>
  paracakrābhiyātasya durlabhasya balīyasā<br>
       asaṃvihita rāṣṭrasya deśakālāvajānataḥ<br>
   <font color="GREEN" size="-1">4</font>
  aprāpyaṃ ca bhavet sāntvaṃ bhedo vāpy atipīḍanāt<br>
       jīvitaṃ cārthahetor vā tatra kiṃ sukṛtaṃ bhavet<br>
   <font color="GREEN" size="-1">5</font>
   [bh]<br>
       guhyaṃ mā dharmam aprākṣīr atīva bharatarṣabha<br>
       apṛṣṭo notsahe vaktuṃ dharmam enaṃ yudhiṣṭhira<br>
   <font color="GREEN" size="-1">6</font>
  dharmo hy aṇīyān vacanād buddheś ca bharatarṣabha<br>
       śrutvopāsya sad ācāraiḥ sādhur bhavati sa kva cit<br>
   <font color="GREEN" size="-1">7</font>
  karmaṇā buddhipūrveṇa bhavaty āḍhyo na vā punaḥ<br>
       tādṛśo 'yam anupraśnaḥ sa vyavasyas tvayā dhiyā<br>
   <font color="GREEN" size="-1">8</font>
  upāyaṃ dharmabahulaṃ yātrārthaṃ śṛṇu bhārata<br>
       nāham etādṛśaṃ dharmaṃ bubhūṣe dharmakāraṇāt<br>
       duḥkhādāna ihāḍhyeṣu syāt tu paścāt kṣamo mataḥ<br>
   <font color="GREEN" size="-1">9</font>
  anugamya gatīnāṃ ca sarvāsām eva niścayam<br>
       yathā yathā hi puruṣo nityaṃ śāstram avekṣate<br>
       tathā tathā vijānāti vijñānaṃ cāsya rocate<br>
   <font color="GREEN" size="-1">10</font>
  avijñānād ayogaś ca puruṣasyopajāyate<br>
      avijñānād ayogo hi yogo bhūtikaraḥ punaḥ<br>
  <font color="GREEN" size="-1">11</font>
  aśaṅkamāno vacanam anasūyur idaṃ śṛṇu<br>
      rājñaḥ kośakṣayād eva jāyate balasaṃkṣayaḥ<br>
  <font color="GREEN" size="-1">12</font>
  kośaṃ saṃjanayed rājā nirjalebhyo yathā jalam<br>
      kālaṃ prāpyānugṛhṇīyād eṣa dharmo 'tra sāṃpratam<br>
  <font color="GREEN" size="-1">13</font>
  upāyadharmaṃ prāpyainaṃ pūrvair ācaritaṃ janaiḥ<br>
      anyo dharmaḥ samarthānām āpatsv anyaś ca bhārata<br>
  <font color="GREEN" size="-1">14</font>
  prāk kośaḥ procyate dharmo buddhir dharmād garīyasī<br>
      dharmaṃ prāpya nyāyavṛttim abalīyān na vindati<br>
  <font color="GREEN" size="-1">15</font>
  yasmād dhanasyopapattir ekāntena na vidyate<br>
      tasmād āpady adharmo 'pi śrūyate dharmalakṣaṇaḥ<br>
  <font color="GREEN" size="-1">16</font>
  adharmo jāyate yasminn iti vai kavayo viduḥ<br>
      anantaraḥ kṣatriyasya iti vai vicikitsase<br>
  <font color="GREEN" size="-1">17</font>
  yathāsya dharmo na glāyen neyāc chatruvaśaṃ yathā<br>
      tat kartavyam ihety āhur nātmānam avasādayet<br>
  <font color="GREEN" size="-1">18</font>
  sann ātmā naiva dharmasya na parasya na cātmanaḥ<br>
      sarvopāyair ujjihīrṣed ātmānam iti niścayaḥ<br>
  <font color="GREEN" size="-1">19</font>
  tatra dharmavidāṃ tāta niścayo dharmanaupuṇe<br>
      udyamo jīvanaṃ kṣatre bāhuvīryād iti śrutiḥ<br>
  <font color="GREEN" size="-1">20</font>
  kṣatriyo vṛtti saṃrodhe kasya nādātum arhati<br>
      anyatra tāpasa svāc ca brāhmaṇa svāc ca bhārata<br>
  <font color="GREEN" size="-1">21</font>
  yathā vai brāhmaṇaḥ sīdann ayājyam api yājayet<br>
      abhojyānnāni cāśnīyāt tathedaṃ nātra saṃśayaḥ<br>
  <font color="GREEN" size="-1">22</font>
  pīḍitasya kim advāram utpatho nidhṛtasya vā<br>
      advārataḥ pradravati yadā bhavati pīḍitaḥ<br>
  <font color="GREEN" size="-1">23</font>
  tasya kośabalajyānyā sarvalokaparābhavaḥ<br>
      bhaikṣa caryā na vihitā na ca viṭ śūdra jīvikā<br>
  <font color="GREEN" size="-1">24</font>
  svadharmānantarā vṛttir yānyān anupajīvataḥ<br>
      vahataḥ prathamaṃ kalpam anukalpena jīvanam<br>
  <font color="GREEN" size="-1">25</font>
  āpad gatena dharmāṇām anyāyenopajīvanam<br>
      api hy etad brāhmaṇeṣu dṛṣṭaṃ vṛtti parikṣaye<br>
  <font color="GREEN" size="-1">26</font>
  kṣatriye saṃśayaḥ kaḥ syād ity etan niścitaṃ sadā<br>
      ādadīta viśiṣṭebhyo nāvasīdet kathaṃ cana<br>
  <font color="GREEN" size="-1">27</font>
  hantāraṃ rakṣitāraṃ ca prajānāṃ kṣatriyaṃ viduḥ<br>
      tasmāt saṃrakṣatā kāryam ādānaṃ kṣatrabandhunā<br>
  <font color="GREEN" size="-1">28</font>
  anyatra rājan hiṃsāyā vṛttir nehāsti kasya cit<br>
      apy araṇyasamutthasya ekasya carato muneḥ<br>
  <font color="GREEN" size="-1">29</font>
  na śaṅkhalikhitāṃ vṛttiṃ śakyam āsthāya jīvitum<br>
      viśeṣataḥ kuruśreṣṭha prajāpālanam īpsatā<br>
  <font color="GREEN" size="-1">30</font>
  parasparābhisaṃrakṣā rājñā rāṣṭreṇa cāpadi<br>
      nityam eveha kartavyā eṣa dharmaḥ sanātanaḥ<br>
  <font color="GREEN" size="-1">31</font>
  rājā rāṣṭraṃ yathāpatsu dravyaughaiḥ parirakṣati<br>
      rāṣṭreṇa rājā vyasane parirakṣyas tathā bhavet<br>
  <font color="GREEN" size="-1">32</font>
  kośaṃ daṇḍaṃ balaṃ mitraṃ yad anyad api saṃcitam<br>
      na kurvītāntaraṃ rāṣṭre rājā parigate kṣudhā<br>
  <font color="GREEN" size="-1">33</font>
  bījaṃ bhaktena saṃpādyam iti dharmavido viduḥ<br>
      atraitac chambarasyāhur mahāmāyasya darśanam<br>
  <font color="GREEN" size="-1">34</font>
  dhik tasya jīvitaṃ rājño rāṣṭre yasyāvasīdati<br>
      avṛttyāntya manuṣyo 'pi yo vai veda śiber vacaḥ<br>
  <font color="GREEN" size="-1">35</font>
  rājñaḥ kośabalaṃ mūlaṃ kośamūlaṃ punar balam<br>
      tan mūlaṃ sarvadharmāṇāṃ dharmamūlāḥ punaḥ prajāḥ<br>
  <font color="GREEN" size="-1">36</font>
  nānyān apīḍayitveha kośaḥ śakyaḥ kuto balam<br>
      tadarthaṃ pīḍayitvā ca doṣaṃ na prāptum arhati<br>
  <font color="GREEN" size="-1">37</font>
  akāryam api yajñārthaṃ kriyate yajñakarmasu<br>
      etasmāt kāraṇād rājā na doṣaṃ prāptum arhati<br>
  <font color="GREEN" size="-1">38</font>
  arthārtham anyad bhavati viparītam athāparam<br>
      anarthārtham athāpy anyat tat sarvaṃ hy arthalakṣaṇam<br>
      evaṃ buddhyā saṃprapaśyen medhāvī kāryaniścayam<br>
  <font color="GREEN" size="-1">39</font>
  yajñārtham anyad bhavati yajñe nārthas tathāparaḥ<br>
      yajñasyārthārtham evānyat tat sarvaṃ yajñasādhanam<br>
  <font color="GREEN" size="-1">40</font>
  upamām atra vakṣyāmi dharmatattvaprakāśinīm<br>
      yūpaṃ chindanti yajñārthaṃ tatra ye paripanthinaḥ<br>
  <font color="GREEN" size="-1">41</font>
  drumāḥ ke cana sāmantā dhruvaṃ chindanti tān api<br>
      te cāpi nipatanto 'nyān nighnanti ca vanaspatīn<br>
  <font color="GREEN" size="-1">42</font>
  evaṃ kośasya mahato ye narāḥ paripanthinaḥ<br>
      tān ahatvā na paśyāmi siddhim atra paraṃtapa<br>
  <font color="GREEN" size="-1">43</font>
  dhanena jayate lokāv ubhau param imaṃ tathā<br>
      satyaṃ ca dharmavacanaṃ yathā nāsty adhanas tathā<br>
  <font color="GREEN" size="-1">44</font>
  sarvopāyair ādadīta dhanaṃ yajñaprayojanam<br>
      na tulyadoṣaḥ syād evaṃ kāryākāryeṣu bhārata<br>
  <font color="GREEN" size="-1">45</font>
  naitau saṃbhavato rājan kathaṃ cid api bhārata<br>
      na hy araṇyeṣu paśyāmi dhanavṛddhān ahaṃ kva cit<br>
  <font color="GREEN" size="-1">46</font>
  yad idaṃ dṛśyate vittaṃ pṛthivyām iha kiṃ cana<br>
      mamedaṃ syān mamedaṃ syād ity ayaṃ kāṅkṣate janaḥ<br>
  <font color="GREEN" size="-1">47</font>
  na ca rājyasamo dharmaḥ kaś cid asti paraṃtapa<br>
      dharmaṃ śaṃsanti te rājñām āpad artham ito 'nyathā<br>
  <font color="GREEN" size="-1">48</font>
  dānena karmaṇā cānye tapasānye tapasvinaḥ<br>
      buddhyā dākṣyeṇa cāpy anye cinvanti dhanasaṃcayān<br>
  <font color="GREEN" size="-1">49</font>
  adhanaṃ durbalaṃ prāhur dhanena balavān bhavet<br>
      sarvaṃ dhanavataḥ prāpyaṃ sarvaṃ tarati kośavān<br>
      kośād dharmaś ca kāmaś ca paro lokas tathāpy ayam<br>
 </td>
 
 </table>
 <p></p><hr>
 <center>
 <a href="mbs12129.htm">Next: Chapter 129</a></center>
 </body>