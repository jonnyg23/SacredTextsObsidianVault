<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="../maha/index.htm">Mahabharata</a> 
 <a href="index.htm">Index</a> 
 <a href="mbsi04.htm">Book 4 Index</a> 
 <a href="mbs04050.htm">Previous</a> 
 <a href="mbs04052.htm">Next</a> 
 </center>
 <hr>
 
 <center>
 <a href="../m04/index.htm">Book 4 in English</a>
 </center>
 <hr>
 <h1 align="CENTER">The Mahabharata in Sanskrit</h1>
 <h3 align="CENTER">Book 4<br>Chapter 51
 </h3><table width="100%">
 <td width="50%" valign="TOP">
   <font color="GREEN" size="-1">1</font>
   [वै]<br>
       तान्य अनीकान्य अदृश्यन्त कुरूणाम उग्रधन्विनाम<br>
       संसर्पन्तॊ यथा मेघा घर्मान्ते मन्दमारुताः<br>
   <font color="GREEN" size="-1">2</font>
  अभ्याशे वाजिनस तस्थुः समारूढाः परहारिभिः<br>
       भीमरूपाश च मातङ्गास तॊमराङ्कुशचॊदिताः<br>
   <font color="GREEN" size="-1">3</font>
  ततः शक्रः सुरगणैः समारुह्य सुदर्शनम<br>
       सहॊपायात तदा राजन विश्वाश्वि मरुतां गणैः<br>
   <font color="GREEN" size="-1">4</font>
  तद देव यक्षगन्धर्वमहॊरगसमाकुलम<br>
       शुशुभे ऽभरविनिर्मुक्तं गरहैर इव नभस्तलम<br>
   <font color="GREEN" size="-1">5</font>
  अस्त्राणां च बलं तेषां मानुषेषु परयुज्यताम<br>
       तच च घॊरं महद युद्धं भीष्मार्जुनसमागमे<br>
   <font color="GREEN" size="-1">6</font>
  शतं शतसहस्राणाम यत्र सथूणा हिरण्मयाः<br>
       मणिरत्नमयाश चान्याः परासादम उपधारयन<br>
   <font color="GREEN" size="-1">7</font>
  तत्र कामगमं दिव्यं सर्वरत्नविभूषितम<br>
       विमानं देवराजस्य शुशुभे खेचरं तदा<br>
   <font color="GREEN" size="-1">8</font>
  तत्र देवास तरयस तरिंशत तिष्ठन्ति सह वासवाः<br>
       गन्धर्वा राक्षसाः सर्पाः पितरश च महर्षिभिः<br>
   <font color="GREEN" size="-1">9</font>
  तथा राजा वसु मना बलाक्षः सुप्रतर्दनः<br>
       अष्टकश च शिबिश चैव ययातिर नहुषॊ गयः<br>
   <font color="GREEN" size="-1">10</font>
  मनुः कषेपॊ रघुर भानुः कृशाश्वः सगरः शलः<br>
      विमाने देवराजस्य समदृश्यन्त सुप्रभाः<br>
  <font color="GREEN" size="-1">11</font>
  अग्नेर ईशस्य सॊमस्य वरुणस्य परजापतेः<br>
      तथा धातुर विधातुश च कुबेरस्य यमस्य च<br>
  <font color="GREEN" size="-1">12</font>
  अलम्बुसॊग्रसेनस्य गर्धर्वस्य च तुम्बुरॊः<br>
      यथाभागं यथॊद्देशं विमानानि चकाशिरे<br>
  <font color="GREEN" size="-1">13</font>
  सर्वदेव निकायाश च सिद्धाश च परमर्षयः<br>
      अर्जुनस्य करूणां च दरष्टुं युद्धम उपागताः<br>
  <font color="GREEN" size="-1">14</font>
  दिव्यानां तत्र माल्यानां गन्धः पुण्यॊ ऽथ सर्वशः<br>
      परससार वसन्ताग्रे वनानाम इव पुष्पिताम<br>
  <font color="GREEN" size="-1">15</font>
  रक्तारक्तानि देवानां समदृश्यन्त तिष्ठताम<br>
      आतपत्राणि वासांसि सरजश च वयजनानि च<br>
  <font color="GREEN" size="-1">16</font>
  उपशाम्यद रजॊ भौमं सर्वं वयाप्तं मरीचिभिः<br>
      दिव्यान गन्धान उपादाय वायुर यॊधान असेवत<br>
  <font color="GREEN" size="-1">17</font>
  परभासितम इवाकाशं चित्ररूपम अलं कृतम<br>
      संपतद भिः सथितैश चैव नानारत्नावभासितैः<br>
      विमानैर विविधैश चित्रैर उपानीतैः सुरॊत्तमैः<br>
 </td>
 <td width="50%" valign="TOP">
   <font color="GREEN" size="-1">1</font>
   [vai]<br>
       tāny anīkāny adṛśyanta kurūṇām ugradhanvinām<br>
       saṃsarpanto yathā meghā gharmānte mandamārutāḥ<br>
   <font color="GREEN" size="-1">2</font>
  abhyāśe vājinas tasthuḥ samārūḍhāḥ prahāribhiḥ<br>
       bhīmarūpāś ca mātaṅgās tomarāṅkuśacoditāḥ<br>
   <font color="GREEN" size="-1">3</font>
  tataḥ śakraḥ suragaṇaiḥ samāruhya sudarśanam<br>
       sahopāyāt tadā rājan viśvāśvi marutāṃ gaṇaiḥ<br>
   <font color="GREEN" size="-1">4</font>
  tad deva yakṣagandharvamahoragasamākulam<br>
       śuśubhe 'bhravinirmuktaṃ grahair iva nabhastalam<br>
   <font color="GREEN" size="-1">5</font>
  astrāṇāṃ ca balaṃ teṣāṃ mānuṣeṣu prayujyatām<br>
       tac ca ghoraṃ mahad yuddhaṃ bhīṣmārjunasamāgame<br>
   <font color="GREEN" size="-1">6</font>
  śataṃ śatasahasrāṇām yatra sthūṇā hiraṇmayāḥ<br>
       maṇiratnamayāś cānyāḥ prāsādam upadhārayan<br>
   <font color="GREEN" size="-1">7</font>
  tatra kāmagamaṃ divyaṃ sarvaratnavibhūṣitam<br>
       vimānaṃ devarājasya śuśubhe khecaraṃ tadā<br>
   <font color="GREEN" size="-1">8</font>
  tatra devās trayas triṃśat tiṣṭhanti saha vāsavāḥ<br>
       gandharvā rākṣasāḥ sarpāḥ pitaraś ca maharṣibhiḥ<br>
   <font color="GREEN" size="-1">9</font>
  tathā rājā vasu manā balākṣaḥ supratardanaḥ<br>
       aṣṭakaś ca śibiś caiva yayātir nahuṣo gayaḥ<br>
   <font color="GREEN" size="-1">10</font>
  manuḥ kṣepo raghur bhānuḥ kṛśāśvaḥ sagaraḥ śalaḥ<br>
      vimāne devarājasya samadṛśyanta suprabhāḥ<br>
  <font color="GREEN" size="-1">11</font>
  agner īśasya somasya varuṇasya prajāpateḥ<br>
      tathā dhātur vidhātuś ca kuberasya yamasya ca<br>
  <font color="GREEN" size="-1">12</font>
  alambusograsenasya gardharvasya ca tumburoḥ<br>
      yathābhāgaṃ yathoddeśaṃ vimānāni cakāśire<br>
  <font color="GREEN" size="-1">13</font>
  sarvadeva nikāyāś ca siddhāś ca paramarṣayaḥ<br>
      arjunasya karūṇāṃ ca draṣṭuṃ yuddham upāgatāḥ<br>
  <font color="GREEN" size="-1">14</font>
  divyānāṃ tatra mālyānāṃ gandhaḥ puṇyo 'tha sarvaśaḥ<br>
      prasasāra vasantāgre vanānām iva puṣpitām<br>
  <font color="GREEN" size="-1">15</font>
  raktāraktāni devānāṃ samadṛśyanta tiṣṭhatām<br>
      ātapatrāṇi vāsāṃsi srajaś ca vyajanāni ca<br>
  <font color="GREEN" size="-1">16</font>
  upaśāmyad rajo bhaumaṃ sarvaṃ vyāptaṃ marīcibhiḥ<br>
      divyān gandhān upādāya vāyur yodhān asevata<br>
  <font color="GREEN" size="-1">17</font>
  prabhāsitam ivākāśaṃ citrarūpam alaṃ kṛtam<br>
      saṃpatad bhiḥ sthitaiś caiva nānāratnāvabhāsitaiḥ<br>
      vimānair vividhaiś citrair upānītaiḥ surottamaiḥ<br>
 </td>
 
 </table>
 <p></p><hr>
 <center>
 <a href="mbs04052.htm">Next: Chapter 52</a></center>
 </body>