<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="../maha/index.htm">Mahabharata</a> 
 <a href="index.htm">Index</a> 
 <a href="mbsi13.htm">Book 13 Index</a> 
 <a href="mbs13086.htm">Previous</a> 
 <a href="mbs13088.htm">Next</a> 
 </center>
 <hr>
 
 <center>
 <a href="../m13/index.htm">Book 13 in English</a>
 </center>
 <hr>
 <h1 align="CENTER">The Mahabharata in Sanskrit</h1>
 <h3 align="CENTER">Book 13<br>Chapter 87
 </h3><table width="100%">
 <td width="50%" valign="TOP">
   <font color="GREEN" size="-1">1</font>
   [य]<br>
       चातुर्वर्ण्यस्य धर्मात्मन धर्मः परॊक्तस तवयानघ<br>
       तथैव मे शराद्धविधिं कृत्स्नं परब्रूहि पार्थिव<br>
   <font color="GREEN" size="-1">2</font>
   [व]<br>
       युधिष्ठिरेणैवम उक्तॊ भीष्मः शांतनवस तदा<br>
       इमं शराद्धविधिं कृत्स्नं परवक्तुम उपचक्रमे<br>
   <font color="GREEN" size="-1">3</font>
   [भ]<br>
       शृणुष्वावहितॊ राजञ शराद्धकल्पम इमं शुभम<br>
       धन्यं यशस्यं पुत्रीयं पितृयज्ञं परंतप<br>
   <font color="GREEN" size="-1">4</font>
  देवासुरमनुष्याणां गन्धर्वॊरगरक्षसाम<br>
       पिशाचकिंनराणां च पूज्या वै पितरः सदा<br>
   <font color="GREEN" size="-1">5</font>
  पितॄन पूज्यादितः पश्चाद देवान संतर्पयन्ति वै<br>
       तस्मात सर्वप्रयत्नेन पुरुषः पूजयेत सदा<br>
   <font color="GREEN" size="-1">6</font>
  अन्वाहार्यं महाराज पितॄणां शराद्धम उच्यते<br>
       तच चामिषेण विधिना विधिः परथमकल्पितः<br>
   <font color="GREEN" size="-1">7</font>
  सर्वेष्व अहःसु परीयन्ते कृतैः शराद्धैः पितामहाः<br>
       परवक्ष्यामि तु ते सर्वांस तिथ्यां तिथ्यां गुणागुणान<br>
   <font color="GREEN" size="-1">8</font>
  येष्व अहःसु कृतैः शराद्धैर यत फलं पराप्यते ऽनघ<br>
       तत सर्वं कीर्तयिष्यामि यथावत तन निबॊध मे<br>
   <font color="GREEN" size="-1">9</font>
  पितॄन अर्च्य परतिपदि पराप्नुयात सवगृहे सत्रियः<br>
       अभिरूप परजायिन्यॊ दर्शनीया बहु परजाः<br>
   <font color="GREEN" size="-1">10</font>
  सत्रियॊ दवितीयां जायन्ते तृतीयायां तु वन्दिनः<br>
      चतुर्थ्यां कषुद्रपशवॊ भवन्ति बहवॊ गृहे<br>
  <font color="GREEN" size="-1">11</font>
  पञ्चम्यां बहवः पुत्रा जायन्ते कुर्वतां नृप<br>
      कुर्वाणास तु नराः षष्ठ्यां भवन्ति दयुतिभागिनः<br>
  <font color="GREEN" size="-1">12</font>
  कृषिभागी भवेच छराद्धं कुर्वाणः सप्तमीं नृप<br>
      अष्टम्यां तु परकुर्वाणॊ वाणिज्ये लाभम आप्नुयात<br>
  <font color="GREEN" size="-1">13</font>
  नवम्यां कुर्वतः शराद्धं भवत्य एकशफं बहु<br>
      विवर्धन्ते तु दशमीं गावः शराद्धानि कुर्वतः<br>
  <font color="GREEN" size="-1">14</font>
  कुप्य भागी भवेन मर्त्यः कुर्वन्न एकादशीं नृप<br>
      बरह्म वर्चस्विनः पुत्रा जायन्ते तस्य वेश्मनि<br>
  <font color="GREEN" size="-1">15</font>
  दवादश्याम ईहमानस्य नित्यम एव परदृश्यते<br>
      रजतं बहु चित्रं च सुवर्णं च मनॊरमम<br>
  <font color="GREEN" size="-1">16</font>
  जञातीनां तु भवेच छरेष्ठः कुर्वञ शराद्धं तरयॊदशीम<br>
      अवश्यं तु युवानॊ ऽसय परमीयन्ते नरा गृहे<br>
  <font color="GREEN" size="-1">17</font>
  युद्धभागी भवेन मर्त्यः शराद्धं कुर्वंश चतुर्दशीम<br>
      अमावास्यां तु निवपन सर्वान कामान अवाप्नुयात<br>
  <font color="GREEN" size="-1">18</font>
  कृष्णपक्षे दशम्य आदौ वर्जयित्वा चतुर्दशीम<br>
      शराद्धकर्मणि तिथ्यः सयुः परशस्ता न तथेतराः<br>
  <font color="GREEN" size="-1">19</font>
  यथा चैवापरः पक्षः पूर्वपक्षाद विशिष्यते<br>
      तथा शराद्धस्य पूर्वाह्णाद अपराह्णॊ विशिष्यते<br>
 </td>
 <td width="50%" valign="TOP">
   <font color="GREEN" size="-1">1</font>
   [y]<br>
       cāturvarṇyasya dharmātman dharmaḥ proktas tvayānagha<br>
       tathaiva me śrāddhavidhiṃ kṛtsnaṃ prabrūhi pārthiva<br>
   <font color="GREEN" size="-1">2</font>
   [v]<br>
       yudhiṣṭhireṇaivam ukto bhīṣmaḥ śāṃtanavas tadā<br>
       imaṃ śrāddhavidhiṃ kṛtsnaṃ pravaktum upacakrame<br>
   <font color="GREEN" size="-1">3</font>
   [bh]<br>
       śṛṇuṣvāvahito rājañ śrāddhakalpam imaṃ śubham<br>
       dhanyaṃ yaśasyaṃ putrīyaṃ pitṛyajñaṃ paraṃtapa<br>
   <font color="GREEN" size="-1">4</font>
  devāsuramanuṣyāṇāṃ gandharvoragarakṣasām<br>
       piśācakiṃnarāṇāṃ ca pūjyā vai pitaraḥ sadā<br>
   <font color="GREEN" size="-1">5</font>
  pitṝn pūjyāditaḥ paścād devān saṃtarpayanti vai<br>
       tasmāt sarvaprayatnena puruṣaḥ pūjayet sadā<br>
   <font color="GREEN" size="-1">6</font>
  anvāhāryaṃ mahārāja pitṝṇāṃ śrāddham ucyate<br>
       tac cāmiṣeṇa vidhinā vidhiḥ prathamakalpitaḥ<br>
   <font color="GREEN" size="-1">7</font>
  sarveṣv ahaḥsu prīyante kṛtaiḥ śrāddhaiḥ pitāmahāḥ<br>
       pravakṣyāmi tu te sarvāṃs tithyāṃ tithyāṃ guṇāguṇān<br>
   <font color="GREEN" size="-1">8</font>
  yeṣv ahaḥsu kṛtaiḥ śrāddhair yat phalaṃ prāpyate 'nagha<br>
       tat sarvaṃ kīrtayiṣyāmi yathāvat tan nibodha me<br>
   <font color="GREEN" size="-1">9</font>
  pitṝn arcya pratipadi prāpnuyāt svagṛhe striyaḥ<br>
       abhirūpa prajāyinyo darśanīyā bahu prajāḥ<br>
   <font color="GREEN" size="-1">10</font>
  striyo dvitīyāṃ jāyante tṛtīyāyāṃ tu vandinaḥ<br>
      caturthyāṃ kṣudrapaśavo bhavanti bahavo gṛhe<br>
  <font color="GREEN" size="-1">11</font>
  pañcamyāṃ bahavaḥ putrā jāyante kurvatāṃ nṛpa<br>
      kurvāṇās tu narāḥ ṣaṣṭhyāṃ bhavanti dyutibhāginaḥ<br>
  <font color="GREEN" size="-1">12</font>
  kṛṣibhāgī bhavec chrāddhaṃ kurvāṇaḥ saptamīṃ nṛpa<br>
      aṣṭamyāṃ tu prakurvāṇo vāṇijye lābham āpnuyāt<br>
  <font color="GREEN" size="-1">13</font>
  navamyāṃ kurvataḥ śrāddhaṃ bhavaty ekaśaphaṃ bahu<br>
      vivardhante tu daśamīṃ gāvaḥ śrāddhāni kurvataḥ<br>
  <font color="GREEN" size="-1">14</font>
  kupya bhāgī bhaven martyaḥ kurvann ekādaśīṃ nṛpa<br>
      brahma varcasvinaḥ putrā jāyante tasya veśmani<br>
  <font color="GREEN" size="-1">15</font>
  dvādaśyām īhamānasya nityam eva pradṛśyate<br>
      rajataṃ bahu citraṃ ca suvarṇaṃ ca manoramam<br>
  <font color="GREEN" size="-1">16</font>
  jñātīnāṃ tu bhavec chreṣṭhaḥ kurvañ śrāddhaṃ trayodaśīm<br>
      avaśyaṃ tu yuvāno 'sya pramīyante narā gṛhe<br>
  <font color="GREEN" size="-1">17</font>
  yuddhabhāgī bhaven martyaḥ śrāddhaṃ kurvaṃś caturdaśīm<br>
      amāvāsyāṃ tu nivapan sarvān kāmān avāpnuyāt<br>
  <font color="GREEN" size="-1">18</font>
  kṛṣṇapakṣe daśamy ādau varjayitvā caturdaśīm<br>
      śrāddhakarmaṇi tithyaḥ syuḥ praśastā na tathetarāḥ<br>
  <font color="GREEN" size="-1">19</font>
  yathā caivāparaḥ pakṣaḥ pūrvapakṣād viśiṣyate<br>
      tathā śrāddhasya pūrvāhṇād aparāhṇo viśiṣyate<br>
 </td>
 
 </table>
 <p></p><hr>
 <center>
 <a href="mbs13088.htm">Next: Chapter 88</a></center>
 </body>