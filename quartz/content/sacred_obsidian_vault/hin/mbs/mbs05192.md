<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="../maha/index.htm">Mahabharata</a> 
 <a href="index.htm">Index</a> 
 <a href="mbsi05.htm">Book 5 Index</a> 
 <a href="mbs05191.htm">Previous</a> 
 <a href="mbs05193.htm">Next</a> 
 </center>
 <hr>
 
 <center>
 <a href="../m05/index.htm">Book 5 in English</a>
 </center>
 <hr>
 <h1 align="CENTER">The Mahabharata in Sanskrit</h1>
 <h3 align="CENTER">Book 5<br>Chapter 192
 </h3><table width="100%">
 <td width="50%" valign="TOP">
   <font color="GREEN" size="-1">1</font>
   भीष्म उवाच<br>
       ततः शिखण्डिनॊ माता यथातत्त्वं नराधिप<br>
       आचचक्षे महाबाहॊ भर्त्रे कन्यां शिखण्डिनीम<br>
   <font color="GREEN" size="-1">2</font>
  अपुत्रया मया राजन सपत्नीनां भयाद इदम<br>
       कन्या शिखण्डिनी जाता पुरुषॊ वै निवेदितः<br>
   <font color="GREEN" size="-1">3</font>
  तवया चैव नरश्रेष्ठ तन मे परीत्यानुमॊदितम<br>
       पुत्रकर्म कृतं चैव कन्यायाः पार्थिवर्षभ<br>
       भार्या चॊढा तवया राजन दशार्णाधिपतेः सुता<br>
   <font color="GREEN" size="-1">4</font>
  तवया च परागभिहितं देववाक्यार्थदर्शनात<br>
       कन्या भूत्वा पुमान भावीत्य एवं चैतद उपेक्षितम<br>
   <font color="GREEN" size="-1">5</font>
  एतच छरुत्वा दरुपदॊ यज्ञसेनः; सर्वं तत्त्वम मन्त्रविद्भ्यॊ निवेद्य<br>
       मन्त्रं राजा मन्त्रयाम आस राजन; यद यद युक्तं रक्षणे वै परजानाम<br>
   <font color="GREEN" size="-1">6</font>
  संबन्धकं चैव समर्थ्य तस्मिन; दाशार्णके वै नृपतौ नरेन्द्र<br>
       सवयं कृत्वा विप्रलम्भं यथावन; मन्त्रैकाग्रॊ निश्चयं वै जगाम<br>
   <font color="GREEN" size="-1">7</font>
  सवभावगुप्तं नगरम आपत्काले तु भारत<br>
       गॊपयाम आस राजेन्द्र सर्वतः समलंकृतम<br>
   <font color="GREEN" size="-1">8</font>
  आर्तिं च परमां राजा जगाम सह भार्यया<br>
       दशार्णपतिना सार्धं विरॊधे भरतर्षभ<br>
   <font color="GREEN" size="-1">9</font>
  कथं संबन्धिना सार्धं न मे सयाद विग्रहॊ महान<br>
       इति संचिन्त्य मनसा दैवतान्य अर्चयत तदा<br>
   <font color="GREEN" size="-1">10</font>
  तं तु दृष्ट्वा तदा राजन देवी देव परं तथा<br>
      अर्चां परयुञ्जानम अथॊ भार्या वचनम अब्रवीत<br>
  <font color="GREEN" size="-1">11</font>
  देवानां परतिपत्तिश च सत्या साधुमता सदा<br>
      सा तु दुःखार्णवं पराप्य नः सयाद अर्चयतां भृशम<br>
  <font color="GREEN" size="-1">12</font>
  दैवतानि च सर्वाणि पूज्यन्तां भूरिदक्षिणैः<br>
      अग्नयश चापि हूयन्तां दाशार्णप्रतिसेधने<br>
  <font color="GREEN" size="-1">13</font>
  अयुद्धेन निवृत्तिं च मनसा चिन्तयाभिभॊ<br>
      देवतानां परसादेन सर्वम एतद भविष्यति<br>
  <font color="GREEN" size="-1">14</font>
  मन्त्रिभिर मन्त्रितं सार्धं तवया यत पृथुलॊचन<br>
      पुरस्यास्याविनाशाय तच च राजंस तथा कुरु<br>
  <font color="GREEN" size="-1">15</font>
  दैवं हि मानुषॊपेतं भृशं सिध्यति पार्थिव<br>
      परस्परविरॊधात तु नानयॊः सिद्धिर अस्ति वै<br>
  <font color="GREEN" size="-1">16</font>
  तस्माद विधाय नगरे विधानं सचिवैः सह<br>
      अर्चयस्व यथाकामं दैवतानि विशां पते<br>
  <font color="GREEN" size="-1">17</font>
  एवं संभाषमाणौ तौ दृष्ट्वा शॊकपरायणौ<br>
      शिखण्डिनी तदा कन्या वरीडितेव मनस्विनी<br>
  <font color="GREEN" size="-1">18</font>
  ततः सा चिन्तयाम आस मत्कृते दुःखिताव उभौ<br>
      इमाव इति ततश चक्रे मतिं पराणविनाशने<br>
  <font color="GREEN" size="-1">19</font>
  एवं सा निश्चयं कृत्वा भृशं शॊकपरायणा<br>
      जगाम भवनं तयक्त्वा गहनं निर्जनं वनम<br>
  <font color="GREEN" size="-1">20</font>
  यक्षेणर्द्धिमता राजन सथूणाकर्णेन पालितम<br>
      तद्भयाद एव च जनॊ विसर्जयति तद वनम<br>
  <font color="GREEN" size="-1">21</font>
  तत्र सथूणस्य भवनं सुधामृत्तिकलेपनम<br>
      लाजॊल्लापिकधूमाढ्यम उच्चप्राकारतॊरणम<br>
  <font color="GREEN" size="-1">22</font>
  तत परविश्य शिखण्डी सा दरुपदस्यात्मजा नृप<br>
      अनश्नती बहुतिथं शरीरम उपशॊषयत<br>
  <font color="GREEN" size="-1">23</font>
  दर्शयाम आस तां यक्षः सथूणॊ मध्वक्षसंयुतः<br>
      किमर्थॊ ऽयं तवारम्भः करिष्ये बरूहि माचिरम<br>
  <font color="GREEN" size="-1">24</font>
  अशक्यम इति सा यक्षं पुनः पुनर उवाच ह<br>
      करिष्यामीति चैनां स परत्युवाचाथ गुह्यकः<br>
  <font color="GREEN" size="-1">25</font>
  धनेश्वरस्यानुचरॊ वरदॊ ऽसमि नृपात्मजे<br>
      अदेयम अपि दास्यामि बरूहि यत ते विवक्षितम<br>
  <font color="GREEN" size="-1">26</font>
  ततः शिखण्डी तत सर्वम अखिलेन नयवेदयत<br>
      तस्मै यक्षप्रधानाय सथूणाकर्णाय भारत<br>
  <font color="GREEN" size="-1">27</font>
  आपन्नॊ मे पिता यक्ष नचिराद विनशिष्यति<br>
      अभियास्यति संक्रुद्धॊ दशार्णाधिपतिर हि तम<br>
  <font color="GREEN" size="-1">28</font>
  महाबलॊ महॊत्साहः स हेमकवचॊ नृपः<br>
      तस्माद रक्षस्व मां यक्ष पितरं मातरं च मे<br>
  <font color="GREEN" size="-1">29</font>
  परतिज्ञातॊ हि भवता दुःखप्रतिनयॊ मम<br>
      भवेयं पुरुषॊ यक्ष तवत्प्रसादाद अनिन्दितः<br>
  <font color="GREEN" size="-1">30</font>
  यावद एव स राजा वै नॊपयाति पुरं मम<br>
      तावद एव महायक्ष परसादं कुरु गुह्यक<br>
 </td>
 <td width="50%" valign="TOP">
   <font color="GREEN" size="-1">1</font>
   bhīṣma uvāca<br>
       tataḥ śikhaṇḍino mātā yathātattvaṃ narādhipa<br>
       ācacakṣe mahābāho bhartre kanyāṃ śikhaṇḍinīm<br>
   <font color="GREEN" size="-1">2</font>
  aputrayā mayā rājan sapatnīnāṃ bhayād idam<br>
       kanyā śikhaṇḍinī jātā puruṣo vai niveditaḥ<br>
   <font color="GREEN" size="-1">3</font>
  tvayā caiva naraśreṣṭha tan me prītyānumoditam<br>
       putrakarma kṛtaṃ caiva kanyāyāḥ pārthivarṣabha<br>
       bhāryā coḍhā tvayā rājan daśārṇādhipateḥ sutā<br>
   <font color="GREEN" size="-1">4</font>
  tvayā ca prāgabhihitaṃ devavākyārthadarśanāt<br>
       kanyā bhūtvā pumān bhāvīty evaṃ caitad upekṣitam<br>
   <font color="GREEN" size="-1">5</font>
  etac chrutvā drupado yajñasenaḥ; sarvaṃ tattvam mantravidbhyo nivedya<br>
       mantraṃ rājā mantrayām āsa rājan; yad yad yuktaṃ rakṣaṇe vai prajānām<br>
   <font color="GREEN" size="-1">6</font>
  saṃbandhakaṃ caiva samarthya tasmin; dāśārṇake vai nṛpatau narendra<br>
       svayaṃ kṛtvā vipralambhaṃ yathāvan; mantraikāgro niścayaṃ vai jagāma<br>
   <font color="GREEN" size="-1">7</font>
  svabhāvaguptaṃ nagaram āpatkāle tu bhārata<br>
       gopayām āsa rājendra sarvataḥ samalaṃkṛtam<br>
   <font color="GREEN" size="-1">8</font>
  ārtiṃ ca paramāṃ rājā jagāma saha bhāryayā<br>
       daśārṇapatinā sārdhaṃ virodhe bharatarṣabha<br>
   <font color="GREEN" size="-1">9</font>
  kathaṃ saṃbandhinā sārdhaṃ na me syād vigraho mahān<br>
       iti saṃcintya manasā daivatāny arcayat tadā<br>
   <font color="GREEN" size="-1">10</font>
  taṃ tu dṛṣṭvā tadā rājan devī deva paraṃ tathā<br>
      arcāṃ prayuñjānam atho bhāryā vacanam abravīt<br>
  <font color="GREEN" size="-1">11</font>
  devānāṃ pratipattiś ca satyā sādhumatā sadā<br>
      sā tu duḥkhārṇavaṃ prāpya naḥ syād arcayatāṃ bhṛśam<br>
  <font color="GREEN" size="-1">12</font>
  daivatāni ca sarvāṇi pūjyantāṃ bhūridakṣiṇaiḥ<br>
      agnayaś cāpi hūyantāṃ dāśārṇapratisedhane<br>
  <font color="GREEN" size="-1">13</font>
  ayuddhena nivṛttiṃ ca manasā cintayābhibho<br>
      devatānāṃ prasādena sarvam etad bhaviṣyati<br>
  <font color="GREEN" size="-1">14</font>
  mantribhir mantritaṃ sārdhaṃ tvayā yat pṛthulocana<br>
      purasyāsyāvināśāya tac ca rājaṃs tathā kuru<br>
  <font color="GREEN" size="-1">15</font>
  daivaṃ hi mānuṣopetaṃ bhṛśaṃ sidhyati pārthiva<br>
      parasparavirodhāt tu nānayoḥ siddhir asti vai<br>
  <font color="GREEN" size="-1">16</font>
  tasmād vidhāya nagare vidhānaṃ sacivaiḥ saha<br>
      arcayasva yathākāmaṃ daivatāni viśāṃ pate<br>
  <font color="GREEN" size="-1">17</font>
  evaṃ saṃbhāṣamāṇau tau dṛṣṭvā śokaparāyaṇau<br>
      śikhaṇḍinī tadā kanyā vrīḍiteva manasvinī<br>
  <font color="GREEN" size="-1">18</font>
  tataḥ sā cintayām āsa matkṛte duḥkhitāv ubhau<br>
      imāv iti tataś cakre matiṃ prāṇavināśane<br>
  <font color="GREEN" size="-1">19</font>
  evaṃ sā niścayaṃ kṛtvā bhṛśaṃ śokaparāyaṇā<br>
      jagāma bhavanaṃ tyaktvā gahanaṃ nirjanaṃ vanam<br>
  <font color="GREEN" size="-1">20</font>
  yakṣeṇarddhimatā rājan sthūṇākarṇena pālitam<br>
      tadbhayād eva ca jano visarjayati tad vanam<br>
  <font color="GREEN" size="-1">21</font>
  tatra sthūṇasya bhavanaṃ sudhāmṛttikalepanam<br>
      lājollāpikadhūmāḍhyam uccaprākāratoraṇam<br>
  <font color="GREEN" size="-1">22</font>
  tat praviśya śikhaṇḍī sā drupadasyātmajā nṛpa<br>
      anaśnatī bahutithaṃ śarīram upaśoṣayat<br>
  <font color="GREEN" size="-1">23</font>
  darśayām āsa tāṃ yakṣaḥ sthūṇo madhvakṣasaṃyutaḥ<br>
      kimartho 'yaṃ tavārambhaḥ kariṣye brūhi māciram<br>
  <font color="GREEN" size="-1">24</font>
  aśakyam iti sā yakṣaṃ punaḥ punar uvāca ha<br>
      kariṣyāmīti caināṃ sa pratyuvācātha guhyakaḥ<br>
  <font color="GREEN" size="-1">25</font>
  dhaneśvarasyānucaro varado 'smi nṛpātmaje<br>
      adeyam api dāsyāmi brūhi yat te vivakṣitam<br>
  <font color="GREEN" size="-1">26</font>
  tataḥ śikhaṇḍī tat sarvam akhilena nyavedayat<br>
      tasmai yakṣapradhānāya sthūṇākarṇāya bhārata<br>
  <font color="GREEN" size="-1">27</font>
  āpanno me pitā yakṣa nacirād vinaśiṣyati<br>
      abhiyāsyati saṃkruddho daśārṇādhipatir hi tam<br>
  <font color="GREEN" size="-1">28</font>
  mahābalo mahotsāhaḥ sa hemakavaco nṛpaḥ<br>
      tasmād rakṣasva māṃ yakṣa pitaraṃ mātaraṃ ca me<br>
  <font color="GREEN" size="-1">29</font>
  pratijñāto hi bhavatā duḥkhapratinayo mama<br>
      bhaveyaṃ puruṣo yakṣa tvatprasādād aninditaḥ<br>
  <font color="GREEN" size="-1">30</font>
  yāvad eva sa rājā vai nopayāti puraṃ mama<br>
      tāvad eva mahāyakṣa prasādaṃ kuru guhyaka<br>
 </td>
 
 </table>
 <p></p><hr>
 <center>
 <a href="mbs05193.htm">Next: Chapter 193</a></center>
 </body>