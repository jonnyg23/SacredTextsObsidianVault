<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="../maha/index.htm">Mahabharata</a> 
 <a href="index.htm">Index</a> 
 <a href="mbsi12.htm">Book 12 Index</a> 
 <a href="mbs12159.htm">Previous</a> 
 <a href="mbs12161.htm">Next</a> 
 </center>
 <hr>
 
 <center>
 <a href="../m12/index.htm">Book 12 in English</a>
 </center>
 <hr>
 <h1 align="CENTER">The Mahabharata in Sanskrit</h1>
 <h3 align="CENTER">Book 12<br>Chapter 160
 </h3><table width="100%">
 <td width="50%" valign="TOP">
   <font color="GREEN" size="-1">1</font>
   [व]<br>
       कथान्तरम अथासाद्य खड्गयुद्धविशारदः<br>
       नकुलः शरतल्पस्थम इदम आह पितामहम<br>
   <font color="GREEN" size="-1">2</font>
  धनुः परहरणं शरेष्ठम इति वादः पितामह<br>
       मतस तु मम धर्मज्ञ खड्ग एव सुसंशितः<br>
   <font color="GREEN" size="-1">3</font>
  विशीर्णे कार्मुके राजन परक्षीणेषु च वाजिषु<br>
       खड्गेन शक्यते युद्धे साध्व आत्मा परिरक्षितुम<br>
   <font color="GREEN" size="-1">4</font>
  शरासनधरांश चैव गदा शक्तिधरांस तथा<br>
       एकः खड्गधरॊ वीरः समर्थः परतिबाधितुम<br>
   <font color="GREEN" size="-1">5</font>
  अत्र मे संशयश चैव कौतूहलम अतीव च<br>
       किं सवित परहरणं शरेष्ठं सर्वयुद्धेषु पार्थिव<br>
   <font color="GREEN" size="-1">6</font>
  कथं चॊत्पादितः खड्गः कस्यार्थाय च केन वा<br>
       पूर्वाचार्यं च खड्गस्य परब्रूहि परपितामह<br>
   <font color="GREEN" size="-1">7</font>
  तस्य तद वचनं शरुत्वा माद्रीपुत्रस्य धीमतः<br>
       सर्वकौशल संयुक्तं सूक्ष्मचित्रार्थवच छुभम<br>
   <font color="GREEN" size="-1">8</font>
  ततस तस्यॊत्तरं वाक्यं सवरवर्णॊपपादितम<br>
       शिक्षा नयायॊपसंपन्नं दरॊणशिष्याय पृच्छते<br>
   <font color="GREEN" size="-1">9</font>
  उवाच सर्वधर्मज्ञॊ धनुर्वेदस्य पारगः<br>
       शरतल्पगतॊ भीष्मॊ नकुलाय महात्मने<br>
   <font color="GREEN" size="-1">10</font>
  तत्त्वं शृणुष्व माद्रेय यद एतत परिपृच्छसि<br>
      परबॊधितॊ ऽसमि भवता धातुमान इव पर्वतः<br>
  <font color="GREEN" size="-1">11</font>
  सलिलैकार्णवं तात पुरा सर्वम अभूद इदम<br>
      निष्प्रकम्पम अनाकाशम अनिर्देश्य महीतलम<br>
  <font color="GREEN" size="-1">12</font>
  तमः संवृतम अस्पर्शम अतिगम्भीर दर्शनम<br>
      निःशब्दं चाप्रमेयं च तत्र जज्ञे पितामहः<br>
  <font color="GREEN" size="-1">13</font>
  सॊ ऽसृजद वायुम अग्निं च भास्करं चापि वीर्यवान<br>
      आकाशम असृजच चॊर्ध्वम अधॊ भूमिं च नैरृतिम<br>
  <font color="GREEN" size="-1">14</font>
  नभः स चन्द्र तारं च नक्षत्राणि गरहांस तथा<br>
      संवत्सरान अहॊरात्रान ऋतून अथ लवान कषणान<br>
  <font color="GREEN" size="-1">15</font>
  ततः शरीरं लॊकस्थं सथापयित्वा पितामहः<br>
      जनयाम आस भगवान पुत्रान उत्तमतेजसः<br>
  <font color="GREEN" size="-1">16</font>
  मरीचिम ऋषिम अत्रिं च पुलस्त्यं पुलहं करतुम<br>
      वसिष्ठाङ्गिरसौ चॊभौ रुद्रं च परभुम ईश्वरम<br>
  <font color="GREEN" size="-1">17</font>
  पराचेतसस तथा दक्षः कन्या षष्ठिम अजीजनत<br>
      ता वै बरह्मर्षयः सर्वाः परजार्थं परतिपेदिरे<br>
  <font color="GREEN" size="-1">18</font>
  ताभ्यॊ विश्वानि भूतानि देवाः पितृगणास तथा<br>
      गन्धर्वाप्सरसश चैव रक्षांसि विविधानि च<br>
  <font color="GREEN" size="-1">19</font>
  पतत्रिमृगमीनाश च पलवंगाश च महॊरगाः<br>
      नानाकृति बलाश चान्ये जलक्षितिविचारिणः<br>
  <font color="GREEN" size="-1">20</font>
  औद्भिदाः सवेदजाश चैव अण्डजाश च जरायुजाः<br>
      जज्ञे तात तथा सर्वं जगत सथावरजङ्गमम<br>
  <font color="GREEN" size="-1">21</font>
  भूतसर्गम इमं कृत्वा सर्वलॊकपितामहः<br>
      शाश्वतं वेद पठितं धर्मं च युयुजे पुनः<br>
  <font color="GREEN" size="-1">22</font>
  तस्मिन धर्मे सथिता देवाः सहाचार्य पुरॊहिताः<br>
      आदित्या वसवॊ रुद्राः स साध्या मरुद अश्विनः<br>
  <font color="GREEN" size="-1">23</font>
  भृग्वत्र्य अङ्गिरसः सिद्धाः काश्यपश च तपॊधनः<br>
      वसिष्ठ गौतमागस्त्यास तथा नारद पर्वतौ<br>
  <font color="GREEN" size="-1">24</font>
  ऋषयॊ वालखिल्याश च परभासाः सिकतास तथा<br>
      घृताचाः सॊमवायव्या वैखानस मरीचिपाः<br>
  <font color="GREEN" size="-1">25</font>
  अकृष्टाश चैव हंसाश च ऋषयॊ ऽथाग्नियॊनिजाः<br>
      वानप्रस्थाः पृश्नयश च सथिता बरह्मानुशासने<br>
  <font color="GREEN" size="-1">26</font>
  दानवेन्द्रास तव अतिक्रम्य तत पितामह शासनम<br>
      धर्मस्यापचयं चक्रुः करॊधलॊभ समन्विताः<br>
  <font color="GREEN" size="-1">27</font>
  हिरण्यकशिपुश चैव हिरण्याक्षॊ विरॊचनः<br>
      शम्बरॊ विप्रचित्तिश च परह्रादॊ नमुचिर बलिः<br>
  <font color="GREEN" size="-1">28</font>
  एते चान्ये च बहवः सगणा दैत्यदानवाः<br>
      धर्मसेतुम अतिक्रम्य रेमिरे ऽधर्मनिश्चयाः<br>
  <font color="GREEN" size="-1">29</font>
  सर्वे सम तुल्यजातीया यथा देवास तथा वयम<br>
      इत्य एवं हेतुम आस्थाय सपर्धमानाः सुरर्षिभिः<br>
  <font color="GREEN" size="-1">30</font>
  न परियं नाप्य अनुक्रॊशं चक्रुर भूतेषु भारत<br>
      तरीन उपायान अतिक्रम्य दण्डेन रुरुधुः परजाः<br>
      न जग्मुः संविदं तैश च दर्पाद असुरसत्तमाः<br>
  <font color="GREEN" size="-1">31</font>
  अथ वै भगवान बरह्मा बरह्मर्षिभिर उपस्थितः<br>
      तदा हिमवतः पृष्ठे सुरम्ये पद्मतारके<br>
  <font color="GREEN" size="-1">32</font>
  शतयॊजनविस्तारे मणिमुक्ता चयाचिते<br>
      तस्मिन गिरिवरे पुत्र पुष्पितद्रुमकानने<br>
      तस्थौ स विबुधश्रेष्ठॊ बरह्मा लॊकार्थ सिद्धये<br>
  <font color="GREEN" size="-1">33</font>
  ततॊ वर्षसहस्रान्ते वितानम अकरॊत परभुः<br>
      विधिना कल्पदृष्टेन यथॊक्तेनॊपपादितम<br>
  <font color="GREEN" size="-1">34</font>
  ऋषिभिर यज्ञपटुभिर यथावत कर्म कर्तृभिः<br>
      मरुद्भिः परिसंस्तीर्णं दीप्यमानैश च पावकैः<br>
  <font color="GREEN" size="-1">35</font>
  काञ्चनैर यज्ञभाण्डैश च भराजिष्णुभिर अलंकृतम<br>
      वृतं देवगणैश चैव परबभौ यज्ञमण्डलम<br>
  <font color="GREEN" size="-1">36</font>
  तथा बरह्मर्षिभिश चैव सदस्यैर उपशॊभितम<br>
      तत्र घॊरतमं वृत्तम ऋषीणां मे परिश्रुतम<br>
  <font color="GREEN" size="-1">37</font>
  चन्द्रमा विमलं वयॊम यथाभ्युदित तारकम<br>
      विदार्याग्निं तथा भूतम उत्थितं शरूयते ततः<br>
  <font color="GREEN" size="-1">38</font>
  नीलॊत्पलसवर्णाभं तीक्ष्णदंष्ट्रं कृशॊदरम<br>
      परांशु दुर्दर्शनं चैवाप्य अतितेजस तथैव च<br>
  <font color="GREEN" size="-1">39</font>
  तस्मिन्न उत्पतमाने च परचचाल वसुंधरा<br>
      तत्रॊर्मि कलिलावर्तश चुक्षुभे च महार्णवः<br>
  <font color="GREEN" size="-1">40</font>
  पेतुर उल्का महॊत्पाताः शाखाश च मुमुचुर दरुमाः<br>
      अप्रसन्ना दिशः सर्वाः पवनश चाशिवॊ ववौ<br>
      मुहुर मुहुश च भूतानि पराव्यथन्त भयात तथा<br>
  <font color="GREEN" size="-1">41</font>
  ततः सुतुमुलं दृष्ट्वा तद अद्भुतम उपस्थितम<br>
      महर्षिसुरगन्धर्वान उवाचेदं पितामहः<br>
  <font color="GREEN" size="-1">42</font>
  मयैतच चिन्तितं भूतम असिर नामैष वीर्यवान<br>
      रक्षणार्थाय लॊकस्य वधाय च सुरद्विषाम<br>
  <font color="GREEN" size="-1">43</font>
  ततस तद रूपम उत्सृज्य बभौ निस्त्रिंश एव सः<br>
      विमलस तीक्ष्णधारश च कालान्तक इवॊद्यतः<br>
  <font color="GREEN" size="-1">44</font>
  ततस तं शितिकण्ठाय रुद्रायर्षभ केतवे<br>
      बरह्मा ददाव असिं दीप्तम अधर्मप्रतिवारणम<br>
  <font color="GREEN" size="-1">45</font>
  ततः स भगवान रुद्रॊ बरह्मर्षिगणसंस्तुतः<br>
      परगृह्यासिम अमेयात्मा रूपम अन्यच चकार ह<br>
  <font color="GREEN" size="-1">46</font>
  चतुर्बाहुः सपृशन मूर्ध्ना भूस्थितॊ ऽपि नभस्तलम<br>
      ऊर्ध्वदृष्टिर महालिङ्गॊ मुखाज जवालाः समुत्सृजन<br>
      विकुर्वन बहुधा वर्णान नीलपाण्डुर लॊहितान<br>
  <font color="GREEN" size="-1">47</font>
  बिभ्रत कृष्णाजिनं वासॊ हेमप्रवर तारकम<br>
      नेत्रं चैकं ललाटेन भास्करप्रतिमं महत<br>
      शुशुभाते च विमले दवे नेत्रे कृष्णपिङ्गले<br>
  <font color="GREEN" size="-1">48</font>
  ततॊ देवॊ महादेवः शूलपाणिर भगाक्षि हा<br>
      संप्रगृह्य तु निस्त्रिंशं कालार्कानल संनिभम<br>
  <font color="GREEN" size="-1">49</font>
  तरिकूटं चर्म चॊद्यम्य स विद्युतम इवाम्बुदम<br>
      चचार विविधान मार्गान महाबलपराक्रमः<br>
      विधुन्वन्न असिम आकाशे दानवान्त चिकीर्षया<br>
  <font color="GREEN" size="-1">50</font>
  तस्य नादं विनदतॊ महाहासं च मुञ्चतः<br>
      बभौ परतिभयं रूपं तदा रुद्रस्य भारत<br>
  <font color="GREEN" size="-1">51</font>
  तद रूपधारिणं रुद्रं रौद्रकर्म चिकीर्षवः<br>
      निशम्य दानवाः सर्वे हृष्टाः समभिदुद्रुवुः<br>
  <font color="GREEN" size="-1">52</font>
  अश्मभिश चाप्य अवर्षन्त परदीप्तैश च तथॊल्मुकैः<br>
      घॊरैः परहरणैश चान्यैः शितधारैर अयॊमुखैः<br>
  <font color="GREEN" size="-1">53</font>
  ततस तद दानवानीकं संप्रणेतारम अच्युतम<br>
      रुद्र खड्गबलॊद्धूतं परचचाल मुमॊह च<br>
  <font color="GREEN" size="-1">54</font>
  चित्रं शीघ्रतरत्वाच च चरन्तम असि धारिणम<br>
      तम एकम असुराः सर्वे सहस्रम इति मेनिरे<br>
  <font color="GREEN" size="-1">55</font>
  छिन्दन भिन्दन रुजन कृन्तन दारयन परमथन्न अपि<br>
      अचरद दैत्य संघेषु रुद्रॊ ऽगनिर इव कक्षगः<br>
  <font color="GREEN" size="-1">56</font>
  असि वेगप्ररुग्णास ते छिन्नबाहूरुवक्षसः<br>
      संप्रकृत्तॊत्तमाङ्गाश च पेतुर उर्व्यां महासुराः<br>
  <font color="GREEN" size="-1">57</font>
  अपरे दानवा भग्ना रुद्र घातावपीडिताः<br>
      अन्यॊन्यम अभिनर्दन्तॊ दिशः संप्रतिपेदिरे<br>
  <font color="GREEN" size="-1">58</font>
  भूमिं के चित परविविशुः पर्वतान अपरे तथा<br>
      अपरे जग्मुर आकाशम अपरे ऽमभः समाविशन<br>
  <font color="GREEN" size="-1">59</font>
  तस्मिन महति संवृत्ते समरे भृशदारुणे<br>
      बभौ भूमिः परतिभया तदा रुधिरकर्दमा<br>
  <font color="GREEN" size="-1">60</font>
  दानवानां शरीरैश च महद्भिः शॊणितॊक्षितैः<br>
      समाकीर्णा महाबाहॊ शैलैर इव स किंशुकैः<br>
  <font color="GREEN" size="-1">61</font>
  रुधिरेण परिक्लिन्ना परबभौ वसुधा तदा<br>
      रक्तार्द्र वसना शयामा नारीव मदविह्वला<br>
  <font color="GREEN" size="-1">62</font>
  स रुद्रॊ दानवान हत्वा कृत्वा धर्मॊत्तरं जगत<br>
      रौद्रं रूपं विहायाशु चक्रे रूपं शिवं शिवः<br>
  <font color="GREEN" size="-1">63</font>
  ततॊ महर्षयः सर्वे सर्वे देवगणास तथा<br>
      जयेनाद्भुत कल्पेन देवदेवम अथार्चयन<br>
  <font color="GREEN" size="-1">64</font>
  ततः स भगवान रुद्रॊ दानव कषतजॊक्षितम<br>
      असिं धर्मस्य गॊप्तारं ददौ सत्कृत्य विष्णवे<br>
  <font color="GREEN" size="-1">65</font>
  विष्णुर मरीचये परादान मरीचिर भगवांश च तम<br>
      महर्षिभ्यॊ ददौ खड्गम ऋषयॊ वासवाय तु<br>
  <font color="GREEN" size="-1">66</font>
  महेन्द्रॊ लॊकपालेभ्यॊ लॊकपालास तु पुत्रक<br>
      मनवे सूर्यपुत्राय ददुः खड्गं सुविस्तरम<br>
  <font color="GREEN" size="-1">67</font>
  ऊचुश चैनं तथैवाद्यं मानुषाणां तवम ईश्वरः<br>
      असिना धर्मगर्भेण पालयस्व परजा इति<br>
  <font color="GREEN" size="-1">68</font>
  धर्मसेतुम अतिक्रान्ताः सूक्ष्मस्थूलार्थ कारणात<br>
      विभज्य दण्डं रक्ष्याः सयुर धर्मतॊ न यदृच्छया<br>
  <font color="GREEN" size="-1">69</font>
  दुर्वाचा निग्रहॊ दण्डॊ हिरण्यबहुलस तथा<br>
      वयङ्गनं च शरीरस्य वधॊ वानल्प कारणात<br>
  <font color="GREEN" size="-1">70</font>
  असेर एतानि रूपाणि दुर्वाचादीनि निर्दिशेत<br>
      असेर एव परमाणानि परिमाण वयतिक्रमात<br>
  <font color="GREEN" size="-1">71</font>
  अधिसृज्याथ पुत्रं सवं परजानाम अधिपं ततः<br>
      मनुः परजानां रक्षार्थं कषुपाय परददाव असिम<br>
  <font color="GREEN" size="-1">72</font>
  कषुपाज जग्राह चेक्ष्वाकुर इष्क्वाकॊश च पुरूरवाः<br>
      आयुश च तस्माल लेभे तं नहुषश च ततॊ भुवि<br>
  <font color="GREEN" size="-1">73</font>
  ययातिर नहुषाच चापि पूरुस तस्माच च लब्धवान<br>
      आमूर्तरयसस तस्मात ततॊ भूमिशयॊ नृपः<br>
  <font color="GREEN" size="-1">74</font>
  भरतश चापि दौःषन्तिर लेभे भूमिशयाद असिम<br>
      तस्माच च लेभे धर्मज्ञॊ राजन्न ऐडबिडस तथा<br>
  <font color="GREEN" size="-1">75</font>
  ततश चैडबिडाल लेभे धुन्धुमारॊ जनेश्वरः<br>
      धुन्धुमाराच च काम्बॊजॊ मुचुकुन्दस ततॊ ऽलभत<br>
  <font color="GREEN" size="-1">76</font>
  मुचुकुन्दान मरुत्तश च मरुत्ताद अपि रैवतः<br>
      रैवताद युवनाश्वश च युवनाश्वात ततॊ रघुः<br>
  <font color="GREEN" size="-1">77</font>
  इष्क्वाकु वंशजस तस्माद धरिणाश्वः परतापवान<br>
      हरिणाश्वाद असिं लेभे शुनकः शुनकाद अपि<br>
  <font color="GREEN" size="-1">78</font>
  उशीनरॊ वै धर्मात्मा तस्माद भॊजाः स यादवाः<br>
      यदुभ्यश च शिबिर लेभे शिबेश चापि परतर्दनः<br>
  <font color="GREEN" size="-1">79</font>
  परतर्दनाद अष्टकश च रुशद अश्वॊ ऽषटकाद अपि<br>
      रुशद अश्वाद भरद्वाजॊ दरॊणस तस्मात कृपस ततः<br>
      ततस तवं भरातृभिः सार्धं परमासिम अवाप्तवान<br>
  <font color="GREEN" size="-1">80</font>
  कृत्तिकाश चास्य नक्षत्रम असेर अग्निश च दैवतम<br>
      रॊहिण्यॊ गॊत्रम अस्याथ रुद्रश च गुरुर उत्तमः<br>
  <font color="GREEN" size="-1">81</font>
  असेर अष्टौ च नामानि रहस्यानि निबॊध मे<br>
      पाण्डवेय सदा यानि कीर्तयँल लभते जयम<br>
  <font color="GREEN" size="-1">82</font>
  असिर विशसनः खड्गस तीक्ष्णवर्त्मा दुरासदः<br>
      शरीगर्भॊ विजयश चैव धर्मपालस तथैव च<br>
  <font color="GREEN" size="-1">83</font>
  अग्र्यः परहरणानां च खड्गॊ माद्रवतीसुत<br>
      महेश्वर परणीतश च पुराणे निश्चयं गतः<br>
  <font color="GREEN" size="-1">84</font>
  पृथुस तूत्पादयाम आस धनुर आद्यम अरिंदम<br>
      तेनेयं पृथिवी पूर्वं वैन्येन परिरक्षिता<br>
  <font color="GREEN" size="-1">85</font>
  तद एतद आर्षं माद्रेय परमाणं कर्तुम अर्हसि<br>
      असेश च पूजा कर्तव्या सदा युद्धविशारदैः<br>
  <font color="GREEN" size="-1">86</font>
  इत्य एष परथमः कल्पॊ वयाख्यातस ते सुविस्तरः<br>
      असेर उत्पत्तिसंसर्गॊ यथावद भरतर्षभ<br>
  <font color="GREEN" size="-1">87</font>
  सर्वथैतद इह शरुत्वा खड्गसाधनम उत्तमम<br>
      लभते पुरुषः कीर्तिं परेत्य चानन्त्यम अश्नुते<br>
 </td>
 <td width="50%" valign="TOP">
   <font color="GREEN" size="-1">1</font>
   [v]<br>
       kathāntaram athāsādya khaḍgayuddhaviśāradaḥ<br>
       nakulaḥ śaratalpastham idam āha pitāmaham<br>
   <font color="GREEN" size="-1">2</font>
  dhanuḥ praharaṇaṃ śreṣṭham iti vādaḥ pitāmaha<br>
       matas tu mama dharmajña khaḍga eva susaṃśitaḥ<br>
   <font color="GREEN" size="-1">3</font>
  viśīrṇe kārmuke rājan prakṣīṇeṣu ca vājiṣu<br>
       khaḍgena śakyate yuddhe sādhv ātmā parirakṣitum<br>
   <font color="GREEN" size="-1">4</font>
  śarāsanadharāṃś caiva gadā śaktidharāṃs tathā<br>
       ekaḥ khaḍgadharo vīraḥ samarthaḥ pratibādhitum<br>
   <font color="GREEN" size="-1">5</font>
  atra me saṃśayaś caiva kautūhalam atīva ca<br>
       kiṃ svit praharaṇaṃ śreṣṭhaṃ sarvayuddheṣu pārthiva<br>
   <font color="GREEN" size="-1">6</font>
  kathaṃ cotpāditaḥ khaḍgaḥ kasyārthāya ca kena vā<br>
       pūrvācāryaṃ ca khaḍgasya prabrūhi prapitāmaha<br>
   <font color="GREEN" size="-1">7</font>
  tasya tad vacanaṃ śrutvā mādrīputrasya dhīmataḥ<br>
       sarvakauśala saṃyuktaṃ sūkṣmacitrārthavac chubham<br>
   <font color="GREEN" size="-1">8</font>
  tatas tasyottaraṃ vākyaṃ svaravarṇopapāditam<br>
       śikṣā nyāyopasaṃpannaṃ droṇaśiṣyāya pṛcchate<br>
   <font color="GREEN" size="-1">9</font>
  uvāca sarvadharmajño dhanurvedasya pāragaḥ<br>
       śaratalpagato bhīṣmo nakulāya mahātmane<br>
   <font color="GREEN" size="-1">10</font>
  tattvaṃ śṛṇuṣva mādreya yad etat paripṛcchasi<br>
      prabodhito 'smi bhavatā dhātumān iva parvataḥ<br>
  <font color="GREEN" size="-1">11</font>
  salilaikārṇavaṃ tāta purā sarvam abhūd idam<br>
      niṣprakampam anākāśam anirdeśya mahītalam<br>
  <font color="GREEN" size="-1">12</font>
  tamaḥ saṃvṛtam asparśam atigambhīra darśanam<br>
      niḥśabdaṃ cāprameyaṃ ca tatra jajñe pitāmahaḥ<br>
  <font color="GREEN" size="-1">13</font>
  so 'sṛjad vāyum agniṃ ca bhāskaraṃ cāpi vīryavān<br>
      ākāśam asṛjac cordhvam adho bhūmiṃ ca nairṛtim<br>
  <font color="GREEN" size="-1">14</font>
  nabhaḥ sa candra tāraṃ ca nakṣatrāṇi grahāṃs tathā<br>
      saṃvatsarān ahorātrān ṛtūn atha lavān kṣaṇān<br>
  <font color="GREEN" size="-1">15</font>
  tataḥ śarīraṃ lokasthaṃ sthāpayitvā pitāmahaḥ<br>
      janayām āsa bhagavān putrān uttamatejasaḥ<br>
  <font color="GREEN" size="-1">16</font>
  marīcim ṛṣim atriṃ ca pulastyaṃ pulahaṃ kratum<br>
      vasiṣṭhāṅgirasau cobhau rudraṃ ca prabhum īśvaram<br>
  <font color="GREEN" size="-1">17</font>
  prācetasas tathā dakṣaḥ kanyā ṣaṣṭhim ajījanat<br>
      tā vai brahmarṣayaḥ sarvāḥ prajārthaṃ pratipedire<br>
  <font color="GREEN" size="-1">18</font>
  tābhyo viśvāni bhūtāni devāḥ pitṛgaṇās tathā<br>
      gandharvāpsarasaś caiva rakṣāṃsi vividhāni ca<br>
  <font color="GREEN" size="-1">19</font>
  patatrimṛgamīnāś ca plavaṃgāś ca mahoragāḥ<br>
      nānākṛti balāś cānye jalakṣitivicāriṇaḥ<br>
  <font color="GREEN" size="-1">20</font>
  audbhidāḥ svedajāś caiva aṇḍajāś ca jarāyujāḥ<br>
      jajñe tāta tathā sarvaṃ jagat sthāvarajaṅgamam<br>
  <font color="GREEN" size="-1">21</font>
  bhūtasargam imaṃ kṛtvā sarvalokapitāmahaḥ<br>
      śāśvataṃ veda paṭhitaṃ dharmaṃ ca yuyuje punaḥ<br>
  <font color="GREEN" size="-1">22</font>
  tasmin dharme sthitā devāḥ sahācārya purohitāḥ<br>
      ādityā vasavo rudrāḥ sa sādhyā marud aśvinaḥ<br>
  <font color="GREEN" size="-1">23</font>
  bhṛgvatry aṅgirasaḥ siddhāḥ kāśyapaś ca tapodhanaḥ<br>
      vasiṣṭha gautamāgastyās tathā nārada parvatau<br>
  <font color="GREEN" size="-1">24</font>
  ṛṣayo vālakhilyāś ca prabhāsāḥ sikatās tathā<br>
      ghṛtācāḥ somavāyavyā vaikhānasa marīcipāḥ<br>
  <font color="GREEN" size="-1">25</font>
  akṛṣṭāś caiva haṃsāś ca ṛṣayo 'thāgniyonijāḥ<br>
      vānaprasthāḥ pṛśnayaś ca sthitā brahmānuśāsane<br>
  <font color="GREEN" size="-1">26</font>
  dānavendrās tv atikramya tat pitāmaha śāsanam<br>
      dharmasyāpacayaṃ cakruḥ krodhalobha samanvitāḥ<br>
  <font color="GREEN" size="-1">27</font>
  hiraṇyakaśipuś caiva hiraṇyākṣo virocanaḥ<br>
      śambaro vipracittiś ca prahrādo namucir baliḥ<br>
  <font color="GREEN" size="-1">28</font>
  ete cānye ca bahavaḥ sagaṇā daityadānavāḥ<br>
      dharmasetum atikramya remire 'dharmaniścayāḥ<br>
  <font color="GREEN" size="-1">29</font>
  sarve sma tulyajātīyā yathā devās tathā vayam<br>
      ity evaṃ hetum āsthāya spardhamānāḥ surarṣibhiḥ<br>
  <font color="GREEN" size="-1">30</font>
  na priyaṃ nāpy anukrośaṃ cakrur bhūteṣu bhārata<br>
      trīn upāyān atikramya daṇḍena rurudhuḥ prajāḥ<br>
      na jagmuḥ saṃvidaṃ taiś ca darpād asurasattamāḥ<br>
  <font color="GREEN" size="-1">31</font>
  atha vai bhagavān brahmā brahmarṣibhir upasthitaḥ<br>
      tadā himavataḥ pṛṣṭhe suramye padmatārake<br>
  <font color="GREEN" size="-1">32</font>
  śatayojanavistāre maṇimuktā cayācite<br>
      tasmin girivare putra puṣpitadrumakānane<br>
      tasthau sa vibudhaśreṣṭho brahmā lokārtha siddhaye<br>
  <font color="GREEN" size="-1">33</font>
  tato varṣasahasrānte vitānam akarot prabhuḥ<br>
      vidhinā kalpadṛṣṭena yathoktenopapāditam<br>
  <font color="GREEN" size="-1">34</font>
  ṛṣibhir yajñapaṭubhir yathāvat karma kartṛbhiḥ<br>
      marudbhiḥ parisaṃstīrṇaṃ dīpyamānaiś ca pāvakaiḥ<br>
  <font color="GREEN" size="-1">35</font>
  kāñcanair yajñabhāṇḍaiś ca bhrājiṣṇubhir alaṃkṛtam<br>
      vṛtaṃ devagaṇaiś caiva prababhau yajñamaṇḍalam<br>
  <font color="GREEN" size="-1">36</font>
  tathā brahmarṣibhiś caiva sadasyair upaśobhitam<br>
      tatra ghoratamaṃ vṛttam ṛṣīṇāṃ me pariśrutam<br>
  <font color="GREEN" size="-1">37</font>
  candramā vimalaṃ vyoma yathābhyudita tārakam<br>
      vidāryāgniṃ tathā bhūtam utthitaṃ śrūyate tataḥ<br>
  <font color="GREEN" size="-1">38</font>
  nīlotpalasavarṇābhaṃ tīkṣṇadaṃṣṭraṃ kṛśodaram<br>
      prāṃśu durdarśanaṃ caivāpy atitejas tathaiva ca<br>
  <font color="GREEN" size="-1">39</font>
  tasminn utpatamāne ca pracacāla vasuṃdharā<br>
      tatrormi kalilāvartaś cukṣubhe ca mahārṇavaḥ<br>
  <font color="GREEN" size="-1">40</font>
  petur ulkā mahotpātāḥ śākhāś ca mumucur drumāḥ<br>
      aprasannā diśaḥ sarvāḥ pavanaś cāśivo vavau<br>
      muhur muhuś ca bhūtāni prāvyathanta bhayāt tathā<br>
  <font color="GREEN" size="-1">41</font>
  tataḥ sutumulaṃ dṛṣṭvā tad adbhutam upasthitam<br>
      maharṣisuragandharvān uvācedaṃ pitāmahaḥ<br>
  <font color="GREEN" size="-1">42</font>
  mayaitac cintitaṃ bhūtam asir nāmaiṣa vīryavān<br>
      rakṣaṇārthāya lokasya vadhāya ca suradviṣām<br>
  <font color="GREEN" size="-1">43</font>
  tatas tad rūpam utsṛjya babhau nistriṃśa eva saḥ<br>
      vimalas tīkṣṇadhāraś ca kālāntaka ivodyataḥ<br>
  <font color="GREEN" size="-1">44</font>
  tatas taṃ śitikaṇṭhāya rudrāyarṣabha ketave<br>
      brahmā dadāv asiṃ dīptam adharmaprativāraṇam<br>
  <font color="GREEN" size="-1">45</font>
  tataḥ sa bhagavān rudro brahmarṣigaṇasaṃstutaḥ<br>
      pragṛhyāsim ameyātmā rūpam anyac cakāra ha<br>
  <font color="GREEN" size="-1">46</font>
  caturbāhuḥ spṛśan mūrdhnā bhūsthito 'pi nabhastalam<br>
      ūrdhvadṛṣṭir mahāliṅgo mukhāj jvālāḥ samutsṛjan<br>
      vikurvan bahudhā varṇān nīlapāṇḍura lohitān<br>
  <font color="GREEN" size="-1">47</font>
  bibhrat kṛṣṇājinaṃ vāso hemapravara tārakam<br>
      netraṃ caikaṃ lalāṭena bhāskarapratimaṃ mahat<br>
      śuśubhāte ca vimale dve netre kṛṣṇapiṅgale<br>
  <font color="GREEN" size="-1">48</font>
  tato devo mahādevaḥ śūlapāṇir bhagākṣi hā<br>
      saṃpragṛhya tu nistriṃśaṃ kālārkānala saṃnibham<br>
  <font color="GREEN" size="-1">49</font>
  trikūṭaṃ carma codyamya sa vidyutam ivāmbudam<br>
      cacāra vividhān mārgān mahābalaparākramaḥ<br>
      vidhunvann asim ākāśe dānavānta cikīrṣayā<br>
  <font color="GREEN" size="-1">50</font>
  tasya nādaṃ vinadato mahāhāsaṃ ca muñcataḥ<br>
      babhau pratibhayaṃ rūpaṃ tadā rudrasya bhārata<br>
  <font color="GREEN" size="-1">51</font>
  tad rūpadhāriṇaṃ rudraṃ raudrakarma cikīrṣavaḥ<br>
      niśamya dānavāḥ sarve hṛṣṭāḥ samabhidudruvuḥ<br>
  <font color="GREEN" size="-1">52</font>
  aśmabhiś cāpy avarṣanta pradīptaiś ca tatholmukaiḥ<br>
      ghoraiḥ praharaṇaiś cānyaiḥ śitadhārair ayomukhaiḥ<br>
  <font color="GREEN" size="-1">53</font>
  tatas tad dānavānīkaṃ saṃpraṇetāram acyutam<br>
      rudra khaḍgabaloddhūtaṃ pracacāla mumoha ca<br>
  <font color="GREEN" size="-1">54</font>
  citraṃ śīghrataratvāc ca carantam asi dhāriṇam<br>
      tam ekam asurāḥ sarve sahasram iti menire<br>
  <font color="GREEN" size="-1">55</font>
  chindan bhindan rujan kṛntan dārayan pramathann api<br>
      acarad daitya saṃgheṣu rudro 'gnir iva kakṣagaḥ<br>
  <font color="GREEN" size="-1">56</font>
  asi vegaprarugṇās te chinnabāhūruvakṣasaḥ<br>
      saṃprakṛttottamāṅgāś ca petur urvyāṃ mahāsurāḥ<br>
  <font color="GREEN" size="-1">57</font>
  apare dānavā bhagnā rudra ghātāvapīḍitāḥ<br>
      anyonyam abhinardanto diśaḥ saṃpratipedire<br>
  <font color="GREEN" size="-1">58</font>
  bhūmiṃ ke cit praviviśuḥ parvatān apare tathā<br>
      apare jagmur ākāśam apare 'mbhaḥ samāviśan<br>
  <font color="GREEN" size="-1">59</font>
  tasmin mahati saṃvṛtte samare bhṛśadāruṇe<br>
      babhau bhūmiḥ pratibhayā tadā rudhirakardamā<br>
  <font color="GREEN" size="-1">60</font>
  dānavānāṃ śarīraiś ca mahadbhiḥ śoṇitokṣitaiḥ<br>
      samākīrṇā mahābāho śailair iva sa kiṃśukaiḥ<br>
  <font color="GREEN" size="-1">61</font>
  rudhireṇa pariklinnā prababhau vasudhā tadā<br>
      raktārdra vasanā śyāmā nārīva madavihvalā<br>
  <font color="GREEN" size="-1">62</font>
  sa rudro dānavān hatvā kṛtvā dharmottaraṃ jagat<br>
      raudraṃ rūpaṃ vihāyāśu cakre rūpaṃ śivaṃ śivaḥ<br>
  <font color="GREEN" size="-1">63</font>
  tato maharṣayaḥ sarve sarve devagaṇās tathā<br>
      jayenādbhuta kalpena devadevam athārcayan<br>
  <font color="GREEN" size="-1">64</font>
  tataḥ sa bhagavān rudro dānava kṣatajokṣitam<br>
      asiṃ dharmasya goptāraṃ dadau satkṛtya viṣṇave<br>
  <font color="GREEN" size="-1">65</font>
  viṣṇur marīcaye prādān marīcir bhagavāṃś ca tam<br>
      maharṣibhyo dadau khaḍgam ṛṣayo vāsavāya tu<br>
  <font color="GREEN" size="-1">66</font>
  mahendro lokapālebhyo lokapālās tu putraka<br>
      manave sūryaputrāya daduḥ khaḍgaṃ suvistaram<br>
  <font color="GREEN" size="-1">67</font>
  ūcuś cainaṃ tathaivādyaṃ mānuṣāṇāṃ tvam īśvaraḥ<br>
      asinā dharmagarbheṇa pālayasva prajā iti<br>
  <font color="GREEN" size="-1">68</font>
  dharmasetum atikrāntāḥ sūkṣmasthūlārtha kāraṇāt<br>
      vibhajya daṇḍaṃ rakṣyāḥ syur dharmato na yadṛcchayā<br>
  <font color="GREEN" size="-1">69</font>
  durvācā nigraho daṇḍo hiraṇyabahulas tathā<br>
      vyaṅganaṃ ca śarīrasya vadho vānalpa kāraṇāt<br>
  <font color="GREEN" size="-1">70</font>
  aser etāni rūpāṇi durvācādīni nirdiśet<br>
      aser eva pramāṇāni parimāṇa vyatikramāt<br>
  <font color="GREEN" size="-1">71</font>
  adhisṛjyātha putraṃ svaṃ prajānām adhipaṃ tataḥ<br>
      manuḥ prajānāṃ rakṣārthaṃ kṣupāya pradadāv asim<br>
  <font color="GREEN" size="-1">72</font>
  kṣupāj jagrāha cekṣvākur iṣkvākoś ca purūravāḥ<br>
      āyuś ca tasmāl lebhe taṃ nahuṣaś ca tato bhuvi<br>
  <font color="GREEN" size="-1">73</font>
  yayātir nahuṣāc cāpi pūrus tasmāc ca labdhavān<br>
      āmūrtarayasas tasmāt tato bhūmiśayo nṛpaḥ<br>
  <font color="GREEN" size="-1">74</font>
  bharataś cāpi dauḥṣantir lebhe bhūmiśayād asim<br>
      tasmāc ca lebhe dharmajño rājann aiḍabiḍas tathā<br>
  <font color="GREEN" size="-1">75</font>
  tataś caiḍabiḍāl lebhe dhundhumāro janeśvaraḥ<br>
      dhundhumārāc ca kāmbojo mucukundas tato 'labhat<br>
  <font color="GREEN" size="-1">76</font>
  mucukundān maruttaś ca maruttād api raivataḥ<br>
      raivatād yuvanāśvaś ca yuvanāśvāt tato raghuḥ<br>
  <font color="GREEN" size="-1">77</font>
  iṣkvāku vaṃśajas tasmād dhariṇāśvaḥ pratāpavān<br>
      hariṇāśvād asiṃ lebhe śunakaḥ śunakād api<br>
  <font color="GREEN" size="-1">78</font>
  uśīnaro vai dharmātmā tasmād bhojāḥ sa yādavāḥ<br>
      yadubhyaś ca śibir lebhe śibeś cāpi pratardanaḥ<br>
  <font color="GREEN" size="-1">79</font>
  pratardanād aṣṭakaś ca ruśad aśvo 'ṣṭakād api<br>
      ruśad aśvād bharadvājo droṇas tasmāt kṛpas tataḥ<br>
      tatas tvaṃ bhrātṛbhiḥ sārdhaṃ paramāsim avāptavān<br>
  <font color="GREEN" size="-1">80</font>
  kṛttikāś cāsya nakṣatram aser agniś ca daivatam<br>
      rohiṇyo gotram asyātha rudraś ca gurur uttamaḥ<br>
  <font color="GREEN" size="-1">81</font>
  aser aṣṭau ca nāmāni rahasyāni nibodha me<br>
      pāṇḍaveya sadā yāni kīrtayaṁl labhate jayam<br>
  <font color="GREEN" size="-1">82</font>
  asir viśasanaḥ khaḍgas tīkṣṇavartmā durāsadaḥ<br>
      śrīgarbho vijayaś caiva dharmapālas tathaiva ca<br>
  <font color="GREEN" size="-1">83</font>
  agryaḥ praharaṇānāṃ ca khaḍgo mādravatīsuta<br>
      maheśvara praṇītaś ca purāṇe niścayaṃ gataḥ<br>
  <font color="GREEN" size="-1">84</font>
  pṛthus tūtpādayām āsa dhanur ādyam ariṃdama<br>
      teneyaṃ pṛthivī pūrvaṃ vainyena parirakṣitā<br>
  <font color="GREEN" size="-1">85</font>
  tad etad ārṣaṃ mādreya pramāṇaṃ kartum arhasi<br>
      aseś ca pūjā kartavyā sadā yuddhaviśāradaiḥ<br>
  <font color="GREEN" size="-1">86</font>
  ity eṣa prathamaḥ kalpo vyākhyātas te suvistaraḥ<br>
      aser utpattisaṃsargo yathāvad bharatarṣabha<br>
  <font color="GREEN" size="-1">87</font>
  sarvathaitad iha śrutvā khaḍgasādhanam uttamam<br>
      labhate puruṣaḥ kīrtiṃ pretya cānantyam aśnute<br>
 </td>
 
 </table>
 <p></p><hr>
 <center>
 <a href="mbs12161.htm">Next: Chapter 161</a></center>
 </body>