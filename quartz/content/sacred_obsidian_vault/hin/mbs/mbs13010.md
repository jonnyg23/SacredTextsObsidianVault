<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="../maha/index.htm">Mahabharata</a> 
 <a href="index.htm">Index</a> 
 <a href="mbsi13.htm">Book 13 Index</a> 
 <a href="mbs13009.htm">Previous</a> 
 <a href="mbs13011.htm">Next</a> 
 </center>
 <hr>
 
 <center>
 <a href="../m13/index.htm">Book 13 in English</a>
 </center>
 <hr>
 <h1 align="CENTER">The Mahabharata in Sanskrit</h1>
 <h3 align="CENTER">Book 13<br>Chapter 10
 </h3><table width="100%">
 <td width="50%" valign="TOP">
   <font color="GREEN" size="-1">1</font>
   [य]<br>
       मित्र सौदृद भावेन उपदेशं करॊति यः<br>
       जात्यावरस्य राजर्षे दॊषस तस्य भवेन न वा<br>
   <font color="GREEN" size="-1">2</font>
  एतद इच्छामि तत्त्वेन वयाख्यातुं वै पितामह<br>
       सूक्ष्मा गतिर हि धर्मस्य यत्र मुह्यन्ति मानवाः<br>
   <font color="GREEN" size="-1">3</font>
   [भ]<br>
       अत्र ते वर्तयिष्यामि शृणु राजन यथागमम<br>
       ऋषीणां वदतां पूर्वं शरुतम आसीद यथा मया<br>
   <font color="GREEN" size="-1">4</font>
  उपदेशॊ न कर्तव्यॊ जातिहीनस्य कस्य चित<br>
       उपदेशे महान दॊष उपाध्यायस्य भाष्यते<br>
   <font color="GREEN" size="-1">5</font>
  निदर्शनम इदं राजञ शृणु मे भरतर्षभ<br>
       दुरुक्त वचने राजन यथापूर्वं युधिष्ठिर<br>
       बरह्माश्रमपदे वृत्तं पार्श्वे हिमवतः शुभे<br>
   <font color="GREEN" size="-1">6</font>
  तत्राश्रमपदं पुण्यं नानावृक्षगणायुतम<br>
       बहु गुल्मलताकीर्णं मृगद्विजनिषेवितम<br>
   <font color="GREEN" size="-1">7</font>
  सिद्धचारणसंघुष्टं रम्यं पुष्पितकाननम<br>
       वरतिभिर बहुभिः कीर्णं तापसैर उपशॊभितम<br>
   <font color="GREEN" size="-1">8</font>
  बराह्मणैश च महाभागैः सूर्यज्वलन संनिभैः<br>
       नियमव्रतसंपन्नैः समाकीर्णं तपस्विभिः<br>
       दीक्षितैर भरतश्रेष्ठ यताहारैः कृतात्मभिः<br>
   <font color="GREEN" size="-1">9</font>
  वेदाध्ययनघॊषैश च नादितं भरतर्षभ<br>
       वालखिल्यैश च बहुभिर यतिभिश च निषेवितम<br>
   <font color="GREEN" size="-1">10</font>
  तत्र कश चित समुत्साहं कृत्वा शूद्रॊ दयान्वितः<br>
      आगतॊ हय आश्रमपदं पूजितश च तपस्विभिः<br>
  <font color="GREEN" size="-1">11</font>
  तांस तु दृष्ट्वा मुनिगणान देवकल्पान महौजसः<br>
      वहतॊ विविधा दीक्षाः संप्रहृष्यत भारत<br>
  <font color="GREEN" size="-1">12</font>
  अथास्य बुद्धिर अभवत तपस्ये भरतर्षभ<br>
      ततॊ ऽबरवीत कुलपतिं पादौ संगृह्य भारत<br>
  <font color="GREEN" size="-1">13</font>
  भवत्प्रसादाद इच्छामि धर्मं चर्तुं दविजर्षभ<br>
      तन मां तवं भगवन वक्तुं परव्राजयितुम अर्हसि<br>
  <font color="GREEN" size="-1">14</font>
  वर्णावरॊ ऽहं भगवञ शूद्रॊ जात्यास्मि सत्तम<br>
      शुश्रूषां कर्तुम इच्छामि परपन्नाय परसीद मे<br>
  <font color="GREEN" size="-1">15</font>
   [कुलपति]<br>
      न शक्यम इह शूद्रेण लिङ्गम आश्रित्य वर्तितुम<br>
      आस्यतां यदि ते बुद्धिः शुश्रूषा निरतॊ भव<br>
  <font color="GREEN" size="-1">16</font>
   [भ]<br>
      एवम उक्तस तु मुनिना स शूद्रॊ ऽचिन्तयन नृप<br>
      कथम अत्र मया कार्यं शरद्धा धर्मे परा च मे<br>
      विज्ञातम एवं भवतु करिष्ये परियम आत्मनः<br>
  <font color="GREEN" size="-1">17</font>
  गत्वाश्रमपदाद दूरम उटजं कृतवांस तु सः<br>
      तत्र वेदिं च भूमिं च देवतायतनानि च<br>
      निवेश्य भरतश्रेष्ठ नियमस्थॊ ऽभवत सुखम<br>
  <font color="GREEN" size="-1">18</font>
  अभिषेकांश च नियमान देवतायतनेषु च<br>
      बलिं च कृत्वा हुत्वा च देवतां चाप्य अपूजयत<br>
  <font color="GREEN" size="-1">19</font>
  संकल्पनियमॊपेतः फलाहारॊ जितेन्द्रियः<br>
      नित्यं संनिहिताभिश च ओषधीभिः फलैस तथा<br>
  <font color="GREEN" size="-1">20</font>
  अतिथीन पूजयाम आस यथावत समुपागतान<br>
      एवं हि सुमहान कालॊ वयत्यक्रामत स तस्य वै<br>
  <font color="GREEN" size="-1">21</font>
  अथास्य मुनिर आगच्छत संगत्या वै तम आश्रमम<br>
      संपूज्य सवागतेनर्षिं विधिवत पर्यतॊषयत<br>
  <font color="GREEN" size="-1">22</font>
  अनुकूलाः कथाः कृत्वा यथावत पर्यपृच्छत<br>
      ऋषिः परमतेजस्वी धर्मात्मा संयतेन्द्रियः<br>
  <font color="GREEN" size="-1">23</font>
  एवं स बहुशस तस्य शूद्रस्य भरतर्षभ<br>
      सॊ ऽगच्छद आश्रमम ऋषिः शूद्रं दरष्टुं नरर्षभ<br>
  <font color="GREEN" size="-1">24</font>
  अथ तं तापसं शूद्रः सॊ ऽबरवीद भरतर्षभ<br>
      पितृकार्यं करिष्यामि तत्र मे ऽनुग्रहं कुरु<br>
  <font color="GREEN" size="-1">25</font>
  बाढम इत्य एव तं विप्र उवाच भरतर्षभ<br>
      शुचिर भूत्वा स शूद्रस तु तस्यर्षेः पाद्यम आनयत<br>
  <font color="GREEN" size="-1">26</font>
  अथ दर्भांश च वन्याश च ओषधीर भरतर्षभ<br>
      पवित्रम आसनं चैव बृसीं च समुपानयत<br>
  <font color="GREEN" size="-1">27</font>
  अथ दक्षिणम आवृत्य बृसीं परमशीर्षिकाम<br>
      कृताम अन्यायतॊ दृष्ट्वा ततस तम ऋषिर अब्रवीत<br>
  <font color="GREEN" size="-1">28</font>
  कुरुष्वैतां पूर्वशीर्षां भव चॊदन मुखः शुचिः<br>
      स च तत कृतवाञ शूद्रः सर्वं यद ऋषिर अब्रवीत<br>
  <font color="GREEN" size="-1">29</font>
  यथॊपदिष्टं मेधावी दर्भादींस तान यथातथम<br>
      हव्यकव्य विधिं कृत्स्नम उक्तं तेन तपस्विना<br>
  <font color="GREEN" size="-1">30</font>
  ऋषिणा पितृकार्ये च स च धर्मपथे सथितः<br>
      पितृकार्ये कृते चापि विषृष्टः स जगाम ह<br>
  <font color="GREEN" size="-1">31</font>
  अथ दीर्घस्य कालस्य स तप्यञ शूद्र तापसः<br>
      वने पञ्चत्वम अगमत सुकृतेन च तेन वै<br>
      अजायत महाराज राजवंशे महाद्युतिः<br>
  <font color="GREEN" size="-1">32</font>
  तथैव स ऋषिस तात कालधर्मम अवाप्य ह<br>
      पुरॊहित कुले विप्र आजातॊ भरतर्षभ<br>
  <font color="GREEN" size="-1">33</font>
  एवं तौ तत्र संभूताव उभौ शूद्र मुनी तदा<br>
      करमेण वर्धितौ चापि विद्यासु कुशलाव उभौ<br>
  <font color="GREEN" size="-1">34</font>
  अथर्ववेदे वेदे च बभूवर्षिर सुनिश्चितः<br>
      कल्पप्रयॊगे चॊत्पन्ने जयॊतिषे च परं गतः<br>
      सख्ये चापि परा परीतिस तयॊश चापि वयवर्धत<br>
  <font color="GREEN" size="-1">35</font>
  पितर्य उपरते चापि कृतशौचः स भारत<br>
      अभिषिक्तः परकृतिभी राजपुत्रः स पार्थिवः<br>
      अभिषिक्तेन स ऋषिर अभिषिक्तः पुरॊहितः<br>
  <font color="GREEN" size="-1">36</font>
  स तं पुरॊधाय सुखम अवसद भरतर्षभ<br>
      राज्यं शशास धर्मेण परजाश च परिपालयन<br>
  <font color="GREEN" size="-1">37</font>
  पुण्याहवाचने नित्यं धर्मकार्येषु चासकृत<br>
      उत्स्मयन पराहसच चापि दृष्ट्वा राजा पुरॊहितम<br>
      एवं स बहुशॊ राजन पुरॊधसम उपाहसत<br>
  <font color="GREEN" size="-1">38</font>
  लक्षयित्वा पुरॊधास तु बहु शस्तं नराधिपम<br>
      उत्स्मयन्तं च सततं दृष्ट्वासौ मन्युमान अभूत<br>
  <font color="GREEN" size="-1">39</font>
  अथ शूण्ये पुरॊधास तु सह राज्ञा समागतः<br>
      कथाभिर अनुकूलाभी राजानम अभिरामयत<br>
  <font color="GREEN" size="-1">40</font>
  ततॊ ऽबरवीन नरेन्द्रं स पुरॊधा भरतर्षभ<br>
      वरम इच्छाम्य अहं तव एकं तवया दत्तं महाद्युते<br>
  <font color="GREEN" size="-1">41</font>
   [र]<br>
      वराणां ते शतं दद्यां कुम उतैकं दविजॊत्तम<br>
      सनेहाच च बहुमानाच च नास्त्य अदेयं हि मे तव<br>
  <font color="GREEN" size="-1">42</font>
   [पुरॊहित]<br>
      एकं वै वरम इच्छामि यदि तुष्टॊ ऽसि पार्थिव<br>
      यद ददासि महाराज सत्यं तद वद मानृतम<br>
  <font color="GREEN" size="-1">43</font>
   [भ]<br>
      बाढम इत्य एव तं राजा परत्युवाच युधिष्ठिर<br>
      यदि जञास्यामि वक्ष्यामि अजानन न तु संवदे<br>
  <font color="GREEN" size="-1">44</font>
   [प]<br>
      पुण्याहवाचने नित्यं धर्मकृत्येषु चासकृत<br>
      शान्ति हॊमेषु च सदा किं तवं हससि वीक्ष्य माम<br>
  <font color="GREEN" size="-1">45</font>
  सव्रीडं वै भवति हि मनॊ मे हसता तवया<br>
      कामया शापितॊ राजन नान्यथा वक्तुम अर्हसि<br>
  <font color="GREEN" size="-1">46</font>
  भाव्यं हि कारणेनात्र न ते हास्यम अकारणम<br>
      कौतूहलं मे सुभृशं तत्त्वेन कथयस्व मे<br>
  <font color="GREEN" size="-1">47</font>
   [र]<br>
      एवम उक्ते तवया विप्र यद अवाच्यं भवेद अपि<br>
      अवश्यम एव वक्तव्यं शृणुष्वैक मना दविज<br>
  <font color="GREEN" size="-1">48</font>
  पूर्वदेहे यथावृत्तं तन निबॊध दविजॊत्तम<br>
      जातिं समराम्य अहं बरह्मन्न अवधानेन मे शृणु<br>
  <font color="GREEN" size="-1">49</font>
  शूद्रॊ ऽहम अभवं पूर्वं तापसॊ भृशसंयुतः<br>
      ऋषिर उग्रतपास तवं च तदाभूर दविजसत्तम<br>
  <font color="GREEN" size="-1">50</font>
  परीयता हि तदा बरह्मन ममानुग्रह बुद्धिना<br>
      पितृकार्ये तवया पूर्वम उपदेशः कृतॊ ऽनघ<br>
      बृस्यां दर्भेषु हव्ये च कव्ये च मुनिसत्तम<br>
  <font color="GREEN" size="-1">51</font>
  एतेन कर्म दॊषेण पुरॊधास तवम अजायथाः<br>
      अहं राजा च विप्रेन्द्र पश्य कालस्य पर्ययम<br>
      मत्कृते हय उपदेशेन तवया पराप्तम इदं फलम<br>
  <font color="GREEN" size="-1">52</font>
  एतस्मात कारणाद बरह्मन परहसे तवां दविजॊत्तम<br>
      न तवां परिभवन बरह्मन परहसामि गुरुर भवान<br>
  <font color="GREEN" size="-1">53</font>
  विपर्ययेण मे मन्युस तेन संतप्यते मनः<br>
      जातिं समराम्य अहं तुभ्यम अतस तवां परहसामि वै<br>
  <font color="GREEN" size="-1">54</font>
  एवं तवॊग्रं हि तप उपदेशेन नाशितम<br>
      पुरॊहितत्वम उत्सृज्य यतस्व तवम्पुनर भवे<br>
  <font color="GREEN" size="-1">55</font>
  इतस तवम अधमाम अन्यां मा यॊनिं पराप्स्यसे दविज<br>
      गृह्यतां दरविणं विप्र पूतात्मा भव सत्तम<br>
  <font color="GREEN" size="-1">56</font>
   [भ]<br>
      ततॊ विसृष्टॊ राज्ञा तु विप्रॊ दानान्य अनेकशः<br>
      बराह्मणेभ्यॊ ददौ वित्तं भूमिं गरामांश च सर्वशः<br>
  <font color="GREEN" size="-1">57</font>
  कृच्छ्राणि चीर्त्वा च ततॊ यथॊक्तामि दविजॊत्तमः<br>
      तीर्थानि चाभिगत्वा वै दानानि विविधानि च<br>
  <font color="GREEN" size="-1">58</font>
  दत्त्वा गाश चैव विप्राणां पूतात्मा सॊ ऽभवद दविजः<br>
      तम एव चाश्रमं गत्वा चचार विपुलं तपः<br>
  <font color="GREEN" size="-1">59</font>
  ततः सिद्धिं परां पराप्तॊ बराह्मणॊ राजसत्तम<br>
      संमतश चाभवत तेषाम आश्रमे ऽऽशरमवासिनाम<br>
  <font color="GREEN" size="-1">60</font>
  एवं पराप्तॊ महत कृच्छ्रम ऋषिः स नृपसत्तम<br>
      बराह्मणेन न वक्तव्यं तस्माद वर्णावरे जने<br>
  <font color="GREEN" size="-1">61</font>
  वर्जयेद उपदेशं च सदैव बराह्मणॊ नृप<br>
      उपदेशं हि कुर्वाणॊ दविजः कृच्छ्रम अवाप्नुयात<br>
  <font color="GREEN" size="-1">62</font>
  एषितव्यं सदा वाचा नृपेण दविजसत्तमात<br>
      न परवक्तव्यम इह हि किं चिद वर्णावरे जने<br>
  <font color="GREEN" size="-1">63</font>
  बराह्मणाः कषत्रिया वैश्यास तरयॊ वर्णा दविजातयः<br>
      एतेषु कथयन राजन बराह्मणॊ न परदुष्यति<br>
  <font color="GREEN" size="-1">64</font>
  तस्मात सद्भिर न वक्तव्यं कस्य चित किं चिद अग्रतः<br>
      सूक्ष्मा गतिर हि धर्मस्य दुर्ज्ञेया हय अकृतात्मभिः<br>
  <font color="GREEN" size="-1">65</font>
  तस्मान मौनानि मुनयॊ दीक्षां कुर्वन्ति चादृताः<br>
      दुरुक्तस्य भयाद राजन नानुभाषन्ति किं चन<br>
  <font color="GREEN" size="-1">66</font>
  धार्मिका गुणसंपन्नाः सत्यार्जव परायणाः<br>
      दुरुक्त वाचाभिहताः पराप्नुवन्तीह दुष्कृतम<br>
  <font color="GREEN" size="-1">67</font>
  उपदेशॊ न कर्तव्यः कदा चिद अपि कस्य चित<br>
      उपदेशाद धि तत पापं बराह्मणः समवाप्नुयात<br>
  <font color="GREEN" size="-1">68</font>
  विमृश्य तस्मात पराज्ञेन वक्तव्यं धर्मम इच्छता<br>
      सत्यानृतेन हि कृत उपदेशॊ हिनस्ति वै<br>
  <font color="GREEN" size="-1">69</font>
  वक्तव्यम इह पृष्टेन विनिश्चित्य विपर्ययम<br>
      स चॊपदेशः कर्तव्यॊ येन धर्मम अवाप्नुयात<br>
  <font color="GREEN" size="-1">70</font>
  एतत ते सर्वम आख्यातम उपदेशे कृते सति<br>
      महान कलेशॊ हि भवति तस्मान नॊपदिशेत कव चित<br>
 </td>
 <td width="50%" valign="TOP">
   <font color="GREEN" size="-1">1</font>
   [y]<br>
       mitra saudṛda bhāvena upadeśaṃ karoti yaḥ<br>
       jātyāvarasya rājarṣe doṣas tasya bhaven na vā<br>
   <font color="GREEN" size="-1">2</font>
  etad icchāmi tattvena vyākhyātuṃ vai pitāmaha<br>
       sūkṣmā gatir hi dharmasya yatra muhyanti mānavāḥ<br>
   <font color="GREEN" size="-1">3</font>
   [bh]<br>
       atra te vartayiṣyāmi śṛṇu rājan yathāgamam<br>
       ṛṣīṇāṃ vadatāṃ pūrvaṃ śrutam āsīd yathā mayā<br>
   <font color="GREEN" size="-1">4</font>
  upadeśo na kartavyo jātihīnasya kasya cit<br>
       upadeśe mahān doṣa upādhyāyasya bhāṣyate<br>
   <font color="GREEN" size="-1">5</font>
  nidarśanam idaṃ rājañ śṛṇu me bharatarṣabha<br>
       durukta vacane rājan yathāpūrvaṃ yudhiṣṭhira<br>
       brahmāśramapade vṛttaṃ pārśve himavataḥ śubhe<br>
   <font color="GREEN" size="-1">6</font>
  tatrāśramapadaṃ puṇyaṃ nānāvṛkṣagaṇāyutam<br>
       bahu gulmalatākīrṇaṃ mṛgadvijaniṣevitam<br>
   <font color="GREEN" size="-1">7</font>
  siddhacāraṇasaṃghuṣṭaṃ ramyaṃ puṣpitakānanam<br>
       vratibhir bahubhiḥ kīrṇaṃ tāpasair upaśobhitam<br>
   <font color="GREEN" size="-1">8</font>
  brāhmaṇaiś ca mahābhāgaiḥ sūryajvalana saṃnibhaiḥ<br>
       niyamavratasaṃpannaiḥ samākīrṇaṃ tapasvibhiḥ<br>
       dīkṣitair bharataśreṣṭha yatāhāraiḥ kṛtātmabhiḥ<br>
   <font color="GREEN" size="-1">9</font>
  vedādhyayanaghoṣaiś ca nāditaṃ bharatarṣabha<br>
       vālakhilyaiś ca bahubhir yatibhiś ca niṣevitam<br>
   <font color="GREEN" size="-1">10</font>
  tatra kaś cit samutsāhaṃ kṛtvā śūdro dayānvitaḥ<br>
      āgato hy āśramapadaṃ pūjitaś ca tapasvibhiḥ<br>
  <font color="GREEN" size="-1">11</font>
  tāṃs tu dṛṣṭvā munigaṇān devakalpān mahaujasaḥ<br>
      vahato vividhā dīkṣāḥ saṃprahṛṣyata bhārata<br>
  <font color="GREEN" size="-1">12</font>
  athāsya buddhir abhavat tapasye bharatarṣabha<br>
      tato 'bravīt kulapatiṃ pādau saṃgṛhya bhārata<br>
  <font color="GREEN" size="-1">13</font>
  bhavatprasādād icchāmi dharmaṃ cartuṃ dvijarṣabha<br>
      tan māṃ tvaṃ bhagavan vaktuṃ pravrājayitum arhasi<br>
  <font color="GREEN" size="-1">14</font>
  varṇāvaro 'haṃ bhagavañ śūdro jātyāsmi sattama<br>
      śuśrūṣāṃ kartum icchāmi prapannāya prasīda me<br>
  <font color="GREEN" size="-1">15</font>
   [kulapati]<br>
      na śakyam iha śūdreṇa liṅgam āśritya vartitum<br>
      āsyatāṃ yadi te buddhiḥ śuśrūṣā nirato bhava<br>
  <font color="GREEN" size="-1">16</font>
   [bh]<br>
      evam uktas tu muninā sa śūdro 'cintayan nṛpa<br>
      katham atra mayā kāryaṃ śraddhā dharme parā ca me<br>
      vijñātam evaṃ bhavatu kariṣye priyam ātmanaḥ<br>
  <font color="GREEN" size="-1">17</font>
  gatvāśramapadād dūram uṭajaṃ kṛtavāṃs tu saḥ<br>
      tatra vediṃ ca bhūmiṃ ca devatāyatanāni ca<br>
      niveśya bharataśreṣṭha niyamastho 'bhavat sukham<br>
  <font color="GREEN" size="-1">18</font>
  abhiṣekāṃś ca niyamān devatāyataneṣu ca<br>
      baliṃ ca kṛtvā hutvā ca devatāṃ cāpy apūjayat<br>
  <font color="GREEN" size="-1">19</font>
  saṃkalpaniyamopetaḥ phalāhāro jitendriyaḥ<br>
      nityaṃ saṃnihitābhiś ca oṣadhībhiḥ phalais tathā<br>
  <font color="GREEN" size="-1">20</font>
  atithīn pūjayām āsa yathāvat samupāgatān<br>
      evaṃ hi sumahān kālo vyatyakrāmat sa tasya vai<br>
  <font color="GREEN" size="-1">21</font>
  athāsya munir āgacchat saṃgatyā vai tam āśramam<br>
      saṃpūjya svāgatenarṣiṃ vidhivat paryatoṣayat<br>
  <font color="GREEN" size="-1">22</font>
  anukūlāḥ kathāḥ kṛtvā yathāvat paryapṛcchata<br>
      ṛṣiḥ paramatejasvī dharmātmā saṃyatendriyaḥ<br>
  <font color="GREEN" size="-1">23</font>
  evaṃ sa bahuśas tasya śūdrasya bharatarṣabha<br>
      so 'gacchad āśramam ṛṣiḥ śūdraṃ draṣṭuṃ nararṣabha<br>
  <font color="GREEN" size="-1">24</font>
  atha taṃ tāpasaṃ śūdraḥ so 'bravīd bharatarṣabha<br>
      pitṛkāryaṃ kariṣyāmi tatra me 'nugrahaṃ kuru<br>
  <font color="GREEN" size="-1">25</font>
  bāḍham ity eva taṃ vipra uvāca bharatarṣabha<br>
      śucir bhūtvā sa śūdras tu tasyarṣeḥ pādyam ānayat<br>
  <font color="GREEN" size="-1">26</font>
  atha darbhāṃś ca vanyāś ca oṣadhīr bharatarṣabha<br>
      pavitram āsanaṃ caiva bṛsīṃ ca samupānayat<br>
  <font color="GREEN" size="-1">27</font>
  atha dakṣiṇam āvṛtya bṛsīṃ paramaśīrṣikām<br>
      kṛtām anyāyato dṛṣṭvā tatas tam ṛṣir abravīt<br>
  <font color="GREEN" size="-1">28</font>
  kuruṣvaitāṃ pūrvaśīrṣāṃ bhava codan mukhaḥ śuciḥ<br>
      sa ca tat kṛtavāñ śūdraḥ sarvaṃ yad ṛṣir abravīt<br>
  <font color="GREEN" size="-1">29</font>
  yathopadiṣṭaṃ medhāvī darbhādīṃs tān yathātatham<br>
      havyakavya vidhiṃ kṛtsnam uktaṃ tena tapasvinā<br>
  <font color="GREEN" size="-1">30</font>
  ṛṣiṇā pitṛkārye ca sa ca dharmapathe sthitaḥ<br>
      pitṛkārye kṛte cāpi viṣṛṣṭaḥ sa jagāma ha<br>
  <font color="GREEN" size="-1">31</font>
  atha dīrghasya kālasya sa tapyañ śūdra tāpasaḥ<br>
      vane pañcatvam agamat sukṛtena ca tena vai<br>
      ajāyata mahārāja rājavaṃśe mahādyutiḥ<br>
  <font color="GREEN" size="-1">32</font>
  tathaiva sa ṛṣis tāta kāladharmam avāpya ha<br>
      purohita kule vipra ājāto bharatarṣabha<br>
  <font color="GREEN" size="-1">33</font>
  evaṃ tau tatra saṃbhūtāv ubhau śūdra munī tadā<br>
      krameṇa vardhitau cāpi vidyāsu kuśalāv ubhau<br>
  <font color="GREEN" size="-1">34</font>
  atharvavede vede ca babhūvarṣir suniścitaḥ<br>
      kalpaprayoge cotpanne jyotiṣe ca paraṃ gataḥ<br>
      sakhye cāpi parā prītis tayoś cāpi vyavardhata<br>
  <font color="GREEN" size="-1">35</font>
  pitary uparate cāpi kṛtaśaucaḥ sa bhārata<br>
      abhiṣiktaḥ prakṛtibhī rājaputraḥ sa pārthivaḥ<br>
      abhiṣiktena sa ṛṣir abhiṣiktaḥ purohitaḥ<br>
  <font color="GREEN" size="-1">36</font>
  sa taṃ purodhāya sukham avasad bharatarṣabha<br>
      rājyaṃ śaśāsa dharmeṇa prajāś ca paripālayan<br>
  <font color="GREEN" size="-1">37</font>
  puṇyāhavācane nityaṃ dharmakāryeṣu cāsakṛt<br>
      utsmayan prāhasac cāpi dṛṣṭvā rājā purohitam<br>
      evaṃ sa bahuśo rājan purodhasam upāhasat<br>
  <font color="GREEN" size="-1">38</font>
  lakṣayitvā purodhās tu bahu śastaṃ narādhipam<br>
      utsmayantaṃ ca satataṃ dṛṣṭvāsau manyumān abhūt<br>
  <font color="GREEN" size="-1">39</font>
  atha śūṇye purodhās tu saha rājñā samāgataḥ<br>
      kathābhir anukūlābhī rājānam abhirāmayat<br>
  <font color="GREEN" size="-1">40</font>
  tato 'bravīn narendraṃ sa purodhā bharatarṣabha<br>
      varam icchāmy ahaṃ tv ekaṃ tvayā dattaṃ mahādyute<br>
  <font color="GREEN" size="-1">41</font>
   [r]<br>
      varāṇāṃ te śataṃ dadyāṃ kum utaikaṃ dvijottama<br>
      snehāc ca bahumānāc ca nāsty adeyaṃ hi me tava<br>
  <font color="GREEN" size="-1">42</font>
   [purohita]<br>
      ekaṃ vai varam icchāmi yadi tuṣṭo 'si pārthiva<br>
      yad dadāsi mahārāja satyaṃ tad vada mānṛtam<br>
  <font color="GREEN" size="-1">43</font>
   [bh]<br>
      bāḍham ity eva taṃ rājā pratyuvāca yudhiṣṭhira<br>
      yadi jñāsyāmi vakṣyāmi ajānan na tu saṃvade<br>
  <font color="GREEN" size="-1">44</font>
   [p]<br>
      puṇyāhavācane nityaṃ dharmakṛtyeṣu cāsakṛt<br>
      śānti homeṣu ca sadā kiṃ tvaṃ hasasi vīkṣya mām<br>
  <font color="GREEN" size="-1">45</font>
  savrīḍaṃ vai bhavati hi mano me hasatā tvayā<br>
      kāmayā śāpito rājan nānyathā vaktum arhasi<br>
  <font color="GREEN" size="-1">46</font>
  bhāvyaṃ hi kāraṇenātra na te hāsyam akāraṇam<br>
      kautūhalaṃ me subhṛśaṃ tattvena kathayasva me<br>
  <font color="GREEN" size="-1">47</font>
   [r]<br>
      evam ukte tvayā vipra yad avācyaṃ bhaved api<br>
      avaśyam eva vaktavyaṃ śṛṇuṣvaika manā dvija<br>
  <font color="GREEN" size="-1">48</font>
  pūrvadehe yathāvṛttaṃ tan nibodha dvijottama<br>
      jātiṃ smarāmy ahaṃ brahmann avadhānena me śṛṇu<br>
  <font color="GREEN" size="-1">49</font>
  śūdro 'ham abhavaṃ pūrvaṃ tāpaso bhṛśasaṃyutaḥ<br>
      ṛṣir ugratapās tvaṃ ca tadābhūr dvijasattama<br>
  <font color="GREEN" size="-1">50</font>
  prīyatā hi tadā brahman mamānugraha buddhinā<br>
      pitṛkārye tvayā pūrvam upadeśaḥ kṛto 'nagha<br>
      bṛsyāṃ darbheṣu havye ca kavye ca munisattama<br>
  <font color="GREEN" size="-1">51</font>
  etena karma doṣeṇa purodhās tvam ajāyathāḥ<br>
      ahaṃ rājā ca viprendra paśya kālasya paryayam<br>
      matkṛte hy upadeśena tvayā prāptam idaṃ phalam<br>
  <font color="GREEN" size="-1">52</font>
  etasmāt kāraṇād brahman prahase tvāṃ dvijottama<br>
      na tvāṃ paribhavan brahman prahasāmi gurur bhavān<br>
  <font color="GREEN" size="-1">53</font>
  viparyayeṇa me manyus tena saṃtapyate manaḥ<br>
      jātiṃ smarāmy ahaṃ tubhyam atas tvāṃ prahasāmi vai<br>
  <font color="GREEN" size="-1">54</font>
  evaṃ tavograṃ hi tapa upadeśena nāśitam<br>
      purohitatvam utsṛjya yatasva tvampunar bhave<br>
  <font color="GREEN" size="-1">55</font>
  itas tvam adhamām anyāṃ mā yoniṃ prāpsyase dvija<br>
      gṛhyatāṃ draviṇaṃ vipra pūtātmā bhava sattama<br>
  <font color="GREEN" size="-1">56</font>
   [bh]<br>
      tato visṛṣṭo rājñā tu vipro dānāny anekaśaḥ<br>
      brāhmaṇebhyo dadau vittaṃ bhūmiṃ grāmāṃś ca sarvaśaḥ<br>
  <font color="GREEN" size="-1">57</font>
  kṛcchrāṇi cīrtvā ca tato yathoktāmi dvijottamaḥ<br>
      tīrthāni cābhigatvā vai dānāni vividhāni ca<br>
  <font color="GREEN" size="-1">58</font>
  dattvā gāś caiva viprāṇāṃ pūtātmā so 'bhavad dvijaḥ<br>
      tam eva cāśramaṃ gatvā cacāra vipulaṃ tapaḥ<br>
  <font color="GREEN" size="-1">59</font>
  tataḥ siddhiṃ parāṃ prāpto brāhmaṇo rājasattama<br>
      saṃmataś cābhavat teṣām āśrame ''śramavāsinām<br>
  <font color="GREEN" size="-1">60</font>
  evaṃ prāpto mahat kṛcchram ṛṣiḥ sa nṛpasattama<br>
      brāhmaṇena na vaktavyaṃ tasmād varṇāvare jane<br>
  <font color="GREEN" size="-1">61</font>
  varjayed upadeśaṃ ca sadaiva brāhmaṇo nṛpa<br>
      upadeśaṃ hi kurvāṇo dvijaḥ kṛcchram avāpnuyāt<br>
  <font color="GREEN" size="-1">62</font>
  eṣitavyaṃ sadā vācā nṛpeṇa dvijasattamāt<br>
      na pravaktavyam iha hi kiṃ cid varṇāvare jane<br>
  <font color="GREEN" size="-1">63</font>
  brāhmaṇāḥ kṣatriyā vaiśyās trayo varṇā dvijātayaḥ<br>
      eteṣu kathayan rājan brāhmaṇo na praduṣyati<br>
  <font color="GREEN" size="-1">64</font>
  tasmāt sadbhir na vaktavyaṃ kasya cit kiṃ cid agrataḥ<br>
      sūkṣmā gatir hi dharmasya durjñeyā hy akṛtātmabhiḥ<br>
  <font color="GREEN" size="-1">65</font>
  tasmān maunāni munayo dīkṣāṃ kurvanti cādṛtāḥ<br>
      duruktasya bhayād rājan nānubhāṣanti kiṃ cana<br>
  <font color="GREEN" size="-1">66</font>
  dhārmikā guṇasaṃpannāḥ satyārjava parāyaṇāḥ<br>
      durukta vācābhihatāḥ prāpnuvantīha duṣkṛtam<br>
  <font color="GREEN" size="-1">67</font>
  upadeśo na kartavyaḥ kadā cid api kasya cit<br>
      upadeśād dhi tat pāpaṃ brāhmaṇaḥ samavāpnuyāt<br>
  <font color="GREEN" size="-1">68</font>
  vimṛśya tasmāt prājñena vaktavyaṃ dharmam icchatā<br>
      satyānṛtena hi kṛta upadeśo hinasti vai<br>
  <font color="GREEN" size="-1">69</font>
  vaktavyam iha pṛṣṭena viniścitya viparyayam<br>
      sa copadeśaḥ kartavyo yena dharmam avāpnuyāt<br>
  <font color="GREEN" size="-1">70</font>
  etat te sarvam ākhyātam upadeśe kṛte sati<br>
      mahān kleśo hi bhavati tasmān nopadiśet kva cit<br>
 </td>
 
 </table>
 <p></p><hr>
 <center>
 <a href="mbs13011.htm">Next: Chapter 11</a></center>
 </body>