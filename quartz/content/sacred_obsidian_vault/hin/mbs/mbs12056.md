<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="../maha/index.htm">Mahabharata</a> 
 <a href="index.htm">Index</a> 
 <a href="mbsi12.htm">Book 12 Index</a> 
 <a href="mbs12055.htm">Previous</a> 
 <a href="mbs12057.htm">Next</a> 
 </center>
 <hr>
 
 <center>
 <a href="../m12/index.htm">Book 12 in English</a>
 </center>
 <hr>
 <h1 align="CENTER">The Mahabharata in Sanskrit</h1>
 <h3 align="CENTER">Book 12<br>Chapter 56
 </h3><table width="100%">
 <td width="50%" valign="TOP">
   <font color="GREEN" size="-1">1</font>
  परणिपत्य हृषीकेशम अभिवाद्य पिता महम<br>
       अनुमान्य गुरून सर्वान पर्यपृच्छद युधिष्ठिरः<br>
   <font color="GREEN" size="-1">2</font>
  राज्यं वै परमॊ धर्म इति धर्मविदॊ विदुः<br>
       महान्तम एतं भारं च मन्ये तद बरूहि पार्थिव<br>
   <font color="GREEN" size="-1">3</font>
  राजधर्मान विशेषेण कथयस्व पिता मह<br>
       सर्वस्य जीवलॊकस्य राजधर्माः परायणम<br>
   <font color="GREEN" size="-1">4</font>
  तरिवर्गॊ ऽतर समासक्तॊ राजधर्मेषु कौरव<br>
       मॊक्षधर्मश च विस्पष्टः सकलॊ ऽतर समाहितः<br>
   <font color="GREEN" size="-1">5</font>
  यथा हि रश्मयॊ ऽशवस्य दविरदस्याङ्कुशॊ यथा<br>
       नरेन्द्र धर्मॊ लॊकस्य तथा परग्रहणं समृतम<br>
   <font color="GREEN" size="-1">6</font>
  अत्र वै संप्रमूढे तु धर्मे राजर्षिसेविते<br>
       लॊकस्य संस्था न भवेत सर्वं च वयाकुलं भवेत<br>
   <font color="GREEN" size="-1">7</font>
  उदयन हि यथा सूर्यॊ नाशयत्य आसुरं तपः<br>
       राजधर्मास तथालॊक्याम आक्षिपन्त्य अशुभां गतिम<br>
   <font color="GREEN" size="-1">8</font>
  तदग्रे राजधर्माणाम अर्थतत्त्वं पिता मह<br>
       परब्रूहि भरतश्रेष्ठ तवं हि बुद्धिमतां वरः<br>
   <font color="GREEN" size="-1">9</font>
  आगमश च परस तवत्तः सर्वेषां नः परंतप<br>
       भवन्तं हि परं बुद्धौ वासुदेवॊ ऽभिमन्यते<br>
   <font color="GREEN" size="-1">10</font>
  नमॊ धर्माय महते नमः कृष्णाय वेधसे<br>
      बराह्मणेभ्यॊ नमस्कृत्य धर्मान वक्ष्यामि शाश्वतान<br>
  <font color="GREEN" size="-1">11</font>
  शृणु कार्त्स्न्येन मत्तस तवं राजधर्मान युधिष्ठिर<br>
      निरुच्यमानान नियतॊ यच चान्यद अभिवाञ्छसि<br>
  <font color="GREEN" size="-1">12</font>
  आदाव एव कुरुश्रेष्ठ राज्ञा रञ्जन काम्यया<br>
      देवतानां दविजानां च वर्तितव्यं यथाविधि<br>
  <font color="GREEN" size="-1">13</font>
  दैवतान्य अर्चयित्वा हि बराह्मणांश च कुरूद्वह<br>
      आनृण्यं याति धर्मस्य लॊकेन च स मान्यते<br>
  <font color="GREEN" size="-1">14</font>
  उत्थाने च सदा पुत्र परयतेथा युधिष्ठिर<br>
      न हय उत्थानम ऋते दैवं राज्ञाम अर्थप्रसिद्धये<br>
  <font color="GREEN" size="-1">15</font>
  साधारणं दवयं हय एतद दैवम उत्थानम एव च<br>
      पौरुषं हि परं मन्ये दैवं निश्चित्यम उच्यते<br>
  <font color="GREEN" size="-1">16</font>
  विपन्ने च समारम्भे संतापं मा सम वै कृथाः<br>
      घटते विनयस तात राज्ञाम एष नयः परः<br>
  <font color="GREEN" size="-1">17</font>
  न हि सत्याद ऋते किं चिद राज्ञां वै सिद्धिकारणम<br>
      सत्ये हि राजा निरतः परेत्य चेह हि नन्दति<br>
  <font color="GREEN" size="-1">18</font>
  ऋषीणाम अपि राजेन्द्र सत्यम एव परं धनम<br>
      तथा राज्ञः परं सत्यान नान्यद विश्वासकारणम<br>
  <font color="GREEN" size="-1">19</font>
  गुणवाञ शीलवान दान्तॊ मृदुर धर्म्यॊ जितेन्द्रियः<br>
      सुदर्शः सथूललक्ष्यश च न भरश्येत सदा शरियः<br>
  <font color="GREEN" size="-1">20</font>
  आर्जवं सर्वकार्येषु शरयेथाः कुरुनन्दन<br>
      पुनर नयविचारेण तरयी संवरणेन च<br>
  <font color="GREEN" size="-1">21</font>
  मृदुर हि राजा सततं लङ्घ्यॊ भवति सर्वशः<br>
      तीक्ष्णाच चॊद्विजते लॊकस तस्माद उभयम आचर<br>
  <font color="GREEN" size="-1">22</font>
  अदण्ड्याश चैव ते नित्यं विप्राः सयुर ददतां वर<br>
      भूतम एतत परं लॊके बराह्मणा नाम भारत<br>
  <font color="GREEN" size="-1">23</font>
  मनुना चापि राजेन्द्र गीतौ शलॊकौ महात्मना<br>
      धर्मेषु सवेषु कौरव्य हृदि तौ कर्तुम अर्हसि<br>
  <font color="GREEN" size="-1">24</font>
  अद्भ्यॊ ऽगनिर बरह्मतः कषत्रम अश्मनॊ लॊहम उत्थितम<br>
      तेषां सर्वत्र गं तेजः सवासु यॊनिषु शाम्यति<br>
  <font color="GREEN" size="-1">25</font>
  अयॊ हन्ति यदाश्मानम अग्निश चापॊ ऽभिपद्यते<br>
      बरह्म च कषत्रियॊ दवेष्टि तदा सीदन्ति ते तरयः<br>
  <font color="GREEN" size="-1">26</font>
  एतज जञात्वा महाराज नमस्या एव ते दविजाः<br>
      भौमं बरह्म दविजश्रेष्ठा धारयन्ति शमान्विताः<br>
  <font color="GREEN" size="-1">27</font>
  एवं चैव नरव्याघ्र लॊकतन्त्र विघातकाः<br>
      निग्राह्या एव सततं बाहुभ्यां ये सयुर ईदृशाः<br>
  <font color="GREEN" size="-1">28</font>
  शलॊकौ चॊशनसा गीतौ पुरा तात महर्षिणा<br>
      तौ निबॊध महाप्राज्ञ तवम एकाग्रमना नृप<br>
  <font color="GREEN" size="-1">29</font>
  उद्यम्य शस्त्रमायान्तम अपि वेदान्तगं रणे<br>
      निगृह्णीयात सवधर्मेण धर्मापेक्षी नरेश्वरः<br>
  <font color="GREEN" size="-1">30</font>
  विनश्यमानं धर्मं हि यॊ रक्षति स धर्मवित<br>
      न तेन भरूण हा स सयान मन्युस तं मनुम ऋच्छति<br>
  <font color="GREEN" size="-1">31</font>
  एवं चैव नरश्रेष्ठ रक्ष्या एव दविजातयः<br>
      सवपराधान अपि हि तान विषयान्ते समुत्सृजेत<br>
  <font color="GREEN" size="-1">32</font>
  अभिशस्तम अपि हय एषां कृपायीत विशां पते<br>
      बरह्मघ्ने गुरु तल्पे च भरूणहत्ये तथैव च<br>
  <font color="GREEN" size="-1">33</font>
  राजद्वेष्टे च विप्रस्य विषयान्ते विसर्जनम<br>
      विधीयते न शारीरं भयम एषां कदा चन<br>
  <font color="GREEN" size="-1">34</font>
  दयिताश च नरास ते सयुर नित्यं पुरुषसत्तम<br>
      न कॊशः परमॊ हय अन्यॊ राज्ञां पुरुषसंचयात<br>
  <font color="GREEN" size="-1">35</font>
  दुर्गेषु च महाराज षट्सु ये शास्त्रनिश्चिताः<br>
      सर्वेषु तेषु मन्यन्ते नरदुर्गं सुदुस्तरम<br>
  <font color="GREEN" size="-1">36</font>
  तस्मान नित्यं दया कार्या चातुर्वर्ण्ये विपश्चिता<br>
      धर्मात्मा सत्यवाक चैव राजा रञ्जयति परजाः<br>
  <font color="GREEN" size="-1">37</font>
  न च कषान्तेन ते भाव्यं नित्यं पुरुषसत्तम<br>
      अधर्म्यॊ हि मृदू राजा कषमा वान इव कुञ्जरः<br>
  <font color="GREEN" size="-1">38</font>
  बार्हस्पत्ये च शास्त्रे वै शलॊका विनियताः पुरा<br>
      अस्मिन्न अर्थे महाराज तन मे निगदतः शृणु<br>
  <font color="GREEN" size="-1">39</font>
  कषममाणं नृपं नित्यं नीचः परिभवेज जनः<br>
      हस्तियन्ता गजस्येव शिर एवारुरुक्षति<br>
  <font color="GREEN" size="-1">40</font>
  तस्मान नैव मृदुर नित्यं तीक्ष्णॊ वापि भवेन नृपः<br>
      वसन्ते ऽरक इव शरीमान न शीतॊ न च घर्मदः<br>
  <font color="GREEN" size="-1">41</font>
  परत्यक्षेणानुमानेन तथौपम्यॊपदेशतः<br>
      परीक्ष्यास ते महाराज सवे परे चैव सर्वदा<br>
  <font color="GREEN" size="-1">42</font>
  वयसनानि च सर्वाणि तयजेथा भूरिदक्षिण<br>
      न चैव न परयुञ्जीत सङ्गं तु परिवर्जयेत<br>
  <font color="GREEN" size="-1">43</font>
  नित्यं हि वयसनी लॊके परिभूतॊ भवत्य उत<br>
      उद्वेजयति लॊकं चाप्य अति दवेषी महीपतिः<br>
  <font color="GREEN" size="-1">44</font>
  भवितव्यं सदा राज्ञा गर्भिणी सहधर्मिणा<br>
      कारणं च महाराज शृणु येनेदम इष्यते<br>
  <font color="GREEN" size="-1">45</font>
  यथा हि गर्भिणी हित्वा सवं परियं मनसॊ ऽनुगम<br>
      गर्भस्य हितम आधत्ते तथा राज्ञाप्य असंशयम<br>
  <font color="GREEN" size="-1">46</font>
  वर्तितव्यं कुरुश्रेष्ठ नित्यं धर्मानुवर्तिना<br>
      सवं परियं समभित्यज्य यद यल लॊकहितं भवेत<br>
  <font color="GREEN" size="-1">47</font>
  न संत्याज्यं च ते धैर्यं कदा चिद अपि पाण्डव<br>
      धीरस्य सपष्ट दण्डस्य न हय आज्ञा परतिहन्यते<br>
  <font color="GREEN" size="-1">48</font>
  परिहासश च भृत्यैस ते न नित्यं वदतां वर<br>
      कर्तव्यॊ राजशार्दूल दॊषम अत्र हि मे शृणु<br>
  <font color="GREEN" size="-1">49</font>
  अवमन्यन्ति भर्तारं संहर्षाद उपजीविनः<br>
      सवे सथाने न च तिष्ठन्ति लङ्घयन्ति हि तद वचः<br>
  <font color="GREEN" size="-1">50</font>
  परेष्यमाणा विकल्पन्ते गुह्यं चाप्य अनुयुञ्जते<br>
      अयाच्यं चैव याचन्ते ऽभॊज्यान्य आहारयन्ति च<br>
  <font color="GREEN" size="-1">51</font>
  करुध्यन्ति परिदीप्यन्ति भीमम अध्यासते ऽसय च<br>
      उत्कॊचैर वञ्चनाभिश च कार्याण्य अनुविहन्ति च<br>
  <font color="GREEN" size="-1">52</font>
  जर्जरं चास्य विषयं कुर्वन्ति परतिरूपकैः<br>
      सत्रीर अक्षिभिश च सज्जन्ते तुल्यवेषा भवन्ति च<br>
  <font color="GREEN" size="-1">53</font>
  वातं षष्ठीवनं चैव कुर्वते चास्य संनिधौ<br>
      निर्लज्जा नरशार्दूल वयाहरन्ति च तद वचः<br>
  <font color="GREEN" size="-1">54</font>
  हयं वा दन्तिनं वापि रथं नृपतिसंमतम<br>
      अधिरॊहन्त्य अनादृत्य हर्षुले पार्थिवे मृदौ<br>
  <font color="GREEN" size="-1">55</font>
  इदं ते दुष्करं राजन्न इदं ते दुर्विचेष्टितम<br>
      इत्य एवं सुहृदॊ नाम बरुवन्ति परिषद्गताः<br>
  <font color="GREEN" size="-1">56</font>
  करुद्धे चास्मिन हसन्त्य एव न च हृष्यन्ति पूजिताः<br>
      संघर्षशीलाश च सदा भवन्त्य अन्यॊन्यकारणात<br>
  <font color="GREEN" size="-1">57</font>
  विस्रंसयन्ति मन्त्रं च विवृण्वन्ति च दुष्कृतम<br>
      लीलया चैव कुर्वन्ति सावज्ञास तस्य शासनम<br>
      अलं करण भॊज्यं च तथा सनानानुलेपनम<br>
  <font color="GREEN" size="-1">58</font>
  हेलमाना नरव्याघ्र सवस्थास तस्यॊपषृण्वते<br>
      निन्दन्ति सवान अधीकारान संत्यजन्ति च भारत<br>
  <font color="GREEN" size="-1">59</font>
  न वृत्त्या परितुष्यन्ति राजदेयं हरन्ति च<br>
      करीडितुं तेन चेच्छन्ति ससूत्रेणेव पक्षिणा<br>
      अस्मत परणेयॊ राजेति लॊके चैव वदन्त्य उत<br>
  <font color="GREEN" size="-1">60</font>
  एते चैवापरे चैव दॊषाः परादुर्भवन्त्य उत<br>
      नृपतौ मार्दवॊपेते हर्षुले च युधिष्ठिर<br>
 </td>
 <td width="50%" valign="TOP">
   <font color="GREEN" size="-1">1</font>
  praṇipatya hṛṣīkeśam abhivādya pitā maham<br>
       anumānya gurūn sarvān paryapṛcchad yudhiṣṭhiraḥ<br>
   <font color="GREEN" size="-1">2</font>
  rājyaṃ vai paramo dharma iti dharmavido viduḥ<br>
       mahāntam etaṃ bhāraṃ ca manye tad brūhi pārthiva<br>
   <font color="GREEN" size="-1">3</font>
  rājadharmān viśeṣeṇa kathayasva pitā maha<br>
       sarvasya jīvalokasya rājadharmāḥ parāyaṇam<br>
   <font color="GREEN" size="-1">4</font>
  trivargo 'tra samāsakto rājadharmeṣu kaurava<br>
       mokṣadharmaś ca vispaṣṭaḥ sakalo 'tra samāhitaḥ<br>
   <font color="GREEN" size="-1">5</font>
  yathā hi raśmayo 'śvasya dviradasyāṅkuśo yathā<br>
       narendra dharmo lokasya tathā pragrahaṇaṃ smṛtam<br>
   <font color="GREEN" size="-1">6</font>
  atra vai saṃpramūḍhe tu dharme rājarṣisevite<br>
       lokasya saṃsthā na bhavet sarvaṃ ca vyākulaṃ bhavet<br>
   <font color="GREEN" size="-1">7</font>
  udayan hi yathā sūryo nāśayaty āsuraṃ tapaḥ<br>
       rājadharmās tathālokyām ākṣipanty aśubhāṃ gatim<br>
   <font color="GREEN" size="-1">8</font>
  tadagre rājadharmāṇām arthatattvaṃ pitā maha<br>
       prabrūhi bharataśreṣṭha tvaṃ hi buddhimatāṃ varaḥ<br>
   <font color="GREEN" size="-1">9</font>
  āgamaś ca paras tvattaḥ sarveṣāṃ naḥ paraṃtapa<br>
       bhavantaṃ hi paraṃ buddhau vāsudevo 'bhimanyate<br>
   <font color="GREEN" size="-1">10</font>
  namo dharmāya mahate namaḥ kṛṣṇāya vedhase<br>
      brāhmaṇebhyo namaskṛtya dharmān vakṣyāmi śāśvatān<br>
  <font color="GREEN" size="-1">11</font>
  śṛṇu kārtsnyena mattas tvaṃ rājadharmān yudhiṣṭhira<br>
      nirucyamānān niyato yac cānyad abhivāñchasi<br>
  <font color="GREEN" size="-1">12</font>
  ādāv eva kuruśreṣṭha rājñā rañjana kāmyayā<br>
      devatānāṃ dvijānāṃ ca vartitavyaṃ yathāvidhi<br>
  <font color="GREEN" size="-1">13</font>
  daivatāny arcayitvā hi brāhmaṇāṃś ca kurūdvaha<br>
      ānṛṇyaṃ yāti dharmasya lokena ca sa mānyate<br>
  <font color="GREEN" size="-1">14</font>
  utthāne ca sadā putra prayatethā yudhiṣṭhira<br>
      na hy utthānam ṛte daivaṃ rājñām arthaprasiddhaye<br>
  <font color="GREEN" size="-1">15</font>
  sādhāraṇaṃ dvayaṃ hy etad daivam utthānam eva ca<br>
      pauruṣaṃ hi paraṃ manye daivaṃ niścityam ucyate<br>
  <font color="GREEN" size="-1">16</font>
  vipanne ca samārambhe saṃtāpaṃ mā sma vai kṛthāḥ<br>
      ghaṭate vinayas tāta rājñām eṣa nayaḥ paraḥ<br>
  <font color="GREEN" size="-1">17</font>
  na hi satyād ṛte kiṃ cid rājñāṃ vai siddhikāraṇam<br>
      satye hi rājā nirataḥ pretya ceha hi nandati<br>
  <font color="GREEN" size="-1">18</font>
  ṛṣīṇām api rājendra satyam eva paraṃ dhanam<br>
      tathā rājñaḥ paraṃ satyān nānyad viśvāsakāraṇam<br>
  <font color="GREEN" size="-1">19</font>
  guṇavāñ śīlavān dānto mṛdur dharmyo jitendriyaḥ<br>
      sudarśaḥ sthūlalakṣyaś ca na bhraśyeta sadā śriyaḥ<br>
  <font color="GREEN" size="-1">20</font>
  ārjavaṃ sarvakāryeṣu śrayethāḥ kurunandana<br>
      punar nayavicāreṇa trayī saṃvaraṇena ca<br>
  <font color="GREEN" size="-1">21</font>
  mṛdur hi rājā satataṃ laṅghyo bhavati sarvaśaḥ<br>
      tīkṣṇāc codvijate lokas tasmād ubhayam ācara<br>
  <font color="GREEN" size="-1">22</font>
  adaṇḍyāś caiva te nityaṃ viprāḥ syur dadatāṃ vara<br>
      bhūtam etat paraṃ loke brāhmaṇā nāma bhārata<br>
  <font color="GREEN" size="-1">23</font>
  manunā cāpi rājendra gītau ślokau mahātmanā<br>
      dharmeṣu sveṣu kauravya hṛdi tau kartum arhasi<br>
  <font color="GREEN" size="-1">24</font>
  adbhyo 'gnir brahmataḥ kṣatram aśmano loham utthitam<br>
      teṣāṃ sarvatra gaṃ tejaḥ svāsu yoniṣu śāmyati<br>
  <font color="GREEN" size="-1">25</font>
  ayo hanti yadāśmānam agniś cāpo 'bhipadyate<br>
      brahma ca kṣatriyo dveṣṭi tadā sīdanti te trayaḥ<br>
  <font color="GREEN" size="-1">26</font>
  etaj jñātvā mahārāja namasyā eva te dvijāḥ<br>
      bhaumaṃ brahma dvijaśreṣṭhā dhārayanti śamānvitāḥ<br>
  <font color="GREEN" size="-1">27</font>
  evaṃ caiva naravyāghra lokatantra vighātakāḥ<br>
      nigrāhyā eva satataṃ bāhubhyāṃ ye syur īdṛśāḥ<br>
  <font color="GREEN" size="-1">28</font>
  ślokau cośanasā gītau purā tāta maharṣiṇā<br>
      tau nibodha mahāprājña tvam ekāgramanā nṛpa<br>
  <font color="GREEN" size="-1">29</font>
  udyamya śastramāyāntam api vedāntagaṃ raṇe<br>
      nigṛhṇīyāt svadharmeṇa dharmāpekṣī nareśvaraḥ<br>
  <font color="GREEN" size="-1">30</font>
  vinaśyamānaṃ dharmaṃ hi yo rakṣati sa dharmavit<br>
      na tena bhrūṇa hā sa syān manyus taṃ manum ṛcchati<br>
  <font color="GREEN" size="-1">31</font>
  evaṃ caiva naraśreṣṭha rakṣyā eva dvijātayaḥ<br>
      svaparādhān api hi tān viṣayānte samutsṛjet<br>
  <font color="GREEN" size="-1">32</font>
  abhiśastam api hy eṣāṃ kṛpāyīta viśāṃ pate<br>
      brahmaghne guru talpe ca bhrūṇahatye tathaiva ca<br>
  <font color="GREEN" size="-1">33</font>
  rājadveṣṭe ca viprasya viṣayānte visarjanam<br>
      vidhīyate na śārīraṃ bhayam eṣāṃ kadā cana<br>
  <font color="GREEN" size="-1">34</font>
  dayitāś ca narās te syur nityaṃ puruṣasattama<br>
      na kośaḥ paramo hy anyo rājñāṃ puruṣasaṃcayāt<br>
  <font color="GREEN" size="-1">35</font>
  durgeṣu ca mahārāja ṣaṭsu ye śāstraniścitāḥ<br>
      sarveṣu teṣu manyante naradurgaṃ sudustaram<br>
  <font color="GREEN" size="-1">36</font>
  tasmān nityaṃ dayā kāryā cāturvarṇye vipaścitā<br>
      dharmātmā satyavāk caiva rājā rañjayati prajāḥ<br>
  <font color="GREEN" size="-1">37</font>
  na ca kṣāntena te bhāvyaṃ nityaṃ puruṣasattama<br>
      adharmyo hi mṛdū rājā kṣamā vān iva kuñjaraḥ<br>
  <font color="GREEN" size="-1">38</font>
  bārhaspatye ca śāstre vai ślokā viniyatāḥ purā<br>
      asminn arthe mahārāja tan me nigadataḥ śṛṇu<br>
  <font color="GREEN" size="-1">39</font>
  kṣamamāṇaṃ nṛpaṃ nityaṃ nīcaḥ paribhavej janaḥ<br>
      hastiyantā gajasyeva śira evārurukṣati<br>
  <font color="GREEN" size="-1">40</font>
  tasmān naiva mṛdur nityaṃ tīkṣṇo vāpi bhaven nṛpaḥ<br>
      vasante 'rka iva śrīmān na śīto na ca gharmadaḥ<br>
  <font color="GREEN" size="-1">41</font>
  pratyakṣeṇānumānena tathaupamyopadeśataḥ<br>
      parīkṣyās te mahārāja sve pare caiva sarvadā<br>
  <font color="GREEN" size="-1">42</font>
  vyasanāni ca sarvāṇi tyajethā bhūridakṣiṇa<br>
      na caiva na prayuñjīta saṅgaṃ tu parivarjayet<br>
  <font color="GREEN" size="-1">43</font>
  nityaṃ hi vyasanī loke paribhūto bhavaty uta<br>
      udvejayati lokaṃ cāpy ati dveṣī mahīpatiḥ<br>
  <font color="GREEN" size="-1">44</font>
  bhavitavyaṃ sadā rājñā garbhiṇī sahadharmiṇā<br>
      kāraṇaṃ ca mahārāja śṛṇu yenedam iṣyate<br>
  <font color="GREEN" size="-1">45</font>
  yathā hi garbhiṇī hitvā svaṃ priyaṃ manaso 'nugam<br>
      garbhasya hitam ādhatte tathā rājñāpy asaṃśayam<br>
  <font color="GREEN" size="-1">46</font>
  vartitavyaṃ kuruśreṣṭha nityaṃ dharmānuvartinā<br>
      svaṃ priyaṃ samabhityajya yad yal lokahitaṃ bhavet<br>
  <font color="GREEN" size="-1">47</font>
  na saṃtyājyaṃ ca te dhairyaṃ kadā cid api pāṇḍava<br>
      dhīrasya spaṣṭa daṇḍasya na hy ājñā pratihanyate<br>
  <font color="GREEN" size="-1">48</font>
  parihāsaś ca bhṛtyais te na nityaṃ vadatāṃ vara<br>
      kartavyo rājaśārdūla doṣam atra hi me śṛṇu<br>
  <font color="GREEN" size="-1">49</font>
  avamanyanti bhartāraṃ saṃharṣād upajīvinaḥ<br>
      sve sthāne na ca tiṣṭhanti laṅghayanti hi tad vacaḥ<br>
  <font color="GREEN" size="-1">50</font>
  preṣyamāṇā vikalpante guhyaṃ cāpy anuyuñjate<br>
      ayācyaṃ caiva yācante 'bhojyāny āhārayanti ca<br>
  <font color="GREEN" size="-1">51</font>
  krudhyanti paridīpyanti bhīmam adhyāsate 'sya ca<br>
      utkocair vañcanābhiś ca kāryāṇy anuvihanti ca<br>
  <font color="GREEN" size="-1">52</font>
  jarjaraṃ cāsya viṣayaṃ kurvanti pratirūpakaiḥ<br>
      strīr akṣibhiś ca sajjante tulyaveṣā bhavanti ca<br>
  <font color="GREEN" size="-1">53</font>
  vātaṃ ṣaṣṭhīvanaṃ caiva kurvate cāsya saṃnidhau<br>
      nirlajjā naraśārdūla vyāharanti ca tad vacaḥ<br>
  <font color="GREEN" size="-1">54</font>
  hayaṃ vā dantinaṃ vāpi rathaṃ nṛpatisaṃmatam<br>
      adhirohanty anādṛtya harṣule pārthive mṛdau<br>
  <font color="GREEN" size="-1">55</font>
  idaṃ te duṣkaraṃ rājann idaṃ te durviceṣṭitam<br>
      ity evaṃ suhṛdo nāma bruvanti pariṣadgatāḥ<br>
  <font color="GREEN" size="-1">56</font>
  kruddhe cāsmin hasanty eva na ca hṛṣyanti pūjitāḥ<br>
      saṃgharṣaśīlāś ca sadā bhavanty anyonyakāraṇāt<br>
  <font color="GREEN" size="-1">57</font>
  visraṃsayanti mantraṃ ca vivṛṇvanti ca duṣkṛtam<br>
      līlayā caiva kurvanti sāvajñās tasya śāsanam<br>
      alaṃ karaṇa bhojyaṃ ca tathā snānānulepanam<br>
  <font color="GREEN" size="-1">58</font>
  helamānā naravyāghra svasthās tasyopaṣṛṇvate<br>
      nindanti svān adhīkārān saṃtyajanti ca bhārata<br>
  <font color="GREEN" size="-1">59</font>
  na vṛttyā parituṣyanti rājadeyaṃ haranti ca<br>
      krīḍituṃ tena cecchanti sasūtreṇeva pakṣiṇā<br>
      asmat praṇeyo rājeti loke caiva vadanty uta<br>
  <font color="GREEN" size="-1">60</font>
  ete caivāpare caiva doṣāḥ prādurbhavanty uta<br>
      nṛpatau mārdavopete harṣule ca yudhiṣṭhira<br>
 </td>
 
 </table>
 <p></p><hr>
 <center>
 <a href="mbs12057.htm">Next: Chapter 57</a></center>
 </body>