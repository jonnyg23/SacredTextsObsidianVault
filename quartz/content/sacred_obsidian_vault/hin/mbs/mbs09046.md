<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="../maha/index.htm">Mahabharata</a> 
 <a href="index.htm">Index</a> 
 <a href="mbsi09.htm">Book 9 Index</a> 
 <a href="mbs09045.htm">Previous</a> 
 <a href="mbs09047.htm">Next</a> 
 </center>
 <hr>
 
 <center>
 <a href="../m09/index.htm">Book 9 in English</a>
 </center>
 <hr>
 <h1 align="CENTER">The Mahabharata in Sanskrit</h1>
 <h3 align="CENTER">Book 9<br>Chapter 46
 </h3><table width="100%">
 <td width="50%" valign="TOP">
   <font color="GREEN" size="-1">1</font>
   [ज]<br>
       अत्यद्भुतम इदं बरह्मञ शरुतवान अस्मि तत्त्वतः<br>
       अभिषेकं कुमारस्य विस्तरेण यथाविधि<br>
   <font color="GREEN" size="-1">2</font>
  यच छरुत्वा पूतम आत्मानं विजानामि तपॊधन<br>
       परहृष्टानि च रॊमाणि परसन्नं च मनॊ मम<br>
   <font color="GREEN" size="-1">3</font>
  अभिषेकं कुमारस्य दैत्यानां च वधं तथा<br>
       शरुत्वा मे परमा परीतिर भूयः कौतूहलं हि मे<br>
   <font color="GREEN" size="-1">4</font>
  अपां पतिः कथं हय अस्मिन्न अभिषिक्तः सुरासुरैः<br>
       तन मे बरूहि महाप्राज्ञ कुशलॊ हय असि सत्तम<br>
   <font color="GREEN" size="-1">5</font>
   [वै]<br>
       शृणु राजन्न इदं चित्रं पूर्वकल्पे यथातथम<br>
       आदौ कृतयुगे तस्मिन वर्तमाने यथाविधि<br>
       वरुणं देवताः सर्वाः समेत्येदम अथाब्रुवन<br>
   <font color="GREEN" size="-1">6</font>
  यथास्मान सुरराट शक्रॊ भयेभ्यः पाति सर्वदा<br>
       तथा तवम अपि सर्वासां सरितां वै पतिर भव<br>
   <font color="GREEN" size="-1">7</font>
  वासश च ते सदा देवसागरे मकरालये<br>
       समुद्रॊ ऽयं तव वशे भविष्यति नदीपतिः<br>
   <font color="GREEN" size="-1">8</font>
  सॊमेन सार्धं च तव हानि वृद्धी भविष्यतः<br>
       एवम अस्त्व इति तान देवान वरुणॊ वाक्यम अब्रवीत<br>
   <font color="GREEN" size="-1">9</font>
  समागम्य ततः सर्वे वरुणं सागरालयम<br>
       अपां पतिं परचक्रुर हि विधिदृष्टेन कर्मणा<br>
   <font color="GREEN" size="-1">10</font>
  अभिषिच्य ततॊ देवा वरुणं यादसां पति<br>
      जग्मुः सवान्य एव सथानानि पूजयित्वा जलेश्वरम<br>
  <font color="GREEN" size="-1">11</font>
  अभिषिक्तस ततॊ देवैर वरुणॊ ऽपि महायशाः<br>
      सरितः सागरांश चैव नदांश चैव सरांसि च<br>
      पालयाम आस विधिना यथा देवाञ शतक्रतुः<br>
  <font color="GREEN" size="-1">12</font>
  ततस तत्राप्य उपस्पृश्य दत्त्वा च विविधं वसु<br>
      अग्नितीर्थं महाप्राज्ञः स जगाम परलम्बहा<br>
      नष्टॊ न दृश्यते यत्र शमी गर्भे हुताशनः<br>
  <font color="GREEN" size="-1">13</font>
  लॊकालॊक विनाशे च परादुर्भूते तदानघ<br>
      उपतस्थुर महात्मानं सर्वलॊकपितामहम<br>
  <font color="GREEN" size="-1">14</font>
  अग्निः परनष्टॊ भगवान कारणं च न विद्महे<br>
      सर्वलॊकक्षयॊ मा भूत संपादयतु नॊ ऽनलम<br>
  <font color="GREEN" size="-1">15</font>
   [ज]<br>
      किमर्थं भगवान अग्निः परनष्टॊ लॊकभावनः<br>
      विज्ञातश च कथं देवैस तन ममाचक्ष्व तत्त्वतः<br>
  <font color="GREEN" size="-1">16</font>
   [वै]<br>
      भृगॊः शापाद भृशं भीतॊ जातवेदाः परतापवान<br>
      शमी गर्भम अथासाद्य ननाश भगवांस ततः<br>
  <font color="GREEN" size="-1">17</font>
  परनष्टे तु तदा वह्नौ देवाः सर्वे सवासवाः<br>
      अन्वेषन्त तदा नष्टं जवलनं भृशदुःखिताः<br>
  <font color="GREEN" size="-1">18</font>
  ततॊ ऽगनितीर्थम आसाद्य शमी गर्भस्थम एव हि<br>
      ददृशुर जवलनं तत्र वसमानं यथाविधि<br>
  <font color="GREEN" size="-1">19</font>
  देवाः सर्वे नरव्याघ्र बृहस्पतिपुरॊगमाः<br>
      जवलनं तं समासाद्य परीताभूवन सवासवाः<br>
      पुनर यथागतं जग्मुः सर्वभक्षश च सॊ ऽभवत<br>
  <font color="GREEN" size="-1">20</font>
  भृगॊः शापान महीपाल यद उक्तं बरह्मवादिना<br>
      तत्राप्य आप्लुत्य मतिमान बरह्मयॊनिं जगाम ह<br>
  <font color="GREEN" size="-1">21</font>
  ससर्ज भगवान यत्र सर्वलॊकपितामहः<br>
      तत्राप्लुत्य ततॊ बरह्मा सह देवैः परभुः पुरा<br>
      ससर्ज चान्नानि तथा देवतानां यथाविधि<br>
  <font color="GREEN" size="-1">22</font>
  तत्र सनात्वा च दत्त्वा च वसूनि विविधानि च<br>
      कौबेरं परययौ तीर्थं तत्र तप्त्वा महत तपः<br>
      धनाधिपत्यं संप्राप्तॊ राजन्न ऐलबिलः परभुः<br>
  <font color="GREEN" size="-1">23</font>
  तत्रस्थम एव तं राजन धनानि निधयस तथा<br>
      उपतस्थुर नरश्रेष्ठ तत तीर्थं लाङ्गली ततः<br>
      गत्वा सनात्वा च विधिवद बराह्मणेभ्यॊ धनं ददौ<br>
  <font color="GREEN" size="-1">24</font>
  ददृशे तत्र तत सथानं कौबेरे काननॊत्तमे<br>
      पुरा यत्र तपस तप्तं विपुलं सुमहात्मना<br>
  <font color="GREEN" size="-1">25</font>
  यत्र राज्ञा कुबेरेण वरा लब्धाश च पुष्कलाः<br>
      धनाधिपत्यं सख्यं च रुद्रेणामित तेजसा<br>
  <font color="GREEN" size="-1">26</font>
  सुरत्वं लॊकपालत्वं पुत्रं च नलकूबरम<br>
      यत्र लेभे महाबाहॊ धनाधिपतिर अञ्जसा<br>
  <font color="GREEN" size="-1">27</font>
  अभिषिक्तश च तत्रैव समागम्य मरुद्गणैः<br>
      वाहनं चास्य तद दत्तं हंसयुक्तं मनॊरमम<br>
      विमानं पुष्पकं दिव्यं नैरृतैश्वर्यम एव च<br>
  <font color="GREEN" size="-1">28</font>
  तत्राप्लुत्य बलॊ राजन दत्त्वा दायांश च पुष्कलान<br>
      जगाम तवरितॊ रामस तीर्थं शवेतानुलेपनः<br>
  <font color="GREEN" size="-1">29</font>
  निषेवितं सर्वसत्त्वैर नाम्ना बदर पाचनम<br>
      नानर्तुक वनॊपेतं सदा पुष्पफलं शुभम<br>
 </td>
 <td width="50%" valign="TOP">
   <font color="GREEN" size="-1">1</font>
   [j]<br>
       atyadbhutam idaṃ brahmañ śrutavān asmi tattvataḥ<br>
       abhiṣekaṃ kumārasya vistareṇa yathāvidhi<br>
   <font color="GREEN" size="-1">2</font>
  yac chrutvā pūtam ātmānaṃ vijānāmi tapodhana<br>
       prahṛṣṭāni ca romāṇi prasannaṃ ca mano mama<br>
   <font color="GREEN" size="-1">3</font>
  abhiṣekaṃ kumārasya daityānāṃ ca vadhaṃ tathā<br>
       śrutvā me paramā prītir bhūyaḥ kautūhalaṃ hi me<br>
   <font color="GREEN" size="-1">4</font>
  apāṃ patiḥ kathaṃ hy asminn abhiṣiktaḥ surāsuraiḥ<br>
       tan me brūhi mahāprājña kuśalo hy asi sattama<br>
   <font color="GREEN" size="-1">5</font>
   [vai]<br>
       śṛṇu rājann idaṃ citraṃ pūrvakalpe yathātatham<br>
       ādau kṛtayuge tasmin vartamāne yathāvidhi<br>
       varuṇaṃ devatāḥ sarvāḥ sametyedam athābruvan<br>
   <font color="GREEN" size="-1">6</font>
  yathāsmān surarāṭ śakro bhayebhyaḥ pāti sarvadā<br>
       tathā tvam api sarvāsāṃ saritāṃ vai patir bhava<br>
   <font color="GREEN" size="-1">7</font>
  vāsaś ca te sadā devasāgare makarālaye<br>
       samudro 'yaṃ tava vaśe bhaviṣyati nadīpatiḥ<br>
   <font color="GREEN" size="-1">8</font>
  somena sārdhaṃ ca tava hāni vṛddhī bhaviṣyataḥ<br>
       evam astv iti tān devān varuṇo vākyam abravīt<br>
   <font color="GREEN" size="-1">9</font>
  samāgamya tataḥ sarve varuṇaṃ sāgarālayam<br>
       apāṃ patiṃ pracakrur hi vidhidṛṣṭena karmaṇā<br>
   <font color="GREEN" size="-1">10</font>
  abhiṣicya tato devā varuṇaṃ yādasāṃ pati<br>
      jagmuḥ svāny eva sthānāni pūjayitvā jaleśvaram<br>
  <font color="GREEN" size="-1">11</font>
  abhiṣiktas tato devair varuṇo 'pi mahāyaśāḥ<br>
      saritaḥ sāgarāṃś caiva nadāṃś caiva sarāṃsi ca<br>
      pālayām āsa vidhinā yathā devāñ śatakratuḥ<br>
  <font color="GREEN" size="-1">12</font>
  tatas tatrāpy upaspṛśya dattvā ca vividhaṃ vasu<br>
      agnitīrthaṃ mahāprājñaḥ sa jagāma pralambahā<br>
      naṣṭo na dṛśyate yatra śamī garbhe hutāśanaḥ<br>
  <font color="GREEN" size="-1">13</font>
  lokāloka vināśe ca prādurbhūte tadānagha<br>
      upatasthur mahātmānaṃ sarvalokapitāmaham<br>
  <font color="GREEN" size="-1">14</font>
  agniḥ pranaṣṭo bhagavān kāraṇaṃ ca na vidmahe<br>
      sarvalokakṣayo mā bhūt saṃpādayatu no 'nalam<br>
  <font color="GREEN" size="-1">15</font>
   [j]<br>
      kimarthaṃ bhagavān agniḥ pranaṣṭo lokabhāvanaḥ<br>
      vijñātaś ca kathaṃ devais tan mamācakṣva tattvataḥ<br>
  <font color="GREEN" size="-1">16</font>
   [vai]<br>
      bhṛgoḥ śāpād bhṛśaṃ bhīto jātavedāḥ pratāpavān<br>
      śamī garbham athāsādya nanāśa bhagavāṃs tataḥ<br>
  <font color="GREEN" size="-1">17</font>
  pranaṣṭe tu tadā vahnau devāḥ sarve savāsavāḥ<br>
      anveṣanta tadā naṣṭaṃ jvalanaṃ bhṛśaduḥkhitāḥ<br>
  <font color="GREEN" size="-1">18</font>
  tato 'gnitīrtham āsādya śamī garbhastham eva hi<br>
      dadṛśur jvalanaṃ tatra vasamānaṃ yathāvidhi<br>
  <font color="GREEN" size="-1">19</font>
  devāḥ sarve naravyāghra bṛhaspatipurogamāḥ<br>
      jvalanaṃ taṃ samāsādya prītābhūvan savāsavāḥ<br>
      punar yathāgataṃ jagmuḥ sarvabhakṣaś ca so 'bhavat<br>
  <font color="GREEN" size="-1">20</font>
  bhṛgoḥ śāpān mahīpāla yad uktaṃ brahmavādinā<br>
      tatrāpy āplutya matimān brahmayoniṃ jagāma ha<br>
  <font color="GREEN" size="-1">21</font>
  sasarja bhagavān yatra sarvalokapitāmahaḥ<br>
      tatrāplutya tato brahmā saha devaiḥ prabhuḥ purā<br>
      sasarja cānnāni tathā devatānāṃ yathāvidhi<br>
  <font color="GREEN" size="-1">22</font>
  tatra snātvā ca dattvā ca vasūni vividhāni ca<br>
      kauberaṃ prayayau tīrthaṃ tatra taptvā mahat tapaḥ<br>
      dhanādhipatyaṃ saṃprāpto rājann ailabilaḥ prabhuḥ<br>
  <font color="GREEN" size="-1">23</font>
  tatrastham eva taṃ rājan dhanāni nidhayas tathā<br>
      upatasthur naraśreṣṭha tat tīrthaṃ lāṅgalī tataḥ<br>
      gatvā snātvā ca vidhivad brāhmaṇebhyo dhanaṃ dadau<br>
  <font color="GREEN" size="-1">24</font>
  dadṛśe tatra tat sthānaṃ kaubere kānanottame<br>
      purā yatra tapas taptaṃ vipulaṃ sumahātmanā<br>
  <font color="GREEN" size="-1">25</font>
  yatra rājñā kubereṇa varā labdhāś ca puṣkalāḥ<br>
      dhanādhipatyaṃ sakhyaṃ ca rudreṇāmita tejasā<br>
  <font color="GREEN" size="-1">26</font>
  suratvaṃ lokapālatvaṃ putraṃ ca nalakūbaram<br>
      yatra lebhe mahābāho dhanādhipatir añjasā<br>
  <font color="GREEN" size="-1">27</font>
  abhiṣiktaś ca tatraiva samāgamya marudgaṇaiḥ<br>
      vāhanaṃ cāsya tad dattaṃ haṃsayuktaṃ manoramam<br>
      vimānaṃ puṣpakaṃ divyaṃ nairṛtaiśvaryam eva ca<br>
  <font color="GREEN" size="-1">28</font>
  tatrāplutya balo rājan dattvā dāyāṃś ca puṣkalān<br>
      jagāma tvarito rāmas tīrthaṃ śvetānulepanaḥ<br>
  <font color="GREEN" size="-1">29</font>
  niṣevitaṃ sarvasattvair nāmnā badara pācanam<br>
      nānartuka vanopetaṃ sadā puṣpaphalaṃ śubham<br>
 </td>
 
 </table>
 <p></p><hr>
 <center>
 <a href="mbs09047.htm">Next: Chapter 47</a></center>
 </body>