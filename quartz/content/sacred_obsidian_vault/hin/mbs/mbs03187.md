<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="../maha/index.htm">Mahabharata</a> 
 <a href="index.htm">Index</a> 
 <a href="mbsi03.htm">Book 3 Index</a> 
 <a href="mbs03186.htm">Previous</a> 
 <a href="mbs03188.htm">Next</a> 
 </center>
 <hr>
 
 <center>
 <a href="../m03/index.htm">Book 3 in English</a>
 </center>
 <hr>
 <h1 align="CENTER">The Mahabharata in Sanskrit</h1>
 <h3 align="CENTER">Book 3<br>Chapter 187
 </h3><table width="100%">
 <td width="50%" valign="TOP">
   <font color="GREEN" size="-1">1</font>
   [देव]<br>
       कामं देवापि मां विप्र न विजानन्ति तत्त्वतः<br>
       तवत परीत्या तु परवक्ष्यामि यथेदं विसृजाम्य अहम<br>
   <font color="GREEN" size="-1">2</font>
  पितृभक्तॊ ऽसि विप्रर्षे मां चैव शरणं गतः<br>
       अतॊ दृष्टॊ ऽसमि ते साक्षाद बरह्मचर्यं च ते महत<br>
   <font color="GREEN" size="-1">3</font>
  आपॊ नारा इति परॊक्ताः संज्ञा नाम कृतं मया<br>
       तेन नारायणॊ ऽसम्य उक्तॊ मम तद धययनं सदा<br>
   <font color="GREEN" size="-1">4</font>
  अहं नारायणॊ नाम परभवः शाश्वतॊ ऽवययः<br>
       विधाता सर्वभूतानां संहर्ता च दविजॊत्तम<br>
   <font color="GREEN" size="-1">5</font>
  अहं विष्णुर अहं बरह्मा शक्रश चाहं सुराधिपः<br>
       अहं वैश्रवणॊ राजा यमः परेताधिपस तथा<br>
   <font color="GREEN" size="-1">6</font>
  अहं शिवश च सॊमश च कश्यपश च परजापतिः<br>
       अहं धाता विधाता च यज्ञश चाहं दविजॊत्तम<br>
   <font color="GREEN" size="-1">7</font>
  अग्निर आस्यं कषितिः पादौ चन्द्रादित्यौ च लॊचने<br>
       सदिशं च नभॊ कायॊ वायुर मनसि मे सथितः<br>
   <font color="GREEN" size="-1">8</font>
  मया करतुशतैर इष्टं बहुभिः सवाप्तदक्षिणैः<br>
       यजन्ते वेदविदुषॊ मां देवयजने सथितम<br>
   <font color="GREEN" size="-1">9</font>
  पृथिव्यां कषत्रियेन्द्राश च पार्थिवाः सवर्गकाङ्क्षिणः<br>
       यजन्ते मां तथा वैश्याः सवर्गलॊकजिगीषवः<br>
   <font color="GREEN" size="-1">10</font>
  चतुःसमुद्र पर्यन्तां मेरुमन्दर भूषणाम<br>
      शेषॊ भूत्वाहम एवैतां धारयामि वसुंधराम<br>
  <font color="GREEN" size="-1">11</font>
  वाराहं रूपम आस्थाय मयेयं जगती पुरा<br>
      मज्जमाना जले विप्र वीर्येणासीत समुद्धृता<br>
  <font color="GREEN" size="-1">12</font>
  अग्निश च वडवा वक्त्रॊ भूत्वाहं दविजसत्तम<br>
      पिबाम्य अपः समाविद्धास ताश चैव विसृजाम्य अहम<br>
  <font color="GREEN" size="-1">13</font>
  बरह्म वक्त्रं भुजौ कषत्रम ऊरू मे संश्रिता विशः<br>
      पादौ शूद्रा भजन्ते मे विक्रमेण करमेण च<br>
  <font color="GREEN" size="-1">14</font>
  ऋग्वेदः सामवेदश च यजुर्वेदॊ ऽपय अथर्वणः<br>
      मत्तः परादुर्भवन्त्य एते माम एव परविशन्ति च<br>
  <font color="GREEN" size="-1">15</font>
  यतयः शान्ति परमा यतात्मानॊ मुमुक्षवः<br>
      कामक्रॊधद्वेषमुक्ता निःसङ्गा वीतकल्मषाः<br>
  <font color="GREEN" size="-1">16</font>
  सत्त्वस्था निरहंकारा नित्यम अध्यात्मकॊविदाः<br>
      माम एव सततं विप्राश चिन्तयन्त उपासते<br>
  <font color="GREEN" size="-1">17</font>
  अहं संवर्तकॊ जयॊतिर अहं सर्वर्तकॊ यमः<br>
      अहं संवर्तकः सूर्यॊ अहं संवर्तकॊ ऽनिलः<br>
  <font color="GREEN" size="-1">18</font>
  तारा रूपाणि दृश्यन्ते यान्य एतानि नभस्तले<br>
      मम रूपाण्य अथैतानि विद्धि तवं दविजसत्तम<br>
  <font color="GREEN" size="-1">19</font>
  रत्नाकराः समुद्राश च सर्व एव चतुर्दिशम<br>
      वसनं शयनं चैव निलयं चैव विद्धि मे<br>
  <font color="GREEN" size="-1">20</font>
  कामं करॊधं च हर्षं च भयं मॊहं तथैव च<br>
      ममैव विद्धि रूपाणि सर्वाण्य एतानि सत्तम<br>
  <font color="GREEN" size="-1">21</font>
  पराप्नुवन्ति नरा विप्र यत्कृत्वा कर्मशॊभनम<br>
      सत्यं दानं तपॊ चॊग्रम अहिंसा चैव जन्तुषु<br>
  <font color="GREEN" size="-1">22</font>
  मद्विधानेन विहिता मम देहविहारिणः<br>
      मयाभिभूत विज्ञाना विचेष्टन्ते न कामतः<br>
  <font color="GREEN" size="-1">23</font>
  सम्यग वेदम अधीयाना यजन्तॊ विविधैर मखैः<br>
      शान्तात्मानॊ जितक्रॊधाः पराप्नुवन्ति दविजातयः<br>
  <font color="GREEN" size="-1">24</font>
  पराप्तुं न शक्यॊ यॊ विद्वन नरैर दुष्कृतकर्मभिः<br>
      लॊभाभिभूतैः कृपणैर अनार्यैर अकृतात्मभिः<br>
  <font color="GREEN" size="-1">25</font>
  तं मां महाफलं विद्धि पदं सुकृतकर्मणः<br>
      दुष्प्रापं विप्र मूढानां मार्गं यॊगैर निषेवितम<br>
  <font color="GREEN" size="-1">26</font>
  यदा यदा च धर्मस्य गलानिर भवति सत्तम<br>
      अभ्युत्थानम अधर्मस्य तदात्मानं सृजाम्य अहम<br>
  <font color="GREEN" size="-1">27</font>
  दैत्या हिंसानुरक्ताश च अवध्याः सुरसत्तमैः<br>
      राक्षसाश चापि लॊके ऽसमिन यदॊत्पत्स्यन्ति दारुणाः<br>
  <font color="GREEN" size="-1">28</font>
  तदाहं संप्रसूयामि गृहेषु शुभकर्मणाम<br>
      परविष्टॊ मानुषं देहं सर्वं परशमयाम्य अहम<br>
  <font color="GREEN" size="-1">29</font>
  सृष्ट्वा देवमनुष्यांश च गन्धर्वॊरगराक्षसान<br>
      सथावराणि च भूतानि संहराम्य आत्ममायया<br>
  <font color="GREEN" size="-1">30</font>
  कर्मकाले पुनर देहम अनुचिन्त्य सृजाम्य अहम<br>
      परविश्य मानुषं देहं मर्यादा बन्धकारणात<br>
  <font color="GREEN" size="-1">31</font>
  शवेतः कृतयुगे वर्णः पीतस तरेतायुगे मम<br>
      रक्तॊ दवापरम आसाद्य कृष्णः कलियुगे तथा<br>
  <font color="GREEN" size="-1">32</font>
  तरयॊ भागा हय अधर्मस्य तस्मिन काले भवन्त्य उत<br>
      अन्तकाले च संप्राप्ते कालॊ भूत्वातिदारुणः<br>
      तरैलॊक्यं नाशयाम्य एकः कृत्स्नं सथावरजङ्गमम<br>
  <font color="GREEN" size="-1">33</font>
  अहं तरिवर्त्मा सर्वात्मा सर्वलॊकसुखावहः<br>
      अभिभूः सर्वगॊ ऽनन्तॊ हृषीकेश उरु करमः<br>
  <font color="GREEN" size="-1">34</font>
  कालचक्रं नयाम्य एकॊ बरह्मन्न अहम अरूपि वै<br>
      शमनं सर्वभूतानां सर्वलॊककृतॊद्यमम<br>
  <font color="GREEN" size="-1">35</font>
  एवं परणिहितः सम्यङ मयात्मा मुनिसत्तम<br>
      सर्वभूतेषु विप्रेन्द्र न च मां वेत्ति कश चन<br>
  <font color="GREEN" size="-1">36</font>
  यच च किं चित तवया पराप्तं मयि कलेषात्मकं दविज<br>
      सुखॊदयाय तत सर्वं शरेयसे च तवानघ<br>
  <font color="GREEN" size="-1">37</font>
  यच च किं चित तवया लॊके दृष्टं सथावरजङ्गमम<br>
      विहितः सर्वथैवासौ ममात्मा मुनिसत्तम<br>
  <font color="GREEN" size="-1">38</font>
  अर्धं मम शरीरस्य सर्वलॊकपितामहः<br>
      अहं नारायणॊ नाम शङ्खचक्रगदाधरः<br>
  <font color="GREEN" size="-1">39</font>
  यावद युगानां विप्रर्षे सहस्रपरिवर्तनम<br>
      तावत सवपिमि विश्वात्मा सर्वलॊकपितामहः<br>
  <font color="GREEN" size="-1">40</font>
  एवं सर्वम अहं कालम इहासे मुनिसत्तम<br>
      अशिशुः शिशुरूपेण यावद बरह्मा न बुध्यते<br>
  <font color="GREEN" size="-1">41</font>
  मया च विप्र दत्तॊ ऽयं वरस ते बरह्मरूपिणा<br>
      असकृत परितुष्टेन विप्रर्षिगणपूजित<br>
  <font color="GREEN" size="-1">42</font>
  सर्वम एकार्णवं दृष्ट्वा नष्टं सथावरजङ्गमम<br>
      विक्लवॊ ऽसि मया जञातस ततस ते दर्शितं जगत<br>
  <font color="GREEN" size="-1">43</font>
  अभ्यन्तरं शरीरस्य परविष्टॊ ऽसि यदा मम<br>
      दृष्ट्वा लॊकं समस्तं च विस्मितॊ नावबुध्यसे<br>
  <font color="GREEN" size="-1">44</font>
  ततॊ ऽसि वक्त्राद विप्रर्षे दरुतं निःसारितॊ मया<br>
      आख्यातस ते मया चात्मा दुर्ज्ञेयॊ ऽपि सुरासुरैः<br>
  <font color="GREEN" size="-1">45</font>
  यावत स भगवान बरह्मा न बुध्यति महातपः<br>
      तावत तवम इह विप्रर्षे विश्रब्धश चर वै सुखम<br>
  <font color="GREEN" size="-1">46</font>
  ततॊ विभुद्धे तस्मिंस तु सर्वलॊकपितामहे<br>
      एकीभूतॊ हि सरक्ष्यामि शरीराद दविजसत्तम<br>
  <font color="GREEN" size="-1">47</font>
  आकाशं पृथिवीं जयॊतिर वायुं सलिलम एव च<br>
      लॊके यच च भवेच छेषम इह सथावरजङ्गमम<br>
  <font color="GREEN" size="-1">48</font>
   [मार्क]<br>
      इत्य उक्त्वान्तर्हितस तात स देवः परमाद्भुतः<br>
      परजाश चेमाः परपश्यामि विचित्रा बहुधा कृताः<br>
  <font color="GREEN" size="-1">49</font>
  एतद दृष्टं मया राजंस तस्मिन पराप्ते युगक्षये<br>
      आश्चर्यं भरतश्रेष्ठ सर्वधर्मभृतां वर<br>
  <font color="GREEN" size="-1">50</font>
  यः स देवॊ मया दृष्टः पुरा पद्मनिभेक्षणः<br>
      स एष पुरुषव्याघ्र संबन्धी ते जनार्दनः<br>
  <font color="GREEN" size="-1">51</font>
  अस्यैव वरदानाद धि समृतिर न परजहाति माम<br>
      दीर्घम आयुश च कौन्तेय सवच्छन्दमरणं तथा<br>
  <font color="GREEN" size="-1">52</font>
  स एष कृष्णॊ वार्ष्णेयः पुराणपुरुषॊ विभुः<br>
      आस्ते हरिर अचिन्त्यात्मा करीडन्न इव महाभुजः<br>
  <font color="GREEN" size="-1">53</font>
  एष धाता विधाता च संहर्ता चैव सात्वतः<br>
      शरीवत्स वक्षा गॊविन्दः परजापतिपतिः परभुः<br>
  <font color="GREEN" size="-1">54</font>
  दृष्ट्वेमं वृष्णिशार्दूलं समृतिर माम इयम आगता<br>
      आदिदेवम अजं विष्णुं पुरुषं पीतवाससम<br>
  <font color="GREEN" size="-1">55</font>
  सर्वेषाम एव भूतानां पिता माता च माधवः<br>
      गच्छध्वम एनं शरणं शरण्यं कौरवर्षभाः<br>
 </td>
 <td width="50%" valign="TOP">
   <font color="GREEN" size="-1">1</font>
   [deva]<br>
       kāmaṃ devāpi māṃ vipra na vijānanti tattvataḥ<br>
       tvat prītyā tu pravakṣyāmi yathedaṃ visṛjāmy aham<br>
   <font color="GREEN" size="-1">2</font>
  pitṛbhakto 'si viprarṣe māṃ caiva śaraṇaṃ gataḥ<br>
       ato dṛṣṭo 'smi te sākṣād brahmacaryaṃ ca te mahat<br>
   <font color="GREEN" size="-1">3</font>
  āpo nārā iti proktāḥ saṃjñā nāma kṛtaṃ mayā<br>
       tena nārāyaṇo 'smy ukto mama tad dhyayanaṃ sadā<br>
   <font color="GREEN" size="-1">4</font>
  ahaṃ nārāyaṇo nāma prabhavaḥ śāśvato 'vyayaḥ<br>
       vidhātā sarvabhūtānāṃ saṃhartā ca dvijottama<br>
   <font color="GREEN" size="-1">5</font>
  ahaṃ viṣṇur ahaṃ brahmā śakraś cāhaṃ surādhipaḥ<br>
       ahaṃ vaiśravaṇo rājā yamaḥ pretādhipas tathā<br>
   <font color="GREEN" size="-1">6</font>
  ahaṃ śivaś ca somaś ca kaśyapaś ca prajāpatiḥ<br>
       ahaṃ dhātā vidhātā ca yajñaś cāhaṃ dvijottama<br>
   <font color="GREEN" size="-1">7</font>
  agnir āsyaṃ kṣitiḥ pādau candrādityau ca locane<br>
       sadiśaṃ ca nabho kāyo vāyur manasi me sthitaḥ<br>
   <font color="GREEN" size="-1">8</font>
  mayā kratuśatair iṣṭaṃ bahubhiḥ svāptadakṣiṇaiḥ<br>
       yajante vedaviduṣo māṃ devayajane sthitam<br>
   <font color="GREEN" size="-1">9</font>
  pṛthivyāṃ kṣatriyendrāś ca pārthivāḥ svargakāṅkṣiṇaḥ<br>
       yajante māṃ tathā vaiśyāḥ svargalokajigīṣavaḥ<br>
   <font color="GREEN" size="-1">10</font>
  catuḥsamudra paryantāṃ merumandara bhūṣaṇām<br>
      śeṣo bhūtvāham evaitāṃ dhārayāmi vasuṃdharām<br>
  <font color="GREEN" size="-1">11</font>
  vārāhaṃ rūpam āsthāya mayeyaṃ jagatī purā<br>
      majjamānā jale vipra vīryeṇāsīt samuddhṛtā<br>
  <font color="GREEN" size="-1">12</font>
  agniś ca vaḍavā vaktro bhūtvāhaṃ dvijasattama<br>
      pibāmy apaḥ samāviddhās tāś caiva visṛjāmy aham<br>
  <font color="GREEN" size="-1">13</font>
  brahma vaktraṃ bhujau kṣatram ūrū me saṃśritā viśaḥ<br>
      pādau śūdrā bhajante me vikrameṇa krameṇa ca<br>
  <font color="GREEN" size="-1">14</font>
  ṛgvedaḥ sāmavedaś ca yajurvedo 'py atharvaṇaḥ<br>
      mattaḥ prādurbhavanty ete mām eva praviśanti ca<br>
  <font color="GREEN" size="-1">15</font>
  yatayaḥ śānti paramā yatātmāno mumukṣavaḥ<br>
      kāmakrodhadveṣamuktā niḥsaṅgā vītakalmaṣāḥ<br>
  <font color="GREEN" size="-1">16</font>
  sattvasthā nirahaṃkārā nityam adhyātmakovidāḥ<br>
      mām eva satataṃ viprāś cintayanta upāsate<br>
  <font color="GREEN" size="-1">17</font>
  ahaṃ saṃvartako jyotir ahaṃ sarvartako yamaḥ<br>
      ahaṃ saṃvartakaḥ sūryo ahaṃ saṃvartako 'nilaḥ<br>
  <font color="GREEN" size="-1">18</font>
  tārā rūpāṇi dṛśyante yāny etāni nabhastale<br>
      mama rūpāṇy athaitāni viddhi tvaṃ dvijasattama<br>
  <font color="GREEN" size="-1">19</font>
  ratnākarāḥ samudrāś ca sarva eva caturdiśam<br>
      vasanaṃ śayanaṃ caiva nilayaṃ caiva viddhi me<br>
  <font color="GREEN" size="-1">20</font>
  kāmaṃ krodhaṃ ca harṣaṃ ca bhayaṃ mohaṃ tathaiva ca<br>
      mamaiva viddhi rūpāṇi sarvāṇy etāni sattama<br>
  <font color="GREEN" size="-1">21</font>
  prāpnuvanti narā vipra yatkṛtvā karmaśobhanam<br>
      satyaṃ dānaṃ tapo cogram ahiṃsā caiva jantuṣu<br>
  <font color="GREEN" size="-1">22</font>
  madvidhānena vihitā mama dehavihāriṇaḥ<br>
      mayābhibhūta vijñānā viceṣṭante na kāmataḥ<br>
  <font color="GREEN" size="-1">23</font>
  samyag vedam adhīyānā yajanto vividhair makhaiḥ<br>
      śāntātmāno jitakrodhāḥ prāpnuvanti dvijātayaḥ<br>
  <font color="GREEN" size="-1">24</font>
  prāptuṃ na śakyo yo vidvan narair duṣkṛtakarmabhiḥ<br>
      lobhābhibhūtaiḥ kṛpaṇair anāryair akṛtātmabhiḥ<br>
  <font color="GREEN" size="-1">25</font>
  taṃ māṃ mahāphalaṃ viddhi padaṃ sukṛtakarmaṇaḥ<br>
      duṣprāpaṃ vipra mūḍhānāṃ mārgaṃ yogair niṣevitam<br>
  <font color="GREEN" size="-1">26</font>
  yadā yadā ca dharmasya glānir bhavati sattama<br>
      abhyutthānam adharmasya tadātmānaṃ sṛjāmy aham<br>
  <font color="GREEN" size="-1">27</font>
  daityā hiṃsānuraktāś ca avadhyāḥ surasattamaiḥ<br>
      rākṣasāś cāpi loke 'smin yadotpatsyanti dāruṇāḥ<br>
  <font color="GREEN" size="-1">28</font>
  tadāhaṃ saṃprasūyāmi gṛheṣu śubhakarmaṇām<br>
      praviṣṭo mānuṣaṃ dehaṃ sarvaṃ praśamayāmy aham<br>
  <font color="GREEN" size="-1">29</font>
  sṛṣṭvā devamanuṣyāṃś ca gandharvoragarākṣasān<br>
      sthāvarāṇi ca bhūtāni saṃharāmy ātmamāyayā<br>
  <font color="GREEN" size="-1">30</font>
  karmakāle punar deham anucintya sṛjāmy aham<br>
      praviśya mānuṣaṃ dehaṃ maryādā bandhakāraṇāt<br>
  <font color="GREEN" size="-1">31</font>
  śvetaḥ kṛtayuge varṇaḥ pītas tretāyuge mama<br>
      rakto dvāparam āsādya kṛṣṇaḥ kaliyuge tathā<br>
  <font color="GREEN" size="-1">32</font>
  trayo bhāgā hy adharmasya tasmin kāle bhavanty uta<br>
      antakāle ca saṃprāpte kālo bhūtvātidāruṇaḥ<br>
      trailokyaṃ nāśayāmy ekaḥ kṛtsnaṃ sthāvarajaṅgamam<br>
  <font color="GREEN" size="-1">33</font>
  ahaṃ trivartmā sarvātmā sarvalokasukhāvahaḥ<br>
      abhibhūḥ sarvago 'nanto hṛṣīkeśa uru kramaḥ<br>
  <font color="GREEN" size="-1">34</font>
  kālacakraṃ nayāmy eko brahmann aham arūpi vai<br>
      śamanaṃ sarvabhūtānāṃ sarvalokakṛtodyamam<br>
  <font color="GREEN" size="-1">35</font>
  evaṃ praṇihitaḥ samyaṅ mayātmā munisattama<br>
      sarvabhūteṣu viprendra na ca māṃ vetti kaś cana<br>
  <font color="GREEN" size="-1">36</font>
  yac ca kiṃ cit tvayā prāptaṃ mayi kleṣātmakaṃ dvija<br>
      sukhodayāya tat sarvaṃ śreyase ca tavānagha<br>
  <font color="GREEN" size="-1">37</font>
  yac ca kiṃ cit tvayā loke dṛṣṭaṃ sthāvarajaṅgamam<br>
      vihitaḥ sarvathaivāsau mamātmā munisattama<br>
  <font color="GREEN" size="-1">38</font>
  ardhaṃ mama śarīrasya sarvalokapitāmahaḥ<br>
      ahaṃ nārāyaṇo nāma śaṅkhacakragadādharaḥ<br>
  <font color="GREEN" size="-1">39</font>
  yāvad yugānāṃ viprarṣe sahasraparivartanam<br>
      tāvat svapimi viśvātmā sarvalokapitāmahaḥ<br>
  <font color="GREEN" size="-1">40</font>
  evaṃ sarvam ahaṃ kālam ihāse munisattama<br>
      aśiśuḥ śiśurūpeṇa yāvad brahmā na budhyate<br>
  <font color="GREEN" size="-1">41</font>
  mayā ca vipra datto 'yaṃ varas te brahmarūpiṇā<br>
      asakṛt parituṣṭena viprarṣigaṇapūjita<br>
  <font color="GREEN" size="-1">42</font>
  sarvam ekārṇavaṃ dṛṣṭvā naṣṭaṃ sthāvarajaṅgamam<br>
      viklavo 'si mayā jñātas tatas te darśitaṃ jagat<br>
  <font color="GREEN" size="-1">43</font>
  abhyantaraṃ śarīrasya praviṣṭo 'si yadā mama<br>
      dṛṣṭvā lokaṃ samastaṃ ca vismito nāvabudhyase<br>
  <font color="GREEN" size="-1">44</font>
  tato 'si vaktrād viprarṣe drutaṃ niḥsārito mayā<br>
      ākhyātas te mayā cātmā durjñeyo 'pi surāsuraiḥ<br>
  <font color="GREEN" size="-1">45</font>
  yāvat sa bhagavān brahmā na budhyati mahātapaḥ<br>
      tāvat tvam iha viprarṣe viśrabdhaś cara vai sukham<br>
  <font color="GREEN" size="-1">46</font>
  tato vibhuddhe tasmiṃs tu sarvalokapitāmahe<br>
      ekībhūto hi srakṣyāmi śarīrād dvijasattama<br>
  <font color="GREEN" size="-1">47</font>
  ākāśaṃ pṛthivīṃ jyotir vāyuṃ salilam eva ca<br>
      loke yac ca bhavec cheṣam iha sthāvarajaṅgamam<br>
  <font color="GREEN" size="-1">48</font>
   [mārk]<br>
      ity uktvāntarhitas tāta sa devaḥ paramādbhutaḥ<br>
      prajāś cemāḥ prapaśyāmi vicitrā bahudhā kṛtāḥ<br>
  <font color="GREEN" size="-1">49</font>
  etad dṛṣṭaṃ mayā rājaṃs tasmin prāpte yugakṣaye<br>
      āścaryaṃ bharataśreṣṭha sarvadharmabhṛtāṃ vara<br>
  <font color="GREEN" size="-1">50</font>
  yaḥ sa devo mayā dṛṣṭaḥ purā padmanibhekṣaṇaḥ<br>
      sa eṣa puruṣavyāghra saṃbandhī te janārdanaḥ<br>
  <font color="GREEN" size="-1">51</font>
  asyaiva varadānād dhi smṛtir na prajahāti mām<br>
      dīrgham āyuś ca kaunteya svacchandamaraṇaṃ tathā<br>
  <font color="GREEN" size="-1">52</font>
  sa eṣa kṛṣṇo vārṣṇeyaḥ purāṇapuruṣo vibhuḥ<br>
      āste harir acintyātmā krīḍann iva mahābhujaḥ<br>
  <font color="GREEN" size="-1">53</font>
  eṣa dhātā vidhātā ca saṃhartā caiva sātvataḥ<br>
      śrīvatsa vakṣā govindaḥ prajāpatipatiḥ prabhuḥ<br>
  <font color="GREEN" size="-1">54</font>
  dṛṣṭvemaṃ vṛṣṇiśārdūlaṃ smṛtir mām iyam āgatā<br>
      ādidevam ajaṃ viṣṇuṃ puruṣaṃ pītavāsasam<br>
  <font color="GREEN" size="-1">55</font>
  sarveṣām eva bhūtānāṃ pitā mātā ca mādhavaḥ<br>
      gacchadhvam enaṃ śaraṇaṃ śaraṇyaṃ kauravarṣabhāḥ<br>
 </td>
 
 </table>
 <p></p><hr>
 <center>
 <a href="mbs03188.htm">Next: Chapter 188</a></center>
 </body>