<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="../maha/index.htm">Mahabharata</a> 
 <a href="index.htm">Index</a> 
 <a href="mbsi03.htm">Book 3 Index</a> 
 <a href="mbs03246.htm">Previous</a> 
 <a href="mbs03248.htm">Next</a> 
 </center>
 <hr>
 
 <center>
 <a href="../m03/index.htm">Book 3 in English</a>
 </center>
 <hr>
 <h1 align="CENTER">The Mahabharata in Sanskrit</h1>
 <h3 align="CENTER">Book 3<br>Chapter 247
 </h3><table width="100%">
 <td width="50%" valign="TOP">
   <font color="GREEN" size="-1">1</font>
   [देवदूत]<br>
       महर्षे ऽकार्यबुद्धिस तवं यः सवर्गसुखम उत्तमम<br>
       संप्राप्तं बहु मन्तव्यं विमृशस्य अबुधॊ यथा<br>
   <font color="GREEN" size="-1">2</font>
  उपरिष्टाद असौ लॊकॊ यॊ ऽयं सवर इति संज्ञितः<br>
       ऊर्ध्वगः सत्पथः शश्वद देव यानचरॊ मुने<br>
   <font color="GREEN" size="-1">3</font>
  नातप्त तपसः पुंसॊ नामहा यज्ञयाजिनः<br>
       नानृता नास्तिकाश चैव तत्र गच्छन्ति मुद्गल<br>
   <font color="GREEN" size="-1">4</font>
  धर्मात्मानॊ जितात्मानः शान्ता दान्ता विमत्सराः<br>
       दानधर्मरताः पुंसः शूराश चाहतलक्षणाः<br>
   <font color="GREEN" size="-1">5</font>
  तत्र गच्छन्ति कर्माग्र्यं कृत्वा शम दमात्मकम<br>
       लॊकान पुण्यकृतां बरह्मन सद्भिर आसेवितान नृभिः<br>
   <font color="GREEN" size="-1">6</font>
  देवाः साध्यास तथा विश्वे मरुतश च महर्षिभिः<br>
       यामा धामाश च मौद्गल्य गन्धर्वाप्सरसस तथा<br>
   <font color="GREEN" size="-1">7</font>
  एषां देव निकायानां पृथक्पृथग अनेकशः<br>
       भास्वन्तः कामसंपन्ना लॊकास तेजॊमयाः शुभाः<br>
   <font color="GREEN" size="-1">8</font>
  तरयस तरिंशत सहस्राणि यॊजनानां हिरण्मयः<br>
       मेरुः पर्वतराड यत्र देवॊद्यानानि मुद्गल<br>
   <font color="GREEN" size="-1">9</font>
  नन्दनादीनि पुण्यानि विहाराः पुण्यकर्मणाम<br>
       न कषुत्पिपासे न गलानिर न शीतॊष्णभयं तथा<br>
   <font color="GREEN" size="-1">10</font>
  बीभत्सम अशुभं वापि रॊगा वा तत्र के चन<br>
      मनॊ जञाः सर्वतॊ गन्धाः सुखस्पर्शाश च सर्वशः<br>
  <font color="GREEN" size="-1">11</font>
  शब्दाः शरुतिमनॊग्राह्याः सर्वतस तत्र वै मुने<br>
      न शॊकॊ न जरा तत्र नायास परिदेवने<br>
  <font color="GREEN" size="-1">12</font>
  ईदृशः स मुने लॊकः सवकर्मफलहेतुकः<br>
      सुकृतैस तत्र पुरुषाः संभवन्त्य आत्मकर्मभिः<br>
  <font color="GREEN" size="-1">13</font>
  तैजसानि शरीराणि भवन्त्य अत्रॊपपद्यताम<br>
      कर्मजान्य एव मौद्गल्य न मातृपितृजान्य उत<br>
  <font color="GREEN" size="-1">14</font>
  न च सवेदॊ न दौर्गन्ध्यं पुरीषं मूत्रम एव च<br>
      तेषां न च रजॊ वस्त्रं बाधते तत्र वै मुने<br>
  <font color="GREEN" size="-1">15</font>
  न मलायन्ति सरजस तेषां दिव्यगन्धा मनॊरमाः<br>
      पर्युह्यन्ते विमानैश च बरह्मन्न एवंविधाश च ते<br>
  <font color="GREEN" size="-1">16</font>
  ईर्ष्या शॊकक्लमापेता मॊहमात्सर्य वर्जिताः<br>
      सुखं सवर्गजितस तत्र वर्तयन्ति महामुने<br>
  <font color="GREEN" size="-1">17</font>
  तेषां तथाविधानां तु लॊकानां मुनिपुंगव<br>
      उपर्य उपरि शक्रस्य लॊका दिव्यगुणान्विताः<br>
  <font color="GREEN" size="-1">18</font>
  पुरस्ताद बरह्मणस तत्र लॊकास तेजॊमयाः शुभाः<br>
      यत्र यान्त्य ऋषयॊ बरह्मन पूताः सवैः कर्मभिः शुभैः<br>
  <font color="GREEN" size="-1">19</font>
  ऋभवॊ नाम तत्रान्ये देवानाम अपि देवताः<br>
      तेषां लॊकाः परतरे तान यजन्तीह देवताः<br>
  <font color="GREEN" size="-1">20</font>
  सवयंप्रभास ते भास्वन्तॊ लॊकाः कामदुघाः परे<br>
      न तेषां सत्रीकृतस तापॊ न लॊकैश्वर्यमत्सरः<br>
  <font color="GREEN" size="-1">21</font>
  न वर्तयन्त्य आहुतिभिस ते नाप्य अमृतभॊजनाः<br>
      तथा दिव्यशरीरास ते न च विग्रहमूर्तयः<br>
  <font color="GREEN" size="-1">22</font>
  न शुखे सुखकामाश च देवदेवाः सनातनाः<br>
      न कल्पपरिवर्तेषु परिवर्तन्ति ते तथा<br>
  <font color="GREEN" size="-1">23</font>
  जरामृत्युः कुतस तेषां हर्षः परीतिः सुखं न च<br>
      न दुःखं न सुखं चापि रागद्वेषौ कुतॊ मुने<br>
  <font color="GREEN" size="-1">24</font>
  देवानाम अपि मौद्गल्य काङ्क्षिता सा गतिः परा<br>
      दुष्प्रापा परमा सिद्धिर अगम्या कामगॊचरैः<br>
  <font color="GREEN" size="-1">25</font>
  तरयस्त्रिंशद इमे लॊकाः शेषा लॊका मनीषिभिः<br>
      गम्यन्ते नियमैः शरेष्ठैर दानैर वा विधिपूर्वकैः<br>
  <font color="GREEN" size="-1">26</font>
  सेयं दानकृता वयुष्टिर अत्र पराप्ता सुखावहा<br>
      तां भुङ्क्ष्व सुकृतैर लब्धां तपसा दयॊतितप्रभः<br>
  <font color="GREEN" size="-1">27</font>
  एतत सवर्गसुखं विप्र लॊका नानाविधास तथा<br>
      गुणाः सवर्गस्य परॊक्तास ते दॊषान अपि निबॊध मे<br>
  <font color="GREEN" size="-1">28</font>
  कृतस्य कर्मणस तत्र भुज्यते यत फलं दिवि<br>
      न चान्यत करियते कर्म मूलछेदेन भुज्यते<br>
  <font color="GREEN" size="-1">29</font>
  सॊ ऽतर दॊषॊ मम मतस तस्यान्ते पतनं च यत<br>
      सुखव्याप्त मनस्कानां पतनं यच च मुद्गल<br>
  <font color="GREEN" size="-1">30</font>
  असंतॊषः परीतापॊ दृष्ट्वा दीप्ततराः शरियः<br>
      यद भवत्य अवरे सथाने सथितानां तच च दुष्करम<br>
  <font color="GREEN" size="-1">31</font>
  संज्ञा मॊहश च पततां रजसा च परधर्षणम<br>
      परम्लानेषु च माल्येषु ततः पिपतिषॊर भयम<br>
  <font color="GREEN" size="-1">32</font>
  आ बरह्मभवनाद एते दॊषा मौद्गल्य दारुणाः<br>
      नाकलॊके सुकृतिनां गुणास तव अयुतशॊ नृणाम<br>
  <font color="GREEN" size="-1">33</font>
  अयं तव अन्यॊ गुनः शरेष्ठश चयुतानां सवर्गतॊ मुने<br>
      शुभानुशय यॊगेन मनुष्येषूपजायते<br>
  <font color="GREEN" size="-1">34</font>
  तत्रापि सुमहाभागः सुखभाड अभिजायते<br>
      न चेत संबुध्यते तत्र गच्छत्य अधमतां ततः<br>
  <font color="GREEN" size="-1">35</font>
  इह यत करियते कर्म तत्परत्रॊपभुज्यते<br>
      कर्मभूमिर इयं बरह्मन फलभूमिर असौ मता<br>
  <font color="GREEN" size="-1">36</font>
  एतत ते सर्वम आख्यातं यन मां पृच्छसि मुद्गल<br>
      तवानुकम्पया साधॊ साधु गच्छाम माचिरम<br>
  <font color="GREEN" size="-1">37</font>
   [वयास]<br>
      एतच छरुत्वा तु मौद्गल्यॊ वाक्यं विममृशे धिया<br>
      विमृश्य च मुनिश्रेष्ठॊ देवदूतम उवाच ह<br>
  <font color="GREEN" size="-1">38</font>
  देवदूत नमस ते ऽसतु गच्छ तात यथासुखम<br>
      महादॊषेण मे कार्यं न सवर्गेण सुखेन वा<br>
  <font color="GREEN" size="-1">39</font>
  पतनं तन महद दुःखं परितापः सुदारुणः<br>
      सवर्गभाजश चयवन्तीह तस्मात सवर्गं न कामये<br>
  <font color="GREEN" size="-1">40</font>
  यत्र गत्वा न शॊचन्ति न वयथन्ति चलन्ति वा<br>
      तद अहं सथानम अत्यन्तं मार्गयिष्यामि केवलम<br>
  <font color="GREEN" size="-1">41</font>
  इत्य उक्त्वा स मुनिर वाक्यं देवदूतं विसृज्य तम<br>
      शिलॊञ्छ वृत्तिम उत्सृज्य शमम आतिष्ठद उत्तमाम<br>
  <font color="GREEN" size="-1">42</font>
  तुल्यनिन्दास्तुतिर भूत्वा समलॊष्टाश्मकाञ्चनः<br>
      जञानयॊगेन शुद्धेन धयाननित्यॊ बभूव ह<br>
  <font color="GREEN" size="-1">43</font>
  धयानयॊगाद बलं लब्ध्वा पराप्य चर्द्धिम अनुत्तमाम<br>
      जगाम शाश्वतीं सिद्धिं परां निर्वाणलक्षणाम<br>
  <font color="GREEN" size="-1">44</font>
  तस्मात तवम अपि कौन्तेय न शॊकं कर्तुम अर्हसि<br>
      राज्यात सफीतात परिभ्रष्टस तपसा तद अवाप्स्यसि<br>
  <font color="GREEN" size="-1">45</font>
  सुखस्यानन्तरं दुःखं दुःखस्यानन्तरं सुखम<br>
      पर्यायेणॊपवर्तन्ते नरं नेमिम अरा इव<br>
  <font color="GREEN" size="-1">46</font>
  पितृपैतामहं राज्यं पराप्स्यस्य अमितविक्रम<br>
      वर्षात तरयॊदशाद ऊर्ध्वं वयेतु ते मानसॊ जवरः<br>
  <font color="GREEN" size="-1">47</font>
   [वै]<br>
      एवम उक्त्वा स भगवान वयासः पाण्डवनन्दनम<br>
      जगाम तपसे धीमान पुनर एवाश्रमं परति<br>
 </td>
 <td width="50%" valign="TOP">
   <font color="GREEN" size="-1">1</font>
   [devadūta]<br>
       maharṣe 'kāryabuddhis tvaṃ yaḥ svargasukham uttamam<br>
       saṃprāptaṃ bahu mantavyaṃ vimṛśasy abudho yathā<br>
   <font color="GREEN" size="-1">2</font>
  upariṣṭād asau loko yo 'yaṃ svar iti saṃjñitaḥ<br>
       ūrdhvagaḥ satpathaḥ śaśvad deva yānacaro mune<br>
   <font color="GREEN" size="-1">3</font>
  nātapta tapasaḥ puṃso nāmahā yajñayājinaḥ<br>
       nānṛtā nāstikāś caiva tatra gacchanti mudgala<br>
   <font color="GREEN" size="-1">4</font>
  dharmātmāno jitātmānaḥ śāntā dāntā vimatsarāḥ<br>
       dānadharmaratāḥ puṃsaḥ śūrāś cāhatalakṣaṇāḥ<br>
   <font color="GREEN" size="-1">5</font>
  tatra gacchanti karmāgryaṃ kṛtvā śama damātmakam<br>
       lokān puṇyakṛtāṃ brahman sadbhir āsevitān nṛbhiḥ<br>
   <font color="GREEN" size="-1">6</font>
  devāḥ sādhyās tathā viśve marutaś ca maharṣibhiḥ<br>
       yāmā dhāmāś ca maudgalya gandharvāpsarasas tathā<br>
   <font color="GREEN" size="-1">7</font>
  eṣāṃ deva nikāyānāṃ pṛthakpṛthag anekaśaḥ<br>
       bhāsvantaḥ kāmasaṃpannā lokās tejomayāḥ śubhāḥ<br>
   <font color="GREEN" size="-1">8</font>
  trayas triṃśat sahasrāṇi yojanānāṃ hiraṇmayaḥ<br>
       meruḥ parvatarāḍ yatra devodyānāni mudgala<br>
   <font color="GREEN" size="-1">9</font>
  nandanādīni puṇyāni vihārāḥ puṇyakarmaṇām<br>
       na kṣutpipāse na glānir na śītoṣṇabhayaṃ tathā<br>
   <font color="GREEN" size="-1">10</font>
  bībhatsam aśubhaṃ vāpi rogā vā tatra ke cana<br>
      mano jñāḥ sarvato gandhāḥ sukhasparśāś ca sarvaśaḥ<br>
  <font color="GREEN" size="-1">11</font>
  śabdāḥ śrutimanogrāhyāḥ sarvatas tatra vai mune<br>
      na śoko na jarā tatra nāyāsa paridevane<br>
  <font color="GREEN" size="-1">12</font>
  īdṛśaḥ sa mune lokaḥ svakarmaphalahetukaḥ<br>
      sukṛtais tatra puruṣāḥ saṃbhavanty ātmakarmabhiḥ<br>
  <font color="GREEN" size="-1">13</font>
  taijasāni śarīrāṇi bhavanty atropapadyatām<br>
      karmajāny eva maudgalya na mātṛpitṛjāny uta<br>
  <font color="GREEN" size="-1">14</font>
  na ca svedo na daurgandhyaṃ purīṣaṃ mūtram eva ca<br>
      teṣāṃ na ca rajo vastraṃ bādhate tatra vai mune<br>
  <font color="GREEN" size="-1">15</font>
  na mlāyanti srajas teṣāṃ divyagandhā manoramāḥ<br>
      paryuhyante vimānaiś ca brahmann evaṃvidhāś ca te<br>
  <font color="GREEN" size="-1">16</font>
  īrṣyā śokaklamāpetā mohamātsarya varjitāḥ<br>
      sukhaṃ svargajitas tatra vartayanti mahāmune<br>
  <font color="GREEN" size="-1">17</font>
  teṣāṃ tathāvidhānāṃ tu lokānāṃ munipuṃgava<br>
      upary upari śakrasya lokā divyaguṇānvitāḥ<br>
  <font color="GREEN" size="-1">18</font>
  purastād brahmaṇas tatra lokās tejomayāḥ śubhāḥ<br>
      yatra yānty ṛṣayo brahman pūtāḥ svaiḥ karmabhiḥ śubhaiḥ<br>
  <font color="GREEN" size="-1">19</font>
  ṛbhavo nāma tatrānye devānām api devatāḥ<br>
      teṣāṃ lokāḥ paratare tān yajantīha devatāḥ<br>
  <font color="GREEN" size="-1">20</font>
  svayaṃprabhās te bhāsvanto lokāḥ kāmadughāḥ pare<br>
      na teṣāṃ strīkṛtas tāpo na lokaiśvaryamatsaraḥ<br>
  <font color="GREEN" size="-1">21</font>
  na vartayanty āhutibhis te nāpy amṛtabhojanāḥ<br>
      tathā divyaśarīrās te na ca vigrahamūrtayaḥ<br>
  <font color="GREEN" size="-1">22</font>
  na śukhe sukhakāmāś ca devadevāḥ sanātanāḥ<br>
      na kalpaparivarteṣu parivartanti te tathā<br>
  <font color="GREEN" size="-1">23</font>
  jarāmṛtyuḥ kutas teṣāṃ harṣaḥ prītiḥ sukhaṃ na ca<br>
      na duḥkhaṃ na sukhaṃ cāpi rāgadveṣau kuto mune<br>
  <font color="GREEN" size="-1">24</font>
  devānām api maudgalya kāṅkṣitā sā gatiḥ parā<br>
      duṣprāpā paramā siddhir agamyā kāmagocaraiḥ<br>
  <font color="GREEN" size="-1">25</font>
  trayastriṃśad ime lokāḥ śeṣā lokā manīṣibhiḥ<br>
      gamyante niyamaiḥ śreṣṭhair dānair vā vidhipūrvakaiḥ<br>
  <font color="GREEN" size="-1">26</font>
  seyaṃ dānakṛtā vyuṣṭir atra prāptā sukhāvahā<br>
      tāṃ bhuṅkṣva sukṛtair labdhāṃ tapasā dyotitaprabhaḥ<br>
  <font color="GREEN" size="-1">27</font>
  etat svargasukhaṃ vipra lokā nānāvidhās tathā<br>
      guṇāḥ svargasya proktās te doṣān api nibodha me<br>
  <font color="GREEN" size="-1">28</font>
  kṛtasya karmaṇas tatra bhujyate yat phalaṃ divi<br>
      na cānyat kriyate karma mūlachedena bhujyate<br>
  <font color="GREEN" size="-1">29</font>
  so 'tra doṣo mama matas tasyānte patanaṃ ca yat<br>
      sukhavyāpta manaskānāṃ patanaṃ yac ca mudgala<br>
  <font color="GREEN" size="-1">30</font>
  asaṃtoṣaḥ parītāpo dṛṣṭvā dīptatarāḥ śriyaḥ<br>
      yad bhavaty avare sthāne sthitānāṃ tac ca duṣkaram<br>
  <font color="GREEN" size="-1">31</font>
  saṃjñā mohaś ca patatāṃ rajasā ca pradharṣaṇam<br>
      pramlāneṣu ca mālyeṣu tataḥ pipatiṣor bhayam<br>
  <font color="GREEN" size="-1">32</font>
  ā brahmabhavanād ete doṣā maudgalya dāruṇāḥ<br>
      nākaloke sukṛtināṃ guṇās tv ayutaśo nṛṇām<br>
  <font color="GREEN" size="-1">33</font>
  ayaṃ tv anyo gunaḥ śreṣṭhaś cyutānāṃ svargato mune<br>
      śubhānuśaya yogena manuṣyeṣūpajāyate<br>
  <font color="GREEN" size="-1">34</font>
  tatrāpi sumahābhāgaḥ sukhabhāḍ abhijāyate<br>
      na cet saṃbudhyate tatra gacchaty adhamatāṃ tataḥ<br>
  <font color="GREEN" size="-1">35</font>
  iha yat kriyate karma tatparatropabhujyate<br>
      karmabhūmir iyaṃ brahman phalabhūmir asau matā<br>
  <font color="GREEN" size="-1">36</font>
  etat te sarvam ākhyātaṃ yan māṃ pṛcchasi mudgala<br>
      tavānukampayā sādho sādhu gacchāma māciram<br>
  <font color="GREEN" size="-1">37</font>
   [vyāsa]<br>
      etac chrutvā tu maudgalyo vākyaṃ vimamṛśe dhiyā<br>
      vimṛśya ca muniśreṣṭho devadūtam uvāca ha<br>
  <font color="GREEN" size="-1">38</font>
  devadūta namas te 'stu gaccha tāta yathāsukham<br>
      mahādoṣeṇa me kāryaṃ na svargeṇa sukhena vā<br>
  <font color="GREEN" size="-1">39</font>
  patanaṃ tan mahad duḥkhaṃ paritāpaḥ sudāruṇaḥ<br>
      svargabhājaś cyavantīha tasmāt svargaṃ na kāmaye<br>
  <font color="GREEN" size="-1">40</font>
  yatra gatvā na śocanti na vyathanti calanti vā<br>
      tad ahaṃ sthānam atyantaṃ mārgayiṣyāmi kevalam<br>
  <font color="GREEN" size="-1">41</font>
  ity uktvā sa munir vākyaṃ devadūtaṃ visṛjya tam<br>
      śiloñcha vṛttim utsṛjya śamam ātiṣṭhad uttamām<br>
  <font color="GREEN" size="-1">42</font>
  tulyanindāstutir bhūtvā samaloṣṭāśmakāñcanaḥ<br>
      jñānayogena śuddhena dhyānanityo babhūva ha<br>
  <font color="GREEN" size="-1">43</font>
  dhyānayogād balaṃ labdhvā prāpya carddhim anuttamām<br>
      jagāma śāśvatīṃ siddhiṃ parāṃ nirvāṇalakṣaṇām<br>
  <font color="GREEN" size="-1">44</font>
  tasmāt tvam api kaunteya na śokaṃ kartum arhasi<br>
      rājyāt sphītāt paribhraṣṭas tapasā tad avāpsyasi<br>
  <font color="GREEN" size="-1">45</font>
  sukhasyānantaraṃ duḥkhaṃ duḥkhasyānantaraṃ sukham<br>
      paryāyeṇopavartante naraṃ nemim arā iva<br>
  <font color="GREEN" size="-1">46</font>
  pitṛpaitāmahaṃ rājyaṃ prāpsyasy amitavikrama<br>
      varṣāt trayodaśād ūrdhvaṃ vyetu te mānaso jvaraḥ<br>
  <font color="GREEN" size="-1">47</font>
   [vai]<br>
      evam uktvā sa bhagavān vyāsaḥ pāṇḍavanandanam<br>
      jagāma tapase dhīmān punar evāśramaṃ prati<br>
 </td>
 
 </table>
 <p></p><hr>
 <center>
 <a href="mbs03248.htm">Next: Chapter 248</a></center>
 </body>