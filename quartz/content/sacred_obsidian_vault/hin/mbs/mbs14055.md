<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="../maha/index.htm">Mahabharata</a> 
 <a href="index.htm">Index</a> 
 <a href="mbsi14.htm">Book 14 Index</a> 
 <a href="mbs14054.htm">Previous</a> 
 <a href="mbs14056.htm">Next</a> 
 </center>
 <hr>
 
 <center>
 <a href="../m14/index.htm">Book 14 in English</a>
 </center>
 <hr>
 <h1 align="CENTER">The Mahabharata in Sanskrit</h1>
 <h3 align="CENTER">Book 14<br>Chapter 55
 </h3><table width="100%">
 <td width="50%" valign="TOP">
   <font color="GREEN" size="-1">1</font>
   [ज]<br>
       उत्तङ्कः केन तपसा संयुक्तः सुमहातपाः<br>
       यः शापं दातुकामॊ ऽभूद विष्णवे परभविष्णवे<br>
   <font color="GREEN" size="-1">2</font>
   [व]<br>
       उत्तङ्कॊ महता युक्तस तपसा जनमेजय<br>
       गुरु भक्तः स तेजस्वी नान्यं कं चिद अपूजयत<br>
   <font color="GREEN" size="-1">3</font>
  सर्वेषाम ऋषिपुत्राणाम एष चासीन मनॊरथः<br>
       औत्तङ्कीं गुरुवृत्तिं वै पराप्नुयाम इति भारत<br>
   <font color="GREEN" size="-1">4</font>
  गौतमस्य तु शिष्याणां बहूनां जनमेजय<br>
       उत्तङ्के ऽभयधिका परीतिः सनेहश चैवाभवत तदा<br>
   <font color="GREEN" size="-1">5</font>
  स तस्य दमशौचाभ्यां विक्रान्तेन च कर्मणा<br>
       सम्यक चैवॊपचारेण गौतमः परीतिमान अभूत<br>
   <font color="GREEN" size="-1">6</font>
  अथ शिष्यसहस्राणि समनुज्ञाय गौतमः<br>
       उत्तङ्कं परया परीत्या नाभ्यनुज्ञातुम ऐच्छत<br>
   <font color="GREEN" size="-1">7</font>
  तं करमेण जरा तात परतिपेदे महामुनिम<br>
       न चान्वबुध्यत तदा स मुनिर गुरुवत्सलः<br>
   <font color="GREEN" size="-1">8</font>
  ततः कदा चिद राजेन्द्र काष्ठान्य आनयितुं ययौ<br>
       उत्तङ्कः काष्ठभारं च महान्तं समुपानयत<br>
   <font color="GREEN" size="-1">9</font>
  स तु भाराभिभूतात्मा काष्ठभारम अरिंदमम<br>
       निष्पिपेष कषितौ राजन परिश्रान्तॊ बुभुक्षितः<br>
   <font color="GREEN" size="-1">10</font>
  तस्य काष्ठे विलग्नाभूज जटा रूप्यसमप्रभा<br>
      ततः काष्ठैः सह तदा पपात धरणीतले<br>
  <font color="GREEN" size="-1">11</font>
  ततः स भारनिष्पिष्टः कषुधाविष्टश च भार्गवः<br>
      दृष्ट्वा तां वयसॊ ऽवस्थां रुरॊदार्तस्वरं तदा<br>
  <font color="GREEN" size="-1">12</font>
  ततॊ गुरु सुता तस्य पद्मपत्र निभेक्षणा<br>
      जग्राहाश्रूणि सुश्रॊणी करेण पृथुलॊचना<br>
      पितुर नियॊगाद धर्मज्ञा शिरसावनता तदा<br>
  <font color="GREEN" size="-1">13</font>
  तस्या निपेततुर दग्धौ करौ तैर अश्रुबिन्दुभिः<br>
      न हि तान अश्रुपातान वै शक्ता धारयितुं मही<br>
  <font color="GREEN" size="-1">14</font>
  गौतमस तव अब्रवीद विप्रम उत्तङ्कं परीतमानसः<br>
      कस्मात तात तवाद्येह शॊकॊत्तरम इदं मनः<br>
      स सवैरं बरूहि विप्रर्षे शरॊतुम इच्छामि ते वचः<br>
  <font color="GREEN" size="-1">15</font>
   [उ]<br>
      भवद्गतेन मनसा भवत परियचिकीर्षया<br>
      भवद भक्तिगतेनेह भवद भावानुगेन च<br>
  <font color="GREEN" size="-1">16</font>
  जरेयं नावबुद्धा मे नाभिज्ञातं सुखं च मे<br>
      शतवर्षॊषितं हि तवं न माम अभ्यनुजानथाः<br>
  <font color="GREEN" size="-1">17</font>
  भवता हय अभ्यनुज्ञाताः शिष्याः परत्यवरा मया<br>
      उपपन्ना दविजश्रेष्ठ शतशॊ ऽथ सहस्रशः<br>
  <font color="GREEN" size="-1">18</font>
   [ग]<br>
      तवत परीतियुक्तेन मया गुरुशुश्रूषया तव<br>
      वयतिक्रामन महान कालॊ नावबुद्धॊ दविजर्षभ<br>
  <font color="GREEN" size="-1">19</font>
  किं तव अद्य यदि ते शरद्धा गमनं परति भार्गव<br>
      अनुज्ञां गृह्य मत्तस तवं गृहान गच्छस्व माचिरम<br>
  <font color="GREEN" size="-1">20</font>
   [उ]<br>
      गुर्वर्थं किं परयच्छामि बरूहि तवं दविजसत्तम<br>
      तम उपाकृत्य गच्छेयम अनुज्ञातस तवया विभॊ<br>
  <font color="GREEN" size="-1">21</font>
   [ग]<br>
      दक्षिणा परितॊषॊ वै गुरूणां सद्भिर उच्यते<br>
      तव हय आचरतॊ बरह्मंस तुष्टॊ ऽहं वै न संशयः<br>
  <font color="GREEN" size="-1">22</font>
  इत्थं च परितुष्टं मां विजानीहि भृगूद्वह<br>
      युवा षॊडशवर्षॊ हि यद अद्य भविता भवान<br>
  <font color="GREEN" size="-1">23</font>
  ददामि पत्नीं कन्यां च सवां ते दुहितरं दविज<br>
      एताम ऋते हि नान्या वै तवत तेजॊ ऽरहति सेवितुम<br>
  <font color="GREEN" size="-1">24</font>
  ततस तां परतिजग्राह युवा भूत्वा यशस्विनीम<br>
      गुरुणा चाभ्यनुज्ञातॊ गुरु पत्नीम अथाब्रवीत<br>
  <font color="GREEN" size="-1">25</font>
  किं भवत्यै परयच्छामि गुर्वर्थं विनियुङ्क्ष्व माम<br>
      परियं हि तव काङ्क्षामि पराणैर अपि धनैर अपि<br>
  <font color="GREEN" size="-1">26</font>
  यद दुर्लभं हि लॊके ऽसमिन रत्नम अत्यद्भुतं भवेत<br>
      तद आनयेयं तपसा न हि मे ऽतरास्ति संशयः<br>
  <font color="GREEN" size="-1">27</font>
   [अ]<br>
      परितुष्टास्मि ते पुत्र नित्यं भगवता सह<br>
      पर्याप्तये तद भद्रं ते गच्छ तात यथेच्छकम<br>
  <font color="GREEN" size="-1">28</font>
   [व]<br>
      उत्तङ्कस तु महाराज पुनर एवाब्रवीद वचः<br>
      आज्ञापयस्व मां मातः कर्तव्यं हि परियं तव<br>
  <font color="GREEN" size="-1">29</font>
   [अ]<br>
      सौदास पत्न्या विदिते दिव्ये वै मणिकुण्डले<br>
      ते समानय भद्रं ते गुर्वर्थः सुकृतॊ भवेत<br>
  <font color="GREEN" size="-1">30</font>
  स तथेति परतिश्रुत्य जगाम जनमेजय<br>
      गुरु पत्नी परियार्थं वै ते समानयितुं तदा<br>
  <font color="GREEN" size="-1">31</font>
  स जगाम ततः शीघ्रम उत्तङ्कॊ बराह्मणर्षभः<br>
      सौदासं पुरुषादं वै भिक्षितुं मणिकुण्डले<br>
  <font color="GREEN" size="-1">32</font>
  गौतमस तव अब्रवीत पत्नीम उत्तङ्कॊ नाद्य दृश्यते<br>
      इति पृष्टा तम आचष्ट कुण्डलार्थं गतं तु वै<br>
  <font color="GREEN" size="-1">33</font>
  ततः परॊवाच पत्नीं स न ते सम्यग इदं कृतम<br>
      शप्तः स पार्थिवॊ नूनं बराह्मणं तं वधिष्यति<br>
  <font color="GREEN" size="-1">34</font>
   [अ]<br>
      अजानन्त्या नियुक्तः स भगवन बराह्मणॊ ऽदय मे<br>
      भवत्प्रसादान न भयं किं चित तस्य भविष्यति<br>
  <font color="GREEN" size="-1">35</font>
  इत्य उक्तः पराह तां पत्नीम एवम अस्त्व इति गौतमः<br>
      उत्तङ्कॊ ऽपि वने शून्ये राजानं तं ददर्श ह<br>
 </td>
 <td width="50%" valign="TOP">
   <font color="GREEN" size="-1">1</font>
   [j]<br>
       uttaṅkaḥ kena tapasā saṃyuktaḥ sumahātapāḥ<br>
       yaḥ śāpaṃ dātukāmo 'bhūd viṣṇave prabhaviṣṇave<br>
   <font color="GREEN" size="-1">2</font>
   [v]<br>
       uttaṅko mahatā yuktas tapasā janamejaya<br>
       guru bhaktaḥ sa tejasvī nānyaṃ kaṃ cid apūjayat<br>
   <font color="GREEN" size="-1">3</font>
  sarveṣām ṛṣiputrāṇām eṣa cāsīn manorathaḥ<br>
       auttaṅkīṃ guruvṛttiṃ vai prāpnuyām iti bhārata<br>
   <font color="GREEN" size="-1">4</font>
  gautamasya tu śiṣyāṇāṃ bahūnāṃ janamejaya<br>
       uttaṅke 'bhyadhikā prītiḥ snehaś caivābhavat tadā<br>
   <font color="GREEN" size="-1">5</font>
  sa tasya damaśaucābhyāṃ vikrāntena ca karmaṇā<br>
       samyak caivopacāreṇa gautamaḥ prītimān abhūt<br>
   <font color="GREEN" size="-1">6</font>
  atha śiṣyasahasrāṇi samanujñāya gautamaḥ<br>
       uttaṅkaṃ parayā prītyā nābhyanujñātum aicchata<br>
   <font color="GREEN" size="-1">7</font>
  taṃ krameṇa jarā tāta pratipede mahāmunim<br>
       na cānvabudhyata tadā sa munir guruvatsalaḥ<br>
   <font color="GREEN" size="-1">8</font>
  tataḥ kadā cid rājendra kāṣṭhāny ānayituṃ yayau<br>
       uttaṅkaḥ kāṣṭhabhāraṃ ca mahāntaṃ samupānayat<br>
   <font color="GREEN" size="-1">9</font>
  sa tu bhārābhibhūtātmā kāṣṭhabhāram ariṃdamam<br>
       niṣpipeṣa kṣitau rājan pariśrānto bubhukṣitaḥ<br>
   <font color="GREEN" size="-1">10</font>
  tasya kāṣṭhe vilagnābhūj jaṭā rūpyasamaprabhā<br>
      tataḥ kāṣṭhaiḥ saha tadā papāta dharaṇītale<br>
  <font color="GREEN" size="-1">11</font>
  tataḥ sa bhāraniṣpiṣṭaḥ kṣudhāviṣṭaś ca bhārgavaḥ<br>
      dṛṣṭvā tāṃ vayaso 'vasthāṃ rurodārtasvaraṃ tadā<br>
  <font color="GREEN" size="-1">12</font>
  tato guru sutā tasya padmapatra nibhekṣaṇā<br>
      jagrāhāśrūṇi suśroṇī kareṇa pṛthulocanā<br>
      pitur niyogād dharmajñā śirasāvanatā tadā<br>
  <font color="GREEN" size="-1">13</font>
  tasyā nipetatur dagdhau karau tair aśrubindubhiḥ<br>
      na hi tān aśrupātān vai śaktā dhārayituṃ mahī<br>
  <font color="GREEN" size="-1">14</font>
  gautamas tv abravīd vipram uttaṅkaṃ prītamānasaḥ<br>
      kasmāt tāta tavādyeha śokottaram idaṃ manaḥ<br>
      sa svairaṃ brūhi viprarṣe śrotum icchāmi te vacaḥ<br>
  <font color="GREEN" size="-1">15</font>
   [u]<br>
      bhavadgatena manasā bhavat priyacikīrṣayā<br>
      bhavad bhaktigateneha bhavad bhāvānugena ca<br>
  <font color="GREEN" size="-1">16</font>
  jareyaṃ nāvabuddhā me nābhijñātaṃ sukhaṃ ca me<br>
      śatavarṣoṣitaṃ hi tvaṃ na mām abhyanujānathāḥ<br>
  <font color="GREEN" size="-1">17</font>
  bhavatā hy abhyanujñātāḥ śiṣyāḥ pratyavarā mayā<br>
      upapannā dvijaśreṣṭha śataśo 'tha sahasraśaḥ<br>
  <font color="GREEN" size="-1">18</font>
   [g]<br>
      tvat prītiyuktena mayā guruśuśrūṣayā tava<br>
      vyatikrāman mahān kālo nāvabuddho dvijarṣabha<br>
  <font color="GREEN" size="-1">19</font>
  kiṃ tv adya yadi te śraddhā gamanaṃ prati bhārgava<br>
      anujñāṃ gṛhya mattas tvaṃ gṛhān gacchasva māciram<br>
  <font color="GREEN" size="-1">20</font>
   [u]<br>
      gurvarthaṃ kiṃ prayacchāmi brūhi tvaṃ dvijasattama<br>
      tam upākṛtya gaccheyam anujñātas tvayā vibho<br>
  <font color="GREEN" size="-1">21</font>
   [g]<br>
      dakṣiṇā paritoṣo vai gurūṇāṃ sadbhir ucyate<br>
      tava hy ācarato brahmaṃs tuṣṭo 'haṃ vai na saṃśayaḥ<br>
  <font color="GREEN" size="-1">22</font>
  itthaṃ ca parituṣṭaṃ māṃ vijānīhi bhṛgūdvaha<br>
      yuvā ṣoḍaśavarṣo hi yad adya bhavitā bhavān<br>
  <font color="GREEN" size="-1">23</font>
  dadāmi patnīṃ kanyāṃ ca svāṃ te duhitaraṃ dvija<br>
      etām ṛte hi nānyā vai tvat tejo 'rhati sevitum<br>
  <font color="GREEN" size="-1">24</font>
  tatas tāṃ pratijagrāha yuvā bhūtvā yaśasvinīm<br>
      guruṇā cābhyanujñāto guru patnīm athābravīt<br>
  <font color="GREEN" size="-1">25</font>
  kiṃ bhavatyai prayacchāmi gurvarthaṃ viniyuṅkṣva mām<br>
      priyaṃ hi tava kāṅkṣāmi prāṇair api dhanair api<br>
  <font color="GREEN" size="-1">26</font>
  yad durlabhaṃ hi loke 'smin ratnam atyadbhutaṃ bhavet<br>
      tad ānayeyaṃ tapasā na hi me 'trāsti saṃśayaḥ<br>
  <font color="GREEN" size="-1">27</font>
   [a]<br>
      parituṣṭāsmi te putra nityaṃ bhagavatā saha<br>
      paryāptaye tad bhadraṃ te gaccha tāta yathecchakam<br>
  <font color="GREEN" size="-1">28</font>
   [v]<br>
      uttaṅkas tu mahārāja punar evābravīd vacaḥ<br>
      ājñāpayasva māṃ mātaḥ kartavyaṃ hi priyaṃ tava<br>
  <font color="GREEN" size="-1">29</font>
   [a]<br>
      saudāsa patnyā vidite divye vai maṇikuṇḍale<br>
      te samānaya bhadraṃ te gurvarthaḥ sukṛto bhavet<br>
  <font color="GREEN" size="-1">30</font>
  sa tatheti pratiśrutya jagāma janamejaya<br>
      guru patnī priyārthaṃ vai te samānayituṃ tadā<br>
  <font color="GREEN" size="-1">31</font>
  sa jagāma tataḥ śīghram uttaṅko brāhmaṇarṣabhaḥ<br>
      saudāsaṃ puruṣādaṃ vai bhikṣituṃ maṇikuṇḍale<br>
  <font color="GREEN" size="-1">32</font>
  gautamas tv abravīt patnīm uttaṅko nādya dṛśyate<br>
      iti pṛṣṭā tam ācaṣṭa kuṇḍalārthaṃ gataṃ tu vai<br>
  <font color="GREEN" size="-1">33</font>
  tataḥ provāca patnīṃ sa na te samyag idaṃ kṛtam<br>
      śaptaḥ sa pārthivo nūnaṃ brāhmaṇaṃ taṃ vadhiṣyati<br>
  <font color="GREEN" size="-1">34</font>
   [a]<br>
      ajānantyā niyuktaḥ sa bhagavan brāhmaṇo 'dya me<br>
      bhavatprasādān na bhayaṃ kiṃ cit tasya bhaviṣyati<br>
  <font color="GREEN" size="-1">35</font>
  ity uktaḥ prāha tāṃ patnīm evam astv iti gautamaḥ<br>
      uttaṅko 'pi vane śūnye rājānaṃ taṃ dadarśa ha<br>
 </td>
 
 </table>
 <p></p><hr>
 <center>
 <a href="mbs14056.htm">Next: Chapter 56</a></center>
 </body>