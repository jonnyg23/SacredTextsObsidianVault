<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="../maha/index.htm">Mahabharata</a> 
 <a href="index.htm">Index</a> 
 <a href="mbsi07.htm">Book 7 Index</a> 
 <a href="mbs07050.htm">Previous</a> 
 <a href="mbs07052.htm">Next</a> 
 </center>
 <hr>
 
 <center>
 <a href="../m07/index.htm">Book 7 in English</a>
 </center>
 <hr>
 <h1 align="CENTER">The Mahabharata in Sanskrit</h1>
 <h3 align="CENTER">Book 7<br>Chapter 51
 </h3><table width="100%">
 <td width="50%" valign="TOP">
   <font color="GREEN" size="-1">1</font>
   [य]<br>
       तवयि याते महाबाहॊ संशप्तकबलं परति<br>
       परयत्नम अकरॊत तीव्रम आचार्यॊ गरहणे मम<br>
   <font color="GREEN" size="-1">2</font>
  वयाढानीकं वयं दरॊणं वरयामः सम सर्वशः<br>
       परतिव्यूह्य रथानीकं यतमानं तथा रणे<br>
   <font color="GREEN" size="-1">3</font>
  स वार्यमाणॊ रथिभी रक्षितेन मया तथा<br>
       अस्मान अपि जघानाशु पीडयन निशितैः शरैः<br>
   <font color="GREEN" size="-1">4</font>
  ते पीड्यमाना दरॊणेन दरॊणानीकं न शक्नुमः<br>
       परतिवीक्षितुम अप्य आजौ भेत्तुं तत कुत एव तु<br>
   <font color="GREEN" size="-1">5</font>
  वयं तव अप्रतिमं वीर्ये सर्वे सौभद्रम आत्मजम<br>
       उक्तवन्तः सम ते तात भिन्ध्य अनीकम इति परभॊ<br>
   <font color="GREEN" size="-1">6</font>
  स तथा चॊदितॊ ऽसमाभिः सदश्व इव वीर्यवान<br>
       असह्यम अपि तं भारं वॊढुम एवॊपचक्रमे<br>
   <font color="GREEN" size="-1">7</font>
  स तवास्त्रॊपदेशेन वीर्येण च समन्वितः<br>
       पराविशत तद बलं बालः सुपर्ण इव सागरम<br>
   <font color="GREEN" size="-1">8</font>
  ते ऽनुयाता वयं वीरं सात्वती पुत्रम आहवे<br>
       परवेष्टु कामास तेनैव येन स पराविशच चमूम<br>
   <font color="GREEN" size="-1">9</font>
  ततः सैन्धवकॊ राजा कषुद्रस तात जयद्रथः<br>
       वरदानेन रुद्रस्य सर्वान नः समवारयत<br>
   <font color="GREEN" size="-1">10</font>
  ततॊ दरॊणः कृपः कर्णॊ दरौणिश च स बृहद्बलः<br>
      कृतवर्मा च सौभद्रं षड रथाः पर्यवारयन<br>
  <font color="GREEN" size="-1">11</font>
  परिवार्य तु तैः सर्वैर युधि बालॊ महारथैः<br>
      यतमानः परं शक्त्या बहुभिर विरथी कृतः<br>
  <font color="GREEN" size="-1">12</font>
  ततॊ दौःशासनिः कषिप्रं तथा तैर विरथी कृतम<br>
      संशयं परमं पराप्य दिष्टान्तेनाभ्ययॊजयत<br>
  <font color="GREEN" size="-1">13</font>
  स तु हत्वा सहस्राणि दविपाश्वरथसादिनाम<br>
      राजपुत्र शतं चाग्र्यं वीरांश चालक्षितान बहून<br>
  <font color="GREEN" size="-1">14</font>
  बृहद्बलं च राजानं सवर्गेणाजौ परयॊज्य ह<br>
      ततः परमधर्मात्मा दिष्टान्तम उपजग्मिवान<br>
  <font color="GREEN" size="-1">15</font>
  एतावद एव निर्वृत्तम अस्माकं शॊकवर्धनम<br>
      स चैवं पुरुषव्याघ्रः सवर्गलॊकम अवाप्तवान<br>
  <font color="GREEN" size="-1">16</font>
   [स]<br>
      ततॊ ऽरजुनॊ वचः शरुत्वा धर्मराजेन भाषितम<br>
      हा पुत्र इति निःश्वस्य वयथितॊ नयपतद भुवि<br>
  <font color="GREEN" size="-1">17</font>
  विषण्णवदनाः सर्वे परिगृह्य धनंजयम<br>
      नेत्रैर अनिमिषैर दीनाः परत्यवेक्षन परस्परम<br>
  <font color="GREEN" size="-1">18</font>
  परतिलभ्य ततः संज्ञां वासविः करॊधमूर्छितः<br>
      कम्पमानॊ जवरेणेव निःश्वसंश च मुहुर मुहुः<br>
  <font color="GREEN" size="-1">19</font>
  पाणिं पाणौ विनिष्पिष्य शवसमानॊ ऽशरुनेत्रवान<br>
      उन्मत्त इव विप्रेक्षन्न इदं वचनम अब्रवीत<br>
  <font color="GREEN" size="-1">20</font>
  सत्यं वः परतिजानामि शवास्ति हन्ता जयद्रथम<br>
      न चेद वधभयाद भीतॊ धर्तराष्ट्रान परहास्यति<br>
  <font color="GREEN" size="-1">21</font>
  न चास्माञ शरणं गच्छेत कृष्णं वा पुरुषॊत्तमम<br>
      भवन्तं वा महाराज शवॊ ऽसमि हन्ता जयद्रथम<br>
  <font color="GREEN" size="-1">22</font>
  धार्तराष्ट्र परियकरं मयि विस्मृत सौहृदम<br>
      पापं बालवधे हेतुं शवॊ ऽसमि हन्ता जयद्रथम<br>
  <font color="GREEN" size="-1">23</font>
  रक्षमाणाश च तं संख्ये ये मां यॊत्स्यन्ति के चन<br>
      अपि दरॊण कृपौ वीरौ छादयिष्यामि ताञ शरैः<br>
  <font color="GREEN" size="-1">24</font>
  यद्य एतद एवं संग्रामे न कुर्यां पुरुषर्षभाः<br>
      मा सम पुण्यकृतां लॊकान पराप्नुयां शूर संमतान<br>
  <font color="GREEN" size="-1">25</font>
  ये लॊका मातृहन्तॄणां ये चापि पितृघातिनाम<br>
      गुरु दारगामिनां ये च पिशुनानां च ये तथा<br>
  <font color="GREEN" size="-1">26</font>
  साधून असूयतां ये च ये चापि परिवादिनाम<br>
      ये च निक्षेप हर्तॄणां ये च विश्वासघातिनाम<br>
  <font color="GREEN" size="-1">27</font>
  भुक्तपूर्वां सत्रियं ये च निन्दताम अघ शंसिनाम<br>
      बरह्मघ्नानां च ये लॊका ये च गॊघातिनाम अपि<br>
  <font color="GREEN" size="-1">28</font>
  पायसं वा यवान्नं वा शाकं कृसरम एव वा<br>
      संयावापूप मांसानि ये च लॊका वृथाश्नताम<br>
      तान अह्नैवाधिगच्छेयं न चेद धन्यां जयद्रथम<br>
  <font color="GREEN" size="-1">29</font>
  वेदाध्यायिनम अत्यर्थं संशितं वा दविजॊत्तमम<br>
      अवमन्यमानॊ यान याति वृद्धान साधूंस तथा गुरून<br>
  <font color="GREEN" size="-1">30</font>
  सपृशतां बराह्मणं गां च पादेनाग्निं च यां लभेत<br>
      याप्सु शरेष्म पुरीषं वा मूत्रं वा मुञ्चतां गतिः<br>
      तां गच्छेयं गतिं घॊरां न चेद धन्यां जयद्रथम<br>
  <font color="GREEN" size="-1">31</font>
  नग्नस्य सनायमानस्य या च वन्ध्यातिथेर गतिः<br>
      उत्कॊचिनां मृषॊक्तीनां वञ्चकानां च या गतिः<br>
      आत्मापहारिणां या च या च मिथ्याभिशंसिनाम<br>
  <font color="GREEN" size="-1">32</font>
  भृत्यैः संदृश्यमानानां पुत्रदाराश्रितैस तथा<br>
      असंविभज्य कषुद्राणां या गतिर मृष्टम अश्नताम<br>
      तां गच्छेयं गतिं घॊरां न चेद धन्यां जयद्रथम<br>
  <font color="GREEN" size="-1">33</font>
  संश्रितं वापि यस तयक्त्वा साधुं तद वचने रतम<br>
      न बिभर्ति नृशंसात्मा निन्दते चॊपकारिणम<br>
  <font color="GREEN" size="-1">34</font>
  अर्हते परातिवेश्याय शराद्धं यॊ न ददाति च<br>
      अनर्हते च यॊ दद्याद वृषली पत्युर एव च<br>
  <font color="GREEN" size="-1">35</font>
  मद्यपॊ भिन्नमर्यादः कृतघ्नॊ भरातृनिन्दकः<br>
      तेषां गतिम इयां कषिप्रं न चेद धन्यां जरद्रथम<br>
  <font color="GREEN" size="-1">36</font>
  धर्माद अपेता ये चान्ये मया नात्रानुकीर्तिताः<br>
      ये चानुकीर्तिताः कषिप्रं तेषां गतिम अवाप्नुयाम<br>
      यदि वयुष्टाम इमां रात्रिं शवॊ न हन्यां जयद्रथम<br>
  <font color="GREEN" size="-1">37</font>
  इमां चाप्य अपरां भूयः परतिज्ञां मे निबॊधत<br>
      यद्य अस्मिन्न अहते पापे सूर्यॊ ऽसतम उपयास्यति<br>
      इहैव संप्रवेष्टाहं जवलितं जातवेदसम<br>
  <font color="GREEN" size="-1">38</font>
  असुरसुरमनुष्याः पक्षिणॊ वॊरगा वा; पितृरज निचरा वा बरह्म देवर्षयॊ वा<br>
      चरम अचरम अपीदं यत परं चापि तस्मात; तद अपि मम रिपुं रक्षितुं नैव शक्ताः<br>
  <font color="GREEN" size="-1">39</font>
  यदि विशति रसातलं तदग्र्यं; वियद अपि देवपुरं दितेः पुरं वा<br>
      तद अपि शरशतैर अहं परभाते; भृशम अभिपत्य रिपॊः शिरॊ ऽभिहर्ता<br>
  <font color="GREEN" size="-1">40</font>
  एवम उक्त्वा विचिक्षेप गाण्डीवं सव्यदक्षिणम<br>
      तस्य शब्दम अतिक्रम्य धनुः शब्दॊ ऽसपृशद दिवम<br>
  <font color="GREEN" size="-1">41</font>
  अर्जुनेन परतिज्ञाते पराञ्चजन्यं जनार्जनः<br>
      परदध्मौ तत्र संक्रुद्धॊ देवदत्तं धनंजयः<br>
  <font color="GREEN" size="-1">42</font>
  स पाञ्चजन्यॊ ऽचयुतवक्त्रवायुना; भृशं सुपर्णॊदर निःसृत धवनिः<br>
      जगत स पातालवियद दिग ईश्वरं; परकम्पयाम आस युगात्यये यथा<br>
  <font color="GREEN" size="-1">43</font>
  ततॊ वादित्रघॊषाश च परादुरासन समन्ततः<br>
      सिंहनादाश च पाण्डूनां परतिज्ञाते महात्मना<br>
 </td>
 <td width="50%" valign="TOP">
   <font color="GREEN" size="-1">1</font>
   [y]<br>
       tvayi yāte mahābāho saṃśaptakabalaṃ prati<br>
       prayatnam akarot tīvram ācāryo grahaṇe mama<br>
   <font color="GREEN" size="-1">2</font>
  vyāḍhānīkaṃ vayaṃ droṇaṃ varayāmaḥ sma sarvaśaḥ<br>
       prativyūhya rathānīkaṃ yatamānaṃ tathā raṇe<br>
   <font color="GREEN" size="-1">3</font>
  sa vāryamāṇo rathibhī rakṣitena mayā tathā<br>
       asmān api jaghānāśu pīḍayan niśitaiḥ śaraiḥ<br>
   <font color="GREEN" size="-1">4</font>
  te pīḍyamānā droṇena droṇānīkaṃ na śaknumaḥ<br>
       prativīkṣitum apy ājau bhettuṃ tat kuta eva tu<br>
   <font color="GREEN" size="-1">5</font>
  vayaṃ tv apratimaṃ vīrye sarve saubhadram ātmajam<br>
       uktavantaḥ sma te tāta bhindhy anīkam iti prabho<br>
   <font color="GREEN" size="-1">6</font>
  sa tathā codito 'smābhiḥ sadaśva iva vīryavān<br>
       asahyam api taṃ bhāraṃ voḍhum evopacakrame<br>
   <font color="GREEN" size="-1">7</font>
  sa tavāstropadeśena vīryeṇa ca samanvitaḥ<br>
       prāviśat tad balaṃ bālaḥ suparṇa iva sāgaram<br>
   <font color="GREEN" size="-1">8</font>
  te 'nuyātā vayaṃ vīraṃ sātvatī putram āhave<br>
       praveṣṭu kāmās tenaiva yena sa prāviśac camūm<br>
   <font color="GREEN" size="-1">9</font>
  tataḥ saindhavako rājā kṣudras tāta jayadrathaḥ<br>
       varadānena rudrasya sarvān naḥ samavārayat<br>
   <font color="GREEN" size="-1">10</font>
  tato droṇaḥ kṛpaḥ karṇo drauṇiś ca sa bṛhadbalaḥ<br>
      kṛtavarmā ca saubhadraṃ ṣaḍ rathāḥ paryavārayan<br>
  <font color="GREEN" size="-1">11</font>
  parivārya tu taiḥ sarvair yudhi bālo mahārathaiḥ<br>
      yatamānaḥ paraṃ śaktyā bahubhir virathī kṛtaḥ<br>
  <font color="GREEN" size="-1">12</font>
  tato dauḥśāsaniḥ kṣipraṃ tathā tair virathī kṛtam<br>
      saṃśayaṃ paramaṃ prāpya diṣṭāntenābhyayojayat<br>
  <font color="GREEN" size="-1">13</font>
  sa tu hatvā sahasrāṇi dvipāśvarathasādinām<br>
      rājaputra śataṃ cāgryaṃ vīrāṃś cālakṣitān bahūn<br>
  <font color="GREEN" size="-1">14</font>
  bṛhadbalaṃ ca rājānaṃ svargeṇājau prayojya ha<br>
      tataḥ paramadharmātmā diṣṭāntam upajagmivān<br>
  <font color="GREEN" size="-1">15</font>
  etāvad eva nirvṛttam asmākaṃ śokavardhanam<br>
      sa caivaṃ puruṣavyāghraḥ svargalokam avāptavān<br>
  <font color="GREEN" size="-1">16</font>
   [s]<br>
      tato 'rjuno vacaḥ śrutvā dharmarājena bhāṣitam<br>
      hā putra iti niḥśvasya vyathito nyapatad bhuvi<br>
  <font color="GREEN" size="-1">17</font>
  viṣaṇṇavadanāḥ sarve parigṛhya dhanaṃjayam<br>
      netrair animiṣair dīnāḥ pratyavekṣan parasparam<br>
  <font color="GREEN" size="-1">18</font>
  pratilabhya tataḥ saṃjñāṃ vāsaviḥ krodhamūrchitaḥ<br>
      kampamāno jvareṇeva niḥśvasaṃś ca muhur muhuḥ<br>
  <font color="GREEN" size="-1">19</font>
  pāṇiṃ pāṇau viniṣpiṣya śvasamāno 'śrunetravān<br>
      unmatta iva viprekṣann idaṃ vacanam abravīt<br>
  <font color="GREEN" size="-1">20</font>
  satyaṃ vaḥ pratijānāmi śvāsti hantā jayadratham<br>
      na ced vadhabhayād bhīto dhartarāṣṭrān prahāsyati<br>
  <font color="GREEN" size="-1">21</font>
  na cāsmāñ śaraṇaṃ gacchet kṛṣṇaṃ vā puruṣottamam<br>
      bhavantaṃ vā mahārāja śvo 'smi hantā jayadratham<br>
  <font color="GREEN" size="-1">22</font>
  dhārtarāṣṭra priyakaraṃ mayi vismṛta sauhṛdam<br>
      pāpaṃ bālavadhe hetuṃ śvo 'smi hantā jayadratham<br>
  <font color="GREEN" size="-1">23</font>
  rakṣamāṇāś ca taṃ saṃkhye ye māṃ yotsyanti ke cana<br>
      api droṇa kṛpau vīrau chādayiṣyāmi tāñ śaraiḥ<br>
  <font color="GREEN" size="-1">24</font>
  yady etad evaṃ saṃgrāme na kuryāṃ puruṣarṣabhāḥ<br>
      mā sma puṇyakṛtāṃ lokān prāpnuyāṃ śūra saṃmatān<br>
  <font color="GREEN" size="-1">25</font>
  ye lokā mātṛhantṝṇāṃ ye cāpi pitṛghātinām<br>
      guru dāragāmināṃ ye ca piśunānāṃ ca ye tathā<br>
  <font color="GREEN" size="-1">26</font>
  sādhūn asūyatāṃ ye ca ye cāpi parivādinām<br>
      ye ca nikṣepa hartṝṇāṃ ye ca viśvāsaghātinām<br>
  <font color="GREEN" size="-1">27</font>
  bhuktapūrvāṃ striyaṃ ye ca nindatām agha śaṃsinām<br>
      brahmaghnānāṃ ca ye lokā ye ca goghātinām api<br>
  <font color="GREEN" size="-1">28</font>
  pāyasaṃ vā yavānnaṃ vā śākaṃ kṛsaram eva vā<br>
      saṃyāvāpūpa māṃsāni ye ca lokā vṛthāśnatām<br>
      tān ahnaivādhigaccheyaṃ na ced dhanyāṃ jayadratham<br>
  <font color="GREEN" size="-1">29</font>
  vedādhyāyinam atyarthaṃ saṃśitaṃ vā dvijottamam<br>
      avamanyamāno yān yāti vṛddhān sādhūṃs tathā gurūn<br>
  <font color="GREEN" size="-1">30</font>
  spṛśatāṃ brāhmaṇaṃ gāṃ ca pādenāgniṃ ca yāṃ labhet<br>
      yāpsu śreṣma purīṣaṃ vā mūtraṃ vā muñcatāṃ gatiḥ<br>
      tāṃ gaccheyaṃ gatiṃ ghorāṃ na ced dhanyāṃ jayadratham<br>
  <font color="GREEN" size="-1">31</font>
  nagnasya snāyamānasya yā ca vandhyātither gatiḥ<br>
      utkocināṃ mṛṣoktīnāṃ vañcakānāṃ ca yā gatiḥ<br>
      ātmāpahāriṇāṃ yā ca yā ca mithyābhiśaṃsinām<br>
  <font color="GREEN" size="-1">32</font>
  bhṛtyaiḥ saṃdṛśyamānānāṃ putradārāśritais tathā<br>
      asaṃvibhajya kṣudrāṇāṃ yā gatir mṛṣṭam aśnatām<br>
      tāṃ gaccheyaṃ gatiṃ ghorāṃ na ced dhanyāṃ jayadratham<br>
  <font color="GREEN" size="-1">33</font>
  saṃśritaṃ vāpi yas tyaktvā sādhuṃ tad vacane ratam<br>
      na bibharti nṛśaṃsātmā nindate copakāriṇam<br>
  <font color="GREEN" size="-1">34</font>
  arhate prātiveśyāya śrāddhaṃ yo na dadāti ca<br>
      anarhate ca yo dadyād vṛṣalī patyur eva ca<br>
  <font color="GREEN" size="-1">35</font>
  madyapo bhinnamaryādaḥ kṛtaghno bhrātṛnindakaḥ<br>
      teṣāṃ gatim iyāṃ kṣipraṃ na ced dhanyāṃ jaradratham<br>
  <font color="GREEN" size="-1">36</font>
  dharmād apetā ye cānye mayā nātrānukīrtitāḥ<br>
      ye cānukīrtitāḥ kṣipraṃ teṣāṃ gatim avāpnuyām<br>
      yadi vyuṣṭām imāṃ rātriṃ śvo na hanyāṃ jayadratham<br>
  <font color="GREEN" size="-1">37</font>
  imāṃ cāpy aparāṃ bhūyaḥ pratijñāṃ me nibodhata<br>
      yady asminn ahate pāpe sūryo 'stam upayāsyati<br>
      ihaiva saṃpraveṣṭāhaṃ jvalitaṃ jātavedasam<br>
  <font color="GREEN" size="-1">38</font>
  asurasuramanuṣyāḥ pakṣiṇo voragā vā; pitṛraja nicarā vā brahma devarṣayo vā<br>
      caram acaram apīdaṃ yat paraṃ cāpi tasmāt; tad api mama ripuṃ rakṣituṃ naiva śaktāḥ<br>
  <font color="GREEN" size="-1">39</font>
  yadi viśati rasātalaṃ tadagryaṃ; viyad api devapuraṃ diteḥ puraṃ vā<br>
      tad api śaraśatair ahaṃ prabhāte; bhṛśam abhipatya ripoḥ śiro 'bhihartā<br>
  <font color="GREEN" size="-1">40</font>
  evam uktvā vicikṣepa gāṇḍīvaṃ savyadakṣiṇam<br>
      tasya śabdam atikramya dhanuḥ śabdo 'spṛśad divam<br>
  <font color="GREEN" size="-1">41</font>
  arjunena pratijñāte prāñcajanyaṃ janārjanaḥ<br>
      pradadhmau tatra saṃkruddho devadattaṃ dhanaṃjayaḥ<br>
  <font color="GREEN" size="-1">42</font>
  sa pāñcajanyo 'cyutavaktravāyunā; bhṛśaṃ suparṇodara niḥsṛta dhvaniḥ<br>
      jagat sa pātālaviyad dig īśvaraṃ; prakampayām āsa yugātyaye yathā<br>
  <font color="GREEN" size="-1">43</font>
  tato vāditraghoṣāś ca prādurāsan samantataḥ<br>
      siṃhanādāś ca pāṇḍūnāṃ pratijñāte mahātmanā<br>
 </td>
 
 </table>
 <p></p><hr>
 <center>
 <a href="mbs07052.htm">Next: Chapter 52</a></center>
 </body>