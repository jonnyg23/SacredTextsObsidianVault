<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="../maha/index.htm">Mahabharata</a> 
 <a href="index.htm">Index</a> 
 <a href="mbsi06.htm">Book 6 Index</a> 
 <a href="mbs06088.htm">Previous</a> 
 <a href="mbs06090.htm">Next</a> 
 </center>
 <hr>
 
 <center>
 <a href="../m06/index.htm">Book 6 in English</a>
 </center>
 <hr>
 <h1 align="CENTER">The Mahabharata in Sanskrit</h1>
 <h3 align="CENTER">Book 6<br>Chapter 89
 </h3><table width="100%">
 <td width="50%" valign="TOP">
   <font color="GREEN" size="-1">1</font>
   [स]<br>
       विमुखीकृत्य तान सर्वांस तावकान युधि राक्षसः<br>
       जिघांसुर भरतश्रेष्ठ दुर्यॊधनम उपाद्रवत<br>
   <font color="GREEN" size="-1">2</font>
  तम आपतन्तं संप्रेक्ष्य राजानं परति वेगितम<br>
       अभ्यधावज जिघांसन्तस तावका युद्धदुर्मदाः<br>
   <font color="GREEN" size="-1">3</font>
  तालमात्राणि चापानि विकर्षन्तॊ महाबलाः<br>
       तम एकम अभ्यधावन्त नदन्तः सिंहसंघवत<br>
   <font color="GREEN" size="-1">4</font>
  अथैनं शरवर्षेण समन्तात पर्यवारयन<br>
       पर्वतं वारिधाराभिः शरदीव बलाहकाः<br>
   <font color="GREEN" size="-1">5</font>
  स गाढविद्धॊ वयथितस तॊत्त्रार्दित इव दविपः<br>
       उत्पपात तदाकाशं समन्ताद वैनतेयवत<br>
   <font color="GREEN" size="-1">6</font>
  वयनदत सुमहानादं जीमूत इव शारदः<br>
       दिशः खं परदिशश चैव नादयन भैरवस्वनः<br>
   <font color="GREEN" size="-1">7</font>
  राक्षसस्य तु तं शब्दं शरुत्वा राजा युधिष्ठिरः<br>
       उवाच भरतश्रेष्ठॊ भीमसेनम इदं वचः<br>
   <font color="GREEN" size="-1">8</font>
  युध्यते राक्षसॊ नूनं धार्तराष्ट्रैर महारथैः<br>
       यथास्य शरूयते शब्दॊ नदतॊ भैरवं सवनम<br>
       अतिभारं च पश्यामि तत्र तात समाहितम<br>
   <font color="GREEN" size="-1">9</font>
  पितामहश च संक्रुद्धः पाञ्चालान हन्तुम उद्यतः<br>
       तेषां च रक्षणार्थाय युध्यते फल्गुनः परैः<br>
   <font color="GREEN" size="-1">10</font>
  एतच छरुत्वा महाबाहॊ कार्यद्वयम उपस्थितम<br>
      गच्छ रक्षस्व हैडिम्बं संशयं परमं गतम<br>
  <font color="GREEN" size="-1">11</font>
  भरातुर वचनम आज्ञाय तवरमाणॊ वृकॊदरः<br>
      परययौ सिंहनादेन तरासयन सर्वपार्थिवान<br>
      वेगेन महता राजन पर्वकाले यथॊदधिः<br>
  <font color="GREEN" size="-1">12</font>
  तम अन्वयात सत्यघृतिः सौचित्तिर युद्धदुर्मदः<br>
      शरेणिमान वसु दानश च पुत्रः काश्यस्य चाभिभूः<br>
  <font color="GREEN" size="-1">13</font>
  अभिमन्युमुखाश चैव दरौपदेया महारथाः<br>
      कषत्रदेवश च विक्रान्तः कषत्रधर्मा तथैव च<br>
  <font color="GREEN" size="-1">14</font>
  अनूपाधिपतिश चैव नीलः सवबलम आस्थितः<br>
      महता रथवंशेन हैडिम्बं पर्यवारयन<br>
  <font color="GREEN" size="-1">15</font>
  कुञ्जरैश च सदामत्तैः षट सहस्रैः परहारिभिः<br>
      अभ्यरक्षन्त सहिता राक्षसेन्द्रं घटॊत्कचम<br>
  <font color="GREEN" size="-1">16</font>
  सिंहनादेन महता नेमिघॊषेण चैव हि<br>
      खुरशब्दनिनादैश च कम्पयन्तॊ वसुंधराम<br>
  <font color="GREEN" size="-1">17</font>
  तेमाम आपततां शरुत्वा शब्दं तं तावकं बलम<br>
      भीमसेन भयॊद्विग्नं विवर्णवदनं तथा<br>
      परिवृत्तं महाराज परित्यज्य घटॊत्कचम<br>
  <font color="GREEN" size="-1">18</font>
  ततः परववृते युद्धं तत्र तत्र महात्मनाम<br>
      तावकानां परेषां च संग्रामेष्व अनिवर्तिनाम<br>
  <font color="GREEN" size="-1">19</font>
  नानारूपाणि शस्त्राणि विसृजन्तॊ महारथाः<br>
      अन्यॊन्यम अभिधावन्तः संप्रहारं परचक्रिरे<br>
      वयतिषक्तं महारौद्रं युद्धं भीरु भयावहम<br>
  <font color="GREEN" size="-1">20</font>
  हया गजैः समाजग्मुः पादाता रथिभिः सह<br>
      अन्यॊन्यं समरे राजन परार्थयाना महद यशः<br>
  <font color="GREEN" size="-1">21</font>
  सहसा चाभवत तीव्रं संनिपातान महद रजः<br>
      रथाश्वजग पत्तीनां पदनेमि समुद्धतम<br>
  <font color="GREEN" size="-1">22</font>
  धूम्रारुणं रजस तीव्रं रणभूमिं समावृणॊत<br>
      नैव सवे न परे राजन समजानन परस्परम<br>
  <font color="GREEN" size="-1">23</font>
  पिता पुत्रं न जानीते पुत्रॊ वा पितरं तथा<br>
      निर्मर्यादे तथा भूते वैशसे लॊमहर्षणे<br>
  <font color="GREEN" size="-1">24</font>
  शस्त्राणां भरतश्रेष्ठ मनुष्याणां च गर्जताम<br>
      सुमहान अभवच छब्दॊ वंशानाम इव दह्यताम<br>
  <font color="GREEN" size="-1">25</font>
  गजवाजिमनुष्याणां शॊणितान्त्र तरङ्गिणी<br>
      परावर्तत नदी तत्र केशशैवलशाद्वला<br>
  <font color="GREEN" size="-1">26</font>
  नराणां चैव कायेभ्यः शिरसां पततां रणे<br>
      शुश्रुवे सुमहाञ शब्दः पतताम अश्मनाम इव<br>
  <font color="GREEN" size="-1">27</font>
  विशिरस्कैर मनुष्यैश च छिन्नगात्रैश च वारणैः<br>
      अश्वैः संभिन्नदेहैश च संकीर्णाभूद वसुंधरा<br>
  <font color="GREEN" size="-1">28</font>
  नानाविधानि शस्त्राणि विसृजन्तॊ महारथाः<br>
      अन्यॊन्यम अभिधावन्तः संप्रहारं परचक्रिरे<br>
  <font color="GREEN" size="-1">29</font>
  हया हयान समासाद्य परेषिता हयसादिभिः<br>
      समाहत्य रणे ऽनयॊन्यं निपेतुर गतजीविताः<br>
  <font color="GREEN" size="-1">30</font>
  नरा नरान समासाद्य करॊधरक्तेक्षणा भृशम<br>
      उरांस्य उरॊभिर अन्यॊन्यं समाश्लिष्य निजघ्निरे<br>
  <font color="GREEN" size="-1">31</font>
  परेषिताश च महामात्रैर वारणाः परवारणाः<br>
      अभिघ्नन्ति विषाणाग्रैर वारणान एव संयुगे<br>
  <font color="GREEN" size="-1">32</font>
  ते जातरुधिरापीडाः पताकाभिर अलंकृताः<br>
      संसक्ताः परत्यदृश्यन्त मेघा इव स विद्युतः<br>
  <font color="GREEN" size="-1">33</font>
  के चिद भिन्ना विषाणाग्रैर भिन्नकुम्भाश च तॊमरैः<br>
      विनदन्तॊ ऽभयधावन्त गर्जन्तॊ जलदा इव<br>
  <font color="GREEN" size="-1">34</font>
  केचिद धस्तैर दविधा छिन्नैश छिन्नगात्रास तथापरे<br>
      निपेतुस तुमुले तस्मिंश छिन्नपक्षा इवाद्रयः<br>
  <font color="GREEN" size="-1">35</font>
  पार्श्वैस तु दारितैर अन्ये वारणैर वरवारणाः<br>
      मुमुचुः शॊणितं भूरि धातून इव महीधराः<br>
  <font color="GREEN" size="-1">36</font>
  नाराचाभिहतास तव अन्ये तथा विद्धाश च तॊमरैः<br>
      हतारॊहा वयदृश्यन्त विशृङ्गा इव पर्वताः<br>
  <font color="GREEN" size="-1">37</font>
  के चित करॊधसमाविष्टा मदान्धा निरवग्रहाः<br>
      रथान हयान पदातांश च ममृदुः शतशॊ रणे<br>
  <font color="GREEN" size="-1">38</font>
  तथा हया हयारॊहैस ताडिताः परासतॊमरैः<br>
      तेन तेनाभ्यवर्तन्त कुर्वन्तॊ वयाकुला दिशः<br>
  <font color="GREEN" size="-1">39</font>
  रथिनॊ रथिभिः सार्धं कुलपुत्रास तनुत्यजः<br>
      परां शक्तिं समास्थाय चक्रुः कर्माण्य अभीतवत<br>
  <font color="GREEN" size="-1">40</font>
  सवयंवर इवामर्दे परजह्रुर इतरेतरम<br>
      परार्थयानां यशॊ राजन सवर्गं वा युद्धशालिनः<br>
  <font color="GREEN" size="-1">41</font>
  तस्मिंस तथा वर्तमाने संग्रामे लॊमहर्षणे<br>
      धार्तराष्ट्रं महत सैन्यं परायशॊ विमुखीकृतम<br>
 </td>
 <td width="50%" valign="TOP">
   <font color="GREEN" size="-1">1</font>
   [s]<br>
       vimukhīkṛtya tān sarvāṃs tāvakān yudhi rākṣasaḥ<br>
       jighāṃsur bharataśreṣṭha duryodhanam upādravat<br>
   <font color="GREEN" size="-1">2</font>
  tam āpatantaṃ saṃprekṣya rājānaṃ prati vegitam<br>
       abhyadhāvaj jighāṃsantas tāvakā yuddhadurmadāḥ<br>
   <font color="GREEN" size="-1">3</font>
  tālamātrāṇi cāpāni vikarṣanto mahābalāḥ<br>
       tam ekam abhyadhāvanta nadantaḥ siṃhasaṃghavat<br>
   <font color="GREEN" size="-1">4</font>
  athainaṃ śaravarṣeṇa samantāt paryavārayan<br>
       parvataṃ vāridhārābhiḥ śaradīva balāhakāḥ<br>
   <font color="GREEN" size="-1">5</font>
  sa gāḍhaviddho vyathitas tottrārdita iva dvipaḥ<br>
       utpapāta tadākāśaṃ samantād vainateyavat<br>
   <font color="GREEN" size="-1">6</font>
  vyanadat sumahānādaṃ jīmūta iva śāradaḥ<br>
       diśaḥ khaṃ pradiśaś caiva nādayan bhairavasvanaḥ<br>
   <font color="GREEN" size="-1">7</font>
  rākṣasasya tu taṃ śabdaṃ śrutvā rājā yudhiṣṭhiraḥ<br>
       uvāca bharataśreṣṭho bhīmasenam idaṃ vacaḥ<br>
   <font color="GREEN" size="-1">8</font>
  yudhyate rākṣaso nūnaṃ dhārtarāṣṭrair mahārathaiḥ<br>
       yathāsya śrūyate śabdo nadato bhairavaṃ svanam<br>
       atibhāraṃ ca paśyāmi tatra tāta samāhitam<br>
   <font color="GREEN" size="-1">9</font>
  pitāmahaś ca saṃkruddhaḥ pāñcālān hantum udyataḥ<br>
       teṣāṃ ca rakṣaṇārthāya yudhyate phalgunaḥ paraiḥ<br>
   <font color="GREEN" size="-1">10</font>
  etac chrutvā mahābāho kāryadvayam upasthitam<br>
      gaccha rakṣasva haiḍimbaṃ saṃśayaṃ paramaṃ gatam<br>
  <font color="GREEN" size="-1">11</font>
  bhrātur vacanam ājñāya tvaramāṇo vṛkodaraḥ<br>
      prayayau siṃhanādena trāsayan sarvapārthivān<br>
      vegena mahatā rājan parvakāle yathodadhiḥ<br>
  <font color="GREEN" size="-1">12</font>
  tam anvayāt satyaghṛtiḥ saucittir yuddhadurmadaḥ<br>
      śreṇimān vasu dānaś ca putraḥ kāśyasya cābhibhūḥ<br>
  <font color="GREEN" size="-1">13</font>
  abhimanyumukhāś caiva draupadeyā mahārathāḥ<br>
      kṣatradevaś ca vikrāntaḥ kṣatradharmā tathaiva ca<br>
  <font color="GREEN" size="-1">14</font>
  anūpādhipatiś caiva nīlaḥ svabalam āsthitaḥ<br>
      mahatā rathavaṃśena haiḍimbaṃ paryavārayan<br>
  <font color="GREEN" size="-1">15</font>
  kuñjaraiś ca sadāmattaiḥ ṣaṭ sahasraiḥ prahāribhiḥ<br>
      abhyarakṣanta sahitā rākṣasendraṃ ghaṭotkacam<br>
  <font color="GREEN" size="-1">16</font>
  siṃhanādena mahatā nemighoṣeṇa caiva hi<br>
      khuraśabdaninādaiś ca kampayanto vasuṃdharām<br>
  <font color="GREEN" size="-1">17</font>
  temām āpatatāṃ śrutvā śabdaṃ taṃ tāvakaṃ balam<br>
      bhīmasena bhayodvignaṃ vivarṇavadanaṃ tathā<br>
      parivṛttaṃ mahārāja parityajya ghaṭotkacam<br>
  <font color="GREEN" size="-1">18</font>
  tataḥ pravavṛte yuddhaṃ tatra tatra mahātmanām<br>
      tāvakānāṃ pareṣāṃ ca saṃgrāmeṣv anivartinām<br>
  <font color="GREEN" size="-1">19</font>
  nānārūpāṇi śastrāṇi visṛjanto mahārathāḥ<br>
      anyonyam abhidhāvantaḥ saṃprahāraṃ pracakrire<br>
      vyatiṣaktaṃ mahāraudraṃ yuddhaṃ bhīru bhayāvaham<br>
  <font color="GREEN" size="-1">20</font>
  hayā gajaiḥ samājagmuḥ pādātā rathibhiḥ saha<br>
      anyonyaṃ samare rājan prārthayānā mahad yaśaḥ<br>
  <font color="GREEN" size="-1">21</font>
  sahasā cābhavat tīvraṃ saṃnipātān mahad rajaḥ<br>
      rathāśvajaga pattīnāṃ padanemi samuddhatam<br>
  <font color="GREEN" size="-1">22</font>
  dhūmrāruṇaṃ rajas tīvraṃ raṇabhūmiṃ samāvṛṇot<br>
      naiva sve na pare rājan samajānan parasparam<br>
  <font color="GREEN" size="-1">23</font>
  pitā putraṃ na jānīte putro vā pitaraṃ tathā<br>
      nirmaryāde tathā bhūte vaiśase lomaharṣaṇe<br>
  <font color="GREEN" size="-1">24</font>
  śastrāṇāṃ bharataśreṣṭha manuṣyāṇāṃ ca garjatām<br>
      sumahān abhavac chabdo vaṃśānām iva dahyatām<br>
  <font color="GREEN" size="-1">25</font>
  gajavājimanuṣyāṇāṃ śoṇitāntra taraṅgiṇī<br>
      prāvartata nadī tatra keśaśaivalaśādvalā<br>
  <font color="GREEN" size="-1">26</font>
  narāṇāṃ caiva kāyebhyaḥ śirasāṃ patatāṃ raṇe<br>
      śuśruve sumahāñ śabdaḥ patatām aśmanām iva<br>
  <font color="GREEN" size="-1">27</font>
  viśiraskair manuṣyaiś ca chinnagātraiś ca vāraṇaiḥ<br>
      aśvaiḥ saṃbhinnadehaiś ca saṃkīrṇābhūd vasuṃdharā<br>
  <font color="GREEN" size="-1">28</font>
  nānāvidhāni śastrāṇi visṛjanto mahārathāḥ<br>
      anyonyam abhidhāvantaḥ saṃprahāraṃ pracakrire<br>
  <font color="GREEN" size="-1">29</font>
  hayā hayān samāsādya preṣitā hayasādibhiḥ<br>
      samāhatya raṇe 'nyonyaṃ nipetur gatajīvitāḥ<br>
  <font color="GREEN" size="-1">30</font>
  narā narān samāsādya krodharaktekṣaṇā bhṛśam<br>
      urāṃsy urobhir anyonyaṃ samāśliṣya nijaghnire<br>
  <font color="GREEN" size="-1">31</font>
  preṣitāś ca mahāmātrair vāraṇāḥ paravāraṇāḥ<br>
      abhighnanti viṣāṇāgrair vāraṇān eva saṃyuge<br>
  <font color="GREEN" size="-1">32</font>
  te jātarudhirāpīḍāḥ patākābhir alaṃkṛtāḥ<br>
      saṃsaktāḥ pratyadṛśyanta meghā iva sa vidyutaḥ<br>
  <font color="GREEN" size="-1">33</font>
  ke cid bhinnā viṣāṇāgrair bhinnakumbhāś ca tomaraiḥ<br>
      vinadanto 'bhyadhāvanta garjanto jaladā iva<br>
  <font color="GREEN" size="-1">34</font>
  kecid dhastair dvidhā chinnaiś chinnagātrās tathāpare<br>
      nipetus tumule tasmiṃś chinnapakṣā ivādrayaḥ<br>
  <font color="GREEN" size="-1">35</font>
  pārśvais tu dāritair anye vāraṇair varavāraṇāḥ<br>
      mumucuḥ śoṇitaṃ bhūri dhātūn iva mahīdharāḥ<br>
  <font color="GREEN" size="-1">36</font>
  nārācābhihatās tv anye tathā viddhāś ca tomaraiḥ<br>
      hatārohā vyadṛśyanta viśṛṅgā iva parvatāḥ<br>
  <font color="GREEN" size="-1">37</font>
  ke cit krodhasamāviṣṭā madāndhā niravagrahāḥ<br>
      rathān hayān padātāṃś ca mamṛduḥ śataśo raṇe<br>
  <font color="GREEN" size="-1">38</font>
  tathā hayā hayārohais tāḍitāḥ prāsatomaraiḥ<br>
      tena tenābhyavartanta kurvanto vyākulā diśaḥ<br>
  <font color="GREEN" size="-1">39</font>
  rathino rathibhiḥ sārdhaṃ kulaputrās tanutyajaḥ<br>
      parāṃ śaktiṃ samāsthāya cakruḥ karmāṇy abhītavat<br>
  <font color="GREEN" size="-1">40</font>
  svayaṃvara ivāmarde prajahrur itaretaram<br>
      prārthayānāṃ yaśo rājan svargaṃ vā yuddhaśālinaḥ<br>
  <font color="GREEN" size="-1">41</font>
  tasmiṃs tathā vartamāne saṃgrāme lomaharṣaṇe<br>
      dhārtarāṣṭraṃ mahat sainyaṃ prāyaśo vimukhīkṛtam<br>
 </td>
 
 </table>
 <p></p><hr>
 <center>
 <a href="mbs06090.htm">Next: Chapter 90</a></center>
 </body>