<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="../maha/index.htm">Mahabharata</a> 
 <a href="index.htm">Index</a> 
 <a href="mbsi01.htm">Book 1 Index</a> 
 <a href="mbs01208.htm">Previous</a> 
 <a href="mbs01210.htm">Next</a> 
 </center>
 <hr>
 
 <center>
 <a href="../m01/index.htm">Book 1 in English</a>
 </center>
 <hr>
 <h1 align="CENTER">The Mahabharata in Sanskrit</h1>
 <h3 align="CENTER">Book 1<br>Chapter 209
 </h3><table width="100%">
 <td width="50%" valign="TOP">
   <font color="GREEN" size="-1">1</font>
   [वर्ग]<br>
       ततॊ वयं परव्यथिताः सर्वा भरतसत्तम<br>
       आयाम शरणं विप्रं तं तपॊधनम अच्युतम<br>
   <font color="GREEN" size="-1">2</font>
  रूपेण वयसा चैव कन्दर्पेण च दर्पिताः<br>
       अयुक्तं कृतवत्यः सम कषन्तुम अर्हसि नॊ दविज<br>
   <font color="GREEN" size="-1">3</font>
  एष एव वधॊ ऽसमाकं सुपर्याप्तस तपॊधन<br>
       यद वयं संशितात्मानं परलॊब्धुं तवाम इहागताः<br>
   <font color="GREEN" size="-1">4</font>
  अवध्यास तु सत्रियः सृष्टा मन्यन्ते धर्मचिन्तकाः<br>
       तस्माद धर्मेण धर्मज्ञ नास्मान हिंसितुम अर्हसि<br>
   <font color="GREEN" size="-1">5</font>
  सर्वभूतेषु धर्मज्ञ मैत्रॊ बराह्मण उच्यते<br>
       सत्यॊ भवतु कल्याण एष वादॊ मनीषिणाम<br>
   <font color="GREEN" size="-1">6</font>
  शरणं च परपन्नानां शिष्टाः कुर्वन्ति पालनम<br>
       शरणं तवां परपन्नाः सम तस्मात तवं कषन्तुम अर्हसि<br>
   <font color="GREEN" size="-1">7</font>
   [वै]<br>
       एवम उक्तस तु धर्मात्मा बराह्मणः शुभकर्मकृत<br>
       परसादं कृतवान वीर रविसॊमसमप्रभः<br>
   <font color="GREEN" size="-1">8</font>
   [बराह्मण]<br>
       शतं सहस्रं विश्वं च सर्वम अक्षय वाचकम<br>
       परिमाणं शतं तव एतन नैतद अक्षय वाचकम<br>
   <font color="GREEN" size="-1">9</font>
  यदा च वॊ गराहभूता गृह्णन्तीः पुरुषाञ जले<br>
       उत्कर्षति जलात कश चित सथलं पुरुषसत्तमः<br>
   <font color="GREEN" size="-1">10</font>
  तदा यूयं पुनः सर्वाः सवरूपं परतिपत्स्यथ<br>
      अनृतं नॊक्तपूर्वं मे हसतापि कदा चन<br>
  <font color="GREEN" size="-1">11</font>
  तानि सर्वाणि तीर्थानि इतः परभृति चैव ह<br>
      नारी तीर्थानि नाम्नेह खयातिं यास्यन्ति सर्वशः<br>
      पुण्यानि च भविष्यन्ति पावनानि मनीषिणाम<br>
  <font color="GREEN" size="-1">12</font>
   [वर्ग]<br>
      ततॊ ऽभिवाद्य तं विप्रं कृत्वा चैव परदक्षिणम<br>
      अचिन्तयामॊपसृत्य तस्माद देशात सुदुःखिताः<br>
  <font color="GREEN" size="-1">13</font>
  कव नु नाम वयं सर्वाः कालेनाल्पेन तं नरम<br>
      समागच्छेम यॊ नस तद रूपम आपादयेत पुनः<br>
  <font color="GREEN" size="-1">14</font>
  ता वयं चिन्तयित्वैवं मुहूर्ताद इव भारत<br>
      दृष्टवत्यॊ महाभागं देवर्षिम उत नारदम<br>
  <font color="GREEN" size="-1">15</font>
  सर्वा हृष्टाः सम तं दृष्ट्वा देवर्षिम अमितद्युतिम<br>
      अभिवाद्य च तं पार्थ सथिताः सम वयथिताननाः<br>
  <font color="GREEN" size="-1">16</font>
  स नॊ ऽपृच्छद दुःखमूलम उक्तवत्यॊ वयं च तत<br>
      शरुत्वा तच च यथावृत्तम इदं वचनम अब्रवीत<br>
  <font color="GREEN" size="-1">17</font>
  दक्षिणे सागरानूपे पञ्च तीर्थानि सन्ति वै<br>
      पुण्यानि रमणीयानि तानि गच्छत माचिरम<br>
  <font color="GREEN" size="-1">18</font>
  तत्राशु पुरुषव्याघ्रः पाण्डवॊ वॊ धनंजयः<br>
      मॊक्षयिष्यति शुद्धात्मा दुःखाद अस्मान न संशयः<br>
  <font color="GREEN" size="-1">19</font>
  तस्य सर्वा वयं वीर शरुत्वा वाक्यम इहागताः<br>
      तद इदं सत्यम एवाद्य मॊक्षिताहं तवयानघ<br>
  <font color="GREEN" size="-1">20</font>
  एतास तु मम वै सख्यश चतस्रॊ ऽनया जले सथिताः<br>
      कुरु कर्म शुभं वीर एताः सर्वा विमॊक्षय<br>
  <font color="GREEN" size="-1">21</font>
   [वै]<br>
      ततस ताः पाण्डवश्रेष्ठः सर्वा एव विशां पते<br>
      तस्माच छापाद अदीनात्मा मॊक्षयाम आस वीर्यवान<br>
  <font color="GREEN" size="-1">22</font>
  उत्थाय च जलात तस्मात परतिलभ्य वपुः सवकम<br>
      तास तदाप्सरसॊ राजन्न अदृश्यन्त यथा पुरा<br>
  <font color="GREEN" size="-1">23</font>
  तीर्थानि शॊधयित्वा तु तथानुज्ञाय ताः परभुः<br>
      चित्राङ्गदां पुनर दरष्टुं मणलूर पुरं ययौ<br>
  <font color="GREEN" size="-1">24</font>
  तस्याम अजनयत पुत्रं राजानं बभ्रु वाहनम<br>
      तं दृष्ट्वा पाण्डवॊ राजन गॊकर्णम अभितॊ ऽगमत<br>
 </td>
 <td width="50%" valign="TOP">
   <font color="GREEN" size="-1">1</font>
   [varga]<br>
       tato vayaṃ pravyathitāḥ sarvā bharatasattama<br>
       āyāma śaraṇaṃ vipraṃ taṃ tapodhanam acyutam<br>
   <font color="GREEN" size="-1">2</font>
  rūpeṇa vayasā caiva kandarpeṇa ca darpitāḥ<br>
       ayuktaṃ kṛtavatyaḥ sma kṣantum arhasi no dvija<br>
   <font color="GREEN" size="-1">3</font>
  eṣa eva vadho 'smākaṃ suparyāptas tapodhana<br>
       yad vayaṃ saṃśitātmānaṃ pralobdhuṃ tvām ihāgatāḥ<br>
   <font color="GREEN" size="-1">4</font>
  avadhyās tu striyaḥ sṛṣṭā manyante dharmacintakāḥ<br>
       tasmād dharmeṇa dharmajña nāsmān hiṃsitum arhasi<br>
   <font color="GREEN" size="-1">5</font>
  sarvabhūteṣu dharmajña maitro brāhmaṇa ucyate<br>
       satyo bhavatu kalyāṇa eṣa vādo manīṣiṇām<br>
   <font color="GREEN" size="-1">6</font>
  śaraṇaṃ ca prapannānāṃ śiṣṭāḥ kurvanti pālanam<br>
       śaraṇaṃ tvāṃ prapannāḥ sma tasmāt tvaṃ kṣantum arhasi<br>
   <font color="GREEN" size="-1">7</font>
   [vai]<br>
       evam uktas tu dharmātmā brāhmaṇaḥ śubhakarmakṛt<br>
       prasādaṃ kṛtavān vīra ravisomasamaprabhaḥ<br>
   <font color="GREEN" size="-1">8</font>
   [brāhmaṇa]<br>
       śataṃ sahasraṃ viśvaṃ ca sarvam akṣaya vācakam<br>
       parimāṇaṃ śataṃ tv etan naitad akṣaya vācakam<br>
   <font color="GREEN" size="-1">9</font>
  yadā ca vo grāhabhūtā gṛhṇantīḥ puruṣāñ jale<br>
       utkarṣati jalāt kaś cit sthalaṃ puruṣasattamaḥ<br>
   <font color="GREEN" size="-1">10</font>
  tadā yūyaṃ punaḥ sarvāḥ svarūpaṃ pratipatsyatha<br>
      anṛtaṃ noktapūrvaṃ me hasatāpi kadā cana<br>
  <font color="GREEN" size="-1">11</font>
  tāni sarvāṇi tīrthāni itaḥ prabhṛti caiva ha<br>
      nārī tīrthāni nāmneha khyātiṃ yāsyanti sarvaśaḥ<br>
      puṇyāni ca bhaviṣyanti pāvanāni manīṣiṇām<br>
  <font color="GREEN" size="-1">12</font>
   [varga]<br>
      tato 'bhivādya taṃ vipraṃ kṛtvā caiva pradakṣiṇam<br>
      acintayāmopasṛtya tasmād deśāt suduḥkhitāḥ<br>
  <font color="GREEN" size="-1">13</font>
  kva nu nāma vayaṃ sarvāḥ kālenālpena taṃ naram<br>
      samāgacchema yo nas tad rūpam āpādayet punaḥ<br>
  <font color="GREEN" size="-1">14</font>
  tā vayaṃ cintayitvaivaṃ muhūrtād iva bhārata<br>
      dṛṣṭavatyo mahābhāgaṃ devarṣim uta nāradam<br>
  <font color="GREEN" size="-1">15</font>
  sarvā hṛṣṭāḥ sma taṃ dṛṣṭvā devarṣim amitadyutim<br>
      abhivādya ca taṃ pārtha sthitāḥ sma vyathitānanāḥ<br>
  <font color="GREEN" size="-1">16</font>
  sa no 'pṛcchad duḥkhamūlam uktavatyo vayaṃ ca tat<br>
      śrutvā tac ca yathāvṛttam idaṃ vacanam abravīt<br>
  <font color="GREEN" size="-1">17</font>
  dakṣiṇe sāgarānūpe pañca tīrthāni santi vai<br>
      puṇyāni ramaṇīyāni tāni gacchata māciram<br>
  <font color="GREEN" size="-1">18</font>
  tatrāśu puruṣavyāghraḥ pāṇḍavo vo dhanaṃjayaḥ<br>
      mokṣayiṣyati śuddhātmā duḥkhād asmān na saṃśayaḥ<br>
  <font color="GREEN" size="-1">19</font>
  tasya sarvā vayaṃ vīra śrutvā vākyam ihāgatāḥ<br>
      tad idaṃ satyam evādya mokṣitāhaṃ tvayānagha<br>
  <font color="GREEN" size="-1">20</font>
  etās tu mama vai sakhyaś catasro 'nyā jale sthitāḥ<br>
      kuru karma śubhaṃ vīra etāḥ sarvā vimokṣaya<br>
  <font color="GREEN" size="-1">21</font>
   [vai]<br>
      tatas tāḥ pāṇḍavaśreṣṭhaḥ sarvā eva viśāṃ pate<br>
      tasmāc chāpād adīnātmā mokṣayām āsa vīryavān<br>
  <font color="GREEN" size="-1">22</font>
  utthāya ca jalāt tasmāt pratilabhya vapuḥ svakam<br>
      tās tadāpsaraso rājann adṛśyanta yathā purā<br>
  <font color="GREEN" size="-1">23</font>
  tīrthāni śodhayitvā tu tathānujñāya tāḥ prabhuḥ<br>
      citrāṅgadāṃ punar draṣṭuṃ maṇalūra puraṃ yayau<br>
  <font color="GREEN" size="-1">24</font>
  tasyām ajanayat putraṃ rājānaṃ babhru vāhanam<br>
      taṃ dṛṣṭvā pāṇḍavo rājan gokarṇam abhito 'gamat<br>
 </td>
 
 </table>
 <p></p><hr>
 <center>
 <a href="mbs01210.htm">Next: Chapter 210</a></center>
 </body>