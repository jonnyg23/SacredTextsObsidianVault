<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a05_85.htm">Previous</a> 
 <a href="a05_87.htm">Next</a> 
 </center>
 <hr>
 <h1>The Paris Psalter: Psalm 86</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 <strong>Healdað</strong> his staðelas      halige beorgas; <br>
 lufude Sione duru      symble drihten <br>
 ofer Iacobes wic      goode ealle. <br>
 Wærun wuldurlice wið þe      wel acweðene, <br>
 </dd>
 <dt>5</dt>
 <dd>
 þæt þu si cymast      ceastra drihtnes; <br>
 eac ic gemyndige      þa mæran Raab <br>
 and Babilonis      begea gehwæðeres. <br>
 Efne fremde cynn      foran of Tyrum, <br>
 folc Sigelwara      naman þær fæstne eard. <br>
 </dd>
 <dt>10</dt>
 <dd>
 Modor Sion      "man" cwæð ærest, <br>
 and hire mære gewearð      mann on innan, <br>
 and he hi þa hehstan      her staðelade. <br>
 Drihten þæt on gewritum      dema sægde <br>
 þam þe frumsprecend      folces wæron, <br>
 </dd>
 <dt>15</dt>
 <dd>
 eallum swylce,      þe hire on wæron. <br>
 Swa ure ealra bliss      eardhæbbendra <br>
 on anum þe      ece standeð. <br>
 </dd>
 </dl>
 </body>