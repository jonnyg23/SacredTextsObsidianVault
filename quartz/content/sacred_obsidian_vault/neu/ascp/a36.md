<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a35.htm">Previous</a> 
 <a href="a37.htm">Next</a> 
 </center>
 <hr>
 <h1>Metrical Preface to the Pastoral Car</h1>
 <p><cite>Verse Early Saxon</cite></p>
 <dl compact>
 <dt></dt>
 <dd>
 þis ærendgewrit      Agustinus <br>
 ofer sealtne sæ      suðan brohte <br>
 iegbuendum,      swa hit ær fore <br>
 adihtode      dryhtnes cempa, <br>
 </dd>
 <dt>5</dt>
 <dd>
 Rome papa.      Ryhtspell monig <br>
 Gregorius      gleawmod gindwod <br>
 ðurh sefan snyttro,      searoðonca hord. <br>
 Forðæm he monncynnes      mæst gestriende <br>
 rodra wearde,      Romwara betest, <br>
 </dd>
 <dt>10</dt>
 <dd>
 monna modwelegost,      mærðum gefrægost. <br>
 Siððan min on englisc      ælfred kyning <br>
 awende worda gehwelc,      and me his writerum <br>
 sende suð and norð,      heht him swelcra ma <br>
 brengan bi ðære bisene,      ðæt he his biscepum <br>
 </dd>
 <dt>15</dt>
 <dd>
 sendan meahte,      forðæm hi his sume ðorfton, <br>
 ða ðe lædenspræce      læste cuðon. <br>
 </dd>
 </dl>
 </body>