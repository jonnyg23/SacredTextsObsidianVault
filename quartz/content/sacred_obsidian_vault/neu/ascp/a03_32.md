<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a03_3102.htm">Previous</a> 
 <a href="a03_33.htm">Next</a> 
 </center>
 <hr>
 <h1>The Husband's Message</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Nu ic onsundran þe           secgan wille  <br>
 ...... treocyn           ic tudre aweox;  <br>
 in mec æld... sceal           ellor londes  <br>
 settan ......           sealte streamas  <br>
 </dd>
 <dt>5</dt>
 <dd>
 ...sse.           Ful oft ic on bates  <br>
           gesohte  <br>
 þær mec mondryhten           min ......  <br>
 ofer heah hofu;           eom nu her cumen  <br>
 on ceolþele,           ond nu cunnan scealt  <br>
 </dd>
 <dt>10</dt>
 <dd>
 hu þu ymb <b>modlufan</b>           mines frean  <br>
 on hyge hycge.           Ic gehatan dear  <br>
 þæt þu þær tirfæste           treowe findest.  <br>
 Hwæt, þec þonne biddan het           se þisne beam agrof  <br>
 þæt þu sinchroden           sylf gemunde  <br>
 </dd>
 <dt>15</dt>
 <dd>
 on gewitlocan           wordbeotunga,  <br>
 þe git on ærdagum           oft gespræcon,  <br>
 þenden git moston           on meoduburgum  <br>
 eard weardigan,           an lond bugan,  <br>
 freondscype fremman.           Hine fæhþo adraf  <br>
 </dd>
 <dt>20</dt>
 <dd>
 of sigeþeode;           heht nu sylfa þe  <br>
 lustum <b>læran,</b>           þæt þu lagu drefde,  <br>
 siþþan þu gehyrde           on hliþes oran  <br>
 galan geomorne           geac on bearwe.  <br>
 Ne læt þu þec siþþan           siþes getwæfan,  <br>
 </dd>
 <dt>25</dt>
 <dd>
 lade gelettan           lifgendne monn.  <br>
 Ongin mere secan,           mæwes eþel,  <br>
 onsite sænacan,           þæt þu suð heonan  <br>
 ofer merelade           monnan findest,  <br>
 þær se þeoden is           þin on wenum.  <br>
 </dd>
 <dt>30</dt>
 <dd>
 Ne mæg him worulde           willa <b>gelimpan</b>  <br>
 mara on gemyndum,           þæs þe he me sægde,  <br>
 þonne inc geunne           alwaldend god  <br>
 ...... ætsomne           siþþan motan  <br>
 secgum ond gesiþum           s...  <br>
 </dd>
 <dt>35</dt>
 <dd>
 næglede beagas;           he genoh hafað  <br>
 f<em>æ</em>dan <b>goldes</b>            <br>
 ...d elþeode           eþel healde,  <br>
 fægre foldan            <br>
 ...ra hæleþa,           þeah þe her min wine...  <br>
 </dd>
 <dt>40</dt>
 <dd>
 nyde gebæded,           nacan ut aþrong,  <br>
 ond on yþa geong           ...... sceolde  <br>
 faran on flotweg,           forðsiþes georn,  <br>
 mengan merestreamas.           Nu se mon hafað  <br>
 wean oferwunnen;           nis him wilna gad,  <br>
 </dd>
 <dt>45</dt>
 <dd>
 ne meara ne maðma           ne meododreama,  <br>
 ænges ofer eorþan           eorlgestreona,  <br>
 þeodnes dohtor,           gif he þin beneah  <br>
 ofer eald gebeot           incer twega.  <br>
 Gecyre ic ætsomne           ᛋ ᚱ geador  <br>
 </dd>
 <dt>50</dt>
 <dd>
 ᛠ ᚹ ond ᛞ           aþe benemnan,  <br>
 þæt he þa wære           ond þa winetreowe  <br>
 be him lifgendum           læstan wolde,  <br>
 þe git on ærdagum           oft gespræconn.  <br>
 </dd>
 </dl>
 </body>