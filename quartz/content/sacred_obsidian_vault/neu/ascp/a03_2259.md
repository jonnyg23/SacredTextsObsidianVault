<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a03_2258.htm">Previous</a> 
 <a href="a03_23.htm">Next</a> 
 </center>
 <hr>
 <h1>Riddle 59</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Ic seah in healle      hring <strong>gyldenne</strong> <br>
 men sceawian,      modum gleawe, <br>
 ferþþum frode.      <strong>Friþospede</strong> bæd <br>
 god nergende      gæste sinum <br>
 </dd>
 <dt>5</dt>
 <dd>
 se þe wende wriþan;      word æfter cwæð <br>
 hring on hyrede,      hælend nemde <br>
 tillfremmendra.      Him torhte in gemynd <br>
 his dryhtnes naman      dumba brohte <br>
 ond in eagna gesihð,      gif þæs æþelan <br>
 </dd>
 <dt>10</dt>
 <dd>
 goldes tacen      ongietan cuþe <br>
 <strong>ond</strong> <strong>dryhtnes</strong> dolg,      don swa þæs beages <br>
 benne cwædon.      Ne mæg þære bene <br>
 æniges monnes      <strong>ungefullodre</strong> <br>
 godes ealdorburg      gæst gesecan, <br>
 </dd>
 <dt>15</dt>
 <dd>
 rodera ceastre.      Ræde, se þe wille, <br>
 hu ðæs wrætlican      wunda cwæden <br>
 hringes to hæleþum,      þa he in healle wæs <br>
 wylted ond wended      wloncra folmum. <br>
 </dd>
 </dl>
 </body>