<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a03_2221.htm">Previous</a> 
 <a href="a03_2223.htm">Next</a> 
 </center>
 <hr>
 <h1>Riddle 22</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 ætsomne cwom      <em>LX</em> monna <br>
 to wægstæþe      wicgum ridan; <br>
 hæfdon <em>XI</em>      eoredmæcgas <br>
 fridhengestas,      <em>IIII</em> sceamas. <br>
 </dd>
 <dt>5</dt>
 <dd>
 Ne meahton magorincas      ofer mere feolan, <br>
 swa hi fundedon,      ac wæs flod to deop, <br>
 atol yþa geþræc,      ofras hea, <br>
 streamas stronge.      Ongunnon stigan þa <br>
 on wægn weras      ond hyra wicg somod <br>
 </dd>
 <dt>10</dt>
 <dd>
 hlodan under hrunge;      þa þa hors oðbær <br>
 eh ond eorlas,      æscum dealle, <br>
 ofer wætres byht      wægn to lande, <br>
 swa hine oxa ne teah      ne esna mægen <br>
 ne fæthengest,      ne on flode swom, <br>
 </dd>
 <dt>15</dt>
 <dd>
 ne be grunde wod      gestum under, <br>
 ne lagu drefde,      ne <strong>on</strong> lyfte fleag, <br>
 ne <strong>under</strong> bæc cyrde;      brohte hwæþre <br>
 beornas ofer burnan      ond hyra bloncan mid <br>
 from stæðe heaum,      þæt hy stopan up <br>
 </dd>
 <dt>20</dt>
 <dd>
 on oþerne,      ellenrofe, <br>
 weras of wæge,      ond hyra wicg gesund. <br>
 </dd>
 </dl>
 </body>