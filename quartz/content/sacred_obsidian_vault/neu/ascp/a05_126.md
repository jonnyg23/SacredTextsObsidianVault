<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a05_125.htm">Previous</a> 
 <a href="a05_127.htm">Next</a> 
 </center>
 <hr>
 <h1>The Paris Psalter: Psalm 126</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Nymþe hus timbrige      halig drihten, <br>
 on idel gylp      oðre <strong>winnað</strong> <br>
 þe þæs huses      hrof staðeliað. <br>
 Nymðe gehealde eac      halig drihten <br>
 </dd>
 <dt>5</dt>
 <dd>
 ceastre mid cynnum,      ne mæg hi cynlice <br>
 <strong>wæccende</strong>      weard gehealdan. <br>
 Forhwan ge mid idelnesse      ealle arisað, <br>
 ærðon leoht cume      leoda bearnum? <br>
 Arisað nu ricene,      and hraðe sittað, <br>
 </dd>
 <dt>10</dt>
 <dd>
 þa ðe sares hlaf      swiðe æton. <br>
 þonne he slæp syleð      swiðe leofum; <br>
 þæt is yrfe eac      ecean drihtnes <br>
 and herde bearn,      þa her mannum beoð <br>
 of innaðe      ærest cende. <br>
 </dd>
 <dt>15</dt>
 <dd>
 Swa seo stræle byð      strangum and mihtigum <br>
 hrorum on handa      heard ascyrped, <br>
 swa lyðra bearn      lungre gewitað. <br>
 þæt bið eadig wer,      se ðe a þenceð, <br>
 þæt he his lust on ðon      leofne gefylle; <br>
 </dd>
 <dt>20</dt>
 <dd>
 ne bið he on ealdre ealre      æfre gescended, <br>
 þonne he on gaton greteð      his grame feondas. <br>
 </dd>
 </dl>
 </body>