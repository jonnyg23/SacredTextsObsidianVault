<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a03_2207.htm">Previous</a> 
 <a href="a03_2209.htm">Next</a> 
 </center>
 <hr>
 <h1>Riddle 8</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Ic þurh muþ sprece      mongum reordum, <br>
 wrencum singe,      wrixle geneahhe <br>
 heafodwoþe,      hlude cirme, <br>
 healde mine wisan,      hleoþre ne miþe, <br>
 </dd>
 <dt>5</dt>
 <dd>
 eald æfensceop,      eorlum bringe <br>
 blisse in burgum,      þonne ic bugendre <br>
 stefne styrme;      stille on wicum <br>
 <strong>sittað</strong> nigende.      Saga hwæt ic hatte, <br>
 <strong>þe</strong> swa scirenige      sceawendwisan <br>
 </dd>
 <dt>10</dt>
 <dd>
 hlude onhyrge,      hæleþum bodige <br>
 wilcumena fela      woþe minre. <br>
 </dd>
 </dl>
 </body>