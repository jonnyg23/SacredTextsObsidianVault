<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a06_16.htm">Previous</a> 
 <a href="a06_18.htm">Next</a> 
 </center>
 <hr>
 <h1>The Meters of Boethius: Meter 17</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 <strong>Hwæt,</strong> eorðwaran      ealle hæfden, <br>
 foldbuende,      fruman gelicne; <br>
 hi of anum twæm      ealle comon, <br>
 were and wife,      on woruld innan, <br>
 </dd>
 <dt>5</dt>
 <dd>
 and hi eac nu get      ealle gelice <br>
 on woruld cumað,      wlance and heane. <br>
 Nis þæt nan wundor,      forðæm witan ealle <br>
 þæt an god is      ealra gesceafta, <br>
 frea moncynnes,      fæder and scippend. <br>
 </dd>
 <dt>10</dt>
 <dd>
 Se ðære sunnan leoht      seleð of heofonum, <br>
 monan and <strong>þyssum</strong>      mærum steorrum. <br>
 Se <strong>milda</strong> <strong>metod</strong>      gesceop men on eorðan, <br>
 and gesamnade      sawle to lice <br>
 æt fruman ærest,      folc under wolcnum <br>
 </dd>
 <dt>15</dt>
 <dd>
 emnæðele gesceop      æghwilcne mon. <br>
 Hwy ge þonne æfre      ofer oðre men <br>
 ofermodigen      buton andweorce, <br>
 nu ge unæðelne      <strong>nænigne</strong> metað? <br>
 Hwy ge eow for æþelum      up ahebben, <br>
 </dd>
 <dt>20</dt>
 <dd>
 nu on þæm mode bið      monna gehwilcum <br>
 þa rihtæþelo      þe ic ðe recce ymb, <br>
 nales on ðæm flæsce      foldbuendra? <br>
 Ac nu æghwilc mon      þe mid ealle bið <br>
 his unþeawum      underðieded, <br>
 </dd>
 <dt>25</dt>
 <dd>
 he forlæt ærest      lifes frumsceaft <br>
 and his agene      æþelo swa selfe, <br>
 and eac þone fæder      þe hine æt fruman gesceop. <br>
 Forðæm hine anæþelað      ælmihtig god, <br>
 þæt he unæþele      a forð þanan <br>
 </dd>
 <dt>30</dt>
 <dd>
 wyrð on weorulde,      to wuldre ne cymð. <br>
 </dd>
 </dl>
 </body>