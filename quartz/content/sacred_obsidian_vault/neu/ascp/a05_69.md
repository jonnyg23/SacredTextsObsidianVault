<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a05_68.htm">Previous</a> 
 <a href="a05_70.htm">Next</a> 
 </center>
 <hr>
 <h1>The Paris Psalter: Psalm 69</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Wes, drihten god,      deore fultum; <br>
 beheald, drihten, me,      and me hraðe syþþan <br>
 gefultuma      æt feorhþearfe. <br>
 þonne beoð gescende      and scame dreogað, <br>
 </dd>
 <dt>5</dt>
 <dd>
 þa þe mine fynd      fæcne wæron <br>
 and mine sawle      sohton mid niðe. <br>
 Hi on hinderlincg      hweorfað and cyrrað; <br>
 ealle hiora scamien,      þe me yfel hogedon. <br>
 And heora æfstu eac      ealle sceamien, <br>
 </dd>
 <dt>10</dt>
 <dd>
 þe me word cwædon:      "Weg la, weg la!" <br>
 Habban þa mid wynne      weorðe blisse, <br>
 þa þe secean      symble drihten, <br>
 and symble cweðen:      "Sy þin miht, drihten!" <br>
 and <strong>þine</strong> hælu      holde lufigean. <br>
 </dd>
 <dt>15</dt>
 <dd>
 Ic eom wædla      and worldþearfa; <br>
 gefultuma me, god,      frea ælmihtig. <br>
 <strong>þu</strong> me fultum eart      fæste, drihten, <br>
 eart alysend min;      ne lata þu awiht. <br>
 </dd>
 </dl>
 </body>