<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a43_10.htm">Previous</a> 
 <a href="a43_12.htm">Next</a> 
 </center>
 <hr>
 <h1>Metrical Charm 11: A Journey Charm</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Ic me on þisse gyrde beluce      and on godes helde bebeode <br>
 wið þane sara <strong>stice,</strong>      wið þane sara slege, <br>
 wið þane grymma gryre,      <br>
 wið ðane micela egsa      þe bið eghwam lað, <br>
 </dd>
 <dt>5</dt>
 <dd>
 and wið eal þæt lað      þe in to land fare. <br>
 Sygegealdor ic begale,      sigegyrd ic me wege, <br>
 wordsige and worcsige.      Se me dege; <br>
 ne me <strong>mere</strong> ne gemyrre,      ne me maga ne geswence, <br>
 ne me næfre minum feore      forht ne gewurþe, <br>
 </dd>
 <dt>10</dt>
 <dd>
 ac gehæle me <strong>ælmihtig</strong> and sunu      <strong>and</strong> frofre gast, <br>
 ealles wuldres      <strong>wyrðig</strong> dryhten, <br>
 swa swa ic gehyrde      heofna scyppende. <br>
 Abrame and Isace      <br>
 and swilce men,      Moyses and Iacob, <br>
 </dd>
 <dt>15</dt>
 <dd>
 and Dauit and Iosep      <br>
 and Evan and Annan      and Elizabet, <br>
 Saharie and ec Marie,      modur Cristes, <br>
 and eac þæ gebroþru,      Petrus and Paulus, <br>
 and eac þusend      <strong>þinra</strong> engla <br>
 </dd>
 <dt>20</dt>
 <dd>
 clipige ic me to are      wið eallum feondum. <br>
 Hi me ferion and friþion      and mine fore nerion, <br>
 eal me gehealdon,      <strong>me</strong> gewealdon, <br>
 worces stirende;      si me wuldres hyht, <br>
 hand ofer heafod,      haligra rof, <br>
 </dd>
 <dt>25</dt>
 <dd>
 sigerofra <strong>sceolu,</strong>      soðfæstra engla. <br>
 Biddu ealle      bliðu mode <br>
 þæt me beo <strong>Matheus</strong> helm,      Marcus byrne, <br>
 leoht, lifes rof,      Lucos min swurd, <br>
 <strong>scearp</strong> and scirecg,      scyld Iohannes, <br>
 </dd>
 <dt>30</dt>
 <dd>
 wuldre gewlitegod      <strong>wælgar</strong> Serafhin. <br>
 Forð ic gefare,      frind ic gemete, <br>
 eall engla blæd,      eadiges lare. <br>
 Bidde ic nu sigeres god      godes miltse, <br>
 siðfæt godne,      smylte and lihte <br>
 </dd>
 <dt>35</dt>
 <dd>
 <strong>windas</strong> <strong>on</strong> <strong>waroþum.</strong>      Windas gefran, <br>
 circinde wæter      <strong>simble</strong> <strong>gehælede</strong> <br>
 wið eallum feondum.      Freond ic gemete wið, <br>
 þæt ic on þæs <strong>ælmihtgian</strong> <strong>frið</strong>      wunian mote, <br>
 belocun wið <strong>þam</strong> laþan,      se me lyfes eht, <br>
 </dd>
 <dt>40</dt>
 <dd>
 on engla <strong>blæd</strong>      gestaþelod, <br>
 and inna halre hand      <strong>heofna</strong> <strong>rices,</strong> <br>
 þa hwile þe ic on þis life      wunian mote. <br>
 Amen. <br>
 </dd>
 </dl>
 </body>