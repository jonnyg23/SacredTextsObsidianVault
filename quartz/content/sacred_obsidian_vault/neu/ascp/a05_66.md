<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a05_65.htm">Previous</a> 
 <a href="a05_67.htm">Next</a> 
 </center>
 <hr>
 <h1>The Paris Psalter: Psalm 66</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Miltsa us, mihtig drihten,      and us on mode eac <br>
 gebletsa nu;      beorhte leohte <br>
 þinne andwlitan,      and us on mode weorð <br>
 þuruh þine mycelnesse      milde and bliðe. <br>
 </dd>
 <dt>5</dt>
 <dd>
 And we þæs on eorðan      andgyt habbað, <br>
 ure wegas wide      geond þas werðeode <br>
 on þinre hælo      healdan motan. <br>
 Folc þe andette;      þu eart fæle god, <br>
 and þe andetten      ealle þeoda. <br>
 </dd>
 <dt>10</dt>
 <dd>
 Hæbbe þæs gefean      folca æghwylc <br>
 and blissien      bealde þeoda, <br>
 þæs þe þu hi on rihtum      rædum demest <br>
 and eorðbuende      ealle healdest. <br>
 Folc þe andetten      fælne drihten <br>
 </dd>
 <dt>15</dt>
 <dd>
 and þe andetten      ealle þeoda. <br>
 Ge him eorðe syleð      æþele wæstme; <br>
 gebletsige us      bliðe drihten <br>
 and user god      eac bletsige; <br>
 hæbbe his egesan eall      eorþan gemæru. <br>
 </dd>
 </dl>
 </body>