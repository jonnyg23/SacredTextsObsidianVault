<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a06_14.htm">Previous</a> 
 <a href="a06_16.htm">Next</a> 
 </center>
 <hr>
 <h1>The Meters of Boethius: Meter 15</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 ðeah hine nu se yfela      unrihtwisa <br>
 Neron cynincg      niwan gescerpte <br>
 wlitegum wædum      wundorlice, <br>
 golde geglengde      and gimcynnum, <br>
 </dd>
 <dt>5</dt>
 <dd>
 þeah he wæs on worulde      witena gehwelcum <br>
 on his lifdagum      lað and unweorð, <br>
 fierenfull.      Hwæt, se feond swa ðeah <br>
 his diorlingas      duguðum stepte. <br>
 Ne mæg ic þeah gehycgan      hwy him on hige þorfte <br>
 </dd>
 <dt>10</dt>
 <dd>
 a ðy sæl wesan;      þeah hi sume hwile <br>
 gecure butan cræftum      cyninga dysegast, <br>
 næron hy ðy weorðran      witena ænegum. <br>
 ðeah hine se dysega      do to cyninge, <br>
 hu mæg þæt gesceadwis      scealc gereccan <br>
 </dd>
 <dt>15</dt>
 <dd>
 þæt he him ðy selra      sie oððe þince? <br>
 </dd>
 </dl>
 </body>