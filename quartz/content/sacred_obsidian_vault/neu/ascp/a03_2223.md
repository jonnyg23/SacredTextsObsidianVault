<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a03_2222.htm">Previous</a> 
 <a href="a03_2224.htm">Next</a> 
 </center>
 <hr>
 <h1>Riddle 23</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Agof is min noma      eft onhwyrfed; <br>
 ic eom wrætlic wiht      on gewin sceapen. <br>
 þonne ic onbuge,      ond me of bosme fareð <br>
 ætren onga,      ic beom eallgearo <br>
 </dd>
 <dt>5</dt>
 <dd>
 þæt ic me þæt feorhbealo      feor aswape. <br>
 Siþþan me se waldend,      se me þæt wite gescop, <br>
 leoþo forlæteð,      ic beo lengre þonne ær, <br>
 oþþæt ic spæte,      spilde geblonden, <br>
 ealfelo attor      þæt ic ær geap. <br>
 </dd>
 <dt>10</dt>
 <dd>
 Ne togongeð þæs      gumena hwylcum, <br>
 ænigum eaþe      þæt ic þær ymb sprice, <br>
 gif hine hrineð      þæt me of hrife fleogeð, <br>
 þæt þone mandrinc      mægne geceapaþ, <br>
 <strong>fullwered</strong> fæste      feore sine. <br>
 </dd>
 <dt>15</dt>
 <dd>
 Nelle ic unbunden      ænigum hyran <br>
 nymþe searosæled.      Saga hwæt ic hatte. <br>
 </dd>
 </dl>
 </body>