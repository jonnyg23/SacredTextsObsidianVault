<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a21.htm">Previous</a> 
 <a href="a23.htm">Next</a> 
 </center>
 <hr>
 <h1>The Lord's Prayer III</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 <em>Pater noster qui es in celis.</em>
 Fæder manncynnes,      frofres ic þe bidde, <br>
 halig drihten,      þu ðe on heofonum eart. <br>
 <em>Sanctificetur nomen tuum.</em>
 </dd>
 <dt>5</dt>
 <dd>
 þæt sy gehalgod,      hygecræftum fæst, <br>
 þin nama nu ða,      neriende Crist, <br>
 in urum ferhðlocan      fæste gestaðelod. <br>
 <em>Adueniat regnum tuum.</em>
 Cume nu to mannum,      mihta wealdend, <br>
 </dd>
 <dt>10</dt>
 <dd>
 þin rice to us,      rihtwis dema, <br>
 and ðin geleafa      in lifdæge <br>
 <em>Fiat uolontas tua sicut in celo et in terra.</em>
 on urum mode      mære þurhwunige. <br>
 And þin willa mid us      weorðe gelæsted <br>
 </dd>
 <dt>15</dt>
 <dd>
 on eardunge      eorðan rices, <br>
 swa hluttor is      in heofonwuldre, <br>
 wynnum gewlitegod      a to worulde forð. <br>
 <em>Panem nostrum cotidianum da nobis hodie.</em>
 Syle us nu to dæge,      drihten gumena, <br>
 </dd>
 <dt>20</dt>
 <dd>
 heofena heahcyning,      hlaf urne, <br>
 þone ðu onsendest      sawlum to hæle <br>
 on middaneard      manna cynnes; <br>
 þæt is se clæna      Crist, drihten god. <br>
 <em>Et dimitte nobis debita nostra.</em>
 </dd>
 <dt>25</dt>
 <dd>
 Forgyf us, gumena weard,      gyltas and synna, <br>
 and ure leahtras alet,      lices wunda <br>
 and mandæda,      swa we mildum wið ðe, <br>
 ælmihtigum gode,      oft <strong>abylgeað,</strong> <br>
 <em>Sicut et nos dimittimus debitoribus nostris.</em>
 </dd>
 <dt>30</dt>
 <dd>
 swa swa we forlætað      leahtras on eorþan <br>
 þam þe wið us      oft agyltað, <br>
 and him womdæde      witan ne <strong>þencað</strong> <br>
 for earnunge      ecan lifes. <br>
 <em>Et no nos inducas in temptationem.</em>
 </dd>
 <dt>35</dt>
 <dd>
 Ne læd þu us to wite      in wean sorge <br>
 ne in costunge,      Crist nerigende, <br>
 þy læs we arlease      ealra þinra mildsa <br>
 þurh feondscipe      fremde weorðan. <br>
 <em>Sed libera nos a malo.</em>
 </dd>
 <dt>40</dt>
 <dd>
 And wið yfele gefreo      us eac nu ða <br>
 feonda gehwylces;      we in ferhðlocan, <br>
 þeoden engla,      ðanc and wuldor, <br>
 soð sigedrihten,      secgað georne, <br>
 þæs ðe þu us milde      mihtum alysdest <br>
 </dd>
 <dt>45</dt>
 <dd>
 fram hæftnyde      hellewites. <br>
 <em>Amen.</em>
 Weorðe þæt.      <br>
 </dd>
 </dl>
 </body>