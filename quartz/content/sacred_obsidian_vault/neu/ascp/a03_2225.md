<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a03_2224.htm">Previous</a> 
 <a href="a03_2226.htm">Next</a> 
 </center>
 <hr>
 <h1>Riddle 25</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Ic eom wunderlicu wiht,      wifum on hyhte, <br>
 neahbuendum nyt;      nængum sceþþe <br>
 burgsittendra,      nymþe bonan anum. <br>
 Staþol min is steapheah,      stonde ic on bedde, <br>
 </dd>
 <dt>5</dt>
 <dd>
 neoþan ruh nathwær.      Neþeð hwilum <br>
 ful cyrtenu      ceorles dohtor, <br>
 modwlonc meowle,      þæt heo on mec gripeð, <br>
 ræseð mec on reodne,      reafað min heafod, <br>
 fegeð mec on fæsten.      Feleþ sona <br>
 </dd>
 <dt>10</dt>
 <dd>
 mines gemotes,      <strong>seo</strong> þe mec nearwað, <br>
 wif wundenlocc.      Wæt bið þæt eage. <br>
 </dd>
 </dl>
 </body>