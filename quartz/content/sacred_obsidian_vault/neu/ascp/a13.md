<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a12.htm">Previous</a> 
 <a href="a14.htm">Next</a> 
 </center>
 <hr>
 <h1>Solomon and Saturn</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Saturnus cwæð:            <br>
 "Hwæt! Ic iglanda           eallra hæbbe  <br>
 boca onbyrged           þurh gebregdstafas,  <br>
 larcræftas onlocen           Libia and Greca,  <br>
 </dd>
 <dt>5</dt>
 <dd>
 swylce eac istoriam           Indea rices.  <br>
 Me þa treahteras           tala wisedon  <br>
 on þam micelan bec            <br>
           M... ...ces heardum.  <br>
 Swylce ic næfre on eallum þam fyrngewrytum           findan ne mihte  <br>
 </dd>
 <dt>10</dt>
 <dd>
 soðe <b>samnode.</b>           Ic sohte þa git  <br>
 hwylc wære modes           oððe mægenþrymmes,  <br>
 elnes oððe æhte           oððe eorlscipes  <br>
 se gepalmtwigoda           Pater Noster.  <br>
 <b>Sille</b> ic þe ealle,           sunu Dauides,  <br>
 </dd>
 <dt>15</dt>
 <dd>
 þeoden <b>Israela,</b>           <em>XXX</em> punda  <br>
 smætes goldes           and mine suna twelfe,  <br>
 gif þu mec gebringest           þæt ic si <b>gebryrded</b>  <br>
 ðurh þæs cantices cwyde           Cristes linan,  <br>
 gesemesð mec mid soðe,           and ic mec gesund <b>fare,</b>  <br>
 </dd>
 <dt>20</dt>
 <dd>
 wende mec on willan           on wæteres hrigc  <br>
 ofer Coferflod           Caldeas secan."  <br>
 Salomon cwæð:            <br>
 "Unlæde bið on eorþan,           unnit lifes,  <br>
 wesðe wisdomes,           weallað swa nieten,  <br>
 </dd>
 <dt>25</dt>
 <dd>
 feldgongende           feoh butan gewitte,  <br>
 se þurh ðone cantic ne can           Crist geherian.  <br>
 Worað he windes full,           worpað hine deofol  <br>
 on domdæge,           draca egeslice,  <br>
 bismorlice,           of blacere liðran  <br>
 </dd>
 <dt>30</dt>
 <dd>
 irenum aplum;           ealle beoð aweaxen  <br>
 of edwittes           iða heafdum.  <br>
 þonne him bið leofre           ðonne eall ðeos leohte gesceaft,  <br>
 gegoten fram ðam grunde           goldes and seolfres,  <br>
 feðersceatum full           feohgestreona,  <br>
 </dd>
 <dt>35</dt>
 <dd>
 gif he æfre ðæs organes           owiht cuðe.  <br>
 Fracoð he bið ðonne and fremede           frean ælmihtigum,  <br>
 englum ungelic           ana hwearfað."  <br>
 Saturnus cwæð:            <br>
 "Ac hwa mæg eaðost           ealra gesceafta  <br>
 </dd>
 <dt>40</dt>
 <dd>
 ða halgan duru           heofona rices  <br>
 torhte ontynan           on getælrime?"  <br>
 Salomon cwæð:            <br>
 "ðæt gepalmtwigede           Pater Noster  <br>
 heofonas ontyneð,           halige geblissað,  <br>
 </dd>
 <dt>45</dt>
 <dd>
 metod gemiltsað,           morðor <b>gefylleð,</b>  <br>
 adwæsceð deofles fyr,           dryhtnes onæleð.  <br>
 Swylce ðu miht mid ðy beorhtan gebede           blod onhætan,  <br>
 ðæs deofles <b>dreor,</b>           þæt him dropan stigað,  <br>
 swate geswiðed,           seofan intingum,  <br>
 </dd>
 <dt>50</dt>
 <dd>
 egesfullicran           ðonne seo ærene gripu,  <br>
 ðonne heo for <em>XII</em> fyra           tydernessum  <br>
 ofer gleda gripe           gifrust wealleð.  <br>
 Forðon hafað se cantic           ofer ealle Cristes bec  <br>
 widmærost word;           he gewritu læreð,  <br>
 </dd>
 <dt>55</dt>
 <dd>
 stefnum steoreð,           and him stede healdeð  <br>
 heofona rices,           heregeatewa wigeð."  <br>
 Saturnus cwæð:            <br>
 "Ac hulic is se organ           ingemyndum  <br>
 to begonganne           ðam ðe his gast wile  <br>
 </dd>
 <dt>60</dt>
 <dd>
 meltan wið morðre,           mergan of sorge,  <br>
 asceadan of <b>scyldum?</b>           Huru him scippend geaf  <br>
 wuldorlicne wlite.           Mec ðæs on worolde full oft  <br>
 fyrwit frineð,           fus gewiteð,  <br>
 mod gemengeð.           Nænig manna wat,  <br>
 </dd>
 <dt>65</dt>
 <dd>
 hæleða under hefenum,           hu min hige dreoseð,  <br>
 bysig æfter bocum;           hwilum me bryne stigeð,  <br>
 hige heortan neah           hædre wealleð."  <br>
 Salomon cwæð:            <br>
 "Gylden is se godes cwide,           gimmum astæned,  <br>
 </dd>
 <dt>70</dt>
 <dd>
 hafað sylfren leaf;           sundor mæg æghwylc  <br>
 ðurh gastes gife           godspel secgan.  <br>
 He bið seofan snytro           and saule hunig  <br>
 and modes meolc,           mærþa gesælgost.  <br>
 He mæg ða saule           of siennihte  <br>
 </dd>
 <dt>75</dt>
 <dd>
 gefeccan under foldan,           næfre hie se feond to ðæs niðer  <br>
 feterum gefæstnað;           ðeah he hie mid fiftigum  <br>
 clusum beclemme,           he ðone cræft briceð  <br>
 and ða orðancas           ealle tosliteð.  <br>
 Hungor he ahieðeð,           helle gestrudeð,  <br>
 </dd>
 <dt>80</dt>
 <dd>
 wylm toweorpeð,           wuldor getimbreð.  <br>
 He is modigra           middangearde,  <br>
 staðole strengra           ðonne ealra stana gripe.  <br>
 Lamena he is læce,           leoht wincendra,  <br>
 swilce he is deafra duru,           dumbra tunge,  <br>
 </dd>
 <dt>85</dt>
 <dd>
 scyldigra scyld,           scyppendes seld,  <br>
 flodes ferigend,           folces nerigend,  <br>
 yða yrfeweard,           earmra fisca  <br>
 and wyrma <b>welm,</b>           wildeora holt,  <br>
 on westenne weard,           weorðmynta geard.  <br>
 </dd>
 <dt>90</dt>
 <dd>
 And se ðe wile geornlice           ðone godes cwide  <br>
 singan soðlice,           and hine siemle wile  <br>
 lufian butan leahtrum,           he mæg ðone laðan gæst,  <br>
 feohtende feond,           fleonde gebrengan,  <br>
 gif ðu him ærest on ufan           ierne gebrengest  <br>
 </dd>
 <dt>95</dt>
 <dd>
 prologa prima,           ðam is ᛈ P nama.  <br>
 Hafað guðmæcga           gierde lange,  <br>
 gyldene gade,           and a ðone grymman feond  <br>
 swiðmod sweopað,           and him on swaðe fylgeð  <br>
 ᚪ A ofermægene           and hine eac ofslihð.  <br>
 </dd>
 <dt>100</dt>
 <dd>
 ᛏ T hine teswað           and hine on ða tungan sticað,  <br>
 wræsteð him ðæt woddor           and him ða wongan brieceð.  <br>
 ᛖ E hiene yflað,           swa he a wile  <br>
 ealra feonda gehwane           fæste gestondan.  <br>
 ðonne hiene on unðanc ᚱ R           ieorrenga geseceð,  <br>
 </dd>
 <dt>105</dt>
 <dd>
 bocstafa brego,           bregdeð sona  <br>
 feond be ðam feaxe,           læteð flint brecan  <br>
 scines sconcan;           he ne besceawað no  <br>
 his leomona lið,           ne bið him læce god.  <br>
 Wendeð he hiene ðonne under wolcnum,           wigsteall seceð,  <br>
 </dd>
 <dt>110</dt>
 <dd>
 heolstre behelmed.           Huru him bið æt heartan wa,  <br>
 ðonne <b>he</b> hangiende           helle wisceð,  <br>
 ðæs <em>æ</em>ngestan           eðelrices.  <br>
 ðonne hine forcinnað           ða cirican getuinnas,  <br>
 ᚾ N <b>and</b> <b>ᚩ O</b> <b>samod</b>           æghwæðer brengeð  <br>
 </dd>
 <dt>115</dt>
 <dd>
 sweopan of siðe;           sargiað hwile  <br>
 fremdne flæschoman,           feorh ne <b>bemurnað.</b>  <br>
 ðonne ᛋ S cymeð,           engla geræswa,  <br>
 wuldores stæf,           wraðne gegripeð  <br>
 feond be ðam fotum,           læteð foreweard hleor  <br>
 </dd>
 <dt>120</dt>
 <dd>
 on strangne stan,           stregdað toðas  <br>
 geond helle heap.           Hydeð hine æghwylc  <br>
 æfter sceades sciman;           sceaða bið gebisigod,  <br>
 Satanes ðegn           swiðe gestilled.  <br>
 Swilce hiene ᛢ Q and ᚢ V           cwealme gehnægað,  <br>
 </dd>
 <dt>125</dt>
 <dd>
 frome folctogan,           farað him togegnes,  <br>
 habbað leoht speru,           lange sceaftas,  <br>
 swiðmode sweopan,           swenga ne wyrnað,  <br>
 deorra dynta;           him bið ðæt deofol lað.  <br>
 ðonne hine <b>I</b> <b>and</b> ᛚ L           and se yrra ᚳ C  <br>
 </dd>
 <dt>130</dt>
 <dd>
 guðe begyrdað           (geap stæf wigeð  <br>
 biterne brogan),           bigað sona  <br>
 helle <b>hæftling,</b>           ðæt he on hinder gæð.  <br>
 ðonne hiene ᛇ F and ᛗ M           utan ymbðringað,  <br>
 scyldigne sceaðan,           habbað scearp speru,  <br>
 </dd>
 <dt>135</dt>
 <dd>
 atole earhfare,           æled lætað  <br>
 on ðæs feondes feax           flana stregdan,  <br>
 biterne brogan;           banan heardlice  <br>
 grimme ongieldað,           ðæs hie oft gilp brecað.  <br>
 ðonne hine æt niehstan           nearwe stilleð  <br>
 </dd>
 <dt>140</dt>
 <dd>
 ᛄ G se geapa,           ðone god sendeð  <br>
 freondum on fultum,           færeð æfter ᛞ D  <br>
 fifmægnum full.           Fyr bið se ðridda  <br>
 stæf stræte neah,           stille bideð.  <br>
 ᚻ H onetteð,           engel hine scierpeð,  <br>
 </dd>
 <dt>145</dt>
 <dd>
 Cristes cempan,           on cwicum wædum  <br>
 godes spyrigendes           geonges hrægles.  <br>
 ðonne hine on lyfte           lifgetwinnan  <br>
 under tungla getrumum           tuigena ordum,  <br>
 sweopum seolfrynum,           swiðe weallað,  <br>
 </dd>
 <dt>150</dt>
 <dd>
 oððæt him ban blicað,           bledað ædran;  <br>
 gartorn geotað           gifrum deofle.  <br>
 Mæg simle se godes cwide           gumena gehwylcum  <br>
 ealra feonda gehwane           fleondne gebrengan  <br>
 ðurh mannes muð,           manfulra heap  <br>
 </dd>
 <dt>155</dt>
 <dd>
 sweartne geswencan,           næfre hie ðæs syllice  <br>
 bleoum bregdað.           æfter bancofan  <br>
 feðerhoman onfoð,           hwilum flotan gripað;  <br>
 hwilum hie gewendað           in wyrmes lic  <br>
 <b>stronges</b> and sticoles,           stingeð nieten,  <br>
 </dd>
 <dt>160</dt>
 <dd>
 feldgongende           feoh gestrudeð.  <br>
 Hwilum he on wætere           wicg gehnægeð,  <br>
 hornum geheaweð,           oððæt him heortan blod,  <br>
 famig flodes bæð,           foldan geseceð.  <br>
 Hwilum he gefeterað           fæges mannes,  <br>
 </dd>
 <dt>165</dt>
 <dd>
 handa gehefegað,           ðonne he æt hilde sceall  <br>
 wið lað werud           lifes tiligan;  <br>
 awriteð he on his wæpne           wællnota heap,  <br>
 bealwe bocstafas,           bill forscrifeð,  <br>
 meces mærðo.           Forðon nænig man scile  <br>
 </dd>
 <dt>170</dt>
 <dd>
 oft orðances           ut abredan  <br>
 wæpnes ecgge,           ðeah ðe him se wlite cweme,  <br>
 ac symle he sceal singan,           ðonne he his sweord geteo,  <br>
 Pater Noster,           and ðæt palmtreow  <br>
 biddan mid blisse,           ðæt him bu gife  <br>
 </dd>
 <dt>175</dt>
 <dd>
 feorh and folme,           ðonne his feond cyme."  <br>
 "...... swice,           ær he soð wite,  <br>
 ðæt ða sienfullan           saula sticien  <br>
 mid hettendum           helle tomiddes.  <br>
 Hateð ðonne heahcining           helle betynan,  <br>
 </dd>
 <dt>180</dt>
 <dd>
 fyres fulle,           and ða feondas mid."  <br>
 Hæfde ða se snotra           sunu Dauides  <br>
 forcumen and forcyðed           Caldea eorl.  <br>
 Hwæðre was on sælum           se ðe of siðe cwom  <br>
 feorran gefered;           næfre ær his ferhð ahlog.  <br>
 </dd>
 <dt>185</dt>
 <dd>
 Hwæt! Ic flitan gefrægn           on fyrndagum  <br>
 modgleawe men,           middangeardes <b>ræswan,</b>  <br>
 gewesan ymbe hira wisdom;           wyrs deð se ðe liehð  <br>
 oððe ðæs soðes ansæceð.           Saloman was bremra,  <br>
 ðeah ðe <b>Saturnus</b>           sumra hæfde,  <br>
 </dd>
 <dt>190</dt>
 <dd>
 bald breosttoga,           boca <b>cæga,</b>  <br>
 <b>leornenga</b> locan.           land eall geondhwearf,  <br>
 Indea mere,           east Corsias,  <br>
 Persea rice,           Palestinion,  <br>
 Niniuen ceastre           and norð Predan,  <br>
 </dd>
 <dt>195</dt>
 <dd>
 Meda maððumselas,           Marculfes eard,  <br>
 Saulus rice,           swa he suð ligeð  <br>
 ymbe Geallboe           and ymb Geador norð,  <br>
 Filistina flet,           fæsten Creca,  <br>
 wudu Egipta,           wæter Mathea,  <br>
 </dd>
 <dt>200</dt>
 <dd>
 <b>cludas</b> Coreffes,           Caldea rice,  <br>
 Creca cræftas,           cynn Arabia,  <br>
 lare Libia,           lond Syria,  <br>
 Pitðinia,           Buðanasan,  <br>
 Pamhpilia,           Pores gemære,  <br>
 </dd>
 <dt>205</dt>
 <dd>
 Macedonia,           Mesopotamie,  <br>
 Cappadocia,           Cristes <b>eðel,</b>  <br>
 Hieryhco, Galilea,           <b>Hierusalem</b>  <br>
           "oððe ic swigie,  <br>
 nyttes hycgge,           ðeah ic no <b>sprece.</b>  <br>
 </dd>
 <dt>210</dt>
 <dd>
 Wat ic ðonne, gif ðu gewitest           on Wendelsæ  <br>
 ofer Coforflod           cyððe <b>secean,</b>  <br>
 ðæt ðu wille gilpan           ðæt ðu hæbbe <b>gumena</b> bearn  <br>
 forcumen and forcyððed.           Wat ic ðæt wæron Caldeas  <br>
 guðe ðæs gielpne           and ðæs goldwlonce,  <br>
 </dd>
 <dt>215</dt>
 <dd>
 mærða ðæs modige,           ðær to ðam moning gelomp  <br>
 suð ymbe Sanere feld.           Sæge me from ðam lande  <br>
 ðær nænig fyra ne mæg           fotum gestæppan."  <br>
 Saturnus cuæð:            <br>
 "Se mæra was haten           sæliðende  <br>
 </dd>
 <dt>220</dt>
 <dd>
 weallende Wulf,           <b>werðeodum</b> cuð  <br>
 Filistina,           freond Nebrondes.  <br>
 He on ðam felda ofslog           <em>XXV</em>  <br>
 dracena on dægred,           and hine ða <b>deað</b> offeoll;  <br>
 forðan ða foldan ne mæg           fira ænig,  <br>
 </dd>
 <dt>225</dt>
 <dd>
 ðone mercstede,           mon gesecan,  <br>
 fugol gefleogan,           ne ðon ma foldan <b>neat.</b>  <br>
 ðanon atercynn           ærest gewurdon  <br>
 wide onwæcned,           ða ðe nu weallende  <br>
 ðurh attres oroð           ingang rymað.  <br>
 </dd>
 <dt>230</dt>
 <dd>
 Git his sweord <b>scineð</b>           swiðe gescæned,  <br>
 and ofer ða byrgenna           blicað ða hieltas."  <br>
 Salomon cwæð:            <br>
 "Dol bið se ðe gæð           on deop wæter,  <br>
 se ðe sund nafað           ne gesegled scip  <br>
 </dd>
 <dt>235</dt>
 <dd>
 ne fugles flyht,           ne he mid fotum ne mæg  <br>
 grund geræcan;           huru se godes cunnað  <br>
 full dyslice,           dryhtnes meahta."  <br>
 Saturnus cuæð:            <br>
 "Ac hwæt is se dumba,           se ðe on sumre dene resteð?  <br>
 </dd>
 <dt>240</dt>
 <dd>
 Swiðe snyttrað,           hafað seofon tungan;  <br>
 hafað tungena gehwylc           <em>XX</em> orda,  <br>
 hafað orda gehwylc           engles snytro,  <br>
 ðara ðe wile anra hwylc           uppe bringan,  <br>
 ðæt ðu ðære gyldnan gesiehst           Hierusalem  <br>
 </dd>
 <dt>245</dt>
 <dd>
 weallas blican           and hiera winrod lixan,  <br>
 soðfæstra segn.           Saga hwæt ic mæne."  <br>
 Salomon cuæð:            <br>
 "Bec sindon breme,           bodiað geneahhe  <br>
 weotodne willan           ðam ðe wiht hygeð.  <br>
 </dd>
 <dt>250</dt>
 <dd>
 Gestrangað hie and gestaðeliað           staðolfæstne geðoht,  <br>
 amyrgað modsefan           manna gehwylces  <br>
 of ðreamedlan           ðisses lifes."  <br>
 Saturnus cwæð:            <br>
 "Bald bið se ðe onbyregeð           boca cræftes;  <br>
 </dd>
 <dt>255</dt>
 <dd>
 symle bið ðe wisra           ðe hira geweald hafað."  <br>
 Salomon cuæð:            <br>
 "Sige hie onsendað           soðfæstra gehwam,  <br>
 hælo hyðe,           ðam ðe hie lufað."  <br>
 Saturnus cwæð:            <br>
 </dd>
 <dt>260</dt>
 <dd>
 "An wise is           on woroldrice  <br>
 ymb ða me fyrwet bræc           <em>L</em> wintra  <br>
 dæges and niehtes           ðurh deop gesceaft;  <br>
 geomrende gast           deð nu gena swa,  <br>
 ærðon me geunne           ece dryhten  <br>
 </dd>
 <dt>265</dt>
 <dd>
 ðæt me geseme           snoterra monn."  <br>
 Salomon cwæð:            <br>
 "Soð is ðæt ðu sagast;           seme ic ðe recene  <br>
 ymb ða wrætlican wiht.           Wilt ðu ðæt ic ðe secgge?  <br>
 An fugel siteð           on <b>Filistina</b>  <br>
 </dd>
 <dt>270</dt>
 <dd>
 middelgemærum;           munt is hine ymbutan,  <br>
 geap gylden weall.           Georne hine healdað  <br>
 witan Filistina,           wenað ðæs ðe naht is,  <br>
 ðæt hiene him scyle eall ðeod           on genæman  <br>
 wæpna ecggum;           hie ðæs wære cunnon,  <br>
 </dd>
 <dt>275</dt>
 <dd>
 <b>healdað</b> hine niehta gehwylce           norðan and suðan  <br>
 on twa healfa           tu hund wearda.  <br>
 Se fugel hafað           <em>IIII</em> heafdu  <br>
 medumra manna,           and he is on middan hwælen;  <br>
 geowes he hafað fiðeru           and griffus fet,  <br>
 </dd>
 <dt>280</dt>
 <dd>
 ligeð lonnum fæst,           locað unhiere,  <br>
 swiðe swingeð           and his searo hringeð,  <br>
 gilleð geomorlice           and his gyrn sefað,  <br>
 wylleð hine on ðam wite,           wunað unlustum,  <br>
 singgeð syllice;           seldum æfre  <br>
 </dd>
 <dt>285</dt>
 <dd>
 his leoma licggað.           Longað hine hearde,  <br>
 ðynceð him ðæt sie ðria <em>XXX</em>           ðusend wintra  <br>
 ær he domdæges           dynn gehyre.  <br>
 Nyste hine on ðære foldan           fira ænig  <br>
 eorðan cynnes,           ærðon ic hine ana onfand  <br>
 </dd>
 <dt>290</dt>
 <dd>
 and hine ða <b>gebendan</b> het           ofer brad wæter,  <br>
 ðæt hine se modega heht           Melotes bearn,  <br>
 Filistina fruma,           fæste gebindan,  <br>
 lonnum belucan           wið leodgryre.  <br>
 ðone fugel hatað           feorbuende,  <br>
 </dd>
 <dt>295</dt>
 <dd>
 Filistina <b>fruman,</b>           uasa mortis."  <br>
 Saturnus cwæð:            <br>
 "Ac hwæt is ðæt wundor           ðe geond ðas worold færeð,  <br>
 styrnenga gæð,           staðolas beateð,  <br>
 aweceð wopdropan,           winneð oft hider?  <br>
 </dd>
 <dt>300</dt>
 <dd>
 Ne mæg hit steorra ne stan           ne se steapa gimm,  <br>
 wæter ne wildeor           wihte beswican,  <br>
 ac him on hand gæð           heardes and hnesces,  <br>
 micles <b>and</b> mætes;           him to mose sceall  <br>
 gegangan geara gehwelce           grundbuendra,  <br>
 </dd>
 <dt>305</dt>
 <dd>
 lyftfleogendra,           laguswemmendra,  <br>
 ðria ðreoteno           ðusendgerimes."  <br>
 Salomon cuæð:            <br>
 "Yldo beoð on eorðan           æghwæs cræftig;  <br>
 mid hiðendre           hildewræsne,  <br>
 </dd>
 <dt>310</dt>
 <dd>
 rumre racenteage,           ræceð wide,  <br>
 langre linan,           lisseð eall ðæt heo wile.  <br>
 Beam heo abreoteð           and bebriceð telgum,  <br>
 astyreð <b>standendne</b>           stefn on siðe,  <br>
 afilleð hine on foldan;           friteð æfter ðam  <br>
 </dd>
 <dt>315</dt>
 <dd>
 wildne fugol.           Heo oferwigeð wulf,  <br>
 hio oferbideð stanas,           heo oferstigeð style,  <br>
 hio abiteð iren mid ome,           deð usic swa."  <br>
 Saturnus cwæð:            <br>
 "Ac forhwon fealleð se snaw,           foldan behydeð,  <br>
 </dd>
 <dt>320</dt>
 <dd>
 bewrihð wyrta cið,           wæstmas getigeð,  <br>
 geðyð hie and geðreatað,           ðæt hie ðrage beoð  <br>
 cealde geclungne?           Full oft <b>he</b> gecostað eac  <br>
 wildeora worn,           wætum he oferbricgeð,  <br>
 gebryceð burga geat,           baldlice fereð,  <br>
 </dd>
 <dt>325</dt>
 <dd>
 reafað"            <br>
 "swiðor micle           ðonne se swipra nið  <br>
 se hine gelædeð           on ða laðan wic  <br>
 mid ða fræcnan           feonde to willan."  <br>
 Saturnus cwæð:            <br>
 </dd>
 <dt>330</dt>
 <dd>
 "Nieht bið wedera ðiestrost,           ned bið wyrda heardost,  <br>
 sorg bið swarost byrðen,           slæp bið deaðe gelicost."  <br>
 Salomon cwæð:            <br>
 "Lytle hwile           leaf beoð grene;  <br>
 ðonne hie eft fealewiað,           feallað on eorðan  <br>
 </dd>
 <dt>335</dt>
 <dd>
 and forweorniað,           weorðað to duste.  <br>
 Swa ðonne gefeallað           ða ðe fyrena ær  <br>
 lange læstað,           lifiað him in mane,  <br>
 hydað heahgestreon,           healdað georne  <br>
 on fæstenne           feondum to willan,  <br>
 </dd>
 <dt>340</dt>
 <dd>
 and wenað wanhogan           ðæt hie wille wuldorcining,  <br>
 ælmihtig god,           ece gehiran."  <br>
 Saturnus cwæð:            <br>
 "Sona bið gesiene,           siððan flowan mot  <br>
 yð ofer eall lond,           ne wile heo awa ðæs  <br>
 </dd>
 <dt>345</dt>
 <dd>
 siðes geswican,           sioððan hire se sæl cymeð,  <br>
 ðæt heo domes dæges           dyn gehiere."  <br>
 Salomon cwæð:            <br>
 <b>"Wa</b> bið ðonne ðissum modgum monnum,           ðam ðe her nu mid mane lengest  <br>
 lifiað on ðisse lænan gesceafte.           Ieo ðæt ðine leode gecyðdon;  <br>
 </dd>
 <dt>350</dt>
 <dd>
 wunnon hie wið dryhtnes miehtum,           forðon hie ðæt worc ne gedegdon.  <br>
 Ne sceall ic ðe hwæðre, broðor, abelgan;           ðu eart swiðe bittres cynnes,  <br>
 eorre eormenstrynde.           Ne beyrn ðu in ða inwitgecyndo!"  <br>
 Saturnus cwæð:            <br>
 "Saga ðu me, Salomon cyning,           sunu Dauides,  <br>
 </dd>
 <dt>355</dt>
 <dd>
 hwæt beoð ða feowere           fægæs rapas?"  <br>
 Salomon cuæð:            <br>
 "Gewurdene wyrda,            <br>
 ðæt beoð ða feowere           fæges rapas."  <br>
 Saturnus cwæð:            <br>
 </dd>
 <dt>360</dt>
 <dd>
 "Ac hwa demeð ðonne           dryhtne Criste  <br>
 on domes dæge,           ðonne he demeð eallum gesceaftum?"  <br>
 Salomon cwæð:            <br>
 "Hwa dear ðonne dryhtne deman,           ðe us of duste geworhte,  <br>
 nergend of niehtes wunde?           Ac sæge me hwæt nærende wæron."  <br>
 </dd>
 <dt>365</dt>
 <dd>
 Saturnus cwæð:            <br>
 "Ac forhwon ne mot seo sunne           side gesceafte  <br>
 scire geondscinan?           Forhwam besceadeð heo  <br>
 muntas and moras           and monige ec  <br>
 weste stowa?           Hu geweorðeð ðæt?"  <br>
 </dd>
 <dt>370</dt>
 <dd>
 Salomon cuæð:            <br>
 "Ac forhwam næron <b>eorðwelan</b>           ealle <b>gedæled</b>  <br>
 leodum gelice?           Sum to lyt hafað,  <br>
 godes grædig;           hine god seteð  <br>
 ðurh geearnunga           eadgum to ræste."  <br>
 </dd>
 <dt>375</dt>
 <dd>
 Saturnus cwæð:            <br>
 "Ac forhwan beoð ða gesiðas           somod ætgædre,  <br>
 wop and hleahtor?           Full oft hie weorðgeornra  <br>
 sælða toslitað;           hu gesæleð ðæt?"  <br>
 Salomon cuæð:            <br>
 </dd>
 <dt>380</dt>
 <dd>
 "Unlæde bið and ormod           se ðe a wile  <br>
 geomrian on gihðe;           se bið gode fracoðast."  <br>
 Saturnus cwæð:            <br>
 "Forhwon ne moton we ðonne ealle           mid onmedlan  <br>
 gegnum gangan           in godes rice?"  <br>
 </dd>
 <dt>385</dt>
 <dd>
 Salomon cwæð:            <br>
 "Ne mæg fyres feng           ne forstes cile,  <br>
 snaw ne sunne           somod eardian,  <br>
 aldor geæfnan,           ac hira sceal anra gehwylc  <br>
 onlutan and onliðigan           ðe hafað læsse <b>mægn."</b>  <br>
 </dd>
 <dt>390</dt>
 <dd>
 Saturnus cwæð:            <br>
 "Ac forhwon ðonne leofað           se wyrsa leng?  <br>
 Se wyrsa ne wat           in woroldrice  <br>
 on his mægwinum           maran are."  <br>
 Salomon cwæð:            <br>
 </dd>
 <dt>395</dt>
 <dd>
 "Ne mæg mon <b>forildan</b>           ænige hwile  <br>
 ðone deoran sið,           ac he hine adreogan sceall."  <br>
 Saturnus cwæð:            <br>
 "Ac hu gegangeð ðæt?           Gode oððe yfle,  <br>
 ðonne hie beoð ðurh ane           idese acende,  <br>
 </dd>
 <dt>400</dt>
 <dd>
 twegen getwinnas,           ne bið hira tir gelic.  <br>
 Oðer bið unlæde on eorðan,           oðer bið eadig,  <br>
 swiðe leoftæle           mid leoda duguðum;  <br>
 oðer leofað           lytle hwile,  <br>
 swiceð on ðisse sidan gesceafte,           and ðonne eft mid sorgum gewiteð.  <br>
 </dd>
 <dt>405</dt>
 <dd>
 Fricge ic ðec, hlaford Salomon,           hwæðres bið hira folgoð betra?"  <br>
 Salomon cuæð:            <br>
 "Modor ne rædeð,           ðonne heo magan cenneð,  <br>
 hu him weorðe geond worold           widsið sceapen.  <br>
 Oft heo to bealwe           bearn afedeð,  <br>
 </dd>
 <dt>410</dt>
 <dd>
 seolfre to sorge,           siððan dreogeð  <br>
 his earfoðu           orlegstunde.  <br>
 Heo ðæs afran sceall           oft and gelome  <br>
 grimme greotan,           ðonne he geong færeð,  <br>
 hafað wilde mod,           werige heortan,  <br>
 </dd>
 <dt>415</dt>
 <dd>
 sefan sorgfullne,           slideð geneahhe,  <br>
 werig, wilna leas,           wuldres bedæled,  <br>
 hwilum higegeomor           healle weardað,  <br>
 leofað leodum feor;           locað geneahhe  <br>
 fram ðam unlædan           <b>agen</b> hlaford.  <br>
 </dd>
 <dt>420</dt>
 <dd>
 Forðan nah seo modor geweald,           ðonne heo magan cenneð,  <br>
 bearnes blædes,           ac sceall on gebyrd faran  <br>
 an æfter anum;           ðæt is eald <b>gesceaft."</b>  <br>
 Saturnus cwæð:            <br>
 "Ac forhwan nele monn him on giogoðe           georne gewyrcan  <br>
 </dd>
 <dt>425</dt>
 <dd>
 deores dryhtscipes           and dædfruman,  <br>
 wadan on wisdom,           winnan æfter snytro?"  <br>
 Salomon cwæð:            <br>
 "Hwæt! Him mæg eadig eorl           eaðe geceosan  <br>
 on his modsefan           mildne hlaford,  <br>
 </dd>
 <dt>430</dt>
 <dd>
 anne æðeling.           Ne mæg don unlæde swa."  <br>
 Saturnus cwæð:            <br>
 "Ac forhwam winneð ðis wæter           geond woroldrice,  <br>
 dreogeð deop gesceaft?           Ne mot on dæg restan,  <br>
 neahtes neðyð,           cræfte tyð,  <br>
 </dd>
 <dt>435</dt>
 <dd>
 cristnað and clænsað           cwicra manigo,  <br>
 wuldre gewlitigað.           Ic wihte ne cann  <br>
 forhwan se stream ne mot           stillan neahtes."  <br>
 "his lifes fæðme.           Simle hit bið his lareowum hyrsum;  <br>
 full oft hit eac ðæs deofles           dugoð gehnægeð,  <br>
 </dd>
 <dt>440</dt>
 <dd>
 ðær weotena bið           worn gesamnod.  <br>
 ðonne snottrum men           snæd oððglideð,  <br>
 ða he be leohte gesihð,           luteð æfter,  <br>
 gesegnað and gesyfleð           and him sylf friteð.  <br>
 Swilc bið seo an snæd           æghwylcum men  <br>
 </dd>
 <dt>445</dt>
 <dd>
 selre micle,           gif heo gesegnod bið,  <br>
 to ðycgganne,           gif he hit geðencan cann,  <br>
 ðonne him sie seofon daga           symbelgereordu.  <br>
 Leoht hafað heow and had           haliges gastes,  <br>
 Cristes gecyndo;           hit ðæt gecyðeð full oft.  <br>
 </dd>
 <dt>450</dt>
 <dd>
 Gif hit unwitan           ænige hwile  <br>
 healdað butan hæftum,           hit ðurh hrof wædeð,  <br>
 bryceð and bærneð           boldgetimbru,  <br>
 seomað steap and geap,           stigeð on lenge,  <br>
 clymmeð on gecyndo,           cunnað hwænne mote  <br>
 </dd>
 <dt>455</dt>
 <dd>
 fyr on his frumsceaft           on fæder geardas,  <br>
 eft to his eðle,           ðanon hit æror cuom.  <br>
 Hit bið eallenga           eorl to gesihðe,  <br>
 ðam ðe gedælan can           dryhtnes ðecelan,  <br>
 forðon nis nænegu gecynd           cuiclifigende,  <br>
 </dd>
 <dt>460</dt>
 <dd>
 ne fugel ne fisc           ne foldan stan,  <br>
 ne wæteres wylm           ne wudutelga,  <br>
 ne munt ne mor           ne ðes middangeard,  <br>
 ðæt he forð ne sie           fyrenes cynnes."  <br>
 Saturnus cwæð:            <br>
 </dd>
 <dt>465</dt>
 <dd>
 "Full oft ic frode menn           fyrn gehyrde  <br>
 secggan and swerian           ymb sume wisan,  <br>
 hwæðer wære twegra           butan tweon <b>strengra,</b>  <br>
 wyrd ðe warnung,           ðonne hie winnað oft  <br>
 mid hira ðreamedlan,           hwæðerne aðreoteð ær.  <br>
 </dd>
 <dt>470</dt>
 <dd>
 Ic to soðon wat;           sægdon me geara  <br>
 Filistina witan,           ðonne we on geflitum sæton,  <br>
 bocum tobræddon           and on bearm legdon,  <br>
 meðelcwidas mengdon,           moniges fengon,  <br>
 ðæt nære nænig manna           middangeardes  <br>
 </dd>
 <dt>475</dt>
 <dd>
 ðæt meahte ðara twega           tuion aspyrian."  <br>
 Salomon cwæð:            <br>
 "Wyrd bið wended hearde,           wealleð swiðe geneahhe;  <br>
 heo wop weceð,           heo wean hladeð,  <br>
 heo gast scyð,           heo ger byreð,  <br>
 </dd>
 <dt>480</dt>
 <dd>
 and hwæðre him mæg wissefa           wyrda gehwylce  <br>
 gemetigian,           gif he bið modes gleaw  <br>
 and to his freondum wile           fultum secan,  <br>
 ðeh hwæðre godcundes           gæstes brucan."  <br>
 Saturnus cwæð:            <br>
 </dd>
 <dt>485</dt>
 <dd>
 "Ac hwæt witeð us           wyrd seo swiðe,  <br>
 eallra fyrena fruma,           fæhðo modor,  <br>
 weana wyrtwela,           wopes heafod,  <br>
 frumscylda gehwæs           fæder and modor,  <br>
 deaðes dohtor?           Ac tohwan drohtað heo mid us?  <br>
 </dd>
 <dt>490</dt>
 <dd>
 Hwæt! Hie wile lifigende           late aðreotan,  <br>
 ðæt heo ðurh fyrena geflitu           fæhðo ne tydre."  <br>
 Salomon cwæð:            <br>
 "Nolde gæd geador           in godes rice  <br>
 eadiges engles           and ðæs ofermodan;  <br>
 </dd>
 <dt>495</dt>
 <dd>
 oðer his dryhtne hierde,           oðer him ongan wyrcan ðurh <b>dierne</b> cræftas  <br>
 segn and side byrnan,           cwæð ðæt he mid his gesiðum wolde  <br>
 hiðan eall heofona rice           and him ðonne on healfum sittan,  <br>
 <b>tydran</b> him mid ðy teoðan dæle,           oððæt he his <b>tornes</b> <b>ne</b> <b>cuðe</b>  <br>
 ende ðurh insceafte.           ða wearð se <b>æðelra</b> <b>ðeoden</b>  <br>
 </dd>
 <dt>500</dt>
 <dd>
 gedrefed ðurh ðæs deofles gehygdo;           forlet hine ða of dune gehreosan,  <br>
 afielde hine ða           under foldan sceatas,  <br>
 heht hine ðær fæste gebindan.           ðæt sindon ða usic feohtað on.  <br>
 Forðon is witena gehwam           wopes eaca.  <br>
 ða ðæt eadig onfand           engla dryhten,  <br>
 </dd>
 <dt>505</dt>
 <dd>
 ðæt heo leng mid hine           lare ne namon,  <br>
 aweorp hine ða of ðam wuldre           and wide todraf,  <br>
 and him bebead           bearn heofonwara  <br>
 ðæt hie ec scoldon           a ðenden hie lifdon  <br>
 wunian in wylme,           wop ðrowian,  <br>
 </dd>
 <dt>510</dt>
 <dd>
 heaf under hefonum,           and him helle gescop,  <br>
 wælcealde wic           wintre beðeahte,  <br>
 wæter in sende           and wyrmgeardas,  <br>
 atol deor monig           irenum hornum,  <br>
 blodige earnas           and blace nædran,  <br>
 </dd>
 <dt>515</dt>
 <dd>
 ðurst and hungor           and ðearle gewin,  <br>
 egna egesan,           unrotnesse;  <br>
 and æghwylc him ðissa earfeða           ece stondeð  <br>
 butan <b>edwende</b>           a ðenden hie lifigað."  <br>
 Saturnus cwæð:            <br>
 </dd>
 <dt>520</dt>
 <dd>
 "Is ðonne on ðisse foldan           fira ænig  <br>
 eorðan cynnes,           ðara ðe <b>man</b> age,  <br>
 ðe deað abæde,           ær se dæg cyme  <br>
 ðæt sie his calendcwide           arunnen  <br>
 and hine mon annunga           ut abanne?"  <br>
 </dd>
 <dt>525</dt>
 <dd>
 Salomon cwæð:            <br>
 <b>"æghwylcum</b> <b>men</b>           engel onsendeð  <br>
 dryhten <b>heofona</b>           <b>ðonne</b> <b>dæg</b> <b>styreð;</b>  <br>
 se sceall behealdan           hu his hyge <b>wille;</b>  <br>
 <b>grædig</b> growan           in godes willan,  <br>
 </dd>
 <dt>530</dt>
 <dd>
 murnan metodes ðrym,           mid ðy ðe hit dæg bið.  <br>
 ðonne hine ymbegangað           gastas twegen;  <br>
 oðer bið golde glædra,           oðer bið grundum sweartra,  <br>
 oðer cymeð            <br>
           ofer ðære stylenan helle;  <br>
 </dd>
 <dt>535</dt>
 <dd>
 oðer hine læreð           ðæt he lufan healde,  <br>
 metodes miltse,           and his mæga ræd,  <br>
 oðer hine tyhteð           and on tæso læreð,  <br>
 yweð him and yppeð           earmra manna  <br>
 misgemynda,           and ðurh ðæt his mod hweteð,  <br>
 </dd>
 <dt>540</dt>
 <dd>
 lædeð hine and læceð           and hine geond land spaneð,  <br>
 oððæt his ege bið,           æfðancum full,  <br>
 ðurh earmra scyld           yrre geworden.  <br>
 Swa ðonne feohteð se feond           on feower gecynd,  <br>
 oððæt he gewendeð           on ða wyrsan hand  <br>
 </dd>
 <dt>545</dt>
 <dd>
 deofles dædum           dæglongne fyrst,  <br>
 and ðæs willan wyrcð           ðe hine on woh spaneð.  <br>
 Gewiteð ðonne wepende           on weg faran  <br>
 engel to his earde           and ðæt eall sagað:  <br>
 'Ne meahte ic of ðære heortan           heardne aðringan  <br>
 </dd>
 <dt>550</dt>
 <dd>
 stylenne stan;           sticað him tomiddes'"  <br>
 </dd>
 </dl>
 </body>