<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a10_03.htm">Previous</a> 
 <a href="a11.htm">Next</a> 
 </center>
 <hr>
 <h1>The Death of Edward</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Her Eadward kingc,      Engla hlaford, <br>
 sende soþfæste      sawle to Criste <br>
 on godes wæra,      gast haligne. <br>
 He on worulda her      wunode þrage <br>
 </dd>
 <dt>5</dt>
 <dd>
 on kyneþrymme,      cræftig ræda, <br>
 <em>XXIIII</em>,      freolic wealdend, <br>
 wintra gerimes,      weolan britnode, <br>
 and healfe tid,      hæleða wealdend, <br>
 weold wel geþungen      Walum and Scottum <br>
 </dd>
 <dt>10</dt>
 <dd>
 and Bryttum eac,      byre æðelredes, <br>
 Englum and Sexum,      oretmægcum, <br>
 swa ymbclyppað      cealde brymmas, <br>
 þæt eall Eadwarde,      æðelum kinge, <br>
 hyrdon holdlice      hagestealde menn. <br>
 </dd>
 <dt>15</dt>
 <dd>
 Wæs a bliðemod      bealuleas kyng, <br>
 þeah he <strong>lange</strong> ær,      lande bereafod, <br>
 wunode wræclastum      wide geond eorðan, <br>
 syððan Cnut ofercom      kynn æðelredes <br>
 and Dena weoldon      deore rice <br>
 </dd>
 <dt>20</dt>
 <dd>
 Engla landes      <em>XXVIII</em> <br>
 wintra gerimes,      welan <strong>brytnodon.</strong> <br>
 Syððan forð becom      freolice in geatwum <br>
 kyningc kystum god,      clæne and milde, <br>
 Eadward se æðela,      eðel bewerode, <br>
 </dd>
 <dt>25</dt>
 <dd>
 land and leode,      oðþæt <strong>lungre</strong> becom <br>
 deað se bitera,      and swa deore genam <br>
 æþelne of eorðan;      englas feredon <br>
 soþfæste sawle      innan swegles leoht. <br>
 And se froda swa þeah      befæste þæt rice <br>
 </dd>
 <dt>30</dt>
 <dd>
 heahþungenum menn,      Harolde sylfum, <br>
 æþelum eorle,      se in ealle tid <br>
 hyrde holdlice      hærran sinum <br>
 wordum and dædum,      wihte ne agælde <br>
 þæs þe þearf wæs      þæs þeodkyninges. <br>
 </dd>
 </dl>
 </body>