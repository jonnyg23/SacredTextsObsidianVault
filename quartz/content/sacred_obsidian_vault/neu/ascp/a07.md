<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a08_01.htm">Next</a> 
 </center>
 <hr>
 <h1>The Battle of Finnsburh</h1>
 <p><cite>Verse Indeterminate Unknown</cite></p>
 <dl compact>
 <dt></dt>
 <dd>
      ...nas byrnað?" <br>
 <strong>Hnæf</strong> hleoþrode ða,      <strong>heaþogeong</strong> cyning: <br>
 "Ne ðis ne dagað <strong>eastan,</strong>      ne her draca ne fleogeð, <br>
 ne her ðisse healle      hornas ne byrnað. <br>
 </dd>
 <dt>5</dt>
 <dd>
 Ac her forþ berað;      fugelas singað, <br>
 gylleð græghama,      guðwudu hlynneð, <br>
 scyld scefte oncwyð.      Nu scyneð þes mona <br>
 waðol under wolcnum.      Nu arisað weadæda <br>
 ðe ðisne folces nið      fremman willað. <br>
 </dd>
 <dt>10</dt>
 <dd>
 Ac onwacnigeað nu,      wigend mine, <br>
 habbað eowre <strong>linda,</strong>      <strong>hicgeaþ</strong> on ellen, <br>
 <strong>winnað</strong> on orde,      wesað onmode!" <br>
 ða aras mænig goldhladen ðegn,      gyrde hine his swurde. <br>
 ða to dura eodon      drihtlice cempan, <br>
 </dd>
 <dt>15</dt>
 <dd>
 Sigeferð and Eaha,      hyra sword getugon, <br>
 and æt oþrum durum      Ordlaf and Guþlaf, <br>
 and Hengest sylf      hwearf him on laste. <br>
 ða gyt Garulf      Guðere <strong>styrde</strong> <br>
 ðæt he swa freolic feorh      forman siþe <br>
 </dd>
 <dt>20</dt>
 <dd>
 to ðære healle durum      hyrsta ne <strong>bære,</strong> <br>
 nu hyt niþa heard      anyman wolde, <br>
 ac he frægn ofer eal      undearninga, <br>
 deormod hæleþ,      hwa ða duru heolde. <br>
 "Sigeferþ is min nama," cweþ he,      "ic eom Secgena leod, <br>
 </dd>
 <dt>25</dt>
 <dd>
 <strong>wreccea</strong> wide cuð;      fæla ic <strong>weana</strong> gebad, <br>
 <strong>heardra</strong> hilda.      ðe is gyt her witod <br>
 swæþer ðu sylf to me      secean wylle." <br>
 ða wæs on healle      wælslihta gehlyn; <br>
 sceolde <strong>cellod</strong> <strong>bord</strong>      <strong>cenum</strong> on handa, <br>
 </dd>
 <dt>30</dt>
 <dd>
 banhelm berstan      (buruhðelu dynede), <br>
 oð æt ðære guðe      Garulf gecrang, <br>
 ealra ærest      eorðbuendra, <br>
 Guðlafes sunu,      ymbe hyne godra fæla, <br>
 <strong>hwearflicra</strong> <strong>hræw.</strong>      Hræfen wandrode, <br>
 </dd>
 <dt>35</dt>
 <dd>
 sweart and sealobrun.      Swurdleoma stod, <br>
 swylce eal Finnsburuh      fyrenu wære. <br>
 Ne gefrægn ic næfre wurþlicor      æt wera hilde <br>
 sixtig sigebeorna      sel <strong>gebæran,</strong> <br>
 ne nefre <strong>swetne</strong> medo      sel forgyldan <br>
 </dd>
 <dt>40</dt>
 <dd>
 ðonne Hnæfe guldan      his hægstealdas. <br>
 Hig fuhton fif dagas,      swa hyra nan ne feol <br>
 drihtgesiða,      ac hig ða duru heoldon. <br>
 ða gewat him wund hæleð      on wæg gangan, <br>
 sæde þæt his byrne      abrocen wære, <br>
 </dd>
 <dt>45</dt>
 <dd>
 heresceorp <strong>unhror,</strong>      and eac wæs his helm <strong>ðyrel.</strong> <br>
 ða hine sona frægn      folces hyrde, <br>
 hu ða wigend hyra      wunda genæson, <br>
 oððe hwæþer ðæra hyssa      <br>
 </dd>
 </dl>
 </body>