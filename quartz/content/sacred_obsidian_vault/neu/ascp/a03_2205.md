<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a03_2204.htm">Previous</a> 
 <a href="a03_2206.htm">Next</a> 
 </center>
 <hr>
 <h1>Riddle 5</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Ic eom anhaga      iserne wund, <br>
 bille gebennad,      beadoweorca sæd, <br>
 ecgum werig.      Oft ic wig seo, <br>
 frecne feohtan.      Frofre ne wene, <br>
 </dd>
 <dt>5</dt>
 <dd>
 þæt <strong>me</strong> geoc cyme      guðgewinnes, <br>
 ær ic mid ældum      eal <strong>forwurðe,</strong> <br>
 ac mec hnossiað      homera lafe, <br>
 heardecg heoroscearp,      <strong>hondweorc</strong> smiþa, <br>
 bitað in burgum;      ic abidan sceal <br>
 </dd>
 <dt>10</dt>
 <dd>
 laþran gemotes.      Næfre læcecynn <br>
 on folcstede      findan meahte, <br>
 þara þe mid wyrtum      wunde gehælde, <br>
 ac me ecga dolg      eacen weorðað <br>
 þurh deaðslege      dagum ond nihtum. <br>
 </dd>
 </dl>
 </body>