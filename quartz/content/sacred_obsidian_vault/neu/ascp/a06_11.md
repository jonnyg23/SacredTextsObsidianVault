<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a06_10.htm">Previous</a> 
 <a href="a06_12.htm">Next</a> 
 </center>
 <hr>
 <h1>The Meters of Boethius: Meter 11</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 An sceppend is      butan ælcum tweon. <br>
 Se is eac wealdend      woruldgesceafta, <br>
 heofones and eorðan      and <strong>heare</strong> sæ <br>
 and ealra þara      þe ðær in wuniað, <br>
 </dd>
 <dt>5</dt>
 <dd>
 ungesæwenlicra,      and eac swa same <br>
 ðara ðe we eagum      on lociað, <br>
 ealra gesceafta.      Se is ælmihtig, <br>
 þæm oleccað      ealle gesceafte <br>
 þe þæs ambehtes      awuht cunnon, <br>
 </dd>
 <dt>10</dt>
 <dd>
 ge eac swa same      þa ðæs auht nyton <br>
 þæt hi þæs ðeodnes      þeowas sindon. <br>
 Se us gesette      sido and þeawas, <br>
 eallum gesceaftum      <strong>unawendende,</strong> <br>
 singallice      sibbe gecynde, <br>
 </dd>
 <dt>15</dt>
 <dd>
 þa þa he wolde,      þæt þæt he wolde, <br>
 swa lange swa he wolde      þæt hit wesan sceolde. <br>
 Swa hit eac to worulde      sceal <strong>wunian</strong> forð, <br>
 forþæm æfre ne magon      þa unstillan <br>
 woruldgesceafta      weorðan gestilde, <br>
 </dd>
 <dt>20</dt>
 <dd>
 of ðæm ryne onwend      ðe him rodera weard <br>
 endebyrdes      eallum gesette. <br>
 Hæfð se alwealda      ealle gesceafta <br>
 gebæt mid his bridle,      hafað butu gedon, <br>
 ealle gemanode      and eac getogen, <br>
 </dd>
 <dt>25</dt>
 <dd>
 þæt hi ne moten      ofer metodes est <br>
 æfre gestillan,      ne eft eallunga <br>
 swiðor stirian,      þonne <strong>him</strong> sigora weard <br>
 his gewealdleðer      wille onlæten. <br>
 He hafað þe bridle      butu befangen <br>
 </dd>
 <dt>30</dt>
 <dd>
 heofon and eorðan      and eall holma begong. <br>
 Swa hæfð geheaðærod      hefonrices weard <br>
 mid his anwealde      ealle gesceafta, <br>
 þæt hiora æghwilc      wið oðer winð, <br>
 and þeah winnende      wreðiað fæste, <br>
 </dd>
 <dt>35</dt>
 <dd>
 æghwilc oðer      utan ymbclyppeð, <br>
 þy læs hi toswifen.      Forðæm hi symle sculon <br>
 ðone ilcan ryne      eft gecyrran <br>
 þe æt frymðe      fæder getiode, <br>
 and swa edniwe      eft gewiorðan. <br>
 </dd>
 <dt>40</dt>
 <dd>
 Swa hit nu fagað,      frean ealdgeweorc, <br>
 þætte winnende      wiðerweard gesceaft <br>
 fæste sibbe      forð anhealdað. <br>
 Swa nu fyr and wæter,      folde and lagustream, <br>
 <strong>manigu</strong> oðru gesceaft      efnswiðe him <br>
 </dd>
 <dt>45</dt>
 <dd>
 giond þas <strong>widan</strong> worulde      winnað betweox him, <br>
 and swa þeah magon      hiora þegnunga <br>
 and geferscipe      fæste gehealdan. <br>
 Nis hit no þæt an      þæt swa eaðe mæg <br>
 wiðerweard gesceaft      wesan ætgædere <br>
 </dd>
 <dt>50</dt>
 <dd>
 symbel geferan,      ac hit is sellicre <br>
 þæt hiora ænig ne mæg      butan oþrum bion. <br>
 Ac sceal wuhta gehwilc      wiðerweardes hwæthwugu <br>
 habban under heofonum,      þæt his hige durre <br>
 gemetgian,      ær hit to micel weorðe. <br>
 </dd>
 <dt>55</dt>
 <dd>
 Hæfð se ælmihtiga      eallum gesceaftum <br>
 ðæt gewrixle geset      þe nu wunian sceal, <br>
 wyrta growan,      leaf grenian, <br>
 þæt on hærfest eft      hrest and wealuwað. <br>
 Winter bringeð      weder ungemet cald, <br>
 </dd>
 <dt>60</dt>
 <dd>
 swifte windas.      Sumor æfter cymeð, <br>
 wearm gewideru.      Hwæt, þa wonnan niht <br>
 mona onlihteð,      oððæt monnum dæg <br>
 sunne bringeð      giond þas sidan gesceaft. <br>
 Hæfð se ilca god      eorðan and wætere <br>
 </dd>
 <dt>65</dt>
 <dd>
 mearce gesette.      Merestream ne dear <br>
 ofer eorðan sceat      eard gebrædan <br>
 fisca cynne      butan frean leafe, <br>
 ne hio æfre ne mot      eorðan þyrscwold <br>
 up ofersteppan,      ne ða ebban þon ma <br>
 </dd>
 <dt>70</dt>
 <dd>
 foldes mearce      oferfaran moton. <br>
 þa gesetnessa      sigora wealdend, <br>
 lifes leohtfruma,      læt þenden he wile <br>
 geond þas mæran gesceaft      mearce healden. <br>
 Ac þonne se eca      and se ælmihtiga <br>
 </dd>
 <dt>75</dt>
 <dd>
 þa gewealdleðeru      wile onlætan <br>
 efne þara bridla      þe he gebætte mid <br>
 his agen weorc      eall æt frymðe, <br>
 (þæt is wiðerweardnes      wuhte gehwelcre <br>
 þe we mid þæm bridle      becnan tiliað); <br>
 </dd>
 <dt>80</dt>
 <dd>
 gif se ðioden læt      þa toslupan, <br>
 sona hi forlætað      lufan and sibbe, <br>
 ðæs geferscipes      freondrædenne; <br>
 tilaþ anra gehwilc      agnes willan, <br>
 woruldgesceafta      winnað betweox him, <br>
 </dd>
 <dt>85</dt>
 <dd>
 oððæt ðios eorðe      eall forweorðeð, <br>
 and eac swa same      oðra gesceafta <br>
 weorðað him selfe      siððan to nauhte. <br>
 Ac se ilca god,      se þæt eall metgað, <br>
 se gefehð fela      folca tosomne, <br>
 </dd>
 <dt>90</dt>
 <dd>
 and mid freondscipe      fæste gegadrað, <br>
 <strong>gesamnað</strong> sinscipas,      sibbe gemengeð, <br>
 clænlice lufe.      Swa se cræftga eac <br>
 geferscipas      fæste gesamnað, <br>
 þæt hi hiora freondscipe      forð on symbel <br>
 </dd>
 <dt>95</dt>
 <dd>
 untweofealde      treowa gehealdað, <br>
 sibbe samrade.      Eala, sigora god, <br>
 <strong>wære</strong> þis moncyn      miclum gesælig, <br>
 gif hiora modsefa      meahte weorðan <br>
 staðolfæst gereaht      þurh þa strongan meaht, <br>
 </dd>
 <dt>100</dt>
 <dd>
 and geendebyrd,      swa swa oðra sint <br>
 woruldgesceafta.      Wære hit, la, þonne <br>
 murge mid monnum,      gif hit meahte swa. <br>
 </dd>
 </dl>
 </body>