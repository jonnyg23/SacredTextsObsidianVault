<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a05_91.htm">Previous</a> 
 <a href="a05_93.htm">Next</a> 
 </center>
 <hr>
 <h1>The Paris Psalter: Psalm 92</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Drihten hine gegyrede      gode strengðe, <br>
 and hine þa mid micle      mægene begyrde. <br>
 Drihten rixað,      dema usser, <br>
 and hine mid weorðlice      wlite gegyrede. <br>
 </dd>
 <dt>5</dt>
 <dd>
 And þa ymbhwyrft      eorþan getrymede, <br>
 swa folde stod      fæste syþþan. <br>
 Gearu is þin setl,      and þu, ece god, <br>
 ær worulde fruman,      wunast butan ende. <br>
 Hofan heora stefne      streamas, drihten, <br>
 </dd>
 <dt>10</dt>
 <dd>
 hofan and hlynsadan      hludan reorde <br>
 fram wæterstefnum      widra manigra. <br>
 Wræclice syndon      wægea gangas, <br>
 þonne sæstreamas      swiðust flowað; <br>
 swa is wundorlic      wealdend usser <br>
 </dd>
 <dt>15</dt>
 <dd>
 halig drihten      on heanessum. <br>
 þin gewitnes is      weorcum geleafsum, <br>
 and mid soðe is      swiðe getreowed. <br>
 <strong>Huse</strong> þinum      halig gedafenað, <br>
 drihten usser,      and dagas lange. <br>
 </dd>
 </dl>
 </body>