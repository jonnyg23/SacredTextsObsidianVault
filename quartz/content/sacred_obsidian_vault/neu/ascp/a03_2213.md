<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a03_2212.htm">Previous</a> 
 <a href="a03_2214.htm">Next</a> 
 </center>
 <hr>
 <h1>Riddle 13</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Ic seah turf tredan,      <em>X</em> wæron ealra, <br>
 <em>VI</em> gebroþor      ond hyra sweostor mid; <br>
 hæfdon feorg cwico.      Fell hongedon <br>
 sweotol ond gesyne      on seles wæge <br>
 </dd>
 <dt>5</dt>
 <dd>
 anra gehwylces.      Ne wæs hyra ængum þy wyrs, <br>
 ne <strong>siðe</strong> þy <strong>sarre,</strong>      þeah hy swa sceoldon <br>
 reafe birofene,      rodra weardes <br>
 meahtum aweahte,      muþum slitan <br>
 haswe blede.      Hrægl bið geniwad <br>
 </dd>
 <dt>10</dt>
 <dd>
 þam þe ær forðcymene      frætwe leton <br>
 licgan on laste,      gewitan lond tredan. <br>
 </dd>
 </dl>
 </body>