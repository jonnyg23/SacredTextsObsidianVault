<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a26.htm">Next</a> 
 </center>
 <hr>
 <h1>The Kentish Hymn</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Wuton wuldrian      weorada dryhten <br>
 halgan hlioðorcwidum,      hiofenrices weard, <br>
 lufian liofwendum,      lifes agend, <br>
 and him simle sio      sigefest wuldor <br>
 </dd>
 <dt>5</dt>
 <dd>
 uppe mid <strong>ænglum,</strong>      and on eorðan sibb <br>
 gumena gehwilcum      goodes willan. <br>
 We ðe heriað      halgum stefnum <br>
 and þe blætsiað,      <strong>bilewit</strong> feder, <br>
 and ðe þanciað,      þioda walden, <br>
 </dd>
 <dt>10</dt>
 <dd>
 ðines weorðlican      wuldordreames <br>
 and <strong>ðinra</strong> miclan      mægena gerena, <br>
 ðe ðu, god dryhten,      gastes mæhtum <br>
 hafest on gewealdum      hiofen and eorðan, <br>
 an ece feder,      ælmehtig god. <br>
 </dd>
 <dt>15</dt>
 <dd>
 ðu eart cyninga cyningc      cwicera gehwilces, <br>
 ðu eart sigefest sunu      and soð helend <br>
 ofer ealle gesceft      angla and manna. <br>
 ðu, dryhten god,      on dreamum wunast <br>
 on ðære upplican      æðelan ceastre, <br>
 </dd>
 <dt>20</dt>
 <dd>
 frea folca gehwæs,      swa ðu æt fruman wære <br>
 efeneadig bearn      agenum fæder. <br>
 ðu eart heofenlic lioht      and ðæt halige lamb, <br>
 ðe <strong>ðu</strong> manscilde      middangeardes <br>
 for þinre arfestnesse      ealle towurpe, <br>
 </dd>
 <dt>25</dt>
 <dd>
 fiond geflæmdest,      follc generedes, <br>
 blode gebohtest      bearn Israela, <br>
 ða ðu ahofe      ðurh ðæt halige triow <br>
 ðinre ðrowunga      ðriostre senna, <br>
 þæt ðu on hæahsetle      heafena rices <br>
 </dd>
 <dt>30</dt>
 <dd>
 sitest sigehræmig      on ða swiðran hand <br>
 ðinum godfæder,      gasta gemyndig. <br>
 Mildsa nu, meahtig,      manna cynne, <br>
 and of leahtrum ales      ðine ða liofan gesceft, <br>
 and us hale gedo,      heleða sceppend, <br>
 </dd>
 <dt>35</dt>
 <dd>
 niða nergend,      for ðines naman are. <br>
 ðu eart soðlice      simle halig, <br>
 and ðu eart ana      æce dryhten, <br>
 and ðu ana bist      eallra dema <br>
 cwucra ge deadra,      Crist <strong>nergende,</strong> <br>
 </dd>
 <dt>40</dt>
 <dd>
 forðan ðu on ðrymme ricsast      and on ðrinesse <br>
 and on annesse,      ealles waldend, <br>
 hiofena heahcyninc,      haliges gastes <br>
 fegere gefelled      in fæder wuldre. <br>
 </dd>
 </dl>
 </body>