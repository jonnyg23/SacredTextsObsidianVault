<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a03_2252.htm">Previous</a> 
 <a href="a03_2254.htm">Next</a> 
 </center>
 <hr>
 <h1>Riddle 53</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Ic seah on bearwe      beam hlifian, <br>
 tanum torhtne.      þæt treow wæs on wynne, <br>
 wudu weaxende.      Wæter hine ond eorþe <br>
 feddan fægre,      oþþæt he frod dagum <br>
 </dd>
 <dt>5</dt>
 <dd>
 on oþrum wearð      aglachade <br>
 deope gedolgod,      dumb in bendum, <br>
 wriþen ofer wunda,      wonnum hyrstum <br>
 foran gefrætwed.      Nu he fæcnum <strong>weg</strong> <br>
 þurh his heafdes <strong>mægen</strong>      hildegieste <br>
 </dd>
 <dt>10</dt>
 <dd>
 oþrum rymeð.      Oft hy an <strong>yste</strong> strudon <br>
 hord ætgædre;      hræd wæs ond unlæt <br>
 se æftera,      gif se ærra fær <br>
 genamnan in nearowe      neþan moste. <br>
 </dd>
 </dl>
 </body>