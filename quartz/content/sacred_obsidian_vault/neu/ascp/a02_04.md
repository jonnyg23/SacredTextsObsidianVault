<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a02_03.htm">Previous</a> 
 <a href="a02_05.htm">Next</a> 
 </center>
 <hr>
 <h1>Homiletic Fragment I</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
      sorh cymeð <br>
 manig ond mislic      in manna dream. <br>
 Eorl oðerne      mid æfþancum <br>
 ond mid teonwordum      tæleð behindan, <br>
 </dd>
 <dt>5</dt>
 <dd>
 spreceð fægere beforan,      ond þæt facen <strong>swa</strong> þeah <br>
 hafað in his heortan,      hord unclæne. <br>
 Byð þonne þæs wommes gewita      weoruda dryhten. <br>
 Forðan se witiga cwæð:      <br>
 "Ne syle ðu me ætsomne      mid þam synfullum <br>
 </dd>
 <dt>10</dt>
 <dd>
 in wita forwyrd,      weoruda dryhten, <br>
 ne me on life forleos      mid þam ligewyrhtum, <br>
 þam þe ful smeðe      spræce habbað, <br>
 ond in gastcofan      grimme geþohtas, <br>
 gehatað holdlice,      swa hyra hyht ne gæð, <br>
 </dd>
 <dt>15</dt>
 <dd>
 wære mid welerum."      Wea bið in mode, <br>
 siofa synnum fah,      sare geblonden, <br>
 gefylled mid facne,      þeah he fæger word <br>
 utan ætywe.      ænlice beoð, <br>
 swa ða beon berað      buta ætsomne <br>
 </dd>
 <dt>20</dt>
 <dd>
 arlicne anleofan,      ond ætterne tægel <br>
 hafað on hindan,      hunig on muðe, <br>
 wynsume wist.      Hwilum wundiaþ <br>
 sare mid <strong>stinge,</strong>      þonne se sæl cymeð. <br>
 Swa bioð gelice      þa leasan men, <br>
 </dd>
 <dt>25</dt>
 <dd>
 þa ðe mid tungan      treowa gehataþ <br>
 fægerum wordum,      facenlice þencaþ, <br>
 þonne hie æt nehstan      nearwe beswicaþ, <br>
 hafað on gehatum      hunigsmæccas, <br>
 smeðne sybcwide,      ond in siofan innan <br>
 </dd>
 <dt>30</dt>
 <dd>
 þurh deofles cræft      dyrne wunde. <br>
 Swa is nu þes middangeard      mane geblonden, <br>
 wanað ond weaxeð.      Wacað se ealda, <br>
 dweleð ond drefeð      dæges ond nihtes <br>
 miltse mid mane,      mægene getryweð, <br>
 </dd>
 <dt>35</dt>
 <dd>
 ehteð æfestra,      inwit saweð, <br>
 nið mid geneahe.      Nænig oðerne <br>
 freoð in fyrhðe      nimþe feara hwylc, <br>
 þæt he soðlice      sybbe healde, <br>
 gastlice lufe,      swa him god bebead. <br>
 </dd>
 <dt>40</dt>
 <dd>
 Forþan eallunga      hyht geceoseð, <br>
 woruld wynsume,      se ðe wis ne bið, <br>
 snottor, searocræftig      sawle rædes. <br>
 Uton to þam beteran,      nu we <strong>bot</strong> cunnon, <br>
 hycgan ond hyhtan,      þæt we heofones leoht <br>
 </dd>
 <dt>45</dt>
 <dd>
 uppe mid englum      agan moton <br>
 gastum to geoce,      þonne god wile <br>
 eorðan lifes      ende gewyrcan! <br>
 </dd>
 </dl>
 </body>