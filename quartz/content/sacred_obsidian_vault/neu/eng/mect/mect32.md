<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Legends and Sagas</a> 
 <a href="../index.htm">England</a> 
 <a href="index.htm">Index</a> 
 <a href="mect31.htm">Previous</a> 
 <a href="mect33.htm">Next</a> 
 </center>
 <hr>
 <p align="CENTER"><font size="-1" color="GREEN"><a href="index.htm"><img src="img/tease.jpg"></a><br><i>The Canterbury Tales and Other Works of Chaucer (Middle English)</i>, by Geoffery Chaucer, [14th cent.], at sacred-texts.com</font></p><hr> <h4 align="center">The Canterbury Tales</h4> <h3 align="center">The Prologue to the Tale of Sir Thopas</h3> <a name="an_691"></a> Whan seyd was al this miracle, every man<br> <a name="an_692"></a> As sobre was that wonder was to se,<br> <a name="an_693"></a> Til that oure Hooste japen tho bigan,<br> <a name="an_694"></a> And thanne at erst he looked upon me,<br> <a name="an_695"></a> And seyde thus: "What man artow?" quod he;<br> <a name="an_696"></a> "Thou lookest as thou woldest fynde an hare,<br> <a name="an_697"></a> For evere upon the ground I se thee stare.<br> <a name="an_698"></a> "Approche neer, and looke up murily.<br> <a name="an_699"></a> Now war yow, sires, and lat this man have place!<br> <span class="margnote"><font color="GREEN" size="-1"><a name="an_700">700</a></font></span> He in the waast is shape as wel as I;<br> <a name="an_701"></a> This were a popet in an arm t' enbrace<br> <a name="an_702"></a> For any womman, smal and fair of face.<br> <a name="an_703"></a> He semeth elvyssh by his contenaunce,<br> <a name="an_704"></a> For unto no wight dooth he daliaunce.<br> <a name="an_705"></a> "Sey now somwhat, syn oother folk han sayd;<br> <a name="an_706"></a> Telle us a tale of myrthe, and that anon."<br> <a name="an_707"></a> "Hooste," quod I, "ne beth nat yvele apayd,<br> <a name="an_708"></a> For oother tale certes kan I noon,<br> <a name="an_709"></a> But of a rym I lerned longe agoon."<br> <span class="margnote"><font color="GREEN" size="-1"><a name="an_710">710</a></font></span> "Ye, that is good," quod he; "now shul we heere<br> <a name="an_711"></a> Som deyntee thyng, me thynketh by his cheere."<br>  
 <p></p><hr>
 <center>
 <a href="mect33.htm">Next: The Tale of Sir Thopas</a></center>
 </body>