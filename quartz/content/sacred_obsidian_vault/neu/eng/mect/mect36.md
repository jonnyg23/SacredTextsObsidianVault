<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Legends and Sagas</a> 
 <a href="../index.htm">England</a> 
 <a href="index.htm">Index</a> 
 <a href="mect35.htm">Previous</a> 
 <a href="mect37.htm">Next</a> 
 </center>
 <hr>
 <p align="CENTER"><font size="-1" color="GREEN"><a href="index.htm"><img src="img/tease.jpg"></a><br><i>The Canterbury Tales and Other Works of Chaucer (Middle English)</i>, by Geoffery Chaucer, [14th cent.], at sacred-texts.com</font></p><hr> <h4 align="center">The Canterbury Tales</h4> <h3 align="center">The Monk's Tale</h3> <a name="an_1991"></a> I wol biwaille in manere of tragedie<br> <a name="an_1992"></a> The harm of hem that stoode in heigh degree,<br> <a name="an_1993"></a> And fillen so that ther nas no remedie<br> <a name="an_1994"></a> To brynge hem out of hir adversitee.<br> <a name="an_1995"></a> For certein, whan that Fortune list to flee,<br> <a name="an_1996"></a> Ther may no man the cours of hire withholde.<br> <a name="an_1997"></a> Lat no man truste on blynd prosperitee;<br> <a name="an_1998"></a> Be war by thise ensamples trewe and olde.<br> <a name="an_1999"></a> At Lucifer, though he an angel were<br> <span class="margnote"><font color="GREEN" size="-1"><a name="an_2000">2000</a></font></span> And nat a man, at hym wol I bigynne.<br> <a name="an_2001"></a> For though Fortune may noon angel dere,<br> <a name="an_2002"></a> From heigh degree yet fel he for his synne<br> <a name="an_2003"></a> Doun into helle, where he yet is inne.<br> <a name="an_2004"></a> O Lucifer, brightest of angels alle,<br> <a name="an_2005"></a> Now artow Sathanas, that mayst nat twynne<br> <a name="an_2006"></a> Out of miserie, in which that thou art falle.<br> <a name="an_2007"></a> Loo Adam, in the feeld of Damyssene<br> <a name="an_2008"></a> With Goddes owene fynger wroght was he,<br> <a name="an_2009"></a> And nat bigeten of mannes sperme unclene,<br> <span class="margnote"><font color="GREEN" size="-1"><a name="an_2010">2010</a></font></span> And welte al paradys savynge o tree.<br> <a name="an_2011"></a> Hadde nevere worldly man so heigh degree<br> <a name="an_2012"></a> As Adam, til he for mysgovernaunce<br> <a name="an_2013"></a> Was dryven out of hys hye prosperitee<br> <a name="an_2014"></a> To labour, and to helle, and to meschaunce.<br> <a name="an_2015"></a> Loo Sampsoun, which that was annunciat<br> <a name="an_2016"></a> By th' angel longe er his nativitee,<br> <a name="an_2017"></a> And was to God Almyghty consecrat,<br> <a name="an_2018"></a> And stood in noblesse whil he myghte see.<br> <a name="an_2019"></a> Was nevere swich another as was hee,<br> <span class="margnote"><font color="GREEN" size="-1"><a name="an_2020">2020</a></font></span> To speke of strengthe, and therwith hardynesse;<br> <a name="an_2021"></a> But to his wyves toolde he his secree,<br> <a name="an_2022"></a> Thurgh which he slow hymself for wrecchednesse.<br> <a name="an_2023"></a> Sampsoun, this noble almyghty champioun,<br> <a name="an_2024"></a> Withouten wepen save his handes tweye,<br> <a name="an_2025"></a> He slow and al torente the leoun,<br> <a name="an_2026"></a> Toward his weddyng walkynge by the weye.<br> <a name="an_2027"></a> His false wyf koude hym so plese and preye<br> <a name="an_2028"></a> Til she his conseil knew; and she, untrewe,<br> <a name="an_2029"></a> Unto his foos his conseil gan biwreye,<br> <span class="margnote"><font color="GREEN" size="-1"><a name="an_2030">2030</a></font></span> And hym forsook, and took another newe.<br> <a name="an_2031"></a> Thre hundred foxes took Sampson for ire,<br> <a name="an_2032"></a> And alle hir tayles he togydre bond,<br> <a name="an_2033"></a> And sette the foxes tayles alle on fire,<br> <a name="an_2034"></a> For he on every tayl had knyt a brond;<br> <a name="an_2035"></a> And they brende alle the cornes in that lond,<br> <a name="an_2036"></a> And alle hire olyveres, and vynes eke.<br> <a name="an_2037"></a> A thousand men he slow eek with his hond,<br> <a name="an_2038"></a> And hadde no wepen but an asses cheke.<br> <a name="an_2039"></a> Whan they were slayn, so thursted hym that he<br> <span class="margnote"><font color="GREEN" size="-1"><a name="an_2040">2040</a></font></span> Was wel ny lorn, for which he gan to preye<br> <a name="an_2041"></a> That God wolde on his peyne han some pitee<br> <a name="an_2042"></a> And sende hym drynke, or elles moste he deye;<br> <a name="an_2043"></a> And of this asses cheke, that was dreye,<br> <a name="an_2044"></a> Out of a wang-tooth sprang anon a welle,<br> <a name="an_2045"></a> Of which he drank ynogh, shortly to seye;<br> <a name="an_2046"></a> Thus heelp hym God, as Judicum can telle.<br> <a name="an_2047"></a> By verray force at Gazan on a nyght,<br> <a name="an_2048"></a> Maugree Philistiens of that citee,<br> <a name="an_2049"></a> The gates of the toun he hath up plyght,<br> <span class="margnote"><font color="GREEN" size="-1"><a name="an_2050">2050</a></font></span> And on his bak ycaryed hem hath hee<br> <a name="an_2051"></a> Hye on an hill whereas men myghte hem see.<br> <a name="an_2052"></a> O noble, almyghty Sampsoun, lief and deere,<br> <a name="an_2053"></a> Had thou nat toold to wommen thy secree,<br> <a name="an_2054"></a> In al this world ne hadde been thy peere!<br> <a name="an_2055"></a> This Sampson nevere ciser drank ne wyn,<br> <a name="an_2056"></a> Ne on his heed cam rasour noon ne sheere,<br> <a name="an_2057"></a> By precept of the messager divyn,<br> <a name="an_2058"></a> For alle his strengthes in his heeres weere.<br> <a name="an_2059"></a> And fully twenty wynter, yeer by yeere,<br> <span class="margnote"><font color="GREEN" size="-1"><a name="an_2060">2060</a></font></span> He hadde of Israel the governaunce.<br> <a name="an_2061"></a> But soone shal he wepe many a teere,<br> <a name="an_2062"></a> For wommen shal hym bryngen to meschaunce!<br> <a name="an_2063"></a> Unto his lemman Dalida he tolde<br> <a name="an_2064"></a> That in his heeris al his strengthe lay,<br> <a name="an_2065"></a> And falsly to his foomen she hym solde.<br> <a name="an_2066"></a> And slepynge in hir barm upon a day,<br> <a name="an_2067"></a> She made to clippe or shere his heres away,<br> <a name="an_2068"></a> And made his foomen al his craft espyen;<br> <a name="an_2069"></a> And whan that they hym foond in this array,<br> <span class="margnote"><font color="GREEN" size="-1"><a name="an_2070">2070</a></font></span> They bounde hym faste and putten out his yen.<br> <a name="an_2071"></a> But er his heer were clipped or yshave,<br> <a name="an_2072"></a> Ther was no boond with which men myghte him bynde;<br> <a name="an_2073"></a> But now is he in prison in a cave,<br> <a name="an_2074"></a> Where-as they made hym at the queerne grynde.<br> <a name="an_2075"></a> O noble Sampsoun, strongest of mankynde,<br> <a name="an_2076"></a> O whilom juge, in glorie and in richesse!<br> <a name="an_2077"></a> Now maystow wepen with thyne eyen blynde,<br> <a name="an_2078"></a> Sith thou fro wele art falle in wrecchednesse.<br> <a name="an_2079"></a> The ende of this caytyf was as I shal seye.<br> <span class="margnote"><font color="GREEN" size="-1"><a name="an_2080">2080</a></font></span> His foomen made a feeste upon a day,<br> <a name="an_2081"></a> And made hym as hire fool biforn hem pleye;<br> <a name="an_2082"></a> And this was in a temple of greet array.<br> <a name="an_2083"></a> But atte laste he made a foul affray,<br> <a name="an_2084"></a> For he two pilers shook and made hem falle,<br> <a name="an_2085"></a> And doun fil temple and al, and ther it lay --<br> <a name="an_2086"></a> And slow hymself, and eek his foomen alle.<br> <a name="an_2087"></a> This is to seyn, the prynces everichoon,<br> <a name="an_2088"></a> And eek thre thousand bodyes, were ther slayn<br> <a name="an_2089"></a> With fallynge of the grete temple of stoon.<br> <span class="margnote"><font color="GREEN" size="-1"><a name="an_2090">2090</a></font></span> Of Sampson now wol I namoore sayn.<br> <a name="an_2091"></a> Beth war by this ensample oold and playn<br> <a name="an_2092"></a> That no men telle hir conseil til hir wyves<br> <a name="an_2093"></a> Of swich thyng as they wolde han secree fayn,<br> <a name="an_2094"></a> If that it touche hir lymes or hir lyves.<br> <a name="an_2095"></a> Of Hercules, the sovereyn conquerour,<br> <a name="an_2096"></a> Syngen his werkes laude and heigh renoun;<br> <a name="an_2097"></a> For in his tyme of strengthe he was the flour.<br> <a name="an_2098"></a> He slow and rafte the skyn of the leoun;<br> <a name="an_2099"></a> He of Centauros leyde the boost adoun;<br> <span class="margnote"><font color="GREEN" size="-1"><a name="an_2100">2100</a></font></span> He Arpies slow, the crueel bryddes felle;<br> <a name="an_2101"></a> He golden apples rafte of the dragoun;<br> <a name="an_2102"></a> He drow out Cerberus, the hound of helle;<br> <a name="an_2103"></a> He slow the crueel tyrant Busirus<br> <a name="an_2104"></a> And made his hors to frete hym, flessh and boon;<br> <a name="an_2105"></a> He slow the firy serpent venymus;<br> <a name="an_2106"></a> Of Acheloys two hornes he brak oon;<br> <a name="an_2107"></a> And he slow Cacus in a cave of stoon;<br> <a name="an_2108"></a> He slow the geant Antheus the stronge;<br> <a name="an_2109"></a> He slow the grisly boor, and that anon;<br> <span class="margnote"><font color="GREEN" size="-1"><a name="an_2110">2110</a></font></span> And bar the hevene on his nekke longe.<br> <a name="an_2111"></a> Was nevere wight, sith that this world bigan,<br> <a name="an_2112"></a> That slow so manye monstres as dide he.<br> <a name="an_2113"></a> Thurghout this wyde world his name ran,<br> <a name="an_2114"></a> What for his strengthe and for his heigh bountee,<br> <a name="an_2115"></a> And every reawme wente he for to see.<br> <a name="an_2116"></a> He was so stroong that no man myghte hym lette.<br> <a name="an_2117"></a> At bothe the worldes endes, seith Trophee,<br> <a name="an_2118"></a> In stide of boundes he a pileer sette.<br> <a name="an_2119"></a> A lemman hadde this noble champioun,<br> <span class="margnote"><font color="GREEN" size="-1"><a name="an_2120">2120</a></font></span> That highte Dianira, fressh as May;<br> <a name="an_2121"></a> And as thise clerkes maken mencioun,<br> <a name="an_2122"></a> She hath hym sent a sherte, fressh and gay.<br> <a name="an_2123"></a> Allas, this sherte -- allas and weylaway! --<br> <a name="an_2124"></a> Envenymed was so subtilly withalle<br> <a name="an_2125"></a> That er that he had wered it half a day<br> <a name="an_2126"></a> It made his flessh al from his bones falle.<br> <a name="an_2127"></a> But nathelees somme clerkes hire excusen<br> <a name="an_2128"></a> By oon that highte Nessus, that it maked.<br> <a name="an_2129"></a> Be as be may, I wol hire noght accusen;<br> <span class="margnote"><font color="GREEN" size="-1"><a name="an_2130">2130</a></font></span> But on his bak this sherte he wered al naked<br> <a name="an_2131"></a> Til that his flessh was for the venym blaked.<br> <a name="an_2132"></a> And whan he saugh noon oother remedye,<br> <a name="an_2133"></a> In hoote coles he hath hymselven raked,<br> <a name="an_2134"></a> For with no venym deigned hym to dye.<br> <a name="an_2135"></a> Thus starf this worthy, myghty Hercules.<br> <a name="an_2136"></a> Lo, who may truste on Fortune any throwe?<br> <a name="an_2137"></a> For hym that folweth al this world of prees<br> <a name="an_2138"></a> Er he be war is ofte yleyd ful lowe.<br> <a name="an_2139"></a> Ful wys is he that kan hymselven knowe!<br> <span class="margnote"><font color="GREEN" size="-1"><a name="an_2140">2140</a></font></span> Beth war, for whan that Fortune list to glose,<br> <a name="an_2141"></a> Thanne wayteth she her man to overthrowe<br> <a name="an_2142"></a> By swich a wey as he wolde leest suppose.<br> <a name="an_2143"></a> The myghty trone, the precious tresor,<br> <a name="an_2144"></a> The glorious ceptre, and roial magestee<br> <a name="an_2145"></a> That hadde the kyng Nabugodonosor<br> <a name="an_2146"></a> With tonge unnethe may discryved bee.<br> <a name="an_2147"></a> He twyes wan Jerusalem the citee;<br> <a name="an_2148"></a> The vessel of the temple he with hym ladde.<br> <a name="an_2149"></a> At Babiloigne was his sovereyn see,<br> <span class="margnote"><font color="GREEN" size="-1"><a name="an_2150">2150</a></font></span> In which his glorie and his delit he hadde.<br> <a name="an_2151"></a> The faireste children of the blood roial<br> <a name="an_2152"></a> Of Israel he leet do gelde anoon,<br> <a name="an_2153"></a> And maked ech of hem to been his thral.<br> <a name="an_2154"></a> Amonges othere Daniel was oon,<br> <a name="an_2155"></a> That was the wiseste child of everychon,<br> <a name="an_2156"></a> For he the dremes of the kyng expowned,<br> <a name="an_2157"></a> Whereas in Chaldeye clerk ne was ther noon<br> <a name="an_2158"></a> That wiste to what fyn his dremes sowned.<br> <a name="an_2159"></a> This proude kyng leet maken a statue of gold,<br> <span class="margnote"><font color="GREEN" size="-1"><a name="an_2160">2160</a></font></span> Sixty cubites long and sevene in brede,<br> <a name="an_2161"></a> To which ymage bothe yong and oold<br> <a name="an_2162"></a> Comanded he to loute, and have in drede,<br> <a name="an_2163"></a> Or in a fourneys, ful of flambes rede,<br> <a name="an_2164"></a> He shal be brent that wolde noght obeye.<br> <a name="an_2165"></a> But nevere wolde assente to that dede<br> <a name="an_2166"></a> Daniel ne his yonge felawes tweye.<br> <a name="an_2167"></a> This kyng of kynges proud was and elaat;<br> <a name="an_2168"></a> He wende that God, that sit in magestee,<br> <a name="an_2169"></a> Ne myghte hym nat bireve of his estaat.<br> <span class="margnote"><font color="GREEN" size="-1"><a name="an_2170">2170</a></font></span> But sodeynly he loste his dignytee,<br> <a name="an_2171"></a> And lyk a beest hym semed for to bee,<br> <a name="an_2172"></a> And eet hey as an oxe, and lay theroute<br> <a name="an_2173"></a> In reyn; with wilde beestes walked hee<br> <a name="an_2174"></a> Til certein tyme was ycome aboute.<br> <a name="an_2175"></a> And lik an egles fetheres wax his heres;<br> <a name="an_2176"></a> His nayles lyk a briddes clawes weere;<br> <a name="an_2177"></a> Til God relessed hym a certeyn yeres,<br> <a name="an_2178"></a> And yaf hym wit, and thanne with many a teere<br> <a name="an_2179"></a> He thanked God, and evere his lyf in feere<br> <span class="margnote"><font color="GREEN" size="-1"><a name="an_2180">2180</a></font></span> Was he to doon amys or moore trespace;<br> <a name="an_2181"></a> And til that tyme he leyd was on his beere<br> <a name="an_2182"></a> He knew that God was ful of myght and grace.<br> <a name="an_2183"></a> His sone, which that highte Balthasar,<br> <a name="an_2184"></a> That heeld the regne after his fader day,<br> <a name="an_2185"></a> He by his fader koude noght be war,<br> <a name="an_2186"></a> For proud he was of herte and of array,<br> <a name="an_2187"></a> And eek an ydolastre was he ay.<br> <a name="an_2188"></a> His hye estaat assured hym in pryde;<br> <a name="an_2189"></a> But Fortune caste hym doun, and ther he lay,<br> <span class="margnote"><font color="GREEN" size="-1"><a name="an_2190">2190</a></font></span> And sodeynly his regne gan divide.<br> <a name="an_2191"></a> A feeste he made unto his lordes alle<br> <a name="an_2192"></a> Upon a tyme and bad hem blithe bee;<br> <a name="an_2193"></a> And thanne his officeres gan he calle:<br> <a name="an_2194"></a> "Gooth, bryngeth forth the vesseles," quod he,<br> <a name="an_2195"></a> "Whiche that my fader in his prosperitee<br> <a name="an_2196"></a> Out of the temple of Jerusalem birafte;<br> <a name="an_2197"></a> And to oure hye goddes thanke we<br> <a name="an_2198"></a> Of honour that oure eldres with us lafte."<br> <a name="an_2199"></a> Hys wyf, his lordes, and his concubynes<br> <span class="margnote"><font color="GREEN" size="-1"><a name="an_2200">2200</a></font></span> Ay dronken, whil hire appetites laste,<br> <a name="an_2201"></a> Out of thise noble vessels sondry wynes.<br> <a name="an_2202"></a> And on a wal this kyng his eyen caste<br> <a name="an_2203"></a> And saugh an hand, armlees, that wroot ful faste,<br> <a name="an_2204"></a> For feere of which he quook and siked soore.<br> <a name="an_2205"></a> This hand that Balthasar so soore agaste<br> <a name="an_2206"></a> Wroot Mane, techel, phares, and namoore.<br> <a name="an_2207"></a> In all that land magicien was noon<br> <a name="an_2208"></a> That koude expoune what this lettre mente;<br> <a name="an_2209"></a> But Daniel expowned it anoon,<br> <span class="margnote"><font color="GREEN" size="-1"><a name="an_2210">2210</a></font></span> And seyde, "Kyng, God to thy fader lente<br> <a name="an_2211"></a> Glorie and honour, regne, tresour, rente;<br> <a name="an_2212"></a> And he was proud and nothyng God ne dradde,<br> <a name="an_2213"></a> And therfore God greet wreche upon hym sente,<br> <a name="an_2214"></a> And hym birafte the regne that he hadde.<br> <a name="an_2215"></a> "He was out cast of mannes compaignye;<br> <a name="an_2216"></a> With asses was his habitacioun,<br> <a name="an_2217"></a> And eet hey as a beest in weet and drye<br> <a name="an_2218"></a> Til that he knew, by grace and by resoun,<br> <a name="an_2219"></a> That God of hevene hath domynacioun<br> <span class="margnote"><font color="GREEN" size="-1"><a name="an_2220">2220</a></font></span> Over every regne and every creature;<br> <a name="an_2221"></a> And thanne hadde God of hym compassioun,<br> <a name="an_2222"></a> And hym restored his regne and his figure.<br> <a name="an_2223"></a> "Eek thou, that art his sone, art proud also,<br> <a name="an_2224"></a> And knowest alle thise thynges verraily,<br> <a name="an_2225"></a> And art rebel to God, and art his foo.<br> <a name="an_2226"></a> Thou drank eek of his vessels boldely;<br> <a name="an_2227"></a> Thy wyf eek, and thy wenches, synfully<br> <a name="an_2228"></a> Dronke of the same vessels sondry wynys;<br> <a name="an_2229"></a> And heryest false goddes cursedly;<br> <span class="margnote"><font color="GREEN" size="-1"><a name="an_2230">2230</a></font></span> Therefore to thee yshapen ful greet pyne ys.<br> <a name="an_2231"></a> "This hand was sent from God that on the wal<br> <a name="an_2232"></a> Wroot Mane, techel, phares, truste me;<br> <a name="an_2233"></a> Thy regne is doon; thou weyest noght at al.<br> <a name="an_2234"></a> Dyvyded is thy regne, and it shal be<br> <a name="an_2235"></a> To Medes and to Perses yeven," quod he.<br> <a name="an_2236"></a> And thilke same nyght this kyng was slawe,<br> <a name="an_2237"></a> And Darius occupieth his degree,<br> <a name="an_2238"></a> Thogh he therto hadde neither right ne lawe.<br> <a name="an_2239"></a> Lordynges, ensample heerby may ye take<br> <span class="margnote"><font color="GREEN" size="-1"><a name="an_2240">2240</a></font></span> How that in lordshipe is no sikernesse,<br> <a name="an_2241"></a> For whan Fortune wole a man forsake,<br> <a name="an_2242"></a> She bereth awey his regne and his richesse,<br> <a name="an_2243"></a> And eek his freendes, bothe moore and lesse.<br> <a name="an_2244"></a> For what man that hath freendes thurgh Fortune,<br> <a name="an_2245"></a> Mishap wol maken hem enemys, I gesse;<br> <a name="an_2246"></a> This proverbe is ful sooth and ful commune.<br> <a name="an_2247"></a> Cenobia, of Palymerie queene,<br> <a name="an_2248"></a> As writen Persiens of hir noblesse,<br> <a name="an_2249"></a> So worthy was in armes and so keene<br> <span class="margnote"><font color="GREEN" size="-1"><a name="an_2250">2250</a></font></span> That no wight passed hire in hardynesse,<br> <a name="an_2251"></a> Ne in lynage, ne in oother gentillesse.<br> <a name="an_2252"></a> Of kynges blood of Perce is she descended.<br> <a name="an_2253"></a> I seye nat that she hadde moost fairnesse,<br> <a name="an_2254"></a> But of hir shap she myghte nat been amended.<br> <a name="an_2255"></a> From hire childhede I fynde that she fledde<br> <a name="an_2256"></a> Office of wommen, and to wode she wente,<br> <a name="an_2257"></a> And many a wilde hertes blood she shedde<br> <a name="an_2258"></a> With arwes brode that she to hem sente.<br> <a name="an_2259"></a> She was so swift that she anon hem hente;<br> <span class="margnote"><font color="GREEN" size="-1"><a name="an_2260">2260</a></font></span> And whan that she was elder, she wolde kille<br> <a name="an_2261"></a> Leouns, leopardes, and beres al torente,<br> <a name="an_2262"></a> And in hir armes weelde hem at hir wille.<br> <a name="an_2263"></a> She dorste wilde beestes dennes seke,<br> <a name="an_2264"></a> And rennen in the montaignes al the nyght,<br> <a name="an_2265"></a> And slepen under a bussh, and she koude eke<br> <a name="an_2266"></a> Wrastlen, by verray force and verray myght,<br> <a name="an_2267"></a> With any yong man, were he never so wight.<br> <a name="an_2268"></a> Ther myghte no thyng in hir armes stonde.<br> <a name="an_2269"></a> She kepte hir maydenhod from every wight;<br> <span class="margnote"><font color="GREEN" size="-1"><a name="an_2270">2270</a></font></span> To no man deigned hire for to be bonde.<br> <a name="an_2271"></a> But atte laste hir freendes han hire maried<br> <a name="an_2272"></a> To Odenake, a prynce of that contree,<br> <a name="an_2273"></a> Al were it so that she hem longe taried.<br> <a name="an_2274"></a> And ye shul understonde how that he<br> <a name="an_2275"></a> Hadde swiche fantasies as hadde she.<br> <a name="an_2276"></a> But natheless, whan they were knyt in-feere,<br> <a name="an_2277"></a> They lyved in joye and in felicitee,<br> <a name="an_2278"></a> For ech of hem hadde oother lief and deere,<br> <a name="an_2279"></a> Save o thyng: that she wolde nevere assente,<br> <span class="margnote"><font color="GREEN" size="-1"><a name="an_2280">2280</a></font></span> By no wey, that he sholde by hire lye<br> <a name="an_2281"></a> But ones, for it was hir pleyn entente<br> <a name="an_2282"></a> To have a child, the world to multiplye;<br> <a name="an_2283"></a> And also soone as that she myghte espye<br> <a name="an_2284"></a> That she was nat with childe with that dede,<br> <a name="an_2285"></a> Thanne wolde she suffre hym doon his fantasye<br> <a name="an_2286"></a> Eft-soone, and nat but oones, out of drede.<br> <a name="an_2287"></a> And if she were with childe at thilke cast,<br> <a name="an_2288"></a> Namoore sholde he pleyen thilke game<br> <a name="an_2289"></a> Til fully fourty [wikes] weren past;<br> <span class="margnote"><font color="GREEN" size="-1"><a name="an_2290">2290</a></font></span> Thanne wolde she ones suffre hym do the same.<br> <a name="an_2291"></a> Al were this Odenake wilde or tame,<br> <a name="an_2292"></a> He gat namoore of hire, for thus she seyde:<br> <a name="an_2293"></a> It was to wyves lecherie and shame,<br> <a name="an_2294"></a> In oother caas, if that men with hem pleyde.<br> <a name="an_2295"></a> Two sones by this Odenake hadde she,<br> <a name="an_2296"></a> The whiche she kepte in vertu and lettrure.<br> <a name="an_2297"></a> But now unto oure tale turne we.<br> <a name="an_2298"></a> I seye, so worshipful a creature,<br> <a name="an_2299"></a> And wys therwith, and large with mesure,<br> <span class="margnote"><font color="GREEN" size="-1"><a name="an_2300">2300</a></font></span> So penyble in the werre, and curteis eke,<br> <a name="an_2301"></a> Ne moore labour myghte in werre endure,<br> <a name="an_2302"></a> Was noon, though al this world men sholde seke.<br> <a name="an_2303"></a> Hir riche array ne myghte nat be told,<br> <a name="an_2304"></a> As wel in vessel as in hire clothyng.<br> <a name="an_2305"></a> She was al clad in perree and in gold,<br> <a name="an_2306"></a> And eek she lafte noght, for noon huntyng,<br> <a name="an_2307"></a> To have of sondry tonges ful knowyng,<br> <a name="an_2308"></a> Whan that she leyser hadde; and for to entende<br> <a name="an_2309"></a> To lerne bookes was al hire likyng,<br> <span class="margnote"><font color="GREEN" size="-1"><a name="an_2310">2310</a></font></span> How she in vertu myghte hir lyf dispende.<br> <a name="an_2311"></a> And shortly of this storie for to trete,<br> <a name="an_2312"></a> So doghty was hir housbonde and eek she,<br> <a name="an_2313"></a> That they conquered manye regnes grete<br> <a name="an_2314"></a> In the orient, with many a fair citee<br> <a name="an_2315"></a> Apertenaunt unto the magestee<br> <a name="an_2316"></a> Of Rome, and with strong hond held hem ful faste,<br> <a name="an_2317"></a> Ne nevere myghte hir foomen doon hem flee,<br> <a name="an_2318"></a> Ay whil that Odenakes dayes laste.<br> <a name="an_2319"></a> Hir batailles, whoso list hem for to rede,<br> <span class="margnote"><font color="GREEN" size="-1"><a name="an_2320">2320</a></font></span> Agayn Sapor the kyng and othere mo,<br> <a name="an_2321"></a> And how that al this proces fil in dede,<br> <a name="an_2322"></a> Why she conquered and what title had therto,<br> <a name="an_2323"></a> And after, of hir meschief and hire wo,<br> <a name="an_2324"></a> How that she was biseged and ytake --<br> <a name="an_2325"></a> Lat hym unto my maister Petrak go,<br> <a name="an_2326"></a> That writ ynough of this, I undertake.<br> <a name="an_2327"></a> Whan Odenake was deed, she myghtily<br> <a name="an_2328"></a> The regnes heeld, and with hire propre hond<br> <a name="an_2329"></a> Agayn hir foos she faught so cruelly<br> <span class="margnote"><font color="GREEN" size="-1"><a name="an_2330">2330</a></font></span> That ther nas kyng ne prynce in al that lond<br> <a name="an_2331"></a> That he nas glad, if he that grace fond,<br> <a name="an_2332"></a> That she ne wolde upon his lond werreye.<br> <a name="an_2333"></a> With hire they maden alliance by bond<br> <a name="an_2334"></a> To been in pees, and lete hire ride and pleye.<br> <a name="an_2335"></a> The Emperour of Rome, Claudius<br> <a name="an_2336"></a> Ne hym bifore, the Romayn Galien,<br> <a name="an_2337"></a> Ne dorste nevere been so corageus,<br> <a name="an_2338"></a> Ne noon Ermyn, ne noon Egipcien,<br> <a name="an_2339"></a> Ne Surrien, ne noon Arabyen,<br> <span class="margnote"><font color="GREEN" size="-1"><a name="an_2340">2340</a></font></span> Withinne the feeld that dorste with hire fighte,<br> <a name="an_2341"></a> Lest that she wolde hem with hir handes slen,<br> <a name="an_2342"></a> Or with hir meignee putten hem to flighte.<br> <a name="an_2343"></a> In kynges habit wente hir sones two,<br> <a name="an_2344"></a> As heires of hir fadres regnes alle,<br> <a name="an_2345"></a> And Hermanno and Thymalao<br> <a name="an_2346"></a> Hir names were, as Persiens hem calle.<br> <a name="an_2347"></a> But ay Fortune hath in hire hony galle;<br> <a name="an_2348"></a> This myghty queene may no while endure.<br> <a name="an_2349"></a> Fortune out of hir regne made hire falle<br> <span class="margnote"><font color="GREEN" size="-1"><a name="an_2350">2350</a></font></span> To wrecchednesse and to mysaventure.<br> <a name="an_2351"></a> Aurelian, whan that the governaunce<br> <a name="an_2352"></a> Of Rome cam into his handes tweye,<br> <a name="an_2353"></a> He shoop upon this queene to doon vengeaunce.<br> <a name="an_2354"></a> And with his legions he took his weye<br> <a name="an_2355"></a> Toward Cenobie, and shortly for to seye,<br> <a name="an_2356"></a> He made hire flee, and atte laste hire hente,<br> <a name="an_2357"></a> And fettred hire, and eek hire children tweye,<br> <a name="an_2358"></a> And wan the land, and hoom to Rome he wente.<br> <a name="an_2359"></a> Amonges othere thynges that he wan,<br> <span class="margnote"><font color="GREEN" size="-1"><a name="an_2360">2360</a></font></span> Hir chaar, that was with gold wroght and perree,<br> <a name="an_2361"></a> This grete Romayn, this Aurelian,<br> <a name="an_2362"></a> Hath with hym lad, for that men sholde it see.<br> <a name="an_2363"></a> Biforen his triumphe walketh shee,<br> <a name="an_2364"></a> With gilte cheynes on hire nekke hangynge.<br> <a name="an_2365"></a> Coroned was she, as after hir degree,<br> <a name="an_2366"></a> And ful of perree charged hire clothynge.<br> <a name="an_2367"></a> Allas, Fortune! She that whilom was<br> <a name="an_2368"></a> Dredeful to kynges and to emperoures,<br> <a name="an_2369"></a> Now gaureth al the peple on hire, allas!<br> <span class="margnote"><font color="GREEN" size="-1"><a name="an_2370">2370</a></font></span> And she that helmed was in starke stoures<br> <a name="an_2371"></a> And wan by force townes stronge and toures,<br> <a name="an_2372"></a> Shal on hir heed now were a vitremyte;<br> <a name="an_2373"></a> And she that bar the ceptre ful of floures<br> <a name="an_2374"></a> Shal bere a distaf, hire cost for to quyte.<br> <a name="an_2375"></a> O noble, O worthy Petro, glorie of Spayne,<br> <a name="an_2376"></a> Whom Fortune heeld so hye in magestee,<br> <a name="an_2377"></a> Wel oghten men thy pitous deeth complayne!<br> <a name="an_2378"></a> Out of thy land thy brother made thee flee,<br> <a name="an_2379"></a> And after, at a seege, by subtiltee,<br> <span class="margnote"><font color="GREEN" size="-1"><a name="an_2380">2380</a></font></span> Thou were bitraysed and lad unto his tente,<br> <a name="an_2381"></a> Where as he with his owene hand slow thee,<br> <a name="an_2382"></a> Succedynge in thy regne and in thy rente.<br> <a name="an_2383"></a> The feeld of snow, with th' egle of blak therinne,<br> <a name="an_2384"></a> Caught with the lymrod coloured as the gleede,<br> <a name="an_2385"></a> He brew this cursednesse and al this synne.<br> <a name="an_2386"></a> The wikked nest was werker of this nede.<br> <a name="an_2387"></a> Noght Charles Olyver, that took ay heede<br> <a name="an_2388"></a> Of trouthe and honour, but of Armorike<br> <a name="an_2389"></a> Genylon-Olyver, corrupt for meede,<br> <span class="margnote"><font color="GREEN" size="-1"><a name="an_2390">2390</a></font></span> Broghte this worthy kyng in swich a brike.<br> <a name="an_2391"></a> O worthy Petro, kyng of Cipre, also,<br> <a name="an_2392"></a> That Alisandre wan by heigh maistrie,<br> <a name="an_2393"></a> Ful many an hethen wroghtestow ful wo,<br> <a name="an_2394"></a> Of which thyne owene liges hadde envie,<br> <a name="an_2395"></a> And for no thyng but for thy chivalrie<br> <a name="an_2396"></a> They in thy bed han slayn thee by the morwe.<br> <a name="an_2397"></a> Thus kan Fortune hir wheel governe and gye,<br> <a name="an_2398"></a> And out of joye brynge men to sorwe.<br> <a name="an_2399"></a> Off Melan grete Barnabo Viscounte,<br> <span class="margnote"><font color="GREEN" size="-1"><a name="an_2400">2400</a></font></span> God of delit and scourge of Lumbardye,<br> <a name="an_2401"></a> Why sholde I nat thyn infortune acounte,<br> <a name="an_2402"></a> Sith in estaat thow cloumbe were so hye?<br> <a name="an_2403"></a> Thy brother sone, that was thy double allye,<br> <a name="an_2404"></a> For he thy nevew was and sone-in-lawe,<br> <a name="an_2405"></a> Withinne his prisoun made thee to dye --<br> <a name="an_2406"></a> But why ne how noot I that thou were slawe.<br> <a name="an_2407"></a> Off the Erl Hugelyn of Pyze the langour<br> <a name="an_2408"></a> Ther may no tonge telle for pitee.<br> <a name="an_2409"></a> But litel out of Pize stant a tour,<br> <span class="margnote"><font color="GREEN" size="-1"><a name="an_2410">2410</a></font></span> In which tour in prisoun put was he,<br> <a name="an_2411"></a> And with hym been his litel children thre;<br> <a name="an_2412"></a> The eldest scarsly fyf yeer was of age.<br> <a name="an_2413"></a> Allas, Fortune, it was greet crueltee<br> <a name="an_2414"></a> Swiche briddes for to putte in swich a cage!<br> <a name="an_2415"></a> Dampned was he to dyen in that prisoun,<br> <a name="an_2416"></a> For Roger, which that bisshop was of Pize,<br> <a name="an_2417"></a> Hadde on hym maad a fals suggestioun,<br> <a name="an_2418"></a> Thurgh which the peple gan upon hym rise<br> <a name="an_2419"></a> And putten hym to prisoun in swich wise<br> <span class="margnote"><font color="GREEN" size="-1"><a name="an_2420">2420</a></font></span> As ye han herd, and mete and drynke he hadde<br> <a name="an_2421"></a> So smal that wel unnethe it may suffise,<br> <a name="an_2422"></a> And therwithal it was ful povre and badde.<br> <a name="an_2423"></a> And on a day bifil that in that hour<br> <a name="an_2424"></a> Whan that his mete wont was to be broght,<br> <a name="an_2425"></a> The gayler shette the dores of the tour.<br> <a name="an_2426"></a> He herde it wel, but he spak right noght,<br> <a name="an_2427"></a> And in his herte anon ther fil a thoght<br> <a name="an_2428"></a> That they for hunger wolde doon hym dyen.<br> <a name="an_2429"></a> "Allas!" quod he, "Allas, that I was wroght!"<br> <span class="margnote"><font color="GREEN" size="-1"><a name="an_2430">2430</a></font></span> Therwith the teeris fillen from his yen.<br> <a name="an_2431"></a> His yonge sone, that thre yeer was of age,<br> <a name="an_2432"></a> Unto hym seyde, "Fader, why do ye wepe?<br> <a name="an_2433"></a> Whanne wol the gayler bryngen oure potage?<br> <a name="an_2434"></a> Is ther no morsel breed that ye do kepe?<br> <a name="an_2435"></a> I am so hungry that I may nat slepe.<br> <a name="an_2436"></a> Now wolde God that I myghte slepen evere!<br> <a name="an_2437"></a> Thanne sholde nat hunger in my wombe crepe;<br> <a name="an_2438"></a> Ther is no thyng, but breed, that me were levere."<br> <a name="an_2439"></a> Thus day by day this child bigan to crye,<br> <span class="margnote"><font color="GREEN" size="-1"><a name="an_2440">2440</a></font></span> Til in his fadres barm adoun it lay,<br> <a name="an_2441"></a> And seyde, "Farewel, fader, I moot dye!"<br> <a name="an_2442"></a> And kiste his fader, and dyde the same day.<br> <a name="an_2443"></a> And whan the woful fader deed it say,<br> <a name="an_2444"></a> For wo his armes two he gan to byte,<br> <a name="an_2445"></a> And seyde, "Allas, Fortune, and weylaway!<br> <a name="an_2446"></a> Thy false wheel my wo al may I wyte."<br> <a name="an_2447"></a> His children wende that it for hunger was<br> <a name="an_2448"></a> That he his armes gnow, and nat for wo,<br> <a name="an_2449"></a> And seyde, "Fader, do nat so, allas!<br> <span class="margnote"><font color="GREEN" size="-1"><a name="an_2450">2450</a></font></span> But rather ete the flessh upon us two.<br> <a name="an_2451"></a> Oure flessh thou yaf us, take oure flessh us fro,<br> <a name="an_2452"></a> And ete ynogh" -- right thus they to hym seyde,<br> <a name="an_2453"></a> And after that, withinne a day or two,<br> <a name="an_2454"></a> They leyde hem in his lappe adoun and deyde.<br> <a name="an_2455"></a> Hymself, despeired, eek for hunger starf;<br> <a name="an_2456"></a> Thus ended is this myghty Erl of Pize.<br> <a name="an_2457"></a> From heigh estaat Fortune awey hym carf.<br> <a name="an_2458"></a> Of this tragedie it oghte ynough suffise;<br> <a name="an_2459"></a> Whoso wol here it in a lenger wise,<br> <span class="margnote"><font color="GREEN" size="-1"><a name="an_2460">2460</a></font></span> Redeth the grete poete of Ytaille<br> <a name="an_2461"></a> That highte Dant, for he kan al devyse<br> <a name="an_2462"></a> Fro point to point; nat o word wol he faille.<br> <a name="an_2463"></a> Although that Nero were as vicius<br> <a name="an_2464"></a> As any feend that lith ful lowe adoun,<br> <a name="an_2465"></a> Yet he, as telleth us Swetonius,<br> <a name="an_2466"></a> This wyde world hadde in subjeccioun,<br> <a name="an_2467"></a> Bothe est and west, [south], and septemtrioun.<br> <a name="an_2468"></a> Of rubies, saphires, and of peerles white<br> <a name="an_2469"></a> Were alle his clothes brouded up and doun,<br> <span class="margnote"><font color="GREEN" size="-1"><a name="an_2470">2470</a></font></span> For he in gemmes greetly gan delite.<br> <a name="an_2471"></a> Moore delicaat, moore pompous of array,<br> <a name="an_2472"></a> Moore proud was nevere emperour than he;<br> <a name="an_2473"></a> That ilke clooth that he hadde wered o day,<br> <a name="an_2474"></a> After that tyme he nolde it nevere see.<br> <a name="an_2475"></a> Nettes of gold threed hadde he greet plentee<br> <a name="an_2476"></a> To fisshe in Tybre, whan hym liste pleye.<br> <a name="an_2477"></a> His lustes were al lawe in his decree,<br> <a name="an_2478"></a> For Fortune as his freend hym wolde obeye.<br> <a name="an_2479"></a> He Rome brende for his delicasie;<br> <span class="margnote"><font color="GREEN" size="-1"><a name="an_2480">2480</a></font></span> The senatours he slow upon a day<br> <a name="an_2481"></a> To heere how that men wolde wepe and crie;<br> <a name="an_2482"></a> And slow his brother, and by his suster lay.<br> <a name="an_2483"></a> His mooder made he in pitous array,<br> <a name="an_2484"></a> For he hire wombe slitte to biholde<br> <a name="an_2485"></a> Where he conceyved was -- so weilaway<br> <a name="an_2486"></a> That he so litel of his mooder tolde!<br> <a name="an_2487"></a> No teere out of his eyen for that sighte<br> <a name="an_2488"></a> Ne cam, but seyde, "A fair womman was she!"<br> <a name="an_2489"></a> Greet wonder is how that he koude or myghte<br> <span class="margnote"><font color="GREEN" size="-1"><a name="an_2490">2490</a></font></span> Be domesman of hire dede beautee.<br> <a name="an_2491"></a> The wyn to bryngen hym comanded he,<br> <a name="an_2492"></a> And drank anon -- noon oother wo he made.<br> <a name="an_2493"></a> Whan myght is joyned unto crueltee,<br> <a name="an_2494"></a> Allas, to depe wol the venym wade!<br> <a name="an_2495"></a> In yowthe a maister hadde this emperour<br> <a name="an_2496"></a> To teche hym letterure and curteisye,<br> <a name="an_2497"></a> For of moralitee he was the flour,<br> <a name="an_2498"></a> As in his tyme, but if bookes lye;<br> <a name="an_2499"></a> And whil this maister hadde of hym maistrye,<br> <span class="margnote"><font color="GREEN" size="-1"><a name="an_2500">2500</a></font></span> He maked hym so konnyng and so sowple<br> <a name="an_2501"></a> That longe tyme it was er tirannye<br> <a name="an_2502"></a> Or any vice dorste on hym uncowple.<br> <a name="an_2503"></a> This Seneca, of which that I devyse,<br> <a name="an_2504"></a> By cause Nero hadde of hym swich drede,<br> <a name="an_2505"></a> For he fro vices wolde hym ay chastise<br> <a name="an_2506"></a> Discreetly, as by word and nat by dede --<br> <a name="an_2507"></a> "Sire," wolde he seyn, "an emperour moot nede<br> <a name="an_2508"></a> Be vertuous and hate tirannye --"<br> <a name="an_2509"></a> For which he in a bath made hym to blede<br> <span class="margnote"><font color="GREEN" size="-1"><a name="an_2510">2510</a></font></span> On bothe his armes, til he moste dye.<br> <a name="an_2511"></a> This Nero hadde eek of acustumaunce<br> <a name="an_2512"></a> In youthe agayns his maister for to ryse,<br> <a name="an_2513"></a> Which afterward hym thoughte a greet grevaunce;<br> <a name="an_2514"></a> Therefore he made hym dyen in this wise.<br> <a name="an_2515"></a> But natheless this Seneca the wise<br> <a name="an_2516"></a> Chees in a bath to dye in this manere<br> <a name="an_2517"></a> Rather than han another tormentise;<br> <a name="an_2518"></a> And thus hath Nero slayn his maister deere.<br> <a name="an_2519"></a> Now fil it so that Fortune liste no lenger<br> <span class="margnote"><font color="GREEN" size="-1"><a name="an_2520">2520</a></font></span> The hye pryde of Nero to cherice,<br> <a name="an_2521"></a> For though that he were strong, yet was she strenger.<br> <a name="an_2522"></a> She thoughte thus: "By God! I am to nyce<br> <a name="an_2523"></a> To sette a man that is fulfild of vice<br> <a name="an_2524"></a> In heigh degree, and emperour hym calle.<br> <a name="an_2525"></a> By God, out of his sete I wol hym trice;<br> <a name="an_2526"></a> Whan he leest weneth, sonnest shal he falle."<br> <a name="an_2527"></a> The peple roos upon hym on a nyght<br> <a name="an_2528"></a> For his defaute, and whan he it espied,<br> <a name="an_2529"></a> Out of his dores anon he hath hym dight<br> <span class="margnote"><font color="GREEN" size="-1"><a name="an_2530">2530</a></font></span> Allone, and ther he wende han been allied<br> <a name="an_2531"></a> He knokked faste, and ay the moore he cried<br> <a name="an_2532"></a> The fastere shette they the dores alle.<br> <a name="an_2533"></a> Tho wiste he wel, he hadde himself mysgyed,<br> <a name="an_2534"></a> And wente his wey; no lenger dorste he calle.<br> <a name="an_2535"></a> The peple cried and rombled up and doun,<br> <a name="an_2536"></a> That with his erys herde he how they seyde,<br> <a name="an_2537"></a> "Where is this false tiraunt, this Neroun?"<br> <a name="an_2538"></a> For fere almoost out of his wit he breyde,<br> <a name="an_2539"></a> And to his goddes pitously he preyde<br> <span class="margnote"><font color="GREEN" size="-1"><a name="an_2540">2540</a></font></span> For socour, but it myghte nat bityde.<br> <a name="an_2541"></a> For drede of this hym thoughte that he deyde,<br> <a name="an_2542"></a> And ran into a gardyn hym to hyde.<br> <a name="an_2543"></a> And in this gardyn foond he cherles tweye<br> <a name="an_2544"></a> That seten by a fyr, greet and reed.<br> <a name="an_2545"></a> And to thise cherles two he gan to preye<br> <a name="an_2546"></a> To sleen hym and to girden of his heed,<br> <a name="an_2547"></a> That to his body, whan that he were deed,<br> <a name="an_2548"></a> Were no despit ydoon for his defame.<br> <a name="an_2549"></a> Hymself he slow, he koude no bettre reed,<br> <span class="margnote"><font color="GREEN" size="-1"><a name="an_2550">2550</a></font></span> Of which Fortune lough, and hadde a game.<br> <a name="an_2551"></a> Was nevere capitayn under a kyng<br> <a name="an_2552"></a> That regnes mo putte in subjeccioun,<br> <a name="an_2553"></a> Ne strenger was in feeld of alle thyng,<br> <a name="an_2554"></a> As in his tyme, ne gretter of renoun,<br> <a name="an_2555"></a> Ne moore pompous in heigh presumpcioun<br> <a name="an_2556"></a> Than Oloferne, which Fortune ay kiste<br> <a name="an_2557"></a> So likerously, and ladde hym up and doun<br> <a name="an_2558"></a> Til that his heed was of, er that he wiste.<br> <a name="an_2559"></a> Nat oonly that this world hadde hym in awe<br> <span class="margnote"><font color="GREEN" size="-1"><a name="an_2560">2560</a></font></span> For lesynge of richesse or libertee,<br> <a name="an_2561"></a> But he made every man reneyen his lawe.<br> <a name="an_2562"></a> "Nabugodonosor was god," seyde hee;<br> <a name="an_2563"></a> "Noon oother god sholde adoured bee."<br> <a name="an_2564"></a> Agayns his heeste no wight dorst trespace,<br> <a name="an_2565"></a> Save in Bethulia, a strong citee,<br> <a name="an_2566"></a> Where Eliachim a preest was of that place.<br> <a name="an_2567"></a> But taak kep of the deth of Oloferne:<br> <a name="an_2568"></a> Amydde his hoost he dronke lay a-nyght,<br> <a name="an_2569"></a> Withinne his tente, large as is a berne,<br> <span class="margnote"><font color="GREEN" size="-1"><a name="an_2570">2570</a></font></span> And yet, for al his pompe and al his myght,<br> <a name="an_2571"></a> Judith, a womman, as he lay upright<br> <a name="an_2572"></a> Slepynge, his heed of smoot, and from his tente<br> <a name="an_2573"></a> Ful pryvely she stal from every wight,<br> <a name="an_2574"></a> And with his heed unto hir toun she wente.<br> <a name="an_2575"></a> What nedeth it of kyng Anthiochus<br> <a name="an_2576"></a> To telle his hye roial magestee,<br> <a name="an_2577"></a> His hye pride, his werkes venymus?<br> <a name="an_2578"></a> For swich another was ther noon as he.<br> <a name="an_2579"></a> Rede which that he was in Machabee,<br> <span class="margnote"><font color="GREEN" size="-1"><a name="an_2580">2580</a></font></span> And rede the proude wordes that he seyde,<br> <a name="an_2581"></a> And why he fil fro heigh prosperitee,<br> <a name="an_2582"></a> And in an hill how wrecchedly he deyde.<br> <a name="an_2583"></a> Fortune hym hadde enhaunced so in pride<br> <a name="an_2584"></a> That verraily he wende he myghte attayne<br> <a name="an_2585"></a> Unto the sterres upon every syde,<br> <a name="an_2586"></a> And in balance weyen ech montayne,<br> <a name="an_2587"></a> And alle the floodes of the see restrayne.<br> <a name="an_2588"></a> And Goddes peple hadde he moost in hate;<br> <a name="an_2589"></a> Hem wolde he sleen in torment and in payne,<br> <span class="margnote"><font color="GREEN" size="-1"><a name="an_2590">2590</a></font></span> Wenynge that God ne myghte his pride abate.<br> <a name="an_2591"></a> And for that Nichanore and Thymothee<br> <a name="an_2592"></a> Of Jewes weren venquysshed myghtily,<br> <a name="an_2593"></a> Unto the Jewes swich an hate hadde he<br> <a name="an_2594"></a> That he bad greithen his chaar ful hastily,<br> <a name="an_2595"></a> And swoor, and seyde ful despitously<br> <a name="an_2596"></a> Unto Jerusalem he wolde eftsoone<br> <a name="an_2597"></a> To wreken his ire on it ful cruelly;<br> <a name="an_2598"></a> But of his purpos he was let ful soone.<br> <a name="an_2599"></a> God for his manace hym so soore smoot<br> <span class="margnote"><font color="GREEN" size="-1"><a name="an_2600">2600</a></font></span> With invisible wounde, ay incurable,<br> <a name="an_2601"></a> That in his guttes carf it so and boot<br> <a name="an_2602"></a> That his peynes weren importable.<br> <a name="an_2603"></a> And certeinly the wreche was resonable,<br> <a name="an_2604"></a> For many a mannes guttes dide he peyne.<br> <a name="an_2605"></a> But from his purpos cursed and dampnable,<br> <a name="an_2606"></a> For al his smert, he wolde hym nat restreyne,<br> <a name="an_2607"></a> But bad anon apparaillen his hoost;<br> <a name="an_2608"></a> And sodeynly, er he was of it war,<br> <a name="an_2609"></a> God daunted al his pride and al his boost.<br> <span class="margnote"><font color="GREEN" size="-1"><a name="an_2610">2610</a></font></span> For he so soore fil out of his char<br> <a name="an_2611"></a> That it his limes and his skyn totar,<br> <a name="an_2612"></a> So that he neyther myghte go ne ryde,<br> <a name="an_2613"></a> But in a chayer men aboute hym bar,<br> <a name="an_2614"></a> Al forbrused, bothe bak and syde.<br> <a name="an_2615"></a> The wreche of God hym smoot so cruelly<br> <a name="an_2616"></a> That thurgh his body wikked wormes crepte,<br> <a name="an_2617"></a> And therwithal he stank so horribly<br> <a name="an_2618"></a> That noon of al his meynee that hym kepte,<br> <a name="an_2619"></a> Wheither so he wook or ellis slepte,<br> <span class="margnote"><font color="GREEN" size="-1"><a name="an_2620">2620</a></font></span> Ne myghte noght the stynk of hym endure.<br> <a name="an_2621"></a> In this meschief he wayled and eek wepte,<br> <a name="an_2622"></a> And knew God lord of every creature.<br> <a name="an_2623"></a> To al his hoost and to hymself also<br> <a name="an_2624"></a> Ful wlatsom was the stynk of his careyne;<br> <a name="an_2625"></a> No man ne myghte hym bere to ne fro.<br> <a name="an_2626"></a> And in this stynk and this horrible peyne,<br> <a name="an_2627"></a> He starf ful wrecchedly in a monteyne.<br> <a name="an_2628"></a> Thus hath this robbour and this homycide,<br> <a name="an_2629"></a> That many a man made to wepe and pleyne,<br> <span class="margnote"><font color="GREEN" size="-1"><a name="an_2630">2630</a></font></span> Swich gerdoun as bilongeth unto pryde.<br> <a name="an_2631"></a> The storie of Alisaundre is so commune<br> <a name="an_2632"></a> That every wight that hath discrecioun<br> <a name="an_2633"></a> Hath herd somwhat or al of his fortune.<br> <a name="an_2634"></a> This wyde world, as in conclusioun,<br> <a name="an_2635"></a> He wan by strengthe, or for his hye renoun<br> <a name="an_2636"></a> They weren glad for pees unto hym sende.<br> <a name="an_2637"></a> The pride of man and beest he leyde adoun,<br> <a name="an_2638"></a> Wherso he cam, unto the worldes ende.<br> <a name="an_2639"></a> Comparisoun myghte nevere yet been maked<br> <span class="margnote"><font color="GREEN" size="-1"><a name="an_2640">2640</a></font></span> Bitwixe hym and another conquerour;<br> <a name="an_2641"></a> For al this world for drede of hym hath quaked.<br> <a name="an_2642"></a> He was of knyghthod and of fredom flour;<br> <a name="an_2643"></a> Fortune hym made the heir of hire honour.<br> <a name="an_2644"></a> Save wyn and wommen, no thing myghte aswage<br> <a name="an_2645"></a> His hye entente in armes and labour,<br> <a name="an_2646"></a> So was he ful of leonyn corage.<br> <a name="an_2647"></a> What pris were it to hym, though I yow tolde<br> <a name="an_2648"></a> Of Darius, and an hundred thousand mo<br> <a name="an_2649"></a> Of kynges, princes, dukes, erles bolde<br> <span class="margnote"><font color="GREEN" size="-1"><a name="an_2650">2650</a></font></span> Whiche he conquered, and broghte hem into wo?<br> <a name="an_2651"></a> I seye, as fer as man may ryde or go,<br> <a name="an_2652"></a> The world was his -- what sholde I moore devyse?<br> <a name="an_2653"></a> For though I write or tolde yow everemo<br> <a name="an_2654"></a> Of his knyghthod, it myghte nat suffise.<br> <a name="an_2655"></a> Twelf yeer he regned, as seith Machabee.<br> <a name="an_2656"></a> Philippes sone of Macidoyne he was,<br> <a name="an_2657"></a> That first was kyng in Grece the contree.<br> <a name="an_2658"></a> O worthy, gentil Alisandre, allas,<br> <a name="an_2659"></a> That evere sholde fallen swich a cas!<br> <span class="margnote"><font color="GREEN" size="-1"><a name="an_2660">2660</a></font></span> Empoysoned of thyn owene folk thou weere;<br> <a name="an_2661"></a> Thy sys Fortune hath turned into aas,<br> <a name="an_2662"></a> And for thee ne weep she never a teere.<br> <a name="an_2663"></a> Who shal me yeven teeris to compleyne<br> <a name="an_2664"></a> The deeth of gentillesse and of franchise,<br> <a name="an_2665"></a> That al the world weelded in his demeyne,<br> <a name="an_2666"></a> And yet hym thoughte it myghte nat suffise?<br> <a name="an_2667"></a> So ful was his corage of heigh emprise.<br> <a name="an_2668"></a> Allas, who shal me helpe to endite<br> <a name="an_2669"></a> False Fortune, and poyson to despise,<br> <span class="margnote"><font color="GREEN" size="-1"><a name="an_2670">2670</a></font></span> The whiche two of al this wo I wyte?<br> <a name="an_2671"></a> By wisedom, manhede, and by greet labour,<br> <a name="an_2672"></a> From humble bed to roial magestee<br> <a name="an_2673"></a> Up roos he Julius, the conquerour,<br> <a name="an_2674"></a> That wan al th' occident by land and see,<br> <a name="an_2675"></a> By strengthe of hand, or elles by tretee,<br> <a name="an_2676"></a> And unto Rome made hem tributarie;<br> <a name="an_2677"></a> And sitthe of Rome the emperour was he<br> <a name="an_2678"></a> Til that Fortune weex his adversarie.<br> <a name="an_2679"></a> O myghty Cesar, that in Thessalie<br> <span class="margnote"><font color="GREEN" size="-1"><a name="an_2680">2680</a></font></span> Agayn Pompeus, fader thyn in lawe,<br> <a name="an_2681"></a> That of the orient hadde al the chivalrie<br> <a name="an_2682"></a> As fer as that the day bigynneth dawe,<br> <a name="an_2683"></a> Thou thurgh thy knyghthod hast hem take and slawe,<br> <a name="an_2684"></a> Save fewe folk that with Pompeus fledde,<br> <a name="an_2685"></a> Thurgh which thou puttest al th' orient in awe.<br> <a name="an_2686"></a> Thanke Fortune, that so wel thee spedde!<br> <a name="an_2687"></a> But now a litel while I wol biwaille<br> <a name="an_2688"></a> This Pompeus, this noble governour<br> <a name="an_2689"></a> Of Rome, which that fleigh at this bataille.<br> <span class="margnote"><font color="GREEN" size="-1"><a name="an_2690">2690</a></font></span> I seye, oon of his men, a fals traitour,<br> <a name="an_2691"></a> His heed of smoot, to wynnen hym favour<br> <a name="an_2692"></a> Of Julius, and hym the heed he broghte.<br> <a name="an_2693"></a> Allas, Pompeye, of th' orient conquerour,<br> <a name="an_2694"></a> That Fortune unto swich a fyn thee broghte!<br> <a name="an_2695"></a> To Rome agayn repaireth Julius<br> <a name="an_2696"></a> With his triumphe, lauriat ful hye;<br> <a name="an_2697"></a> But on a tyme Brutus Cassius,<br> <a name="an_2698"></a> That evere hadde of his hye estaat envye,<br> <a name="an_2699"></a> Ful prively hath maad conspiracye<br> <span class="margnote"><font color="GREEN" size="-1"><a name="an_2700">2700</a></font></span> Agayns this Julius in subtil wise,<br> <a name="an_2701"></a> And caste the place in which he sholde dye<br> <a name="an_2702"></a> With boydekyns, as I shal yow devyse.<br> <a name="an_2703"></a> This Julius to the Capitolie wente<br> <a name="an_2704"></a> Upon a day, as he was wont to goon,<br> <a name="an_2705"></a> And in the Capitolie anon hym hente<br> <a name="an_2706"></a> This false Brutus and his othere foon,<br> <a name="an_2707"></a> And stiked hym with boydekyns anoon<br> <a name="an_2708"></a> With many a wounde, and thus they lete hym lye;<br> <a name="an_2709"></a> But nevere gronte he at no strook but oon,<br> <span class="margnote"><font color="GREEN" size="-1"><a name="an_2710">2710</a></font></span> Or elles at two, but if his storie lye.<br> <a name="an_2711"></a> So manly was this Julius of herte,<br> <a name="an_2712"></a> And so wel lovede estaatly honestee,<br> <a name="an_2713"></a> That though his deedly woundes soore smerte,<br> <a name="an_2714"></a> His mantel over his hypes caste he,<br> <a name="an_2715"></a> For no man sholde seen his privetee;<br> <a name="an_2716"></a> And as he lay of diyng in a traunce,<br> <a name="an_2717"></a> And wiste verraily that deed was hee,<br> <a name="an_2718"></a> Of honestee yet hadde he remembraunce.<br> <a name="an_2719"></a> Lucan, to thee this storie I recomende,<br> <span class="margnote"><font color="GREEN" size="-1"><a name="an_2720">2720</a></font></span> And to Swetoun, and to Valerius also,<br> <a name="an_2721"></a> That of this storie writen word and ende,<br> <a name="an_2722"></a> How that to thise grete conqueroures two<br> <a name="an_2723"></a> Fortune was first freend, and sitthe foo.<br> <a name="an_2724"></a> No man ne truste upon hire favour longe,<br> <a name="an_2725"></a> But have hire in awayt for everemoo;<br> <a name="an_2726"></a> Witnesse on alle thise conqueroures stronge.<br> <a name="an_2727"></a> This riche Cresus, whilom kyng of Lyde,<br> <a name="an_2728"></a> Of which Cresus Cirus soore hym dradde,<br> <a name="an_2729"></a> Yet was he caught amyddes al his pryde,<br> <span class="margnote"><font color="GREEN" size="-1"><a name="an_2730">2730</a></font></span> And to be brent men to the fyr hym ladde.<br> <a name="an_2731"></a> But swich a reyn doun fro the welkne shadde<br> <a name="an_2732"></a> That slow the fyr, and made hym to escape;<br> <a name="an_2733"></a> But to be war no grace yet he hadde,<br> <a name="an_2734"></a> Til Fortune on the galwes made hym gape.<br> <a name="an_2735"></a> Whanne he escaped was, he kan nat stente<br> <a name="an_2736"></a> For to bigynne a newe werre agayn.<br> <a name="an_2737"></a> He wende wel, for that Fortune hym sente<br> <a name="an_2738"></a> Swich hap that he escaped thurgh the rayn,<br> <a name="an_2739"></a> That of his foos he myghte nat be slayn;<br> <span class="margnote"><font color="GREEN" size="-1"><a name="an_2740">2740</a></font></span> And eek a sweven upon a nyght he mette,<br> <a name="an_2741"></a> Of which he was so proud and eek so fayn<br> <a name="an_2742"></a> That in vengeance he al his herte sette.<br> <a name="an_2743"></a> Upon a tree he was, as that hym thoughte,<br> <a name="an_2744"></a> Ther Juppiter hym wessh, bothe bak and syde,<br> <a name="an_2745"></a> And Phebus eek a fair towaille hym broughte<br> <a name="an_2746"></a> To dryen hym with; and therfore wax his pryde,<br> <a name="an_2747"></a> And to his doghter, that stood hym bisyde,<br> <a name="an_2748"></a> Which that he knew in heigh sentence habounde,<br> <a name="an_2749"></a> He bad hire telle hym what it signyfyde,<br> <span class="margnote"><font color="GREEN" size="-1"><a name="an_2750">2750</a></font></span> And she his dreem bigan right thus expounde:<br> <a name="an_2751"></a> "The tree," quod she, "the galwes is to meene,<br> <a name="an_2752"></a> And Juppiter bitokneth snow and reyn,<br> <a name="an_2753"></a> And Phebus, with his towaille so clene,<br> <a name="an_2754"></a> Tho been the sonne stremes for to seyn.<br> <a name="an_2755"></a> Thou shalt anhanged be, fader, certeyn;<br> <a name="an_2756"></a> Reyn shal thee wasshe, and sonne shal thee drye."<br> <a name="an_2757"></a> Thus warned hym ful plat and ek ful pleyn<br> <a name="an_2758"></a> His doghter, which that called was Phanye.<br> <a name="an_2759"></a> Anhanged was Cresus, the proude kyng;<br> <span class="margnote"><font color="GREEN" size="-1"><a name="an_2760">2760</a></font></span> His roial trone myghte hym nat availle.<br> <a name="an_2761"></a> Tragedies noon oother maner thyng<br> <a name="an_2762"></a> Ne kan in syngyng crie ne biwaille<br> <a name="an_2763"></a> But that Fortune alwey wole assaille<br> <a name="an_2764"></a> With unwar strook the regnes that been proude;<br> <a name="an_2765"></a> For whan men trusteth hire, thanne wol she faille,<br> <a name="an_2766"></a> And covere hire brighte face with a clowde.<br>  
 <p></p><hr>
 <center>
 <a href="mect37.htm">Next: The Nun's Priest's Prologue</a></center>
 </body>