<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Legends and Sagas</a> 
 <a href="../index.htm">England</a> 
 <a href="index.htm">Index</a> 
 <a href="mect33.htm">Previous</a> 
 <a href="mect35.htm">Next</a> 
 </center>
 <hr>
 <p align="CENTER"><font size="-1" color="GREEN"><a href="index.htm"><img src="img/tease.jpg"></a><br><i>The Canterbury Tales and Other Works of Chaucer (Middle English)</i>, by Geoffery Chaucer, [14th cent.], at sacred-texts.com</font></p><hr> <h4 align="center">The Canterbury Tales</h4> <h3 align="center">The Tale of Melibee</h3> <a name="an_967"></a> A yong man called Melibeus, myghty and riche, bigat upon his wyf, that called was Prudence,<br> <a name="an_967A"></a> a doghter which that called was Sophie.<br> <a name="an_968"></a> Upon a day bifel that he for his desport is went into the feeldes hym to pleye.<br> <a name="an_969"></a> His wyf and eek his doghter hath he left inwith his hous, of which the dores weren faste yshette.<br> <span class="margnote"><font color="GREEN" size="-1"><a name="an_970">970</a></font></span> Thre of his olde foes han it espyed, and setten laddres to the walles of his hous,<br> <span class="margnote"><font color="GREEN" size="-1"><a name="an_970A">970A</a></font></span> and by wyndowes been entred,<br> <a name="an_971"></a> and betten his wyf, and wounded his doghter with fyve mortal woundes in fyve sondry places --<br> <a name="an_972"></a> this is to seyn, in hir feet, in hire handes, in hir erys, in hir nose,<br> <a name="an_972A"></a> and in hire mouth -- and leften hire for deed, and wenten awey.<br> <a name="an_973"></a> Whan Melibeus retourned was into his hous, and saugh al this meschief, he,<br> <a name="an_973A"></a> lyk a mad man rentynge his clothes, gan to wepe and crie.<br> <a name="an_974"></a> Prudence, his wyf, as ferforth as she dorste, bisoghte hym of his wepyng for to stynte,<br> <a name="an_975"></a> but nat forthy he gan to crie and wepen evere lenger the moore.<br> <a name="an_976"></a> This noble wyf Prudence remembred hire upon the sentence of Ovide, in his book<br> <a name="an_976A"></a> that cleped is the Remedie of Love, where as he seith,<br> <a name="an_977"></a> "He is a fool that destourbeth the mooder to wepen in the deeth of hire child<br> <a name="an_977A"></a> til she have wept hir fille as for a certein tyme,<br> <a name="an_978"></a> and thanne shal man doon his diligence with amyable wordes hire to reconforte,<br> <a name="an_978A"></a> and preyen hire of hir wepyng for to stynte."<br> <a name="an_979"></a> For which resoun this noble wyf Prudence suffred hir housbonde<br> <a name="an_979A"></a> for to wepe and crie as for a certein space,<br> <span class="margnote"><font color="GREEN" size="-1"><a name="an_980">980</a></font></span> and whan she saugh hir tyme, she seyde hym in this wise:<br> <span class="margnote"><font color="GREEN" size="-1"><a name="an_980A">980A</a></font></span> "Allas, my lord," quod she, "why make ye youreself for to be lyk a fool?<br> <a name="an_981"></a> For sothe it aperteneth nat to a wys man to maken swich a sorwe.<br> <a name="an_982"></a> Youre doghter, with the grace of God, shal warisshe and escape.<br> <a name="an_983"></a> And, al were it so that she right now were deed,<br> <a name="an_983A"></a> ye ne oughte nat, as for hir deeth, youreself to destroye.<br> <a name="an_984"></a> Senek seith: `The wise man shal nat take to greet disconfort for the deeth of his children,<br> <a name="an_985"></a> but, certes, he sholde suffren it in pacience<br> <a name="an_985A"></a> as wel as he abideth the deeth of his owene propre persone.'"<br> <a name="an_986"></a> This Melibeus answerde anon and seyde, "What man," quod he, "sholde of his wepyng stente<br> <a name="an_986A"></a> that hath so greet a cause for to wepe?<br> <a name="an_987"></a> Jhesu Crist, oure Lord, hymself wepte for the deeth of Lazarus hys freend."<br> <a name="an_988"></a> Prudence answerde: "Certes, wel I woot attempree wepyng is no thyng deffended to hym that sorweful is,<br> <a name="an_988A"></a> amonges folk in sorwe, but it is rather graunted hym to wepe.<br> <a name="an_989"></a> The Apostle Paul unto the Romayns writeth, `Man shal rejoyse<br> <a name="an_989A"></a> with hem that maken joye and wepen with swich folk as wepen.'<br> <span class="margnote"><font color="GREEN" size="-1"><a name="an_990">990</a></font></span> But though attempree wepyng be ygraunted, outrageous wepyng certes is deffended.<br> <a name="an_991"></a> Mesure of wepyng sholde be considered after the loore that techeth us Senek:<br> <a name="an_992"></a> `Whan that thy frend is deed,' quod he, `lat nat thyne eyen to moyste been of teeris,<br> <a name="an_992A"></a> ne to muche drye; although the teeris come to thyne eyen, lat hem nat falle;<br> <a name="an_993"></a> and whan thou hast forgoon thy freend, do diligence to gete another freend;<br> <a name="an_993A"></a> and this is moore wysdom than for to wepe for thy freend<br> <a name="an_993B"></a> which that thou hast lorn, for therinne is no boote.'<br> <a name="an_994"></a> And therfore, if ye governe yow by sapience, put awey sorwe out of youre herte.<br> <a name="an_995"></a> Remembre yow that Jhesus Syrak seith, `A man that is joyous and glad in herte,<br> <a name="an_995A"></a> it hym conserveth florissynge in his age; but soothly sorweful herte maketh his bones drye.'<br> <a name="an_996"></a> He seith eek thus, that sorwe in herte sleeth ful many a man.<br> <a name="an_997"></a> Salomon seith that right as motthes in the shepes flees anoyeth to the clothes,<br> <a name="an_997A"></a> and the smale wormes to the tree, right so anoyeth sorwe to the herte.<br> <a name="an_998"></a> Wherfore us oghte, as wel in the deeth of oure children<br> <a name="an_998A"></a> as in the los of oure othere goodes temporels, have pacience.<br> <a name="an_999"></a> Remembre yow upon the pacient Job. Whan he hadde lost his children and his temporeel substance,<br> <a name="an_999A"></a> and in his body endured and receyved ful many a grevous tribulacion, yet seyde he thus:<br> <span class="margnote"><font color="GREEN" size="-1"><a name="an_1000">1000</a></font></span> `Oure Lord hath yeve it me; oure Lord hath biraft it me; right as oure Lord hath wold,<br> <span class="margnote"><font color="GREEN" size="-1"><a name="an_1000A">1000A</a></font></span> right so it is doon; blessed be the name of oure Lord!'"<br> <a name="an_1001"></a> To thise forseide thynges answerde Melibeus unto his wyf Prudence: "Alle thy wordes," quod he,<br> <a name="an_1001A"></a> "been sothe and therto profitable, but trewely myn herte is troubled with this sorwe<br> <a name="an_1001B"></a> so grevously that I noot what to doone."<br> <a name="an_1002"></a> "Lat calle," quod Prudence, "thy trewe freendes alle and thy lynage whiche that been wise. Telleth youre cas,<br> <a name="an_1002A"></a> and herkneth what they seye in conseillyng, and yow governe after hire sentence.<br> <a name="an_1003"></a> Salomon seith, `Werk alle thy thynges by conseil, and thou shalt never repente.'"<br> <a name="an_1004"></a> Thanne, by the conseil of his wyf Prudence, this Melibeus leet callen a greet congregacion of folk,<br> <a name="an_1005"></a> as surgiens, phisiciens, olde folk and yonge, and somme of his olde enemys reconsiled<br> <a name="an_1005A"></a> as by hir semblaunt to his love and into his grace;<br> <a name="an_1006"></a> and therwithal ther coomen somme of his neighebores that diden hym reverence<br> <a name="an_1006A"></a> moore for drede than for love, as it happeth ofte.<br> <a name="an_1007"></a> Ther coomen also ful many subtille flatereres and wise advocatz lerned in the lawe.<br> <a name="an_1008"></a> And whan this folk togidre assembled weren, this Melibeus in sorweful wise shewed hem his cas.<br> <a name="an_1009"></a> And by the manere of his speche it semed that in herte he baar a crueel ire,<br> <a name="an_1009A"></a> redy to doon vengeaunce upon his foes, and sodeynly desired that the werre sholde bigynne;<br> <span class="margnote"><font color="GREEN" size="-1"><a name="an_1010">1010</a></font></span> but nathelees, yet axed he hire conseil upon this matiere.<br> <a name="an_1011"></a> A surgien, by licence and assent of swiche as weren wise, up roos<br> <a name="an_1011A"></a> and to Melibeus seyde as ye may heere:<br> <a name="an_1012"></a> "Sire," quod he, "as to us surgiens aperteneth that we do to every wight the beste that we kan,<br> <a name="an_1012A"></a> where as we been withholde, and to oure pacientz that we do no damage,<br> <a name="an_1013"></a> wherfore it happeth many tyme and ofte that whan twey men han everich wounded oother,<br> <a name="an_1013A"></a> oon same surgien heeleth hem bothe;<br> <a name="an_1014"></a> wherfore unto oure art it is nat pertinent to norice werre ne parties to supporte.<br> <a name="an_1015"></a> But certes, as to the warisshynge of youre doghter, al be it so that she perilously be wounded,<br> <a name="an_1015A"></a> we shullen do so ententif bisynesse fro day to nyght that with the grace of God<br> <a name="an_1015B"></a> she shal be hool and sound as soone as is possible."<br> <a name="an_1016"></a> Almoost right in the same wise the phisiciens answerden, save that they seyden a fewe woordes moore:<br> <a name="an_1017"></a> that right as maladies been cured by hir contraries, right so shul men warisshe werre by vengeaunce.<br> <a name="an_1018"></a> His neighebores ful of envye, his feyned freendes that semeden reconsiled, and his flatereres<br> <a name="an_1019"></a> maden semblant of wepyng, and empeireden and agreggeden muchel of this matiere<br> <a name="an_1019A"></a> in preisynge greetly Melibee of myght, of power, of richesse, and of freendes, despisynge the power of his adversaries,<br> <span class="margnote"><font color="GREEN" size="-1"><a name="an_1020">1020</a></font></span> and seiden outrely that he anon sholde wreken hym on his foes and bigynne werre.<br> <a name="an_1021"></a> Up roos thanne an advocat that was wys,<br> <a name="an_1021A"></a> by leve and by conseil of othere that were wise, and seide:<br> <a name="an_1022"></a> "Lordynges, the nede for which we been assembled in this place<br> <a name="an_1022A"></a> is a ful hevy thyng and an heigh matiere,<br> <a name="an_1023"></a> by cause of the wrong and of the wikkednesse that hath be doon,<br> <a name="an_1023A"></a> and eek by resoun of the grete damages that in tyme comynge<br> <a name="an_1023B"></a> been possible to fallen for this same cause,<br> <a name="an_1024"></a> and eek by resoun of the grete richesse and power of the parties bothe,<br> <a name="an_1025"></a> for the whiche resouns it were a ful greet peril to erren in this matiere.<br> <a name="an_1026"></a> Wherfore, Melibeus, this is oure sentence: we conseille yow aboven alle thyng that right anon thou do thy diligence<br> <a name="an_1026A"></a> in kepynge of thy propre persone in swich a wise<br> <a name="an_1026B"></a> that thou ne wante noon espie ne wacche thy persone for to save.<br> <a name="an_1027"></a> And after that, we conseille that in thyn hous thou sette sufficeant garnisoun<br> <a name="an_1027A"></a> so that they may as wel thy body as thyn hous defende.<br> <a name="an_1028"></a> But certes, for to moeve werre, ne sodeynly for to doon vengeaunce, we may nat demen<br> <a name="an_1028A"></a> in so litel tyme that it were profitable.<br> <a name="an_1029"></a> Wherfore we axen leyser and espace to have deliberacion in this cas to deme.<br> <span class="margnote"><font color="GREEN" size="-1"><a name="an_1030">1030</a></font></span> For the commune proverbe seith thus: `He that soone deemeth, soone shal repente.'<br> <a name="an_1031"></a> And eek men seyn that thilke juge is wys that soone understondeth a matiere and juggeth by leyser;<br> <a name="an_1032"></a> for al be it so that alle tariyng be anoyful,<br> <a name="an_1032A"></a> algates it is nat to repreve in yevynge of juggement ne in vengeance takyng,<br> <a name="an_1032B"></a> whan it is sufficeant and resonable.<br> <a name="an_1033"></a> And that shewed oure Lord Jhesu Crist by ensample, for whan that the womman that was taken in avowtrie<br> <a name="an_1033A"></a> was broght in his presence to knowen what sholde be doon with hire persone, al be it so that he wiste wel hymself what<br> <a name="an_1033B"></a> that he wolde answere, yet ne wolde he nat answere sodeynly,<br> <a name="an_1033C"></a> but he wolde have deliberacion, and in the ground he wroot twies.<br> <a name="an_1034"></a> And by thise causes we axen deliberacioun, and we shal thanne, by the grace of God, conseille thee<br> <a name="an_1034A"></a> thyng that shal be profitable."<br> <a name="an_1035"></a> Up stirten thanne the yonge folk atones, and the mooste partie of that compaignye han scorned this olde wise<br> <a name="an_1035A"></a> man, and bigonnen to make noyse, and seyden that<br> <a name="an_1036"></a> right so as whil that iren is hoot men sholden smyte,<br> <a name="an_1036A"></a> right so men sholde wreken hir wronges whil that they been fresshe and newe;<br> <a name="an_1036B"></a> and with loud voys they criden "Werre! Werre!"<br> <a name="an_1037"></a> Up roos tho oon of thise olde wise, and with his hand made contenaunce that<br> <a name="an_1037A"></a> men sholde holden hem stille and yeven hym audience.<br> <a name="an_1038"></a> "Lordynges," quod he, "ther is ful many a man that crieth `Werre, werre!'<br> <a name="an_1038A"></a> that woot ful litel what werre amounteth.<br> <a name="an_1039"></a> Werre at his bigynnyng hath so greet an entryng and so large that every wight may entre<br> <a name="an_1039A"></a> whan hym liketh and lightly fynde werre;<br> <span class="margnote"><font color="GREEN" size="-1"><a name="an_1040">1040</a></font></span> but certes what ende that shal therof bifalle, it is nat light to knowe.<br> <a name="an_1041"></a> For soothly, whan that werre is ones bigonne, ther is ful many a child unborn of his mooder<br> <a name="an_1041A"></a> that shal sterve yong by cause of thilke werre, or elles lyve in sorwe and dye in wrecchednesse.<br> <a name="an_1042"></a> And therfore, er that any werre bigynne, men moste have greet conseil and greet deliberacion."<br> <a name="an_1043"></a> And whan this olde man wende to enforcen his tale by resons, wel ny alle atones bigonne they<br> <a name="an_1043A"></a> to rise for to breken his tale, and beden hym ful ofte his wordes for to abregge.<br> <a name="an_1044"></a> For soothly, he that precheth to hem that listen nat heeren his wordes, his sermon hem anoieth.<br> <a name="an_1045"></a> For Jhesus Syrak seith that "musik in wepynge is a noyous thyng"; this is to seyn:<br> <a name="an_1045A"></a> as muche availleth to speken bifore folk to which his speche anoyeth<br> <a name="an_1045B"></a> as it is to synge biforn hym that wepeth.<br> <a name="an_1046"></a> And whan this wise man saugh that hym wanted audience, al shamefast he sette hym doun agayn.<br> <a name="an_1047"></a> For Salomon seith: "Ther as thou ne mayst have noon audience, enforce thee nat to speke."<br> <a name="an_1048"></a> "I see wel," quod this wise man, "that the commune proverbe is sooth, that<br> <a name="an_1048A"></a> `good conseil wanteth whan it is moost nede.'"<br> <a name="an_1049"></a> Yet hadde this Melibeus in his conseil many folk that prively in his eere conseilled hym certeyn thyng,<br> <a name="an_1049A"></a> and conseilled hym the contrarie in general audience.<br> <span class="margnote"><font color="GREEN" size="-1"><a name="an_1050">1050</a></font></span> Whan Melibeus hadde herd that the gretteste partie of his conseil weren accorded that he sholde maken werre,<br> <span class="margnote"><font color="GREEN" size="-1"><a name="an_1050A">1050A</a></font></span> anoon he consented to hir conseillyng and fully affermed hire sentence.<br> <a name="an_1051"></a> Thanne dame Prudence, whan that she saugh how that hir housbonde shoop hym for to wreken hym on his<br> <a name="an_1051A"></a> foes and to bigynne werre, she in ful humble wise, whan she saugh hir tyme, seide to hym thise wordes:<br> <a name="an_1052"></a> "My lord," quod she, "I yow biseche, as hertely as I dar and kan,<br> <a name="an_1052A"></a> ne haste yow nat to faste and, for alle gerdons, as yeveth me audience.<br> <a name="an_1053"></a> For Piers Alfonce seith, `Whoso that dooth to thee oother good or harm, haste thee nat to quiten it,<br> <a name="an_1053A"></a> for in this wise thy freend wole abyde and thyn enemy shal the lenger lyve in drede.'<br> <a name="an_1054"></a> The proverbe seith, `He hasteth wel that wisely kan abyde,' and `in wikked haste is no profit.'"<br> <a name="an_1055"></a> This Melibee answerde unto his wyf Prudence: "I purpose nat," quod he, "to werke by thy conseil,<br> <a name="an_1055A"></a> for many causes and resouns. For certes, every wight wolde holde me thanne a fool;<br> <a name="an_1056"></a> this is to seyn, if I, for thy conseillyng, wolde chaungen<br> <a name="an_1056A"></a> thynges that been ordeyned and affermed by so manye wyse.<br> <a name="an_1057"></a> Secoundely, I seye that alle wommen been wikke, and noon good of hem alle.<br> <a name="an_1057A"></a> For `of a thousand men,' seith Salomon, `I foond o good man, but certes,<br> <a name="an_1057B"></a> of alle wommen, good womman foond I nevere.'<br> <a name="an_1058"></a> And also, certes, if I governed me by thy conseil,<br> <a name="an_1058A"></a> it sholde seme that I hadde yeve to thee over me the maistrie,<br> <a name="an_1058B"></a> and God forbede that it so weere!<br> <a name="an_1059"></a> For Jhesus Syrak seith that `if the wyf have maistrie, she is contrarious to hir housbonde.'<br> <span class="margnote"><font color="GREEN" size="-1"><a name="an_1060">1060</a></font></span> And Salomon seith: `Nevere in thy lyf to thy wyf, ne to thy child, ne to thy freend<br> <span class="margnote"><font color="GREEN" size="-1"><a name="an_1060A">1060A</a></font></span> ne yeve no power over thyself, for bettre it were that thy children<br> <span class="margnote"><font color="GREEN" size="-1"><a name="an_1060B">1060B</a></font></span> aske of thy persone thynges that hem nedeth than thou see thyself<br> <span class="margnote"><font color="GREEN" size="-1"><a name="an_1060C">1060C</a></font></span> in the handes of thy children.'<br> <a name="an_1061"></a> And also if I wolde werke by thy conseillyng, certes, my conseil moste som tyme be secree,<br> <a name="an_1061A"></a> til it were tyme that it moste be knowe, and this ne may noght be.<br> <a name="an_1064"></a> Whanne dame Prudence, ful debonairly and with greet pacience, hadde herd al that hir housbonde liked for to seye,<br> <a name="an_1064A"></a> thanne axed she of hym licence for to speke, and seyde in this wise:<br> <a name="an_1065"></a> "My lord," quod she, "as to youre firste resoun, certes it may lightly been answered. For I seye that<br> <a name="an_1065A"></a> it is no folie to chaunge conseil whan the thyng is chaunged,<br> <a name="an_1065B"></a> or elles whan the thyng semeth ootherweyes than it was biforn.<br> <a name="an_1066"></a> And mooreover, I seye that though ye han sworn and bihight to perfourne youre emprise, and nathelees ye weyve<br> <a name="an_1066A"></a> to perfourne thilke same emprise by juste cause, men sholde nat seyn therfore that ye were a liere ne forsworn.<br> <a name="an_1067"></a> For the book seith that `the wise man maketh no lesyng whan he turneth his corage to the bettre.'<br> <a name="an_1068"></a> And al be it so that youre emprise be establissed and ordeyned by greet multitude of folk,<br> <a name="an_1068A"></a> yet thar ye nat accomplice thilke ordinaunce but yow like.<br> <a name="an_1069"></a> For the trouthe of thynges and the profit been rather founden in fewe folk that been wise and<br> <a name="an_1069A"></a> ful of resoun than by greet multitude of folk ther every man crieth and clatereth what that hym liketh.<br> <a name="an_1069B"></a> Soothly swich multitude is nat honest.<br> <span class="margnote"><font color="GREEN" size="-1"><a name="an_1070">1070</a></font></span> And as to the seconde resoun, where as ye seyn that alle wommen been wikke;<br> <span class="margnote"><font color="GREEN" size="-1"><a name="an_1070A">1070A</a></font></span> save youre grace, certes ye despisen alle wommen in this wyse, and<br> <span class="margnote"><font color="GREEN" size="-1"><a name="an_1070B">1070B</a></font></span> `he that al despiseth, al displeseth,' as seith the book.<br> <a name="an_1071"></a> And Senec seith that `whoso wole have sapience shal no man dispreyse,<br> <a name="an_1071A"></a> but he shal gladly techen the science that he kan withouten presumpcion or pride;<br> <a name="an_1072"></a> and swiche thynges as he noght ne kan, he shal nat been ashamed to lerne hem,<br> <a name="an_1072A"></a> and enquere of lasse folk than hymself.'<br> <a name="an_1073"></a> And, sire, that ther hath been many a good womman may lightly be preved.<br> <a name="an_1074"></a> For certes, sire, oure Lord Jhesu Crist wolde nevere have descended to be born of a womman,<br> <a name="an_1074A"></a> if alle wommen hadden been wikke.<br> <a name="an_1075"></a> And after that, for the grete bountee that is in wommen,<br> <a name="an_1075A"></a> oure Lord Jhesu Crist, whan he was risen fro deeth to lyve,<br> <a name="an_1075B"></a> appeered rather to a womman than to his Apostles.<br> <a name="an_1076"></a> And though that Salomon seith that he ne foond nevere womman good,<br> <a name="an_1076A"></a> it folweth nat therfore that alle wommen ben wikke.<br> <a name="an_1077"></a> For though that he ne foond no good womman, certes,<br> <a name="an_1077A"></a> many another man hath founden many a womman ful good and trewe.<br> <a name="an_1078"></a> Or elles, per aventure, the entente of Salomon was this:<br> <a name="an_1078A"></a> that, as in sovereyn bounte, he foond no womman --<br> <a name="an_1079"></a> this is to seyn, that ther is no wight that hath sovereyn bountee save God allone,<br> <a name="an_1079A"></a> as he hymself recordeth in hys Evaungelie.<br> <span class="margnote"><font color="GREEN" size="-1"><a name="an_1080">1080</a></font></span> For ther nys no creature so good that hym ne wanteth<br> <span class="margnote"><font color="GREEN" size="-1"><a name="an_1080A">1080A</a></font></span> somwhat of the perfeccioun of God, that is his makere.<br> <a name="an_1081"></a> Youre thridde reson is this: ye seyn that if ye governe yow by my conseil,<br> <a name="an_1081A"></a> it sholde seme that ye hadde yeve me the maistrie and the lordshipe over youre persone.<br> <a name="an_1082"></a> Sire, save youre grace, it is nat so. For if it so were that no man sholde be conseilled<br> <a name="an_1082A"></a> but oonly of hem that hadden lordshipe and maistrie of his persone, men wolden nat be conseilled so ofte.<br> <a name="an_1083"></a> For soothly thilke man that asketh conseil of a purpos, yet hath he free choys<br> <a name="an_1083A"></a> wheither he wole werke by that conseil or noon.<br> <a name="an_1084"></a> And as to youre fourthe resoun, ther ye seyn that the janglerie of wommen kan hyde thynges that they<br> <a name="an_1084A"></a> wot noght, as who seith that a womman kan nat hyde that she woot;<br> <a name="an_1085"></a> sire, thise wordes been understonde of wommen that been jangleresses and wikked;<br> <a name="an_1086"></a> of whiche wommen men seyn that thre thynges dryven a man out of his hous --<br> <a name="an_1086A"></a> that is to seyn, smoke, droppyng of reyn, and wikked wyves;<br> <a name="an_1087"></a> and of swiche wommen seith Salomon that<br> <a name="an_1087A"></a> `it were bettre dwelle in desert than with a womman that is riotous.'<br> <a name="an_1088"></a> And sire, by youre leve, that am nat I,<br> <a name="an_1089"></a> for ye han ful ofte assayed my grete silence and my grete pacience, and eek how wel that<br> <a name="an_1089A"></a> I kan hyde and hele thynges that men oghte secreely to hyde.<br> <span class="margnote"><font color="GREEN" size="-1"><a name="an_1090">1090</a></font></span> And soothly, as to youre fifthe resoun, where as ye seyn that in wikked conseil wommen venquisshe men,<br> <span class="margnote"><font color="GREEN" size="-1"><a name="an_1090A">1090A</a></font></span> God woot, thilke resoun stant heere in no stede.<br> <a name="an_1091"></a> For understoond now, ye asken conseil to do wikkednesse;<br> <a name="an_1092"></a> and if ye wole werken wikkednesse, and youre wif restreyneth thilke wikked purpos,<br> <a name="an_1092A"></a> and overcometh yow by reson and by good conseil,<br> <a name="an_1093"></a> certes youre wyf oghte rather to be preised than yblamed.<br> <a name="an_1094"></a> Thus sholde ye understonde the philosophre that seith, `In wikked conseil wommen venquisshen hir housbondes.'<br> <a name="an_1095"></a> And ther as ye blamen alle wommen and hir resouns, I shal shewe yow by manye ensamples that<br> <a name="an_1095A"></a> many a womman hath ben ful good, and yet been, and hir conseils ful hoolsome and profitable.<br> <a name="an_1096"></a> Eek som men han seyd that the conseillynge of wommen<br> <a name="an_1096A"></a> is outher to deere or elles to litel of pris.<br> <a name="an_1097"></a> But al be it so that ful many a womman is badde and hir conseil vile and noght worth,<br> <a name="an_1097A"></a> yet han men founde ful many a good womman, and ful discret and wis in conseillynge.<br> <a name="an_1098"></a> Loo, Jacob by good conseil of his mooder Rebekka wan the benysoun of Ysaak his fader<br> <a name="an_1098A"></a> and the lordshipe over alle his bretheren.<br> <a name="an_1099"></a> Judith by hire good conseil delivered the citee of Bethulie, in which she dwelled,<br> <a name="an_1099A"></a> out of the handes of Olofernus, that hadde it biseged and wolde have al destroyed it.<br> <span class="margnote"><font color="GREEN" size="-1"><a name="an_1100">1100</a></font></span> Abygail delivered Nabal hir housbonde fro David the kyng, that wolde have slayn hym,<br> <span class="margnote"><font color="GREEN" size="-1"><a name="an_1100A">1100A</a></font></span> and apaysed the ire of the kyng by hir wit and by hir good conseillyng.<br> <a name="an_1101"></a> Hester by hir good conseil enhaunced greetly the peple of God in the regne of Assuerus the kyng.<br> <a name="an_1102"></a> And the same bountee in good conseillyng of many a good womman may men telle.<br> <a name="an_1103"></a> And mooreover, whan oure Lord hadde creat Adam, oure forme fader, he seyde in this wise:<br> <a name="an_1104"></a> `It is nat good to been a man alloone; make we to hym an helpe semblable to hymself.'<br> <a name="an_1105"></a> Heere may ye se that if that wommen were nat goode, and hir conseils goode and profitable,<br> <a name="an_1106"></a> oure Lord God of hevene wolde nevere han wroght hem,<br> <a name="an_1106A"></a> ne called hem help of man, but rather confusioun of man.<br> <a name="an_1107"></a> And ther seyde oones a clerk in two vers, `What is bettre than gold? Jaspre.<br> <a name="an_1107A"></a> What is bettre than jaspre? Wisedoom.<br> <a name="an_1108"></a> And what is better than wisedoom? Womman. And what is bettre than a good womman? Nothyng.'<br> <a name="an_1109"></a> And, sire, by manye of othre resons may ye seen that<br> <a name="an_1109A"></a> manye wommen been goode, and hir conseils goode and profitable.<br> <span class="margnote"><font color="GREEN" size="-1"><a name="an_1110">1110</a></font></span> And therfore, sire, if ye wol triste to my conseil, I shal restoore yow youre doghter hool and sound.<br> <a name="an_1111"></a> And eek I wol do to yow so muche that ye shul have honour in this cause."<br> <a name="an_1112"></a> Whan Melibee hadde herd the wordes of his wyf Prudence, he seyde thus:<br> <a name="an_1113"></a> "I se wel that the word of Salomon is sooth.<br> <a name="an_1113A"></a> He seith that `wordes that been spoken discreetly by ordinaunce been honycombes,<br> <a name="an_1113B"></a> for they yeven swetnesse to the soule and hoolsomnesse to the body.'<br> <a name="an_1114"></a> And, wyf, by cause of thy sweete wordes, and eek for I have assayed and preved thy grete sapience<br> <a name="an_1114A"></a> and thy grete trouthe, I wol governe me by thy conseil in alle thyng."<br> <a name="an_1115"></a> "Now, sire," quod dame Prudence, "and syn ye vouche sauf to been governed by my conseil,<br> <a name="an_1115A"></a> I wol enforme yow how ye shul governe yourself in chesynge of youre conseillours.<br> <a name="an_1116"></a> Ye shul first in alle youre werkes mekely biseken to the heighe God that he wol be youre conseillour;<br> <a name="an_1117"></a> and shapeth yow to swich entente that he yeve yow conseil and confort, as taughte Thobie his sone:<br> <a name="an_1118"></a> `At alle tymes thou shalt blesse God, and praye hym to dresse thy weyes,<br> <a name="an_1118A"></a> and looke that alle thy conseils been in hym for everemoore.'<br> <a name="an_1119"></a> Seint Jame eek seith: `If any of yow have nede of sapience, axe it of God.'<br> <span class="margnote"><font color="GREEN" size="-1"><a name="an_1120">1120</a></font></span> And afterward thanne shul ye taken conseil in youreself,<br> <span class="margnote"><font color="GREEN" size="-1"><a name="an_1120A">1120A</a></font></span> and examyne wel youre thoghtes of swich thyng as yow thynketh that is best for youre profit.<br> <a name="an_1121"></a> And thanne shul ye dryve fro youre herte thre thynges that been contrariouse to good conseil;<br> <a name="an_1122"></a> that is to seyn, ire, coveitise, and hastifnesse.<br> <a name="an_1123"></a> "First, he that axeth conseil of hymself, certes he moste been withouten ire, for manye causes.<br> <a name="an_1124"></a> The firste is this: he that hath greet ire and wratthe in hymself, he weneth alwey that<br> <a name="an_1124A"></a> he may do thyng that he may nat do.<br> <a name="an_1125"></a> And secoundely, he that is irous and wrooth, he ne may nat wel deme;<br> <a name="an_1126"></a> and he that may nat wel deme, may nat wel conseille.<br> <a name="an_1127"></a> The thridde is this, that he that is irous and wrooth, as seith Senec,<br> <a name="an_1127A"></a> ne may nat speke but blameful thynges,<br> <a name="an_1128"></a> and with his viciouse wordes he stireth oother folk to angre and to ire.<br> <a name="an_1129"></a> And eek, sire, ye moste dryve coveitise out of youre herte.<br> <span class="margnote"><font color="GREEN" size="-1"><a name="an_1130">1130</a></font></span> For the Apostle seith that coveitise is roote of alle harmes.<br> <a name="an_1131"></a> And trust wel that a coveitous man ne kan noght deme ne thynke,<br> <a name="an_1131A"></a> but oonly to fulfille the ende of his coveitise;<br> <a name="an_1132"></a> and certes, that ne may nevere been accompliced,<br> <a name="an_1132A"></a> for evere the moore habundaunce that he hath of richesse, the moore he desireth.<br> <a name="an_1133"></a> And, sire, ye moste also dryve out of youre herte hastifnesse; for certes,<br> <a name="an_1134"></a> ye ne may nat deeme for the beste by a sodeyn thought that falleth in youre herte,<br> <a name="an_1134A"></a> but ye moste avyse yow on it ful ofte.<br> <a name="an_1135"></a> For, as ye herde her biforn, the commune proverbe is this, that `he that soone deemeth, soone repenteth.'<br> <a name="an_1136"></a> Sire, ye ne be nat alwey in lyk disposicioun;<br> <a name="an_1137"></a> for certes, somthyng that somtyme semeth to yow that it is good for to do,<br> <a name="an_1137A"></a> another tyme it semeth to yow the contrarie.<br> <a name="an_1138"></a> "Whan ye han taken conseil in youreself and han deemed by good deliberacion swich thyng as you semeth best,<br> <a name="an_1139"></a> thanne rede I yow that ye kepe it secree.<br> <span class="margnote"><font color="GREEN" size="-1"><a name="an_1140">1140</a></font></span> Biwrey nat youre conseil to no persone, but if so be that ye wenen sikerly that<br> <span class="margnote"><font color="GREEN" size="-1"><a name="an_1140A">1140A</a></font></span> thurgh youre biwreyyng youre condicioun shal be to yow the moore profitable.<br> <a name="an_1141"></a> For Jhesus Syrak seith, `Neither to thy foo ne to thy frend discovere nat thy secree ne thy folie,<br> <a name="an_1142"></a> for they wol yeve yow audience and lookynge and supportacioun in thy presence and scorne thee in thyn absence.'<br> <a name="an_1143"></a> Another clerk seith that `scarsly shaltou fynden any persone that may kepe conseil secrely.'<br> <a name="an_1144"></a> The book seith, `Whil that thou kepest thy conseil in thyn herte, thou kepest it in thy prisoun,<br> <a name="an_1145"></a> and whan thou biwreyest thy conseil to any wight, he holdeth thee in his snare.'<br> <a name="an_1146"></a> And therfore yow is bettre to hyde youre conseil in youre herte than praye him<br> <a name="an_1146A"></a> to whom ye han biwreyed youre conseil that he wole kepen it cloos and stille.<br> <a name="an_1147"></a> For Seneca seith: `If so be that thou ne mayst nat thyn owene conseil hyde,<br> <a name="an_1147A"></a> how darstou prayen any oother wight thy conseil secrely to kepe?'<br> <a name="an_1148"></a> But nathelees, if thou wene sikerly that the biwreiyng of thy conseil to a persone wol make<br> <a name="an_1148A"></a> thy condicion to stonden in the bettre plyt, thanne shaltou tellen hym thy conseil in this wise.<br> <a name="an_1149"></a> First thou shalt make no semblant wheither thee were levere pees or werre, or this or that,<br> <a name="an_1149A"></a> ne shewe hym nat thy wille and thyn entente.<br> <span class="margnote"><font color="GREEN" size="-1"><a name="an_1150">1150</a></font></span> For trust wel that comunli thise conseillours been flatereres,<br> <a name="an_1151"></a> namely the conseillours of grete lordes,<br> <a name="an_1152"></a> for they enforcen hem alwey rather to speken plesante wordes, enclynynge to the lordes lust,<br> <a name="an_1152A"></a> than wordes that been trewe or profitable.<br> <a name="an_1153"></a> And therfore men seyn that the riche man hath seeld good conseil, but if he have it of hymself.<br> <a name="an_1154"></a> And after that thou shalt considere thy freendes and thyne enemys.<br> <a name="an_1155"></a> And as touchynge thy freendes, thou shalt considere which of hem been<br> <a name="an_1155A"></a> moost feithful and moost wise and eldest and most approved in conseillyng;<br> <a name="an_1156"></a> and of hem shalt thou aske thy conseil, as the caas requireth.<br> <a name="an_1157"></a> I seye that first ye shul clepe to youre conseil youre freendes that been trewe.<br> <a name="an_1158"></a> For Salomon seith that `right as the herte of a man deliteth in savour that is soote,<br> <a name="an_1158A"></a> right so the conseil of trewe freendes yeveth swetnesse to the soule.'<br> <a name="an_1159"></a> He seith also, `Ther may no thyng be likned to the trewe freend,<br> <span class="margnote"><font color="GREEN" size="-1"><a name="an_1160">1160</a></font></span> for certes gold ne silver ben nat so muche worth as the goode wyl of a trewe freend.'<br> <a name="an_1161"></a> And eek he seith that `a trewe freend is a strong deffense; who so that it fyndeth,<br> <a name="an_1161A"></a> certes he fyndeth a greet tresour.'<br> <a name="an_1162"></a> Thanne shul ye eek considere if that youre trewe freendes been discrete and wise.<br> <a name="an_1162A"></a> For the book seith, `Axe alwey thy conseil of hem that been wise.'<br> <a name="an_1163"></a> And by this same resoun shul ye clepen to youre conseil of youre freendes that been of age,<br> <a name="an_1163A"></a> swiche as han seyn and been expert in manye thynges and been approved in conseillynges.<br> <a name="an_1164"></a> For the book seith that `in olde men is the sapience, and in longe tyme the prudence.'<br> <a name="an_1165"></a> And Tullius seith that `grete thynges ne been nat ay accompliced by strengthe, ne by delivernesse of body, but<br> <a name="an_1165A"></a> by good conseil, by auctoritee of persones, and by science; the whiche thre thynges ne been nat fieble by age,<br> <a name="an_1165B"></a> but certes they enforcen and encreescen day by day.'<br> <a name="an_1166"></a> And thanne shul ye kepe this for a general reule: First shul ye clepen to youre conseil<br> <a name="an_1166A"></a> a fewe of youre freendes that been especiale;<br> <a name="an_1167"></a> for Salomon seith, `Manye freendes have thou, but among a thousand chese thee oon to be thy conseillour.'<br> <a name="an_1168"></a> For al be it so that thou first ne telle thy conseil but to a fewe,<br> <a name="an_1168A"></a> thou mayst afterward telle it to mo folk if it be nede.<br> <a name="an_1169"></a> But looke alwey that thy conseillours have thilke thre condiciouns that I have seyd bifore --<br> <a name="an_1169A"></a> that is to seyn, that they be trewe, wise, and of oold experience.<br> <span class="margnote"><font color="GREEN" size="-1"><a name="an_1170">1170</a></font></span> And werke nat alwey in every nede by oon counseillour allone;<br> <span class="margnote"><font color="GREEN" size="-1"><a name="an_1170A">1170A</a></font></span> for somtyme bihooveth it to been conseilled by manye.<br> <a name="an_1171"></a> For Salomon seith, `Salvacion of thynges is where as ther been manye conseillours.'<br> <a name="an_1172"></a> "Now, sith that I have toold yow of which folk ye sholde been counseilled, now<br> <a name="an_1172A"></a> wol I teche yow which conseil ye oghte to eschewe.<br> <a name="an_1173"></a> First, ye shul eschue the conseillyng of fooles; for Salomon seith, `Taak no conseil of a fool,<br> <a name="an_1173A"></a> for he ne kan noght conseille but after his owene lust and his affeccioun.'<br> <a name="an_1174"></a> The book seith that `the propretee of a fool is this: he troweth lightly harm of every wight,<br> <a name="an_1174A"></a> and lightly troweth alle bountee in hymself.'<br> <a name="an_1175"></a> Thou shalt eek eschue the conseillyng of alle flatereres, swiche as enforcen hem rather to preise youre persone<br> <a name="an_1175A"></a> by flaterye than for to telle yow the soothfastnesse of thynges.<br> <a name="an_1176"></a> Wherfore Tullius seith, `Amonges alle the pestilences that been in freendshipe the gretteste is flaterie.'<br> <a name="an_1176A"></a> And therfore is it moore nede that thou eschue and drede flatereres than any oother peple.<br> <a name="an_1177"></a> The book seith, `Thou shalt rather drede and flee fro the sweete wordes of flaterynge preiseres<br> <a name="an_1177A"></a> than fro the egre wordes of thy freend that seith thee thy sothes.'<br> <a name="an_1178"></a> Salomon seith that `the wordes of a flaterere is a snare to cacche with innocentz.'<br> <a name="an_1179"></a> He seith also that `he that speketh to his freend wordes of swetnesse and of plesaunce<br> <a name="an_1179A"></a> setteth a net biforn his feet to cacche hym.'<br> <span class="margnote"><font color="GREEN" size="-1"><a name="an_1180">1180</a></font></span> And therfore seith Tullius, `Enclyne nat thyne eres to flatereres, ne taak no conseil of the wordes of flaterye.'<br> <a name="an_1181"></a> And Caton seith, `Avyse thee wel, and eschue the wordes of swetnesse and of plesaunce.'<br> <a name="an_1182"></a> And eek thou shalt eschue the conseillyng of thyne olde enemys that been reconsiled.<br> <a name="an_1183"></a> The book seith that `no wight retourneth saufly into the grace of his olde enemy.'<br> <a name="an_1184"></a> And Isope seith, `Ne trust nat to hem to whiche thou hast had som tyme werre or enemytee,<br> <a name="an_1184A"></a> ne telle hem nat thy conseil.'<br> <a name="an_1185"></a> And Seneca telleth the cause why: `It may nat be,' seith he, `that where greet<br> <a name="an_1185A"></a> fyr hath longe tyme endured, that ther ne dwelleth som vapour of warmnesse.'<br> <a name="an_1186"></a> And therfore seith Salomon, `In thyn olde foo trust nevere.'<br> <a name="an_1187"></a> For sikerly, though thyn enemy be reconsiled, and maketh thee chiere of humylitee,<br> <a name="an_1187A"></a> and lowteth to thee with his heed, ne trust hym nevere.<br> <a name="an_1188"></a> For certes he maketh thilke feyned humilitee moore for his profit than for any love of thy persone,<br> <a name="an_1188A"></a> by cause that he deemeth to have victorie over thy persone by swich feyned contenance,<br> <a name="an_1188B"></a> the which victorie he myghte nat have by strif or werre.<br> <a name="an_1189"></a> And Peter Alfonce seith, `Make no felawshipe with thyne olde enemys, for if thou do hem bountee,<br> <a name="an_1189A"></a> they wol perverten it into wikkednesse.'<br> <span class="margnote"><font color="GREEN" size="-1"><a name="an_1190">1190</a></font></span> And eek thou most eschue the conseillyng of hem that been thy servantz and beren thee greet reverence,<br> <span class="margnote"><font color="GREEN" size="-1"><a name="an_1190A">1190A</a></font></span> for peraventure they seyn it moore for drede than for love.<br> <a name="an_1191"></a> And therfore seith a philosophre in this wise:<br> <a name="an_1191A"></a> `Ther is no wight parfitly trewe to hym that he to soore dredeth.'<br> <a name="an_1192"></a> And Tullius seith, `Ther nys no myght so greet of any emperour that longe may endure,<br> <a name="an_1192A"></a> but if he have moore love of the peple than drede.'<br> <a name="an_1193"></a> Thou shalt also eschue the conseiling of folk that been dronkelewe, for they ne kan no conseil hyde.<br> <a name="an_1194"></a> For Salomon seith, `Ther is no privetee ther as regneth dronkenesse.'<br> <a name="an_1195"></a> Ye shul also han in suspect the conseillyng of swich folk as<br> <a name="an_1195A"></a> conseille yow o thyng prively and conseille yow the contrarie openly.<br> <a name="an_1196"></a> For Cassidorie seith that `it is a manere sleighte to hyndre,<br> <a name="an_1196A"></a> whan he sheweth to doon o thyng openly and werketh prively the contrarie.'<br> <a name="an_1197"></a> Thou shalt also have in suspect the conseillyng of wikked folk. For the book seith,<br> <a name="an_1197A"></a> `The conseillyng of wikked folk is alwey ful of fraude.'<br> <a name="an_1198"></a> And David seith, `Blisful is that man that hath nat folwed the conseilyng of shrewes.'<br> <a name="an_1199"></a> Thou shalt also eschue the conseillyng of yong folk, for hir conseil is nat rype.<br> <span class="margnote"><font color="GREEN" size="-1"><a name="an_1200">1200</a></font></span> "Now, sire, sith I have shewed yow of which folk ye shul take youre conseil<br> <span class="margnote"><font color="GREEN" size="-1"><a name="an_1200A">1200A</a></font></span> and of which folk ye shul folwe the conseil,<br> <a name="an_1201"></a> now wol I teche yow how ye shal examyne youre conseil, after the doctrine of Tullius.<br> <a name="an_1202"></a> In the examynynge thanne of youre conseillour ye shul considere manye thynges.<br> <a name="an_1203"></a> Alderfirst thou shalt considere that in thilke thyng that thou purposest, and upon what thyng thou wolt have conseil,<br> <a name="an_1203A"></a> that verray trouthe be seyd and conserved; this is to seyn, telle trewely thy tale.<br> <a name="an_1204"></a> For he that seith fals may nat wel be conseilled in that cas of which he lieth.<br> <a name="an_1205"></a> And after this thou shalt considere the thynges that acorden to that thou purposest<br> <a name="an_1205A"></a> for to do by thy conseillours, if resoun accorde therto,<br> <a name="an_1206"></a> and eek if thy myght may atteine therto, and if the moore part<br> <a name="an_1206A"></a> and the bettre part of thy conseillours acorde therto, or noon.<br> <a name="an_1207"></a> Thanne shaltou considere what thyng shal folwe of that conseillyng,<br> <a name="an_1207A"></a> as hate, pees, werre, grace, profit, or damage, and manye othere thynges.<br> <a name="an_1208"></a> And in alle thise thynges thou shalt chese the beste and weyve alle othere thynges.<br> <a name="an_1209"></a> Thanne shaltow considere of what roote is engendred the matiere of thy conseil<br> <a name="an_1209A"></a> and what fruyt it may conceyve and engendre.<br> <span class="margnote"><font color="GREEN" size="-1"><a name="an_1210">1210</a></font></span> Thou shalt eek considere alle thise causes, fro whennes they been sprongen.<br> <a name="an_1211"></a> And whan ye han examyned youre conseil, as I have seyd, and which partie is the bettre<br> <a name="an_1211A"></a> and moore profitable, and han approved it by manye wise folk and olde,<br> <a name="an_1212"></a> thanne shaltou considere if thou mayst parfourne it and maken of it a good ende.<br> <a name="an_1213"></a> For certes resoun wol nat that any man sholde bigynne a thyng<br> <a name="an_1213A"></a> but if he myghte parfourne it as hym oghte;<br> <a name="an_1214"></a> ne no wight sholde take upon hym so hevy a charge that he myghte nat bere it.<br> <a name="an_1215"></a> For the proverbe seith, `He that to muche embraceth, distreyneth litel.'<br> <a name="an_1216"></a> And Catoun seith, `Assay to do swich thyng as thou hast power to doon,<br> <a name="an_1216A"></a> lest that the charge oppresse thee so soore that<br> <a name="an_1216B"></a> thee bihoveth to weyve thyng that thou hast bigonne.'<br> <a name="an_1217"></a> And if so be that thou be in doute wheither thou mayst parfourne a thing or noon,<br> <a name="an_1217A"></a> chese rather to suffre than bigynne.<br> <a name="an_1218"></a> And Piers Alphonce seith, `If thou hast myght to doon a thyng of which thou most repente,<br> <a name="an_1218A"></a> it is bettre "nay" than "ye."'<br> <a name="an_1219"></a> This is to seyn, that thee is bettre holde thy tonge stille than for to speke.<br> <span class="margnote"><font color="GREEN" size="-1"><a name="an_1220">1220</a></font></span> Thanne may ye understonde by strenger resons that if thou hast power to parfourne a werk<br> <span class="margnote"><font color="GREEN" size="-1"><a name="an_1220A">1220A</a></font></span> of which thou shalt repente, thanne is it bettre that thou suffre than bigynne.<br> <a name="an_1221"></a> Wel seyn they that defenden every wight to assaye a thyng of which he is in doute<br> <a name="an_1221A"></a> wheither he may parfourne it or noon.<br> <a name="an_1222"></a> And after, whan ye han examyned youre conseil, as I have seyd biforn, and knowen wel that<br> <a name="an_1222A"></a> ye may parfourne youre emprise, conferme it thanne sadly til it be at an ende.<br> <a name="an_1223"></a> "Now is it resoun and tyme that I shewe yow whanne and wherfore that<br> <a name="an_1223A"></a> ye may chaunge youre counseil withouten youre repreve.<br> <a name="an_1224"></a> Soothly, a man may chaungen his purpos and his conseil if the cause cesseth,<br> <a name="an_1224A"></a> or whan a newe caas bitydeth.<br> <a name="an_1225"></a> For the lawe seith that `upon thynges that newely bityden bihoveth newe conseil.'<br> <a name="an_1226"></a> And Senec seith, `If thy conseil is comen to the eeris of thyn enemy, chaunge thy conseil.'<br> <a name="an_1227"></a> Thou mayst also chaunge thy conseil if so be that thou fynde that by errour,<br> <a name="an_1227A"></a> or by oother cause, harm or damage may bityde.<br> <a name="an_1228"></a> Also if thy conseil be dishonest, or ellis cometh of dishonest cause, chaunge thy conseil.<br> <a name="an_1229"></a> For the lawes seyn that `alle bihestes that been dishoneste been of no value';<br> <span class="margnote"><font color="GREEN" size="-1"><a name="an_1230">1230</a></font></span> and eek if so be that it be inpossible, or may nat goodly be parfourned or kept.<br> <a name="an_1231"></a> "And take this for a general reule, that every conseil that is affermed so strongly that it may nat<br> <a name="an_1231A"></a> be chaunged for no condicioun that may bityde, I seye that thilke conseil is wikked."<br> <a name="an_1232"></a> This Melibeus, whanne he hadde herd the doctrine of his wyf dame Prudence, answerde in this wyse:<br> <a name="an_1233"></a> "Dame," quod he, "as yet into this tyme ye han wel and covenably taught me as in general how<br> <a name="an_1233A"></a> I shal governe me in the chesynge and in the withholdynge of my conseillours.<br> <a name="an_1234"></a> But now wolde I fayn that ye wolde condescende in especial<br> <a name="an_1235"></a> and telle me how liketh yow, or what semeth yow, by oure conseillours<br> <a name="an_1235A"></a> that we han chosen in oure present nede."<br> <a name="an_1236"></a> "My lord," quod she, "I biseke yow in al humblesse that ye wol nat wilfully replie agayn my resouns,<br> <a name="an_1236A"></a> ne distempre youre herte, thogh I speke thyng that yow displese.<br> <a name="an_1237"></a> For God woot that, as in myn entente, I speke it for youre beste,<br> <a name="an_1237A"></a> for youre honour, and for youre profite eke.<br> <a name="an_1238"></a> And soothly, I hope that youre benyngnytee wol taken it in pacience.<br> <a name="an_1239"></a> Trusteth me wel," quod she, "that youre conseil as in this caas ne sholde nat, as to speke properly,<br> <a name="an_1239A"></a> be called a conseillyng, but a mocioun or a moevyng of folye,<br> <span class="margnote"><font color="GREEN" size="-1"><a name="an_1240">1240</a></font></span> in which conseil ye han erred in many a sondry wise.<br> <a name="an_1241"></a> "First and forward, ye han erred in th' assemblynge of youre conseillours.<br> <a name="an_1242"></a> For ye sholde first have cleped a fewe folk to youre conseil, and after ye myghte han shewed it<br> <a name="an_1242A"></a> to mo folk, if it hadde been nede.<br> <a name="an_1243"></a> But certes, ye han sodeynly cleped to youre conseil a greet multitude of peple,<br> <a name="an_1243A"></a> ful chargeant and ful anoyous for to heere.<br> <a name="an_1244"></a> Also ye han erred, for theras ye sholden oonly have cleped to youre conseil<br> <a name="an_1244A"></a> youre trewe frendes olde and wise,<br> <a name="an_1245"></a> ye han ycleped straunge folk, yonge folk, false flatereres, and enemys reconsiled,<br> <a name="an_1245A"></a> and folk that doon yow reverence withouten love.<br> <a name="an_1246"></a> And eek also ye have erred, for ye han broght with yow to youre conseil ire, coveitise, and hastifnesse,<br> <a name="an_1247"></a> the whiche thre thinges been contrariouse to every conseil honest and profitable;<br> <a name="an_1248"></a> the whiche thre thinges ye han nat anientissed or destroyed hem,<br> <a name="an_1248A"></a> neither in youreself, ne in youre conseillours, as yow oghte.<br> <a name="an_1249"></a> Ye han erred also, for ye han shewed to youre conseillours<br> <a name="an_1249A"></a> youre talent and youre affeccioun to make werre anon and for to do vengeance.<br> <span class="margnote"><font color="GREEN" size="-1"><a name="an_1250">1250</a></font></span> They han espied by youre wordes to what thyng ye been enclyned;<br> <a name="an_1251"></a> and therfore han they rather conseilled yow to youre talent than to youre profit.<br> <a name="an_1252"></a> Ye han erred also, for it semeth that yow suffiseth<br> <a name="an_1252A"></a> to han been conseilled by thise conseillours oonly, and with litel avys,<br> <a name="an_1253"></a> whereas in so greet and so heigh a nede it hadde been necessarie mo conseillours<br> <a name="an_1253A"></a> and moore deliberacion to parfourne youre emprise.<br> <a name="an_1254"></a> Ye han erred also, for ye ne han nat examyned youre conseil in the forseyde manere,<br> <a name="an_1254A"></a> ne in due manere, as the caas requireth.<br> <a name="an_1255"></a> Ye han erred also, for ye han maked no division bitwixe youre conseillours -- this is to seyn,<br> <a name="an_1255A"></a> bitwixen youre trewe freendes and youre feyned conseillours --<br> <a name="an_1256"></a> ne ye han nat knowe the wil of youre trewe freendes olde and wise,<br> <a name="an_1257"></a> but ye han cast alle hire wordes in an hochepot, and enclyned youre herte to the moore part<br> <a name="an_1257A"></a> and to the gretter nombre, and there been ye condescended.<br> <a name="an_1258"></a> And sith ye woot wel that men shal alwey fynde a gretter nombre of fooles than of wise men,<br> <a name="an_1259"></a> and therfore the conseils that been at congregaciouns and multitudes of folk, there as men take moore reward<br> <a name="an_1259A"></a> to the nombre than to the sapience of persones,<br> <span class="margnote"><font color="GREEN" size="-1"><a name="an_1260">1260</a></font></span> ye se wel that in swiche conseillynges fooles han the maistrie."<br> <a name="an_1261"></a> Melibeus answerde agayn, and seyde, "I graunte wel that I have erred;<br> <a name="an_1262"></a> but there as thou hast toold me heerbiforn<br> <a name="an_1262A"></a> that he nys nat to blame that chaungeth his conseillours in certein caas and for certeine juste causes,<br> <a name="an_1263"></a> I am al redy to chaunge my conseillours right as thow wolt devyse.<br> <a name="an_1264"></a> The proverbe seith that `for to do synne is mannyssh,<br> <a name="an_1264A"></a> but certes for to persevere longe in synne is werk of the devel.'"<br> <a name="an_1265"></a> To this sentence answered anon dame Prudence, and seyde,<br> <a name="an_1266"></a> "Examineth," quod she, "youre conseil, and lat us see<br> <a name="an_1266A"></a> the whiche of hem han spoken most resonably and taught yow best conseil.<br> <a name="an_1267"></a> And for as muche as that the examynacion is necessarie, lat us bigynne at the surgiens<br> <a name="an_1267A"></a> and at the phisiciens, that first speeken in this matiere.<br> <a name="an_1268"></a> I sey yow that the surgiens and phisiciens han seyd yow in youre conseil discreetly, as hem oughte,<br> <a name="an_1269"></a> and in hir speche seyden ful wisely that to the office of hem aperteneth to doon to every wight<br> <a name="an_1269A"></a> honour and profit, and no wight for to anoye,<br> <span class="margnote"><font color="GREEN" size="-1"><a name="an_1270">1270</a></font></span> and after hir craft to doon greet diligence<br> <span class="margnote"><font color="GREEN" size="-1"><a name="an_1270A">1270A</a></font></span> unto the cure of hem which that they han in hir governaunce.<br> <a name="an_1271"></a> And, sire, right as they han answered wisely and discreetly,<br> <a name="an_1272"></a> right so rede I that they been heighly and sovereynly gerdoned for hir noble speche,<br> <a name="an_1273"></a> and eek for they sholde do the moore ententif bisynesse in the curacion of youre doghter deere.<br> <a name="an_1274"></a> For al be it so that they been youre freendes, therfore shal ye nat suffren<br> <a name="an_1274A"></a> that they serve yow for noght,<br> <a name="an_1275"></a> but ye oghte the rather gerdone hem and shewe hem youre largesse.<br> <a name="an_1276"></a> And as touchynge the proposicioun which that the phisiciens encreesceden in this caas -- this is to seyn,<br> <a name="an_1277"></a> that in maladies that oon contrarie is warisshed by another contrarie --<br> <a name="an_1278"></a> I wolde fayn knowe hou ye understonde thilke text, and what is youre sentence."<br> <a name="an_1279"></a> "Certes," quod Melibeus, "I understonde it in this wise:<br> <span class="margnote"><font color="GREEN" size="-1"><a name="an_1280">1280</a></font></span> that right as they han doon me a contrarie, right so sholde I doon hem another.<br> <a name="an_1281"></a> For right as they han venged hem on me and doon me wrong,<br> <a name="an_1281A"></a> right so shal I venge me upon hem and doon hem wrong;<br> <a name="an_1282"></a> and thanne have I cured oon contrarie by another."<br> <a name="an_1283"></a> "Lo, lo," quod dame Prudence, "how lightly is every man enclined to his owene desir<br> <a name="an_1283A"></a> and to his owene plesaunce!<br> <a name="an_1284"></a> Certes," quod she, "the wordes of the phisiciens ne sholde nat han been understonden in thys wise.<br> <a name="an_1285"></a> For certes, wikkednesse is nat contrarie to wikkednesse, ne vengeance to vengeaunce,<br> <a name="an_1285A"></a> ne wrong to wrong, but they been semblable.<br> <a name="an_1286"></a> And therfore o vengeaunce is nat warisshed by another vengeaunce, ne o wroong by another wroong,<br> <a name="an_1287"></a> but everich of hem encreesceth and aggreggeth oother.<br> <a name="an_1288"></a> But certes, the wordes of the phisiciens sholde been understonden in this wise:<br> <a name="an_1289"></a> for good and wikkednesse been two contraries, and pees and werre, vengeaunce<br> <a name="an_1289A"></a> and suffraunce, discord and accord, and manye othere thynges;<br> <span class="margnote"><font color="GREEN" size="-1"><a name="an_1290">1290</a></font></span> but certes, wikkednesse shal be warisshed by goodnesse, discord by accord, werre by pees,<br> <span class="margnote"><font color="GREEN" size="-1"><a name="an_1290A">1290A</a></font></span> and so forth of othere thynges.<br> <a name="an_1291"></a> And heerto accordeth Seint Paul the Apostle in manye places.<br> <a name="an_1292"></a> He seith, `Ne yeldeth nat harm for harm, ne wikked speche for wikked speche,<br> <a name="an_1293"></a> but do wel to hym that dooth thee harm and blesse hym that seith to thee harm.'<br> <a name="an_1294"></a> And in manye othere places he amonesteth pees and accord.<br> <a name="an_1295"></a> But now wol I speke to yow of the conseil which that was yeven to yow<br> <a name="an_1295A"></a> by the men of lawe and the wise folk,<br> <a name="an_1296"></a> that seyden alle by oon accord, as ye han herd bifore,<br> <a name="an_1297"></a> that over alle thynges ye shal doon youre diligence to kepen youre persone and to warnestoore youre hous;<br> <a name="an_1298"></a> and seyden also that in this caas yow oghten for to werken ful avysely and with greet deliberacioun.<br> <a name="an_1299"></a> And, sire, as to the firste point, that toucheth to the kepyng of youre persone,<br> <span class="margnote"><font color="GREEN" size="-1"><a name="an_1300">1300</a></font></span> ye shul understonde that he that hath werre shal everemoore mekely and devoutly preyen, biforn alle thynges,<br> <a name="an_1301"></a> that Jhesus Crist of his mercy wol han hym in his proteccion<br> <a name="an_1301A"></a> and been his sovereyn helpyng at his nede.<br> <a name="an_1302"></a> For certes, in this world ther is no wight that may be conseilled ne kept sufficeantly<br> <a name="an_1302A"></a> withouten the kepyng of oure Lord Jhesu Crist.<br> <a name="an_1303"></a> To this sentence accordeth the prophete David, that seith,<br> <a name="an_1304"></a> `If God ne kepe the citee, in ydel waketh he that it kepeth.'<br> <a name="an_1305"></a> Now, sire, thanne shul ye committe the kepyng of youre persone<br> <a name="an_1305A"></a> to youre trewe freendes that been approved and yknowe,<br> <a name="an_1306"></a> and of hem shul ye axen help youre persone for to kepe. For Catoun seith,<br> <a name="an_1306A"></a> `If thou hast nede of help, axe it of thy freendes,<br> <a name="an_1307"></a> for ther nys noon so good a phisicien as thy trewe freend.'<br> <a name="an_1308"></a> And after this thanne shul ye kepe yow fro alle straunge folk, and fro lyeres,<br> <a name="an_1308A"></a> and have alwey in suspect hire compaignye.<br> <a name="an_1309"></a> For Piers Alfonce seith, `Ne taak no compaignye by the weye of a straunge man,<br> <a name="an_1309A"></a> but if so be that thou have knowe hym of a lenger tyme.<br> <span class="margnote"><font color="GREEN" size="-1"><a name="an_1310">1310</a></font></span> And if so be that he falle into thy compaignye paraventure, withouten thyn assent,<br> <a name="an_1311"></a> enquere thanne as subtilly as thou mayst of his conversacion, and of his lyf bifore, and feyne thy wey;<br> <a name="an_1311A"></a> seye that [thou] wolt thider as thou wolt nat go;<br> <a name="an_1312"></a> and if he bereth a spere, hoold thee on the right syde,<br> <a name="an_1312A"></a> and if he bere a swerd, hoold thee on the lift syde.'<br> <a name="an_1313"></a> And after this thanne shul ye kepe yow wisely from all swich manere peple as I have seyd bifore,<br> <a name="an_1313A"></a> and hem and hir conseil eschewe.<br> <a name="an_1314"></a> And after this thanne shul ye kepe yow in swich manere<br> <a name="an_1315"></a> that, for any presumpcion of youre strengthe, that ye ne dispise nat, ne accompte nat the myght<br> <a name="an_1315A"></a> of youre adversarie so litel that ye lete the kepyng of youre persone for youre presumpcioun,<br> <a name="an_1316"></a> for every wys man dredeth his enemy.<br> <a name="an_1317"></a> And Salomon seith, `Weleful is he that of alle hath drede,<br> <a name="an_1318"></a> for certes, he that thurgh the hardynesse of his herte and thurgh the hardynesse of hymself hath<br> <a name="an_1318A"></a> to greet presumpcioun, hym shal yvel bityde.'<br> <a name="an_1319"></a> Thanne shul ye everemoore contrewayte embusshementz and alle espiaille.<br> <span class="margnote"><font color="GREEN" size="-1"><a name="an_1320">1320</a></font></span> For Senec seith that `the wise man that dredeth harmes, eschueth harmes,<br> <a name="an_1321"></a> ne he ne falleth into perils that perils eschueth.'<br> <a name="an_1322"></a> And al be it so that it seme that thou art in siker place,<br> <a name="an_1322A"></a> yet shaltow alwey do thy diligence in kepynge of thy persone;<br> <a name="an_1323"></a> this is to seyn, ne be nat necligent to kepe thy persone<br> <a name="an_1323A"></a> nat oonly fro thy gretteste enemys but fro thy leeste enemy.<br> <a name="an_1324"></a> Senek seith, `A man that is well avysed, he dredeth his leste enemy.'<br> <a name="an_1325"></a> Ovyde seith that `the litel wesele wol slee the grete bole and the wilde hert.'<br> <a name="an_1326"></a> And the book seith, `A litel thorn may prikke a kyng ful soore,<br> <a name="an_1326A"></a> and an hound wol holde the wilde boor.'<br> <a name="an_1327"></a> But nathelees, I sey nat thou shalt be so coward that thou doute ther wher as is no drede.<br> <a name="an_1328"></a> The book seith that `somme folk han greet lust to deceyve, but yet they dreden hem to be deceyved.'<br> <a name="an_1329"></a> Yet shaltou drede to been empoisoned and kepe the from the compaignye of scorneres.<br> <span class="margnote"><font color="GREEN" size="-1"><a name="an_1330">1330</a></font></span> For the book seith, `With scorneres make no compaignye, but flee hire wordes as venym.'<br> <a name="an_1331"></a> "Now, as to the seconde point,<br> <a name="an_1331A"></a> where as youre wise conseillours conseilled yow to warnestoore youre hous with gret diligence,<br> <a name="an_1332"></a> I wolde fayn knowe how that ye understonde thilke wordes and what is youre sentence."<br> <a name="an_1333"></a> Melibeus answerde and seyde, "Certes, I understande it in this wise: That I shal warnestoore myn hous with toures,<br> <a name="an_1333A"></a> swiche as han castelles and othere manere edifices, and armure, and artelries,<br> <a name="an_1334"></a> by whiche thynges I may my persone and myn hous so kepen and deffenden<br> <a name="an_1334A"></a> that myne enemys shul been in drede myn hous for to approche."<br> <a name="an_1335"></a> To this sentence answerde anon Prudence: "Warnestooryng," quod she,<br> <a name="an_1335A"></a> "of heighe toures and of grete edifices apperteyneth somtyme to pryde.<br> <a name="an_1336"></a> And eek men make heighe toures, [and grete edifices] with grete costages and with greet travaille,<br> <a name="an_1336A"></a> and whan that they been accompliced, yet be they nat worth a stree,<br> <a name="an_1336B"></a> but if they be defended by trewe freendes that been olde and wise.<br> <a name="an_1337"></a> And understoond wel that the gretteste and strongeste garnysoun that a riche man may have,<br> <a name="an_1337A"></a> as wel to kepen his persone as his goodes, is<br> <a name="an_1338"></a> that he be biloved with hys subgetz and with his neighebores.<br> <a name="an_1339"></a> For thus seith Tullius, that `ther is a manere garnysoun<br> <a name="an_1339A"></a> that no man may venquysse ne disconfite, and that is<br> <span class="margnote"><font color="GREEN" size="-1"><a name="an_1340">1340</a></font></span> a lord to be biloved of his citezeins and of his peple.'<br> <a name="an_1341"></a> Now, sire, as to the thridde point, where as youre olde<br> <a name="an_1341A"></a> and wise conseillours seyden that yow ne oghte nat sodeynly ne hastily proceden in this nede,<br> <a name="an_1342"></a> but that yow oghte purveyen and apparaillen yow in this caas with greet diligence and greet deliberacioun;<br> <a name="an_1343"></a> trewely, I trowe that they seyden right wisely and right sooth.<br> <a name="an_1344"></a> For Tullius seith, `In every nede, er thou bigynne it, apparaille thee with greet diligence.'<br> <a name="an_1345"></a> Thanne seye I that in vengeance-takyng, in werre, in bataille, and in warnestooryng,<br> <a name="an_1346"></a> er thow bigynne, I rede that thou apparaille thee therto, and do it with greet deliberacion.<br> <a name="an_1347"></a> For Tullius seith that `longe apparaillyng biforn the bataille maketh short victorie.'<br> <a name="an_1348"></a> And Cassidorus seith, `The garnysoun is stronger whan it is longe tyme avysed.'<br> <a name="an_1349"></a> But now lat us speken of the conseil that was accorded by youre neighebores,<br> <a name="an_1349A"></a> swiche as doon yow reverence withouten love,<br> <span class="margnote"><font color="GREEN" size="-1"><a name="an_1350">1350</a></font></span> youre olde enemys reconsiled, youre flatereres,<br> <a name="an_1351"></a> that conseilled yow certeyne thynges prively, and openly conseilleden yow the contrarie;<br> <a name="an_1352"></a> the yonge folk also, that conseilleden yow to venge yow and make werre anon.<br> <a name="an_1353"></a> And certes, sire, as I have seyd biforn, ye han greetly erred<br> <a name="an_1353A"></a> to han cleped swich manere folk to youre conseil,<br> <a name="an_1354"></a> which conseillours been ynogh repreved by the resouns aforeseyd.<br> <a name="an_1355"></a> But nathelees, lat us now descende to the special. Ye shuln first procede after the doctrine of Tullius.<br> <a name="an_1356"></a> Certes, the trouthe of this matiere, or of this conseil, nedeth nat diligently enquere,<br> <a name="an_1357"></a> for it is wel wist whiche they been that han doon to yow this trespas and vileynye,<br> <a name="an_1358"></a> and how manye trespassours, and in what manere<br> <a name="an_1358A"></a> they han to yow doon al this wrong and al this vileynye.<br> <a name="an_1359"></a> And after this, thanne shul ye examyne the seconde condicion which that the same Tullius addeth in this matiere.<br> <span class="margnote"><font color="GREEN" size="-1"><a name="an_1360">1360</a></font></span> For Tullius put a thyng which that he clepeth `consentynge'; this is to seyn,<br> <a name="an_1361"></a> who been they, and whiche been they and how manye that consenten to thy conseil<br> <a name="an_1361A"></a> in thy wilfulnesse to doon hastif vengeance.<br> <a name="an_1362"></a> And lat us considere also who been they, and how manye been they,<br> <a name="an_1362A"></a> and whiche been they that consenteden to youre adversaries.<br> <a name="an_1363"></a> And certes, as to the firste poynt, it is wel knowen whiche folk been<br> <a name="an_1363A"></a> they that consenteden to youre hastif wilfulnesse,<br> <a name="an_1364"></a> for trewely, alle tho that conseilleden yow to maken sodeyn werre ne been nat youre freendes.<br> <a name="an_1365"></a> Lat us now considere whiche been they that ye holde so greetly youre freendes as to youre persone.<br> <a name="an_1366"></a> For al be it so that ye be myghty and riche, certes ye ne been but allone,<br> <a name="an_1367"></a> for certes ye ne han no child but a doghter,<br> <a name="an_1368"></a> ne ye ne han bretheren, ne cosyns germayns, ne noon oother neigh kynrede,<br> <a name="an_1369"></a> wherfore that youre enemys for drede sholde stinte to plede with yow or to destroye youre persone.<br> <span class="margnote"><font color="GREEN" size="-1"><a name="an_1370">1370</a></font></span> Ye knowen also that youre richesses mooten been dispended in diverse parties,<br> <a name="an_1371"></a> and whan that every wight hath his part, they ne wollen taken but litel reward to venge thy deeth.<br> <a name="an_1372"></a> But thyne enemys been thre, and they han manie children, bretheren, cosyns, and oother ny kynrede.<br> <a name="an_1373"></a> And though so were that thou haddest slayn of hem two or three, yet dwellen ther ynowe<br> <a name="an_1373A"></a> to wreken hir deeth and to sle thy persone.<br> <a name="an_1374"></a> And though so be that youre kynrede be moore siker and stedefast than the kyn of youre adversarie,<br> <a name="an_1375"></a> yet nathelees youre kynrede nys but a fer kynrede; they been but litel syb to yow,<br> <a name="an_1376"></a> and the kyn of youre enemys been ny syb to hem.<br> <a name="an_1376A"></a> And certes, as in that, hir condicioun is bet than youres.<br> <a name="an_1377"></a> Thanne lat us considere also if the conseillyng of hem that conseilleden yow to taken sodeyn vengeaunce,<br> <a name="an_1377A"></a> wheither it accorde to resoun.<br> <a name="an_1378"></a> And certes, ye knowe wel `nay.'<br> <a name="an_1379"></a> For, as by right and resoun, ther may no man taken vengeance on no wight<br> <a name="an_1379A"></a> but the juge that hath the jurisdiccioun of it,<br> <span class="margnote"><font color="GREEN" size="-1"><a name="an_1380">1380</a></font></span> whan it is graunted hym to take thilke vengeance hastily or attemprely, as the lawe requireth.<br> <a name="an_1381"></a> And yet mooreover of thilke word that Tullius clepeth `consentynge,'<br> <a name="an_1382"></a> thou shalt considere if thy myght and thy power may consenten<br> <a name="an_1382A"></a> and suffise to thy wilfulnesse and to thy conseillours.<br> <a name="an_1383"></a> And certes thou mayst wel seyn that `nay.'<br> <a name="an_1384"></a> For sikerly, as for to speke proprely, we may do no thyng<br> <a name="an_1384A"></a> but oonly swich thyng as we may doon rightfully.<br> <a name="an_1385"></a> And certes rightfully ne mowe ye take no vengeance, as of youre propre auctoritee.<br> <a name="an_1386"></a> Thanne mowe ye seen that youre power ne consenteth nat, ne accordeth nat, with youre wilfulnesse.<br> <a name="an_1387"></a> "Lat us now examyne the thridde point, that Tullius clepeth `consequent.'<br> <a name="an_1388"></a> Thou shalt understonde that the vengeance that thou purposest for to take is the consequent;<br> <a name="an_1389"></a> and therof folweth another vengeaunce, peril, and werre, and othere damages withoute nombre,<br> <a name="an_1389A"></a> of whiche we be nat war, as at this tyme.<br> <span class="margnote"><font color="GREEN" size="-1"><a name="an_1390">1390</a></font></span> And as touchynge the fourthe point, that Tullius clepeth `engendrynge,'<br> <a name="an_1391"></a> thou shalt considere that this wrong which that is doon to thee<br> <a name="an_1391A"></a> is engendred of the hate of thyne enemys,<br> <a name="an_1392"></a> and of the vengeance-takynge upon that wolde engendre another vengeance,<br> <a name="an_1392A"></a> and muchel sorwe and wastynge of richesses, as I seyde.<br> <a name="an_1393"></a> "Now, sire, as to the point that Tullius clepeth `causes,' which that is the laste point,<br> <a name="an_1394"></a> thou shalt understonde that the wrong that thou hast receyved hath certeine causes,<br> <a name="an_1395"></a> whiche that clerkes clepen Oriens and Efficiens, and Causa longinqua and Causa propinqua;<br> <a name="an_1395A"></a> this is to seyn, the fer cause and the ny cause.<br> <a name="an_1396"></a> The fer cause is almyghty God, that is cause of alle thynges.<br> <a name="an_1397"></a> The neer cause is thy thre enemys.<br> <a name="an_1398"></a> The cause accidental was hate.<br> <a name="an_1399"></a> The cause material been the fyve woundes of thy doghter.<br> <span class="margnote"><font color="GREEN" size="-1"><a name="an_1400">1400</a></font></span> The cause formal is the manere of hir werkynge that broghten laddres and cloumben in at thy wyndowes.<br> <a name="an_1401"></a> The cause final was for to sle thy doghter. It letted nat in as muche as in hem was.<br> <a name="an_1402"></a> But for to speken of the fer cause, as to what ende they shul come, or what shal finally<br> <a name="an_1402A"></a> bityde of hem in this caas, ne kan I nat deeme but by conjectynge and by supposynge.<br> <a name="an_1403"></a> For we shul suppose that they shul come to a wikked ende,<br> <a name="an_1404"></a> by cause that the Book of Decrees seith, `Seelden, or with greet peyne, been causes ybroght to good ende<br> <a name="an_1404A"></a> whanne they been baddely bigonne.'<br> <a name="an_1405"></a> "Now, sire, if men wolde axe me why that God suffred men to do yow this vileynye,<br> <a name="an_1405A"></a> certes, I kan nat wel answere, as for no soothfastnesse.<br> <a name="an_1406"></a> For th' apostle seith that `the sciences and the juggementz of oure Lord God almyghty been ful depe;<br> <a name="an_1407"></a> ther may no man comprehende ne serchen hem suffisantly.'<br> <a name="an_1408"></a> Nathelees, by certeyne presumpciouns and conjectynges, I holde and bileeve<br> <a name="an_1409"></a> that God, which that is ful of justice and of rightwisnesse, hath suffred this bityde by juste cause resonable.<br> <span class="margnote"><font color="GREEN" size="-1"><a name="an_1410">1410</a></font></span> "Thy name is Melibee; this is to seyn, `a man that drynketh hony.'<br> <a name="an_1411"></a> Thou hast ydronke so muchel hony of sweete temporeel richesses, and delices and honours of this world<br> <a name="an_1412"></a> that thou art dronken and hast forgeten Jhesu Crist thy creatour.<br> <a name="an_1413"></a> Thou ne hast nat doon to hym swich honour and reverence as thee oughte,<br> <a name="an_1414"></a> ne thou ne hast nat wel ytaken kep to the wordes of Ovide, that seith,<br> <a name="an_1415"></a> `Under the hony of the goodes of the body is hyd the venym that sleeth the soule.'<br> <a name="an_1416"></a> And Salomon seith, `If thou hast founden hony, ete of it that suffiseth,<br> <a name="an_1417"></a> for if thou ete of it out of mesure, thou shalt spewe' and be nedy and povre.<br> <a name="an_1418"></a> And peraventure Crist hath thee in despit, and<br> <a name="an_1418A"></a> hath turned awey fro thee his face and his eeris of misericorde,<br> <a name="an_1419"></a> and also he hath suffred that thou hast been punysshed in the manere that thow hast ytrespassed.<br> <span class="margnote"><font color="GREEN" size="-1"><a name="an_1420">1420</a></font></span> Thou hast doon synne agayn oure Lord Crist,<br> <a name="an_1421"></a> for certes, the three enemys of mankynde<br> <a name="an_1421A"></a> -- that is to seyn, the flessh, the feend, and the world --<br> <a name="an_1422"></a> thou hast suffred hem entre in to thyn herte wilfully by the wyndowes of thy body,<br> <a name="an_1423"></a> and hast nat defended thyself suffisantly agayns hire assautes and hire temptaciouns,<br> <a name="an_1423A"></a> so that they han wounded thy soule in fyve places;<br> <a name="an_1424"></a> this is to seyn, the deedly synnes that been entred into thyn herte by thy fyve wittes.<br> <a name="an_1425"></a> And in the same manere oure Lord Crist hath woold and suffred<br> <a name="an_1425A"></a> that thy three enemys been entred into thyn house by the wyndowes<br> <a name="an_1426"></a> and han ywounded thy doghter in the forseyde manere."<br> <a name="an_1427"></a> "Certes," quod Melibee, "I se wel that ye enforce yow muchel by wordes to overcome me in swich manere<br> <a name="an_1427A"></a> that I shal nat venge me of myne enemys,<br> <a name="an_1428"></a> shewynge me the perils and the yveles that myghten falle of this vengeance.<br> <a name="an_1429"></a> But whoso wolde considere in alle vengeances the perils and yveles that myghte sewe of vengeance-takynge,<br> <span class="margnote"><font color="GREEN" size="-1"><a name="an_1430">1430</a></font></span> a man wolde nevere take vengeance, and that were harm;<br> <a name="an_1431"></a> for by the vengeance-takynge been the wikked men dissevered fro the goode men,<br> <a name="an_1432"></a> and they that han wyl to do wikkednesse restreyne hir wikked purpos,<br> <a name="an_1432A"></a> whan they seen the punyssynge and chastisynge of the trespassours."<br> <a name="an_1435"></a> And yet seye I moore, that right as a singuler persone synneth in takynge vengeance of another man,<br> <a name="an_1436"></a> right so synneth the juge if he do no vengeance of hem that it han disserved.<br> <a name="an_1437"></a> For Senec seith thus: `That maister,' he seith, `is good that proveth shrewes.'<br> <a name="an_1438"></a> And as Cassidore seith, `A man dredeth to do outrages whan he woot and knoweth<br> <a name="an_1438A"></a> that it displeseth to the juges and the sovereyns.'<br> <a name="an_1439"></a> And another seith, `The juge that dredeth to do right maketh men shrewes.'<br> <span class="margnote"><font color="GREEN" size="-1"><a name="an_1440">1440</a></font></span> And Seint Paul the Apostle seith in his Epistle, whan he writeth unto the Romayns, that<br> <span class="margnote"><font color="GREEN" size="-1"><a name="an_1440A">1440A</a></font></span> `the juges beren nat the spere withouten cause,<br> <a name="an_1441"></a> but they beren it to punysse the shrewes and mysdoers and for to defende the goode men.'<br> <a name="an_1442"></a> If ye wol thanne take vengeance of youre enemys, ye shul retourne or have youre recours to the juge<br> <a name="an_1442A"></a> that hath the jurisdiccion upon hem,<br> <a name="an_1443"></a> and he shal punysse hem as the lawe axeth and requireth."<br> <a name="an_1444"></a> "A," quod Melibee, "this vengeance liketh me no thyng.<br> <a name="an_1445"></a> I bithenke me now and take heede how Fortune hath norissed me fro my childhede<br> <a name="an_1445A"></a> and hath holpen me to passe many a stroong paas.<br> <a name="an_1446"></a> Now wol I assayen hire, trowynge, with Goddes help, that she shal helpe me my shame for to venge."<br> <a name="an_1447"></a> "Certes," quod Prudence, "if ye wol werke by my conseil, ye shul nat assaye Fortune by no wey,<br> <a name="an_1448"></a> ne ye shul nat lene or bowe unto hire, after the word of Senec,<br> <a name="an_1449"></a> for `thynges that been folily doon, and that been in hope of Fortune, shullen nevere come to good ende.'<br> <span class="margnote"><font color="GREEN" size="-1"><a name="an_1450">1450</a></font></span> And, as the same Senec seith, `The moore cleer and the moore shynyng that Fortune is,<br> <span class="margnote"><font color="GREEN" size="-1"><a name="an_1450A">1450A</a></font></span> the moore brotil and the sonner broken she is.'<br> <a name="an_1451"></a> Trusteth nat in hire, for she nys nat stidefast ne stable,<br> <a name="an_1452"></a> for whan thow trowest to be moost seur or siker of hire help,<br> <a name="an_1452A"></a> she wol faille thee and deceyve thee.<br> <a name="an_1453"></a> And where as ye seyn that Fortune hath norissed yow fro youre childhede,<br> <a name="an_1454"></a> I seye that in so muchel shul ye the lasse truste in hire and in hir wit.<br> <a name="an_1455"></a> For Senec seith, `What man that is norissed by Fortune, she maketh hym a greet fool.'<br> <a name="an_1456"></a> Now thanne, syn ye desire and axe vengeance, and the vengeance that is doon after the lawe<br> <a name="an_1456A"></a> and bifore the juge ne liketh yow nat,<br> <a name="an_1457"></a> and the vengeance that is doon in hope of Fortune is perilous and uncertein,<br> <a name="an_1458"></a> thanne have ye noon oother remedie but for to have youre recours<br> <a name="an_1458A"></a> unto the sovereyn Juge that vengeth alle vileynyes and wronges.<br> <a name="an_1459"></a> And he shal venge yow after that hymself witnesseth, where as he seith,<br> <span class="margnote"><font color="GREEN" size="-1"><a name="an_1460">1460</a></font></span> `Leveth the vengeance to me, and I shal do it.'"<br> <a name="an_1461"></a> Melibee answerde, "If I ne venge me nat of the vileynye that men han doon to me,<br> <a name="an_1462"></a> I sompne or warne hem that han doon to me that vileynye,<br> <a name="an_1462A"></a> and alle othere, to do me another vileynye.<br> <a name="an_1463"></a> For it is writen, `If thou take no vengeance of an oold vileynye,<br> <a name="an_1463A"></a> thou sompnest thyne adversaries to do thee a newe vileynye.'<br> <a name="an_1464"></a> And also for my suffrance men wolden do me so muchel vileynye that<br> <a name="an_1464A"></a> I myghte neither bere it ne susteene,<br> <a name="an_1465"></a> and so sholde I been put and holden overlowe.<br> <a name="an_1466"></a> For men seyn, `In muchel suffrynge shul manye thynges falle unto thee whiche thou shalt nat mowe suffre.'"<br> <a name="an_1467"></a> "Certes," quod Prudence, "I graunte yow that over-muchel suffraunce is nat good.<br> <a name="an_1468"></a> But yet ne folweth it nat therof that every persone to whom men doon vileynye take of it vengeance,<br> <a name="an_1469"></a> for that aperteneth and longeth al oonly to the juges, for they shul venge the vileynyes and injuries.<br> <span class="margnote"><font color="GREEN" size="-1"><a name="an_1470">1470</a></font></span> And therfore tho two auctoritees that ye han seyd above been oonly understonden in the juges,<br> <a name="an_1471"></a> for whan they suffren over-muchel the wronges and the vileynyes to be doon withouten punysshynge,<br> <a name="an_1472"></a> they sompne nat a man al oonly for to do newe wronges, but they comanden it.<br> <a name="an_1473"></a> Also a wys man seith that `the juge that correcteth nat the synnere comandeth and biddeth hym do synne.'<br> <a name="an_1474"></a> And the juges and sovereyns myghten in hir land so muchel suffre of the shrewes and mysdoeres<br> <a name="an_1475"></a> that they sholden, by swich suffrance, by proces of tyme wexen of swich power and myght<br> <a name="an_1475A"></a> that they sholden putte out the juges and the sovereyns from hir places,<br> <a name="an_1476"></a> and atte laste maken hem lesen hire lordshipes.<br> <a name="an_1477"></a> "But lat us now putte that ye have leve to venge yow.<br> <a name="an_1478"></a> I seye ye been nat of myght and power as now to venge yow,<br> <a name="an_1479"></a> for if ye wole maken comparisoun unto the myght of youre adversaries, ye shul fynde in manye thynges that<br> <a name="an_1479A"></a> I have shewed yow er this that hire condicion is bettre than youres.<br> <span class="margnote"><font color="GREEN" size="-1"><a name="an_1480">1480</a></font></span> And therfore seye I that it is good as now that ye suffre and be pacient.<br> <a name="an_1481"></a> "Forthermoore, ye knowen wel that after the comune sawe, `it is a woodnesse a man to stryve<br> <a name="an_1481A"></a> with a strenger or a moore myghty man than he is hymself,<br> <a name="an_1482"></a> and for to stryve with a man of evene strengthe -- that is to seyn,<br> <a name="an_1482A"></a> with as strong a man as he is -- it is peril,<br> <a name="an_1483"></a> and for to stryve with a weyker man, it is folie.'<br> <a name="an_1484"></a> And therfore sholde a man flee stryvynge as muchel as he myghte.<br> <a name="an_1485"></a> For Salomon seith, `It is a greet worshipe to a man to kepen hym fro noyse and stryf.'<br> <a name="an_1486"></a> And if it so bifalle or happe that a man of gretter myght and strengthe<br> <a name="an_1486A"></a> than thou art do thee grevaunce,<br> <a name="an_1487"></a> studie and bisye thee rather to stille the same grevaunce than for to venge thee.<br> <a name="an_1488"></a> For Senec seith that `he putteth hym in greet peril<br> <a name="an_1488A"></a> that stryveth with a gretter man than he is hymself.'<br> <a name="an_1489"></a> And Catoun seith, `If a man of hyer estaat or degree, or moore myghty than thou,<br> <a name="an_1489A"></a> do thee anoy or grevaunce, suffre hym,<br> <span class="margnote"><font color="GREEN" size="-1"><a name="an_1490">1490</a></font></span> for he that oones hath greved thee, may another tyme releeve thee and helpe.'<br> <a name="an_1491"></a> Yet sette I caas ye have bothe myght and licence for to venge yow,<br> <a name="an_1492"></a> I seye that ther be ful manye thynges that shul restreyne yow of vengeance-takynge<br> <a name="an_1493"></a> and make yow for to enclyne to suffre, and for to han pacience<br> <a name="an_1493A"></a> in the wronges that han been doon to yow.<br> <a name="an_1494"></a> First and foreward, if ye wole considere the defautes that been in youre owene persone,<br> <a name="an_1495"></a> for whiche defautes God hath suffred yow have this tribulacioun, as I have seyd yow heer-biforn.<br> <a name="an_1496"></a> For the poete seith that `we oghte paciently taken the tribulacions<br> <a name="an_1496A"></a> that comen to us, whan we thynken and consideren that we han disserved to have hem.'<br> <a name="an_1497"></a> And Seint Gregorie seith that `whan a man considereth wel the nombre of his defautes and of his synnes,<br> <a name="an_1498"></a> the peynes and the tribulaciouns that he suffreth semen the lesse unto hym;<br> <a name="an_1499"></a> and in as muche as hym thynketh his synnes moore hevy and grevous,<br> <span class="margnote"><font color="GREEN" size="-1"><a name="an_1500">1500</a></font></span> in so muche semeth his peyne the lighter and the esier unto hym.'<br> <a name="an_1501"></a> Also ye owen to enclyne and bowe youre herte<br> <a name="an_1501A"></a> to take the pacience of oure Lord Jhesu Crist, as seith Seint Peter in his Epistles.<br> <a name="an_1502"></a> `Jhesu Crist,' he seith, `hath suffred for us and yeven ensample to every man to folwe and sewe hym,<br> <a name="an_1503"></a> for he dide nevere synne, ne nevere cam ther a vileyns word out of his mouth.<br> <a name="an_1504"></a> Whan men cursed hym, he cursed hem noght, and whan men betten hym, he manaced hem noght.'<br> <a name="an_1505"></a> Also the grete pacience which the seintes that been in Paradys han had in tribulaciouns<br> <a name="an_1505A"></a> that they han ysuffred, withouten hir desert or gilt,<br> <a name="an_1506"></a> oghte muchel stiren yow to pacience.<br> <a name="an_1507"></a> Forthermoore ye sholde enforce yow to have pacience,<br> <a name="an_1508"></a> considerynge that the tribulaciouns of this world but litel while endure and soone passed been and goon,<br> <a name="an_1509"></a> and the joye that a man seketh to have by pacience in tribulaciouns is perdurable,<br> <a name="an_1509A"></a> after that the Apostle seith in his epistle.<br> <span class="margnote"><font color="GREEN" size="-1"><a name="an_1510">1510</a></font></span> `The joye of God,' he seith, `is perdurable' -- that is to seyn, everelastynge.<br> <a name="an_1511"></a> Also troweth and bileveth stedefastly that he nys nat wel ynorissed, ne wel ytaught,<br> <a name="an_1511A"></a> that kan nat have pacience or wol nat receyve pacience.<br> <a name="an_1512"></a> For Salomon seith that `the doctrine and the wit of a man is knowen by pacience.'<br> <a name="an_1513"></a> And in another place he seith that `he that is pacient governeth hym by greet prudence.'<br> <a name="an_1514"></a> And the same Salomon seith, `The angry and wrathful man maketh noyses,<br> <a name="an_1514A"></a> and the pacient man atempreth hem and stilleth.'<br> <a name="an_1515"></a> He seith also, `It is moore worth to be pacient than for to be right strong;<br> <a name="an_1516"></a> and he that may have the lordshipe of his owene herte is moore to preyse than he that<br> <a name="an_1516A"></a> by his force or strengthe taketh grete citees.'<br> <a name="an_1517"></a> And therfore seith Seint Jame in his Epistle that `pacience is a greet vertu of perfeccioun.'"<br> <a name="an_1518"></a> "Certes," quod Melibee, "I graunte yow, dame Prudence, that pacience is a greet vertu of perfeccioun;<br> <a name="an_1519"></a> but every man may nat have the perfeccioun that ye seken;<br> <span class="margnote"><font color="GREEN" size="-1"><a name="an_1520">1520</a></font></span> ne I nam nat of the nombre of right parfite men,<br> <a name="an_1521"></a> for myn herte may nevere been in pees unto the tyme it be venged.<br> <a name="an_1522"></a> And al be it so that it was greet peril to myne enemys<br> <a name="an_1522A"></a> to do me a vileynye in takynge vengeance upon me,<br> <a name="an_1523"></a> yet tooken they noon heede of the peril, but fulfilleden hir wikked wyl and hir corage.<br> <a name="an_1524"></a> And therfore me thynketh men oghten nat repreve me,<br> <a name="an_1524A"></a> though I putte me in a litel peril for to venge me,<br> <a name="an_1525"></a> and though I do a greet excesse; that is to seyn, that I venge oon outrage by another."<br> <a name="an_1526"></a> "A," quod dame Prudence, "ye seyn youre wyl and as yow liketh,<br> <a name="an_1527"></a> but in no caas of the world a man sholde nat doon outrage ne excesse for to vengen hym.<br> <a name="an_1528"></a> For Cassidore seith that `as yvele dooth he that vengeth hym by outrage as he that dooth the outrage.'<br> <a name="an_1529"></a> And therfore ye shul venge yow after the ordre of right; that is to seyn, by the lawe<br> <a name="an_1529A"></a> and noght by excesse ne by outrage.<br> <span class="margnote"><font color="GREEN" size="-1"><a name="an_1530">1530</a></font></span> And also, if ye wol venge yow of the outrage of youre adversaries<br> <span class="margnote"><font color="GREEN" size="-1"><a name="an_1530A">1530A</a></font></span> in oother manere than right comandeth, ye synnen.<br> <a name="an_1531"></a> And therfore seith Senec that `a man shal nevere vengen shrewednesse by shrewednesse.'<br> <a name="an_1532"></a> And if ye seye that right axeth a man to defenden violence by violence and fightyng by fightyng,<br> <a name="an_1533"></a> certes ye seye sooth, whan the defense is doon anon withouten intervalle or withouten tariyng or delay,<br> <a name="an_1534"></a> for to deffenden hym and nat for to vengen hym.<br> <a name="an_1535"></a> And it bihoveth that a man putte swich attemperance in his deffense<br> <a name="an_1536"></a> that men have no cause ne matiere to repreven hym that deffendeth hym of excesse and outrage,<br> <a name="an_1536A"></a> for ellis were it agayn resoun.<br> <a name="an_1537"></a> Pardee, ye knowen wel that ye maken no deffense<br> <a name="an_1537A"></a> as now for to deffende yow, but for to venge yow;<br> <a name="an_1538"></a> and so seweth it that ye han no wyl to do youre dede attemprely.<br> <a name="an_1539"></a> And therfore me thynketh that pacience is good. For Salomon seith that<br> <a name="an_1539A"></a> `he that is nat pacient shal have greet harm.'"<br> <span class="margnote"><font color="GREEN" size="-1"><a name="an_1540">1540</a></font></span> "Certes," quod Melibee, "I graunte yow that whan a man is inpacient and wrooth of that<br> <span class="margnote"><font color="GREEN" size="-1"><a name="an_1540A">1540A</a></font></span> that toucheth hym noght and that aperteneth nat unto hym, though it harme hym, it is no wonder.<br> <a name="an_1541"></a> For the lawe seith that `he is coupable that entremetteth hym<br> <a name="an_1541A"></a> or medleth with swych thyng as aperteneth nat unto hym.'<br> <a name="an_1542"></a> And Salomon seith that `he that entremetteth hym of the noyse or strif of another man<br> <a name="an_1542A"></a> is lyk to hym that taketh an hound by the eris.'<br> <a name="an_1543"></a> For right as he that taketh a straunge hound by the eris is outherwhile biten with the hound,<br> <a name="an_1544"></a> right in the same wise is it resoun that he have harm that by his inpacience medleth hym<br> <a name="an_1544A"></a> of the noyse of another man, wheras it aperteneth nat unto hym.<br> <a name="an_1545"></a> But ye knowen wel that this dede -- that is to seyn,<br> <a name="an_1545A"></a> my grief and my disese -- toucheth me right ny.<br> <a name="an_1546"></a> And therfore, though I be wrooth and inpacient, it is no merveille.<br> <a name="an_1547"></a> And, savynge youre grace, I kan nat seen that it myghte greetly harme me though I tooke vengeaunce.<br> <a name="an_1548"></a> For I am richer and moore myghty than myne enemys been;<br> <a name="an_1549"></a> and wel knowen ye that by moneye and by havynge grete possessions<br> <a name="an_1549A"></a> been alle the thynges of this world governed.<br> <span class="margnote"><font color="GREEN" size="-1"><a name="an_1550">1550</a></font></span> And Salomon seith that `alle thynges obeyen to moneye.'"<br> <a name="an_1551"></a> Whan Prudence hadde herd hir housbonde avanten hym of his richesse<br> <a name="an_1551A"></a> and of his moneye, dispreisynge the power of his adversaries,<br> <a name="an_1551B"></a> she spak and seyde in this wise:<br> <a name="an_1552"></a> "Certes, deere sire, I graunte yow that ye been riche and myghty<br> <a name="an_1553"></a> and that the richesses been goode to hem that han wel ygeten hem and wel konne usen hem.<br> <a name="an_1554"></a> For right as the body of a man may nat lyven withoute the soule,<br> <a name="an_1554A"></a> namoore may it lyve withouten temporeel goodes.<br> <a name="an_1555"></a> And by richesses may a man gete hym grete freendes.<br> <a name="an_1556"></a> And therfore seith Pamphilles: `If a net-herdes doghter,' seith he, `be riche,<br> <a name="an_1556A"></a> she may chesen of a thousand men which she wol take to hir housbonde,<br> <a name="an_1557"></a> for, of a thousand men, oon wol nat forsaken hire ne refusen hire.'<br> <a name="an_1558"></a> And this Pamphilles seith also, `If thow be right happy -- that is to seyn,<br> <a name="an_1558A"></a> if thou be right riche -- thou shalt fynde a greet nombre of felawes and freendes.<br> <a name="an_1559"></a> And if thy fortune change that thou wexe povre, farewel freendshipe and felaweshipe,<br> <span class="margnote"><font color="GREEN" size="-1"><a name="an_1560">1560</a></font></span> for thou shalt be alloone withouten any compaignye, but if it be the compaignye of povre folk.'<br> <a name="an_1561"></a> And yet seith this Pamphilles moreover that `they that been thralle and bonde of lynage<br> <a name="an_1561A"></a> shullen been maad worthy and noble by the richesses.'<br> <a name="an_1562"></a> And right so as by richesses ther comen manye goodes,<br> <a name="an_1562A"></a> right so by poverte come ther manye harmes and yveles,<br> <a name="an_1563"></a> for greet poverte constreyneth a man to do manye yveles.<br> <a name="an_1564"></a> And therfore clepeth Cassidore poverte the mooder of ruyne;<br> <a name="an_1565"></a> that is to seyn, the mooder of overthrowynge or fallynge doun.<br> <a name="an_1566"></a> And therfore seith Piers Alfonce, `Oon of the gretteste adversitees of this world is<br> <a name="an_1567"></a> whan a free man by kynde or of burthe is constreyned by poverte<br> <a name="an_1567A"></a> to eten the almesse of his enemy,'<br> <a name="an_1568"></a> and the same seith Innocent in oon of his bookes. He seith that<br> <a name="an_1568A"></a> `sorweful and myshappy is the condicioun of a povre beggere;<br> <a name="an_1569"></a> for if he axe nat his mete, he dyeth for hunger;<br> <span class="margnote"><font color="GREEN" size="-1"><a name="an_1570">1570</a></font></span> and if he axe, he dyeth for shame; and algates necessitee constreyneth hym to axe.'<br> <a name="an_1571"></a> And seith Salomon that `bet it is to dye than for to have swich poverte.'<br> <a name="an_1572"></a> And as the same Salomon seith, `Bettre it is to dye of bitter deeth<br> <a name="an_1572A"></a> than for to lyven in swich wise.'<br> <a name="an_1573"></a> By thise resons that I have seid unto yow and by manye othere resons that I koude seye,<br> <a name="an_1574"></a> I graunte yow that richesses been goode to hem that geten hem wel<br> <a name="an_1574A"></a> and to hem that wel usen tho richesses.<br> <a name="an_1575"></a> And therfore wol I shewe yow hou ye shul have yow, and how ye shul bere yow<br> <a name="an_1575A"></a> in gaderynge of richesses, and in what manere ye shul usen hem.<br> <a name="an_1576"></a> "First, ye shul geten hem withouten greet desir, by good leyser, sokyngly and nat over-hastily.<br> <a name="an_1577"></a> For a man that is to desirynge to gete richesses abaundoneth hym<br> <a name="an_1577A"></a> first to thefte, and to alle othere yveles;<br> <a name="an_1578"></a> and therfore seith Salomon, `He that hasteth hym to bisily to wexe riche shal be noon innocent.'<br> <a name="an_1579"></a> He seith also that `the richesse that hastily cometh to a man soone<br> <a name="an_1579A"></a> and lightly gooth and passeth fro a man,<br> <span class="margnote"><font color="GREEN" size="-1"><a name="an_1580">1580</a></font></span> but that richesse that cometh litel and litel wexeth alwey and multiplieth.'<br> <a name="an_1581"></a> And, sire, ye shul geten richesses by youre wit and by youre travaille unto youre profit,<br> <a name="an_1582"></a> and that withouten wrong or harm doynge to any oother persone.<br> <a name="an_1583"></a> For the lawe seith that `ther maketh no man himselven riche, if he do harm to another wight.'<br> <a name="an_1584"></a> This is to seyn, that nature deffendeth and forbedeth by right that<br> <a name="an_1584A"></a> no man make hymself riche unto the harm of another persone.<br> <a name="an_1585"></a> And Tullius seith that `no sorwe, ne no drede of deeth, ne no thyng<br> <a name="an_1585A"></a> that may falle unto a man, is so muchel agayns<br> <a name="an_1586"></a> nature as a man to encressen his owene profit to the harm of another man.<br> <a name="an_1587"></a> And though the grete men and the myghty men geten richesses moore lightly than thou,<br> <a name="an_1588"></a> yet shaltou nat been ydel ne slow to do thy profit, for thou shalt in alle wise flee ydelnesse.'<br> <a name="an_1589"></a> For Salomon seith that `ydelnesse techeth a man to do manye yveles.'<br> <span class="margnote"><font color="GREEN" size="-1"><a name="an_1590">1590</a></font></span> And the same Salomon seith that `he that travailleth and bisieth hym to tilien his land shal eten breed,<br> <a name="an_1591"></a> but he that is ydel and casteth hym to no bisynesse<br> <a name="an_1591A"></a> ne occupacioun shal falle into poverte and dye for hunger.'<br> <a name="an_1592"></a> And he that is ydel and slow kan nevere fynde covenable tyme for to doon his profit.<br> <a name="an_1593"></a> For ther is a versifiour seith that `the ydel man excuseth hym in wynter by cause<br> <a name="an_1593A"></a> of the grete coold, and in somer by enchesoun of the greete heete.'<br> <a name="an_1594"></a> For thise causes seith Caton, `Waketh and enclyneth nat yow over-muchel for to slepe,<br> <a name="an_1594A"></a> for over-muchel reste norisseth and causeth manye vices.'<br> <a name="an_1595"></a> And therfore seith Seint Jerome, `Dooth somme goode dedes that the devel,<br> <a name="an_1595A"></a> which is oure enemy, ne fynde yow nat unocupied.'<br> <a name="an_1596"></a> For the devel ne taketh nat lightly unto his werkynge swiche as he fyndeth occupied in goode werkes.<br> <a name="an_1597"></a> "Thanne thus in getynge richesses ye mosten flee ydelnesse.<br> <a name="an_1598"></a> And afterward, ye shul use the richesses which ye have geten by youre wit and by youre travaille<br> <a name="an_1599"></a> in swich a manere that men holde yow nat to scars, ne to sparynge, ne to fool-large<br> <a name="an_1599A"></a> -- that is to seyen, over-large a spendere.<br> <span class="margnote"><font color="GREEN" size="-1"><a name="an_1600">1600</a></font></span> For right as men blamen an avaricious man by cause of his scarsetee and chyncherie,<br> <a name="an_1601"></a> in the same wise is he to blame that spendeth over-largely.<br> <a name="an_1602"></a> And therfore seith Caton: `Use,' he seith, `thy richesses that thou hast geten<br> <a name="an_1603"></a> in swich a manere that men have no matiere ne cause to calle thee neither wrecche ne chynche,<br> <a name="an_1604"></a> for it is a greet shame to a man to have a povere herte and a riche purs.'<br> <a name="an_1605"></a> He seith also, `The goodes that thou hast ygeten, use hem by mesure;'<br> <a name="an_1605A"></a> that is to seyn, spende hem mesurably,<br> <a name="an_1606"></a> for they that folily wasten and despenden the goodes that they han,<br> <a name="an_1607"></a> whan they han namoore propre of hir owene, they shapen hem to take the goodes of another man.<br> <a name="an_1608"></a> I seye thanne that ye shul fleen avarice,<br> <a name="an_1609"></a> usynge youre richesses in swich manere that men seye nat that youre richesses been yburyed<br> <span class="margnote"><font color="GREEN" size="-1"><a name="an_1610">1610</a></font></span> but that ye have hem in youre myght and in youre weeldynge.<br> <a name="an_1611"></a> For a wys man repreveth the avaricious man, and seith thus in two vers:<br> <a name="an_1612"></a> `Wherto and why burieth a man his goodes by his grete avarice,<br> <a name="an_1612A"></a> and knoweth wel that nedes moste he dye?<br> <a name="an_1613"></a> For deeth is the ende of every man as in this present lyf.'<br> <a name="an_1614"></a> And for what cause or enchesoun joyneth he hym or knytteth he hym so faste unto his goodes<br> <a name="an_1615"></a> that alle hise wittes mowen nat disseveren hym or departen hym from his goodes,<br> <a name="an_1616"></a> and knoweth wel, or oghte knowe, that whan he is deed<br> <a name="an_1616A"></a> he shal no thyng bere with hym out of this world?<br> <a name="an_1617"></a> And therfore seith Seint Austyn that `the avaricious man is likned unto helle,<br> <a name="an_1618"></a> that the moore it swelweth the moore desir it hath to swelwe and devoure.'<br> <a name="an_1619"></a> And as wel as ye wolde eschewe to be called an avaricious man or chynche,<br> <span class="margnote"><font color="GREEN" size="-1"><a name="an_1620">1620</a></font></span> as wel sholde ye kepe yow and governe yow in swich a wise that men calle yow nat fool-large.<br> <a name="an_1621"></a> Therfore seith Tullius: `The goodes,' he seith, `of thyn hous ne sholde nat been hyd ne kept so cloos,<br> <a name="an_1621A"></a> but that they myghte been opened by pitee and debonairetee'<br> <a name="an_1622"></a> (that is to seyn, to yeven part to hem that han greet nede),<br> <a name="an_1623"></a> `ne thy goodes shullen nat been so opene to been every mannes goodes.'<br> <a name="an_1624"></a> Afterward, in getynge of youre richesses and in usynge hem ye shul alwey have thre thynges in youre herte<br> <a name="an_1625"></a> (that is to seyn, oure Lord God, conscience, and good name).<br> <a name="an_1626"></a> First, ye shul have God in youre herte,<br> <a name="an_1627"></a> and for no richesse ye shullen do no thyng which may in any manere displese God,<br> <a name="an_1627A"></a> that is youre creatour and makere.<br> <a name="an_1628"></a> For after the word of Salomon, `It is bettre to have a litel good with the love of God<br> <a name="an_1629"></a> than to have muchel good and tresour and lese the love of his Lord God.'<br> <span class="margnote"><font color="GREEN" size="-1"><a name="an_1630">1630</a></font></span> And the prophete seith that `bettre it is to been a good man and have litel good and tresour<br> <a name="an_1631"></a> than to been holden a shrewe and have grete richesses.'<br> <a name="an_1632"></a> And yet seye I ferthermoore, that ye sholde alwey doon youre bisynesse to gete yow richesses,<br> <a name="an_1633"></a> so that ye gete hem with good conscience.<br> <a name="an_1634"></a> And th' Apostle seith that `ther nys thyng in this world of which<br> <a name="an_1634A"></a> we sholden have so greet joye as whan oure conscience bereth us good witnesse.'<br> <a name="an_1635"></a> And the wise man seith, `The substance of a man is ful good,<br> <a name="an_1635A"></a> whan synne is nat in mannes conscience.'<br> <a name="an_1636"></a> Afterward, in getynge of youre richesses and in usynge of hem,<br> <a name="an_1637"></a> yow moste have greet bisynesse and greet diligence that youre goode name be alwey kept and conserved.<br> <a name="an_1638"></a> For Salomon seith that `bettre it is and moore it availleth a man to have a good name<br> <a name="an_1638A"></a> than for to have grete richesses.'<br> <a name="an_1639"></a> And therfore he seith in another place, `Do greet diligence,' seith Salomon,<br> <a name="an_1639A"></a> `in kepyng of thy freend and of thy goode name;<br> <span class="margnote"><font color="GREEN" size="-1"><a name="an_1640">1640</a></font></span> for it shal lenger abide with thee than any tresour, be it never so precious.'<br> <a name="an_1641"></a> And certes he sholde nat be called a gentil man that after God and good conscience, alle thynges left,<br> <a name="an_1641A"></a> ne dooth his diligence and bisynesse to kepen his goode name.<br> <a name="an_1642"></a> And Cassidore seith that `it is signe of a gentil herte<br> <a name="an_1642A"></a> whan a man loveth and desireth to han a good name.'<br> <a name="an_1643"></a> And therfore seith Seint Austyn that `ther been two thynges that arn necessarie and nedefulle,<br> <a name="an_1644"></a> and that is good conscience and good loos;<br> <a name="an_1645"></a> that is to seyn, good conscience to thyn owene persone inward and good loos for thy neighebor outward.'<br> <a name="an_1646"></a> And he that trusteth hym so muchel in his goode conscience<br> <a name="an_1647"></a> that he displeseth, and setteth at noght his goode name or loos,<br> <a name="an_1647A"></a> and rekketh noght though he kepe nat his goode name, nys but a crueel cherl.<br> <a name="an_1648"></a> "Sire, now have I shewed yow how ye shul do in getynge richesses, and how ye shullen usen hem,<br> <a name="an_1649"></a> and I se wel that for the trust that ye han in youre richesses<br> <a name="an_1649A"></a> ye wole moeve werre and bataille.<br> <span class="margnote"><font color="GREEN" size="-1"><a name="an_1650">1650</a></font></span> I conseille yow that ye bigynne no werre in trust of youre richesses,<br> <span class="margnote"><font color="GREEN" size="-1"><a name="an_1650A">1650A</a></font></span> for they ne suffisen noght werres to mayntene.<br> <a name="an_1651"></a> And therfore seith a philosophre, `That man that desireth and wole algates han werre, shal nevere have suffisaunce,<br> <a name="an_1652"></a> for the richer that he is, the gretter despenses moste he make, if he wole have worshipe and victorie.'<br> <a name="an_1653"></a> And Salomon seith that `the gretter richesses that a man hath, the mo despendours he hath.'<br> <a name="an_1654"></a> And, deere sire, al be it so that for youre richesses ye mowe have muchel folk,<br> <a name="an_1655"></a> yet bihoveth it nat, ne it is nat good, to bigynne werre whereas ye mowe<br> <a name="an_1655A"></a> in oother manere have pees unto youre worshipe and profit.<br> <a name="an_1656"></a> For the victorie of batailles that been in this world lyth nat in greet nombre or multitude<br> <a name="an_1656A"></a> of the peple, ne in the vertu of man,<br> <a name="an_1657"></a> but it lith in the wyl and in the hand of oure Lord God Almyghty.<br> <a name="an_1658"></a> And therfore Judas Machabeus, which was Goddes knyght,<br> <a name="an_1659"></a> whan he sholde fighte agayn his adversarie that hadde a gretter nombre<br> <a name="an_1659A"></a> and a gretter multitude of folk and strenger than was this peple of Machabee,<br> <span class="margnote"><font color="GREEN" size="-1"><a name="an_1660">1660</a></font></span> yet he reconforted his litel compaignye, and seyde right in this wise:<br> <a name="an_1661"></a> `Als lightly,' quod he, `may oure Lord God Almyghty yeve victorie to a fewe folk as to many folk,<br> <a name="an_1662"></a> for the victorie of a bataile comth nat by the grete nombre of peple,<br> <a name="an_1663"></a> but it cometh from oure Lord God of hevene.'<br> <a name="an_1664"></a> And, deere sire, for as muchel as ther is no man certein if he be worthy that<br> <a name="an_1664A"></a> God yeve hym victorie . . . or naught, after that Salomon seith,<br> <a name="an_1665"></a> therfore every man sholde greetly drede werres to bigynne.<br> <a name="an_1666"></a> And by cause that in batailles fallen manye perils,<br> <a name="an_1667"></a> and happeth outher while that as soone is the grete man slayn as the litel man;<br> <a name="an_1668"></a> and as it is writen in the seconde Book of Kynges,<br> <a name="an_1668A"></a> `The dedes of batailles been aventurouse and nothyng certeyne,<br> <a name="an_1669"></a> for as lightly is oon hurt with a spere as another';<br> <span class="margnote"><font color="GREEN" size="-1"><a name="an_1670">1670</a></font></span> and for ther is gret peril in werre, therfore sholde a man flee and eschue werre,<br> <span class="margnote"><font color="GREEN" size="-1"><a name="an_1670A">1670A</a></font></span> in as muchel as a man may goodly.<br> <a name="an_1671"></a> For Salomon seith, `He that loveth peril shal falle in peril.'"<br> <a name="an_1672"></a> After that Dame Prudence hadde spoken in this manere, Melibee answerde and seyde,<br> <a name="an_1673"></a> "I see wel, dame Prudence, that by youre faire wordes and by youre resouns<br> <a name="an_1673A"></a> that ye han shewed me, that the werre liketh yow no thyng;<br> <a name="an_1674"></a> but I have nat yet herd youre conseil, how I shal do in this nede."<br> <a name="an_1675"></a> "Certes," quod she, "I conseille yow that ye accorde with youre adversaries and that ye have pees with hem.<br> <a name="an_1676"></a> For Seint Jame seith in his Epistles that `by concord and pees the smale richesses wexen grete,<br> <a name="an_1677"></a> and by debaat and discord the grete richesses fallen doun.'<br> <a name="an_1678"></a> And ye knowen wel that oon of the gretteste and moost sovereyn thyng<br> <a name="an_1678A"></a> that is in this world is unytee and pees.<br> <a name="an_1679"></a> And therfore seyde oure Lord Jhesu Crist to his apostles in this wise:<br> <span class="margnote"><font color="GREEN" size="-1"><a name="an_1680">1680</a></font></span> `Wel happy and blessed been they that loven and purchacen pees, for they been called children of God.'"<br> <a name="an_1681"></a> "A," quod Melibee, "now se I wel that ye loven nat myn honour ne my worshipe.<br> <a name="an_1682"></a> Ye knowen wel that myne adversaries han bigonnen this debaat and bryge by hire outrage,<br> <a name="an_1683"></a> and ye se wel that they ne requeren ne preyen me nat of pees,<br> <a name="an_1683A"></a> ne they asken nat to be reconsiled.<br> <a name="an_1684"></a> Wol ye thanne that I go and meke me, and obeye me to hem, and crie hem mercy?<br> <a name="an_1685"></a> For sothe, that were nat my worshipe.<br> <a name="an_1686"></a> For right as men seyn that `over-greet hoomlynesse engendreth dispreisynge,' so fareth it by to greet humylitee or mekenesse."<br> <a name="an_1687"></a> Thanne bigan dame Prudence to maken semblant of wratthe and seyde:<br> <a name="an_1688"></a> "Certes, sire, sauf youre grace, I love youre honour and youre profit<br> <a name="an_1688A"></a> as I do myn owene, and evere have doon;<br> <a name="an_1689"></a> ne ye, ne noon oother, seyn nevere the contrarie.<br> <span class="margnote"><font color="GREEN" size="-1"><a name="an_1690">1690</a></font></span> And yit if I hadde seyd that ye sholde han purchaced the pees<br> <span class="margnote"><font color="GREEN" size="-1"><a name="an_1690A">1690A</a></font></span> and the reconsiliacioun, I ne hadde nat muchel mystaken me ne seyd amys.<br> <a name="an_1691"></a> For the wise man seith, `The dissensioun bigynneth by another man, and the reconsilyng bygynneth by thyself.'<br> <a name="an_1692"></a> And the prophete seith, `Flee shrewednesse and do goodnesse;<br> <a name="an_1693"></a> seke pees and folwe it, as muchel as in thee is.'<br> <a name="an_1694"></a> Yet seye I nat that ye shul rather pursue to youre adversaries for pees than they shuln to yow.<br> <a name="an_1695"></a> For I knowe wel that ye been so hard-herted that ye wol do no thyng for me.<br> <a name="an_1696"></a> And Salomon seith, `He that hath over-hard an herte, atte laste he shal myshappe and mystyde.'"<br> <a name="an_1697"></a> Whanne Melibee hadde herd dame Prudence maken semblant of wratthe, he seyde in this wise:<br> <a name="an_1698"></a> "Dame, I prey yow that ye be nat displesed of thynges that I seye,<br> <a name="an_1699"></a> for ye knowe wel that I am angry and wrooth, and that is no wonder;<br> <span class="margnote"><font color="GREEN" size="-1"><a name="an_1700">1700</a></font></span> and they that been wrothe witen nat wel what they don ne what they seyn.<br> <a name="an_1701"></a> Therfore the prophete seith that `troubled eyen han no cleer sighte.'<br> <a name="an_1702"></a> But seyeth and conseileth me as yow liketh, for I am redy to do right as ye wol desire;<br> <a name="an_1703"></a> and if ye repreve me of my folye,<br> <a name="an_1703A"></a> I am the moore holden to love yow and to preyse yow.<br> <a name="an_1704"></a> For Salomon seith that `he that repreveth hym that dooth folye,<br> <a name="an_1705"></a> he shal fynde gretter grace than he that deceyveth hym by sweete wordes.'"<br> <a name="an_1706"></a> Thanne seide dame Prudence, "I make no semblant of wratthe ne anger, but for youre grete profit.<br> <a name="an_1707"></a> For Salomon seith, `He is moore worth that repreveth or chideth a fool for his folye,<br> <a name="an_1707A"></a> shewynge hym semblant of wratthe,<br> <a name="an_1708"></a> than he that supporteth hym and preyseth hym in his mysdoynge and laugheth at his folye.'<br> <a name="an_1709"></a> And this same Salomon seith afterward that<br> <a name="an_1709A"></a> `by the sorweful visage of a man'<br> <a name="an_1709B"></a> (that is to seyn by the sory and hevy contenaunce of a man)<br> <span class="margnote"><font color="GREEN" size="-1"><a name="an_1710">1710</a></font></span> `the fool correcteth and amendeth hymself.'"<br> <a name="an_1711"></a> Thanne seyde Melibee, "I shal nat konne answere to<br> <a name="an_1711A"></a> so manye faire resouns as ye putten to me and shewen.<br> <a name="an_1712"></a> Seyeth shortly youre wyl and youre conseil, and I am al redy to fulfille and parfourne it."<br> <a name="an_1713"></a> Thanne dame Prudence discovered al hir wyl to hym and seyde,<br> <a name="an_1714"></a> "I conseille yow," quod she, "aboven alle thynges, that ye make pees bitwene God and yow,<br> <a name="an_1715"></a> and beth reconsiled unto hym and to his grace.<br> <a name="an_1716"></a> For, as I have seyd yow heer biforn, God hath suffred yow<br> <a name="an_1716A"></a> to have this tribulacioun and disese for youre synnes.<br> <a name="an_1717"></a> And if ye do as I sey yow, God wol sende youre adversaries unto yow<br> <a name="an_1718"></a> and maken hem fallen at youre feet, redy to do youre wyl and youre comandementz.<br> <a name="an_1719"></a> For Salomon seith, `Whan the condicioun of man is plesaunt and likynge to God,<br> <span class="margnote"><font color="GREEN" size="-1"><a name="an_1720">1720</a></font></span> he chaungeth the hertes of the mannes adversaries and constreyneth hem to biseken hym of pees and of grace.'<br> <a name="an_1721"></a> And I prey yow lat me speke with youre adversaries in privee place,<br> <a name="an_1722"></a> for they shul nat knowe that it be of youre wyl or of youre assent.<br> <a name="an_1723"></a> And thanne, whan I knowe hir wil and hire entente, I may conseille yow the moore seurely."<br> <a name="an_1724"></a> "Dame," quod Melibee, "dooth youre wil and youre likynge;<br> <a name="an_1725"></a> for I putte me hoolly in youre disposicioun and ordinaunce."<br> <a name="an_1726"></a> Thanne dame Prudence, whan she saugh the goode wyl of hir housbonde, delibered and took avys in hirself,<br> <a name="an_1727"></a> thinkinge how she myghte brynge this nede unto a good conclusioun and to a good ende.<br> <a name="an_1728"></a> And whan she saugh hir tyme, she sente for thise adversaries to come unto hire into a pryvee place<br> <a name="an_1729"></a> and shewed wisely unto hem the grete goodes that comen of pees<br> <span class="margnote"><font color="GREEN" size="-1"><a name="an_1730">1730</a></font></span> and the grete harmes and perils that been in werre,<br> <a name="an_1731"></a> and seyde to hem in a goodly manere hou that hem oughten have greet repentaunce<br> <a name="an_1732"></a> of the injurie and wrong that they hadden doon to Melibee hir lord,<br> <a name="an_1732A"></a> and unto hire, and to hire doghter.<br> <a name="an_1733"></a> And whan they herden the goodliche wordes of dame Prudence,<br> <a name="an_1734"></a> they weren so supprised and ravysshed and hadden so greet joye of hire that wonder was to telle.<br> <a name="an_1735"></a> "A, lady," quod they, "ye han shewed unto us the blessynge of swetnesse,<br> <a name="an_1735A"></a> after the sawe of David the prophete,<br> <a name="an_1736"></a> for the reconsilynge which we been nat worthy to have in no manere,<br> <a name="an_1737"></a> but we oghte requeren it with greet contricioun and humylitee,<br> <a name="an_1738"></a> ye of youre grete goodnesse have presented unto us.<br> <a name="an_1739"></a> Now se we wel that the science and the konnynge of Salomon is ful trewe.<br> <span class="margnote"><font color="GREEN" size="-1"><a name="an_1740">1740</a></font></span> For he seith that `sweete wordes multiplien and encreescen freendes and maken shrewes to be debonaire and meeke.'<br> <a name="an_1741"></a> "Certes," quod they, "we putten oure dede and al oure matere and cause al hoolly in youre goode wyl<br> <a name="an_1742"></a> and been redy to obeye to the speche and comandement of my lord Melibee.<br> <a name="an_1743"></a> And therfore, deere and benygne lady, we preien yow and biseke yow as mekely as we konne and mowen<br> <a name="an_1744"></a> that it lyke unto youre grete goodnesse to fulfillen in dede youre goodliche wordes,<br> <a name="an_1745"></a> for we consideren and knowelichen that we han offended and greved my lord Melibee out of mesure,<br> <a name="an_1746"></a> so ferforth that we be nat of power to maken his amendes.<br> <a name="an_1747"></a> And therfore we oblige and bynden us and oure freendes for to doon al his wyl and his comandementz.<br> <a name="an_1748"></a> But peraventure he hath swich hevynesse and swich wratthe to us-ward by cause of oure offense<br> <a name="an_1749"></a> that he wole enjoyne us swich a peyne as we mowe nat bere ne susteene.<br> <span class="margnote"><font color="GREEN" size="-1"><a name="an_1750">1750</a></font></span> And therfore, noble lady, we biseke to youre wommanly pitee<br> <a name="an_1751"></a> to taken swich avysement in this nede that<br> <a name="an_1751A"></a> we ne oure freendes be nat desherited ne destroyed thurgh oure folye."<br> <a name="an_1752"></a> "Certes," quod Prudence, "it is an hard thyng and right perilous<br> <a name="an_1753"></a> that a man putte hym al outrely in the arbitracioun and juggement,<br> <a name="an_1753A"></a> and in the myght and power of his enemys.<br> <a name="an_1754"></a> For Salomon seith, `Leeveth me, and yeveth credence to that I shal seyn: I seye,' quod he,<br> <a name="an_1754A"></a> `ye peple, folk and governours of hooly chirche,<br> <a name="an_1755"></a> to thy sone, to thy wyf, to thy freend, ne to thy broother<br> <a name="an_1756"></a> ne yeve thou nevere myght ne maistrie of thy body whil thou lyvest.'<br> <a name="an_1757"></a> Now sithen he deffendeth that man sholde nat yeven to his broother<br> <a name="an_1757A"></a> ne to his freend the myght of his body,<br> <a name="an_1758"></a> by a strenger resoun he deffendeth and forbedeth a man to yeven hymself to his enemy.<br> <a name="an_1759"></a> And nathelees I conseille you that ye mystruste nat my lord,<br> <span class="margnote"><font color="GREEN" size="-1"><a name="an_1760">1760</a></font></span> for I woot wel and knowe verraily that he is debonaire and meeke, large, curteys,<br> <a name="an_1761"></a> and nothyng desirous ne coveitous of good ne richesse.<br> <a name="an_1762"></a> For ther nys nothyng in this world that he desireth, save oonly worshipe and honour.<br> <a name="an_1763"></a> Forthermoore I knowe wel and am right seur that he shal nothyng doon in this nede withouten my conseil,<br> <a name="an_1764"></a> and I shal so werken in this cause that by the grace of oure Lord God<br> <a name="an_1764A"></a> ye shul been reconsiled unto us."<br> <a name="an_1765"></a> Thanne seyden they with o voys, "Worshipful lady, we putten us<br> <a name="an_1765A"></a> and oure goodes al fully in youre wil and disposicioun,<br> <a name="an_1766"></a> and been redy to comen, what day that it like unto youre noblesse to lymyte us or assigne us,<br> <a name="an_1767"></a> for to maken oure obligacioun and boond as strong as it liketh unto youre goodnesse,<br> <a name="an_1768"></a> that we mowe fulfille the wille of yow and of my lord Melibee."<br> <a name="an_1769"></a> Whan dame Prudence hadde herd the answeres of thise men, she bad hem goon agayn prively;<br> <span class="margnote"><font color="GREEN" size="-1"><a name="an_1770">1770</a></font></span> and she retourned to hir lord Melibee, and tolde hym how she foond his adversaries ful repentant,<br> <a name="an_1771"></a> knowelechynge ful lowely hir synnes and trespas, and how they were redy to suffren all peyne,<br> <a name="an_1772"></a> requirynge and preiynge hym of mercy and pitee.<br> <a name="an_1773"></a> Thanne seyde Melibee: "He is wel worthy to have pardoun<br> <a name="an_1773A"></a> and foryifnesse of his synne, that excuseth nat his synne<br> <a name="an_1774"></a> but knowelecheth it and repenteth hym, axinge indulgence.<br> <a name="an_1775"></a> For Senec seith, `Ther is the remissioun and foryifnesse, where as the confessioun is,'<br> <a name="an_1776"></a> for confessioun is neighebor to innocence.<br> <a name="an_1777"></a> And he seith in another place that `he that hath shame of his synne and knowlecheth<br> <a name="an_1777A"></a> [it is worthy remissioun].' And therfore I assente and conferme me to have pees;<br> <a name="an_1778"></a> but it is good that we do it nat withouten the assent and wyl of oure freendes."<br> <a name="an_1779"></a> Thanne was Prudence right glad and joyeful and seyde:<br> <span class="margnote"><font color="GREEN" size="-1"><a name="an_1780">1780</a></font></span> "Certes, sire," quod she, "ye han wel and goodly answered,<br> <a name="an_1781"></a> for right as by the conseil, assent, and help of youre freendes<br> <a name="an_1781A"></a> ye han been stired to venge yow and maken werre,<br> <a name="an_1782"></a> right so withouten hire conseil shul ye nat accorden yow ne have pees with youre adversaries.<br> <a name="an_1783"></a> For the lawe seith, `Ther nys no thyng so good by wey of kynde as a thyng<br> <a name="an_1783A"></a> to be unbounde by hym that it was ybounde.'"<br> <a name="an_1784"></a> And thanne dame Prudence withouten delay or tariynge sente anon hire messages for hire kyn<br> <a name="an_1784A"></a> and for hire olde freendes which that were trewe and wyse,<br> <a name="an_1785"></a> and tolde hem by ordre in the presence of Melibee al this mateere<br> <a name="an_1785A"></a> as it is aboven expressed and declared,<br> <a name="an_1786"></a> and preyden hem that they wolde yeven hire avys and conseil what best were to doon in this nede.<br> <a name="an_1787"></a> And whan Melibees freendes hadde taken hire avys and deliberacioun of the forseide mateere,<br> <a name="an_1788"></a> and hadden examyned it by greet bisynesse and greet diligence,<br> <a name="an_1789"></a> they yave ful conseil for to have pees and reste,<br> <span class="margnote"><font color="GREEN" size="-1"><a name="an_1790">1790</a></font></span> and that Melibee sholde receyve with good herte his adversaries to foryifnesse and mercy.<br> <a name="an_1791"></a> And whan dame Prudence hadde herd the assent of hir lord Melibee, and the conseil of his freendes<br> <a name="an_1792"></a> accorde with hire wille and hire entencioun,<br> <a name="an_1793"></a> she was wonderly glad in hire herte and seyde:<br> <a name="an_1794"></a> "Ther is an old proverbe," quod she, "seith that `the goodnesse that thou mayst do this day, do it,<br> <a name="an_1795"></a> and abide nat ne delaye it nat til tomorwe.'<br> <a name="an_1796"></a> And therfore I conseille that ye sende youre messages, swiche as been discrete and wise,<br> <a name="an_1797"></a> unto youre adversaries, tellynge hem on youre bihalve<br> <a name="an_1798"></a> that if they wole trete of pees and of accord,<br> <a name="an_1799"></a> that they shape hem withouten delay or tariyng to comen unto us."<br> <span class="margnote"><font color="GREEN" size="-1"><a name="an_1800">1800</a></font></span> Which thyng parfourned was in dede.<br> <a name="an_1801"></a> And whanne thise trespassours and repentynge folk of hire folies<br> <a name="an_1801A"></a> -- that is to seyn, the adversaries of Melibee --<br> <a name="an_1802"></a> hadden herd what thise messagers seyden unto hem,<br> <a name="an_1803"></a> they weren right glad and joyeful, and answereden ful mekely and benignely,<br> <a name="an_1804"></a> yeldynge graces and thankynges to hir lord Melibee and to al his compaignye,<br> <a name="an_1805"></a> and shopen hem withouten delay to go with the messagers and obeye to the comandement of hir lord Melibee.<br> <a name="an_1806"></a> And right anon they tooken hire wey to the court of Melibee,<br> <a name="an_1807"></a> and tooken with hem somme of hire trewe freendes<br> <a name="an_1807A"></a> to maken feith for hem and for to been hire borwes.<br> <a name="an_1808"></a> And whan they were comen to the presence of Melibee, he seyde hem thise wordes:<br> <a name="an_1809"></a> "It standeth thus," quod Melibee, "and sooth it is, that ye,<br> <span class="margnote"><font color="GREEN" size="-1"><a name="an_1810">1810</a></font></span> causelees and withouten skile and resoun,<br> <a name="an_1811"></a> han doon grete injuries and wronges to me and to my wyf Prudence and to my doghter also.<br> <a name="an_1812"></a> For ye han entred into myn hous by violence,<br> <a name="an_1813"></a> and have doon swich outrage that alle men knowen wel that ye have disserved the deeth.<br> <a name="an_1814"></a> And therfore wol I knowe and wite of yow<br> <a name="an_1815"></a> wheither ye wol putte the punyssement and the chastisynge and the vengeance of this outrage in the wyl<br> <a name="an_1815A"></a> of me and of my wyf Prudence, or ye wol nat?"<br> <a name="an_1816"></a> Thanne the wiseste of hem thre answerde for hem alle and seyde,<br> <a name="an_1817"></a> "Sire," quod he, "we knowen wel that we been unworthy to comen unto the court<br> <a name="an_1817A"></a> of so greet a lord and so worthy as ye been.<br> <a name="an_1818"></a> For we han so greetly mystaken us, and han offended<br> <a name="an_1818A"></a> and agilt in swich a wise agayn youre heigh lordshipe<br> <a name="an_1819"></a> that trewely we han disserved the deeth.<br> <span class="margnote"><font color="GREEN" size="-1"><a name="an_1820">1820</a></font></span> But yet, for the grete goodnesse and debonairetee that al the world witnesseth of youre persone,<br> <a name="an_1821"></a> we submytten us to the excellence and benignitee of youre gracious lordshipe,<br> <a name="an_1822"></a> and been redy to obeie to alle youre comandementz,<br> <a name="an_1823"></a> bisekynge yow that of youre merciable pitee ye wol considere oure grete repentaunce and lowe submyssioun<br> <a name="an_1824"></a> and graunten us foryevenesse of oure outrageous trespas and offense.<br> <a name="an_1825"></a> For wel we knowe that youre liberal grace and mercy<br> <a name="an_1825A"></a> strecchen hem ferther into goodnesse than doon oure outrageouse giltes and trespas into wikkednesse,<br> <a name="an_1826"></a> al be it that cursedly and dampnablely we han agilt agayn youre heigh lordshipe."<br> <a name="an_1827"></a> Thanne Melibee took hem up fro the ground ful benignely,<br> <a name="an_1828"></a> and receyved hire obligaciouns and hir boondes by hire othes upon hire plegges and borwes,<br> <a name="an_1829"></a> and assigned hem a certeyn day to retourne unto his court<br> <span class="margnote"><font color="GREEN" size="-1"><a name="an_1830">1830</a></font></span> for to accepte and receyve the sentence and juggement that Melibee wolde comande<br> <span class="margnote"><font color="GREEN" size="-1"><a name="an_1830A">1830A</a></font></span> to be doon on hem by the causes aforeseyd.<br> <a name="an_1831"></a> Whiche thynges ordeyned, every man retourned to his hous.<br> <a name="an_1832"></a> And whan that dame Prudence saugh hir tyme, she freyned and axed hir lord Melibee<br> <a name="an_1833"></a> what vengeance he thoughte to taken of his adversaries.<br> <a name="an_1834"></a> To which Melibee answerde and seyde, "Certes," quod he, "I thynke and purpose me fully<br> <a name="an_1835"></a> to desherite hem of al that evere they han and for to putte hem in exil for evere."<br> <a name="an_1836"></a> "Certes," quod dame Prudence, "this were a crueel sentence and muchel agayn resoun.<br> <a name="an_1837"></a> For ye been riche ynough and han no nede of oother mennes good,<br> <a name="an_1838"></a> and ye myghte lightly in this wise gete yow a coveitous name,<br> <a name="an_1839"></a> which is a vicious thyng, and oghte been eschued of every good man.<br> <span class="margnote"><font color="GREEN" size="-1"><a name="an_1840">1840</a></font></span> For after the sawe of the word of the Apostle, `Coveitise is roote of alle harmes.'<br> <a name="an_1841"></a> And therfore it were bettre for yow to lese so muchel good of youre owene<br> <a name="an_1841A"></a> than for to taken of hir good in this manere,<br> <a name="an_1842"></a> for bettre it is to lesen good with worshipe than it is to wynne good with vileynye and shame.<br> <a name="an_1843"></a> And everi man oghte to doon his diligence and his bisynesse to geten hym a good name.<br> <a name="an_1844"></a> And yet shal he nat oonly bisie hym in kepynge of his good name,<br> <a name="an_1845"></a> but he shal also enforcen hym alwey to do somthyng by which he may renovelle his good name.<br> <a name="an_1846"></a> For it is writen that `the olde good loos or good name of a man is soone goon<br> <a name="an_1846A"></a> and passed, whan it is nat newed ne renovelled.'<br> <a name="an_1847"></a> And as touchynge that ye seyn ye wole exile youre adversaries,<br> <a name="an_1848"></a> that thynketh me muchel agayn resoun and out of mesure,<br> <a name="an_1849"></a> considered the power that they han yeve yow upon hemself.<br> <span class="margnote"><font color="GREEN" size="-1"><a name="an_1850">1850</a></font></span> And it is writen that `he is worthy to lesen his privilege that mysuseth<br> <span class="margnote"><font color="GREEN" size="-1"><a name="an_1850A">1850A</a></font></span> the myght and the power that is yeven hym.'<br> <a name="an_1851"></a> And I sette cas ye myghte enjoyne hem that peyne by right and by lawe,<br> <a name="an_1852"></a> which I trowe ye mowe nat do;<br> <a name="an_1853"></a> I seye ye mighte nat putten it to execucioun peraventure,<br> <a name="an_1854"></a> and thanne were it likly to retourne to the werre as it was biforn.<br> <a name="an_1855"></a> And therfore, if ye wole that men do yow obeisance, ye moste deemen moore curteisly;<br> <a name="an_1856"></a> this is to seyn, ye moste yeven moore esy sentences and juggementz.<br> <a name="an_1857"></a> For it is writen that `he that moost curteisly comandeth, to hym men moost obeyen.'<br> <a name="an_1858"></a> And therfore I prey yow that in this necessitee and in this nede<br> <a name="an_1858A"></a> ye caste yow to overcome youre herte.<br> <a name="an_1859"></a> For Senec seith that `he that overcometh his herte overcometh twies.'<br> <span class="margnote"><font color="GREEN" size="-1"><a name="an_1860">1860</a></font></span> And Tullius seith, `Ther is no thyng so comendable in a greet lord<br> <a name="an_1861"></a> as whan he is debonaire and meeke, and appeseth him lightly.'<br> <a name="an_1862"></a> And I prey yow that ye wole forbere now to do vengeance,<br> <a name="an_1863"></a> in swich a manere that youre goode name may be kept and conserved,<br> <a name="an_1864"></a> and that men mowe have cause and mateere to preyse yow of pitee and of mercy,<br> <a name="an_1865"></a> and that ye have no cause to repente yow of thyng that ye doon.<br> <a name="an_1866"></a> For Senec seith, `He overcometh in an yvel manere that repenteth hym of his victorie.'<br> <a name="an_1867"></a> Wherfore I pray yow, lat mercy been in youre herte,<br> <a name="an_1868"></a> to th' effect and entente that God Almighty have mercy on yow in his laste juggement.<br> <a name="an_1869"></a> For Seint Jame seith in his Epistle: `Juggement withouten mercy shal be doon<br> <a name="an_1869A"></a> to hym that hath no mercy of another wight.'"<br> <span class="margnote"><font color="GREEN" size="-1"><a name="an_1870">1870</a></font></span> Whanne Melibee hadde herd the grete skiles and resouns of dame Prudence, and hire wise informaciouns and techynges,<br> <a name="an_1871"></a> his herte gan enclyne to the wil of his wif, considerynge hir trewe entente,<br> <a name="an_1872"></a> and conformed hym anon and assented fully to werken after hir conseil,<br> <a name="an_1873"></a> and thonked God, of whom procedeth al vertu and alle goodnesse,<br> <a name="an_1873A"></a> that hym sente a wyf of so greet discrecioun.<br> <a name="an_1874"></a> And whan the day cam that his adversaries sholde appieren in his presence,<br> <a name="an_1875"></a> he spak unto hem ful goodly, and seyde in this wyse:<br> <a name="an_1876"></a> "Al be it so that of youre pride and heigh presumpcioun and folie, and of youre necligence and unkonnynge,<br> <a name="an_1877"></a> ye have mysborn yow and trespassed unto me,<br> <a name="an_1878"></a> yet for as muche as I see and biholde youre grete humylitee<br> <a name="an_1879"></a> and that ye been sory and repentant of youre giltes,<br> <span class="margnote"><font color="GREEN" size="-1"><a name="an_1880">1880</a></font></span> it constreyneth me to doon yow grace and mercy.<br> <a name="an_1881"></a> Wherfore I receyve yow to my grace<br> <a name="an_1882"></a> and foryeve yow outrely alle the offenses, injuries, and wronges that ye have doon agayn me and myne,<br> <a name="an_1883"></a> to this effect and to this ende, that God of his endelees mercy<br> <a name="an_1884"></a> wole at the tyme of oure diynge foryeven us oure giltes<br> <a name="an_1884A"></a> that we han trespassed to hym in this wrecched world.<br> <a name="an_1885"></a> For doutelees, if we be sory and repentant of the synnes and giltes which we han trespassed<br> <a name="an_1885A"></a> in the sighte of oure Lord God,<br> <a name="an_1886"></a> he is so free and so merciable<br> <a name="an_1887"></a> that he wole foryeven us oure giltes<br> <a name="an_1888"></a> and bryngen us to the blisse that nevere hath ende." Amen.<br>  
 <p></p><hr>
 <center>
 <a href="mect35.htm">Next: The Monk's Prologue</a></center>
 </body>