<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Legends and Sagas</a> 
 <a href="../index.htm">England</a> 
 <a href="index.htm">Index</a> 
 <a href="mect76.htm">Previous</a> 
 <a href="mect78.htm">Next</a> 
 </center>
 <hr>
 <p align="CENTER"><font size="-1" color="GREEN"><a href="index.htm"><img src="img/tease.jpg"></a><br><i>The Canterbury Tales and Other Works of Chaucer (Middle English)</i>, by Geoffery Chaucer, [14th cent.], at sacred-texts.com</font></p><hr> <h4 align="center">The Shorter Poems</h4> <h3 align="center">Gentilesse</h3> <a name="an_1"></a> The firste stok, fader of gentilesse --<br> <a name="an_2"></a> What man that desireth gentil for to be<br> <a name="an_3"></a> Must folowe his trace, and alle his wittes dresse<br> <a name="an_4"></a> Vertu to love and vyces for to flee.<br> <a name="an_5"></a> For unto vertu longeth dignitee<br> <a name="an_6"></a> And noght the revers, saufly dar I deme,<br> <a name="an_7"></a> Al were he mytre, croune, or diademe.<br> <a name="an_8"></a> This firste stok was ful of rightwisnesse,<br> <a name="an_9"></a> Trewe of his word, sobre, pitous, and free,<br> <span class="margnote"><font color="GREEN" size="-1"><a name="an_10">10</a></font></span> Clene of his gost, and loved besinesse,<br> <a name="an_11"></a> Ayeinst the vyce of slouthe, in honestee;<br> <a name="an_12"></a> And, but his heir love vertu as dide he,<br> <a name="an_13"></a> He is noght gentil, thogh he riche seme,<br> <a name="an_14"></a> Al were he mytre, croune, or diademe.<br> <a name="an_15"></a> Vyce may wel be heir to old richesse,<br> <a name="an_16"></a> But ther may no man, as men may wel see,<br> <a name="an_17"></a> Bequethe his heir his vertuous noblesse<br> <a name="an_18"></a> (That is appropred unto no degree<br> <a name="an_19"></a> But to the firste fader in magestee,<br> <span class="margnote"><font color="GREEN" size="-1"><a name="an_20">20</a></font></span> That maketh hem his heyres that him queme),<br> <a name="an_21"></a> Al were he mytre, croune, or diademe.<br>  
 <p></p><hr>
 <center>
 <a href="mect78.htm">Next: Lak of Stedfastnesse</a></center>
 </body>