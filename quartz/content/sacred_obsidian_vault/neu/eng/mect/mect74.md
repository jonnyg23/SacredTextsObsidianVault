<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Legends and Sagas</a> 
 <a href="../index.htm">England</a> 
 <a href="index.htm">Index</a> 
 <a href="mect73.htm">Previous</a> 
 <a href="mect75.htm">Next</a> 
 </center>
 <hr>
 <p align="CENTER"><font size="-1" color="GREEN"><a href="index.htm"><img src="img/tease.jpg"></a><br><i>The Canterbury Tales and Other Works of Chaucer (Middle English)</i>, by Geoffery Chaucer, [14th cent.], at sacred-texts.com</font></p><hr> <h4 align="center">The Shorter Poems</h4> <h3 align="center">The Former Age</h3> <a name="an_1"></a> A blisful lyf, a paisible and a swete,<br> <a name="an_2"></a> Ledden the peples in the former age.<br> <a name="an_3"></a> They helde hem payed of the fruites that they ete,<br> <a name="an_4"></a> Which that the feldes yave hem by usage;<br> <a name="an_5"></a> They ne were nat forpampred with outrage.<br> <a name="an_6"></a> Unknowen was the quern and ek the melle;<br> <a name="an_7"></a> They eten mast, hawes, and swich pounage,<br> <a name="an_8"></a> And dronken water of the colde welle.<br> <a name="an_9"></a> Yit nas the ground nat wounded with the plough,<br> <span class="margnote"><font color="GREEN" size="-1"><a name="an_10">10</a></font></span> But corn up-sprong, unsowe of mannes hond,<br> <a name="an_11"></a> The which they gnodded and eete nat half ynough.<br> <a name="an_12"></a> No man yit knew the forwes of his lond,<br> <a name="an_13"></a> No man the fyr out of the flint yit fond,<br> <a name="an_14"></a> Unkorven and ungrobbed lay the vyne;<br> <a name="an_15"></a> No man yit in the morter spyces grond<br> <a name="an_16"></a> To clarre ne to sause of galantyne.<br> <a name="an_17"></a> No mader, welde, or wood no litestere<br> <a name="an_18"></a> Ne knew; the flees was of his former hewe;<br> <a name="an_19"></a> No flesh ne wiste offence of egge or spere.<br> <span class="margnote"><font color="GREEN" size="-1"><a name="an_20">20</a></font></span> No coyn ne knew man which was fals or trewe,<br> <a name="an_21"></a> No ship yit karf the wawes grene and blewe,<br> <a name="an_22"></a> No marchaunt yit ne fette outlandish ware.<br> <a name="an_23"></a> No trompes for the werres folk ne knewe,<br> <a name="an_24"></a> Ne toures heye and walles rounde or square.<br> <a name="an_25"></a> What sholde it han avayled to werreye?<br> <a name="an_26"></a> Ther lay no profit, ther was no richesse;<br> <a name="an_27"></a> But cursed was the tyme, I dare wel seye,<br> <a name="an_28"></a> That men first dide hir swety bysinesse<br> <a name="an_29"></a> To grobbe up metal, lurkinge in derknesse,<br> <span class="margnote"><font color="GREEN" size="-1"><a name="an_30">30</a></font></span> And in the riveres first gemmes soghte.<br> <a name="an_31"></a> Allas, than sprong up al the cursednesse<br> <a name="an_32"></a> Of coveytyse, that first our sorwe broghte.<br> <a name="an_33"></a> Thise tyraunts putte hem gladly nat in pres<br> <a name="an_34"></a> No wildnesse ne no busshes for to winne,<br> <a name="an_35"></a> Ther poverte is, as seith Diogenes,<br> <a name="an_36"></a> Ther as vitaile is ek so skars and thinne<br> <a name="an_37"></a> That noght but mast or apples is therinne;<br> <a name="an_38"></a> But, ther as bagges ben and fat vitaile,<br> <a name="an_39"></a> Ther wol they gon, and spare for no sinne<br> <span class="margnote"><font color="GREEN" size="-1"><a name="an_40">40</a></font></span> With al hir ost the cite for to asayle.<br> <a name="an_41"></a> Yit was no paleis-chaumbres ne non halles;<br> <a name="an_42"></a> In caves and wodes softe and swete<br> <a name="an_43"></a> Slepten this blissed folk withoute walles<br> <a name="an_44"></a> On gras or leves in parfit quiete.<br> <a name="an_45"></a> Ne doun of fetheres ne no bleched shete<br> <a name="an_46"></a> Was kid to hem, but in seurtee they slepte.<br> <a name="an_47"></a> Hir hertes were al oon withoute galles;<br> <a name="an_48"></a> Everich of hem his feith to other kepte.<br> <a name="an_49"></a> Unforged was the hauberk and the plate;<br> <span class="margnote"><font color="GREEN" size="-1"><a name="an_50">50</a></font></span> The lambish peple, voyd of alle vyce,<br> <a name="an_51"></a> Hadden no fantasye to debate,<br> <a name="an_52"></a> But ech of hem wolde other wel cheryce.<br> <a name="an_53"></a> No pryde, non envye, non avaryce,<br> <a name="an_54"></a> No lord, no taylage by no tyrannye;<br> <a name="an_55"></a> Humblesse and pees, good feith the emperice.<br> <a name="an_56"></a> Yit was not Jupiter the likerous,<br> <a name="an_57"></a> That first was fader of delicacye,<br> <a name="an_58"></a> Come in this world; ne Nembrot, desirous<br> <a name="an_59"></a> To regne, had nat maad his toures hye.<br> <span class="margnote"><font color="GREEN" size="-1"><a name="an_60">60</a></font></span> Allas, allas, now may men wepe and crye!<br> <a name="an_61"></a> For in oure dayes nis but covetyse,<br> <a name="an_62"></a> Doublenesse, and tresoun, and envye,<br> <a name="an_63"></a> Poyson, manslawhtre, and mordre in sondry wyse.<br>  
 <p></p><hr>
 <center>
 <a href="mect75.htm">Next: Fortune</a></center>
 </body>