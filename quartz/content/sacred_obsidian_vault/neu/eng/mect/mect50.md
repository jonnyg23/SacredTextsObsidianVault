<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Legends and Sagas</a> 
 <a href="../index.htm">England</a> 
 <a href="index.htm">Index</a> 
 <a href="mect49.htm">Previous</a> 
 <a href="mect51.htm">Next</a> 
 </center>
 <hr>
 <p align="CENTER"><font size="-1" color="GREEN"><a href="index.htm"><img src="img/tease.jpg"></a><br><i>The Canterbury Tales and Other Works of Chaucer (Middle English)</i>, by Geoffery Chaucer, [14th cent.], at sacred-texts.com</font></p><hr> <h4 align="center">Other Works</h4> <h3 align="center">The House of Fame</h3> <a name="an_1"></a> God turne us every drem to goode!<br> <a name="an_2"></a> For hyt is wonder, be the roode,<br> <a name="an_3"></a> To my wyt, what causeth swevenes<br> <a name="an_4"></a> Eyther on morwes or on evenes,<br> <a name="an_5"></a> And why th' effect folweth of somme,<br> <a name="an_6"></a> And of somme hit shal never come;<br> <a name="an_7"></a> Why that is an avision<br> <a name="an_8"></a> And why this a revelacion,<br> <a name="an_9"></a> Why this a drem, why that a sweven,<br> <span class="margnote"><font color="GREEN" size="-1"><a name="an_10">10</a></font></span> And noght to every man lyche even;<br> <a name="an_11"></a> Why this a fantome, why these oracles,<br> <a name="an_12"></a> I not; but whoso of these miracles<br> <a name="an_13"></a> The causes knoweth bet then I,<br> <a name="an_14"></a> Devyne he, for I certeinly<br> <a name="an_15"></a> Ne kan hem noght, ne never thinke<br> <a name="an_16"></a> To besily my wyt to swinke<br> <a name="an_17"></a> To knowe of hir signifiaunce<br> <a name="an_18"></a> The gendres, neyther the distaunce<br> <a name="an_19"></a> Of tymes of hem, ne the causes,<br> <span class="margnote"><font color="GREEN" size="-1"><a name="an_20">20</a></font></span> Or why this more then that cause is --<br> <a name="an_21"></a> As yf folkys complexions<br> <a name="an_22"></a> Make hem dreme of reflexions,<br> <a name="an_23"></a> Or ellys thus, as other sayn,<br> <a name="an_24"></a> For to gret feblenesse of her brayn,<br> <a name="an_25"></a> By abstinence or by seknesse,<br> <a name="an_26"></a> Prison-stewe or gret distresse,<br> <a name="an_27"></a> Or ellys by dysordynaunce<br> <a name="an_28"></a> Of naturel acustumaunce,<br> <a name="an_29"></a> That som man is to curious<br> <span class="margnote"><font color="GREEN" size="-1"><a name="an_30">30</a></font></span> In studye, or melancolyous,<br> <a name="an_31"></a> Or thus so inly ful of drede<br> <a name="an_32"></a> That no man may hym bote bede;<br> <a name="an_33"></a> Or elles that devocion<br> <a name="an_34"></a> Of somme, and contemplacion<br> <a name="an_35"></a> Causeth suche dremes ofte;<br> <a name="an_36"></a> Or that the cruel lyf unsofte<br> <a name="an_37"></a> Which these ilke lovers leden<br> <a name="an_38"></a> That hopen over-muche or dreden,<br> <a name="an_39"></a> That purely her impressions<br> <span class="margnote"><font color="GREEN" size="-1"><a name="an_40">40</a></font></span> Causeth hem avisions;<br> <a name="an_41"></a> Or yf that spirites have the myght<br> <a name="an_42"></a> To make folk to dreme a-nyght;<br> <a name="an_43"></a> Or yf the soule of propre kynde<br> <a name="an_44"></a> Be so parfit, as men fynde,<br> <a name="an_45"></a> That yt forwot that ys to come,<br> <a name="an_46"></a> And that hyt warneth alle and some<br> <a name="an_47"></a> Of everych of her aventures<br> <a name="an_48"></a> Be avisions or be figures,<br> <a name="an_49"></a> But that oure flessh ne hath no myght<br> <span class="margnote"><font color="GREEN" size="-1"><a name="an_50">50</a></font></span> To understonde hyt aryght,<br> <a name="an_51"></a> For hyt is warned to derkly --<br> <a name="an_52"></a> But why the cause is, noght wot I.<br> <a name="an_53"></a> Wel worth of this thyng grete clerkys<br> <a name="an_54"></a> That trete of this and other werkes,<br> <a name="an_55"></a> For I of noon opinion<br> <a name="an_56"></a> Nyl as now make mensyon,<br> <a name="an_57"></a> But oonly that the holy roode<br> <a name="an_58"></a> Turne us every drem to goode!<br> <a name="an_59"></a> For never sith that I was born,<br> <span class="margnote"><font color="GREEN" size="-1"><a name="an_60">60</a></font></span> Ne no man elles me beforn,<br> <a name="an_61"></a> Mette, I trowe stedfastly,<br> <a name="an_62"></a> So wonderful a drem as I<br> <a name="an_63"></a> The tenthe day now of Decembre,<br> <a name="an_64"></a> The which, as I kan now remembre,<br> <a name="an_65"></a> I wol yow tellen everydel.<br> <a name="an_66"></a> But at my gynnynge, trusteth wel,<br> <a name="an_67"></a> I wol make invocacion,<br> <a name="an_68"></a> With special devocion,<br> <a name="an_69"></a> Unto the god of slep anoon,<br> <span class="margnote"><font color="GREEN" size="-1"><a name="an_70">70</a></font></span> That duelleth in a cave of stoon<br> <a name="an_71"></a> Upon a strem that cometh fro Lete,<br> <a name="an_72"></a> That is a flood of helle unswete,<br> <a name="an_73"></a> Besyde a folk men clepeth Cymerie --<br> <a name="an_74"></a> There slepeth ay this god unmerie<br> <a name="an_75"></a> With his slepy thousand sones,<br> <a name="an_76"></a> That alwey for to slepe hir wone is.<br> <a name="an_77"></a> And to this god that I of rede<br> <a name="an_78"></a> Prey I that he wol me spede<br> <a name="an_79"></a> My sweven for to telle aryght,<br> <span class="margnote"><font color="GREEN" size="-1"><a name="an_80">80</a></font></span> Yf every drem stonde in his myght.<br> <a name="an_81"></a> And he that mover ys of al,<br> <a name="an_82"></a> That is and was and ever shal,<br> <a name="an_83"></a> So yive hem joye that hyt here<br> <a name="an_84"></a> Of alle that they dreme to-yere,<br> <a name="an_85"></a> And for to stonden alle in grace<br> <a name="an_86"></a> Of her loves, or in what place<br> <a name="an_87"></a> That hem were levest for to stonde,<br> <a name="an_88"></a> And shelde hem fro poverte and shonde,<br> <a name="an_89"></a> And from unhap and ech disese,<br> <span class="margnote"><font color="GREEN" size="-1"><a name="an_90">90</a></font></span> And sende hem al that may hem plese,<br> <a name="an_91"></a> That take hit wel and skorne hyt noght,<br> <a name="an_92"></a> Ne hyt mysdemen in her thoght<br> <a name="an_93"></a> Thorgh malicious entencion.<br> <a name="an_94"></a> And whoso thorgh presumpcion,<br> <a name="an_95"></a> Or hate, or skorn, or thorgh envye,<br> <a name="an_96"></a> Dispit, or jape, or vilanye,<br> <a name="an_97"></a> Mysdeme hyt, pray I Jesus God<br> <a name="an_98"></a> That (dreme he barefot, dreme he shod),<br> <a name="an_99"></a> That every harm that any man<br> <span class="margnote"><font color="GREEN" size="-1"><a name="an_100">100</a></font></span> Hath had syth the world began<br> <a name="an_101"></a> Befalle hym therof or he sterve,<br> <a name="an_102"></a> And graunte he mote hit ful deserve,<br> <a name="an_103"></a> Lo, with such a conclusion<br> <a name="an_104"></a> As had of his avision<br> <a name="an_105"></a> Cresus, that was kyng of Lyde,<br> <a name="an_106"></a> That high upon a gebet dyde.<br> <a name="an_107"></a> This prayer shal he have of me;<br> <a name="an_108"></a> I am no bet in charyte!<br> <a name="an_109"></a> Now herkeneth, as I have yow seyd,<br> <span class="margnote"><font color="GREEN" size="-1"><a name="an_110">110</a></font></span> What that I mette or I abreyd.<br> <a name="an_111"></a> Of Decembre the tenthe day,<br> <a name="an_112"></a> Whan hit was nyght to slepe I lay<br> <a name="an_113"></a> Ryght ther as I was wont to done,<br> <a name="an_114"></a> And fil on slepe wonder sone,<br> <a name="an_115"></a> As he that wery was forgo<br> <a name="an_116"></a> On pilgrymage myles two<br> <a name="an_117"></a> To the corseynt Leonard,<br> <a name="an_118"></a> To make lythe of that was hard.<br> <a name="an_119"></a> But as I slepte, me mette I was<br> <span class="margnote"><font color="GREEN" size="-1"><a name="an_120">120</a></font></span> Withyn a temple ymad of glas,<br> <a name="an_121"></a> In which ther were moo ymages<br> <a name="an_122"></a> Of gold, stondynge in sondry stages,<br> <a name="an_123"></a> And moo ryche tabernacles,<br> <a name="an_124"></a> And with perre moo pynacles,<br> <a name="an_125"></a> And moo curiouse portreytures,<br> <a name="an_126"></a> And queynte maner of figures<br> <a name="an_127"></a> Of olde werk, then I saugh ever.<br> <a name="an_128"></a> For certeynly, I nyste never<br> <a name="an_129"></a> Wher that I was, but wel wyste I<br> <span class="margnote"><font color="GREEN" size="-1"><a name="an_130">130</a></font></span> Hyt was of Venus redely,<br> <a name="an_131"></a> The temple; for in portreyture<br> <a name="an_132"></a> I sawgh anoon-ryght hir figure<br> <a name="an_133"></a> Naked fletynge in a see,<br> <a name="an_134"></a> And also on hir hed, pardee,<br> <a name="an_135"></a> Hir rose garlond whit and red,<br> <a name="an_136"></a> And hir comb to kembe hyr hed,<br> <a name="an_137"></a> Hir dowves, and daun Cupido<br> <a name="an_138"></a> Hir blynde sone, and Vulcano,<br> <a name="an_139"></a> That in his face was ful broun.<br> <span class="margnote"><font color="GREEN" size="-1"><a name="an_140">140</a></font></span> But as I romed up and doun,<br> <a name="an_141"></a> I fond that on a wall ther was<br> <a name="an_142"></a> Thus writen on a table of bras:<br> <a name="an_143"></a> "I wol now synge, yif I kan,<br> <a name="an_144"></a> The armes and also the man<br> <a name="an_145"></a> That first cam, thurgh his destinee,<br> <a name="an_146"></a> Fugityf of Troy contree,<br> <a name="an_147"></a> In Itayle, with ful moche pyne<br> <a name="an_148"></a> Unto the strondes of Lavyne."<br> <a name="an_149"></a> And tho began the story anoon,<br> <span class="margnote"><font color="GREEN" size="-1"><a name="an_150">150</a></font></span> As I shal telle yow echon.<br> <a name="an_151"></a> First sawgh I the destruction<br> <a name="an_152"></a> Of Troye thurgh the Grek Synon,<br> <a name="an_153"></a> [That] with his false forswerynge,<br> <a name="an_154"></a> And his chere and his lesynge,<br> <a name="an_155"></a> Made the hors broght into Troye,<br> <a name="an_156"></a> Thorgh which Troyens loste al her joye.<br> <a name="an_157"></a> And aftir this was grave, allas,<br> <a name="an_158"></a> How Ilyon assayled was<br> <a name="an_159"></a> And wonne, and kyng Priam yslayn<br> <span class="margnote"><font color="GREEN" size="-1"><a name="an_160">160</a></font></span> And Polytes his sone, certayn,<br> <a name="an_161"></a> Dispitously, of daun Pirrus.<br> <a name="an_162"></a> And next that sawgh I how Venus,<br> <a name="an_163"></a> Whan that she sawgh the castel brende,<br> <a name="an_164"></a> Doun fro the heven gan descende,<br> <a name="an_165"></a> And bad hir sone Eneas flee;<br> <a name="an_166"></a> And how he fledde, and how that he<br> <a name="an_167"></a> Escaped was from al the pres,<br> <a name="an_168"></a> And took his fader Anchises,<br> <a name="an_169"></a> And bar hym on hys bak away,<br> <span class="margnote"><font color="GREEN" size="-1"><a name="an_170">170</a></font></span> Cryinge, "Allas, and welaway!"<br> <a name="an_171"></a> The whiche Anchises in hys hond<br> <a name="an_172"></a> Bar the goddes of the lond,<br> <a name="an_173"></a> Thilke that unbrende were.<br> <a name="an_174"></a> And I saugh next, in al thys fere,<br> <a name="an_175"></a> How Creusa, daun Eneas wif,<br> <a name="an_176"></a> Which that he lovede as hys lyf,<br> <a name="an_177"></a> And hir yonge sone Iulo,<br> <a name="an_178"></a> And eke Askanius also,<br> <a name="an_179"></a> Fledden eke with drery chere,<br> <span class="margnote"><font color="GREEN" size="-1"><a name="an_180">180</a></font></span> That hyt was pitee for to here;<br> <a name="an_181"></a> And in a forest as they wente,<br> <a name="an_182"></a> At a turnynge of a wente,<br> <a name="an_183"></a> How Creusa was ylost, allas,<br> <a name="an_184"></a> That ded, not I how, she was;<br> <a name="an_185"></a> How he hir soughte, and how hir gost<br> <a name="an_186"></a> Bad hym to flee the Grekes host,<br> <a name="an_187"></a> And seyde he moste unto Itayle,<br> <a name="an_188"></a> As was hys destinee, sauns faille;<br> <a name="an_189"></a> That hyt was pitee for to here,<br> <span class="margnote"><font color="GREEN" size="-1"><a name="an_190">190</a></font></span> When hir spirit gan appere,<br> <a name="an_191"></a> The wordes that she to hym seyde,<br> <a name="an_192"></a> And for to kepe hir sone hym preyde.<br> <a name="an_193"></a> Ther sawgh I graven eke how he,<br> <a name="an_194"></a> Hys fader eke, and his meynee,<br> <a name="an_195"></a> With hys shippes gan to saylle<br> <a name="an_196"></a> Towardes the contree of Itaylle<br> <a name="an_197"></a> As streight as that they myghte goo.<br> <a name="an_198"></a> Ther saugh I thee, cruel Juno,<br> <a name="an_199"></a> That art daun Jupiteres wif,<br> <span class="margnote"><font color="GREEN" size="-1"><a name="an_200">200</a></font></span> That hast yhated al thy lyf<br> <a name="an_201"></a> Al the Troianysshe blood,<br> <a name="an_202"></a> Renne and crye as thou were wood<br> <a name="an_203"></a> On Eolus, the god of wyndes,<br> <a name="an_204"></a> To blowen oute, of alle kyndes,<br> <a name="an_205"></a> So lowde that he shulde drenche<br> <a name="an_206"></a> Lord and lady, grom and wenche,<br> <a name="an_207"></a> Of al the Troian nacion,<br> <a name="an_208"></a> Withoute any savacion.<br> <a name="an_209"></a> Ther saugh I such tempeste aryse<br> <span class="margnote"><font color="GREEN" size="-1"><a name="an_210">210</a></font></span> That every herte myght agryse<br> <a name="an_211"></a> To see hyt peynted on the wal.<br> <a name="an_212"></a> Ther saugh I graven eke withal,<br> <a name="an_213"></a> Venus, how ye, my lady dere,<br> <a name="an_214"></a> Wepynge with ful woful chere,<br> <a name="an_215"></a> Prayen Jupiter on hye<br> <a name="an_216"></a> To save and kepe that navye<br> <a name="an_217"></a> Of the Troian Eneas,<br> <a name="an_218"></a> Syth that he hir sone was.<br> <a name="an_219"></a> Ther saugh I Joves Venus kysse,<br> <span class="margnote"><font color="GREEN" size="-1"><a name="an_220">220</a></font></span> And graunted of the tempest lysse.<br> <a name="an_221"></a> Ther saugh I how the tempest stente,<br> <a name="an_222"></a> And how with alle pyne he wente,<br> <a name="an_223"></a> And prively tok arryvage<br> <a name="an_224"></a> In the contree of Cartage;<br> <a name="an_225"></a> And on the morwe, how that he<br> <a name="an_226"></a> And a knyght highte Achate<br> <a name="an_227"></a> Mette with Venus that day,<br> <a name="an_228"></a> Goynge in a queynt array<br> <a name="an_229"></a> As she had ben an hunteresse,<br> <span class="margnote"><font color="GREEN" size="-1"><a name="an_230">230</a></font></span> With wynd blowynge upon hir tresse;<br> <a name="an_231"></a> How Eneas gan hym to pleyne,<br> <a name="an_232"></a> When that he knew hir, of his peyne;<br> <a name="an_233"></a> And how his shippes dreynte were,<br> <a name="an_234"></a> Or elles lost, he nyste where;<br> <a name="an_235"></a> How she gan hym comforte thoo,<br> <a name="an_236"></a> And bad hym to Cartage goo,<br> <a name="an_237"></a> And ther he shulde his folk fynde,<br> <a name="an_238"></a> That in the see were left behynde.<br> <a name="an_239"></a> And, shortly of this thyng to pace,<br> <span class="margnote"><font color="GREEN" size="-1"><a name="an_240">240</a></font></span> She made Eneas so in grace<br> <a name="an_241"></a> Of Dido, quene of that contree,<br> <a name="an_242"></a> That, shortly for to tellen, she<br> <a name="an_243"></a> Becam hys love and let him doo<br> <a name="an_244"></a> Al that weddynge longeth too.<br> <a name="an_245"></a> What shulde I speke more queynte,<br> <a name="an_246"></a> Or peyne me my wordes peynte<br> <a name="an_247"></a> To speke of love? Hyt wol not be;<br> <a name="an_248"></a> I kan not of that faculte.<br> <a name="an_249"></a> And eke to telle the manere<br> <span class="margnote"><font color="GREEN" size="-1"><a name="an_250">250</a></font></span> How they aqueynteden in fere,<br> <a name="an_251"></a> Hyt were a long proces to telle,<br> <a name="an_252"></a> And over-long for yow to dwelle.<br> <a name="an_253"></a> Ther sawgh I grave how Eneas<br> <a name="an_254"></a> Tolde Dido every caas<br> <a name="an_255"></a> That hym was tyd upon the see.<br> <a name="an_256"></a> And after grave was how shee<br> <a name="an_257"></a> Made of hym shortly at oo word<br> <a name="an_258"></a> Hyr lyf, hir love, hir lust, hir lord,<br> <a name="an_259"></a> And dide hym al the reverence<br> <span class="margnote"><font color="GREEN" size="-1"><a name="an_260">260</a></font></span> And leyde on hym al the dispence<br> <a name="an_261"></a> That any woman myghte do,<br> <a name="an_262"></a> Wenynge hyt had al be so<br> <a name="an_263"></a> As he hir swor; and herby demed<br> <a name="an_264"></a> That he was good, for he such semed.<br> <a name="an_265"></a> Allas! what harm doth apparence,<br> <a name="an_266"></a> Whan hit is fals in existence!<br> <a name="an_267"></a> For he to hir a traytour was;<br> <a name="an_268"></a> Wherfore she slow hirself, allas!<br> <a name="an_269"></a> Loo, how a woman doth amys<br> <span class="margnote"><font color="GREEN" size="-1"><a name="an_270">270</a></font></span> To love hym that unknowen ys.<br> <a name="an_271"></a> For, be Cryste, lo, thus yt fareth.<br> <a name="an_272"></a> "Hyt is not al gold that glareth."<br> <a name="an_273"></a> For also browke I wel myn hed,<br> <a name="an_274"></a> Ther may be under godlyhed<br> <a name="an_275"></a> Kevered many a shrewed vice.<br> <a name="an_276"></a> Therfore be no wyght so nyce<br> <a name="an_277"></a> To take a love oonly for chere,<br> <a name="an_278"></a> Or speche, or for frendly manere,<br> <a name="an_279"></a> For this shal every woman fynde,<br> <span class="margnote"><font color="GREEN" size="-1"><a name="an_280">280</a></font></span> That som man, of his pure kynde,<br> <a name="an_281"></a> Wol shewen outward the fayreste,<br> <a name="an_282"></a> Tyl he have caught that what him leste;<br> <a name="an_283"></a> And thanne wol he causes fynde<br> <a name="an_284"></a> And swere how that she ys unkynde,<br> <a name="an_285"></a> Or fals, or privy, or double was.<br> <a name="an_286"></a> Al this seye I be Eneas<br> <a name="an_287"></a> And Dido, and hir nyce lest,<br> <a name="an_288"></a> That loved al to sone a gest;<br> <a name="an_289"></a> Therfore I wol seye a proverbe,<br> <span class="margnote"><font color="GREEN" size="-1"><a name="an_290">290</a></font></span> That "he that fully knoweth th' erbe<br> <a name="an_291"></a> May saufly leye hyt to his ye" --<br> <a name="an_292"></a> Withoute drede, this ys no lye.<br> <a name="an_293"></a> But let us speke of Eneas,<br> <a name="an_294"></a> How he betrayed hir, allas,<br> <a name="an_295"></a> And lefte hir ful unkyndely.<br> <a name="an_296"></a> So when she saw al utterly<br> <a name="an_297"></a> That he wolde hir of trouthe fayle,<br> <a name="an_298"></a> And wende fro hir to Itayle,<br> <a name="an_299"></a> She gan to wringe hir hondes two.<br> <span class="margnote"><font color="GREEN" size="-1"><a name="an_300">300</a></font></span> "Allas," quod she, "what me ys woo!<br> <a name="an_301"></a> Allas, is every man thus trewe,<br> <a name="an_302"></a> That every yer wolde have a newe,<br> <a name="an_303"></a> Yf hit so longe tyme dure,<br> <a name="an_304"></a> Or elles three, peraventure?<br> <a name="an_305"></a> As thus: of oon he wolde have fame<br> <a name="an_306"></a> In magnyfyinge of hys name;<br> <a name="an_307"></a> Another for frendshippe, seyth he;<br> <a name="an_308"></a> And yet ther shal the thridde be<br> <a name="an_309"></a> That shal be take for delyt,<br> <span class="margnote"><font color="GREEN" size="-1"><a name="an_310">310</a></font></span> Loo, or for synguler profit""<br> <a name="an_311"></a> In suche wordes gan to pleyne<br> <a name="an_312"></a> Dydo of hir grete peyne,<br> <a name="an_313"></a> As me mette redely --<br> <a name="an_314"></a> Non other auctour alegge I.<br> <a name="an_315"></a> "Allas!" quod she, "my swete herte,<br> <a name="an_316"></a> Have pitee on my sorwes smerte,<br> <a name="an_317"></a> And slee mee not! Goo noght awey!<br> <a name="an_318"></a> O woful Dido, wel-away!"<br> <a name="an_319"></a> Quod she to hirselve thoo.<br> <span class="margnote"><font color="GREEN" size="-1"><a name="an_320">320</a></font></span> "O Eneas, what wol ye doo?<br> <a name="an_321"></a> O that your love, ne your bond<br> <a name="an_322"></a> That ye have sworn with your ryght hond,<br> <a name="an_323"></a> Ne my crewel deth," quod she,<br> <a name="an_324"></a> "May holde yow stille here with me!<br> <a name="an_325"></a> O haveth of my deth pitee!<br> <a name="an_326"></a> Iwys, my dere herte, ye<br> <a name="an_327"></a> Knowen ful wel that never yit,<br> <a name="an_328"></a> As ferforth as I hadde wyt,<br> <a name="an_329"></a> Agylte [I] yow in thoght ne dede.<br> <span class="margnote"><font color="GREEN" size="-1"><a name="an_330">330</a></font></span> O, have ye men such godlyhede<br> <a name="an_331"></a> In speche, and never a del of trouthe?<br> <a name="an_332"></a> Allas, that ever hadde routhe<br> <a name="an_333"></a> Any woman on any man!<br> <a name="an_334"></a> Now see I wel, and telle kan,<br> <a name="an_335"></a> We wrechched wymmen konne noon art;<br> <a name="an_336"></a> For certeyn, for the more part,<br> <a name="an_337"></a> Thus we be served everychone.<br> <a name="an_338"></a> How sore that ye men konne groone,<br> <a name="an_339"></a> Anoon as we have yow receyved,<br> <span class="margnote"><font color="GREEN" size="-1"><a name="an_340">340</a></font></span> Certaynly we ben deceyvyd!<br> <a name="an_341"></a> For, though your love laste a seson,<br> <a name="an_342"></a> Wayte upon the conclusyon,<br> <a name="an_343"></a> And eke how that ye determynen,<br> <a name="an_344"></a> And for the more part diffynen.<br> <a name="an_345"></a> "O wel-awey that I was born!<br> <a name="an_346"></a> For thorgh yow is my name lorn,<br> <a name="an_347"></a> And alle myn actes red and songe<br> <a name="an_348"></a> Over al thys lond, on every tonge.<br> <a name="an_349"></a> O wikke Fame! -- for ther nys<br> <span class="margnote"><font color="GREEN" size="-1"><a name="an_350">350</a></font></span> Nothing so swift, lo, as she is.<br> <a name="an_351"></a> O, soth ys, every thing ys wyst,<br> <a name="an_352"></a> Though hit be kevered with the myst.<br> <a name="an_353"></a> Eke, though I myghte duren ever,<br> <a name="an_354"></a> That I have don rekever I never,<br> <a name="an_355"></a> That I ne shal be seyd, allas,<br> <a name="an_356"></a> Yshamed be thourgh Eneas,<br> <a name="an_357"></a> And that I shal thus juged be:<br> <a name="an_358"></a> `Loo, ryght as she hath don, now she<br> <a name="an_359"></a> Wol doo eft-sones, hardely' --<br> <span class="margnote"><font color="GREEN" size="-1"><a name="an_360">360</a></font></span> Thus seyth the peple prively."<br> <a name="an_361"></a> But that is don, is not to done;<br> <a name="an_362"></a> Al hir compleynt ne al hir moone,<br> <a name="an_363"></a> Certeyn, avayleth hir not a stre.<br> <a name="an_364"></a> And when she wiste sothly he<br> <a name="an_365"></a> Was forth unto his shippes goon,<br> <a name="an_366"></a> She into hir chambre wente anoon,<br> <a name="an_367"></a> And called on hir suster Anne,<br> <a name="an_368"></a> And gan hir to compleyne thanne,<br> <a name="an_369"></a> And seyde that she cause was<br> <span class="margnote"><font color="GREEN" size="-1"><a name="an_370">370</a></font></span> That she first loved him, allas,<br> <a name="an_371"></a> And thus counseylled hir thertoo.<br> <a name="an_372"></a> But what! When this was seyd and doo,<br> <a name="an_373"></a> She rof hirselve to the herte<br> <a name="an_374"></a> And deyde thorgh the wounde smerte.<br> <a name="an_375"></a> And al the maner how she deyde,<br> <a name="an_376"></a> And alle the wordes that she seyde,<br> <a name="an_377"></a> Whoso to knowe hit hath purpos,<br> <a name="an_378"></a> Rede Virgile in Eneydos<br> <a name="an_379"></a> Or the Epistle of Ovyde,<br> <span class="margnote"><font color="GREEN" size="-1"><a name="an_380">380</a></font></span> What that she wrot or that she dyde;<br> <a name="an_381"></a> And nere hyt to long to endyte,<br> <a name="an_382"></a> Be God, I wolde hyt here write.<br> <a name="an_383"></a> But wel-away, the harm, the routhe,<br> <a name="an_384"></a> That hath betyd for such untrouthe,<br> <a name="an_385"></a> As men may ofte in bokes rede,<br> <a name="an_386"></a> And al day sen hyt yet in dede,<br> <a name="an_387"></a> That for to thynken hyt, a tene is.<br> <a name="an_388"></a> Loo Demophon, duk of Athenys,<br> <a name="an_389"></a> How he forswor hym ful falsly,<br> <span class="margnote"><font color="GREEN" size="-1"><a name="an_390">390</a></font></span> And traysed Phillis wikkidly,<br> <a name="an_391"></a> That kynges doghtre was of Trace,<br> <a name="an_392"></a> And falsly gan hys terme pace;<br> <a name="an_393"></a> And when she wiste that he was fals,<br> <a name="an_394"></a> She heng hirself ryght be the hals,<br> <a name="an_395"></a> For he had doon hir such untrouthe.<br> <a name="an_396"></a> Loo, was not this a woo and routhe?<br> <a name="an_397"></a> Eke lo how fals and reccheles<br> <a name="an_398"></a> Was to Breseyda Achilles,<br> <a name="an_399"></a> And Paris to Oenone,<br> <span class="margnote"><font color="GREEN" size="-1"><a name="an_400">400</a></font></span> And Jason to Isiphile,<br> <a name="an_401"></a> And eft Jason to Medea,<br> <a name="an_402"></a> And Ercules to Dyanira,<br> <a name="an_403"></a> For he left hir for Yole,<br> <a name="an_404"></a> That made hym cache his deth, parde.<br> <a name="an_405"></a> How fals eke was he Theseus,<br> <a name="an_406"></a> That, as the story telleth us,<br> <a name="an_407"></a> How he betrayed Adriane --<br> <a name="an_408"></a> The devel be hys soules bane!<br> <a name="an_409"></a> For had he lawghed, had he loured,<br> <span class="margnote"><font color="GREEN" size="-1"><a name="an_410">410</a></font></span> He moste have ben al devoured,<br> <a name="an_411"></a> Yf Adriane ne had ybe.<br> <a name="an_412"></a> And for she had of hym pite,<br> <a name="an_413"></a> She made hym fro the deth escape,<br> <a name="an_414"></a> And he made hir a ful fals jape;<br> <a name="an_415"></a> For aftir this, withyn a while,<br> <a name="an_416"></a> He lefte hir slepynge in an ile<br> <a name="an_417"></a> Desert allone, ryght in the se,<br> <a name="an_418"></a> And stal away and let hir be,<br> <a name="an_419"></a> And took hir suster Phedra thoo<br> <span class="margnote"><font color="GREEN" size="-1"><a name="an_420">420</a></font></span> With him, and gan to shippe goo.<br> <a name="an_421"></a> And yet he had yswore to here<br> <a name="an_422"></a> On al that ever he myghte swere<br> <a name="an_423"></a> That, so she saved hym hys lyf,<br> <a name="an_424"></a> He wolde have take hir to hys wif;<br> <a name="an_425"></a> For she desired nothing ellis,<br> <a name="an_426"></a> In certeyn, as the book us tellis.<br> <a name="an_427"></a> But to excusen Eneas<br> <a name="an_428"></a> Fullyche of al his grete trespas,<br> <a name="an_429"></a> The book seyth Mercurie, sauns fayle,<br> <span class="margnote"><font color="GREEN" size="-1"><a name="an_430">430</a></font></span> Bad hym goo into Itayle,<br> <a name="an_431"></a> And leve Auffrikes regioun,<br> <a name="an_432"></a> And Dido and hir faire toun.<br> <a name="an_433"></a> Thoo sawgh I grave how to Itayle<br> <a name="an_434"></a> Daun Eneas is goo to sayle;<br> <a name="an_435"></a> And how the tempest al began,<br> <a name="an_436"></a> And how he loste hys sterisman,<br> <a name="an_437"></a> Which that the stere, or he tok kep,<br> <a name="an_438"></a> Smot over bord, loo, as he slep.<br> <a name="an_439"></a> And also sawgh I how Sybile<br> <span class="margnote"><font color="GREEN" size="-1"><a name="an_440">440</a></font></span> And Eneas, besyde an yle,<br> <a name="an_441"></a> To helle wente for to see<br> <a name="an_442"></a> His fader, Anchyses the free;<br> <a name="an_443"></a> How he ther fond Palinurus,<br> <a name="an_444"></a> And Dido, and eke Deiphebus;<br> <a name="an_445"></a> And every turment eke in helle<br> <a name="an_446"></a> Saugh he, which is longe to telle;<br> <a name="an_447"></a> Which whoso willeth for to knowe,<br> <a name="an_448"></a> He moste rede many a rowe<br> <a name="an_449"></a> On Virgile or on Claudian,<br> <span class="margnote"><font color="GREEN" size="-1"><a name="an_450">450</a></font></span> Or Daunte, that hit telle kan.<br> <a name="an_451"></a> Tho saugh I grave al the aryvayle<br> <a name="an_452"></a> That Eneas had in Itayle;<br> <a name="an_453"></a> And with kyng Latyne hys tretee<br> <a name="an_454"></a> And alle the batayles that hee<br> <a name="an_455"></a> Was at hymself, and eke hys knyghtis,<br> <a name="an_456"></a> Or he had al ywonne his ryghtis;<br> <a name="an_457"></a> And how he Turnus reft his lyf,<br> <a name="an_458"></a> And wan Lavina to his wif;<br> <a name="an_459"></a> And alle the mervelous signals<br> <span class="margnote"><font color="GREEN" size="-1"><a name="an_460">460</a></font></span> Of the goddys celestials;<br> <a name="an_461"></a> How, mawgree Juno, Eneas,<br> <a name="an_462"></a> For al hir sleight and hir compas,<br> <a name="an_463"></a> Acheved al his aventure,<br> <a name="an_464"></a> For Jupiter took of hym cure<br> <a name="an_465"></a> At the prayer of Venus --<br> <a name="an_466"></a> The whiche I preye alwey save us,<br> <a name="an_467"></a> And us ay of oure sorwes lyghte!<br> <a name="an_468"></a> When I had seen al this syghte<br> <a name="an_469"></a> In this noble temple thus,<br> <span class="margnote"><font color="GREEN" size="-1"><a name="an_470">470</a></font></span> "A, Lord," thoughte I, "that madest us,<br> <a name="an_471"></a> Yet sawgh I never such noblesse<br> <a name="an_472"></a> Of ymages, ne such richesse,<br> <a name="an_473"></a> As I saugh graven in this chirche;<br> <a name="an_474"></a> But not wot I whoo did hem wirche,<br> <a name="an_475"></a> Ne where I am, ne in what contree.<br> <a name="an_476"></a> But now wol I goo out and see,<br> <a name="an_477"></a> Ryght at the wiket, yf y kan<br> <a name="an_478"></a> See owhere any stiryng man<br> <a name="an_479"></a> That may me telle where I am."<br> <span class="margnote"><font color="GREEN" size="-1"><a name="an_480">480</a></font></span> When I out at the dores cam,<br> <a name="an_481"></a> I faste aboute me beheld.<br> <a name="an_482"></a> Then sawgh I but a large feld,<br> <a name="an_483"></a> As fer as that I myghte see,<br> <a name="an_484"></a> Withouten toun, or hous, or tree,<br> <a name="an_485"></a> Or bush, or grass, or eryd lond;<br> <a name="an_486"></a> For al the feld nas but of sond<br> <a name="an_487"></a> As smal as man may se yet lye<br> <a name="an_488"></a> In the desert of Lybye.<br> <a name="an_489"></a> Ne no maner creature<br> <span class="margnote"><font color="GREEN" size="-1"><a name="an_490">490</a></font></span> That ys yformed be Nature<br> <a name="an_491"></a> Ne sawgh I, me to rede or wisse.<br> <a name="an_492"></a> "O Crist," thoughte I, "that art in blysse,<br> <a name="an_493"></a> Fro fantome and illusion<br> <a name="an_494"></a> Me save!" And with devocion<br> <a name="an_495"></a> Myn eyen to the hevene I caste.<br> <a name="an_496"></a> Thoo was I war, lo, at the laste,<br> <a name="an_497"></a> That faste be the sonne, as hye<br> <a name="an_498"></a> As kenne myghte I with myn ye,<br> <a name="an_499"></a> Me thoughte I sawgh an egle sore,<br> <span class="margnote"><font color="GREEN" size="-1"><a name="an_500">500</a></font></span> But that hit semed moche more<br> <a name="an_501"></a> Then I had any egle seyn.<br> <a name="an_502"></a> But this as sooth as deth, certeyn,<br> <a name="an_503"></a> Hyt was of gold, and shon so bryghte<br> <a name="an_504"></a> That never sawe men such a syghte,<br> <a name="an_505"></a> But yf the heven had ywonne<br> <a name="an_506"></a> Al newe of gold another sonne;<br> <a name="an_507"></a> So shone the egles fethers bryghte,<br> <a name="an_508"></a> And somwhat dounward gan hyt lyghte.<br> <a name="an_509"></a> Now herkeneth every maner man<br> <span class="margnote"><font color="GREEN" size="-1"><a name="an_510">510</a></font></span> That Englissh understonde kan<br> <a name="an_511"></a> And [listeth. of my drem to lere,<br> <a name="an_512"></a> For now at erste shul ye here<br> <a name="an_513"></a> So sely an avisyon,<br> <a name="an_514"></a> That Isaye, ne Scipion,<br> <a name="an_515"></a> Ne kyng Nabugodonosor,<br> <a name="an_516"></a> Pharoo, Turnus, ne Elcanor,<br> <a name="an_517"></a> Ne mette such a drem as this.<br> <a name="an_518"></a> Now faire blisfull, O Cipris,<br> <a name="an_519"></a> So be my favour at this tyme!<br> <span class="margnote"><font color="GREEN" size="-1"><a name="an_520">520</a></font></span> And ye, me to endite and ryme<br> <a name="an_521"></a> Helpeth, that on Parnaso duelle,<br> <a name="an_522"></a> Be Elicon, the clere welle.<br> <a name="an_523"></a> O Thought, that wrot al that I mette,<br> <a name="an_524"></a> And in the tresorye hyt shette<br> <a name="an_525"></a> Of my brayn, now shal men se<br> <a name="an_526"></a> Yf any vertu in the be<br> <a name="an_527"></a> To tellen al my drem aryght.<br> <a name="an_528"></a> Now kythe thyn engyn and myght!<br> <a name="an_529"></a> This egle, of which I have yow told,<br> <span class="margnote"><font color="GREEN" size="-1"><a name="an_530">530</a></font></span> That shon with fethres as of gold,<br> <a name="an_531"></a> Which that so hye gan to sore,<br> <a name="an_532"></a> I gan beholde more and more<br> <a name="an_533"></a> To se the beaute and the wonder;<br> <a name="an_534"></a> But never was ther dynt of thonder,<br> <a name="an_535"></a> Ne that thyng that men calle fouder,<br> <a name="an_536"></a> That smot somtyme a tour to powder<br> <a name="an_537"></a> And in his swifte comynge brende,<br> <a name="an_538"></a> That so swithe gan descende<br> <a name="an_539"></a> As this foul, when hyt beheld<br> <span class="margnote"><font color="GREEN" size="-1"><a name="an_540">540</a></font></span> That I a-roume was in the feld.<br> <a name="an_541"></a> And with hys grymme pawes stronge,<br> <a name="an_542"></a> Withyn hys sharpe nayles longe,<br> <a name="an_543"></a> Me, fleynge, in a swap he hente,<br> <a name="an_544"></a> And with hys sours ayen up wente,<br> <a name="an_545"></a> Me caryinge in his clawes starke<br> <a name="an_546"></a> As lyghtly as I were a larke,<br> <a name="an_547"></a> How high, I can not telle yow,<br> <a name="an_548"></a> For I cam up, y nyste how.<br> <a name="an_549"></a> For so astonyed and asweved<br> <span class="margnote"><font color="GREEN" size="-1"><a name="an_550">550</a></font></span> Was every vertu in my heved,<br> <a name="an_551"></a> What with his sours and with my drede,<br> <a name="an_552"></a> That al my felynge gan to dede,<br> <a name="an_553"></a> For-whi hit was to gret affray.<br> <a name="an_554"></a> Thus I longe in hys clawes lay,<br> <a name="an_555"></a> Til at the laste he to me spak<br> <a name="an_556"></a> In mannes vois, and seyde, "Awak!<br> <a name="an_557"></a> And be not agast so, for shame!"<br> <a name="an_558"></a> And called me tho by my name,<br> <a name="an_559"></a> And for I shulde the bet abreyde,<br> <span class="margnote"><font color="GREEN" size="-1"><a name="an_560">560</a></font></span> Me mette "Awak," to me he seyde<br> <a name="an_561"></a> Ryght in the same vois and stevene<br> <a name="an_562"></a> That useth oon I koude nevene;<br> <a name="an_563"></a> And with that vois, soth for to seyn,<br> <a name="an_564"></a> My mynde cam to me ageyn,<br> <a name="an_565"></a> For hyt was goodly seyd to me,<br> <a name="an_566"></a> So nas hyt never wont to be.<br> <a name="an_567"></a> And here-withal I gan to stere,<br> <a name="an_568"></a> And he me in his fet to bere,<br> <a name="an_569"></a> Til that he felte that I had hete,<br> <span class="margnote"><font color="GREEN" size="-1"><a name="an_570">570</a></font></span> And felte eke tho myn herte bete.<br> <a name="an_571"></a> And thoo gan he me to disporte,<br> <a name="an_572"></a> And with wordes to comforte,<br> <a name="an_573"></a> And sayde twyes, "Seynte Marye,<br> <a name="an_574"></a> Thou art noyous for to carye!<br> <a name="an_575"></a> And nothyng nedeth it, pardee,<br> <a name="an_576"></a> For also wis God helpe me,<br> <a name="an_577"></a> As thou noon harm shalt have of this;<br> <a name="an_578"></a> And this caas that betyd the is,<br> <a name="an_579"></a> Is for thy lore and for thy prow.<br> <span class="margnote"><font color="GREEN" size="-1"><a name="an_580">580</a></font></span> Let see! Darst thou yet loke now?<br> <a name="an_581"></a> Be ful assured, boldely,<br> <a name="an_582"></a> I am thy frend." And therwith I<br> <a name="an_583"></a> Gan for to wondren in my mynde.<br> <a name="an_584"></a> "O God," thoughte I, "that madest kynde,<br> <a name="an_585"></a> Shal I noon other weyes dye?<br> <a name="an_586"></a> Wher Joves wol me stellyfye,<br> <a name="an_587"></a> Or what thing may this sygnifye?<br> <a name="an_588"></a> I neyther am Ennok, ne Elye,<br> <a name="an_589"></a> Ne Romulus, ne Ganymede,<br> <span class="margnote"><font color="GREEN" size="-1"><a name="an_590">590</a></font></span> That was ybore up, as men rede,<br> <a name="an_591"></a> To hevene with daun Jupiter,<br> <a name="an_592"></a> And mad the goddys botiller."<br> <a name="an_593"></a> Loo, this was thoo my fantasye.<br> <a name="an_594"></a> But he that bar me gan espye<br> <a name="an_595"></a> That I so thoughte, and seyde this:<br> <a name="an_596"></a> "Thow demest of thyself amys,<br> <a name="an_597"></a> For Joves ys not theraboute --<br> <a name="an_598"></a> I dar wel putte the out of doute --<br> <a name="an_599"></a> To make of the as yet a sterre;<br> <span class="margnote"><font color="GREEN" size="-1"><a name="an_600">600</a></font></span> But er I bere the moche ferre,<br> <a name="an_601"></a> I wol the telle what I am,<br> <a name="an_602"></a> And whider thou shalt, and why I cam<br> <a name="an_603"></a> To do thys, so that thou take<br> <a name="an_604"></a> Good herte, and not for fere quake."<br> <a name="an_605"></a> "Gladly," quod I. "Now wel," quod he,<br> <a name="an_606"></a> "First, I, that in my fet have the,<br> <a name="an_607"></a> Of which thou hast a fere and wonder,<br> <a name="an_608"></a> Am dwellynge with the god of thonder,<br> <a name="an_609"></a> Which that men callen Jupiter,<br> <span class="margnote"><font color="GREEN" size="-1"><a name="an_610">610</a></font></span> That dooth me flee ful ofte fer<br> <a name="an_611"></a> To do al hys comaundement.<br> <a name="an_612"></a> And for this cause he hath me sent<br> <a name="an_613"></a> To the. Now herke, be thy trouthe:<br> <a name="an_614"></a> Certeyn, he hath of the routhe<br> <a name="an_615"></a> That thou so longe trewely<br> <a name="an_616"></a> Hast served so ententyfly<br> <a name="an_617"></a> Hys blynde nevew Cupido,<br> <a name="an_618"></a> And faire Venus also,<br> <a name="an_619"></a> Withoute guerdon ever yit,<br> <span class="margnote"><font color="GREEN" size="-1"><a name="an_620">620</a></font></span> And never-the-lesse hast set thy wit --<br> <a name="an_621"></a> Although that in thy hed ful lyte is --<br> <a name="an_622"></a> To make bookys, songes, dytees,<br> <a name="an_623"></a> In ryme or elles in cadence,<br> <a name="an_624"></a> As thou best canst, in reverence<br> <a name="an_625"></a> Of Love and of hys servantes eke,<br> <a name="an_626"></a> That have hys servyse soght, and seke;<br> <a name="an_627"></a> And peynest the to preyse hys art,<br> <a name="an_628"></a> Although thou haddest never part.<br> <a name="an_629"></a> Wherfore, also God me blesse,<br> <span class="margnote"><font color="GREEN" size="-1"><a name="an_630">630</a></font></span> Joves halt hyt gret humblesse<br> <a name="an_631"></a> And vertu eke, that thou wolt make<br> <a name="an_632"></a> A-nyght ful ofte thyn hed to ake<br> <a name="an_633"></a> In thy studye, so thou writest,<br> <a name="an_634"></a> And ever mo of love enditest,<br> <a name="an_635"></a> In honour of hym and in preysynges,<br> <a name="an_636"></a> And in his folkes furtherynges,<br> <a name="an_637"></a> And in hir matere al devisest,<br> <a name="an_638"></a> And noght hym nor his folk dispisest,<br> <a name="an_639"></a> Although thou maist goo in the daunce<br> <span class="margnote"><font color="GREEN" size="-1"><a name="an_640">640</a></font></span> Of hem that hym lyst not avaunce.<br> <a name="an_641"></a> "Wherfore, as I seyde, ywys,<br> <a name="an_642"></a> Jupiter considereth this,<br> <a name="an_643"></a> And also, beau sir, other thynges:<br> <a name="an_644"></a> That is, that thou hast no tydynges<br> <a name="an_645"></a> Of Loves folk yf they be glade,<br> <a name="an_646"></a> Ne of noght elles that God made;<br> <a name="an_647"></a> And noght oonly fro fer contree<br> <a name="an_648"></a> That ther no tydynge cometh to thee,<br> <a name="an_649"></a> But of thy verray neyghebores,<br> <span class="margnote"><font color="GREEN" size="-1"><a name="an_650">650</a></font></span> That duellen almost at thy dores,<br> <a name="an_651"></a> Thou herist neyther that ne this;<br> <a name="an_652"></a> For when thy labour doon al ys,<br> <a name="an_653"></a> And hast mad alle thy rekenynges,<br> <a name="an_654"></a> In stede of reste and newe thynges<br> <a name="an_655"></a> Thou goost hom to thy hous anoon,<br> <a name="an_656"></a> And, also domb as any stoon,<br> <a name="an_657"></a> Thou sittest at another book<br> <a name="an_658"></a> Tyl fully daswed ys thy look;<br> <a name="an_659"></a> And lyvest thus as an heremyte,<br> <span class="margnote"><font color="GREEN" size="-1"><a name="an_660">660</a></font></span> Although thyn abstynence ys lyte.<br> <a name="an_661"></a> "And therfore Joves, thorgh hys grace,<br> <a name="an_662"></a> Wol that I bere the to a place<br> <a name="an_663"></a> Which that hight the Hous of Fame,<br> <a name="an_664"></a> To do the som disport and game,<br> <a name="an_665"></a> In som recompensacion<br> <a name="an_666"></a> Of labour and devocion<br> <a name="an_667"></a> That thou hast had, loo causeles,<br> <a name="an_668"></a> To Cupido the rechcheles.<br> <a name="an_669"></a> And thus this god, thorgh his merite,<br> <span class="margnote"><font color="GREEN" size="-1"><a name="an_670">670</a></font></span> Wol with som maner thing the quyte,<br> <a name="an_671"></a> So that thou wolt be of good chere.<br> <a name="an_672"></a> For truste wel that thou shalt here,<br> <a name="an_673"></a> When we be come there I seye,<br> <a name="an_674"></a> Mo wonder thynges, dar I leye,<br> <a name="an_675"></a> And of Loves folk moo tydynges,<br> <a name="an_676"></a> Both sothe sawes and lesinges,<br> <a name="an_677"></a> And moo loves newe begonne,<br> <a name="an_678"></a> And longe yserved loves wonne,<br> <a name="an_679"></a> And moo loves casuelly<br> <span class="margnote"><font color="GREEN" size="-1"><a name="an_680">680</a></font></span> That ben betyd, no man wot why,<br> <a name="an_681"></a> But as a blynd man stert an hare;<br> <a name="an_682"></a> And more jolytee and fare<br> <a name="an_683"></a> While that they fynde love of stel,<br> <a name="an_684"></a> As thinketh hem, and over-al wel;<br> <a name="an_685"></a> Mo discordes, moo jelousies,<br> <a name="an_686"></a> Mo murmures and moo novelries,<br> <a name="an_687"></a> And moo dissymulacions,<br> <a name="an_688"></a> And feyned reparacions,<br> <a name="an_689"></a> And moo berdys in two houres<br> <span class="margnote"><font color="GREEN" size="-1"><a name="an_690">690</a></font></span> Withoute rasour or sisoures<br> <a name="an_691"></a> Ymad then greynes be of sondes;<br> <a name="an_692"></a> And eke moo holdynge in hondes,<br> <a name="an_693"></a> And also moo renovelaunces<br> <a name="an_694"></a> Of olde forleten aqueyntaunces;<br> <a name="an_695"></a> Mo love-dayes and acordes<br> <a name="an_696"></a> Then on instrumentes be cordes;<br> <a name="an_697"></a> And eke of loves moo eschaunges<br> <a name="an_698"></a> Then ever cornes were in graunges --<br> <a name="an_699"></a> Unnethe maistow trowen this?"<br> <span class="margnote"><font color="GREEN" size="-1"><a name="an_700">700</a></font></span> Quod he. "Noo, helpe me God so wys,"<br> <a name="an_701"></a> Quod I. "Noo? why?" quod he. "For hyt<br> <a name="an_702"></a> Were impossible, to my wit,<br> <a name="an_703"></a> Though that Fame had alle the pies<br> <a name="an_704"></a> In al a realme, and alle the spies,<br> <a name="an_705"></a> How that yet she shulde here al this,<br> <a name="an_706"></a> Or they espie hyt." "O yis, yis!"<br> <a name="an_707"></a> Quod he to me, "that kan I preve<br> <a name="an_708"></a> Be reson worthy for to leve,<br> <a name="an_709"></a> So that thou yeve thyn advertence<br> <span class="margnote"><font color="GREEN" size="-1"><a name="an_710">710</a></font></span> To understonde my sentence.<br> <a name="an_711"></a> "First shalt thou here where she duelleth,<br> <a name="an_712"></a> And so thyn oune bok hyt tellith.<br> <a name="an_713"></a> Hir paleys stant, as I shal seye,<br> <a name="an_714"></a> Ryght even in myddes of the weye<br> <a name="an_715"></a> Betwixen hevene and erthe and see,<br> <a name="an_716"></a> That what so ever in al these three<br> <a name="an_717"></a> Is spoken, either privy or apert,<br> <a name="an_718"></a> The way therto ys so overt,<br> <a name="an_719"></a> And stant eke in so juste a place<br> <span class="margnote"><font color="GREEN" size="-1"><a name="an_720">720</a></font></span> That every soun mot to hyt pace;<br> <a name="an_721"></a> Or what so cometh from any tonge,<br> <a name="an_722"></a> Be hyt rouned, red, or songe,<br> <a name="an_723"></a> Or spoke in suerte or in drede,<br> <a name="an_724"></a> Certeyn, hyt moste thider nede.<br> <a name="an_725"></a> "Now herkene wel, for-why I wille<br> <a name="an_726"></a> Tellen the a propre skille<br> <a name="an_727"></a> And a worthy demonstracion<br> <a name="an_728"></a> In myn ymagynacion.<br> <a name="an_729"></a> "Geffrey, thou wost ryght wel this,<br> <span class="margnote"><font color="GREEN" size="-1"><a name="an_730">730</a></font></span> That every kyndely thyng that is<br> <a name="an_731"></a> Hath a kyndely stede ther he<br> <a name="an_732"></a> May best in hyt conserved be;<br> <a name="an_733"></a> Unto which place every thyng<br> <a name="an_734"></a> Thorgh his kyndely enclynyng<br> <a name="an_735"></a> Moveth for to come to<br> <a name="an_736"></a> Whan that hyt is awey therfro;<br> <a name="an_737"></a> As thus: loo, thou maist alday se<br> <a name="an_738"></a> That any thing that hevy be,<br> <a name="an_739"></a> As stoon, or led, or thyng of wighte,<br> <span class="margnote"><font color="GREEN" size="-1"><a name="an_740">740</a></font></span> And bere hyt never so hye on highte,<br> <a name="an_741"></a> Lat goo thyn hand, hit falleth doun.<br> <a name="an_742"></a> Ryght so seye I be fyr or soun,<br> <a name="an_743"></a> Or smoke or other thynges lyghte;<br> <a name="an_744"></a> Alwey they seke upward on highte,<br> <a name="an_745"></a> While ech of hem is at his large:<br> <a name="an_746"></a> Lyght thing upward, and dounward charge.<br> <a name="an_747"></a> And for this cause mayst thou see<br> <a name="an_748"></a> That every ryver to the see<br> <a name="an_749"></a> Enclyned ys to goo by kynde,<br> <span class="margnote"><font color="GREEN" size="-1"><a name="an_750">750</a></font></span> And by these skilles, as I fynde,<br> <a name="an_751"></a> Hath fyssh duellynge in flood and see,<br> <a name="an_752"></a> And trees eke in erthe bee.<br> <a name="an_753"></a> Thus every thing, by thys reson,<br> <a name="an_754"></a> Hath his propre mansyon<br> <a name="an_755"></a> To which hit seketh to repaire,<br> <a name="an_756"></a> Ther-as hit shulde not apaire.<br> <a name="an_757"></a> Loo, this sentence ys knowen kouth<br> <a name="an_758"></a> Of every philosophres mouth,<br> <a name="an_759"></a> As Aristotle and daun Platon,<br> <span class="margnote"><font color="GREEN" size="-1"><a name="an_760">760</a></font></span> And other clerkys many oon;<br> <a name="an_761"></a> And to confirme my resoun,<br> <a name="an_762"></a> Thou wost wel this, that spech is soun,<br> <a name="an_763"></a> Or elles no man myghte hyt here;<br> <a name="an_764"></a> Now herke what y wol the lere.<br> <a name="an_765"></a> "Soun ys noght but eyr ybroken;<br> <a name="an_766"></a> And every speche that ys spoken,<br> <a name="an_767"></a> Lowd or pryvee, foul or fair,<br> <a name="an_768"></a> In his substaunce ys but air;<br> <a name="an_769"></a> For as flaumbe ys but lyghted smoke,<br> <span class="margnote"><font color="GREEN" size="-1"><a name="an_770">770</a></font></span> Ryght soo soun ys air ybroke.<br> <a name="an_771"></a> But this may be in many wyse,<br> <a name="an_772"></a> Of which I wil the twoo devyse,<br> <a name="an_773"></a> As soun that cometh of pipe or harpe.<br> <a name="an_774"></a> For whan a pipe is blowen sharpe<br> <a name="an_775"></a> The air ys twyst with violence<br> <a name="an_776"></a> And rent -- loo, thys ys my sentence.<br> <a name="an_777"></a> Eke whan men harpe-strynges smyte,<br> <a name="an_778"></a> Whether hyt be moche or lyte,<br> <a name="an_779"></a> Loo, with the strok the ayr tobreketh.<br> <span class="margnote"><font color="GREEN" size="-1"><a name="an_780">780</a></font></span> And ryght so breketh it when men speketh.<br> <a name="an_781"></a> Thus wost thou wel what thing is speche.<br> <a name="an_782"></a> "Now hennesforth y wol the teche<br> <a name="an_783"></a> How every speche, or noyse, or soun,<br> <a name="an_784"></a> Thurgh hys multiplicacioun,<br> <a name="an_785"></a> Thogh hyt were piped of a mous,<br> <a name="an_786"></a> Mot nede come to Fames Hous.<br> <a name="an_787"></a> I preve hyt thus -- take hede now --<br> <a name="an_788"></a> Be experience; for yf that thow<br> <a name="an_789"></a> Throwe on water now a stoon,<br> <span class="margnote"><font color="GREEN" size="-1"><a name="an_790">790</a></font></span> Wel wost thou hyt wol make anoon<br> <a name="an_791"></a> A litel roundell as a sercle,<br> <a name="an_792"></a> Paraunter brod as a covercle;<br> <a name="an_793"></a> And ryght anoon thow shalt see wel<br> <a name="an_794"></a> That whel wol cause another whel,<br> <a name="an_795"></a> And that the thridde, and so forth, brother,<br> <a name="an_796"></a> Every sercle causynge other<br> <a name="an_797"></a> Wydder than hymselve was;<br> <a name="an_798"></a> And thus fro roundel to compas,<br> <a name="an_799"></a> Ech aboute other goynge<br> <span class="margnote"><font color="GREEN" size="-1"><a name="an_800">800</a></font></span> Causeth of othres sterynge<br> <a name="an_801"></a> And multiplyinge ever moo,<br> <a name="an_802"></a> Til that hyt be so fer ygoo<br> <a name="an_803"></a> That hyt at bothe brynkes bee.<br> <a name="an_804"></a> Although thou mowe hyt not ysee<br> <a name="an_805"></a> Above, hyt gooth yet alway under,<br> <a name="an_806"></a> Although thou thenke hyt a gret wonder.<br> <a name="an_807"></a> And whoso seyth of trouthe I varye,<br> <a name="an_808"></a> Bid hym proven the contrarye.<br> <a name="an_809"></a> And ryght thus every word, ywys,<br> <span class="margnote"><font color="GREEN" size="-1"><a name="an_810">810</a></font></span> That lowd or pryvee spoken ys,<br> <a name="an_811"></a> Moveth first an ayr aboute,<br> <a name="an_812"></a> And of thys movynge, out of doute,<br> <a name="an_813"></a> Another ayr anoon ys meved;<br> <a name="an_814"></a> As I have of the watir preved,<br> <a name="an_815"></a> That every cercle causeth other,<br> <a name="an_816"></a> Ryght so of ayr, my leve brother:<br> <a name="an_817"></a> Everych ayr another stereth<br> <a name="an_818"></a> More and more, and speche up bereth,<br> <a name="an_819"></a> Or voys, or noyse, or word, or soun,<br> <span class="margnote"><font color="GREEN" size="-1"><a name="an_820">820</a></font></span> Ay through multiplicacioun,<br> <a name="an_821"></a> Til hyt be atte Hous of Fame --<br> <a name="an_822"></a> Take yt in ernest or in game.<br> <a name="an_823"></a> "Now have I told, yf thou have mynde,<br> <a name="an_824"></a> How speche or soun, of pure kynde,<br> <a name="an_825"></a> Enclyned ys upward to meve --<br> <a name="an_826"></a> This mayst thou fele wel I preve --<br> <a name="an_827"></a> And that same place, ywys,<br> <a name="an_828"></a> That every thyng enclyned to ys<br> <a name="an_829"></a> Hath his kyndelyche stede:<br> <span class="margnote"><font color="GREEN" size="-1"><a name="an_830">830</a></font></span> That sheweth hyt, withouten drede,<br> <a name="an_831"></a> That kyndely the mansioun<br> <a name="an_832"></a> Of every speche, of every soun,<br> <a name="an_833"></a> Be hyt eyther foul or fair,<br> <a name="an_834"></a> Hath hys kynde place in ayr.<br> <a name="an_835"></a> And syn that every thyng that is<br> <a name="an_836"></a> Out of hys kynde place, ywys,<br> <a name="an_837"></a> Moveth thidder for to goo,<br> <a name="an_838"></a> Yif hyt aweye be therfroo --<br> <a name="an_839"></a> As I have before preved the --<br> <span class="margnote"><font color="GREEN" size="-1"><a name="an_840">840</a></font></span> Hyt seweth, every soun, parde,<br> <a name="an_841"></a> Moveth kyndely to pace<br> <a name="an_842"></a> Al up into his kyndely place.<br> <a name="an_843"></a> And this place of which I telle,<br> <a name="an_844"></a> Ther as Fame lyst to duelle,<br> <a name="an_845"></a> Ys set amyddys of these three,<br> <a name="an_846"></a> Heven, erthe, and eke the see,<br> <a name="an_847"></a> As most conservatyf the soun.<br> <a name="an_848"></a> Than ys this the conclusyoun:<br> <a name="an_849"></a> That every speche of every man,<br> <span class="margnote"><font color="GREEN" size="-1"><a name="an_850">850</a></font></span> As y the telle first began,<br> <a name="an_851"></a> Moveth up on high to pace<br> <a name="an_852"></a> Kyndely to Fames place.<br> <a name="an_853"></a> "Telle me this now feythfully,<br> <a name="an_854"></a> Have y not preved thus symply,<br> <a name="an_855"></a> Withoute any subtilite<br> <a name="an_856"></a> Of speche, or gret prolixite<br> <a name="an_857"></a> Of termes of philosophie,<br> <a name="an_858"></a> Of figures of poetrie,<br> <a name="an_859"></a> Or colours of rethorike?<br> <span class="margnote"><font color="GREEN" size="-1"><a name="an_860">860</a></font></span> Pardee, hit oughte the to lyke,<br> <a name="an_861"></a> For hard langage and hard matere<br> <a name="an_862"></a> Ys encombrous for to here<br> <a name="an_863"></a> Attones; wost thou not wel this?"<br> <a name="an_864"></a> And y answered and seyde, "Yis."<br> <a name="an_865"></a> "A ha," quod he, "lo, so I can<br> <a name="an_866"></a> Lewedly to a lewed man<br> <a name="an_867"></a> Speke, and shewe hym swyche skiles<br> <a name="an_868"></a> That he may shake hem be the biles,<br> <a name="an_869"></a> So palpable they shulden be.<br> <span class="margnote"><font color="GREEN" size="-1"><a name="an_870">870</a></font></span> But telle me this, now praye y the,<br> <a name="an_871"></a> How thinketh the my conclusyon?"<br> <a name="an_872"></a> [Quod he]. "A good persuasion,"<br> <a name="an_873"></a> Quod I, "hyt is, and lyk to be<br> <a name="an_874"></a> Ryght so as thou hast preved me."<br> <a name="an_875"></a> "Be God," quod he, "and as I leve,<br> <a name="an_876"></a> Thou shalt have yet, or hit be eve,<br> <a name="an_877"></a> Of every word of thys sentence<br> <a name="an_878"></a> A preve by experience,<br> <a name="an_879"></a> And with thyne eres heren wel,<br> <span class="margnote"><font color="GREEN" size="-1"><a name="an_880">880</a></font></span> Top and tayl and everydel,<br> <a name="an_881"></a> That every word that spoken ys<br> <a name="an_882"></a> Cometh into Fames Hous, ywys,<br> <a name="an_883"></a> As I have seyd; what wilt thou more?"<br> <a name="an_884"></a> And with this word upper to sore<br> <a name="an_885"></a> He gan, and seyde, "Be Seynt Jame,<br> <a name="an_886"></a> Now wil we speken al of game!"<br> <a name="an_887"></a> "How farest thou?" quod he to me.<br> <a name="an_888"></a> "Wel," quod I. "Now see," quod he,<br> <a name="an_889"></a> "By thy trouthe, yond adoun,<br> <span class="margnote"><font color="GREEN" size="-1"><a name="an_890">890</a></font></span> Wher that thou knowest any toun,<br> <a name="an_891"></a> Or hous, or any other thing.<br> <a name="an_892"></a> And whan thou hast of ought knowyng,<br> <a name="an_893"></a> Looke that thou warne me,<br> <a name="an_894"></a> And y anoon shal telle the<br> <a name="an_895"></a> How fer that thou art now therfro."<br> <a name="an_896"></a> And y adoun gan loken thoo,<br> <a name="an_897"></a> And beheld feldes and playnes,<br> <a name="an_898"></a> And now hilles, and now mountaynes,<br> <a name="an_899"></a> Now valeyes, now forestes,<br> <span class="margnote"><font color="GREEN" size="-1"><a name="an_900">900</a></font></span> And now unnethes grete bestes,<br> <a name="an_901"></a> Now ryveres, now citees,<br> <a name="an_902"></a> Now tounes, and now grete trees,<br> <a name="an_903"></a> Now shippes seyllynge in the see.<br> <a name="an_904"></a> But thus sone in a while he<br> <a name="an_905"></a> Was flowen fro the ground so hye<br> <a name="an_906"></a> That al the world, as to myn ye,<br> <a name="an_907"></a> No more semed than a prikke;<br> <a name="an_908"></a> Or elles was the air so thikke<br> <a name="an_909"></a> That y ne myghte not discerne.<br> <span class="margnote"><font color="GREEN" size="-1"><a name="an_910">910</a></font></span> With that he spak to me as yerne,<br> <a name="an_911"></a> And seyde, "Seest thou any [toun]<br> <a name="an_912"></a> Or ought thou knowest yonder doun?"<br> <a name="an_913"></a> I sayde, "Nay." "No wonder nys,"<br> <a name="an_914"></a> Quod he, "for half so high as this<br> <a name="an_915"></a> Nas Alixandre Macedo;<br> <a name="an_916"></a> Ne the kyng, Daun Scipio,<br> <a name="an_917"></a> That saw in drem, at poynt devys,<br> <a name="an_918"></a> Helle and erthe and paradys;<br> <a name="an_919"></a> Ne eke the wrechche Dedalus,<br> <span class="margnote"><font color="GREEN" size="-1"><a name="an_920">920</a></font></span> Ne his child, nyce Ykarus,<br> <a name="an_921"></a> That fleigh so highe that the hete<br> <a name="an_922"></a> Hys wynges malt, and he fel wete<br> <a name="an_923"></a> In myd the see, and ther he dreynte,<br> <a name="an_924"></a> For whom was maked moch compleynte.<br> <a name="an_925"></a> "Now turn upward," quod he, "thy face,<br> <a name="an_926"></a> And behold this large space,<br> <a name="an_927"></a> This eyr, but loke thou ne be<br> <a name="an_928"></a> Adrad of hem that thou shalt se,<br> <a name="an_929"></a> For in this region, certeyn,<br> <span class="margnote"><font color="GREEN" size="-1"><a name="an_930">930</a></font></span> Duelleth many a citezeyn,<br> <a name="an_931"></a> Of which that speketh Daun Plato;<br> <a name="an_932"></a> These ben the eyryssh bestes, lo!"<br> <a name="an_933"></a> And so saw y all that meynee<br> <a name="an_934"></a> Boothe goon and also flee.<br> <a name="an_935"></a> "Now," quod he thoo, "cast up thyn ye.<br> <a name="an_936"></a> Se yonder, loo, the Galaxie,<br> <a name="an_937"></a> Which men clepeth the Milky Wey<br> <a name="an_938"></a> For hit ys whit (and somme, parfey,<br> <a name="an_939"></a> Kallen hyt Watlynge Strete),<br> <span class="margnote"><font color="GREEN" size="-1"><a name="an_940">940</a></font></span> That ones was ybrent with hete,<br> <a name="an_941"></a> Whan the sonnes sone the rede,<br> <a name="an_942"></a> That highte Pheton, wolde lede<br> <a name="an_943"></a> Algate hys fader carte, and gye.<br> <a name="an_944"></a> The carte-hors gonne wel espye<br> <a name="an_945"></a> That he koude no governaunce,<br> <a name="an_946"></a> And gonne for to lepe and launce,<br> <a name="an_947"></a> And beren hym now up, now doun,<br> <a name="an_948"></a> Til that he sey the Scorpioun,<br> <a name="an_949"></a> Which that in heven a sygne is yit.<br> <span class="margnote"><font color="GREEN" size="-1"><a name="an_950">950</a></font></span> And he for ferde loste hys wyt<br> <a name="an_951"></a> Of that, and let the reynes gon<br> <a name="an_952"></a> Of his hors; and they anoon<br> <a name="an_953"></a> Gonne up to mounte and doun descende,<br> <a name="an_954"></a> Til bothe the eyr and erthe brende,<br> <a name="an_955"></a> Til Jupiter, loo, atte laste,<br> <a name="an_956"></a> Hym slow, and fro the carte caste.<br> <a name="an_957"></a> Loo, ys it not a gret myschaunce<br> <a name="an_958"></a> To lete a fool han governaunce<br> <a name="an_959"></a> Of thing that he can not demeyne?"<br> <span class="margnote"><font color="GREEN" size="-1"><a name="an_960">960</a></font></span> And with this word, soth for to seyne,<br> <a name="an_961"></a> He gan alway upper to sore,<br> <a name="an_962"></a> And gladded me ay more and more,<br> <a name="an_963"></a> So feythfully to me spak he.<br> <a name="an_964"></a> Tho gan y loken under me<br> <a name="an_965"></a> And beheld the ayerissh bestes,<br> <a name="an_966"></a> Cloudes, mystes, and tempestes,<br> <a name="an_967"></a> Snowes, hayles, reynes, wyndes,<br> <a name="an_968"></a> And th' engendrynge in hir kyndes,<br> <a name="an_969"></a> All the wey thrugh which I cam.<br> <span class="margnote"><font color="GREEN" size="-1"><a name="an_970">970</a></font></span> "O God," quod y, "that made Adam,<br> <a name="an_971"></a> Moche ys thy myght and thy noblesse!"<br> <a name="an_972"></a> And thoo thoughte y upon Boece,<br> <a name="an_973"></a> That writ, "A thought may flee so hye<br> <a name="an_974"></a> Wyth fetheres of Philosophye,<br> <a name="an_975"></a> To passen everych element,<br> <a name="an_976"></a> And whan he hath so fer ywent,<br> <a name="an_977"></a> Than may be seen behynde hys bak<br> <a name="an_978"></a> Cloude" -- and al that y of spak.<br> <a name="an_979"></a> Thoo gan y wexen in a were,<br> <span class="margnote"><font color="GREEN" size="-1"><a name="an_980">980</a></font></span> And seyde, "Y wot wel y am here,<br> <a name="an_981"></a> But wher in body or in gost<br> <a name="an_982"></a> I not, ywys, but God, thou wost,"<br> <a name="an_983"></a> For more clere entendement<br> <a name="an_984"></a> Nas me never yit ysent.<br> <a name="an_985"></a> And than thoughte y on Marcian,<br> <a name="an_986"></a> And eke on Anteclaudian,<br> <a name="an_987"></a> That sooth was her descripsion<br> <a name="an_988"></a> Of alle the hevenes region,<br> <a name="an_989"></a> As fer as that y sey the preve;<br> <span class="margnote"><font color="GREEN" size="-1"><a name="an_990">990</a></font></span> Therfore y kan hem now beleve.<br> <a name="an_991"></a> With that this egle gan to crye,<br> <a name="an_992"></a> "Lat be," quod he, "thy fantasye!<br> <a name="an_993"></a> Wilt thou lere of sterres aught?"<br> <a name="an_994"></a> "Nay, certeynly," quod y, "ryght naught."<br> <a name="an_995"></a> "And why?" "For y am now to old."<br> <a name="an_996"></a> "Elles I wolde the have told,"<br> <a name="an_997"></a> Quod he, "the sterres names, lo,<br> <a name="an_998"></a> And al the hevenes sygnes therto,<br> <a name="an_999"></a> And which they ben." "No fors," quod y.<br> <span class="margnote"><font color="GREEN" size="-1"><a name="an_1000">1000</a></font></span> "Yis, pardee," quod he; "wostow why?<br> <a name="an_1001"></a> For when thou redest poetrie,<br> <a name="an_1002"></a> How goddes gonne stellifye<br> <a name="an_1003"></a> Bridd, fissh, best, or him or here,<br> <a name="an_1004"></a> As the Raven or eyther Bere,<br> <a name="an_1005"></a> Or Arionis harpe fyn,<br> <a name="an_1006"></a> Castor, Pollux, or Delphyn,<br> <a name="an_1007"></a> Or Athalantes doughtres sevene,<br> <a name="an_1008"></a> How alle these arn set in hevene;<br> <a name="an_1009"></a> For though thou have hem ofte on honde,<br> <span class="margnote"><font color="GREEN" size="-1"><a name="an_1010">1010</a></font></span> Yet nostow not wher that they stonde."<br> <a name="an_1011"></a> "No fors," quod y, "hyt is no nede.<br> <a name="an_1012"></a> I leve as wel, so God me spede,<br> <a name="an_1013"></a> Hem that write of this matere,<br> <a name="an_1014"></a> As though I knew her places here;<br> <a name="an_1015"></a> And eke they shynen here so bryghte,<br> <a name="an_1016"></a> Hyt shulde shenden al my syghte<br> <a name="an_1017"></a> To loke on hem." "That may wel be,"<br> <a name="an_1018"></a> Quod he. And so forth bar he me<br> <a name="an_1019"></a> A while, and than he gan to crye,<br> <span class="margnote"><font color="GREEN" size="-1"><a name="an_1020">1020</a></font></span> That never herde I thing so hye,<br> <a name="an_1021"></a> "Now up the hed, for al ys wel;<br> <a name="an_1022"></a> Seynt Julyan, loo, bon hostel!<br> <a name="an_1023"></a> Se here the Hous of Fame, lo!<br> <a name="an_1024"></a> Maistow not heren that I do?"<br> <a name="an_1025"></a> "What?" quod I. "The grete soun,"<br> <a name="an_1026"></a> Quod he, "that rumbleth up and doun<br> <a name="an_1027"></a> In Fames Hous, full of tydynges,<br> <a name="an_1028"></a> Bothe of feir speche and chidynges,<br> <a name="an_1029"></a> And of fals and soth compouned.<br> <span class="margnote"><font color="GREEN" size="-1"><a name="an_1030">1030</a></font></span> Herke wel; hyt is not rouned.<br> <a name="an_1031"></a> Herestow not the grete swogh?"<br> <a name="an_1032"></a> "Yis, parde," quod y, "wel ynogh."<br> <a name="an_1033"></a> "And what soun is it lyk?" quod hee.<br> <a name="an_1034"></a> "Peter, lyk betynge of the see,"<br> <a name="an_1035"></a> Quod y, "ayen the roches holowe,<br> <a name="an_1036"></a> Whan tempest doth the shippes swalowe,<br> <a name="an_1037"></a> And lat a man stonde, out of doute,<br> <a name="an_1038"></a> A myle thens, and here hyt route;<br> <a name="an_1039"></a> Or elles lyk the last humblynge<br> <span class="margnote"><font color="GREEN" size="-1"><a name="an_1040">1040</a></font></span> After the clappe of a thundringe,<br> <a name="an_1041"></a> Whan Joves hath the air ybete.<br> <a name="an_1042"></a> But yt doth me for fere swete."<br> <a name="an_1043"></a> "Nay, dred the not therof," quod he;<br> <a name="an_1044"></a> "Hyt is nothing will byten the;<br> <a name="an_1045"></a> Thou shalt non harm have trewely."<br> <a name="an_1046"></a> And with this word both he and y<br> <a name="an_1047"></a> As nygh the place arryved were<br> <a name="an_1048"></a> As men may casten with a spere.<br> <a name="an_1049"></a> Y nyste how, but in a strete<br> <span class="margnote"><font color="GREEN" size="-1"><a name="an_1050">1050</a></font></span> He sette me fair on my fete,<br> <a name="an_1051"></a> And seyde, "Walke forth a pas,<br> <a name="an_1052"></a> And tak thyn aventure or cas<br> <a name="an_1053"></a> That thou shalt fynde in Fames place."<br> <a name="an_1054"></a> "Now," quod I, "while we han space<br> <a name="an_1055"></a> To speke, or that I goo fro the,<br> <a name="an_1056"></a> For the love of God, telle me --<br> <a name="an_1057"></a> In sooth, that wil I of the lere --<br> <a name="an_1058"></a> Yf thys noyse that I here<br> <a name="an_1059"></a> Be, as I have herd the tellen,<br> <span class="margnote"><font color="GREEN" size="-1"><a name="an_1060">1060</a></font></span> Of folk that doun in erthe duellen,<br> <a name="an_1061"></a> And cometh here in the same wyse<br> <a name="an_1062"></a> As I the herde or this devyse;<br> <a name="an_1063"></a> And that there lives body nys<br> <a name="an_1064"></a> In al that hous that yonder ys,<br> <a name="an_1065"></a> That maketh al this loude fare."<br> <a name="an_1066"></a> "Noo," quod he, "by Seynte Clare,<br> <a name="an_1067"></a> And also wis God rede me;<br> <a name="an_1068"></a> But o thing y will warne the,<br> <a name="an_1069"></a> Of the whiche thou wolt have wonder.<br> <span class="margnote"><font color="GREEN" size="-1"><a name="an_1070">1070</a></font></span> Loo, to the Hous of Fame yonder,<br> <a name="an_1071"></a> Thou wost now how, cometh every speche --<br> <a name="an_1072"></a> Hyt nedeth noght eft the to teche.<br> <a name="an_1073"></a> But understond now ryght wel this:<br> <a name="an_1074"></a> Whan any speche ycomen ys<br> <a name="an_1075"></a> Up to the paleys, anon-ryght<br> <a name="an_1076"></a> Hyt wexeth lyk the same wight<br> <a name="an_1077"></a> Which that the word in erthe spak,<br> <a name="an_1078"></a> Be hyt clothed red or blak;<br> <a name="an_1079"></a> And hath so verray hys lyknesse<br> <span class="margnote"><font color="GREEN" size="-1"><a name="an_1080">1080</a></font></span> That spak the word, that thou wilt gesse<br> <a name="an_1081"></a> That it the same body be,<br> <a name="an_1082"></a> Man or woman, he or she.<br> <a name="an_1083"></a> And ys not this a wonder thyng?"<br> <a name="an_1084"></a> "Yis," quod I tho, "by heven kyng!"<br> <a name="an_1085"></a> And with this word, "Farewel," quod he,<br> <a name="an_1086"></a> "And here I wol abyden the;<br> <a name="an_1087"></a> And God of heven sende the grace<br> <a name="an_1088"></a> Some good to lernen in this place."<br> <a name="an_1089"></a> And I of him tok leve anon,<br> <span class="margnote"><font color="GREEN" size="-1"><a name="an_1090">1090</a></font></span> And gan forth to the paleys gon.<br> <a name="an_1091"></a> O God of science and of lyght,<br> <a name="an_1092"></a> Appollo, thurgh thy grete myght,<br> <a name="an_1093"></a> This lytel laste bok thou gye!<br> <a name="an_1094"></a> Nat that I wilne, for maistrye,<br> <a name="an_1095"></a> Here art poetical be shewed,<br> <a name="an_1096"></a> But for the rym ys lyght and lewed,<br> <a name="an_1097"></a> Yit make hyt sumwhat agreable,<br> <a name="an_1098"></a> Though som vers fayle in a sillable;<br> <a name="an_1099"></a> And that I do no diligence<br> <span class="margnote"><font color="GREEN" size="-1"><a name="an_1100">1100</a></font></span> To shewe craft, but o sentence.<br> <a name="an_1101"></a> And yif, devyne vertu, thow<br> <a name="an_1102"></a> Wilt helpe me to shewe now<br> <a name="an_1103"></a> That in myn hed ymarked ys --<br> <a name="an_1104"></a> Loo, that is for to menen this,<br> <a name="an_1105"></a> The Hous of Fame for to descryve --<br> <a name="an_1106"></a> Thou shalt se me go as blyve<br> <a name="an_1107"></a> Unto the nexte laure y see,<br> <a name="an_1108"></a> And kysse yt, for hyt is thy tree.<br> <a name="an_1109"></a> Now entre in my brest anoon!<br> <span class="margnote"><font color="GREEN" size="-1"><a name="an_1110">1110</a></font></span> Whan I was fro thys egle goon,<br> <a name="an_1111"></a> I gan beholde upon this place.<br> <a name="an_1112"></a> And certein, or I ferther pace,<br> <a name="an_1113"></a> I wol yow al the shap devyse<br> <a name="an_1114"></a> Of hous and [site], and al the wyse<br> <a name="an_1115"></a> How I gan to thys place aproche<br> <a name="an_1116"></a> That stood upon so hygh a roche,<br> <a name="an_1117"></a> Hier stant ther non in Spayne.<br> <a name="an_1118"></a> But up I clomb with alle payne,<br> <a name="an_1119"></a> And though to clymbe it greved me,<br> <span class="margnote"><font color="GREEN" size="-1"><a name="an_1120">1120</a></font></span> Yit I ententyf was to see,<br> <a name="an_1121"></a> And for to powren wonder lowe,<br> <a name="an_1122"></a> Yf I koude any weyes knowe<br> <a name="an_1123"></a> What maner stoon this roche was.<br> <a name="an_1124"></a> For hyt was lyk alum de glas,<br> <a name="an_1125"></a> But that hyt shoon ful more clere;<br> <a name="an_1126"></a> But of what congeled matere<br> <a name="an_1127"></a> Hyt was, I nyste redely.<br> <a name="an_1128"></a> But at the laste aspied I,<br> <a name="an_1129"></a> And found that hit was every del<br> <span class="margnote"><font color="GREEN" size="-1"><a name="an_1130">1130</a></font></span> A roche of yse, and not of stel.<br> <a name="an_1131"></a> Thoughte I, "By Seynt Thomas of Kent,<br> <a name="an_1132"></a> This were a feble fundament<br> <a name="an_1133"></a> To bilden on a place hye.<br> <a name="an_1134"></a> He ought him lytel glorifye<br> <a name="an_1135"></a> That hereon bilt, God so me save!"<br> <a name="an_1136"></a> Tho sawgh I al the half ygrave<br> <a name="an_1137"></a> With famous folkes names fele,<br> <a name="an_1138"></a> That had iben in mochel wele,<br> <a name="an_1139"></a> And her fames wide yblowe.<br> <span class="margnote"><font color="GREEN" size="-1"><a name="an_1140">1140</a></font></span> But wel unnethes koude I knowe<br> <a name="an_1141"></a> Any lettres for to rede<br> <a name="an_1142"></a> Hir names by; for, out of drede,<br> <a name="an_1143"></a> They were almost ofthowed so<br> <a name="an_1144"></a> That of the lettres oon or two<br> <a name="an_1145"></a> Was molte away of every name,<br> <a name="an_1146"></a> So unfamous was woxe hir fame.<br> <a name="an_1147"></a> But men seyn, "What may ever laste?"<br> <a name="an_1148"></a> Thoo gan I in myn herte caste<br> <a name="an_1149"></a> That they were molte awey with hete,<br> <span class="margnote"><font color="GREEN" size="-1"><a name="an_1150">1150</a></font></span> And not awey with stormes bete.<br> <a name="an_1151"></a> For on that other syde I say<br> <a name="an_1152"></a> Of this hil, that northward lay,<br> <a name="an_1153"></a> How hit was writen ful of names<br> <a name="an_1154"></a> Of folkes that hadden grete fames<br> <a name="an_1155"></a> Of olde tyme, and yet they were<br> <a name="an_1156"></a> As fressh as men had writen hem here<br> <a name="an_1157"></a> The selve day ryght, or that houre<br> <a name="an_1158"></a> That I upon hem gan to poure.<br> <a name="an_1159"></a> But wel I wiste what yt made;<br> <span class="margnote"><font color="GREEN" size="-1"><a name="an_1160">1160</a></font></span> Hyt was conserved with the shade<br> <a name="an_1161"></a> Of a castel that stood on high --<br> <a name="an_1162"></a> Al this writynge that I sigh --<br> <a name="an_1163"></a> And stood eke on so cold a place<br> <a name="an_1164"></a> That hete myghte hit not deface.<br> <a name="an_1165"></a> Thoo gan I up the hil to goon,<br> <a name="an_1166"></a> And fond upon the cop a woon,<br> <a name="an_1167"></a> That al the men that ben on lyve<br> <a name="an_1168"></a> Ne han the kunnynge to descrive<br> <a name="an_1169"></a> The beaute of that ylke place,<br> <span class="margnote"><font color="GREEN" size="-1"><a name="an_1170">1170</a></font></span> Ne coude casten no compace<br> <a name="an_1171"></a> Swich another for to make,<br> <a name="an_1172"></a> That myght of beaute ben hys make,<br> <a name="an_1173"></a> Ne so wonderlych ywrought;<br> <a name="an_1174"></a> That hit astonyeth yit my thought,<br> <a name="an_1175"></a> And maketh al my wyt to swynke,<br> <a name="an_1176"></a> On this castel to bethynke,<br> <a name="an_1177"></a> So that the grete craft, beaute,<br> <a name="an_1178"></a> The cast, the curiosite<br> <a name="an_1179"></a> Ne kan I not to yow devyse;<br> <span class="margnote"><font color="GREEN" size="-1"><a name="an_1180">1180</a></font></span> My wit ne may me not suffise.<br> <a name="an_1181"></a> But natheles al the substance<br> <a name="an_1182"></a> I have yit in my remembrance;<br> <a name="an_1183"></a> For whi me thoughte, be Seynt Gyle,<br> <a name="an_1184"></a> Al was of ston of beryle,<br> <a name="an_1185"></a> Bothe the castel and the tour,<br> <a name="an_1186"></a> And eke the halle and every bour,<br> <a name="an_1187"></a> Wythouten peces or joynynges.<br> <a name="an_1188"></a> But many subtil compassinges,<br> <a name="an_1189"></a> [Babewynnes] and pynacles,<br> <span class="margnote"><font color="GREEN" size="-1"><a name="an_1190">1190</a></font></span> Ymageries and tabernacles<br> <a name="an_1191"></a> I say; and ful eke of wyndowes<br> <a name="an_1192"></a> As flakes falle in grete snowes.<br> <a name="an_1193"></a> And eke in ech of the pynacles<br> <a name="an_1194"></a> Weren sondry habitacles,<br> <a name="an_1195"></a> In which stoden, al withoute --<br> <a name="an_1196"></a> Ful the castel, al aboute --<br> <a name="an_1197"></a> Of alle maner of mynstralles<br> <a name="an_1198"></a> And gestiours that tellen tales<br> <a name="an_1199"></a> Both of wepinge and of game,<br> <span class="margnote"><font color="GREEN" size="-1"><a name="an_1200">1200</a></font></span> Of al that longeth unto Fame.<br> <a name="an_1201"></a> Ther herde I pleyen on an harpe,<br> <a name="an_1202"></a> That sowned bothe wel and sharpe,<br> <a name="an_1203"></a> Orpheus ful craftely,<br> <a name="an_1204"></a> And on his syde, faste by,<br> <a name="an_1205"></a> Sat the harper Orion,<br> <a name="an_1206"></a> And Eacides Chiron,<br> <a name="an_1207"></a> And other harpers many oon,<br> <a name="an_1208"></a> And the Bret Glascurion;<br> <a name="an_1209"></a> And smale harpers with her glees<br> <span class="margnote"><font color="GREEN" size="-1"><a name="an_1210">1210</a></font></span> Sate under hem in dyvers sees,<br> <a name="an_1211"></a> And gunne on hem upward to gape,<br> <a name="an_1212"></a> And countrefete hem as an ape,<br> <a name="an_1213"></a> Or as craft countrefeteth kynde.<br> <a name="an_1214"></a> Tho saugh I stonden hem behynde,<br> <a name="an_1215"></a> Afer fro hem, al be hemselve,<br> <a name="an_1216"></a> Many thousand tymes twelve,<br> <a name="an_1217"></a> That maden lowde mynstralcies<br> <a name="an_1218"></a> In cornemuse and shalemyes,<br> <a name="an_1219"></a> And many other maner pipe,<br> <span class="margnote"><font color="GREEN" size="-1"><a name="an_1220">1220</a></font></span> That craftely begunne to pipe,<br> <a name="an_1221"></a> Bothe in doucet and in rede,<br> <a name="an_1222"></a> That ben at festes with the brede;<br> <a name="an_1223"></a> And many flowte and liltyng horn,<br> <a name="an_1224"></a> And pipes made of grene corn,<br> <a name="an_1225"></a> As han thise lytel herde-gromes<br> <a name="an_1226"></a> That kepen bestis in the bromes.<br> <a name="an_1227"></a> Ther saugh I than Atiteris,<br> <a name="an_1228"></a> And of Athenes daun Pseustis,<br> <a name="an_1229"></a> And Marcia that loste her skyn,<br> <span class="margnote"><font color="GREEN" size="-1"><a name="an_1230">1230</a></font></span> Bothe in face, body, and chyn,<br> <a name="an_1231"></a> For that she wolde envien, loo,<br> <a name="an_1232"></a> To pipen bet than Appolloo.<br> <a name="an_1233"></a> Ther saugh I famous, olde and yonge,<br> <a name="an_1234"></a> Pipers of the Duche tonge,<br> <a name="an_1235"></a> To lerne love-daunces, sprynges,<br> <a name="an_1236"></a> Reyes, and these straunge thynges.<br> <a name="an_1237"></a> Tho saugh I in an other place<br> <a name="an_1238"></a> Stonden in a large space,<br> <a name="an_1239"></a> Of hem that maken blody soun<br> <span class="margnote"><font color="GREEN" size="-1"><a name="an_1240">1240</a></font></span> In trumpe, beme, and claryoun;<br> <a name="an_1241"></a> For in fight and blod-shedynge<br> <a name="an_1242"></a> Ys used gladly clarionynge.<br> <a name="an_1243"></a> Ther herde I trumpen Messenus,<br> <a name="an_1244"></a> Of whom that speketh Virgilius.<br> <a name="an_1245"></a> There herde I trumpe Joab also,<br> <a name="an_1246"></a> Theodomas, and other mo;<br> <a name="an_1247"></a> And alle that used clarion<br> <a name="an_1248"></a> In Cataloigne and Aragon,<br> <a name="an_1249"></a> That in her tyme famous were<br> <span class="margnote"><font color="GREEN" size="-1"><a name="an_1250">1250</a></font></span> To lerne, saugh I trumpe there.<br> <a name="an_1251"></a> There saugh I sitte in other sees,<br> <a name="an_1252"></a> Pleyinge upon sondry glees,<br> <a name="an_1253"></a> Whiche that I kan not nevene,<br> <a name="an_1254"></a> Moo than sterres ben in hevene,<br> <a name="an_1255"></a> Of whiche I nyl as now not ryme,<br> <a name="an_1256"></a> For ese of yow and los of tyme.<br> <a name="an_1257"></a> For tyme ylost, this knowen ye,<br> <a name="an_1258"></a> Be no way may recovered be.<br> <a name="an_1259"></a> Ther saugh I pleye jugelours,<br> <span class="margnote"><font color="GREEN" size="-1"><a name="an_1260">1260</a></font></span> Magiciens, and tregetours,<br> <a name="an_1261"></a> And Phitonesses, charmeresses,<br> <a name="an_1262"></a> Olde wicches, sorceresses,<br> <a name="an_1263"></a> That use exorsisacions,<br> <a name="an_1264"></a> And eke these fumygacions;<br> <a name="an_1265"></a> And clerkes eke, which konne wel<br> <a name="an_1266"></a> Al this magik naturel,<br> <a name="an_1267"></a> That craftely doon her ententes<br> <a name="an_1268"></a> To make, in certeyn ascendentes,<br> <a name="an_1269"></a> Ymages, lo, thrugh which magik<br> <span class="margnote"><font color="GREEN" size="-1"><a name="an_1270">1270</a></font></span> To make a man ben hool or syk.<br> <a name="an_1271"></a> Ther saugh I the, quene Medea,<br> <a name="an_1272"></a> And Circes eke, and Calipsa;<br> <a name="an_1273"></a> Ther saugh I Hermes Ballenus,<br> <a name="an_1274"></a> Limote, and eke Symon Magus.<br> <a name="an_1275"></a> There saugh I, and knew hem by name,<br> <a name="an_1276"></a> That by such art don men han fame.<br> <a name="an_1277"></a> Ther saugh I Colle tregetour<br> <a name="an_1278"></a> Upon a table of sycamour<br> <a name="an_1279"></a> Pleye an uncouth thyng to telle --<br> <span class="margnote"><font color="GREEN" size="-1"><a name="an_1280">1280</a></font></span> Y saugh him carien a wynd-melle<br> <a name="an_1281"></a> Under a walsh-note shale.<br> <a name="an_1282"></a> What shuld I make lenger tale<br> <a name="an_1283"></a> Of alle the pepil y ther say,<br> <a name="an_1284"></a> Fro hennes into domes day?<br> <a name="an_1285"></a> Whan I had al this folk beholde,<br> <a name="an_1286"></a> And fond me lous and nought yholde,<br> <a name="an_1287"></a> And eft imused longe while<br> <a name="an_1288"></a> Upon these walles of berile,<br> <a name="an_1289"></a> That shoone ful lyghter than a glas<br> <span class="margnote"><font color="GREEN" size="-1"><a name="an_1290">1290</a></font></span> And made wel more than hit was<br> <a name="an_1291"></a> To semen every thing, ywis,<br> <a name="an_1292"></a> As kynde thyng of Fames is,<br> <a name="an_1293"></a> I gan forth romen til I fond<br> <a name="an_1294"></a> The castel-yate on my ryght hond,<br> <a name="an_1295"></a> Which that so wel corven was<br> <a name="an_1296"></a> That never such another nas;<br> <a name="an_1297"></a> And yit it was be aventure<br> <a name="an_1298"></a> Iwrought, as often as be cure.<br> <a name="an_1299"></a> Hyt nedeth noght yow more to tellen,<br> <span class="margnote"><font color="GREEN" size="-1"><a name="an_1300">1300</a></font></span> To make yow to longe duellen,<br> <a name="an_1301"></a> Of this yates florisshinges,<br> <a name="an_1302"></a> Ne of compasses, ne of kervynges,<br> <a name="an_1303"></a> Ne how they hatte in masoneries,<br> <a name="an_1304"></a> As corbetz, ful of ymageries.<br> <a name="an_1305"></a> But Lord, so fair yt was to shewe,<br> <a name="an_1306"></a> For hit was al with gold behewe.<br> <a name="an_1307"></a> But in I wente, and that anoon.<br> <a name="an_1308"></a> Ther mette I cryinge many oon,<br> <a name="an_1309"></a> "A larges, larges, hold up wel!<br> <span class="margnote"><font color="GREEN" size="-1"><a name="an_1310">1310</a></font></span> God save the lady of thys pel,<br> <a name="an_1311"></a> Our oune gentil lady Fame,<br> <a name="an_1312"></a> And hem that wilnen to have name<br> <a name="an_1313"></a> Of us!" Thus herde y crien alle,<br> <a name="an_1314"></a> And faste comen out of halle<br> <a name="an_1315"></a> And shoken nobles and sterlynges.<br> <a name="an_1316"></a> And somme corouned were as kynges,<br> <a name="an_1317"></a> With corounes wroght ful of losenges;<br> <a name="an_1318"></a> And many ryban and many frenges<br> <a name="an_1319"></a> Were on her clothes trewely.<br> <span class="margnote"><font color="GREEN" size="-1"><a name="an_1320">1320</a></font></span> Thoo atte last aspyed y<br> <a name="an_1321"></a> That pursevantes and heraudes,<br> <a name="an_1322"></a> That crien ryche folkes laudes,<br> <a name="an_1323"></a> Hyt weren alle; and every man<br> <a name="an_1324"></a> Of hem, as y yow tellen can,<br> <a name="an_1325"></a> Had on him throwen a vesture<br> <a name="an_1326"></a> Which that men clepe a cote-armure,<br> <a name="an_1327"></a> Enbrowded wonderliche ryche,<br> <a name="an_1328"></a> Although they nere nought ylyche.<br> <a name="an_1329"></a> But noght nyl I, so mote y thryve,<br> <span class="margnote"><font color="GREEN" size="-1"><a name="an_1330">1330</a></font></span> Ben aboute to dyscryve<br> <a name="an_1331"></a> Alle these armes that ther weren,<br> <a name="an_1332"></a> That they thus on her cotes beren,<br> <a name="an_1333"></a> For hyt to me were impossible;<br> <a name="an_1334"></a> Men myghte make of hem a bible<br> <a name="an_1335"></a> Twenty foot thykke, as y trowe.<br> <a name="an_1336"></a> For certeyn, whoso koude iknowe<br> <a name="an_1337"></a> Myghte ther alle the armes seen<br> <a name="an_1338"></a> Of famous folk that han ybeen<br> <a name="an_1339"></a> In Auffrike, Europe, and Asye,<br> <span class="margnote"><font color="GREEN" size="-1"><a name="an_1340">1340</a></font></span> Syth first began the chevalrie.<br> <a name="an_1341"></a> Loo, how shulde I now telle al thys?<br> <a name="an_1342"></a> Ne of the halle eke what nede is<br> <a name="an_1343"></a> To tellen yow that every wal<br> <a name="an_1344"></a> Of hit, and flor, and roof, and al<br> <a name="an_1345"></a> Was plated half a foote thikke<br> <a name="an_1346"></a> Of gold, and that nas nothyng wikke,<br> <a name="an_1347"></a> But for to prove in alle wyse,<br> <a name="an_1348"></a> As fyn as ducat in Venyse,<br> <a name="an_1349"></a> Of which to lite al in my pouche is.<br> <span class="margnote"><font color="GREEN" size="-1"><a name="an_1350">1350</a></font></span> And they were set as thik of nouchis<br> <a name="an_1351"></a> Ful of the fynest stones faire<br> <a name="an_1352"></a> That men rede in the Lapidaire,<br> <a name="an_1353"></a> As grasses growen in a mede.<br> <a name="an_1354"></a> But hit were al to longe to rede<br> <a name="an_1355"></a> The names, and therfore I pace.<br> <a name="an_1356"></a> But in this lusty and ryche place<br> <a name="an_1357"></a> That Fames halle called was,<br> <a name="an_1358"></a> Ful moche prees of folk ther nas,<br> <a name="an_1359"></a> Ne crowdyng for to mochil prees.<br> <span class="margnote"><font color="GREEN" size="-1"><a name="an_1360">1360</a></font></span> But al on hye, above a dees,<br> <a name="an_1361"></a> Sitte in a see imperiall,<br> <a name="an_1362"></a> That mad was of a rubee all,<br> <a name="an_1363"></a> Which that a carbuncle ys ycalled,<br> <a name="an_1364"></a> Y saugh, perpetually ystalled,<br> <a name="an_1365"></a> A femynyne creature,<br> <a name="an_1366"></a> That never formed by Nature<br> <a name="an_1367"></a> Nas such another thing yseye.<br> <a name="an_1368"></a> For alther-first, soth for to seye,<br> <a name="an_1369"></a> Me thoughte that she was so lyte<br> <span class="margnote"><font color="GREEN" size="-1"><a name="an_1370">1370</a></font></span> That the lengthe of a cubite<br> <a name="an_1371"></a> Was lengere than she semed be.<br> <a name="an_1372"></a> But thus sone in a whyle she<br> <a name="an_1373"></a> Hir tho so wonderliche streighte<br> <a name="an_1374"></a> That with hir fet she erthe reighte,<br> <a name="an_1375"></a> And with hir hed she touched hevene,<br> <a name="an_1376"></a> Ther as shynen sterres sevene,<br> <a name="an_1377"></a> And therto eke, as to my wit,<br> <a name="an_1378"></a> I saugh a gretter wonder yit,<br> <a name="an_1379"></a> Upon her eyen to beholde;<br> <span class="margnote"><font color="GREEN" size="-1"><a name="an_1380">1380</a></font></span> But certeyn y hem never tolde,<br> <a name="an_1381"></a> For as feele eyen hadde she<br> <a name="an_1382"></a> As fetheres upon foules be,<br> <a name="an_1383"></a> Or weren on the bestes foure<br> <a name="an_1384"></a> That Goddis trone gunne honoure,<br> <a name="an_1385"></a> As John writ in th' Apocalips.<br> <a name="an_1386"></a> Hir heer, that oundy was and crips,<br> <a name="an_1387"></a> As burned gold hyt shoon to see;<br> <a name="an_1388"></a> And soth to tellen, also she<br> <a name="an_1389"></a> Had also fele upstondyng eres<br> <span class="margnote"><font color="GREEN" size="-1"><a name="an_1390">1390</a></font></span> And tonges, as on bestes heres;<br> <a name="an_1391"></a> And on hir fet woxen saugh Y<br> <a name="an_1392"></a> Partriches wynges redely.<br> <a name="an_1393"></a> But Lord, the perry and the richesse<br> <a name="an_1394"></a> I saugh sittyng on this godesse!<br> <a name="an_1395"></a> And Lord, the hevenyssh melodye<br> <a name="an_1396"></a> Of songes ful of armonye<br> <a name="an_1397"></a> I herde aboute her trone ysonge,<br> <a name="an_1398"></a> That al the paleys-walles ronge.<br> <a name="an_1399"></a> So song the myghty Muse, she<br> <span class="margnote"><font color="GREEN" size="-1"><a name="an_1400">1400</a></font></span> That cleped ys Caliope,<br> <a name="an_1401"></a> And hir eighte sustren eke,<br> <a name="an_1402"></a> That in her face semen meke;<br> <a name="an_1403"></a> And ever mo, eternally,<br> <a name="an_1404"></a> They songe of Fame, as thoo herd y:<br> <a name="an_1405"></a> "Heryed be thou and thy name,<br> <a name="an_1406"></a> Goddesse of Renoun or of Fame!"<br> <a name="an_1407"></a> Tho was I war, loo, atte laste,<br> <a name="an_1408"></a> As I myne eyen gan up caste,<br> <a name="an_1409"></a> That thys ylke noble quene<br> <span class="margnote"><font color="GREEN" size="-1"><a name="an_1410">1410</a></font></span> On her shuldres gan sustene<br> <a name="an_1411"></a> Bothe th' armes and the name<br> <a name="an_1412"></a> Of thoo that hadde large fame:<br> <a name="an_1413"></a> Alexander and Hercules,<br> <a name="an_1414"></a> That with a sherte hys lyf les.<br> <a name="an_1415"></a> And thus fond y syttynge this goddesse<br> <a name="an_1416"></a> In nobley, honour, and rychesse;<br> <a name="an_1417"></a> Of which I stynte a while now,<br> <a name="an_1418"></a> Other thing to tellen yow.<br> <a name="an_1419"></a> Tho saugh I stonde on eyther syde,<br> <span class="margnote"><font color="GREEN" size="-1"><a name="an_1420">1420</a></font></span> Streight doun to the dores wide,<br> <a name="an_1421"></a> Fro the dees, many a peler<br> <a name="an_1422"></a> Of metal that shoon not ful cler;<br> <a name="an_1423"></a> But though they nere of no rychesse,<br> <a name="an_1424"></a> Yet they were mad for gret noblesse,<br> <a name="an_1425"></a> And in hem hy and gret sentence;<br> <a name="an_1426"></a> And folk of digne reverence,<br> <a name="an_1427"></a> Of which I wil yow telle fonde,<br> <a name="an_1428"></a> Upon the piler saugh I stonde.<br> <a name="an_1429"></a> Alderfirst, loo, ther I sigh<br> <span class="margnote"><font color="GREEN" size="-1"><a name="an_1430">1430</a></font></span> Upon a piler stonde on high,<br> <a name="an_1431"></a> That was of led and yren fyn,<br> <a name="an_1432"></a> Hym of secte saturnyn,<br> <a name="an_1433"></a> The Ebrayk Josephus the olde,<br> <a name="an_1434"></a> That of Jewes gestes tolde;<br> <a name="an_1435"></a> And he bar on hys shuldres hye<br> <a name="an_1436"></a> The fame up of the Jewerye.<br> <a name="an_1437"></a> And by hym stoden other sevene,<br> <a name="an_1438"></a> Wise and worthy for to nevene,<br> <a name="an_1439"></a> To helpen him bere up the charge,<br> <span class="margnote"><font color="GREEN" size="-1"><a name="an_1440">1440</a></font></span> Hyt was so hevy and so large.<br> <a name="an_1441"></a> And for they writen of batayles,<br> <a name="an_1442"></a> As wel as other olde mervayles,<br> <a name="an_1443"></a> Therfor was, loo, thys piler<br> <a name="an_1444"></a> Of which that I yow telle her,<br> <a name="an_1445"></a> Of led and yren bothe, ywys,<br> <a name="an_1446"></a> For yren Martes metal ys,<br> <a name="an_1447"></a> Which that god is of bataylle;<br> <a name="an_1448"></a> And the led, withouten faille,<br> <a name="an_1449"></a> Ys, loo, the metal of Saturne,<br> <span class="margnote"><font color="GREEN" size="-1"><a name="an_1450">1450</a></font></span> That hath a ful large whel to turne.<br> <a name="an_1451"></a> Thoo stoden forth on every rowe<br> <a name="an_1452"></a> Of hem which that I koude knowe,<br> <a name="an_1453"></a> Though I hem noght be ordre telle,<br> <a name="an_1454"></a> To make yow to longe to duelle,<br> <a name="an_1455"></a> These of whiche I gynne rede.<br> <a name="an_1456"></a> There saugh I stonden, out of drede,<br> <a name="an_1457"></a> Upon an yren piler strong<br> <a name="an_1458"></a> That peynted was al endelong<br> <a name="an_1459"></a> With tigres blod in every place,<br> <span class="margnote"><font color="GREEN" size="-1"><a name="an_1460">1460</a></font></span> The Tholosan that highte Stace,<br> <a name="an_1461"></a> That bar of Thebes up the fame<br> <a name="an_1462"></a> Upon his shuldres, and the name<br> <a name="an_1463"></a> Also of cruel Achilles.<br> <a name="an_1464"></a> And by him stood, withouten les,<br> <a name="an_1465"></a> Ful wonder hy on a piler<br> <a name="an_1466"></a> Of yren, he, the gret Omer;<br> <a name="an_1467"></a> And with him Dares and Tytus<br> <a name="an_1468"></a> Before, and eke he Lollius,<br> <a name="an_1469"></a> And Guydo eke de Columpnis,<br> <span class="margnote"><font color="GREEN" size="-1"><a name="an_1470">1470</a></font></span> And Englyssh Gaufride eke, ywis;<br> <a name="an_1471"></a> And ech of these, as have I joye,<br> <a name="an_1472"></a> Was besy for to bere up Troye.<br> <a name="an_1473"></a> So hevy therof was the fame<br> <a name="an_1474"></a> That for to bere hyt was no game.<br> <a name="an_1475"></a> But yet I gan ful wel espie,<br> <a name="an_1476"></a> Betwex hem was a litil envye.<br> <a name="an_1477"></a> Oon seyde that Omer made lyes,<br> <a name="an_1478"></a> Feynynge in hys poetries,<br> <a name="an_1479"></a> And was to Grekes favorable;<br> <span class="margnote"><font color="GREEN" size="-1"><a name="an_1480">1480</a></font></span> Therfor held he hyt but fable.<br> <a name="an_1481"></a> Tho saugh I stonde on a piler,<br> <a name="an_1482"></a> That was of tynned yren cler,<br> <a name="an_1483"></a> The Latyn poete Virgile,<br> <a name="an_1484"></a> That bore hath up a longe while<br> <a name="an_1485"></a> The fame of Pius Eneas.<br> <a name="an_1486"></a> And next hym on a piler was,<br> <a name="an_1487"></a> Of coper, Venus clerk Ovide,<br> <a name="an_1488"></a> That hath ysowen wonder wide<br> <a name="an_1489"></a> The grete god of Loves name.<br> <span class="margnote"><font color="GREEN" size="-1"><a name="an_1490">1490</a></font></span> And ther he bar up wel hys fame<br> <a name="an_1491"></a> Upon this piler, also hye<br> <a name="an_1492"></a> As I myghte see hyt with myn ye;<br> <a name="an_1493"></a> For-why this halle, of which I rede,<br> <a name="an_1494"></a> Was woxen on highte, length, and brede,<br> <a name="an_1495"></a> Wel more be a thousand del<br> <a name="an_1496"></a> Than hyt was erst, that saugh I wel.<br> <a name="an_1497"></a> Thoo saugh I on a piler by,<br> <a name="an_1498"></a> Of yren wroght ful sternely,<br> <a name="an_1499"></a> The grete poete daun Lucan,<br> <span class="margnote"><font color="GREEN" size="-1"><a name="an_1500">1500</a></font></span> And on hys shuldres bar up than,<br> <a name="an_1501"></a> As high as that y myghte see,<br> <a name="an_1502"></a> The fame of Julius and Pompe.<br> <a name="an_1503"></a> And by him stoden alle these clerkes<br> <a name="an_1504"></a> That writen of Romes myghty werkes,<br> <a name="an_1505"></a> That yf y wolde her names telle,<br> <a name="an_1506"></a> Al to longe most I dwelle.<br> <a name="an_1507"></a> And next him on a piler stood<br> <a name="an_1508"></a> Of soulfre, lyk as he were wood,<br> <a name="an_1509"></a> Daun Claudian, the sothe to telle,<br> <span class="margnote"><font color="GREEN" size="-1"><a name="an_1510">1510</a></font></span> That bar up al the fame of helle,<br> <a name="an_1511"></a> Of Pluto, and of Proserpyne,<br> <a name="an_1512"></a> That quene ys of the derke pyne.<br> <a name="an_1513"></a> What shulde y more telle of this?<br> <a name="an_1514"></a> The halle was al ful, ywys,<br> <a name="an_1515"></a> Of hem that writen olde gestes<br> <a name="an_1516"></a> As ben on trees rokes nestes;<br> <a name="an_1517"></a> But hit a ful confus matere<br> <a name="an_1518"></a> Were alle the gestes for to here<br> <a name="an_1519"></a> That they of write, or how they highte.<br> <span class="margnote"><font color="GREEN" size="-1"><a name="an_1520">1520</a></font></span> But while that y beheld thys syghte,<br> <a name="an_1521"></a> I herde a noyse aprochen blyve,<br> <a name="an_1522"></a> That ferde as been don in an hive<br> <a name="an_1523"></a> Ayen her tyme of out-fleynge;<br> <a name="an_1524"></a> Ryght such a maner murmurynge,<br> <a name="an_1525"></a> For al the world, hyt semed me.<br> <a name="an_1526"></a> Tho gan I loke aboute and see<br> <a name="an_1527"></a> That ther come entryng into the halle<br> <a name="an_1528"></a> A ryght gret companye withalle,<br> <a name="an_1529"></a> And that of sondry regiouns,<br> <span class="margnote"><font color="GREEN" size="-1"><a name="an_1530">1530</a></font></span> Of alleskynnes condiciouns<br> <a name="an_1531"></a> That dwelle in erthe under the mone,<br> <a name="an_1532"></a> Pore and ryche. And also sone<br> <a name="an_1533"></a> As they were come in to the halle,<br> <a name="an_1534"></a> They gonne doun on knees falle<br> <a name="an_1535"></a> Before this ilke noble quene,<br> <a name="an_1536"></a> And seyde, "Graunte us, lady shene,<br> <a name="an_1537"></a> Ech of us of thy grace a bone!"<br> <a name="an_1538"></a> And somme of hem she graunted sone,<br> <a name="an_1539"></a> And somme she werned wel and faire,<br> <span class="margnote"><font color="GREEN" size="-1"><a name="an_1540">1540</a></font></span> And some she graunted the contraire<br> <a name="an_1541"></a> Of her axyng outterly.<br> <a name="an_1542"></a> But thus I seye yow, trewely,<br> <a name="an_1543"></a> What her cause was, y nyste.<br> <a name="an_1544"></a> For of this folk ful wel y wiste<br> <a name="an_1545"></a> They hadde good fame ech deserved,<br> <a name="an_1546"></a> Although they were dyversly served;<br> <a name="an_1547"></a> Ryght as her suster, dame Fortune,<br> <a name="an_1548"></a> Ys wont to serven in comune.<br> <a name="an_1549"></a> Now herke how she gan to paye<br> <span class="margnote"><font color="GREEN" size="-1"><a name="an_1550">1550</a></font></span> That gonne her of her grace praye;<br> <a name="an_1551"></a> And yit, lo, al this companye<br> <a name="an_1552"></a> Seyden sooth, and noght a lye.<br> <a name="an_1553"></a> "Madame," seyde they, "we be<br> <a name="an_1554"></a> Folk that here besechen the<br> <a name="an_1555"></a> That thou graunte us now good fame,<br> <a name="an_1556"></a> And let our werkes han that name.<br> <a name="an_1557"></a> In ful recompensacioun<br> <a name="an_1558"></a> Of good werkes, yive us good renoun."<br> <a name="an_1559"></a> "I werne yow hit," quod she anon;<br> <span class="margnote"><font color="GREEN" size="-1"><a name="an_1560">1560</a></font></span> "Ye gete of me good fame non,<br> <a name="an_1561"></a> Be God, and therfore goo your wey."<br> <a name="an_1562"></a> "Allas," quod they, "and welaway!<br> <a name="an_1563"></a> Telle us what may your cause be."<br> <a name="an_1564"></a> "For me lyst hyt noght," quod she;<br> <a name="an_1565"></a> "No wyght shal speke of yow, ywis,<br> <a name="an_1566"></a> Good ne harm, ne that ne this."<br> <a name="an_1567"></a> And with that word she gan to calle<br> <a name="an_1568"></a> Her messager, that was in halle,<br> <a name="an_1569"></a> And bad that he shulde faste goon,<br> <span class="margnote"><font color="GREEN" size="-1"><a name="an_1570">1570</a></font></span> Upon peyne to be blynd anon,<br> <a name="an_1571"></a> For Eolus the god of wynde --<br> <a name="an_1572"></a> "In Trace, ther ye shal him fynde,<br> <a name="an_1573"></a> And bid him bringe his clarioun,<br> <a name="an_1574"></a> That is ful dyvers of his soun,<br> <a name="an_1575"></a> And hyt is cleped Clere Laude,<br> <a name="an_1576"></a> With which he wont is to heraude<br> <a name="an_1577"></a> Hem that me list ypreised be.<br> <a name="an_1578"></a> And also bid him how that he<br> <a name="an_1579"></a> Brynge his other clarioun,<br> <span class="margnote"><font color="GREEN" size="-1"><a name="an_1580">1580</a></font></span> That highte Sklaundre in every toun,<br> <a name="an_1581"></a> With which he wont is to diffame<br> <a name="an_1582"></a> Hem that me liste, and do hem shame."<br> <a name="an_1583"></a> This messager gan faste goon,<br> <a name="an_1584"></a> And found where in a cave of ston,<br> <a name="an_1585"></a> In a contree that highte Trace,<br> <a name="an_1586"></a> This Eolus, with harde grace,<br> <a name="an_1587"></a> Held the wyndes in distresse,<br> <a name="an_1588"></a> And gan hem under him to presse,<br> <a name="an_1589"></a> That they gonne as beres rore,<br> <span class="margnote"><font color="GREEN" size="-1"><a name="an_1590">1590</a></font></span> He bond and pressed hem so sore.<br> <a name="an_1591"></a> This messager gan faste crie,<br> <a name="an_1592"></a> "Rys up," quod he, "and faste hye,<br> <a name="an_1593"></a> Til thou at my lady be;<br> <a name="an_1594"></a> And tak thy clariouns eke with the,<br> <a name="an_1595"></a> And sped the forth." And he anon<br> <a name="an_1596"></a> Tok to a man that highte Triton<br> <a name="an_1597"></a> Hys clarions to bere thoo,<br> <a name="an_1598"></a> And let a certeyn wynd to goo,<br> <a name="an_1599"></a> That blew so hydously and hye<br> <span class="margnote"><font color="GREEN" size="-1"><a name="an_1600">1600</a></font></span> That hyt ne lefte not a skye<br> <a name="an_1601"></a> In alle the welken long and brod.<br> <a name="an_1602"></a> This Eolus nowhere abod<br> <a name="an_1603"></a> Til he was come to Fames fet,<br> <a name="an_1604"></a> And eke the man that Triton het;<br> <a name="an_1605"></a> And ther he stod, as stille as stoon.<br> <a name="an_1606"></a> And her-withal ther come anoon<br> <a name="an_1607"></a> Another huge companye<br> <a name="an_1608"></a> Of goode folk, and gunne crie,<br> <a name="an_1609"></a> "Lady, graunte us now good fame,<br> <span class="margnote"><font color="GREEN" size="-1"><a name="an_1610">1610</a></font></span> And lat oure werkes han that name<br> <a name="an_1611"></a> Now in honour of gentilesse,<br> <a name="an_1612"></a> And also God your soule blesse!<br> <a name="an_1613"></a> For we han wel deserved hyt,<br> <a name="an_1614"></a> Therfore is ryght that we ben quyt."<br> <a name="an_1615"></a> "As thryve I," quod she, "ye shal faylle!<br> <a name="an_1616"></a> Good werkes shal yow noght availle<br> <a name="an_1617"></a> To have of me good fame as now.<br> <a name="an_1618"></a> But wite ye what? Y graunte yow<br> <a name="an_1619"></a> That ye shal have a shrewed fame,<br> <span class="margnote"><font color="GREEN" size="-1"><a name="an_1620">1620</a></font></span> And wikkyd loos, and worse name,<br> <a name="an_1621"></a> Though ye good loos have wel deserved.<br> <a name="an_1622"></a> Now goo your wey, for ye be served.<br> <a name="an_1623"></a> And thou, dan Eolus, let see,<br> <a name="an_1624"></a> Tak forth thy trumpe anon," quod she,<br> <a name="an_1625"></a> "That is ycleped Sklaundre lyght,<br> <a name="an_1626"></a> And blow her loos, that every wight<br> <a name="an_1627"></a> Speke of hem harm and shrewednesse<br> <a name="an_1628"></a> In stede of good and worthynesse.<br> <a name="an_1629"></a> For thou shalt trumpe alle the contrayre<br> <span class="margnote"><font color="GREEN" size="-1"><a name="an_1630">1630</a></font></span> Of that they han don wel or fayre."<br> <a name="an_1631"></a> "Allas," thoughte I, "what aventures<br> <a name="an_1632"></a> Han these sory creatures!<br> <a name="an_1633"></a> For they, amonges al the pres,<br> <a name="an_1634"></a> Shul thus be shamed gilteles.<br> <a name="an_1635"></a> But what, hyt moste nedes be."<br> <a name="an_1636"></a> What dide this Eolus, but he<br> <a name="an_1637"></a> Tok out hys blake trumpe of bras,<br> <a name="an_1638"></a> That fouler than the devel was,<br> <a name="an_1639"></a> And gan this trumpe for to blowe,<br> <span class="margnote"><font color="GREEN" size="-1"><a name="an_1640">1640</a></font></span> As al the world shulde overthrowe,<br> <a name="an_1641"></a> That thrughout every regioun<br> <a name="an_1642"></a> Wente this foule trumpes soun,<br> <a name="an_1643"></a> As swifte as pelet out of gonne<br> <a name="an_1644"></a> Whan fyr is in the poudre ronne.<br> <a name="an_1645"></a> And such a smoke gan out wende<br> <a name="an_1646"></a> Out of his foule trumpes ende,<br> <a name="an_1647"></a> Blak, bloo, grenyssh, swartish red,<br> <a name="an_1648"></a> As doth where that men melte led,<br> <a name="an_1649"></a> Loo, al on high fro the tuel.<br> <span class="margnote"><font color="GREEN" size="-1"><a name="an_1650">1650</a></font></span> And therto oo thing saugh I wel,<br> <a name="an_1651"></a> That the ferther that hit ran,<br> <a name="an_1652"></a> The gretter wexen hit began,<br> <a name="an_1653"></a> As dooth the ryver from a welle,<br> <a name="an_1654"></a> And hyt stank as the pit of helle.<br> <a name="an_1655"></a> Allas, thus was her shame yronge,<br> <a name="an_1656"></a> And gilteles, on every tonge!<br> <a name="an_1657"></a> Tho come the thridde companye,<br> <a name="an_1658"></a> And gunne up to the dees to hye,<br> <a name="an_1659"></a> And doun on knes they fille anon,<br> <span class="margnote"><font color="GREEN" size="-1"><a name="an_1660">1660</a></font></span> And seyde, "We ben everychon<br> <a name="an_1661"></a> Folk that han ful trewely<br> <a name="an_1662"></a> Deserved fame ryghtfully,<br> <a name="an_1663"></a> And praye yow, hit mote be knowe<br> <a name="an_1664"></a> Ryght as hit is, and forth yblowe."<br> <a name="an_1665"></a> "I graunte," quod she, "for me list<br> <a name="an_1666"></a> That now your goode werkes be wist,<br> <a name="an_1667"></a> And yet ye shul han better loos,<br> <a name="an_1668"></a> Right in dispit of alle your foos,<br> <a name="an_1669"></a> Than worthy is, and that anoon.<br> <span class="margnote"><font color="GREEN" size="-1"><a name="an_1670">1670</a></font></span> Lat now," quod she, "thy trumpe goon,<br> <a name="an_1671"></a> Thou Eolus, that is so blak;<br> <a name="an_1672"></a> And out thyn other trumpe tak<br> <a name="an_1673"></a> That highte Laude, and blow yt soo<br> <a name="an_1674"></a> That thrugh the world her fame goo<br> <a name="an_1675"></a> Al esely, and not to faste,<br> <a name="an_1676"></a> That hyt be knowen atte laste."<br> <a name="an_1677"></a> "Ful gladly, lady myn," he seyde;<br> <a name="an_1678"></a> And out hys trumpe of gold he brayde<br> <a name="an_1679"></a> Anon, and sette hyt to his mouth,<br> <span class="margnote"><font color="GREEN" size="-1"><a name="an_1680">1680</a></font></span> And blew it est, and west, and south,<br> <a name="an_1681"></a> And north, as lowde as any thunder,<br> <a name="an_1682"></a> That every wight hath of hit wonder,<br> <a name="an_1683"></a> So brode hyt ran or than hit stente.<br> <a name="an_1684"></a> And, certes, al the breth that wente<br> <a name="an_1685"></a> Out of his trumpes mouth it smelde<br> <a name="an_1686"></a> As men a pot of bawme helde<br> <a name="an_1687"></a> Among a basket ful of roses.<br> <a name="an_1688"></a> This favour dide he til her loses.<br> <a name="an_1689"></a> And ryght with this y gan aspye,<br> <span class="margnote"><font color="GREEN" size="-1"><a name="an_1690">1690</a></font></span> Ther come the ferthe companye --<br> <a name="an_1691"></a> But certeyn they were wonder fewe --<br> <a name="an_1692"></a> And gunne stonden in a rewe,<br> <a name="an_1693"></a> And seyden, "Certes, lady bryght,<br> <a name="an_1694"></a> We han don wel with al our myght,<br> <a name="an_1695"></a> But we ne kepen have no fame.<br> <a name="an_1696"></a> Hyde our werkes and our name,<br> <a name="an_1697"></a> For Goddys love; for certes we<br> <a name="an_1698"></a> Han certeyn doon hyt for bounte,<br> <a name="an_1699"></a> And for no maner other thing."<br> <span class="margnote"><font color="GREEN" size="-1"><a name="an_1700">1700</a></font></span> "I graunte yow alle your askyng,"<br> <a name="an_1701"></a> Quod she; "let your werkes be ded."<br> <a name="an_1702"></a> With that aboute y clew myn hed,<br> <a name="an_1703"></a> And saugh anoon the fifte route<br> <a name="an_1704"></a> That to this lady gunne loute,<br> <a name="an_1705"></a> And doun on knes anoon to falle;<br> <a name="an_1706"></a> And to hir thoo besoughten alle<br> <a name="an_1707"></a> To hide her goode werkes ek,<br> <a name="an_1708"></a> And seyden they yeven noght a lek<br> <a name="an_1709"></a> For fame ne for such renoun;<br> <span class="margnote"><font color="GREEN" size="-1"><a name="an_1710">1710</a></font></span> For they for contemplacioun<br> <a name="an_1711"></a> And Goddes love hadde ywrought,<br> <a name="an_1712"></a> Ne of fame wolde they nought.<br> <a name="an_1713"></a> "What?" quod she, "and be ye wood?<br> <a name="an_1714"></a> And wene ye for to doo good,<br> <a name="an_1715"></a> And for to have of that no fame?<br> <a name="an_1716"></a> Have ye dispit to have my name?<br> <a name="an_1717"></a> Nay, ye shul lyven everychon!<br> <a name="an_1718"></a> Blow thy trumpes, and that anon,"<br> <a name="an_1719"></a> Quod she, "thou Eolus, y hote,<br> <span class="margnote"><font color="GREEN" size="-1"><a name="an_1720">1720</a></font></span> And ryng this folkes werk be note,<br> <a name="an_1721"></a> That al the world may of hyt here."<br> <a name="an_1722"></a> And he gan blowe her loos so clere<br> <a name="an_1723"></a> In his golden clarioun<br> <a name="an_1724"></a> That thrugh the world wente the soun<br> <a name="an_1725"></a> Also kenely and eke so softe;<br> <a name="an_1726"></a> But atte last hyt was on-lofte.<br> <a name="an_1727"></a> Thoo come the sexte companye,<br> <a name="an_1728"></a> And gunne faste on Fame crie.<br> <a name="an_1729"></a> Ryght verraily in this manere<br> <span class="margnote"><font color="GREEN" size="-1"><a name="an_1730">1730</a></font></span> They seyden: "Mercy, lady dere!<br> <a name="an_1731"></a> To tellen certeyn as hyt is,<br> <a name="an_1732"></a> We han don neither that ne this,<br> <a name="an_1733"></a> But ydel al oure lyf ybe.<br> <a name="an_1734"></a> But natheles yet preye we<br> <a name="an_1735"></a> That we mowe han as good a fame,<br> <a name="an_1736"></a> And gret renoun and knowen name,<br> <a name="an_1737"></a> As they that han doon noble gestes,<br> <a name="an_1738"></a> And acheved alle her lestes,<br> <a name="an_1739"></a> As wel of love as other thyng.<br> <span class="margnote"><font color="GREEN" size="-1"><a name="an_1740">1740</a></font></span> Al was us never broche ne ryng,<br> <a name="an_1741"></a> Ne elles noght, from wymmen sent,<br> <a name="an_1742"></a> Ne ones in her herte yment<br> <a name="an_1743"></a> To make us oonly frendly chere,<br> <a name="an_1744"></a> But myghten temen us upon bere;<br> <a name="an_1745"></a> Yet lat us to the peple seme<br> <a name="an_1746"></a> Suche as the world may of us deme<br> <a name="an_1747"></a> That wommen loven us for wod.<br> <a name="an_1748"></a> Hyt shal doon us as moche good,<br> <a name="an_1749"></a> And to oure herte as moche avaylle<br> <span class="margnote"><font color="GREEN" size="-1"><a name="an_1750">1750</a></font></span> To countrepese ese and travaylle,<br> <a name="an_1751"></a> As we had wonne hyt with labour;<br> <a name="an_1752"></a> For that is dere boght honour<br> <a name="an_1753"></a> At regard of oure grete ese.<br> <a name="an_1754"></a> And yet thou most us more plese:<br> <a name="an_1755"></a> Let us be holden eke therto<br> <a name="an_1756"></a> Worthy, wise, and goode also,<br> <a name="an_1757"></a> And riche, and happy unto love.<br> <a name="an_1758"></a> For Goddes love, that sit above,<br> <a name="an_1759"></a> Thogh we may not the body have<br> <span class="margnote"><font color="GREEN" size="-1"><a name="an_1760">1760</a></font></span> Of wymmen, yet, so God yow save,<br> <a name="an_1761"></a> Leet men gliwe on us the name --<br> <a name="an_1762"></a> Sufficeth that we han the fame."<br> <a name="an_1763"></a> "I graunte," quod she, "be my trouthe!<br> <a name="an_1764"></a> Now, Eolus, withouten slouthe,<br> <a name="an_1765"></a> Tak out thy trumpe of gold, let se,<br> <a name="an_1766"></a> And blow as they han axed me,<br> <a name="an_1767"></a> That every man wene hem at ese,<br> <a name="an_1768"></a> Though they goon in ful badde lese."<br> <a name="an_1769"></a> This Eolus gan hit so blowe<br> <span class="margnote"><font color="GREEN" size="-1"><a name="an_1770">1770</a></font></span> That thrugh the world hyt was yknowe.<br> <a name="an_1771"></a> Thoo come the seventh route anoon,<br> <a name="an_1772"></a> And fel on knees everychoon,<br> <a name="an_1773"></a> And seyde, "Lady, graunte us sone<br> <a name="an_1774"></a> The same thing, the same bone,<br> <a name="an_1775"></a> That [ye] this nexte folk han doon."<br> <a name="an_1776"></a> "Fy on yow," quod she, "everychon!<br> <a name="an_1777"></a> Ye masty swyn, ye ydel wrechches,<br> <a name="an_1778"></a> Ful of roten, slowe techches!<br> <a name="an_1779"></a> What? False theves! Wher ye wolde<br> <span class="margnote"><font color="GREEN" size="-1"><a name="an_1780">1780</a></font></span> Be famous good, and nothing nolde<br> <a name="an_1781"></a> Deserve why, ne never ye roughte?<br> <a name="an_1782"></a> Men rather yow to hangen oughte!<br> <a name="an_1783"></a> For ye be lyke the sweynte cat<br> <a name="an_1784"></a> That wolde have fissh; but wostow what?<br> <a name="an_1785"></a> He wolde nothing wete his clowes.<br> <a name="an_1786"></a> Yvel thrift come to your jowes,<br> <a name="an_1787"></a> And eke to myn, if I hit graunte,<br> <a name="an_1788"></a> Or do yow favour, yow to avaunte!<br> <a name="an_1789"></a> Thou Eolus, thou kyng of Trace,<br> <span class="margnote"><font color="GREEN" size="-1"><a name="an_1790">1790</a></font></span> Goo blowe this folk a sory grace,"<br> <a name="an_1791"></a> Quod she, "anon; and wostow how?<br> <a name="an_1792"></a> As I shal telle thee ryght now.<br> <a name="an_1793"></a> Sey: `These ben they that wolde honour<br> <a name="an_1794"></a> Have, and do noskynnes labour,<br> <a name="an_1795"></a> Ne doo no good, and yet han lawde;<br> <a name="an_1796"></a> And that men wende that bele Isawde<br> <a name="an_1797"></a> Ne coude hem noght of love werne,<br> <a name="an_1798"></a> And yet she that grynt at a querne<br> <a name="an_1799"></a> Ys al to good to ese her herte.'"<br> <span class="margnote"><font color="GREEN" size="-1"><a name="an_1800">1800</a></font></span> This Eolus anon up sterte,<br> <a name="an_1801"></a> And with his blake clarioun<br> <a name="an_1802"></a> He gan to blasen out a soun<br> <a name="an_1803"></a> As lowde as beloweth wynd in helle;<br> <a name="an_1804"></a> And eke therwith, soth to telle,<br> <a name="an_1805"></a> This soun was so ful of japes,<br> <a name="an_1806"></a> As ever mowes were in apes.<br> <a name="an_1807"></a> And that wente al the world aboute,<br> <a name="an_1808"></a> That every wight gan on hem shoute<br> <a name="an_1809"></a> And for to lawghe as they were wod,<br> <span class="margnote"><font color="GREEN" size="-1"><a name="an_1810">1810</a></font></span> Such game fonde they in her hod.<br> <a name="an_1811"></a> Tho come another companye,<br> <a name="an_1812"></a> That had ydoon the trayterye,<br> <a name="an_1813"></a> The harm, the grettest wikkednesse<br> <a name="an_1814"></a> That any herte kouth. gesse;<br> <a name="an_1815"></a> And prayed her to han good fame,<br> <a name="an_1816"></a> And that she nolde doon hem no shame,<br> <a name="an_1817"></a> But yeve hem loos and good renoun,<br> <a name="an_1818"></a> And do hyt blowe in a clarioun.<br> <a name="an_1819"></a> "Nay, wis," quod she, "hyt were a vice.<br> <span class="margnote"><font color="GREEN" size="-1"><a name="an_1820">1820</a></font></span> Al be ther in me no justice,<br> <a name="an_1821"></a> Me lyste not to doo hyt now,<br> <a name="an_1822"></a> Ne this nyl I not graunte yow."<br> <a name="an_1823"></a> Tho come ther lepynge in a route,<br> <a name="an_1824"></a> And gunne choppen al aboute<br> <a name="an_1825"></a> Every man upon the crowne,<br> <a name="an_1826"></a> That al the halle gan to sowne,<br> <a name="an_1827"></a> And seyden: "Lady, leef and dere,<br> <a name="an_1828"></a> We ben suche folk as ye mowe here.<br> <a name="an_1829"></a> To tellen al the tale aryght,<br> <span class="margnote"><font color="GREEN" size="-1"><a name="an_1830">1830</a></font></span> We ben shrewes, every wyght,<br> <a name="an_1831"></a> And han delyt in wikkednesse,<br> <a name="an_1832"></a> As goode folk han in godnesse;<br> <a name="an_1833"></a> And joye to be knowen shrewes,<br> <a name="an_1834"></a> And ful of vice and wikked thewes;<br> <a name="an_1835"></a> Wherefore we praye yow, a-rowe,<br> <a name="an_1836"></a> That oure fame such be knowe<br> <a name="an_1837"></a> In alle thing ryght as hit ys."<br> <a name="an_1838"></a> "Y graunte hyt yow," quod she, "ywis.<br> <a name="an_1839"></a> But what art thow that seyst this tale,<br> <span class="margnote"><font color="GREEN" size="-1"><a name="an_1840">1840</a></font></span> That werest on thy hose a pale,<br> <a name="an_1841"></a> And on thy tipet such a belle?"<br> <a name="an_1842"></a> "Madame," quod he, "soth to telle,<br> <a name="an_1843"></a> I am that ylke shrewe, ywis,<br> <a name="an_1844"></a> That brende the temple of Ysidis<br> <a name="an_1845"></a> In Athenes, loo, that citee."<br> <a name="an_1846"></a> "And wherfor didest thou so?" quod she.<br> <a name="an_1847"></a> "By my thrift," quod he, "madame,<br> <a name="an_1848"></a> I wolde fayn han had a fame,<br> <a name="an_1849"></a> As other folk hadde in the toun,<br> <span class="margnote"><font color="GREEN" size="-1"><a name="an_1850">1850</a></font></span> Although they were of gret renoun<br> <a name="an_1851"></a> For her vertu and for her thewes.<br> <a name="an_1852"></a> Thoughte y, as gret a fame han shrewes,<br> <a name="an_1853"></a> Though hit be for shrewednesse,<br> <a name="an_1854"></a> As goode folk han for godnesse;<br> <a name="an_1855"></a> And sith y may not have that oon,<br> <a name="an_1856"></a> That other nyl y noght forgoon.<br> <a name="an_1857"></a> And for to gette of Fames hire,<br> <a name="an_1858"></a> The temple sette y al afire.<br> <a name="an_1859"></a> Now do our loos be blowen swithe,<br> <span class="margnote"><font color="GREEN" size="-1"><a name="an_1860">1860</a></font></span> As wisly be thou ever blythe!"<br> <a name="an_1861"></a> "Gladly," quod she; "thow Eolus,<br> <a name="an_1862"></a> Herestow not what they prayen us?"<br> <a name="an_1863"></a> "Madame, yis, ful wel," quod he,<br> <a name="an_1864"></a> "And I wil trumpen it, parde!"<br> <a name="an_1865"></a> And tok his blake trumpe faste,<br> <a name="an_1866"></a> And gan to puffen and to blaste,<br> <a name="an_1867"></a> Til hyt was at the worldes ende.<br> <a name="an_1868"></a> With that y gan aboute wende,<br> <a name="an_1869"></a> For oon that stood ryght at my bak,<br> <span class="margnote"><font color="GREEN" size="-1"><a name="an_1870">1870</a></font></span> Me thoughte, goodly to me spak,<br> <a name="an_1871"></a> And seyde, "Frend, what is thy name?<br> <a name="an_1872"></a> Artow come hider to han fame?"<br> <a name="an_1873"></a> "Nay, for sothe, frend," quod y;<br> <a name="an_1874"></a> "I cam noght hyder, graunt mercy,<br> <a name="an_1875"></a> For no such cause, by my hed!<br> <a name="an_1876"></a> Sufficeth me, as I were ded,<br> <a name="an_1877"></a> That no wight have my name in honde.<br> <a name="an_1878"></a> I wot myself best how y stonde;<br> <a name="an_1879"></a> For what I drye, or what I thynke,<br> <span class="margnote"><font color="GREEN" size="-1"><a name="an_1880">1880</a></font></span> I wil myselven al hyt drynke,<br> <a name="an_1881"></a> Certeyn, for the more part,<br> <a name="an_1882"></a> As fer forth as I kan myn art."<br> <a name="an_1883"></a> "But what doost thou here than?" quod he.<br> <a name="an_1884"></a> Quod y, "That wyl y tellen the,<br> <a name="an_1885"></a> The cause why y stonde here:<br> <a name="an_1886"></a> Somme newe tydynges for to lere,<br> <a name="an_1887"></a> Somme newe thinges, y not what,<br> <a name="an_1888"></a> Tydynges, other this or that,<br> <a name="an_1889"></a> Of love or suche thynges glade.<br> <span class="margnote"><font color="GREEN" size="-1"><a name="an_1890">1890</a></font></span> For certeynly, he that me made<br> <a name="an_1891"></a> To comen hyder, seyde me,<br> <a name="an_1892"></a> Y shulde bothe here and se<br> <a name="an_1893"></a> In this place wonder thynges;<br> <a name="an_1894"></a> But these be no suche tydynges<br> <a name="an_1895"></a> As I mene of." "Noo?" quod he.<br> <a name="an_1896"></a> And I answered, "Noo, parde!<br> <a name="an_1897"></a> For wel y wiste ever yit,<br> <a name="an_1898"></a> Sith that first y hadde wit,<br> <a name="an_1899"></a> That somme folk han desired fame<br> <span class="margnote"><font color="GREEN" size="-1"><a name="an_1900">1900</a></font></span> Diversly, and loos, and name.<br> <a name="an_1901"></a> But certeynly, y nyste how<br> <a name="an_1902"></a> Ne where that Fame duelled, er now,<br> <a name="an_1903"></a> And eke of her descripcioun,<br> <a name="an_1904"></a> Ne also her condicioun,<br> <a name="an_1905"></a> Ne the ordre of her dom,<br> <a name="an_1906"></a> Unto the tyme y hidder com."<br> <a name="an_1907"></a> "[Whych] than be, loo, these tydynges,<br> <a name="an_1908"></a> That thou now [thus] hider brynges,<br> <a name="an_1909"></a> That thou hast herd?" quod he to me;<br> <span class="margnote"><font color="GREEN" size="-1"><a name="an_1910">1910</a></font></span> "But now no fors, for wel y se<br> <a name="an_1911"></a> What thou desirest for to here.<br> <a name="an_1912"></a> Com forth and stond no lenger here,<br> <a name="an_1913"></a> And y wil thee, withouten drede,<br> <a name="an_1914"></a> In such another place lede<br> <a name="an_1915"></a> Ther thou shalt here many oon."<br> <a name="an_1916"></a> Tho gan I forth with hym to goon<br> <a name="an_1917"></a> Out of the castel, soth to seye.<br> <a name="an_1918"></a> Tho saugh y stonde in a valeye,<br> <a name="an_1919"></a> Under the castel, faste by,<br> <span class="margnote"><font color="GREEN" size="-1"><a name="an_1920">1920</a></font></span> An hous, that Domus Dedaly,<br> <a name="an_1921"></a> That Laboryntus cleped ys,<br> <a name="an_1922"></a> Nas mad so wonderlych, ywis,<br> <a name="an_1923"></a> Ne half so queyntelych ywrought.<br> <a name="an_1924"></a> And ever mo, as swyft as thought,<br> <a name="an_1925"></a> This queynte hous aboute wente,<br> <a name="an_1926"></a> That never mo hyt stille stente.<br> <a name="an_1927"></a> And therout com so gret a noyse<br> <a name="an_1928"></a> That, had hyt stonden upon Oyse,<br> <a name="an_1929"></a> Men myghte hyt han herd esely<br> <span class="margnote"><font color="GREEN" size="-1"><a name="an_1930">1930</a></font></span> To Rome, y trowe sikerly.<br> <a name="an_1931"></a> And the noyse which that I herde,<br> <a name="an_1932"></a> For al the world ryght so hyt ferde<br> <a name="an_1933"></a> As dooth the rowtynge of the ston<br> <a name="an_1934"></a> That from th' engyn ys leten gon.<br> <a name="an_1935"></a> And al thys hous of which y rede<br> <a name="an_1936"></a> Was mad of twigges, falwe, rede,<br> <a name="an_1937"></a> And grene eke, and somme weren white,<br> <a name="an_1938"></a> Swiche as men to these cages thwite,<br> <a name="an_1939"></a> Or maken of these panyers,<br> <span class="margnote"><font color="GREEN" size="-1"><a name="an_1940">1940</a></font></span> Or elles [hottes] or dossers;<br> <a name="an_1941"></a> That, for the swough and for the twygges,<br> <a name="an_1942"></a> This hous was also ful of gygges,<br> <a name="an_1943"></a> And also ful eke of chirkynges,<br> <a name="an_1944"></a> And of many other werkynges;<br> <a name="an_1945"></a> And eke this hous hath of entrees<br> <a name="an_1946"></a> As fele as of leves ben in trees<br> <a name="an_1947"></a> In somer, whan they grene been;<br> <a name="an_1948"></a> And on the roof men may yet seen<br> <a name="an_1949"></a> A thousand holes, and wel moo,<br> <span class="margnote"><font color="GREEN" size="-1"><a name="an_1950">1950</a></font></span> To leten wel the soun out goo.<br> <a name="an_1951"></a> And be day, in every tyde,<br> <a name="an_1952"></a> Been al the dores opened wide,<br> <a name="an_1953"></a> And be nyght echon unshette;<br> <a name="an_1954"></a> Ne porter ther is noon to lette<br> <a name="an_1955"></a> No maner tydynges in to pace.<br> <a name="an_1956"></a> Ne never rest is in that place<br> <a name="an_1957"></a> That hit nys fild ful of tydynges,<br> <a name="an_1958"></a> Other loude or of whisprynges;<br> <a name="an_1959"></a> And over alle the houses angles<br> <span class="margnote"><font color="GREEN" size="-1"><a name="an_1960">1960</a></font></span> Ys ful of rounynges and of jangles<br> <a name="an_1961"></a> Of werres, of pes, of mariages,<br> <a name="an_1962"></a> Of reste, of labour, of viages,<br> <a name="an_1963"></a> Of abood, of deeth, of lyf,<br> <a name="an_1964"></a> Of love, of hate, acord, of stryf,<br> <a name="an_1965"></a> Of loos, of lore, and of wynnynges,<br> <a name="an_1966"></a> Of hele, of seknesse, of bildynges,<br> <a name="an_1967"></a> Of faire wyndes, and of tempestes,<br> <a name="an_1968"></a> Of qwalm of folk, and eke of bestes;<br> <a name="an_1969"></a> Of dyvers transmutacions<br> <span class="margnote"><font color="GREEN" size="-1"><a name="an_1970">1970</a></font></span> Of estats, and eke of regions;<br> <a name="an_1971"></a> Of trust, of drede, of jelousye,<br> <a name="an_1972"></a> Of wit, of wynnynge, of folye;<br> <a name="an_1973"></a> Of plente, and of gret famyne,<br> <a name="an_1974"></a> Of chepe, of derthe, and of ruyne;<br> <a name="an_1975"></a> Of good or mys governement,<br> <a name="an_1976"></a> Of fyr, and of dyvers accident.<br> <a name="an_1977"></a> And loo, thys hous, of which I write,<br> <a name="an_1978"></a> Syker be ye, hit nas not lyte,<br> <a name="an_1979"></a> For hyt was sixty myle of lengthe.<br> <span class="margnote"><font color="GREEN" size="-1"><a name="an_1980">1980</a></font></span> Al was the tymber of no strengthe,<br> <a name="an_1981"></a> Yet hit is founded to endure<br> <a name="an_1982"></a> While that hit lyst to Aventure,<br> <a name="an_1983"></a> That is the moder of tydynges,<br> <a name="an_1984"></a> As the see of welles and of sprynges;<br> <a name="an_1985"></a> And hyt was shapen lyk a cage.<br> <a name="an_1986"></a> "Certys," quod y, "in al myn age,<br> <a name="an_1987"></a> Ne saugh y such an hous as this."<br> <a name="an_1988"></a> And as y wondred me, ywys,<br> <a name="an_1989"></a> Upon this hous, tho war was y<br> <span class="margnote"><font color="GREEN" size="-1"><a name="an_1990">1990</a></font></span> How that myn egle faste by<br> <a name="an_1991"></a> Was perched hye upon a stoon;<br> <a name="an_1992"></a> And I gan streghte to hym gon,<br> <a name="an_1993"></a> And seyde thus: "Y preye the<br> <a name="an_1994"></a> That thou a while abide me,<br> <a name="an_1995"></a> For Goddis love, and lete me seen<br> <a name="an_1996"></a> What wondres in this place been;<br> <a name="an_1997"></a> For yit, paraunter, y may lere<br> <a name="an_1998"></a> Som good theron, or sumwhat here<br> <a name="an_1999"></a> That leef me were, or that y wente."<br> <span class="margnote"><font color="GREEN" size="-1"><a name="an_2000">2000</a></font></span> "Petre, that is myn entente,"<br> <a name="an_2001"></a> Quod he to me; "therfore y duelle.<br> <a name="an_2002"></a> But certeyn, oon thyng I the telle,<br> <a name="an_2003"></a> That but I bringe the therinne,<br> <a name="an_2004"></a> Ne shalt thou never kunne gynne<br> <a name="an_2005"></a> To come into hyt, out of doute,<br> <a name="an_2006"></a> So faste hit whirleth, lo, aboute.<br> <a name="an_2007"></a> But sith that Joves, of his grace,<br> <a name="an_2008"></a> As I have seyd, wol the solace<br> <a name="an_2009"></a> Fynally with these thinges,<br> <span class="margnote"><font color="GREEN" size="-1"><a name="an_2010">2010</a></font></span> Unkouthe syghtes and tydynges,<br> <a name="an_2011"></a> To passe with thyn hevynesse,<br> <a name="an_2012"></a> Such routhe hath he of thy distresse,<br> <a name="an_2013"></a> That thou suffrest debonairly --<br> <a name="an_2014"></a> And wost thyselven outtirly<br> <a name="an_2015"></a> Disesperat of alle blys,<br> <a name="an_2016"></a> Syth that Fortune hath mad amys<br> <a name="an_2017"></a> The [fruit] of al thyn hertys reste<br> <a name="an_2018"></a> Languisshe and eke in poynt to breste --<br> <a name="an_2019"></a> That he, thrugh hys myghty merite,<br> <span class="margnote"><font color="GREEN" size="-1"><a name="an_2020">2020</a></font></span> Wol do the an ese, al be hyt lyte,<br> <a name="an_2021"></a> And yaf in expres commaundement,<br> <a name="an_2022"></a> To which I am obedient,<br> <a name="an_2023"></a> To further the with al my myght,<br> <a name="an_2024"></a> And wisse and teche the aryght<br> <a name="an_2025"></a> Where thou maist most tidynges here.<br> <a name="an_2026"></a> Shaltow here anoon many oon lere."<br> <a name="an_2027"></a> With this word he ryght anoon<br> <a name="an_2028"></a> Hente me up bytweene hys toon,<br> <a name="an_2029"></a> And at a wyndowe yn me broghte,<br> <span class="margnote"><font color="GREEN" size="-1"><a name="an_2030">2030</a></font></span> That in this hous was, as me thoghte --<br> <a name="an_2031"></a> And therwithalle, me thoughte hit stente,<br> <a name="an_2032"></a> And nothing hyt aboute wente --<br> <a name="an_2033"></a> And me sette in the flor adoun.<br> <a name="an_2034"></a> But which a congregacioun<br> <a name="an_2035"></a> Of folk, as I saugh rome aboute,<br> <a name="an_2036"></a> Some wythin and some wythoute,<br> <a name="an_2037"></a> Nas never seen, ne shal ben eft;<br> <a name="an_2038"></a> That, certys, in the world nys left<br> <a name="an_2039"></a> So many formed be Nature,<br> <span class="margnote"><font color="GREEN" size="-1"><a name="an_2040">2040</a></font></span> Ne ded so many a creature;<br> <a name="an_2041"></a> That wel unnethe in that place<br> <a name="an_2042"></a> Hadde y a fote-brede of space.<br> <a name="an_2043"></a> And every wight that I saugh there<br> <a name="an_2044"></a> Rouned everych in others ere<br> <a name="an_2045"></a> A newe tydynge prively,<br> <a name="an_2046"></a> Or elles tolde al openly<br> <a name="an_2047"></a> Ryght thus, and seyde: "Nost not thou<br> <a name="an_2048"></a> That ys betyd, lo, late or now?"<br> <a name="an_2049"></a> "No," quod he, "telle me what."<br> <span class="margnote"><font color="GREEN" size="-1"><a name="an_2050">2050</a></font></span> And than he tolde hym this and that,<br> <a name="an_2051"></a> And swor therto that hit was soth --<br> <a name="an_2052"></a> "Thus hath he sayd," and "Thus he doth,"<br> <a name="an_2053"></a> "Thus shal hit be," "Thus herde y seye,"<br> <a name="an_2054"></a> "That shal be founde," "That dar I leye" --<br> <a name="an_2055"></a> That al the folk that ys alyve<br> <a name="an_2056"></a> Ne han the kunnynge to discryve<br> <a name="an_2057"></a> The thinges that I herde there,<br> <a name="an_2058"></a> What aloude, and what in ere.<br> <a name="an_2059"></a> But al the wondermost was this:<br> <span class="margnote"><font color="GREEN" size="-1"><a name="an_2060">2060</a></font></span> Whan oon had herd a thing, ywis,<br> <a name="an_2061"></a> He com forth ryght to another wight,<br> <a name="an_2062"></a> And gan him tellen anon-ryght<br> <a name="an_2063"></a> The same that to him was told,<br> <a name="an_2064"></a> Or hyt a forlong way was old,<br> <a name="an_2065"></a> But gan somwhat for to eche<br> <a name="an_2066"></a> To this tydynge in this speche<br> <a name="an_2067"></a> More than hit ever was.<br> <a name="an_2068"></a> And nat so sone departed nas<br> <a name="an_2069"></a> Tho fro him, that he ne mette<br> <span class="margnote"><font color="GREEN" size="-1"><a name="an_2070">2070</a></font></span> With the thridde; and or he lette<br> <a name="an_2071"></a> Any stounde, he told him als;<br> <a name="an_2072"></a> Were the tydynge soth or fals,<br> <a name="an_2073"></a> Yit wolde he telle hyt natheles,<br> <a name="an_2074"></a> And evermo with more encres<br> <a name="an_2075"></a> Than yt was erst. Thus north and south<br> <a name="an_2076"></a> Wente every tydyng fro mouth to mouth,<br> <a name="an_2077"></a> And that encresing ever moo,<br> <a name="an_2078"></a> As fyr ys wont to quyke and goo<br> <a name="an_2079"></a> From a sparke spronge amys,<br> <span class="margnote"><font color="GREEN" size="-1"><a name="an_2080">2080</a></font></span> Til al a citee brent up ys.<br> <a name="an_2081"></a> And whan that was ful yspronge,<br> <a name="an_2082"></a> And woxen more on every tonge<br> <a name="an_2083"></a> Than ever hit was, [hit] wente anoon<br> <a name="an_2084"></a> Up to a wyndowe out to goon;<br> <a name="an_2085"></a> Or, but hit myghte out there pace,<br> <a name="an_2086"></a> Hyt gan out crepe at som crevace,<br> <a name="an_2087"></a> And flygh forth faste for the nones.<br> <a name="an_2088"></a> And somtyme saugh I thoo at ones<br> <a name="an_2089"></a> A lesyng and a sad soth sawe,<br> <span class="margnote"><font color="GREEN" size="-1"><a name="an_2090">2090</a></font></span> That gonne of aventure drawe<br> <a name="an_2091"></a> Out at a wyndowe for to pace;<br> <a name="an_2092"></a> And, when they metten in that place,<br> <a name="an_2093"></a> They were achekked bothe two,<br> <a name="an_2094"></a> And neyther of hem moste out goo<br> <a name="an_2095"></a> For other, so they gonne crowde,<br> <a name="an_2096"></a> Til ech of hem gan crien lowde,<br> <a name="an_2097"></a> "Lat me go first!" "Nay, but let me!<br> <a name="an_2098"></a> And here I wol ensuren the,<br> <a name="an_2099"></a> Wyth the nones that thou wolt do so,<br> <span class="margnote"><font color="GREEN" size="-1"><a name="an_2100">2100</a></font></span> That I shal never fro the go,<br> <a name="an_2101"></a> But be thyn owne sworen brother!<br> <a name="an_2102"></a> We wil medle us ech with other,<br> <a name="an_2103"></a> That no man, be they never so wrothe,<br> <a name="an_2104"></a> Shal han on [of us] two, but bothe<br> <a name="an_2105"></a> At ones, al besyde his leve,<br> <a name="an_2106"></a> Come we a-morwe or on eve,<br> <a name="an_2107"></a> Be we cried or stille yrouned."<br> <a name="an_2108"></a> Thus saugh I fals and soth compouned<br> <a name="an_2109"></a> Togeder fle for oo tydynge.<br> <span class="margnote"><font color="GREEN" size="-1"><a name="an_2110">2110</a></font></span> Thus out at holes gunne wringe<br> <a name="an_2111"></a> Every tydynge streght to Fame,<br> <a name="an_2112"></a> And she gan yeven ech hys name,<br> <a name="an_2113"></a> After hir disposicioun,<br> <a name="an_2114"></a> And yaf hem eke duracioun,<br> <a name="an_2115"></a> Somme to wexe and wane sone,<br> <a name="an_2116"></a> As doth the faire white mone,<br> <a name="an_2117"></a> And let hem goon. Ther myghte y seen<br> <a name="an_2118"></a> Wynged wondres faste fleen,<br> <a name="an_2119"></a> Twenty thousand in a route,<br> <span class="margnote"><font color="GREEN" size="-1"><a name="an_2120">2120</a></font></span> As Eolus hem blew aboute.<br> <a name="an_2121"></a> And, Lord, this hous in alle tymes<br> <a name="an_2122"></a> Was ful of shipmen and pilgrimes,<br> <a name="an_2123"></a> With scrippes bret-ful of lesinges,<br> <a name="an_2124"></a> Entremedled with tydynges,<br> <a name="an_2125"></a> And eek allone be hemselve.<br> <a name="an_2126"></a> O, many a thousand tymes twelve<br> <a name="an_2127"></a> Saugh I eke of these pardoners,<br> <a name="an_2128"></a> Currours, and eke messagers,<br> <a name="an_2129"></a> With boystes crammed ful of lyes<br> <span class="margnote"><font color="GREEN" size="-1"><a name="an_2130">2130</a></font></span> As ever vessel was with lyes.<br> <a name="an_2131"></a> And as I alther-fastest wente<br> <a name="an_2132"></a> About, and dide al myn entente<br> <a name="an_2133"></a> Me for to pleyen and for to lere,<br> <a name="an_2134"></a> And eke a tydynge for to here,<br> <a name="an_2135"></a> That I had herd of som contre<br> <a name="an_2136"></a> That shal not now be told for me --<br> <a name="an_2137"></a> For hit no nede is, redely;<br> <a name="an_2138"></a> Folk kan synge hit bet than I;<br> <a name="an_2139"></a> For al mot out, other late or rathe,<br> <span class="margnote"><font color="GREEN" size="-1"><a name="an_2140">2140</a></font></span> Alle the sheves in the lathe --<br> <a name="an_2141"></a> I herde a gret noyse withalle<br> <a name="an_2142"></a> In a corner of the halle,<br> <a name="an_2143"></a> Ther men of love-tydynges tolde,<br> <a name="an_2144"></a> And I gan thiderward beholde;<br> <a name="an_2145"></a> For I saugh rennynge every wight<br> <a name="an_2146"></a> As faste as that they hadden myght,<br> <a name="an_2147"></a> And everych cried, "What thing is that?"<br> <a name="an_2148"></a> And somme sayde, "I not never what."<br> <a name="an_2149"></a> And whan they were alle on an hepe,<br> <span class="margnote"><font color="GREEN" size="-1"><a name="an_2150">2150</a></font></span> Tho behynde begunne up lepe,<br> <a name="an_2151"></a> And clamben up on other faste,<br> <a name="an_2152"></a> And up the nose and yen kaste,<br> <a name="an_2153"></a> And troden fast on others heles,<br> <a name="an_2154"></a> And stampen, as men doon aftir eles.<br> <a name="an_2155"></a> Atte laste y saugh a man,<br> <a name="an_2156"></a> Which that y [nevene] nat ne kan;<br> <a name="an_2157"></a> But he semed for to be<br> <a name="an_2158"></a> A man of gret auctorite. . . .<br>  
 <p></p><hr>
 <center>
 <a href="mect51.htm">Next: Anelida and Arcite</a></center>
 </body>