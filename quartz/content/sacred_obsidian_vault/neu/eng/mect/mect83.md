<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Legends and Sagas</a> 
 <a href="../index.htm">England</a> 
 <a href="index.htm">Index</a> 
 <a href="mect82.htm">Previous</a> 
 <a href="mect84.htm">Next</a> 
 </center>
 <hr>
 <p align="CENTER"><font size="-1" color="GREEN"><a href="index.htm"><img src="img/tease.jpg"></a><br><i>The Canterbury Tales and Other Works of Chaucer (Middle English)</i>, by Geoffery Chaucer, [14th cent.], at sacred-texts.com</font></p><hr> <h4 align="center">The Shorter Poems</h4> <h3 align="center">Against Women Unconstant</h3> <a name="an_1"></a> Madame, for your newefangelnesse<br> <a name="an_2"></a> Many a servaunt have ye put out of grace.<br> <a name="an_3"></a> I take my leve of your unstedfastnesse,<br> <a name="an_4"></a> For wel I wot, whyl ye have lyves space,<br> <a name="an_5"></a> Ye can not love ful half yeer in a place,<br> <a name="an_6"></a> To newe thing your lust is ay so kene.<br> <a name="an_7"></a> In stede of blew, thus may ye were al grene.<br> <a name="an_8"></a> Right as a mirour nothing may impresse,<br> <a name="an_9"></a> But, lightly as it cometh, so mot it pace,<br> <span class="margnote"><font color="GREEN" size="-1"><a name="an_10">10</a></font></span> So fareth your love, your werkes beren witnesse.<br> <a name="an_11"></a> Ther is no feith that may your herte enbrace,<br> <a name="an_12"></a> But as a wedercok, that turneth his face<br> <a name="an_13"></a> With every wind, ye fare, and that is sene;<br> <a name="an_14"></a> In stede of blew, thus may ye were al grene.<br> <a name="an_15"></a> Ye might be shryned for your brotelnesse<br> <a name="an_16"></a> Bet than Dalyda, Creseyde or Candace,<br> <a name="an_17"></a> For ever in chaunging stant your sikernesse;<br> <a name="an_18"></a> That tache may no wight fro your herte arace.<br> <a name="an_19"></a> If ye lese oon, ye can wel tweyn purchace;<br> <span class="margnote"><font color="GREEN" size="-1"><a name="an_20">20</a></font></span> Al light for somer (ye woot wel what I mene),<br> <a name="an_21"></a> In stede of blew, thus may ye were al grene.<br>  
 <p></p><hr>
 <center>
 <a href="mect84.htm">Next: Complaynt D'Amours</a></center>
 </body>