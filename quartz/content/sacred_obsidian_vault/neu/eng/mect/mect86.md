<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Legends and Sagas</a> 
 <a href="../index.htm">England</a> 
 <a href="index.htm">Index</a> 
 <a href="mect85.htm">Previous</a> 
 <a href="mect87.htm">Next</a> 
 </center>
 <hr>
 <p align="CENTER"><font size="-1" color="GREEN"><a href="index.htm"><img src="img/tease.jpg"></a><br><i>The Canterbury Tales and Other Works of Chaucer (Middle English)</i>, by Geoffery Chaucer, [14th cent.], at sacred-texts.com</font></p><hr> <h4 align="center">The Shorter Poems</h4> <h3 align="center">A Balade of Complaint</h3> <a name="an_1"></a> Compleyne ne koude, ne might myn herte never,<br> <a name="an_2"></a> My peynes halve, ne what torment I have,<br> <a name="an_3"></a> Though that I sholde in your presence ben ever,<br> <a name="an_4"></a> Myn hertes lady, as wisly he me save<br> <a name="an_5"></a> That Bountee made, and Beautee list to grave<br> <a name="an_6"></a> In your persone, and bad hem bothe in-fere<br> <a name="an_7"></a> Ever t' awayte, and ay be wher ye were.<br> <a name="an_8"></a> As wisly he gye alle my joyes here<br> <a name="an_9"></a> As I am youres, and to yow sad and trewe,<br> <span class="margnote"><font color="GREEN" size="-1"><a name="an_10">10</a></font></span> And ye, my lyf and cause of my gode chere,<br> <a name="an_11"></a> And deeth also, whan ye my peynes newe,<br> <a name="an_12"></a> My worldes joye, whom I wol serve and sewe,<br> <a name="an_13"></a> Myn heven hool, and al my suffisaunce,<br> <a name="an_14"></a> Whom for to serve is set al my plesaunce.<br> <a name="an_15"></a> Beseching yow in my most humble wyse<br> <a name="an_16"></a> T' accepte in worth this litel pore dyte,<br> <a name="an_17"></a> And for my trouthe my servyce not despyse,<br> <a name="an_18"></a> Myn observaunce eke have not in despyte,<br> <a name="an_19"></a> Ne yit to longe to suffren in this plyte;<br> <span class="margnote"><font color="GREEN" size="-1"><a name="an_20">20</a></font></span> I yow beseche, myn hertes lady, here,<br> <a name="an_21"></a> Sith I yow serve, and so wil yeer by yere.<br>  
 <p></p>  
 <p></p><hr>
 <center>
 <a href="mect87.htm">Next: Part 1</a></center>
 </body>