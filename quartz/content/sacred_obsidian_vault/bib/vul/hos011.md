<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/hos011.htm">Polyglot</a> 
 <a href="../kjv/hos011.htm">KJV</a> 
 <a href="../sep/hos011.htm">Sep</a> 
 <a href="../tan/hos011.htm">Tan</a> 
 
 <br>
 <br><a href="hos.htm">Hosea Index</a><br>
  
 <a href="hos010.htm">Previous</a> 
 <a href="hos012.htm">Next</a> 
 </center>
 <hr>
 
 <h3 align="CENTER">Vulgate (Latin): Hosea Chapter 11</h3><p><a name="001">1</a> [Sicut mane transiit, pertransiit rex Israël.<br> Quia puer Israël, et dilexi eum;<br> et ex Ægypto vocavi filium meum.<br></p>
 <p><a name="002">2</a> Vocaverunt eos, sic abierunt a facie eorum;<br> Baalim immolabant, et simulacris sacrificabant.<br></p>
 <p><a name="003">3</a> Et ego quasi nutritius Ephraim:<br> portabam eos in brachiis meis,<br> et nescierunt quod curarem eos.<br></p>
 <p><a name="004">4</a> In funiculis Adam traham eos,<br> in vinculis caritatis;<br> et ero eis quasi exaltans jugum super maxillas eorum,<br> et declinavi ad eum ut vesceretur.<br></p>
 <p><a name="005">5</a> Non revertetur in terram Ægypti, et Assur ipse rex ejus,<br> quoniam noluerunt converti.<br></p>
 <p><a name="006">6</a> Cpit gladius in civitatibus ejus,<br> et consumet electos ejus,<br> et comedet capita eorum.<br></p>
 <p><a name="007">7</a> Et populus meus pendebit ad reditum meum;<br> jugum autem imponetur eis simul, quod non auferetur.<br></p>
 <p><a name="008">8</a> Quomodo dabo te, Ephraim?<br> protegam te, Israël?<br> Quomodo dabo te sicut Adama,<br> ponam te ut Seboim?<br> Conversum est in me cor meum,<br> pariter conturbata est pnitudo mea.<br></p>
 <p><a name="009">9</a> Non faciam furorem iræ meæ;<br> non convertar ut disperdam Ephraim,<br> quoniam Deus ego, et non homo;<br> in medio tui sanctus,<br> et non ingrediar civitatem.<br></p>
 <p><a name="010">10</a> Post Dominum ambulabunt;<br> quasi leo rugiet,<br> quia ipse rugiet,<br> et formidabunt filii maris.<br></p>
 <p><a name="011">11</a> Et avolabunt quasi avis ex Ægypto,<br> et quasi columba de terra Assyriorum:<br> et collocabo eos in domibus suis, dicit Dominus.]<br>
 </p>
 <p><a name="012">12</a> [Circumdedit me in negatione Ephraim,<br> et in dolo domus Israël;<br> Judas autem testis descendit cum Deo,<br> et cum sanctis fidelis.]</p>
 <p></p><hr>
 <center>
 <a href="hos012.htm">Next: Hosea Chapter 12</a></center>
 </body>