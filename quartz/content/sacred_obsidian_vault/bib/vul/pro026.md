<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/pro026.htm">Polyglot</a> 
 <a href="../kjv/pro026.htm">KJV</a> 
 <a href="../tan/pro026.htm">Tan</a> 
 
 <br>
 <br><a href="pro.htm">Proverbs Index</a><br>
  
 <a href="pro025.htm">Previous</a> 
 <a href="pro027.htm">Next</a> 
 </center>
 <hr>
 
 <h3 align="CENTER">Vulgate (Latin): Proverbs Chapter 26</h3><p><a name="001">1</a> [Quomodo nix in æstate, et pluviæ in messe,<br> sic indecens est stulto gloria.<br></p>
 <p><a name="002">2</a> Sicut avis ad alia transvolans, et passer quolibet vadens,<br> sic maledictum frustra prolatum in quempiam superveniet.<br></p>
 <p><a name="003">3</a> Flagellum equo, et camus asino,<br> et virga in dorso imprudentium.<br></p>
 <p><a name="004">4</a> Ne respondeas stulto juxta stultitiam suam,<br> ne efficiaris ei similis.<br></p>
 <p><a name="005">5</a> Responde stulto juxta stultitiam suam,<br> ne sibi sapiens esse videatur.<br></p>
 <p><a name="006">6</a> Claudus pedibus, et iniquitatem bibens,<br> qui mittit verba per nuntium stultum.<br></p>
 <p><a name="007">7</a> Quomodo pulchras frustra habet claudus tibias,<br> sic indecens est in ore stultorum parabola.<br></p>
 <p><a name="008">8</a> Sicut qui mittit lapidem in acervum Mercurii,<br> ita qui tribuit insipienti honorem.<br></p>
 <p><a name="009">9</a> Quomodo si spina nascatur in manu temulenti,<br> sic parabola in ore stultorum.<br></p>
 <p><a name="010">10</a> Judicium determinat causas,<br> et qui imponit stulto silentium iras mitigat.<br></p>
 <p><a name="011">11</a> Sicut canis qui revertitur ad vomitum suum,<br> sic imprudens qui iterat stultitiam suam.<br></p>
 <p><a name="012">12</a> Vidisti hominem sapientem sibi videri?<br> magis illo spem habebit insipiens.]<br>
 </p>
 <p><a name="013">13</a> [Dicit piger: Leo est in via,<br> et leæna in itineribus.<br></p>
 <p><a name="014">14</a> Sicut ostium vertitur in cardine suo,<br> ita piger in lectulo suo.<br></p>
 <p><a name="015">15</a> Abscondit piger manum sub ascella sua,<br> et laborat si ad os suum eam converterit.<br></p>
 <p><a name="016">16</a> Sapientior sibi piger videtur<br> septem viris loquentibus sententias.]<br>
 </p>
 <p><a name="017">17</a> [Sicut qui apprehendit auribus canem,<br> sic qui transit impatiens et commiscetur rixæ alterius.<br></p>
 <p><a name="018">18</a> Sicut noxius est qui mittit sagittas et lanceas in mortem,<br></p>
 <p><a name="019">19</a> ita vir fraudulenter nocet amico suo,<br> et cum fuerit deprehensus dicit: Ludens feci.<br></p>
 <p><a name="020">20</a> Cum defecerint ligna extinguetur ignis,<br> et susurrone subtracto, jurgia conquiescent.<br></p>
 <p><a name="021">21</a> Sicut carbones ad prunas, et ligna ad ignem,<br> sic homo iracundus suscitat rixas.<br></p>
 <p><a name="022">22</a> Verba susurronis quasi simplicia,<br> et ipsa perveniunt ad intima ventris.<br></p>
 <p><a name="023">23</a> Quomodo si argento sordido ornare velis vas fictile,<br> sic labia tumentia cum pessimo corde sociata.<br></p>
 <p><a name="024">24</a> Labiis suis intelligitur inimicus,<br> cum in corde tractaverit dolos.<br></p>
 <p><a name="025">25</a> Quando submiserit vocem suam, ne credideris ei,<br> quoniam septem nequitiæ sunt in corde illius.<br></p>
 <p><a name="026">26</a> Qui operit odium fraudulenter,<br> revelabitur malitia ejus in consilio.<br></p>
 <p><a name="027">27</a> Qui fodit foveam incidet in eam,<br> et qui volvit lapidem revertetur ad eum.<br></p>
 <p><a name="028">28</a> Lingua fallax non amat veritatem,<br> et os lubricum operatur ruinas.]</p>
 <p></p><hr>
 <center>
 <a href="pro027.htm">Next: Proverbs Chapter 27</a></center>
 </body>