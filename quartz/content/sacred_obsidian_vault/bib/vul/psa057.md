<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa057.htm">Polyglot</a> 
 <a href="../kjv/psa057.htm">KJV</a> 
 <a href="../sep/psa057.htm">Sep</a> 
 <a href="../tan/psa057.htm">Tan</a> 
 
 <br>
 <br><a href="psa.htm">Psalms Index</a><br>
  
 <a href="psa056.htm">Previous</a> 
 <a href="psa058.htm">Next</a> 
 </center>
 <hr>
 
 <h3 align="CENTER">Vulgate (Latin): Psalms Chapter 57</h3><p><a name="001">1</a> In finem, ne disperdas. David in tituli inscriptionem.</p>
 <p><a name="002">2</a> [Si vere utique justitiam loquimini,<br> recta judicate, filii hominum.<br></p>
 <p><a name="003">3</a> Etenim in corde iniquitates operamini;<br> in terra injustitias manus vestræ concinnant.<br></p>
 <p><a name="004">4</a> Alienati sunt peccatores a vulva;<br> erraverunt ab utero:<br> locuti sunt falsa.<br></p>
 <p><a name="005">5</a> Furor illis secundum similitudinem serpentis,<br> sicut aspidis surdæ et obturantis aures suas,<br></p>
 <p><a name="006">6</a> quæ non exaudiet vocem incantantium,<br> et venefici incantantis sapienter.<br></p>
 <p><a name="007">7</a> Deus conteret dentes eorum in ore ipsorum;<br> molas leonum confringet Dominus.<br></p>
 <p><a name="008">8</a> Ad nihilum devenient tamquam aqua decurrens;<br> intendit arcum suum donec infirmentur.<br></p>
 <p><a name="009">9</a> Sicut cera quæ fluit auferentur;<br> supercecidit ignis, et non viderunt solem.<br></p>
 <p><a name="010">10</a> Priusquam intelligerent spinæ vestræ rhamnum,<br> sicut viventes sic in ira absorbet eos.<br></p>
 <p><a name="011">11</a> Lætabitur justus cum viderit vindictam;<br> manus suas lavabit in sanguine peccatoris.<br></p>
 <p><a name="012">12</a> Et dicet homo: Si utique est fructus justo,<br> utique est Deus judicans eos in terra.]</p>
 <p></p><hr>
 <center>
 <a href="psa058.htm">Next: Psalms Chapter 58</a></center>
 </body>