<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/sol007.htm">Polyglot</a> 
 <a href="../kjv/sol007.htm">KJV</a> 
 <a href="../sep/sol007.htm">Sep</a> 
 <a href="../tan/sol007.htm">Tan</a> 
 
 <br>
 <br><a href="sol.htm">Song of Solomon Index</a><br>
  
 <a href="sol006.htm">Previous</a> 
 <a href="sol008.htm">Next</a> 
 </center>
 <hr>
 
 <h3 align="CENTER">Vulgate (Latin): Song of Solomon Chapter 7</h3><p><a name="001">1</a> [<sponsa>Quid videbis in Sulamite, nisi choros castrorum?<br> <chorus>Quam pulchri sunt gressus tui in calceamentis, filia principis!<br> Juncturæ femorum tuorum sicut monilia<br> quæ fabricata sunt manu artificis.<br></chorus></sponsa></p>
 <p><a name="002">2</a> Umbilicus tuus crater tornatilis,<br> numquam indigens poculis.<br> Venter tuus sicut acervus tritici vallatus liliis.<br></p>
 <p><a name="003">3</a> Duo ubera tua sicut duo hinnuli,<br> gemelli capreæ.<br></p>
 <p><a name="004">4</a> Collum tuum sicut turris eburnea;<br> oculi tui sicut piscinæ in Hesebon<br> quæ sunt in porta filiæ multitudinis.<br> Nasus tuus sicut turris Libani,<br> quæ respicit contra Damascum.<br></p>
 <p><a name="005">5</a> Caput tuum ut Carmelus;<br> et comæ capitis tui sicut purpura regis<br> vincta canalibus.<br></p>
 <p><a name="006">6</a> <sponsus>Quam pulchra es, et quam decora,<br> carissima, in deliciis!<br></sponsus></p>
 <p><a name="007">7</a> Statura tua assimilata est palmæ,<br> et ubera tua botris.<br></p>
 <p><a name="008">8</a> Dixi: Ascendam in palmam,<br> et apprehendam fructus ejus;<br> et erunt ubera tua sicut botri vineæ,<br> et odor oris tui sicut malorum.<br></p>
 <p><a name="009">9</a> Guttur tuum sicut vinum optimum,<br> dignum dilecto meo ad potandum,<br> labiisque et dentibus illius ad ruminandum.<br></p>
 <p><a name="010">10</a> <sponsa>Ego dilecto meo,<br> et ad me conversio ejus.<br></sponsa></p>
 <p><a name="011">11</a> Veni, dilecte mi, egrediamur in agrum,<br> commoremur in villis.<br></p>
 <p><a name="012">12</a> Mane surgamus ad vineas:<br> videamus si floruit vinea,<br> si flores fructus parturiunt,<br> si floruerunt mala punica;<br> ibi dabo tibi ubera mea.<br></p>
 <p><a name="013">13</a> Mandragoræ dederunt odorem<br> in portis nostris omnia poma:<br> nova et vetera, dilecte mi, servavi tibi.]</p>
 <p></p><hr>
 <center>
 <a href="sol008.htm">Next: Song of Solomon Chapter 8</a></center>
 </body>