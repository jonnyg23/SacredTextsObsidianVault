<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/ch1012.htm">Polyglot</a> 
 <a href="../kjv/ch1012.htm">KJV</a> 
 <a href="../sep/ch1012.htm">Sep</a> 
 <a href="../tan/ch1012.htm">Tan</a> 
 
 <br>
 <br><a href="ch1.htm">1 Chronicles Index</a><br>
  
 <a href="ch1011.htm">Previous</a> 
 <a href="ch1013.htm">Next</a> 
 </center>
 <hr>
 
 <h3 align="CENTER">Vulgate (Latin): 1 Chronicles Chapter 12</h3><p><a name="001">1</a> Hi quoque venerunt ad David in Siceleg, cum adhuc fugeret Saul filium Cis, qui erant fortissimi et egregii pugnatores,</p>
 <p><a name="002">2</a> tendentes arcum, et utraque manu fundis saxa jacientes, et dirigentes sagittas, de fratribus Saul ex Benjamin.</p>
 <p><a name="003">3</a> Princeps Ahiecer, et Joas filii Samaa Gabaathites, et Jaziel, et Phallet filii Azmoth, et Baracha, et Jehu Anathotites.</p>
 <p><a name="004">4</a> Samaias quoque Gabaonites fortissimus inter triginta et super triginta. Jeremias, et Jeheziel, et Johanan, et Jezabad Gaderothites.</p>
 <p><a name="005">5</a> Et Eluzai, et Jerimuth, et Baalia, et Samaria, et Saphatia Haruphites.</p>
 <p><a name="006">6</a> Elcana, et Jesia, et Azareel, et Joëzer, et Jesbaam de Carehim:</p>
 <p><a name="007">7</a> Joëla quoque, et Zabadia filii Jeroham de Gedor.<br>
 </p>
 <p><a name="008">8</a> Sed et de Gaddi transfugerunt ad David cum lateret in deserto, viri robustissimi, et pugnatores optimi, tenentes clypeum et hastam: facies eorum quasi facies leonis, et veloces quasi capreæ in montibus:</p>
 <p><a name="009">9</a> Ezer princeps, Obdias secundus, Eliab tertius,</p>
 <p><a name="010">10</a> Masmana quartus, Jeremias quintus,</p>
 <p><a name="011">11</a> Ethi sextus, Eliel septimus,</p>
 <p><a name="012">12</a> Johanan octavus, Elzebad nonus,</p>
 <p><a name="013">13</a> Jeremias decimus, Machbanai undecimus.</p>
 <p><a name="014">14</a> Hi de filiis Gad principes exercitus: novissimus centum militibus præerat, et maximus mille.</p>
 <p><a name="015">15</a> Isti sunt qui transierunt Jordanem mense primo, quando inundare consuevit super ripas suas: et omnes fugaverunt qui morabantur in vallibus ad orientalem plagam et occidentalem.<br>
 </p>
 <p><a name="016">16</a> Venerunt autem et de Benjamin et de Juda ad præsidium in quo morabatur David.</p>
 <p><a name="017">17</a> Egressusque est David obviam eis, et ait: Si pacifice venistis ad me ut auxiliemini mihi, cor meum jungatur vobis: si autem insidiamini mihi pro adversariis meis, cum ego iniquitatem in manibus non habeam, videat Deus patrum nostrorum, et judicet.</p>
 <p><a name="018">18</a> Spiritus vero induit Amasai principem inter triginta, et ait: Tui sumus, o David, et tecum, fili Isai. Pax, pax tibi, et pax adjutoribus tuis: te enim adjuvat Deus tuus. Suscepit ergo eos David, et constituit principes turmæ.<br>
 </p>
 <p><a name="019">19</a> Porro de Manasse transfugerunt ad David, quando veniebat cum Philisthiim adversus Saul ut pugnaret: et non dimicavit cum eis, quia inito consilio remiserunt eum principes Philisthinorum, dicentes: Periculo capitis nostri revertetur ad dominum suum Saul.</p>
 <p><a name="020">20</a> Quando igitur reversus est in Siceleg, transfugerunt ad eum de Manasse, Ednas, et Jozabad, et Jedihel, et Michaël, et Ednas, et Jozabad, et Eliu, et Salathi, principes millium in Manasse.</p>
 <p><a name="021">21</a> Hi præbuerunt auxilium David adversus latrunculos: omnes enim erant viri fortissimi, et facti sunt principes in exercitu.</p>
 <p><a name="022">22</a> Sed et per singulos dies veniebant ad David ad auxiliandum ei, usque dum fieret grandis numerus, quasi exercitus Dei.<br>
 </p>
 <p><a name="023">23</a> Iste quoque est numerus principum exercitus qui venerunt ad David cum esset in Hebron, ut transferrent regnum Saul ad eum, juxta verbum Domini.</p>
 <p><a name="024">24</a> Filii Juda portantes clypeum et hastam, sex millia octingenti expediti ad prælium.</p>
 <p><a name="025">25</a> De filiis Simeon virorum fortissimorum ad pugnandum, septem millia centum.</p>
 <p><a name="026">26</a> De filiis Levi, quatuor millia sexcenti.</p>
 <p><a name="027">27</a> Jojoda quoque princeps de stirpe Aaron, et cum eo tria millia septingenti.</p>
 <p><a name="028">28</a> Sadoc etiam puer egregiæ indolis, et domus patris ejus, principes viginti duo.</p>
 <p><a name="029">29</a> De filiis autem Benjamin fratribus Saul, tria millia: magna enim pars eorum adhuc sequebatur domum Saul.</p>
 <p><a name="030">30</a> Porro de filiis Ephraim viginti millia octingenti, fortissimi robore, viri nominati in cognationibus suis.</p>
 <p><a name="031">31</a> Et ex dimidia tribu Manasse, decem et octo millia, singuli per nomina sua, venerunt ut constituerent regem David.</p>
 <p><a name="032">32</a> De filiis quoque Issachar viri eruditi, qui noverant singula tempora ad præcipiendum quid facere deberet Israël, principes ducenti: omnis autem reliqua tribus eorum consilium sequebatur.</p>
 <p><a name="033">33</a> Porro de Zabulon qui egrediebantur ad prælium, et stabant in acie instructi armis bellicis, quinquaginta millia venerunt in auxilium, non in corde duplici.</p>
 <p><a name="034">34</a> Et de Nephthali, principes mille, et cum eis instructi clypeo et hasta, triginta et septem millia.</p>
 <p><a name="035">35</a> De Dan etiam præparati ad prælium, viginti octo millia sexcenti.</p>
 <p><a name="036">36</a> Et de Aser egredientes ad pugnam, et in acie provocantes, quadraginta millia.</p>
 <p><a name="037">37</a> Trans Jordanem autem de filiis Ruben, et de Gad, et dimidia parte tribus Manasse, instructi armis bellicis, centum viginti millia.</p>
 <p><a name="038">38</a> Omnes isti viri bellatores expediti ad pugnandum, corde perfecto venerunt in Hebron, ut constituerent regem David super universum Israël: sed et omnes reliqui ex Israël uno corde erant, ut rex fieret David.</p>
 <p><a name="039">39</a> Fueruntque ibi apud David tribus diebus comedentes et bibentes: præparaverant enim eis fratres sui.</p>
 <p><a name="040">40</a> Sed et qui juxta eos erant, usque ad Issachar, et Zabulon, et Nephthali, afferebant panes in asinis, et camelis, et mulis, et bobus ad vescendum: farinam, palathas, uvam passam, vinum, oleum, boves, arietes ad omnem copiam: gaudium quippe erat in Israël.</p>
 <p></p><hr>
 <center>
 <a href="ch1013.htm">Next: 1 Chronicles Chapter 13</a></center>
 </body>