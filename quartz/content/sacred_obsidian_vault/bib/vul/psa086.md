<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa086.htm">Polyglot</a> 
 <a href="../kjv/psa086.htm">KJV</a> 
 <a href="../sep/psa086.htm">Sep</a> 
 <a href="../tan/psa086.htm">Tan</a> 
 
 <br>
 <br><a href="psa.htm">Psalms Index</a><br>
  
 <a href="psa085.htm">Previous</a> 
 <a href="psa087.htm">Next</a> 
 </center>
 <hr>
 
 <h3 align="CENTER">Vulgate (Latin): Psalms Chapter 86</h3><p><a name="001">1</a> Filiis Core. Psalmus cantici. [Fundamenta ejus in montibus sanctis;<br></p>
 <p><a name="002">2</a> diligit Dominus portas Sion super omnia tabernacula Jacob.<br></p>
 <p><a name="003">3</a> Gloriosa dicta sunt de te, civitas Dei!<br></p>
 <p><a name="004">4</a> Memor ero Rahab et Babylonis, scientium me;<br> ecce alienigenæ, et Tyrus, et populus Æthiopum,<br> hi fuerunt illic.<br></p>
 <p><a name="005">5</a> Numquid Sion dicet: Homo et homo natus est in ea,<br> et ipse fundavit eam Altissimus?<br></p>
 <p><a name="006">6</a> Dominus narrabit in scripturis populorum et principum,<br> horum qui fuerunt in ea.<br></p>
 <p><a name="007">7</a> Sicut lætantium omnium<br> habitatio est in te.]</p>
 <p></p><hr>
 <center>
 <a href="psa087.htm">Next: Psalms Chapter 87</a></center>
 </body>