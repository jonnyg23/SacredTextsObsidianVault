<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/sol001.htm">Polyglot</a> 
 <a href="../kjv/sol001.htm">KJV</a> 
 <a href="../sep/sol001.htm">Sep</a> 
 <a href="../tan/sol001.htm">Tan</a> 
 
 <br>
 <br><a href="sol.htm">Song of Solomon Index</a><br>
  
 <a href="ecc012.htm">Previous</a> 
 <a href="sol002.htm">Next</a> 
 </center>
 <hr>
 
 <h3 align="CENTER">Vulgate (Latin): Song of Solomon Chapter 1</h3><p><a name="001">1</a> [<sponsa>Osculetur me osculo oris sui;<br> quia meliora sunt ubera tua vino,<br></sponsa></p>
 <p><a name="002">2</a> fragrantia unguentis optimis.<br> Oleum effusum nomen tuum;<br> ideo adolescentulæ dilexerunt te.<br></p>
 <p><a name="003">3</a> <chorus adolescentularum>Trahe me, post te curremus<br> in odorem unguentorum tuorum.<br> Introduxit me rex in cellaria sua;<br> exsultabimus et lætabimur in te,<br> memores uberum tuorum super vinum.<br> Recti diligunt te.<br></chorus></p>
 <p><a name="004">4</a> <sponsa>Nigra sum, sed formosa, filiæ Jerusalem,<br> sicut tabernacula Cedar, sicut pelles Salomonis.<br></sponsa></p>
 <p><a name="005">5</a> Nolite me considerare quod fusca sim,<br> quia decoloravit me sol.<br> Filii matris meæ pugnaverunt contra me;<br> posuerunt me custodem in vineis:<br> vineam meam non custodivi.<br></p>
 <p><a name="006">6</a> Indica mihi, quem diligit anima mea, ubi pascas,<br> ubi cubes in meridie,<br> ne vagari incipiam post greges sodalium tuorum.<br></p>
 <p><a name="007">7</a> <sponsus>Si ignoras te, o pulcherrima inter mulieres,<br> egredere, et abi post vestigia gregum,<br> et pasce hædos tuos juxta tabernacula pastorum.<br></sponsus></p>
 <p><a name="008">8</a> Equitatui meo in curribus Pharaonis<br> assimilavi te, amica mea.<br></p>
 <p><a name="009">9</a> Pulchræ sunt genæ tuæ sicut turturis;<br> collum tuum sicut monilia.<br></p>
 <p><a name="010">10</a> Murenulas aureas faciemus tibi,<br> vermiculatas argento.<br></p>
 <p><a name="011">11</a> <sponsa>Dum esset rex in accubitu suo,<br> nardus mea dedit odorem suum.<br></sponsa></p>
 <p><a name="012">12</a> Fasciculus myrrhæ dilectus meus mihi;<br> inter ubera mea commorabitur.<br></p>
 <p><a name="013">13</a> Botrus cypri dilectus meus mihi<br> in vineis Engaddi.<br></p>
 <p><a name="014">14</a> <sponsus>Ecce tu pulchra es, amica mea! ecce tu pulchra es!<br> Oculi tui columbarum.<br></sponsus></p>
 <p><a name="015">15</a> <sponsa>Ecce tu pulcher es, dilecte mi, et decorus!<br> Lectulus noster floridus.<br></sponsa></p>
 <p><a name="016">16</a> Tigna domorum nostrarum cedrina,<br> laquearia nostra cypressina.]</p>
 <p></p><hr>
 <center>
 <a href="sol002.htm">Next: Song of Solomon Chapter 2</a></center>
 </body>