<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/num034.htm">Polyglot</a> 
 <a href="../kjv/num034.htm">KJV</a> 
 <a href="../sep/num034.htm">Sep</a> 
 <a href="../tan/num034.htm">Tan</a> 
 
 <br>
 <br><a href="num.htm">Numbers Index</a><br>
  
 <a href="num033.htm">Previous</a> 
 <a href="num035.htm">Next</a> 
 </center>
 <hr>
 
 <h3 align="CENTER">Vulgate (Latin): Numbers Chapter 34</h3><p><a name="001">1</a> Locutusque est Dominus ad Moysen, dicens:</p>
 <p><a name="002">2</a> Præcipe filiis Israël, et dices ad eos: Cum ingressi fueritis terram Chanaan, et in possessionem vobis sorte ceciderit, his finibus terminabitur.</p>
 <p><a name="003">3</a> Pars meridiana incipiet a solitudine Sin, quæ est juxta Edom: et habebit terminos contra orientem mare salsissimum.</p>
 <p><a name="004">4</a> Qui circuibunt australem plagam per ascensum Scorpionis, ita ut transeant in Senna, et perveniant a meridie usque ad Cadesbarne, unde egredientur confinia ad villam nomine Adar, et tendent usque ad Asemona.</p>
 <p><a name="005">5</a> Ibitque per gyrum terminus ab Asemona usque ad torrentem Ægypti, et maris magni littore finietur.</p>
 <p><a name="006">6</a> Plaga autem occidentalis a mari magno incipiet, et ipso fine claudetur.</p>
 <p><a name="007">7</a> Porro ad septentrionalem plagam a mari magno termini incipient, pervenientes usque ad montem altissimum,</p>
 <p><a name="008">8</a> a quo venient in Emath usque ad terminos Sedada:</p>
 <p><a name="009">9</a> ibuntque confinia usque ad Zephrona, et villam Enan. Hi erunt termini in parte aquilonis.</p>
 <p><a name="010">10</a> Inde metabuntur fines contra orientalem plagam de villa Enan usque Sephama,</p>
 <p><a name="011">11</a> et de Sephama descendent termini in Rebla contra fontem Daphnim: inde pervenient contra orientem ad mare Cenereth,</p>
 <p><a name="012">12</a> et tendent usque ad Jordanem, et ad ultimum salsissimo claudentur mari. Hanc habebitis terram per fines suos in circuitu.<br>
 </p>
 <p><a name="013">13</a> Præcepitque Moyses filiis Israël, dicens: Hæc erit terra, quam possidebitis sorte, et quam jussit Dominus dari novem tribubus, et dimidiæ tribui.</p>
 <p><a name="014">14</a> Tribus enim filiorum Ruben per familias suas, et tribus filiorum Gad juxta cognationum numerum, media quoque tribus Manasse,</p>
 <p><a name="015">15</a> id est, duæ semis tribus, acceperunt partem suam trans Jordanem contra Jericho ad orientalem plagam.</p>
 <p><a name="016">16</a> Et ait Dominus ad Moysen:</p>
 <p><a name="017">17</a> Hæc sunt nomina virorum qui terram vobis divident, Eleazar sacerdos, et Josue filius Nun,</p>
 <p><a name="018">18</a> et singuli principes de tribubus singulis,</p>
 <p><a name="019">19</a> quorum ista sunt vocabula. De tribu Juda, Caleb filius Jephone.</p>
 <p><a name="020">20</a> De tribu Simeon, Samuel filius Ammiud.</p>
 <p><a name="021">21</a> De tribu Benjamin, Elidad filius Chaselon.</p>
 <p><a name="022">22</a> De tribu filiorum Dan, Bocci filius Jogli.</p>
 <p><a name="023">23</a> Filiorum Joseph de tribu Manasse, Hanniel filius Ephod.</p>
 <p><a name="024">24</a> De tribu Ephraim, Camuel filius Sephthan.</p>
 <p><a name="025">25</a> De tribu Zabulon, Elisaphan filius Pharnach.</p>
 <p><a name="026">26</a> De tribu Issachar, dux Phaltiel filius Ozan.</p>
 <p><a name="027">27</a> De tribu Aser, Ahiud filius Salomi.</p>
 <p><a name="028">28</a> De tribu Nephthali, Phedaël filius Ammiud.</p>
 <p><a name="029">29</a> Hi sunt, quibus præcepit Dominus ut dividerent filiis Israël terram Chanaan.</p>
 <p></p><hr>
 <center>
 <a href="num035.htm">Next: Numbers Chapter 35</a></center>
 </body>