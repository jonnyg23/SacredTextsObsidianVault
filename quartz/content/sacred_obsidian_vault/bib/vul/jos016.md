<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jos016.htm">Polyglot</a> 
 <a href="../kjv/jos016.htm">KJV</a> 
 <a href="../sep/jsb016.htm">Sep:JsB</a> 
 <a href="../tan/jos016.htm">Tan</a> 
 
 <br>
 <br><a href="jos.htm">Joshua Index</a><br>
  
 <a href="jos015.htm">Previous</a> 
 <a href="jos017.htm">Next</a> 
 </center>
 <hr>
 
 <h3 align="CENTER">Vulgate (Latin): Joshua Chapter 16</h3><p><a name="001">1</a> Cecidit quoque sors filiorum Joseph ab Jordane contra Jericho et aquas ejus ab oriente: solitudo quæ ascendit de Jericho ad montem Bethel:</p>
 <p><a name="002">2</a> et egreditur de Bethel Luza: transitque terminum Archi, Ataroth:</p>
 <p><a name="003">3</a> et descendit ad occidentem juxta terminum Jephleti, usque ad terminos Beth-horon inferioris, et Gazer: finiunturque regiones ejus mari magno:</p>
 <p><a name="004">4</a> possederuntque filii Joseph, Manasses et Ephraim.<br>
 </p>
 <p><a name="005">5</a> Et factus est terminus filiorum Ephraim per cognationes suas: et possessio eorum contra orientem Ataroth Addar usque Beth-horon superiorem.</p>
 <p><a name="006">6</a> Egrediunturque confinia in mare: Machmethath vero aquilonem respicit, et circuit terminos contra orientem in Thanathselo: et pertransit ab oriente Janoë.</p>
 <p><a name="007">7</a> Descenditque de Janoë in Ataroth et Naaratha: et pervenit in Jericho, egrediturque ad Jordanem.</p>
 <p><a name="008">8</a> De Taphua pertransit contra mare in vallem arundineti, suntque egressus ejus in mare salsissimum. Hæc est possessio tribus filiorum Ephraim per familias suas.</p>
 <p><a name="009">9</a> Urbesque separatæ sunt filiis Ephraim in medio possessionis filiorum Manasse, et villæ earum.</p>
 <p><a name="010">10</a> Et non interfecerunt filii Ephraim Chananæum, qui habitabat in Gazer: habitavitque Chananæus in medio Ephraim usque in diem hanc tributarius.</p>
 <p></p><hr>
 <center>
 <a href="jos017.htm">Next: Joshua Chapter 17</a></center>
 </body>