<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/heb002.htm">Polyglot</a> 
 <a href="../gnt/heb002.htm">GNT</a> 
 <a href="../kjv/heb002.htm">KJV</a> 
 
 <br>
 <br><a href="heb.htm">Hebrews Index</a><br>
  
 <a href="heb001.htm">Previous</a> 
 <a href="heb003.htm">Next</a> 
 </center>
 <hr>
 
 <h3 align="CENTER">Vulgate (Latin): Hebrews Chapter 2</h3><p><a name="001">1</a> Propterea abundantius oportet observare nos ea quæ audivimus, ne forte pereffluamus.</p>
 <p><a name="002">2</a> Si enim qui per angelos dictus est sermo, factus est firmus, et omnis prævaricatio, et inobedientia accepit justam mercedis retributionem:</p>
 <p><a name="003">3</a> quomodo nos effugiemus si tantam neglexerimus salutem? quæ cum initium accepisset enarrari per Dominum ab eis, qui audierunt, in nos confirmata est,</p>
 <p><a name="004">4</a> contestante Deo signis et portentis, et variis virtutibus, et Spiritus Sancti distributionibus secundum suam voluntatem.</p>
 <p><a name="005">5</a> Non enim angelis subjecit Deus orbem terræ futurum, de quo loquimur.</p>
 <p><a name="006">6</a> Testatus est autem in quodam loco quis, dicens: Quid est homo quod memor es ejus, aut filius hominis quoniam visitas eum?</p>
 <p><a name="007">7</a> Minuisti eum paulo minus ab angelis: gloria et honore coronasti eum: et constituisti eum super opera manuum tuarum.</p>
 <p><a name="008">8</a> Omnia subjecisti sub pedibus ejus. In eo enim quod omnia ei subjecit, nihil dimisit non subjectum ei. Nunc autem necdum videmus omnia subjecta ei.</p>
 <p><a name="009">9</a> Eum autem, qui modico quam angeli minoratus est, videmus Jesum propter passionem mortis, gloria et honore coronatum: ut, gratia Dei, pro omnibus gustaret mortem.<br>
 </p>
 <p><a name="010">10</a> Decebat enim eum, propter quem omnia, et per quem omnia, qui multos filios in gloriam adduxerat, auctorem salutis eorum per passionem consummare.</p>
 <p><a name="011">11</a> Qui enim sanctificat, et qui sanctificantur, ex uno omnes. Propter quam causam non confunditur fratres eos vocare, dicens:</p>
 <p><a name="012">12</a> Nuntiabo nomen tuum fratribus meis: in medio ecclesiæ laudabo te.</p>
 <p><a name="013">13</a> Et iterum: Ego ero fidens in eum. Et iterum: Ecce ego, et pueri mei, quos dedit mihi Deus.</p>
 <p><a name="014">14</a> Quia ergo pueri communicaverunt carni, et sanguini, et ipse similiter participavit eisdem: ut per mortem destrueret eum qui habebat mortis imperium, id est, diabolum:</p>
 <p><a name="015">15</a> et liberaret eos qui timore mortis per totam vitam obnoxii erant servituti.</p>
 <p><a name="016">16</a> Nusquam enim angelos apprehendit, sed semen Abrahæ apprehendit.</p>
 <p><a name="017">17</a> Unde debuit per omnia fratribus similari, ut misericors fieret, et fidelis pontifex ad Deum, ut repropitiaret delicta populi.</p>
 <p><a name="018">18</a> In eo enim, in quo passus est ipse et tentatus, potens est et eis, qui tentantur, auxiliari.</p>
 <p></p><hr>
 <center>
 <a href="heb003.htm">Next: Hebrews Chapter 3</a></center>
 </body>