<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jo1001.htm">Polyglot</a> 
 <a href="../gnt/jo1001.htm">GNT</a> 
 <a href="../kjv/jo1001.htm">KJV</a> 
 
 <br>
 <br><a href="jo1.htm">1 John Index</a><br>
  
 <a href="pe2003.htm">Previous</a> 
 <a href="jo1002.htm">Next</a> 
 </center>
 <hr>
 
 <h3 align="CENTER">Vulgate (Latin): 1 John Chapter 1</h3><p><a name="001">1</a> Quod fuit ab initio, quod audivimus, quod vidimus oculis nostris, quod perspeximus, et manus nostræ contrectaverunt de verbo vitæ:</p>
 <p><a name="002">2</a> et vita manifestata est, et vidimus, et testamur, et annuntiamus vobis vitam æternam, quæ erat apud Patrem, et apparuit nobis:</p>
 <p><a name="003">3</a> quod vidimus et audivimus, annuntiamus vobis, ut et vos societatem habeatis nobiscum, et societas nostra sit cum Patre, et cum Filio ejus Jesu Christo.</p>
 <p><a name="004">4</a> Et hæc scribimus vobis ut gaudeatis, et gaudium vestrum sit plenum.<br>
 </p>
 <p><a name="005">5</a> Et hæc est annuntiatio, quam audivimus ab eo, et annuntiamus vobis: quoniam Deus lux est, et tenebræ in eo non sunt ullæ.</p>
 <p><a name="006">6</a> Si dixerimus quoniam societatem habemus cum eo, et in tenebris ambulamus, mentimur, et veritatem non facimus.</p>
 <p><a name="007">7</a> Si autem in luce ambulamus sicut et ipse est in luce, societatem habemus ad invicem, et sanguis Jesu Christi, Filii ejus, emundat nos ab omni peccato.</p>
 <p><a name="008">8</a> Si dixerimus quoniam peccatum non habemus, ipsi nos seducimus, et veritas in nobis non est.</p>
 <p><a name="009">9</a> Si confiteamur peccata nostra: fidelis est, et justus, ut remittat nobis peccata nostra, et emundet nos ab omni iniquitate.</p>
 <p><a name="010">10</a> Si dixerimus quoniam non peccavimus, mendacem facimus eum, et verbum ejus non est in nobis.</p>
 <p></p><hr>
 <center>
 <a href="jo1002.htm">Next: 1 John Chapter 2</a></center>
 </body>