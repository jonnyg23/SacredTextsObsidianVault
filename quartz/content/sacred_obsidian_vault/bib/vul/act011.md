<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/act011.htm">Polyglot</a> 
 <a href="../gnt/act011.htm">GNT</a> 
 <a href="../kjv/act011.htm">KJV</a> 
 
 <br>
 <br><a href="act.htm">Acts Index</a><br>
  
 <a href="act010.htm">Previous</a> 
 <a href="act012.htm">Next</a> 
 </center>
 <hr>
 
 <h3 align="CENTER">Vulgate (Latin): Acts Chapter 11</h3><p><a name="001">1</a> Audierunt autem Apostoli et fratres qui erant in Judæa, quoniam et gentes receperunt verbum Dei.</p>
 <p><a name="002">2</a> Cum autem ascendisset Petrus Jerosolymam, disceptabant adversus illum qui erant ex circumcisione,</p>
 <p><a name="003">3</a> dicentes: Quare introisti ad viros præputium habentes, et manducasti cum illis?</p>
 <p><a name="004">4</a> Incipiens autem Petrus exponebat illis ordinem, dicens:</p>
 <p><a name="005">5</a> Ego eram in civitate Joppe orans, et vidi in excessu mentis visionem, descendens vas quoddam velut linteum magnum quatuor initiis summitti de cælo, et venit usque ad me.</p>
 <p><a name="006">6</a> In quod intuens considerabam, et vidi quadrupedia terræ, et bestias, et reptilia, et volatilia cæli.</p>
 <p><a name="007">7</a> Audivi autem et vocem dicentem mihi: Surge, Petre: occide, et manduca.</p>
 <p><a name="008">8</a> Dixi autem: Nequaquam Domine: quia commune aut immundum numquam introivit in os meum.</p>
 <p><a name="009">9</a> Respondit autem vox secundo de cælo: Quæ Deus mundavit, tu ne commune dixeris.</p>
 <p><a name="010">10</a> Hoc autem factum est per ter: et recepta sunt omnia rursum in cælum.</p>
 <p><a name="011">11</a> Et ecce viri tres confestim astiterunt in domo in qua eram, missi a Cæsarea ad me.</p>
 <p><a name="012">12</a> Dixit autem Spiritus mihi ut irem cum illis, nihil hæsitans. Venerunt autem mecum et sex fratres isti, et ingressi sumus in domum viri.</p>
 <p><a name="013">13</a> Narravit autem nobis quomodo vidisset angelum in domo sua, stantem et dicentem sibi: Mitte in Joppen, et accersi Simonem qui cognominatur Petrus,</p>
 <p><a name="014">14</a> qui loquetur tibi verba in quibus salvus eris tu, et universa domus tua.</p>
 <p><a name="015">15</a> Cum autem cpissem loqui, cecidit Spiritus Sanctus super eos, sicut et in nos in initio.</p>
 <p><a name="016">16</a> Recordatus sum autem verbi Domini, sicut dicebat: Joannes quidem baptizavit aqua, vos autem baptizabimini Spiritu Sancto.</p>
 <p><a name="017">17</a> Si ergo eamdem gratiam dedit illis Deus, sicut et nobis qui credidimus in Dominum Jesum Christum: ego quis eram, qui possem prohibere Deum?</p>
 <p><a name="018">18</a> His auditis, tacuerunt: et glorificaverunt Deum, dicentes: Ergo et gentibus pnitentiam dedit Deus ad vitam.<br>
 </p>
 <p><a name="019">19</a> Et illi quidem qui dispersi fuerant a tribulatione quæ facta fuerat sub Stephano, perambulaverunt usque Phnicen, et Cyprum, et Antiochiam, nemini loquentes verbum, nisi solis Judæis.</p>
 <p><a name="020">20</a> Erant autem quidam ex eis viri Cyprii et Cyrenæi, qui cum introissent Antiochiam, loquebantur et ad Græcos, annuntiantes Dominum Jesum.</p>
 <p><a name="021">21</a> Et erat manus Domini cum eis: multusque numerus credentium conversus est ad Dominum.</p>
 <p><a name="022">22</a> Pervenit autem sermo ad aures ecclesiæ quæ erat Jerosolymis super istis: et miserunt Barnabam usque ad Antiochiam.</p>
 <p><a name="023">23</a> Qui cum pervenisset, et vidisset gratiam Dei, gavisus est: et hortabatur omnes in proposito cordis permanere in Domino:</p>
 <p><a name="024">24</a> quia erat vir bonus, et plenus Spiritu Sancto, et fide. Et apposita est multa turba Domino.<br>
 </p>
 <p><a name="025">25</a> Profectus est autem Barnabas Tarsum, ut quæreret Saulum: quem cum invenisset, perduxit Antiochiam.</p>
 <p><a name="026">26</a> Et annum totum conversati sunt ibi in ecclesia: et docuerunt turbam multam, ita ut cognominarentur primum Antiochiæ discipuli, christiani.</p>
 <p><a name="027">27</a> In his autem diebus supervenerunt ab Jerosolymis prophetæ Antiochiam:</p>
 <p><a name="028">28</a> et surgens unus ex eis nomine Agabus, significabat per spiritum famem magnam futuram in universo orbe terrarum, quæ facta est sub Claudio.</p>
 <p><a name="029">29</a> Discipuli autem, prout quis habebat, proposuerunt singuli in ministerium mittere habitantibus in Judæa fratribus:</p>
 <p><a name="030">30</a> quod et fecerunt, mittentes ad seniores per manus Barnabæ et Sauli.</p>
 <p></p><hr>
 <center>
 <a href="act012.htm">Next: Acts Chapter 12</a></center>
 </body>