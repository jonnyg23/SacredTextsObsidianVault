<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa107.htm">Polyglot</a> 
 <a href="../kjv/psa107.htm">KJV</a> 
 <a href="../sep/psa107.htm">Sep</a> 
 <a href="../tan/psa107.htm">Tan</a> 
 
 <br>
 <br><a href="psa.htm">Psalms Index</a><br>
  
 <a href="psa106.htm">Previous</a> 
 <a href="psa108.htm">Next</a> 
 </center>
 <hr>
 
 <h3 align="CENTER">Vulgate (Latin): Psalms Chapter 107</h3><p><a name="001">1</a> Canticum Psalmi, ipsi David.</p>
 <p><a name="002">2</a> [Paratum cor meum, Deus, paratum cor meum;<br> cantabo, et psallam in gloria mea.<br></p>
 <p><a name="003">3</a> Exsurge, gloria mea; exsurge, psalterium et cithara;<br> exsurgam diluculo.<br></p>
 <p><a name="004">4</a> Confitebor tibi in populis, Domine,<br> et psallam tibi in nationibus:<br></p>
 <p><a name="005">5</a> quia magna est super cælos misericordia tua,<br> et usque ad nubes veritas tua.<br></p>
 <p><a name="006">6</a> Exaltare super cælos, Deus,<br> et super omnem terram gloria tua:<br></p>
 <p><a name="007">7</a> ut liberentur dilecti tui.<br> Salvum fac dextera tua, et exaudi me.<br></p>
 <p><a name="008">8</a> Deus locutus est in sancto suo:<br> Exsultabo, et dividam Sichimam;<br> et convallem tabernaculorum dimetiar.<br></p>
 <p><a name="009">9</a> Meus est Galaad, et meus est Manasses,<br> et Ephraim susceptio capitis mei.<br> Juda rex meus;</p>
 <p><a name="010">10</a> Moab lebes spei meæ:<br> in Idumæam extendam calceamentum meum;<br> mihi alienigenæ amici facti sunt.<br></p>
 <p><a name="011">11</a> Quis deducet me in civitatem munitam?<br> quis deducet me usque in Idumæam?<br></p>
 <p><a name="012">12</a> nonne tu, Deus, qui repulisti nos?<br> et non exibis, Deus, in virtutibus nostris?<br></p>
 <p><a name="013">13</a> Da nobis auxilium de tribulatione,<br> quia vana salus hominis.<br></p>
 <p><a name="014">14</a> In Deo faciemus virtutem;<br> et ipse ad nihilum deducet inimicos nostros.]</p>
 <p></p><hr>
 <center>
 <a href="psa108.htm">Next: Psalms Chapter 108</a></center>
 </body>