<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa003.htm">Polyglot</a> 
 <a href="../kjv/psa003.htm">KJV</a> 
 <a href="../sep/psa003.htm">Sep</a> 
 <a href="../tan/psa003.htm">Tan</a> 
 
 <br>
 <br><a href="psa.htm">Psalms Index</a><br>
  
 <a href="psa002.htm">Previous</a> 
 <a href="psa004.htm">Next</a> 
 </center>
 <hr>
 
 <h3 align="CENTER">Vulgate (Latin): Psalms Chapter 3</h3><p><a name="001">1</a> Psalmus David, cum fugeret a facie Absalom filii sui.</p>
 <p><a name="002">2</a> [Domine, quid multiplicati sunt qui tribulant me?<br> Multi insurgunt adversum me;<br></p>
 <p><a name="003">3</a> multi dicunt animæ meæ:<br> Non est salus ipsi in Deo ejus.<br></p>
 <p><a name="004">4</a> Tu autem Domine, susceptor meus es,<br> gloria mea, et exaltans caput meum.<br></p>
 <p><a name="005">5</a> Voce mea ad Dominum clamavi;<br> et exaudivit me de monte sancto suo.<br></p>
 <p><a name="006">6</a> Ego dormivi, et soporatus sum;<br> et exsurrexi, quia Dominus suscepit me.<br></p>
 <p><a name="007">7</a> Non timebo millia populi circumdantis me.<br> Exsurge, Domine; salvum me fac, Deus meus.<br></p>
 <p><a name="008">8</a> Quoniam tu percussisti omnes adversantes mihi sine causa;<br> dentes peccatorum contrivisti.<br></p>
 <p><a name="009">9</a> Domini est salus;<br> et super populum tuum benedictio tua.]</p>
 <p></p><hr>
 <center>
 <a href="psa004.htm">Next: Psalms Chapter 4</a></center>
 </body>