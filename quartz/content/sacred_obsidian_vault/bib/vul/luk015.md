<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/luk015.htm">Polyglot</a> 
 <a href="../gnt/luk015.htm">GNT</a> 
 <a href="../kjv/luk015.htm">KJV</a> 
 
 <br>
 <br><a href="luk.htm">Luke Index</a><br>
  
 <a href="luk014.htm">Previous</a> 
 <a href="luk016.htm">Next</a> 
 </center>
 <hr>
 
 <h3 align="CENTER">Vulgate (Latin): Luke Chapter 15</h3><p><a name="001">1</a> Erant autem appropinquantes ei publicani, et peccatores ut audirent illum.</p>
 <p><a name="002">2</a> Et murmurabant pharisæi, et scribæ, dicentes: Quia hic peccatores recipit, et manducat cum illis.</p>
 <p><a name="003">3</a> Et ait ad illos parabolam istam dicens:</p>
 <p><a name="004">4</a> Quis ex vobis homo, qui habet centum oves, et si perdiderit unam ex illis, nonne dimittit nonaginta novem in deserto, et vadit ad illam quæ perierat, donec inveniat eam?</p>
 <p><a name="005">5</a> Et cum invenerit eam, imponit in humeros suos gaudens:</p>
 <p><a name="006">6</a> et veniens domum convocat amicos et vicinos, dicens illis: Congratulamini mihi, quia inveni ovem meam, quæ perierat.</p>
 <p><a name="007">7</a> Dico vobis quod ita gaudium erit in cælo super uno peccatore pnitentiam agente, quam super nonaginta novem justis, qui non indigent pnitentia.<br>
 </p>
 <p><a name="008">8</a> Aut quæ mulier habens drachmas decem, si perdiderit drachmam unam, nonne accendit lucernam, et everrit domum, et quærit diligenter, donec inveniat?</p>
 <p><a name="009">9</a> Et cum invenerit convocat amicas et vicinas, dicens: Congratulamini mihi, quia inveni drachmam quam perdideram.</p>
 <p><a name="010">10</a> Ita, dico vobis, gaudium erit coram angelis Dei super uno peccatore pnitentiam agente.<br>
 </p>
 <p><a name="011">11</a> Ait autem: Homo quidam habuit duos filios:</p>
 <p><a name="012">12</a> et dixit adolescentior ex illis patri: Pater, da mihi portionem substantiæ, quæ me contingit. Et divisit illis substantiam.</p>
 <p><a name="013">13</a> Et non post multos dies, congregatis omnibus, adolescentior filius peregre profectus est in regionem longinquam, et ibi dissipavit substantiam suam vivendo luxuriose.</p>
 <p><a name="014">14</a> Et postquam omnia consummasset, facta est fames valida in regione illa, et ipse cpit egere.</p>
 <p><a name="015">15</a> Et abiit, et adhæsit uni civium regionis illius: et misit illum in villam suam ut pasceret porcos.</p>
 <p><a name="016">16</a> Et cupiebat implere ventrem suum de siliquis, quas porci manducabant: et nemo illi dabat.</p>
 <p><a name="017">17</a> In se autem reversus, dixit: Quanti mercenarii in domo patris mei abundant panibus, ego autem hic fame pereo!</p>
 <p><a name="018">18</a> surgam, et ibo ad patrem meum, et dicam ei: Pater, peccavi in cælum, et coram te:</p>
 <p><a name="019">19</a> jam non sum dignus vocari filius tuus: fac me sicut unum de mercenariis tuis.</p>
 <p><a name="020">20</a> Et surgens venit ad patrem suum. Cum autem adhuc longe esset, vidit illum pater ipsius, et misericordia motus est, et accurrens cecidit super collum ejus, et osculatus est eum.</p>
 <p><a name="021">21</a> Dixitque ei filius: Pater, peccavi in cælum, et coram te: jam non sum dignus vocari filius tuus.</p>
 <p><a name="022">22</a> Dixit autem pater ad servos suos: Cito proferte stolam primam, et induite illum, et date annulum in manum ejus, et calceamenta in pedes ejus:</p>
 <p><a name="023">23</a> et adducite vitulum saginatum, et occidite, et manducemus, et epulemur:</p>
 <p><a name="024">24</a> quia hic filius meus mortuus erat, et revixit: perierat, et inventus est. Et cperunt epulari.</p>
 <p><a name="025">25</a> Erat autem filius ejus senior in agro: et cum veniret, et appropinquaret domui, audivit symphoniam et chorum:</p>
 <p><a name="026">26</a> et vocavit unum de servis, et interrogavit quid hæc essent.</p>
 <p><a name="027">27</a> Isque dixit illi: Frater tuus venit, et occidit pater tuus vitulum saginatum, quia salvum illum recepit.</p>
 <p><a name="028">28</a> Indignatus est autem, et nolebat introire. Pater ergo illius egressus, cpit rogare illum.</p>
 <p><a name="029">29</a> At ille respondens, dixit patri suo: Ecce tot annis servio tibi, et numquam mandatum tuum præterivi: et numquam dedisti mihi hædum ut cum amicis meis epularer.</p>
 <p><a name="030">30</a> Sed postquam filius tuus hic, qui devoravit substantiam suam cum meretricibus, venit, occidisti illi vitulum saginatum.</p>
 <p><a name="031">31</a> At ipse dixit illi: Fili, tu semper mecum es, et omnia mea tua sunt:</p>
 <p><a name="032">32</a> epulari autem, et gaudere oportebat, quia frater tuus hic mortuus erat, et revixit; perierat, et inventus est.</p>
 <p></p><hr>
 <center>
 <a href="luk016.htm">Next: Luke Chapter 16</a></center>
 </body>