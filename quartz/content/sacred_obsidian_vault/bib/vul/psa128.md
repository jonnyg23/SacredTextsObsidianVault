<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa128.htm">Polyglot</a> 
 <a href="../kjv/psa128.htm">KJV</a> 
 <a href="../sep/psa128.htm">Sep</a> 
 <a href="../tan/psa128.htm">Tan</a> 
 
 <br>
 <br><a href="psa.htm">Psalms Index</a><br>
  
 <a href="psa127.htm">Previous</a> 
 <a href="psa129.htm">Next</a> 
 </center>
 <hr>
 
 <h3 align="CENTER">Vulgate (Latin): Psalms Chapter 128</h3><p><a name="001">1</a> Canticum graduum. [Sæpe expugnaverunt me a juventute mea,<br> dicat nunc Israël;<br></p>
 <p><a name="002">2</a> sæpe expugnaverunt me a juventute mea:<br> etenim non potuerunt mihi.<br></p>
 <p><a name="003">3</a> Supra dorsum meum fabricaverunt peccatores;<br> prolongaverunt iniquitatem suam.<br></p>
 <p><a name="004">4</a> Dominus justus<br> concidit cervices peccatorum.<br></p>
 <p><a name="005">5</a> Confundantur, et convertantur retrorsum<br> omnes qui oderunt Sion.<br></p>
 <p><a name="006">6</a> Fiant sicut fnum tectorum,<br> quod priusquam evellatur exaruit:<br></p>
 <p><a name="007">7</a> de quo non implevit manum suam qui metit,<br> et sinum suum qui manipulos colligit.<br></p>
 <p><a name="008">8</a> Et non dixerunt qui præteribant:<br> Benedictio Domini super vos.<br> Benediximus vobis in nomine Domini.]</p>
 <p></p><hr>
 <center>
 <a href="psa129.htm">Next: Psalms Chapter 129</a></center>
 </body>