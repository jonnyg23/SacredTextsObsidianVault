<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa087.htm">Polyglot</a> 
 <a href="../kjv/psa087.htm">KJV</a> 
 <a href="../sep/psa087.htm">Sep</a> 
 <a href="../tan/psa087.htm">Tan</a> 
 
 <br>
 <br><a href="psa.htm">Psalms Index</a><br>
  
 <a href="psa086.htm">Previous</a> 
 <a href="psa088.htm">Next</a> 
 </center>
 <hr>
 
 <h3 align="CENTER">Vulgate (Latin): Psalms Chapter 87</h3><p><a name="001">1</a> Canticum Psalmi, filiis Core, in finem, pro Maheleth ad respondendum. Intellectus Eman Ezrahitæ.</p>
 <p><a name="002">2</a> [Domine, Deus salutis meæ,<br> in die clamavi et nocte coram te.<br></p>
 <p><a name="003">3</a> Intret in conspectu tuo oratio mea,<br> inclina aurem tuam ad precem meam.<br></p>
 <p><a name="004">4</a> Quia repleta est malis anima mea,<br> et vita mea inferno appropinquavit.<br></p>
 <p><a name="005">5</a> Æstimatus sum cum descendentibus in lacum,<br> factus sum sicut homo sine adjutorio,<br></p>
 <p><a name="006">6</a> inter mortuos liber;<br> sicut vulnerati dormientes in sepulchris,<br> quorum non es memor amplius,<br> et ipsi de manu tua repulsi sunt.<br></p>
 <p><a name="007">7</a> Posuerunt me in lacu inferiori,<br> in tenebrosis, et in umbra mortis.<br></p>
 <p><a name="008">8</a> Super me confirmatus est furor tuus,<br> et omnes fluctus tuos induxisti super me.<br></p>
 <p><a name="009">9</a> Longe fecisti notos meos a me;<br> posuerunt me abominationem sibi.<br> Traditus sum, et non egrediebar;<br></p>
 <p><a name="010">10</a> oculi mei languerunt præ inopia.<br> Clamavi ad te, Domine, tota die;<br> expandi ad te manus meas.<br></p>
 <p><a name="011">11</a> Numquid mortuis facies mirabilia?<br> aut medici suscitabunt, et confitebuntur tibi?<br></p>
 <p><a name="012">12</a> Numquid narrabit aliquis in sepulchro misericordiam tuam,<br> et veritatem tuam in perditione?<br></p>
 <p><a name="013">13</a> Numquid cognoscentur in tenebris mirabilia tua?<br> et justitia tua in terra oblivionis?<br></p>
 <p><a name="014">14</a> Et ego ad te, Domine, clamavi,<br> et mane oratio mea præveniet te.<br></p>
 <p><a name="015">15</a> Ut quid, Domine, repellis orationem meam;<br> avertis faciem tuam a me?<br></p>
 <p><a name="016">16</a> Pauper sum ego, et in laboribus a juventute mea;<br> exaltatus autem, humiliatus sum et conturbatus.<br></p>
 <p><a name="017">17</a> In me transierunt iræ tuæ,<br> et terrores tui conturbaverunt me:<br></p>
 <p><a name="018">18</a> circumdederunt me sicut aqua tota die;<br> circumdederunt me simul.<br></p>
 <p><a name="019">19</a> Elongasti a me amicum et proximum,<br> et notos meos a miseria.]</p>
 <p></p><hr>
 <center>
 <a href="psa088.htm">Next: Psalms Chapter 88</a></center>
 </body>