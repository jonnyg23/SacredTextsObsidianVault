<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/sol003.htm">Polyglot</a> 
 <a href="../kjv/sol003.htm">KJV</a> 
 <a href="../sep/sol003.htm">Sep</a> 
 <a href="../tan/sol003.htm">Tan</a> 
 
 <br>
 <br><a href="sol.htm">Song of Solomon Index</a><br>
  
 <a href="sol002.htm">Previous</a> 
 <a href="sol004.htm">Next</a> 
 </center>
 <hr>
 
 <h3 align="CENTER">Vulgate (Latin): Song of Solomon Chapter 3</h3><p><a name="001">1</a> [In lectulo meo, per noctes,<br> quæsivi quem diligit anima mea:<br> quæsivi illum, et non inveni.<br></p>
 <p><a name="002">2</a> Surgam, et circuibo civitatem:<br> per vicos et plateas<br> quæram quem diligit anima mea:<br> quæsivi illum, et non inveni.<br></p>
 <p><a name="003">3</a> Invenerunt me vigiles qui custodiunt civitatem:<br> Num quem diligit anima mea vidistis?<br></p>
 <p><a name="004">4</a> Paululum cum pertransissem eos,<br> inveni quem diligit anima mea:<br> tenui eum, nec dimittam,<br> donec introducam illum in domum matris meæ,<br> et in cubiculum genetricis meæ.<br></p>
 <p><a name="005">5</a> <sponsus>Adjuro vos, filiæ Jerusalem,<br> per capreas cervosque camporum,<br> ne suscitetis, neque evigilare faciatis dilectam,<br> donec ipsa velit.<br></sponsus></p>
 <p><a name="006">6</a> <chorus>Quæ est ista quæ ascendit per desertum<br> sicut virgula fumi ex aromatibus myrrhæ,<br> et thuris, et universi pulveris pigmentarii?<br></chorus></p>
 <p><a name="007">7</a> En lectulum Salomonis sexaginta fortes ambiunt<br> ex fortissimis Israël,<br></p>
 <p><a name="008">8</a> omnes tenentes gladios, et ad bella doctissimi:<br> uniuscujusque ensis super femur suum<br> propter timores nocturnos.<br></p>
 <p><a name="009">9</a> Ferculum fecit sibi rex Salomon<br> de lignis Libani;<br></p>
 <p><a name="010">10</a> columnas ejus fecit argenteas,<br> reclinatorium aureum, ascensum purpureum;<br> media caritate constravit,<br> propter filias Jerusalem.<br></p>
 <p><a name="011">11</a> Egredimini et videte, filiæ Sion,<br> regem Salomonem in diademate quo coronavit illum mater sua<br> in die desponsationis illius,<br> et in die lætitiæ cordis ejus.]</p>
 <p></p><hr>
 <center>
 <a href="sol004.htm">Next: Song of Solomon Chapter 4</a></center>
 </body>