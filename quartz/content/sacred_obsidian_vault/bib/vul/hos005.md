<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/hos005.htm">Polyglot</a> 
 <a href="../kjv/hos005.htm">KJV</a> 
 <a href="../sep/hos005.htm">Sep</a> 
 <a href="../tan/hos005.htm">Tan</a> 
 
 <br>
 <br><a href="hos.htm">Hosea Index</a><br>
  
 <a href="hos004.htm">Previous</a> 
 <a href="hos006.htm">Next</a> 
 </center>
 <hr>
 
 <h3 align="CENTER">Vulgate (Latin): Hosea Chapter 5</h3><p><a name="001">1</a> [Audite hoc, sacerdotes, <br> et attendite, domus Israël,<br> et domus regis, auscultate:<br> quia vobis judicium est,<br> quoniam laqueus facti estis speculationi,<br> et rete expansum super Thabor.<br></p>
 <p><a name="002">2</a> Et victimas declinastis in profundum;<br> et ego eruditor omnium eorum.<br></p>
 <p><a name="003">3</a> Ego scio Ephraim,<br> et Israël non est absconditus a me:<br> quia nunc fornicatus est Ephraim;<br> contaminatus est Israël.<br></p>
 <p><a name="004">4</a> Non dabunt cogitationes suas ut revertantur ad Deum suum,<br> quia spiritus fornicationum in medio eorum,<br> et Dominum non cognoverunt.<br></p>
 <p><a name="005">5</a> Et respondebit arrogantia Israël in facie ejus,<br> et Israël et Ephraim ruent in iniquitate sua:<br> ruet etiam Judas cum eis.<br></p>
 <p><a name="006">6</a> In gregibus suis et in armentis suis vadent ad quærendum Dominum,<br> et non invenient:<br> ablatus est ab eis.<br></p>
 <p><a name="007">7</a> In Dominum prævaricati sunt,<br> quia filios alienos genuerunt:<br> nunc devorabit eos mensis, cum partibus suis.<br></p>
 <p><a name="008">8</a> Clangite buccina in Gabaa,<br> tuba in Rama;<br> ululate in Bethaven,<br> post tergum tuum, Benjamin.<br></p>
 <p><a name="009">9</a> Ephraim in desolatione erit in die correptionis;<br> in tribubus Israël ostendi fidem.<br></p>
 <p><a name="010">10</a> Facti sunt principes Juda quasi assumentes terminum;<br> super eos effundam quasi aquam iram meam.<br></p>
 <p><a name="011">11</a> Calumniam patiens est Ephraim, fractus judicio,<br> quoniam cpit abire post sordes.<br></p>
 <p><a name="012">12</a> Et ego quasi tinea Ephraim,<br> et quasi putredo domui Juda.<br></p>
 <p><a name="013">13</a> Et vidit Ephraim languorem suum,<br> et Juda vinculum suum;<br> et abiit Ephraim ad Assur,<br> et misit ad regem ultorem:<br> et ipse non poterit sanare vos,<br> nec solvere poterit a vobis vinculum.<br></p>
 <p><a name="014">14</a> Quoniam ego quasi leæna Ephraim,<br> et quasi catulus leonis domui Juda.<br> Ego, ego capiam, et vadam;<br> tollam, et non est qui eruat.<br></p>
 <p><a name="015">15</a> Vadens revertar ad locum meum,<br> donec deficiatis, et quæratis faciem meam.]</p>
 <p></p><hr>
 <center>
 <a href="hos006.htm">Next: Hosea Chapter 6</a></center>
 </body>