<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa028.htm">Polyglot</a> 
 <a href="../kjv/psa028.htm">KJV</a> 
 <a href="../sep/psa028.htm">Sep</a> 
 <a href="../tan/psa028.htm">Tan</a> 
 
 <br>
 <br><a href="psa.htm">Psalms Index</a><br>
  
 <a href="psa027.htm">Previous</a> 
 <a href="psa029.htm">Next</a> 
 </center>
 <hr>
 
 <h3 align="CENTER">Vulgate (Latin): Psalms Chapter 28</h3><p><a name="001">1</a> Psalmus David, in consummatione tabernaculi. [Afferte Domino, filii Dei,<br> afferte Domino filios arietum.<br></p>
 <p><a name="002">2</a> Afferte Domino gloriam et honorem;<br> afferte Domino gloriam nomini ejus;<br> adorate Dominum in atrio sancto ejus.<br></p>
 <p><a name="003">3</a> Vox Domini super aquas;<br> Deus majestatis intonuit:<br> Dominus super aquas multas.<br></p>
 <p><a name="004">4</a> Vox Domini in virtute;<br> vox Domini in magnificentia.<br></p>
 <p><a name="005">5</a> Vox Domini confringentis cedros,<br> et confringet Dominus cedros Libani:<br></p>
 <p><a name="006">6</a> et comminuet eas, tamquam vitulum Libani,<br> et dilectus quemadmodum filius unicornium.<br></p>
 <p><a name="007">7</a> Vox Domini intercidentis flammam ignis;<br></p>
 <p><a name="008">8</a> vox Domini concutientis desertum:<br> et commovebit Dominus desertum Cades.<br></p>
 <p><a name="009">9</a> Vox Domini præparantis cervos:<br> et revelabit condensa,<br> et in templo ejus omnes dicent gloriam.<br></p>
 <p><a name="010">10</a> Dominus diluvium inhabitare facit,<br> et sedebit Dominus rex in æternum.<br></p>
 <p><a name="011">11</a> Dominus virtutem populo suo dabit;<br> Dominus benedicet populo suo in pace.]</p>
 <p></p><hr>
 <center>
 <a href="psa029.htm">Next: Psalms Chapter 29</a></center>
 </body>