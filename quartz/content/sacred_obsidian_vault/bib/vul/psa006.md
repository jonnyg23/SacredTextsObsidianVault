<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa006.htm">Polyglot</a> 
 <a href="../kjv/psa006.htm">KJV</a> 
 <a href="../sep/psa006.htm">Sep</a> 
 <a href="../tan/psa006.htm">Tan</a> 
 
 <br>
 <br><a href="psa.htm">Psalms Index</a><br>
  
 <a href="psa005.htm">Previous</a> 
 <a href="psa007.htm">Next</a> 
 </center>
 <hr>
 
 <h3 align="CENTER">Vulgate (Latin): Psalms Chapter 6</h3><p><a name="001">1</a> In finem, in carminibus. Psalmus David. Pro octava.</p>
 <p><a name="002">2</a> [Domine, ne in furore tuo arguas me,<br> neque in ira tua corripias me.<br></p>
 <p><a name="003">3</a> Miserere mei, Domine, quoniam infirmus sum;<br> sana me, Domine, quoniam conturbata sunt ossa mea.<br></p>
 <p><a name="004">4</a> Et anima mea turbata est valde;<br> sed tu, Domine, usquequo?<br></p>
 <p><a name="005">5</a> Convertere, Domine, et eripe animam meam;<br> salvum me fac propter misericordiam tuam.<br></p>
 <p><a name="006">6</a> Quoniam non est in morte qui memor sit tui;<br> in inferno autem quis confitebitur tibi?<br></p>
 <p><a name="007">7</a> Laboravi in gemitu meo;<br> lavabo per singulas noctes lectum meum:<br> lacrimis meis stratum meum rigabo.<br></p>
 <p><a name="008">8</a> Turbatus est a furore oculus meus;<br> inveteravi inter omnes inimicos meos.<br></p>
 <p><a name="009">9</a> Discedite a me omnes qui operamini iniquitatem,<br> quoniam exaudivit Dominus vocem fletus mei.<br></p>
 <p><a name="010">10</a> Exaudivit Dominus deprecationem meam;<br> Dominus orationem meam suscepit.<br></p>
 <p><a name="011">11</a> Erubescant, et conturbentur vehementer, omnes inimici mei;<br> convertantur, et erubescant valde velociter.]</p>
 <p></p><hr>
 <center>
 <a href="psa007.htm">Next: Psalms Chapter 7</a></center>
 </body>