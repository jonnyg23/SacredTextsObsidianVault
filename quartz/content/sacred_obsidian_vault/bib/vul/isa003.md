<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/isa003.htm">Polyglot</a> 
 <a href="../kjv/isa003.htm">KJV</a> 
 <a href="../sep/isa003.htm">Sep</a> 
 <a href="../tan/isa003.htm">Tan</a> 
 
 <br>
 <br><a href="isa.htm">Isaiah Index</a><br>
  
 <a href="isa002.htm">Previous</a> 
 <a href="isa004.htm">Next</a> 
 </center>
 <hr>
 
 <h3 align="CENTER">Vulgate (Latin): Isaiah Chapter 3</h3><p><a name="001">1</a> [Ecce enim Dominator, Dominus exercituum,<br> auferet a Jerusalem et a Juda<br> validum et fortem,<br> omne robur panis, et omne robor aquæ;<br></p>
 <p><a name="002">2</a> fortem, et virum bellatorem,<br> judicem, et prophetam, et ariolum, et senem;<br></p>
 <p><a name="003">3</a> principem super quinquaginta, et honorabilem vultu et consiliarium,<br> et sapientem de architectis, et prudentem eloquii mystici.<br></p>
 <p><a name="004">4</a> Et dabo pueros principes eorum,<br> et effeminati dominabuntur eis;<br></p>
 <p><a name="005">5</a> et irruet populus, vir ad virum,<br> et unusquisque ad proximum suum;<br> tumultuabitur puer contra senem,<br> et ignobilis contra nobilem.<br></p>
 <p><a name="006">6</a> Apprehendet enim vir fratrem suum,<br> domesticum patris sui:<br> Vestimentum tibi est, princeps esto noster,<br> ruina autem hæc sub manu tua.<br></p>
 <p><a name="007">7</a> Respondebit in die illa, dicens:<br> Non sum medicus,<br> et in domo mea non est panis neque vestimentum:<br> nolite constituere me principem populi.<br></p>
 <p><a name="008">8</a> Ruit enim Jerusalem, et Judas concidit,<br> quia lingua eorum et adinventiones eorum contra Dominum,<br> ut provocarent oculos majestatis ejus.<br></p>
 <p><a name="009">9</a> Agnitio vultus eorum respondit eis;<br> et peccatum suum quasi Sodoma prædicaverunt, nec absconderunt.<br> Væ animæ eorum, quoniam reddita sunt eis mala!<br></p>
 <p><a name="010">10</a> Dicite justo quoniam bene,<br> quoniam fructum adinventionum suarum comedet.<br></p>
 <p><a name="011">11</a> Væ impio in malum!<br> retributio enim manuum ejus fiet ei.<br></p>
 <p><a name="012">12</a> Populum meum exactores sui spoliaverunt,<br> et mulieres dominatæ sunt eis.<br> Popule meus, qui te beatum dicunt, ipsi te decipiunt,<br> et viam gressuum tuorum dissipant.<br></p>
 <p><a name="013">13</a> Stat ad judicandum Dominus,<br> et stat ad judicandos populos.<br></p>
 <p><a name="014">14</a> Dominus ad judicium veniet<br> cum senibus populi sui, et principibus ejus;<br> vos enim depasti estis vineam,<br> et rapina pauperis in domo vestra.<br></p>
 <p><a name="015">15</a> Quare atteritis populum meum,<br> et facies pauperum commolitis?<br> dicit Dominus exercituum.]<br>
 </p>
 <p><a name="016">16</a> [Et dixit Dominus:<br> Pro eo quod elevatæ sunt filiæ Sion,<br> et ambulaverunt extento collo,<br> et nutibus oculorum ibant,<br> et plaudebant, ambulabant pedibus suis,<br> et composito gradu incedebant;<br></p>
 <p><a name="017">17</a> decalvabit Dominus verticem filiarum Sion,<br> et Dominus crimen earum nudabit.<br></p>
 <p><a name="018">18</a> In die illa auferet Dominus ornamentum calceamentum,<br></p>
 <p><a name="019">19</a> et lunulas, et torques,<br> et monilia, et armillas, et mitras,<br></p>
 <p><a name="020">20</a> et discriminalia, et periscelidas, et murenulas,<br> et olfactoriola, et inaures,<br></p>
 <p><a name="021">21</a> et annulos, et gemmas in fronte pendentes,<br></p>
 <p><a name="022">22</a> et mutatoria, et palliola,<br> et linteamina, et acus,<br></p>
 <p><a name="023">23</a> et specula, et sindones,<br> et vittas, et theristra.<br></p>
 <p><a name="024">24</a> Et erit pro suavi odore ftor,<br> et pro zona funiculus,<br> et pro crispanti crine calvitium,<br> et pro fascia pectorali cilicium.<br></p>
 <p><a name="025">25</a> Pulcherrimi quoque viri tui gladio cadent,<br> et fortes tui in prælio.<br></p>
 <p><a name="026">26</a> Et mrebunt atque lugebunt portæ ejus,<br> et desolata in terra sedebit.]</p>
 <p></p><hr>
 <center>
 <a href="isa004.htm">Next: Isaiah Chapter 4</a></center>
 </body>