<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/co1013.htm">Polyglot</a> 
 <a href="../gnt/co1013.htm">GNT</a> 
 <a href="../kjv/co1013.htm">KJV</a> 
 
 <br>
 <br><a href="co1.htm">1 Corinthians Index</a><br>
  
 <a href="co1012.htm">Previous</a> 
 <a href="co1014.htm">Next</a> 
 </center>
 <hr>
 
 <h3 align="CENTER">Vulgate (Latin): 1 Corinthians Chapter 13</h3><p><a name="001">1</a> Si linguis hominum loquar, et angelorum, caritatem autem non habeam, factus sum velut æs sonans, aut cymbalum tinniens.</p>
 <p><a name="002">2</a> Et si habuero prophetiam, et noverim mysteria omnia, et omnem scientiam: et si habuero omnem fidem ita ut montes transferam, caritatem autem non habuero, nihil sum.</p>
 <p><a name="003">3</a> Et si distribuero in cibos pauperum omnes facultates meas, et si tradidero corpus meum ita ut ardeam, caritatem autem non habuero, nihil mihi prodest.<br>
 </p>
 <p><a name="004">4</a> Caritas patiens est, benigna est. Caritas non æmulatur, non agit perperam, non inflatur,</p>
 <p><a name="005">5</a> non est ambitiosa, non quærit quæ sua sunt, non irritatur, non cogitat malum,</p>
 <p><a name="006">6</a> non gaudet super iniquitate, congaudet autem veritati:</p>
 <p><a name="007">7</a> omnia suffert, omnia credit, omnia sperat, omnia sustinet.<br>
 </p>
 <p><a name="008">8</a> Caritas numquam excidit: sive prophetiæ evacuabuntur, sive linguæ cessabunt, sive scientia destruetur.</p>
 <p><a name="009">9</a> Ex parte enim cognoscimus, et ex parte prophetamus.</p>
 <p><a name="010">10</a> Cum autem venerit quod perfectum est, evacuabitur quod ex parte est.</p>
 <p><a name="011">11</a> Cum essem parvulus, loquebar ut parvulus, cogitabam ut parvulus. Quando autem factus sum vir, evacuavi quæ erant parvuli.</p>
 <p><a name="012">12</a> Videmus nunc per speculum in ænigmate: tunc autem facie ad faciem. Nunc cognosco ex parte: tunc autem cognoscam sicut et cognitus sum.</p>
 <p><a name="013">13</a> Nunc autem manent fides, spes, caritas, tria hæc: major autem horum est caritas.</p>
 <p></p><hr>
 <center>
 <a href="co1014.htm">Next: 1 Corinthians Chapter 14</a></center>
 </body>