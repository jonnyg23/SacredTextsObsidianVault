<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/gen006.htm">Polyglot</a> 
 <a href="../kjv/gen006.htm">KJV</a> 
 <a href="../sep/gen006.htm">Sep</a> 
 <a href="../tan/gen006.htm">Tan</a> 
 
 <br>
 <br><a href="gen.htm">Genesis Index</a><br>
  
 <a href="gen005.htm">Previous</a> 
 <a href="gen007.htm">Next</a> 
 </center>
 <hr>
 
 <h3 align="CENTER">Vulgate (Latin): Genesis Chapter 6</h3><p><a name="001">1</a> Cumque cpissent homines multiplicari super terram, et filias procreassent,</p>
 <p><a name="002">2</a> videntes filii Dei filias hominum quod essent pulchræ, acceperunt sibi uxores ex omnibus, quas elegerant.</p>
 <p><a name="003">3</a> Dixitque Deus: Non permanebit spiritus meus in homine in æternum, quia caro est: eruntque dies illius centum viginti annorum.</p>
 <p><a name="004">4</a> Gigantes autem erant super terram in diebus illis: postquam enim ingressi sunt filii Dei ad filias hominum, illæque genuerunt, isti sunt potentes a sæculo viri famosi.</p>
 <p><a name="005">5</a> Videns autem Deus quod multa malitia hominum esset in terra, et cuncta cogitatio cordis intenta esset ad malum omni tempore,</p>
 <p><a name="006">6</a> pnituit eum quod hominum fecisset in terra. Et tactus dolore cordis intrinsecus,</p>
 <p><a name="007">7</a> Delebo, inquit, hominem, quem creavi, a facie terræ, ab homine usque ad animantia, a reptili usque ad volucres cæli: pnitet enim me fecisse eos.<br>
 </p>
 <p><a name="008">8</a> Noë vero invenit gratiam coram Domino.</p>
 <p><a name="009">9</a> Hæ sunt generationes Noë: Noë vir justus atque perfectus fuit in generationibus suis; cum Deo ambulavit.</p>
 <p><a name="010">10</a> Et genuit tres filios, Sem, Cham et Japheth.</p>
 <p><a name="011">11</a> Corrupta est autem terra coram Deo, et repleta est iniquitate.</p>
 <p><a name="012">12</a> Cumque vidisset Deus terram esse corruptam (omnis quippe caro corruperat viam suam super terram),</p>
 <p><a name="013">13</a> dixit ad Noë: Finis universæ carnis venit coram me: repleta est terra iniquitate a facie eorum, et ego disperdam eos cum terra.</p>
 <p><a name="014">14</a> Fac tibi arcam de lignis lævigatis; mansiunculas in arca facies, et bitumine linies intrinsecus et extrinsecus.</p>
 <p><a name="015">15</a> Et sic facies eam: trecentorum cubitorum erit longitudo arcæ, quinquaginta cubitorum latitudo, et triginta cubitorum altitudo illius.</p>
 <p><a name="016">16</a> Fenestram in arca facies, et in cubito consummabis summitatem ejus: ostium autem arcæ pones ex latere; deorsum, cnacula et tristega facies in ea.<br></p>
 <p><a name="017">17</a> Ecce ego adducam aquas diluvii super terram, ut interficiam omnem carnem, in qua spiritus vitæ est subter cælum: universa quæ in terra sunt, consumentur.</p>
 <p><a name="018">18</a> Ponamque fdus meum tecum: et ingredieris arcam tu et filii tui, uxor tua, et uxores filiorum tuorum tecum.</p>
 <p><a name="019">19</a> Et ex cunctis animantibus universæ carnis bina induces in arcam, ut vivant tecum: masculini sexus et feminini.</p>
 <p><a name="020">20</a> De volucribus juxta genus suum, et de jumentis in genere suo, et ex omni reptili terræ secundum genus suum: bina de omnibus ingredientur tecum, ut possint vivere.</p>
 <p><a name="021">21</a> Tolles igitur tecum ex omnibus escis, quæ mandi possunt, et comportabis apud te: et erunt tam tibi, quam illis in cibum.</p>
 <p><a name="022">22</a> Fecit igitur Noë omnia quæ præceperat illi Deus.</p>
 <p></p><hr>
 <center>
 <a href="gen007.htm">Next: Genesis Chapter 7</a></center>
 </body>