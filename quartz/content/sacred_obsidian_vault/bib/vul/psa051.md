<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa051.htm">Polyglot</a> 
 <a href="../kjv/psa051.htm">KJV</a> 
 <a href="../sep/psa051.htm">Sep</a> 
 <a href="../tan/psa051.htm">Tan</a> 
 
 <br>
 <br><a href="psa.htm">Psalms Index</a><br>
  
 <a href="psa050.htm">Previous</a> 
 <a href="psa052.htm">Next</a> 
 </center>
 <hr>
 
 <h3 align="CENTER">Vulgate (Latin): Psalms Chapter 51</h3><p><a name="001">1</a> In finem. Intellectus David,</p>
 <p><a name="002">2</a> cum venit Doëg Idumæus, et nuntiavit Sauli: Venit David in domum Achimelech.</p>
 <p><a name="003">3</a> [Quid gloriaris in malitia,<br> qui potens es in iniquitate?<br></p>
 <p><a name="004">4</a> Tota die injustitiam cogitavit lingua tua;<br> sicut novacula acuta fecisti dolum.<br></p>
 <p><a name="005">5</a> Dilexisti malitiam super benignitatem;<br> iniquitatem magis quam loqui æquitatem.<br></p>
 <p><a name="006">6</a> Dilexisti omnia verba præcipitationis;<br> lingua dolosa.<br></p>
 <p><a name="007">7</a> Propterea Deus destruet te in finem;<br> evellet te, et emigrabit te de tabernaculo tuo,<br> et radicem tuam de terra viventium.<br></p>
 <p><a name="008">8</a> Videbunt justi, et timebunt;<br> et super eum ridebunt, et dicent:<br></p>
 <p><a name="009">9</a> Ecce homo qui non posuit Deum adjutorem suum;<br> sed speravit in multitudine divitiarum suarum,<br> et prævaluit in vanitate sua.<br></p>
 <p><a name="010">10</a> Ego autem, sicut oliva fructifera in domo Dei;<br> speravi in misericordia Dei, in æternum et in sæculum sæculi.<br></p>
 <p><a name="011">11</a> Confitebor tibi in sæculum, quia fecisti;<br> et exspectabo nomen tuum,<br> quoniam bonum est in conspectu sanctorum tuorum.]</p>
 <p></p><hr>
 <center>
 <a href="psa052.htm">Next: Psalms Chapter 52</a></center>
 </body>