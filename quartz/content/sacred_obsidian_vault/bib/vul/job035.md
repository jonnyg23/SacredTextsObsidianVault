<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/job035.htm">Polyglot</a> 
 <a href="../kjv/job035.htm">KJV</a> 
 <a href="../sep/job035.htm">Sep</a> 
 <a href="../tan/job035.htm">Tan</a> 
 
 <br>
 <br><a href="job.htm">Job Index</a><br>
  
 <a href="job034.htm">Previous</a> 
 <a href="job036.htm">Next</a> 
 </center>
 <hr>
 
 <h3 align="CENTER">Vulgate (Latin): Job Chapter 35</h3><p><a name="001">1</a> Igitur Eliu hæc rursum locutus est:</p>
 <p><a name="002">2</a> [Numquid æqua tibi videtur tua cogitatio,<br> ut diceres: Justior sum Deo?<br></p>
 <p><a name="003">3</a> Dixisti enim: Non tibi placet quod rectum est:<br> vel quid tibi proderit, si ego peccavero?<br></p>
 <p><a name="004">4</a> Itaque ego respondebo sermonibus tuis,<br> et amicis tuis tecum.<br></p>
 <p><a name="005">5</a> Suspice cælum, et intuere:<br> et contemplare æthera quod altior te sit.<br></p>
 <p><a name="006">6</a> Si peccaveris, quid ei nocebis?<br> et si multiplicatæ fuerint iniquitates tuæ, quid facies contra eum?<br></p>
 <p><a name="007">7</a> Porro si juste egeris, quid donabis ei?<br> aut quid de manu tua accipiet?<br></p>
 <p><a name="008">8</a> Homini qui similis tui est, nocebit impietas tua:<br> et filium hominis adjuvabit justitia tua.<br></p>
 <p><a name="009">9</a> Propter multitudinem calumniatorum clamabunt,<br> et ejulabunt propter vim brachii tyrannorum.<br></p>
 <p><a name="010">10</a> Et non dixit: Ubi est Deus qui fecit me,<br> qui dedit carmina in nocte;<br></p>
 <p><a name="011">11</a> qui docet nos super jumenta terræ,<br> et super volucres cæli erudit nos?<br></p>
 <p><a name="012">12</a> Ibi clamabunt, et non exaudiet,<br> propter superbiam malorum.<br></p>
 <p><a name="013">13</a> Non ergo frustra audiet Deus,<br> et Omnipotens causas singulorum intuebitur.<br></p>
 <p><a name="014">14</a> Etiam cum dixeris: Non considerat:<br> judicare coram illo, et expecta eum.<br></p>
 <p><a name="015">15</a> Nunc enim non infert furorem suum,<br> nec ulciscitur scelus valde.<br></p>
 <p><a name="016">16</a> Ergo Job frustra aperit os suum,<br> et absque scientia verba multiplicat.]</p>
 <p></p><hr>
 <center>
 <a href="job036.htm">Next: Job Chapter 36</a></center>
 </body>