<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/mic004.htm">Polyglot</a> 
 <a href="../kjv/mic004.htm">KJV</a> 
 <a href="../sep/mic004.htm">Sep</a> 
 <a href="../tan/mic004.htm">Tan</a> 
 
 <br>
 <br><a href="mic.htm">Micah Index</a><br>
  
 <a href="mic003.htm">Previous</a> 
 <a href="mic005.htm">Next</a> 
 </center>
 <hr>
 
 <h3 align="CENTER">Vulgate (Latin): Micah Chapter 4</h3><p><a name="001">1</a> [Et erit: in novissimo dierum<br> erit mons domus Domini præparatus in vertice montium,<br> et sublimis super colles:<br> et fluent ad eum populi,<br></p>
 <p><a name="002">2</a> et properabunt gentes multæ, et dicent:<br> Venite, ascendamus ad montem Domini,<br> et ad domum Dei Jacob:<br> et docebit nos de viis suis,<br> et ibimus in semitis ejus,<br> quia de Sion egredietur lex,<br> et verbum Domini de Jerusalem.<br></p>
 <p><a name="003">3</a> Et judicabit inter populos multos,<br> et corripiet gentes fortes usque in longinquum:<br> et concident gladios suos in vomeres,<br> et hastas suas in ligones:<br> non sumet gens adversus gentem gladium,<br> et non discent ultra belligerare.<br></p>
 <p><a name="004">4</a> Et sedebit vir subtus vitem suam et subtus ficum suam,<br> et non erit qui deterreat,<br> quia os Domini exercituum locutum est.<br></p>
 <p><a name="005">5</a> Quia omnes populi ambulabunt<br> unusquisque in nomine dei sui;<br> nos autem ambulabimus<br> in nomine Domini Dei nostri,<br> in æternum et ultra.]<br>
 </p>
 <p><a name="006">6</a> [In die illa, dicit Dominus,<br> congregabo claudicantem,<br> et eam quam ejeceram colligam,<br> et quam afflixeram:<br></p>
 <p><a name="007">7</a> et ponam claudicantem in reliquias,<br> et eam quæ laboraverat, in gentem robustam:<br> et regnabit Dominus super eos in monte Sion,<br> ex hoc nunc et usque in æternum.<br></p>
 <p><a name="008">8</a> Et tu, turris gregis nebulosa filiæ Sion,<br> usque ad te veniet,<br> et veniet potestas prima,<br> regnum filiæ Jerusalem.<br></p>
 <p><a name="009">9</a> Nunc quare mrore contraheris?<br> numquid rex non est tibi,<br> aut consiliarius tuus periit,<br> quia comprehendit te dolor sicut parturientem?<br></p>
 <p><a name="010">10</a> Dole et satage, filia Sion, quasi parturiens,<br> quia nunc egredieris de civitate,<br> et habitabis in regione,<br> et venies usque ad Babylonem:<br> ibi liberaberis,<br> ibi redimet te Dominus de manu inimicorum tuorum.<br></p>
 <p><a name="011">11</a> Et nunc congregatæ sunt super te gentes multæ, quæ dicunt:<br> Lapidetur, et aspiciat in Sion oculus noster.<br></p>
 <p><a name="012">12</a> Ipsi autem non cognoverunt cogitationes Domini,<br> et non intellexerunt consilium ejus,<br> quia congregavit eos quasi fnum areæ.<br></p>
 <p><a name="013">13</a> Surge, et tritura, filia Sion,<br> quia cornu tuum ponam ferreum,<br> et ungulas tuas ponam æreas;<br> et comminues populos multos,<br> et interficies Domino rapinas eorum,<br> et fortitudinem eorum Domino universæ terræ.]</p>
 <p></p><hr>
 <center>
 <a href="mic005.htm">Next: Micah Chapter 5</a></center>
 </body>