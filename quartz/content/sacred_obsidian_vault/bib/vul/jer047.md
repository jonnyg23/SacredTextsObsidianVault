<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jer047.htm">Polyglot</a> 
 <a href="../kjv/jer047.htm">KJV</a> 
 <a href="../sep/jer047.htm">Sep</a> 
 <a href="../tan/jer047.htm">Tan</a> 
 
 <br>
 <br><a href="jer.htm">Jeremiah Index</a><br>
  
 <a href="jer046.htm">Previous</a> 
 <a href="jer048.htm">Next</a> 
 </center>
 <hr>
 
 <h3 align="CENTER">Vulgate (Latin): Jeremiah Chapter 47</h3><p><a name="001">1</a> Quod factum est verbum Domini ad Jeremiam prophetam contra Palæstinos, antequam percuteret Pharao Gazam.</p>
 <p><a name="002">2</a> [Hæc dicit Dominus:<br> Ecce aquæ ascendunt ab aquilone,<br> et erunt quasi torrens inundans,<br> et operient terram et plenitudinem ejus,<br> urbem et habitatores ejus.<br> Clamabunt homines,<br> et ululabunt omnes habitatores terræ,<br></p>
 <p><a name="003">3</a> a strepitu pompæ armorum, et bellatorum ejus,<br> a commotione quadrigarum ejus, et multitudine rotarum illius.<br> Non respexerunt patres filios manibus dissolutis,<br></p>
 <p><a name="004">4</a> pro adventu diei in quo vastabuntur omnes Philisthiim,<br> et dissipabitur Tyrus et Sidon<br> cum omnibus reliquis auxiliis suis:<br> depopulatus est enim Dominus Palæstinos,<br> reliquias insulæ Cappadociæ.<br></p>
 <p><a name="005">5</a> Venit calvitium super Gazam;<br> conticuit Ascalon, et reliquiæ vallis earum:<br> usquequo concideris?<br></p>
 <p><a name="006">6</a> O mucro Domini, usquequo non quiesces?<br> ingredere in vaginam tuam,<br> refrigerare, et sile.<br></p>
 <p><a name="007">7</a> Quomodo quiescet,<br> cum Dominus præceperit ei adversus Ascalonem,<br> et adversus maritimas ejus regiones,<br> ibique condixerit illi?]</p>
 <p></p><hr>
 <center>
 <a href="jer048.htm">Next: Jeremiah Chapter 48</a></center>
 </body>