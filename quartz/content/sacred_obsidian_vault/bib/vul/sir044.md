<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/sir044.htm">Polyglot</a> 
 <a href="../apo/sir044.htm">Apo</a> 
 <a href="../sep/sir044.htm">Sep</a> 
 
 <br>
 <br><a href="sir.htm">Sirach Index</a><br>
  
 <a href="sir043.htm">Previous</a> 
 <a href="sir045.htm">Next</a> 
 </center>
 <hr>
 
 <h3 align="CENTER">Vulgate (Latin): Sirach Chapter 44</h3><p><a name="001">1</a> [Laudemus viros gloriosos,<br> et parentes nostros in generatione sua.<br></p>
 <p><a name="002">2</a> Multam gloriam fecit Dominus:<br> magnificentia sua a sæculo.<br></p>
 <p><a name="003">3</a> Dominantes in potestatibus suis,<br> homines magni virtute et prudentia sua præditi,<br> nuntiantes in prophetis dignitatem prophetarum:<br></p>
 <p><a name="004">4</a> et imperantes in præsenti populo,<br> et virtute prudentiæ populis sanctissima verba:<br></p>
 <p><a name="005">5</a> in peritia sua requirentes modos musicos,<br> et narrantes carmina Scripturarum:<br></p>
 <p><a name="006">6</a> homines divites in virtute,<br> pulchritudinis studium habentes,<br> pacificantes in domibus suis.<br></p>
 <p><a name="007">7</a> Omnes isti in generationibus gentis suæ gloriam adepti sunt,<br> et in diebus suis habentur in laudibus.<br></p>
 <p><a name="008">8</a> Qui de illis nati sunt reliquerunt nomen<br> narrandi laudes eorum.<br></p>
 <p><a name="009">9</a> Et sunt quorum non est memoria:<br> perierunt quasi qui non fuerint:<br> et nati sunt quasi non nati,<br> et filii ipsorum cum ipsis.<br></p>
 <p><a name="010">10</a> Sed illi viri misericordiæ sunt,<br> quorum pietates non defuerunt.<br></p>
 <p><a name="011">11</a> Cum semine eorum permanent bona:<br></p>
 <p><a name="012">12</a> hæreditas sancta nepotes eorum,<br> et in testamentis stetit semen eorum:<br></p>
 <p><a name="013">13</a> et filii eorum propter illos usque in æternum manent:<br> semen eorum et gloria eorum non derelinquetur.<br></p>
 <p><a name="014">14</a> Corpora ipsorum in pace sepulta sunt,<br> et nomen eorum vivit in generationem et generationem.<br></p>
 <p><a name="015">15</a> Sapientiam ipsorum narrent populi,<br> et laudem eorum nuntiet ecclesia.]<br>
 </p>
 <p><a name="016">16</a> [Enoch placuit Deo, et translatus est in paradisum,<br> ut det gentibus pnitentiam.<br></p>
 <p><a name="017">17</a> Noë inventus est perfectus, justus,<br> et in tempore iracundiæ factus est reconciliatio.<br></p>
 <p><a name="018">18</a> Ideo dimissum est reliquum terræ,<br> cum factum est diluvium.<br></p>
 <p><a name="019">19</a> Testamenta sæculi posita sunt apud illum,<br> ne deleri possit diluvio omnis caro.]<br>
 </p>
 <p><a name="020">20</a> [Abraham magnus pater multitudinis gentium,<br> et non est inventus similis illi in gloria:<br> qui conservavit legem Excelsi,<br> et fuit in testamento cum illo.<br></p>
 <p><a name="021">21</a> In carne ejus stare fecit testamentum,<br> et in tentatione inventus est fidelis.<br></p>
 <p><a name="022">22</a> Ideo jurejurando dedit illi gloriam in gente sua,<br> crescere illum quasi terræ cumulum,<br></p>
 <p><a name="023">23</a> et ut stellas exaltare semen ejus,<br> et hæreditare illos a mari usque ad mare,<br> et a flumine usque ad terminos terræ.<br></p>
 <p><a name="024">24</a> Et in Isaac eodem modo fecit,<br> propter Abraham patrem ejus.<br></p>
 <p><a name="025">25</a> Benedictionem omnium gentium dedit illi Dominus,<br> et testamentum confirmavit super caput Jacob.<br></p>
 <p><a name="026">26</a> Agnovit eum in benedictionibus suis,<br> et dedit illi hæreditatem,<br> et divisit illi partem in tribubus duodecim.<br></p>
 <p><a name="027">27</a> Et conservavit illi homines misericordiæ,<br> invenientes gratiam in oculis omnis carnis.]</p>
 <p></p><hr>
 <center>
 <a href="sir045.htm">Next: Sirach Chapter 45</a></center>
 </body>