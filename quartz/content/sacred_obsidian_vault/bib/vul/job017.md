<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/job017.htm">Polyglot</a> 
 <a href="../kjv/job017.htm">KJV</a> 
 <a href="../sep/job017.htm">Sep</a> 
 <a href="../tan/job017.htm">Tan</a> 
 
 <br>
 <br><a href="job.htm">Job Index</a><br>
  
 <a href="job016.htm">Previous</a> 
 <a href="job018.htm">Next</a> 
 </center>
 <hr>
 
 <h3 align="CENTER">Vulgate (Latin): Job Chapter 17</h3><p><a name="001">1</a> [Spiritus meus attenuabitur;<br> dies mei breviabuntur:<br> et solum mihi superest sepulchrum.<br></p>
 <p><a name="002">2</a> Non peccavi,<br> et in amaritudinibus moratur oculus meus.<br></p>
 <p><a name="003">3</a> Libera me, Domine, et pone me juxta te,<br> et cujusvis manus pugnet contra me.<br></p>
 <p><a name="004">4</a> Cor eorum longe fecisti a disciplina:<br> propterea non exaltabuntur.<br></p>
 <p><a name="005">5</a> Prædam pollicetur sociis,<br> et oculi filiorum ejus deficient.<br></p>
 <p><a name="006">6</a> Posuit me quasi in proverbium vulgi,<br> et exemplum sum coram eis.<br></p>
 <p><a name="007">7</a> Caligavit ab indignatione oculus meus,<br> et membra mea quasi in nihilum redacta sunt.<br></p>
 <p><a name="008">8</a> Stupebunt justi super hoc,<br> et innocens contra hypocritam suscitabitur.<br></p>
 <p><a name="009">9</a> Et tenebit justus viam suam,<br> et mundis manibus addet fortitudinem.<br></p>
 <p><a name="010">10</a> Igitur omnes vos convertimini, et venite,<br> et non inveniam in vobis ullum sapientem.<br></p>
 <p><a name="011">11</a> Dies mei transierunt;<br> cogitationes meæ dissipatæ sunt,<br> torquentes cor meum.<br></p>
 <p><a name="012">12</a> Noctem verterunt in diem,<br> et rursum post tenebras spero lucem.<br></p>
 <p><a name="013">13</a> Si sustinuero, infernus domus mea est,<br> et in tenebris stravi lectulum meum.<br></p>
 <p><a name="014">14</a> Putredini dixi: Pater meus es;<br> Mater mea, et soror mea, vermibus.<br></p>
 <p><a name="015">15</a> Ubi est ergo nunc præstolatio mea?<br> et patientiam meam quis considerat?<br></p>
 <p><a name="016">16</a> In profundissimum infernum descendent omnia mea:<br> putasne saltem ibi erit requies mihi?]</p>
 <p></p><hr>
 <center>
 <a href="job018.htm">Next: Job Chapter 18</a></center>
 </body>