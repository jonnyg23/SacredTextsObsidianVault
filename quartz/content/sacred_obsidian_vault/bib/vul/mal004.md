<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/mal004.htm">Polyglot</a> 
 <a href="../kjv/mal004.htm">KJV</a> 
 
 <br>
 <br><a href="mal.htm">Malachi Index</a><br>
  
 <a href="mal003.htm">Previous</a> 
 <a href="ma1001.htm">Next</a> 
 </center>
 <hr>
 
 <h3 align="CENTER">Vulgate (Latin): Malachi Chapter 4</h3><p><a name="001">1</a> Ecce enim dies veniet succensa quasi caminus: et erunt omnes superbi et omnes facientes impietatem stipula: et inflammabit eos dies veniens, dicit Dominus exercituum, quæ non derelinquet eis radicem et germen.</p>
 <p><a name="002">2</a> Et orietur vobis timentibus nomen meum sol justitiæ, et sanitas in pennis ejus: et egrediemini, et salietis sicut vituli de armento.</p>
 <p><a name="003">3</a> Et calcabitis impios, cum fuerint cinis sub planta pedum vestrorum, in die qua ego facio, dicit Dominus exercituum.</p>
 <p><a name="004">4</a> Mementote legis Moysi servi mei, quam mandavi ei in Horeb ad omnem Israël, præcepta et judicia.</p>
 <p><a name="005">5</a> Ecce ego mittam vobis Eliam prophetam, antequam veniat dies Domini magnus et horribilis.</p>
 <p><a name="006">6</a> Et convertet cor patrum ad filios, et cor filiorum ad patres eorum: ne forte veniam, et percutiam terram anathemate.</p>
 <p></p>
 <p></p><hr>
 <center>
 <a href="ma1001.htm">Next: 1 Macabees Chapter 1</a></center>
 </body>