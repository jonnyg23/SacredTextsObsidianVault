<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/th2001.htm">Polyglot</a> 
 <a href="../gnt/th2001.htm">GNT</a> 
 <a href="../kjv/th2001.htm">KJV</a> 
 
 <br>
 <br><a href="th2.htm">2 Thessalonians Index</a><br>
  
 <a href="th1005.htm">Previous</a> 
 <a href="th2002.htm">Next</a> 
 </center>
 <hr>
 
 <h3 align="CENTER">Vulgate (Latin): 2 Thessalonians Chapter 1</h3><p><a name="001">1</a> Paulus, et Sylvanus, et Timotheus, ecclesiæ Thessalonicensium in Deo Patre nostro, et Domino Jesu Christo.</p>
 <p><a name="002">2</a> Gratia vobis, et pax a Deo Patre nostro, et Domino Jesu Christo.<br>
 </p>
 <p><a name="003">3</a> Gratias agere debemus semper Deo pro vobis, fratres, ita ut dignum est, quoniam supercrescit fides vestra, et abundat caritas uniuscujusque vestrum in invicem:</p>
 <p><a name="004">4</a> ita ut et nos ipsi in vobis gloriemur in ecclesiis Dei, pro patientia vestra, et fide, et in omnibus persecutionibus vestris, et tribulationibus, quas sustinetis</p>
 <p><a name="005">5</a> in exemplum justi judicii Dei, ut digni habeamini in regno Dei, pro quo et patimini.</p>
 <p><a name="006">6</a> Si tamen justum est apud Deum retribuere tribulationem iis qui vos tribulant:</p>
 <p><a name="007">7</a> et vobis, qui tribulamini, requiem nobiscum in revelatione Domini Jesu de cælo cum angelis virtutis ejus,</p>
 <p><a name="008">8</a> in flamma ignis dantis vindictam iis qui non noverunt Deum, et qui non obediunt Evangelio Domini nostri Jesu Christi,</p>
 <p><a name="009">9</a> qui pnas dabunt in interitu æternas a facie Domini, et a gloria virtutis ejus:</p>
 <p><a name="010">10</a> cum venerit glorificari in sanctis suis, et admirabilis fieri in omnibus, qui crediderunt, quia creditum est testimonium nostrum super vos in die illo.</p>
 <p><a name="011">11</a> In quo etiam oramus semper pro vobis: ut dignetur vos vocatione sua Deus noster, et impleat omnem voluntatem bonitatis, et opus fidei in virtute,</p>
 <p><a name="012">12</a> ut clarificetur nomen Domini nostri Jesu Christi in vobis, et vos in illo secundum gratiam Dei nostri, et Domini Jesu Christi.</p>
 <p></p><hr>
 <center>
 <a href="th2002.htm">Next: 2 Thessalonians Chapter 2</a></center>
 </body>