<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa005.htm">Polyglot</a> 
 <a href="../kjv/psa005.htm">KJV</a> 
 <a href="../sep/psa005.htm">Sep</a> 
 <a href="../tan/psa005.htm">Tan</a> 
 
 <br>
 <br><a href="psa.htm">Psalms Index</a><br>
  
 <a href="psa004.htm">Previous</a> 
 <a href="psa006.htm">Next</a> 
 </center>
 <hr>
 
 <h3 align="CENTER">Vulgate (Latin): Psalms Chapter 5</h3><p><a name="001">1</a> In finem, pro ea quæ hæreditatem consequitur. Psalmus David.</p>
 <p><a name="002">2</a> [Verba mea auribus percipe, Domine;<br> intellige clamorem meum.<br></p>
 <p><a name="003">3</a> Intende voci orationis meæ,<br> rex meus et Deus meus.<br></p>
 <p><a name="004">4</a> Quoniam ad te orabo, Domine:<br> mane exaudies vocem meam.<br></p>
 <p><a name="005">5</a> Mane astabo tibi, et videbo<br> quoniam non Deus volens iniquitatem tu es.<br></p>
 <p><a name="006">6</a> Neque habitabit juxta te malignus,<br> neque permanebunt injusti ante oculos tuos.<br></p>
 <p><a name="007">7</a> Odisti omnes qui operantur iniquitatem;<br> perdes omnes qui loquuntur mendacium.<br> Virum sanguinum et dolosum abominabitur Dominus.<br></p>
 <p><a name="008">8</a> Ego autem in multitudine misericordiæ tuæ<br> introibo in domum tuam;<br> adorabo ad templum sanctum tuum in timore tuo.<br></p>
 <p><a name="009">9</a> Domine, deduc me in justitia tua:<br> propter inimicos meos dirige in conspectu tuo viam meam.<br></p>
 <p><a name="010">10</a> Quoniam non est in ore eorum veritas;<br> cor eorum vanum est.<br></p>
 <p><a name="011">11</a> Sepulchrum patens est guttur eorum;<br> linguis suis dolose agebant:<br> judica illos, Deus.<br> Decidant a cogitationibus suis;<br> secundum multitudinem impietatum eorum expelle eos,<br> quoniam irritaverunt te, Domine.<br></p>
 <p><a name="012">12</a> Et lætentur omnes qui sperant in te;<br> in æternum exsultabunt, et habitabis in eis.<br> Et gloriabuntur in te omnes qui diligunt nomen tuum,<br></p>
 <p><a name="013">13</a> quoniam tu benedices justo.<br> Domine, ut scuto bonæ voluntatis tuæ coronasti nos.]</p>
 <p></p><hr>
 <center>
 <a href="psa006.htm">Next: Psalms Chapter 6</a></center>
 </body>