<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/sol005.htm">Polyglot</a> 
 <a href="../kjv/sol005.htm">KJV</a> 
 <a href="../sep/sol005.htm">Sep</a> 
 <a href="../tan/sol005.htm">Tan</a> 
 
 <br>
 <br><a href="sol.htm">Song of Solomon Index</a><br>
  
 <a href="sol004.htm">Previous</a> 
 <a href="sol006.htm">Next</a> 
 </center>
 <hr>
 
 <h3 align="CENTER">Vulgate (Latin): Song of Solomon Chapter 5</h3><p><a name="001">1</a> [Veniat dilectus meus in hortum suum,<br> et comedat fructum pomorum suorum.<br> <sponsus>Veni in hortum meum, soror mea, sponsa;<br> messui myrrham meam cum aromatibus meis;<br> comedi favum cum melle meo;<br> bibi vinum meum cum lacte meo;<br> comedite, amici, et bibite,<br> et inebriamini, carissimi.<br></sponsus></p>
 <p><a name="002">2</a> <sponsa>Ego dormio, et cor meum vigilat.<br> Vox dilecti mei pulsantis:<br> <sponsus>Aperi mihi, soror mea, amica mea,<br> columba mea, immaculata mea,<br> quia caput meum plenum est rore,<br> et cincinni mei guttis noctium.<br></sponsus></sponsa></p>
 <p><a name="003">3</a> <sponsa>Expoliavi me tunica mea: quomodo induar illa?<br> lavi pedes meos: quomodo inquinabo illos?<br></sponsa></p>
 <p><a name="004">4</a> Dilectus meus misit manum suam per foramen,<br> et venter meus intremuit ad tactum ejus.<br></p>
 <p><a name="005">5</a> Surrexi ut aperirem dilecto meo;<br> manus meæ stillaverunt myrrham,<br> et digiti mei pleni myrrha probatissima.<br></p>
 <p><a name="006">6</a> Pessulum ostii mei aperui dilecto meo,<br> at ille declinaverat, atque transierat.<br> Anima mea liquefacta est, ut locutus est;<br> quæsivi, et non inveni illum;<br> vocavi, et non respondit mihi.<br></p>
 <p><a name="007">7</a> Invenerunt me custodes qui circumeunt civitatem;<br> percusserunt me, et vulneraverunt me.<br> Tulerunt pallium meum mihi custodes murorum.<br></p>
 <p><a name="008">8</a> Adjuro vos, filiæ Jerusalem,<br> si inveneritis dilectum meum,<br> ut nuntietis ei quia amore langueo.<br></p>
 <p><a name="009">9</a> <chorus>Qualis est dilectus tuus ex dilecto, o pulcherrima mulierum?<br> qualis est dilectus tuus ex dilecto, quia sic adjurasti nos?<br></chorus></p>
 <p><a name="010">10</a> <sponsa>Dilectus meus candidus et rubicundus;<br> electus ex millibus.<br></sponsa></p>
 <p><a name="011">11</a> Caput ejus aurum optimum;<br> comæ ejus sicut elatæ palmarum, nigræ quasi corvus.<br></p>
 <p><a name="012">12</a> Oculi ejus sicut columbæ super rivulos aquarum,<br> quæ lacte sunt lotæ, et resident juxta fluenta plenissima.<br></p>
 <p><a name="013">13</a> Genæ illius sicut areolæ aromatum,<br> consitæ a pigmentariis.<br> Labia ejus lilia,<br> distillantia myrrham primam.<br></p>
 <p><a name="014">14</a> Manus illius tornatiles, aureæ,<br> plenæ hyacinthis.<br> Venter ejus eburneus,<br> distinctus sapphiris.<br></p>
 <p><a name="015">15</a> Crura illius columnæ marmoreæ<br> quæ fundatæ sunt super bases aureas.<br> Species ejus ut Libani,<br> electus ut cedri.<br></p>
 <p><a name="016">16</a> Guttur illius suavissimum,<br> et totus desiderabilis.<br> Talis est dilectus meus,<br> et ipse est amicus meus, filiæ Jerusalem.<br></p>
 <p><a name="017">17</a> <chorus>Quo abiit dilectus tuus, o pulcherrima mulierum?<br> quo declinavit dilectus tuus?<br> et quæremus eum tecum.]</chorus></p>
 <p></p><hr>
 <center>
 <a href="sol006.htm">Next: Song of Solomon Chapter 6</a></center>
 </body>