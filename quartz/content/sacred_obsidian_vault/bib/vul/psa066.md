<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa066.htm">Polyglot</a> 
 <a href="../kjv/psa066.htm">KJV</a> 
 <a href="../sep/psa066.htm">Sep</a> 
 <a href="../tan/psa066.htm">Tan</a> 
 
 <br>
 <br><a href="psa.htm">Psalms Index</a><br>
  
 <a href="psa065.htm">Previous</a> 
 <a href="psa067.htm">Next</a> 
 </center>
 <hr>
 
 <h3 align="CENTER">Vulgate (Latin): Psalms Chapter 66</h3><p><a name="001">1</a> In finem, in hymnis. Psalmus cantici David.</p>
 <p><a name="002">2</a> [Deus misereatur nostri, et benedicat nobis;<br> illuminet vultum suum super nos, et misereatur nostri:<br></p>
 <p><a name="003">3</a> ut cognoscamus in terra viam tuam,<br> in omnibus gentibus salutare tuum.<br></p>
 <p><a name="004">4</a> Confiteantur tibi populi, Deus:<br> confiteantur tibi populi omnes.<br></p>
 <p><a name="005">5</a> Lætentur et exsultent gentes,<br> quoniam judicas populos in æquitate,<br> et gentes in terra dirigis.<br></p>
 <p><a name="006">6</a> Confiteantur tibi populi, Deus:<br> confiteantur tibi populi omnes.<br></p>
 <p><a name="007">7</a> Terra dedit fructum suum:<br> benedicat nos Deus, Deus noster!<br></p>
 <p><a name="008">8</a> Benedicat nos Deus,<br> et metuant eum omnes fines terræ.]</p>
 <p></p><hr>
 <center>
 <a href="psa067.htm">Next: Psalms Chapter 67</a></center>
 </body>