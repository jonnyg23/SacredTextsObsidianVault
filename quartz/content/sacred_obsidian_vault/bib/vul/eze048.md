<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/eze048.htm">Polyglot</a> 
 <a href="../kjv/eze048.htm">KJV</a> 
 <a href="../sep/eze048.htm">Sep</a> 
 <a href="../tan/eze048.htm">Tan</a> 
 
 <br>
 <br><a href="eze.htm">Ezekiel Index</a><br>
  
 <a href="eze047.htm">Previous</a> 
 <a href="dan001.htm">Next</a> 
 </center>
 <hr>
 
 <h3 align="CENTER">Vulgate (Latin): Ezekiel Chapter 48</h3><p><a name="001">1</a> Et hæc nomina tribuum a finibus aquilonis, juxta viam Hethalon, pergentibus Emath, atrium Enan terminus Damasci ad aquilonem, juxta viam Emath: et erit ei plaga orientalis mare, Dan una.</p>
 <p><a name="002">2</a> Et super terminum Dan, a plaga orientali usque ad plagam maris, Aser una.</p>
 <p><a name="003">3</a> Et super terminum Aser, a plaga orientali usque ad plagam maris, Nephthali una.</p>
 <p><a name="004">4</a> Et super terminum Nephthali, a plaga orientali usque ad plagam maris, Manasse una.</p>
 <p><a name="005">5</a> Et super terminum Manasse, a plaga orientali usque ad plagam maris, Ephraim una.</p>
 <p><a name="006">6</a> Et super terminum Ephraim, a plaga orientali usque ad plagam maris, Ruben una.</p>
 <p><a name="007">7</a> Et super terminum Ruben, a plaga orientali usque ad plagam maris, Juda una.<br>
 </p>
 <p><a name="008">8</a> Et super terminum Juda, a plaga orientali usque ad plagam maris, erunt primitiæ quas separabitis, viginti quinque millibus latitudinis et longitudinis, sicuti singulæ partes a plaga orientali usque ad plagam maris: et erit sanctuarium in medio ejus.</p>
 <p><a name="009">9</a> Primitiæ quas separabitis Domino, longitudo viginti quinque millibus, et latitudo decem millibus.</p>
 <p><a name="010">10</a> Hæ autem erunt primitiæ sanctuarii sacerdotum, ad aquilonem longitudinis viginti quinque millia, et ad mare latitudinis decem millia, sed et ad orientem latitudinis decem millia, et ad meridiem longitudinis viginti quinque millia: et erit sanctuarium Domini in medio ejus.</p>
 <p><a name="011">11</a> Sacerdotibus sanctuarium erit de filiis Sadoc, qui custodierunt cæremonias meas, et non erraverunt cum errarent filii Israël, sicut erraverunt et Levitæ.</p>
 <p><a name="012">12</a> Et erunt eis primitiæ de primitiis terræ Sanctum sanctorum, juxta terminum Levitarum.</p>
 <p><a name="013">13</a> Sed et Levitis similiter, juxta fines sacerdotum, viginti quinque millia longitudinis, et latitudinis decem millia. Omnis longitudo viginti et quinque millium, et latitudo decem millium.</p>
 <p><a name="014">14</a> Et non venundabunt ex eo, neque mutabunt: neque transferentur primitiæ terræ, quia sanctificatæ sunt Domino.<br>
 </p>
 <p><a name="015">15</a> Quinque millia autem quæ supersunt in latitudine per viginti quinque millia, profana erunt urbis in habitaculum et in suburbana: et erit civitas in medio ejus.</p>
 <p><a name="016">16</a> Et hæ mensuræ ejus: ad plagam septentrionalem, quingenta et quatuor millia: et ad plagam meridianam, quingenta et quatuor millia: et ad plagam orientalem, quingenta et quatuor millia: et ad plagam occidentalem, quingenta et quatuor millia.</p>
 <p><a name="017">17</a> Erunt autem suburbana civitatis ad aquilonem, ducenta quinquaginta: et ad meridiem, ducenta quinquaginta: et ad orientem, ducenta quinquaginta: et ad mare, ducenta quinquaginta.</p>
 <p><a name="018">18</a> Quod autem reliquum fuerit in longitudine secundum primitias sanctuarii, decem millia in orientem, et decem millia in occidentem, erunt sicut primitiæ sanctuarii: et erunt fruges ejus in panes his qui serviunt civitati.</p>
 <p><a name="019">19</a> Servientes autem civitati, operabuntur ex omnibus tribubus Israël.</p>
 <p><a name="020">20</a> Omnes primitiæ viginti quinque millium, per viginti quinque millia in quadrum, separabuntur in primitias sanctuarii, et in possessionem civitatis.<br>
 </p>
 <p><a name="021">21</a> Quod autem reliquum fuerit, principis erit ex omni parte primitiarum sanctuarii, et possessionis civitatis e regione viginti quinque millium primitiarum usque ad terminum orientalem: sed et ad mare, e regione viginti quinque millium, usque ad terminum maris, similiter in partibus principis erit: et erunt primitiæ sanctuarii, et sanctuarium templi, in medio ejus.</p>
 <p><a name="022">22</a> De possessione autem Levitarum, et de possessione civitatis in medio partium principis, erit inter terminum Juda et inter terminum Benjamin, et ad principem pertinebit.<br>
 </p>
 <p><a name="023">23</a> Et reliquis tribubus, a plaga orientali usque ad plagam occidentalem, Benjamin una.</p>
 <p><a name="024">24</a> Et contra terminum Benjamin, a plaga orientali usque ad plagam occidentalem, Simeon una.</p>
 <p><a name="025">25</a> Et super terminum Simeonis, a plaga orientali usque ad plagam occidentalem, Issachar una.</p>
 <p><a name="026">26</a> Et super terminum Issachar, a plaga orientali usque ad plagam occidentalem, Zabulon una.</p>
 <p><a name="027">27</a> Et super terminum Zabulon, a plaga orientali usque ad plagam maris, Gad una.</p>
 <p><a name="028">28</a> Et super terminum Gad, ad plagam austri in meridie: et erit finis de Thamar usque ad aquas contradictionis Cades: hæreditas contra mare magnum.</p>
 <p><a name="029">29</a> Hæc est terra quam mittetis in sortem tribubus Israël, et hæ partitiones earum, ait Dominus Deus.<br>
 </p>
 <p><a name="030">30</a> Et hi egressus civitatis: a plaga septentrionali, quingentos et quatuor millibus mensurabis.</p>
 <p><a name="031">31</a> Et portæ civitatis ex nominibus tribuum Israël: portæ tres a septentrione: porta Ruben una, porta Juda una, porta Levi una.</p>
 <p><a name="032">32</a> Et ad plagam orientalem, quingentos et quatuor millia, et portæ tres: porta Joseph una, porta Benjamin una, porta Dan una.</p>
 <p><a name="033">33</a> Et ad plagam meridianam, quingentos et quatuor millia metieris, et portæ tres: porta Simeonis una, porta Issachar una, porta Zabulon una.</p>
 <p><a name="034">34</a> Et ad plagam occidentalem, quingentos et quatuor millia, et portæ eorum tres: porta Gad una, porta Aser una, porta Nephthali una.</p>
 <p><a name="035">35</a> Per circuitum, decem et octo millia: et nomen civitatis ex illa die, Dominus ibidem.</p>
 <p></p>
 <p></p><hr>
 <center>
 <a href="dan001.htm">Next: Daniel Chapter 1</a></center>
 </body>