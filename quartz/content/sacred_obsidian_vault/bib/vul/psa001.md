<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa001.htm">Polyglot</a> 
 <a href="../kjv/psa001.htm">KJV</a> 
 <a href="../sep/psa001.htm">Sep</a> 
 <a href="../tan/psa001.htm">Tan</a> 
 
 <br>
 <br><a href="psa.htm">Psalms Index</a><br>
  
 <a href="job042.htm">Previous</a> 
 <a href="psa002.htm">Next</a> 
 </center>
 <hr>
 
 <h3 align="CENTER">Vulgate (Latin): Psalms Chapter 1</h3><p><a name="001">1</a> [Beatus vir qui non abiit in consilio impiorum,<br> et in via peccatorum non stetit,<br> et in cathedra pestilentiæ non sedit;<br></p>
 <p><a name="002">2</a> sed in lege Domini voluntas ejus,<br> et in lege ejus meditabitur die ac nocte.<br></p>
 <p><a name="003">3</a> Et erit tamquam lignum quod plantatum est secus decursus aquarum,<br> quod fructum suum dabit in tempore suo:<br> et folium ejus non defluet;<br> et omnia quæcumque faciet prosperabuntur.<br></p>
 <p><a name="004">4</a> Non sic impii, non sic;<br> sed tamquam pulvis quem projicit ventus a facie terræ.<br></p>
 <p><a name="005">5</a> Ideo non resurgent impii in judicio,<br> neque peccatores in concilio justorum:<br></p>
 <p><a name="006">6</a> quoniam novit Dominus viam justorum,<br> et iter impiorum peribit.]</p>
 <p></p><hr>
 <center>
 <a href="psa002.htm">Next: Psalms Chapter 2</a></center>
 </body>