<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa015.htm">Polyglot</a> 
 <a href="../kjv/psa015.htm">KJV</a> 
 <a href="../sep/psa015.htm">Sep</a> 
 <a href="../tan/psa015.htm">Tan</a> 
 
 <br>
 <br><a href="psa.htm">Psalms Index</a><br>
  
 <a href="psa014.htm">Previous</a> 
 <a href="psa016.htm">Next</a> 
 </center>
 <hr>
 
 <h3 align="CENTER">Vulgate (Latin): Psalms Chapter 15</h3><p><a name="001">1</a> Tituli inscriptio, ipsi David. [Conserva me, Domine, quoniam speravi in te.<br></p>
 <p><a name="002">2</a> Dixi Domino: Deus meus es tu,<br> quoniam bonorum meorum non eges.<br></p>
 <p><a name="003">3</a> Sanctis qui sunt in terra ejus,<br> mirificavit omnes voluntates meas in eis.<br></p>
 <p><a name="004">4</a> Multiplicatæ sunt infirmitates eorum:<br> postea acceleraverunt.<br> Non congregabo conventicula eorum de sanguinibus,<br> nec memor ero nominum eorum per labia mea.<br></p>
 <p><a name="005">5</a> Dominus pars hæreditatis meæ, et calicis mei:<br> tu es qui restitues hæreditatem meam mihi.<br></p>
 <p><a name="006">6</a> Funes ceciderunt mihi in præclaris;<br> etenim hæreditas mea præclara est mihi.<br></p>
 <p><a name="007">7</a> Benedicam Dominum qui tribuit mihi intellectum;<br> insuper et usque ad noctem increpuerunt me renes mei.<br></p>
 <p><a name="008">8</a> Providebam Dominum in conspectu meo semper:<br> quoniam a dextris est mihi, ne commovear.<br></p>
 <p><a name="009">9</a> Propter hoc lætatum est cor meum, et exsultavit lingua mea;<br> insuper et caro mea requiescet in spe.<br></p>
 <p><a name="010">10</a> Quoniam non derelinques animam meam in inferno,<br> nec dabis sanctum tuum videre corruptionem.<br> Notas mihi fecisti vias vitæ;<br> adimplebis me lætitia cum vultu tuo:<br> delectationes in dextera tua usque in finem.]</p>
 <p></p><hr>
 <center>
 <a href="psa016.htm">Next: Psalms Chapter 16</a></center>
 </body>