<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa147.htm">Polyglot</a> 
 <a href="../kjv/psa147.htm">KJV</a> 
 <a href="../sep/psa147.htm">Sep</a> 
 <a href="../tan/psa147.htm">Tan</a> 
 
 <br>
 <br><a href="psa.htm">Psalms Index</a><br>
  
 <a href="psa146.htm">Previous</a> 
 <a href="psa148.htm">Next</a> 
 </center>
 <hr>
 
 <h3 align="CENTER">Vulgate (Latin): Psalms Chapter 147</h3><p><a name="001">1</a> Alleluja. [Lauda, Jerusalem, Dominum;<br> lauda Deum tuum, Sion.<br></p>
 <p><a name="002">2</a> Quoniam confortavit seras portarum tuarum;<br> benedixit filiis tuis in te.<br></p>
 <p><a name="003">3</a> Qui posuit fines tuos pacem,<br> et adipe frumenti satiat te.<br></p>
 <p><a name="004">4</a> Qui emittit eloquium suum terræ:<br> velociter currit sermo ejus.<br></p>
 <p><a name="005">5</a> Qui dat nivem sicut lanam;<br> nebulam sicut cinerem spargit.<br></p>
 <p><a name="006">6</a> Mittit crystallum suam sicut buccellas:<br> ante faciem frigoris ejus quis sustinebit?<br></p>
 <p><a name="007">7</a> Emittet verbum suum, et liquefaciet ea;<br> flabit spiritus ejus, et fluent aquæ.<br></p>
 <p><a name="008">8</a> Qui annuntiat verbum suum Jacob,<br> justitias et judicia sua Israël.<br></p>
 <p><a name="009">9</a> Non fecit taliter omni nationi,<br> et judicia sua non manifestavit eis.<br> Alleluja.]</p>
 <p></p><hr>
 <center>
 <a href="psa148.htm">Next: Psalms Chapter 148</a></center>
 </body>