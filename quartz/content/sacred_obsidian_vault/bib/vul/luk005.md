<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/luk005.htm">Polyglot</a> 
 <a href="../gnt/luk005.htm">GNT</a> 
 <a href="../kjv/luk005.htm">KJV</a> 
 
 <br>
 <br><a href="luk.htm">Luke Index</a><br>
  
 <a href="luk004.htm">Previous</a> 
 <a href="luk006.htm">Next</a> 
 </center>
 <hr>
 
 <h3 align="CENTER">Vulgate (Latin): Luke Chapter 5</h3><p><a name="001">1</a> Factum est autem, cum turbæ irruerunt in eum ut audirent verbum Dei, et ipse stabat secus stagnum Genesareth.</p>
 <p><a name="002">2</a> Et vidit duas naves stantes secus stagnum: piscatores autem descenderant, et lavabant retia.</p>
 <p><a name="003">3</a> Ascendens autem in unam navim, quæ erat Simonis, rogavit eum a terra reducere pusillum. Et sedens docebat de navicula turbas.<br>
 </p>
 <p><a name="004">4</a> Ut cessavit autem loqui, dixit ad Simonem: Duc in altum, et laxate retia vestra in capturam.</p>
 <p><a name="005">5</a> Et respondens Simon, dixit illi: Præceptor, per totam noctem laborantes nihil cepimus: in verbo autem tuo laxabo rete.</p>
 <p><a name="006">6</a> Et cum hoc fecissent, concluserunt piscium multitudinem copiosam: rumpebatur autem rete eorum.</p>
 <p><a name="007">7</a> Et annuerunt sociis, qui erant in alia navi, ut venirent, et adjuvarent eos. Et venerunt, et impleverunt ambas naviculas, ita ut pene mergerentur.</p>
 <p><a name="008">8</a> Quod cum vidisset Simon Petrus, procidit ad genua Jesu, dicens: Exi a me, quia homo peccator sum, Domine.</p>
 <p><a name="009">9</a> Stupor enim circumdederat eum, et omnes qui cum illo erant, in captura piscium, quam ceperant:</p>
 <p><a name="010">10</a> similiter autem Jacobum et Joannem, filios Zebedæi, qui erant socii Simonis. Et ait ad Simonem Jesus: Noli timere: ex hoc jam homines eris capiens.</p>
 <p><a name="011">11</a> Et subductis ad terram navibus, relictis omnibus, secuti sunt eum.<br>
 </p>
 <p><a name="012">12</a> Et factum est, cum esset in una civitatum, et ecce vir plenus lepra, et videns Jesum, et procidens in faciem, rogavit eum, dicens: Domine, si vis, potes me mundare.</p>
 <p><a name="013">13</a> Et extendens manum, tetigit eum dicens: Volo: mundare. Et confestim lepra discessit ab illo.</p>
 <p><a name="014">14</a> Et ipse præcepit illi ut nemini diceret: sed, Vade, ostende te sacerdoti, et offer pro emundatione tua, sicut præcepit Moyses, in testimonium illis.</p>
 <p><a name="015">15</a> Perambulabat autem magis sermo de illo: et conveniebant turbæ multæ ut audirent, et curarentur ab infirmitatibus suis.</p>
 <p><a name="016">16</a> Ipse autem secedebat in desertum, et orabat.<br>
 </p>
 <p><a name="017">17</a> Et factum est in una dierum, et ipse sedebat docens. Et erant pharisæi sedentes, et legis doctores, qui venerant ex omni castello Galilææ, et Judææ, et Jerusalem: et virtus Domini erat ad sanandum eos.</p>
 <p><a name="018">18</a> Et ecce viri portantes in lecto hominem, qui erat paralyticus: et quærebant eum inferre, et ponere ante eum.</p>
 <p><a name="019">19</a> Et non invenientes qua parte illum inferrent præ turba, ascenderunt supra tectum, et per tegulas summiserunt eum cum lecto in medium ante Jesum.</p>
 <p><a name="020">20</a> Quorum fidem ut vidit, dixit: Homo, remittuntur tibi peccata tua.</p>
 <p><a name="021">21</a> Et cperunt cogitare scribæ et pharisæi, dicentes: Quis est hic, qui loquitur blasphemias? quis potest dimittere peccata, nisi solus Deus?</p>
 <p><a name="022">22</a> Ut cognovit autem Jesus cogitationes eorum, respondens, dixit ad illos: Quid cogitatis in cordibus vestris?</p>
 <p><a name="023">23</a> Quid est facilius dicere: Dimittuntur tibi peccata: an dicere: Surge, et ambula?</p>
 <p><a name="024">24</a> Ut autem sciatis quia Filius hominis habet potestatem in terra dimittendi peccata, (ait paralytico) tibi dico, surge, tolle lectum tuum, et vade in domum tuam.</p>
 <p><a name="025">25</a> Et confestim consurgens coram illis, tulit lectum in quo jacebat: et abiit in domum suam, magnificans Deum.</p>
 <p><a name="026">26</a> Et stupor apprehendit omnes, et magnificabant Deum. Et repleti sunt timore, dicentes: Quia vidimus mirabilia hodie.<br>
 </p>
 <p><a name="027">27</a> Et post hæc exiit, et vidit publicanum nomine Levi, sedentem ad telonium, et ait illi: Sequere me.</p>
 <p><a name="028">28</a> Et relictis omnibus, surgens secutus est eum.</p>
 <p><a name="029">29</a> Et fecit ei convivium magnum Levi in domo sua: et erat turba multa publicanorum, et aliorum qui cum illis erant discumbentes.</p>
 <p><a name="030">30</a> Et murmurabant pharisæi et scribæ eorum, dicentes ad discipulos ejus: Quare cum publicanis et peccatoribus manducatis et bibitis?</p>
 <p><a name="031">31</a> Et respondens Jesus, dixit ad illos: Non egent qui sani sunt medico, sed qui male habent.</p>
 <p><a name="032">32</a> Non veni vocare justos, sed peccatores ad pnitentiam.<br>
 </p>
 <p><a name="033">33</a> At illi dixerunt ad eum: Quare discipuli Joannis jejunant frequenter, et obsecrationes faciunt, similiter et pharisæorum: tui autem edunt et bibunt?</p>
 <p><a name="034">34</a> Quibus ipse ait: Numquid potestis filios sponsi, dum cum illis est sponsus, facere jejunare?</p>
 <p><a name="035">35</a> Venient autem dies, cum ablatus fuerit ab illis sponsus: tunc jejunabunt in illis diebus.</p>
 <p><a name="036">36</a> Dicebat autem et similitudinem ad illos: Quia nemo commissuram a novo vestimento immittit in vestimentum vetus: alioquin et novum rumpit, et veteri non convenit commissura a novo.</p>
 <p><a name="037">37</a> Et nemo mittit vinum novum in utres veteres: alioquin rumpet vinum novum utres, et ipsum effundetur, et utres peribunt:</p>
 <p><a name="038">38</a> sed vinum novum in utres novos mittendum est, et utraque conservantur.</p>
 <p><a name="039">39</a> Et nemo bibens vetus, statim vult novum: dicit enim: Vetus melius est.</p>
 <p></p><hr>
 <center>
 <a href="luk006.htm">Next: Luke Chapter 6</a></center>
 </body>