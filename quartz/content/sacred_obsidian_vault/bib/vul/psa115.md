<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa115.htm">Polyglot</a> 
 <a href="../kjv/psa115.htm">KJV</a> 
 <a href="../sep/psa115.htm">Sep</a> 
 <a href="../tan/psa115.htm">Tan</a> 
 
 <br>
 <br><a href="psa.htm">Psalms Index</a><br>
  
 <a href="psa114.htm">Previous</a> 
 <a href="psa116.htm">Next</a> 
 </center>
 <hr>
 
 <h3 align="CENTER">Vulgate (Latin): Psalms Chapter 115</h3><p><a name="001">1</a> Alleluja. [Credidi, propter quod locutus sum;<br> ego autem humiliatus sum nimis.<br></p>
 <p><a name="002">2</a> Ego dixi in excessu meo:<br> Omnis homo mendax.<br></p>
 <p><a name="003">3</a> Quid retribuam Domino<br> pro omnibus quæ retribuit mihi?<br></p>
 <p><a name="004">4</a> Calicem salutaris accipiam,<br> et nomen Domini invocabo.<br></p>
 <p><a name="005">5</a> Vota mea Domino reddam<br> coram omni populo ejus.<br></p>
 <p><a name="006">6</a> Pretiosa in conspectu Domini<br> mors sanctorum ejus.<br></p>
 <p><a name="007">7</a> O Domine, quia ego servus tuus;<br> ego servus tuus, et filius ancillæ tuæ.<br> Dirupisti vincula mea:<br></p>
 <p><a name="008">8</a> tibi sacrificabo hostiam laudis,<br> et nomen Domini invocabo.<br></p>
 <p><a name="009">9</a> Vota mea Domino reddam<br> in conspectu omnis populi ejus;<br></p>
 <p><a name="010">10</a> in atriis domus Domini,<br> in medio tui, Jerusalem.]</p>
 <p></p><hr>
 <center>
 <a href="psa116.htm">Next: Psalms Chapter 116</a></center>
 </body>