<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa014.htm">Polyglot</a> 
 <a href="../kjv/psa014.htm">KJV</a> 
 <a href="../sep/psa014.htm">Sep</a> 
 <a href="../tan/psa014.htm">Tan</a> 
 
 <br>
 <br><a href="psa.htm">Psalms Index</a><br>
  
 <a href="psa013.htm">Previous</a> 
 <a href="psa015.htm">Next</a> 
 </center>
 <hr>
 
 <h3 align="CENTER">Vulgate (Latin): Psalms Chapter 14</h3><p><a name="001">1</a> Psalmus David. [Domine, quis habitabit in tabernaculo tuo?<br> aut quis requiescet in monte sancto tuo?<br></p>
 <p><a name="002">2</a> Qui ingreditur sine macula,<br> et operatur justitiam;<br></p>
 <p><a name="003">3</a> qui loquitur veritatem in corde suo:<br> qui non egit dolum in lingua sua,<br> nec fecit proximo suo malum,<br> et opprobrium non accepit adversus proximos suos.<br></p>
 <p><a name="004">4</a> Ad nihilum deductus est in conspectu ejus malignus;<br> timentes autem Dominum glorificat.<br> Qui jurat proximo suo, et non decipit;<br></p>
 <p><a name="005">5</a> qui pecuniam suam non dedit ad usuram,<br> et munera super innocentem non accepit:<br> qui facit hæc non movebitur in æternum.]</p>
 <p></p><hr>
 <center>
 <a href="psa015.htm">Next: Psalms Chapter 15</a></center>
 </body>