<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa033.htm">Polyglot</a> 
 <a href="../kjv/psa033.htm">KJV</a> 
 <a href="../sep/psa033.htm">Sep</a> 
 <a href="../tan/psa033.htm">Tan</a> 
 
 <br>
 <br><a href="psa.htm">Psalms Index</a><br>
  
 <a href="psa032.htm">Previous</a> 
 <a href="psa034.htm">Next</a> 
 </center>
 <hr>
 
 <h3 align="CENTER">Vulgate (Latin): Psalms Chapter 33</h3><p><a name="001">1</a> Davidi, cum immutavit vultum suum coram Achimelech, et dimisit eum, et abiit.</p>
 <p><a name="002">2</a> [Benedicam Dominum in omni tempore;<br> semper laus ejus in ore meo.<br></p>
 <p><a name="003">3</a> In Domino laudabitur anima mea:<br> audiant mansueti, et lætentur.<br></p>
 <p><a name="004">4</a> Magnificate Dominum mecum,<br> et exaltemus nomen ejus in idipsum.<br></p>
 <p><a name="005">5</a> Exquisivi Dominum, et exaudivit me;<br> et ex omnibus tribulationibus meis eripuit me.<br></p>
 <p><a name="006">6</a> Accedite ad eum, et illuminamini;<br> et facies vestræ non confundentur.<br></p>
 <p><a name="007">7</a> Iste pauper clamavit, et Dominus exaudivit eum,<br> et de omnibus tribulationibus ejus salvavit eum.<br></p>
 <p><a name="008">8</a> Immittet angelus Domini in circuitu timentium eum,<br> et eripiet eos.<br></p>
 <p><a name="009">9</a> Gustate et videte quoniam suavis est Dominus;<br> beatus vir qui sperat in eo.<br></p>
 <p><a name="010">10</a> Timete Dominum, omnes sancti ejus,<br> quoniam non est inopia timentibus eum.<br></p>
 <p><a name="011">11</a> Divites eguerunt, et esurierunt;<br> inquirentes autem Dominum non minuentur omni bono.<br></p>
 <p><a name="012">12</a> Venite, filii; audite me:<br> timorem Domini docebo vos.<br></p>
 <p><a name="013">13</a> Quis est homo qui vult vitam;<br> diligit dies videre bonos?<br></p>
 <p><a name="014">14</a> Prohibe linguam tuam a malo,<br> et labia tua ne loquantur dolum.<br></p>
 <p><a name="015">15</a> Diverte a malo, et fac bonum;<br> inquire pacem, et persequere eam.<br></p>
 <p><a name="016">16</a> Oculi Domini super justos,<br> et aures ejus in preces eorum.<br></p>
 <p><a name="017">17</a> Vultus autem Domini super facientes mala,<br> ut perdat de terra memoriam eorum.<br></p>
 <p><a name="018">18</a> Clamaverunt justi, et Dominus exaudivit eos;<br> et ex omnibus tribulationibus eorum liberavit eos.<br></p>
 <p><a name="019">19</a> Juxta est Dominus iis qui tribulato sunt corde,<br> et humiles spiritu salvabit.<br></p>
 <p><a name="020">20</a> Multæ tribulationes justorum;<br> et de omnibus his liberabit eos Dominus.<br></p>
 <p><a name="021">21</a> Custodit Dominus omnia ossa eorum:<br> unum ex his non conteretur.<br></p>
 <p><a name="022">22</a> Mors peccatorum pessima;<br> et qui oderunt justum delinquent.<br></p>
 <p><a name="023">23</a> Redimet Dominus animas servorum suorum,<br> et non delinquent omnes qui sperant in eo.]</p>
 <p></p><hr>
 <center>
 <a href="psa034.htm">Next: Psalms Chapter 34</a></center>
 </body>