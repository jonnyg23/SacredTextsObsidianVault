<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa059.htm">Polyglot</a> 
 <a href="../kjv/psa059.htm">KJV</a> 
 <a href="../sep/psa059.htm">Sep</a> 
 <a href="../tan/psa059.htm">Tan</a> 
 
 <br>
 <br><a href="psa.htm">Psalms Index</a><br>
  
 <a href="psa058.htm">Previous</a> 
 <a href="psa060.htm">Next</a> 
 </center>
 <hr>
 
 <h3 align="CENTER">Vulgate (Latin): Psalms Chapter 59</h3><p><a name="001">1</a> In finem, pro his qui immutabuntur, in tituli inscriptionem ipsi David, in doctrinam,</p>
 <p><a name="002">2</a> cum succendit Mesopotamiam Syriæ et Sobal, et convertit Joab, et percussit Idumæam in valle Salinarum duodecim millia.</p>
 <p><a name="003">3</a> [Deus, repulisti nos, et destruxisti nos;<br> iratus es, et misertus es nobis.<br></p>
 <p><a name="004">4</a> Commovisti terram, et conturbasti eam;<br> sana contritiones ejus, quia commota est.<br></p>
 <p><a name="005">5</a> Ostendisti populo tuo dura;<br> potasti nos vino compunctionis.<br></p>
 <p><a name="006">6</a> Dedisti metuentibus te significationem,<br> ut fugiant a facie arcus;<br> ut liberentur dilecti tui.<br></p>
 <p><a name="007">7</a> Salvum fac dextera tua, et exaudi me.<br></p>
 <p><a name="008">8</a> Deus locutus est in sancto suo:<br> lætabor, et partibor Sichimam;<br> et convallem tabernaculorum metibor.<br></p>
 <p><a name="009">9</a> Meus est Galaad, et meus est Manasses;<br> et Ephraim fortitudo capitis mei.<br> Juda rex meus;<br></p>
 <p><a name="010">10</a> Moab olla spei meæ.<br> In Idumæam extendam calceamentum meum:<br> mihi alienigenæ subditi sunt.<br></p>
 <p><a name="011">11</a> Quis deducet me in civitatem munitam?<br> quis deducet me usque in Idumæam?<br></p>
 <p><a name="012">12</a> nonne tu, Deus, qui repulisti nos?<br> et non egredieris, Deus, in virtutibus nostris?<br></p>
 <p><a name="013">13</a> Da nobis auxilium de tribulatione,<br> quia vana salus hominis.<br></p>
 <p><a name="014">14</a> In Deo faciemus virtutem;<br> et ipse ad nihilum deducet tribulantes nos.]</p>
 <p></p><hr>
 <center>
 <a href="psa060.htm">Next: Psalms Chapter 60</a></center>
 </body>