<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa011.htm">Polyglot</a> 
 <a href="../kjv/psa011.htm">KJV</a> 
 <a href="../sep/psa011.htm">Sep</a> 
 <a href="../tan/psa011.htm">Tan</a> 
 
 <br>
 <br><a href="psa.htm">Psalms Index</a><br>
  
 <a href="psa010.htm">Previous</a> 
 <a href="psa012.htm">Next</a> 
 </center>
 <hr>
 
 <h3 align="CENTER">Vulgate (Latin): Psalms Chapter 11</h3><p><a name="001">1</a> In finem, pro octava. Psalmus David.</p>
 <p><a name="002">2</a> [Salvum me fac, Domine, quoniam defecit sanctus,<br> quoniam diminutæ sunt veritates a filiis hominum.<br></p>
 <p><a name="003">3</a> Vana locuti sunt unusquisque ad proximum suum;<br> labia dolosa, in corde et corde locuti sunt.<br></p>
 <p><a name="004">4</a> Disperdat Dominus universa labia dolosa,<br> et linguam magniloquam.<br></p>
 <p><a name="005">5</a> Qui dixerunt: Linguam nostram magnificabimus;<br> labia nostra a nobis sunt.<br> Quis noster dominus est?<br></p>
 <p><a name="006">6</a> Propter miseriam inopum, et gemitum pauperum,<br> nunc exsurgam, dicit Dominus.<br> Ponam in salutari;<br> fiducialiter agam in eo.<br></p>
 <p><a name="007">7</a> Eloquia Domini, eloquia casta; argentum igne examinatum,<br> probatum terræ, purgatum septuplum.<br></p>
 <p><a name="008">8</a> Tu, Domine, servabis nos,<br> et custodies nos a generatione hac in æternum.<br></p>
 <p><a name="009">9</a> In circuitu impii ambulant:<br> secundum altitudinem tuam multiplicasti filios hominum.]</p>
 <p></p><hr>
 <center>
 <a href="psa012.htm">Next: Psalms Chapter 12</a></center>
 </body>