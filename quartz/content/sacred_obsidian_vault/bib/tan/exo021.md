<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/exo021.htm">Polyglot</a> 
 <a href="../kjv/exo021.htm">KJV</a> 
 <a href="../sep/exo021.htm">Sep</a> 
 <a href="../vul/exo021.htm">Vul</a> 
 
 <br>
 <br><a href="exo.htm">Exodus (Shemot) Index</a><br>
  
 <a href="exo020.htm">Previous</a> 
 <a href="exo022.htm">Next</a> 
 </center>
 <hr>
 
 <h3 align="CENTER">Tanach (Hebrew): Exodus (Shemot) Chapter 21</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וְאֵ֙לֶּה֙ הַמִּשְׁפָּטִ֔ים אֲשֶׁ֥ר תָּשִׂ֖ים לִפְנֵיהֶֽם׃ </span></p>
 <p align="RIGHT"><span lang="he">‎<a name="002">2</a> ‏כִּ֤י תִקְנֶה֙ עֶ֣בֶד עִבְרִ֔י שֵׁ֥שׁ שָׁנִ֖ים יַעֲבֹ֑ד וּבַ֨שְּׁבִעִ֔ת יֵצֵ֥א לַֽחָפְשִׁ֖י חִנָּֽם׃ </span></p>
 <p align="RIGHT"><span lang="he">‎<a name="003">3</a> ‏אִם־בְּגַפּ֥וֹ יָבֹ֖א בְּגַפּ֣וֹ יֵצֵ֑א אִם־בַּ֤עַל אִשָּׁה֙ ה֔וּא וְיָצְאָ֥ה אִשְׁתּ֖וֹ עִמּֽוֹ׃ </span></p>
 <p align="RIGHT"><span lang="he">‎<a name="004">4</a> ‏אִם־אֲדֹנָיו֙ יִתֶּן־ל֣וֹ אִשָּׁ֔ה וְיָלְדָה־ל֥וֹ בָנִ֖ים א֣וֹ בָנ֑וֹת הָאִשָּׁ֣ה וִילָדֶ֗יהָ תִּהְיֶה֙ לַֽאדֹנֶ֔יהָ וְה֖וּא יֵצֵ֥א בְגַפּֽוֹ׃ </span></p>
 <p align="RIGHT"><span lang="he">‎<a name="005">5</a> ‏וְאִם־אָמֹ֤ר יֹאמַר֙ הָעֶ֔בֶד אָהַ֙בְתִּי֙ אֶת־אֲדֹנִ֔י אֶת־אִשְׁתִּ֖י וְאֶת־בָּנָ֑י לֹ֥א אֵצֵ֖א חָפְשִֽׁי׃ </span></p>
 <p align="RIGHT"><span lang="he">‎<a name="006">6</a> ‏וְהִגִּישׁ֤וֹ אֲדֹנָיו֙ אֶל־הָ֣אֱלֹהִ֔ים וְהִגִּישׁוֹ֙ אֶל־הַדֶּ֔לֶת א֖וֹ אֶל־הַמְּזוּזָ֑ה וְרָצַ֨ע אֲדֹנָ֤יו אֶת־אָזְנוֹ֙ בַּמַּרְצֵ֔עַ וַעֲבָד֖וֹ לְעֹלָֽם׃ ס</span></p>
 <p align="RIGHT"><span lang="he">‎<a name="007">7</a> ‏וְכִֽי־יִמְכֹּ֥ר אִ֛ישׁ אֶת־בִּתּ֖וֹ לְאָמָ֑ה לֹ֥א תֵצֵ֖א כְּצֵ֥את הָעֲבָדִֽים׃ </span></p>
 <p align="RIGHT"><span lang="he">‎<a name="008">8</a> ‏אִם־רָעָ֞ה בְּעֵינֵ֧י אֲדֹנֶ֛יהָ אֲשֶׁר־<font color="brown">לא</font> <font color="blue">ל֥וֹ</font> יְעָדָ֖הּ וְהֶפְדָּ֑הּ לְעַ֥ם נָכְרִ֛י לֹא־יִמְשֹׁ֥ל לְמָכְרָ֖הּ בְּבִגְדוֹ־בָֽהּ׃ </span></p>
 <p align="RIGHT"><span lang="he">‎<a name="009">9</a> ‏וְאִם־לִבְנ֖וֹ יִֽיעָדֶ֑נָּה כְּמִשְׁפַּ֥ט הַבָּנ֖וֹת יַעֲשֶׂה־לָּֽהּ׃ </span></p>
 <p align="RIGHT"><span lang="he">‎<a name="010">10</a> ‏אִם־אַחֶ֖רֶת יִֽקַּֽח־ל֑וֹ שְׁאֵרָ֛הּ כְּסוּתָ֥הּ וְעֹנָתָ֖הּ לֹ֥א יִגְרָֽע׃ </span></p>
 <p align="RIGHT"><span lang="he">‎<a name="011">11</a> ‏וְאִם־שְׁלָ֨שׁ־אֵ֔לֶּה לֹ֥א יַעֲשֶׂ֖ה לָ֑הּ וְיָצְאָ֥ה חִנָּ֖ם אֵ֥ין כָּֽסֶף׃ ס</span></p>
 <p align="RIGHT"><span lang="he">‎<a name="012">12</a> ‏מַכֵּ֥ה אִ֛ישׁ וָמֵ֖ת מ֥וֹת יוּמָֽת׃ </span></p>
 <p align="RIGHT"><span lang="he">‎<a name="013">13</a> ‏וַאֲשֶׁר֙ לֹ֣א צָדָ֔ה וְהָאֱלֹהִ֖ים אִנָּ֣ה לְיָד֑וֹ וְשַׂמְתִּ֤י לְךָ֙ מָק֔וֹם אֲשֶׁ֥ר יָנ֖וּס שָֽׁמָּה׃ ס</span></p>
 <p align="RIGHT"><span lang="he">‎<a name="014">14</a> ‏וְכִי־יָזִ֥ד<font color="red"><sup>3</sup></font> אִ֛ישׁ עַל־רֵעֵ֖הוּ לְהָרְג֣וֹ בְעָרְמָ֑ה מֵעִ֣ם מִזְבְּחִ֔י תִּקָּחֶ֖נּוּ לָמֽוּת׃ ס</span></p>
 <p align="RIGHT"><span lang="he">‎<a name="015">15</a> ‏וּמַכֵּ֥ה אָבִ֛יו וְאִמּ֖וֹ מ֥וֹת יוּמָֽת׃ </span></p>
 <p align="RIGHT"><span lang="he">‎<a name="016">16</a> ‏וְגֹנֵ֨ב אִ֧ישׁ וּמְכָר֛וֹ וְנִמְצָ֥א בְיָד֖וֹ מ֥וֹת יוּמָֽת׃ ס</span></p>
 <p align="RIGHT"><span lang="he">‎<a name="017">17</a> ‏וּמְקַלֵּ֥ל אָבִ֛יו וְאִמּ֖וֹ מ֥וֹת יוּמָֽת׃ ס</span></p>
 <p align="RIGHT"><span lang="he">‎<a name="018">18</a> ‏וְכִֽי־יְרִיבֻ֣ן אֲנָשִׁ֔ים וְהִכָּה־אִישׁ֙ אֶת־רֵעֵ֔הוּ בְּאֶ֖בֶן א֣וֹ בְאֶגְרֹ֑ף וְלֹ֥א יָמ֖וּת וְנָפַ֥ל לְמִשְׁכָּֽב׃ </span></p>
 <p align="RIGHT"><span lang="he">‎<a name="019">19</a> ‏אִם־יָק֞וּם וְהִתְהַלֵּ֥ךְ בַּח֛וּץ עַל־מִשְׁעַנְתּ֖וֹ וְנִקָּ֣ה הַמַּכֶּ֑ה רַ֥ק שִׁבְתּ֛וֹ יִתֵּ֖ן וְרַפֹּ֥א יְרַפֵּֽא׃ ס</span></p>
 <p align="RIGHT"><span lang="he">‎<a name="020">20</a> ‏וְכִֽי־יַכֶּה֩ אִ֨ישׁ אֶת־עַבְדּ֜וֹ א֤וֹ אֶת־אֲמָתוֹ֙ בַּשֵּׁ֔בֶט וּמֵ֖ת תַּ֣חַת יָד֑וֹ נָקֹ֖ם יִנָּקֵֽם׃ </span></p>
 <p align="RIGHT"><span lang="he">‎<a name="021">21</a> ‏אַ֥ךְ אִם־י֛וֹם א֥וֹ יוֹמַ֖יִם יַעֲמֹ֑ד לֹ֣א יֻקַּ֔ם כִּ֥י כַסְפּ֖וֹ הֽוּא׃ ס</span></p>
 <p align="RIGHT"><span lang="he">‎<a name="022">22</a> ‏וְכִֽי־יִנָּצ֣וּ אֲנָשִׁ֗ים וְנָ֨גְפ֜וּ אִשָּׁ֤ה הָרָה֙ וְיָצְא֣וּ יְלָדֶ֔יהָ וְלֹ֥א יִהְיֶ֖ה אָס֑וֹן עָנ֣וֹשׁ יֵעָנֵ֗שׁ כַּֽאֲשֶׁ֨ר יָשִׁ֤ית עָלָיו֙ בַּ֣עַל הָֽאִשָּׁ֔ה וְנָתַ֖ן בִּפְלִלִֽים׃ </span></p>
 <p align="RIGHT"><span lang="he">‎<a name="023">23</a> ‏וְאִם־אָס֖וֹן יִהְיֶ֑ה וְנָתַתָּ֥ה נֶ֖פֶשׁ תַּ֥חַת נָֽפֶשׁ׃ </span></p>
 <p align="RIGHT"><span lang="he">‎<a name="024">24</a> ‏עַ֚יִן תַּ֣חַת עַ֔יִן שֵׁ֖ן תַּ֣חַת שֵׁ֑ן יָ֚ד תַּ֣חַת יָ֔ד רֶ֖גֶל תַּ֥חַת רָֽגֶל׃ </span></p>
 <p align="RIGHT"><span lang="he">‎<a name="025">25</a> ‏כְּוִיָּה֙ תַּ֣חַת כְּוִיָּ֔ה פֶּ֖צַע תַּ֣חַת פָּ֑צַע חַבּוּרָ֕ה תַּ֖חַת חַבּוּרָֽה׃ ס</span></p>
 <p align="RIGHT"><span lang="he">‎<a name="026">26</a> ‏וְכִֽי־יַכֶּ֨ה אִ֜ישׁ אֶת־עֵ֥ין עַבְדּ֛וֹ אֽוֹ־אֶת־עֵ֥ין אֲמָת֖וֹ וְשִֽׁחֲתָ֑הּ לַֽחָפְשִׁ֥י יְשַׁלְּחֶ֖נּוּ תַּ֥חַת עֵינֽוֹ׃ ס</span></p>
 <p align="RIGHT"><span lang="he">‎<a name="027">27</a> ‏וְאִם־שֵׁ֥ן עַבְדּ֛וֹ אֽוֹ־שֵׁ֥ן אֲמָת֖וֹ יַפִּ֑יל לַֽחָפְשִׁ֥י יְשַׁלְּחֶ֖נּוּ תַּ֥חַת שִׁנּֽוֹ׃ פ</span></p>
 <p align="RIGHT"><span lang="he">‎<a name="028">28</a> ‏וְכִֽי־יִגַּ֨ח שׁ֥וֹר אֶת־אִ֛ישׁ א֥וֹ אֶת־אִשָּׁ֖ה וָמֵ֑ת סָק֨וֹל יִסָּקֵ֜ל הַשּׁ֗וֹר וְלֹ֤א יֵאָכֵל֙ אֶת־בְּשָׂר֔וֹ וּבַ֥עַל הַשּׁ֖וֹר נָקִֽי׃ </span></p>
 <p align="RIGHT"><span lang="he">‎<a name="029">29</a> ‏וְאִ֡ם שׁוֹר֩ נַגָּ֨ח ה֜וּא מִתְּמֹ֣ל שִׁלְשֹׁ֗ם וְהוּעַ֤ד בִּבְעָלָיו֙ וְלֹ֣א יִשְׁמְרֶ֔נּוּ וְהֵמִ֥ית אִ֖ישׁ א֣וֹ אִשָּׁ֑ה הַשּׁוֹר֙ יִסָּקֵ֔ל וְגַם־בְּעָלָ֖יו יוּמָֽת׃ </span></p>
 <p align="RIGHT"><span lang="he">‎<a name="030">30</a> ‏אִם־כֹּ֖פֶר יוּשַׁ֣ת עָלָ֑יו וְנָתַן֙ פִּדְיֹ֣ן נַפְשׁ֔וֹ כְּכֹ֥ל אֲשֶׁר־יוּשַׁ֖ת עָלָֽיו׃ </span></p>
 <p align="RIGHT"><span lang="he">‎<a name="031">31</a> ‏אוֹ־בֵ֥ן יִגָּ֖ח אוֹ־בַ֣ת יִגָּ֑ח כַּמִּשְׁפָּ֥ט הַזֶּ֖ה יֵעָ֥שֶׂה לּֽוֹ׃ </span></p>
 <p align="RIGHT"><span lang="he">‎<a name="032">32</a> ‏אִם־עֶ֛בֶד יִגַּ֥ח הַשּׁ֖וֹר א֣וֹ אָמָ֑ה כֶּ֣סֶף׀ שְׁלֹשִׁ֣ים שְׁקָלִ֗ים יִתֵּן֙ לַֽאדֹנָ֔יו וְהַשּׁ֖וֹר יִסָּקֵֽל׃ ס</span></p>
 <p align="RIGHT"><span lang="he">‎<a name="033">33</a> ‏וְכִֽי־יִפְתַּ֨ח אִ֜ישׁ בּ֗וֹר א֠וֹ כִּֽי־יִכְרֶ֥ה אִ֛ישׁ בֹּ֖ר וְלֹ֣א יְכַסֶּ֑נּוּ וְנָֽפַל־שָׁ֥מָּה שּׁ֖וֹר א֥וֹ חֲמֽוֹר׃ </span></p>
 <p align="RIGHT"><span lang="he">‎<a name="034">34</a> ‏בַּ֤עַל הַבּוֹר֙ יְשַׁלֵּ֔ם כֶּ֖סֶף יָשִׁ֣יב לִבְעָלָ֑יו וְהַמֵּ֖ת יִֽהְיֶה־לּֽוֹ׃ ס</span></p>
 <p align="RIGHT"><span lang="he">‎<a name="035">35</a> ‏וְכִֽי־יִגֹּ֧ף שֽׁוֹר־אִ֛ישׁ אֶת־שׁ֥וֹר רֵעֵ֖הוּ וָמֵ֑ת וּמָ֨כְר֜וּ אֶת־הַשּׁ֤וֹר הַחַי֙ וְחָצ֣וּ אֶת־כַּסְפּ֔וֹ וְגַ֥ם אֶת־הַמֵּ֖ת יֶֽחֱצֽוּן׃ </span></p>
 <p align="RIGHT"><span lang="he">‎<a name="036">36</a> ‏א֣וֹ נוֹדַ֗ע כִּ֠י שׁ֣וֹר נַגָּ֥ח הוּא֙ מִתְּמ֣וֹל שִׁלְשֹׁ֔ם וְלֹ֥א יִשְׁמְרֶ֖נּוּ בְּעָלָ֑יו שַׁלֵּ֨ם יְשַׁלֵּ֥ם שׁוֹר֙ תַּ֣חַת הַשּׁ֔וֹר וְהַמֵּ֖ת יִֽהְיֶה־לּֽוֹ׃ ס</span></p>
 <p align="RIGHT"><span lang="he">‎<a name="037">37</a> ‏כִּ֤י יִגְנֹֽב־אִישׁ֙ שׁ֣וֹר אוֹ־שֶׂ֔ה וּטְבָח֖וֹ א֣וֹ מְכָר֑וֹ חֲמִשָּׁ֣ה בָקָ֗ר יְשַׁלֵּם֙ תַּ֣חַת הַשּׁ֔וֹר וְאַרְבַּע־צֹ֖אן תַּ֥חַת הַשֶּֽׂה׃ </span></p>
 </td>
 <td width="50%">
 <p>1 wə’ēlleh hammišəpāṭîm ’ăšer tāśîm lifənêhem: </p>
 <p>2 kî ṯiqəneh ‘eḇeḏ ‘iḇərî šēš šānîm y<sup>a</sup>‘ăḇōḏ ûḇaššəḇi‘iṯ yēṣē’ l<sup>a</sup>ḥāfəšî ḥinnām: </p>
 <p>3 ’im-bəḡapwō yāḇō’ bəḡapwō yēṣē’ ’im-b<sup>a</sup>‘al ’iššâ hû’ wəyāṣə’â ’išətwō ‘immwō: </p>
 <p>4 ’im-’ăḏōnāyw yiten-lwō ’iššâ wəyāləḏâ-lwō ḇānîm ’wō ḇānwōṯ hā’iššâ wîlāḏeyhā tihəyeh la’ḏōneyhā wəhû’ yēṣē’ ḇəḡapwō: </p>
 <p>5 wə’im-’āmōr yō’mar hā‘eḇeḏ ’âaḇətî ’eṯ-’ăḏōnî ’eṯ-’išətî wə’eṯ-bānāy lō’ ’ēṣē’ ḥāfəšî: </p>
 <p>6 wəhigîšwō ’ăḏōnāyw ’el-hā’ĕlōhîm wəhigîšwō ’el-hadeleṯ ’wō ’el-hamməzûzâ wərāṣ<sup>a</sup>‘ ’ăḏōnāyw ’eṯ-’āzənwō bammarəṣē‘a w<sup>a</sup>‘ăḇāḏwō lə‘ōlām: s</p>
 <p>7 wəḵî-yiməkōr ’îš ’eṯ-bitwō lə’āmâ lō’ ṯēṣē’ kəṣē’ṯ hā‘ăḇāḏîm: </p>
 <p>8 ’im-rā‘â bə‘ênê ’ăḏōneyhā ’ăšer-<font color="brown">lō’</font> <font color="blue">lwō</font> yə‘āḏāh wəhefədāh lə‘am nāḵərî lō’-yiməšōl ləmāḵərāh bəḇiḡəḏwō-ḇāh: </p>
 <p>9 wə’im-liḇənwō yî‘āḏennâ kəmišəpaṭ habānwōṯ y<sup>a</sup>‘ăśeh-llāh: </p>
 <p>10 ’im-’<sup>a</sup>ḥereṯ yiqq<sup>a</sup>ḥ-lwō šə’ērāh kəsûṯāh wə‘ōnāṯāh lō’ yiḡərā‘: </p>
 <p>11 wə’im-šəlāš-’ēlleh lō’ y<sup>a</sup>‘ăśeh lāh wəyāṣə’â ḥinnām ’ên kāsef: s</p>
 <p>12 makēh ’îš wāmēṯ mwōṯ yûmāṯ: </p>
 <p>13 wa’ăšer lō’ ṣāḏâ wəhā’ĕlōhîm ’innâ ləyāḏwō wəśamətî ləḵā māqwōm ’ăšer yānûs šāmmâ: s</p>
 <p>14 wəḵî-yāziḏ<font color="red"><sup>3</sup></font> ’îš ‘al-rē‘ēhû ləhārəḡwō ḇə‘ārəmâ mē‘im mizəbəḥî tiqqāḥennû lāmûṯ: s</p>
 <p>15 ûmakēh ’āḇîw wə’immwō mwōṯ yûmāṯ: </p>
 <p>16 wəḡōnēḇ ’îš ûməḵārwō wəniməṣā’ ḇəyāḏwō mwōṯ yûmāṯ: s</p>
 <p>17 ûməqallēl ’āḇîw wə’immwō mwōṯ yûmāṯ: s</p>
 <p>18 wəḵî-yərîḇun ’ănāšîm wəhikâ-’îš ’eṯ-rē‘ēhû bə’eḇen ’wō ḇə’eḡərōf wəlō’ yāmûṯ wənāfal ləmišəkāḇ: </p>
 <p>19 ’im-yāqûm wəhiṯəhallēḵə b<sup>a</sup>ḥûṣ ‘al-mišə‘anətwō wəniqqâ hammakeh raq šiḇətwō yitēn wərapō’ yərapē’: s</p>
 <p>20 wəḵî-yakeh ’îš ’eṯ-‘aḇədwō ’wō ’eṯ-’ămāṯwō baššēḇeṭ ûmēṯ t<sup>a</sup>ḥaṯ yāḏwō nāqōm yinnāqēm: </p>
 <p>21 ’aḵə ’im-ywōm ’wō ywōmayim y<sup>a</sup>‘ămōḏ lō’ yuqqam kî ḵasəpwō hû’: s</p>
 <p>22 wəḵî-yinnāṣû ’ănāšîm wənāḡəfû ’iššâ hārâ wəyāṣə’û yəlāḏeyhā wəlō’ yihəyeh ’āswōn ‘ānwōš yē‘ānēš ka’ăšer yāšîṯ ‘ālāyw b<sup>a</sup>‘al hā’iššâ wənāṯan bifəlilîm: </p>
 <p>23 wə’im-’āswōn yihəyeh wənāṯatâ nefeš t<sup>a</sup>ḥaṯ nāfeš: </p>
 <p>24 ‘ayin t<sup>a</sup>ḥaṯ ‘ayin šēn t<sup>a</sup>ḥaṯ šēn yāḏ t<sup>a</sup>ḥaṯ yāḏ reḡel t<sup>a</sup>ḥaṯ rāḡel: </p>
 <p>25 kəwîyâ t<sup>a</sup>ḥaṯ kəwîyâ peṣ<sup>a</sup>‘ t<sup>a</sup>ḥaṯ pāṣ<sup>a</sup>‘ ḥabûrâ t<sup>a</sup>ḥaṯ ḥabûrâ: s</p>
 <p>26 wəḵî-yakeh ’îš ’eṯ-‘ên ‘aḇədwō ’wō-’eṯ-‘ên ’ămāṯwō wəšiḥăṯāh l<sup>a</sup>ḥāfəšî yəšalləḥennû t<sup>a</sup>ḥaṯ ‘ênwō: s</p>
 <p>27 wə’im-šēn ‘aḇədwō ’wō-šēn ’ămāṯwō yapîl l<sup>a</sup>ḥāfəšî yəšalləḥennû t<sup>a</sup>ḥaṯ šinnwō: f</p>
 <p>28 wəḵî-yig<sup>a</sup>ḥ šwōr ’eṯ-’îš ’wō ’eṯ-’iššâ wāmēṯ sāqwōl yissāqēl haššwōr wəlō’ yē’āḵēl ’eṯ-bəśārwō ûḇ<sup>a</sup>‘al haššwōr nāqî: </p>
 <p>29 wə’im šwōr nagāḥ hû’ mitəmōl šiləšōm wəhû‘aḏ biḇə‘ālāyw wəlō’ yišəmərennû wəhēmîṯ ’îš ’wō ’iššâ haššwōr yissāqēl wəḡam-bə‘ālāyw yûmāṯ: </p>
 <p>30 ’im-kōfer yûšaṯ ‘ālāyw wənāṯan piḏəyōn nafəšwō kəḵōl ’ăšer-yûšaṯ ‘ālāyw: </p>
 <p>31 ’wō-ḇēn yigāḥ ’wō-ḇaṯ yigāḥ kammišəpāṭ hazzeh yē‘āśeh llwō: </p>
 <p>32 ’im-‘eḇeḏ yig<sup>a</sup>ḥ haššwōr ’wō ’āmâ kesef| šəlōšîm šəqālîm yitēn la’ḏōnāyw wəhaššwōr yissāqēl: s</p>
 <p>33 wəḵî-yifət<sup>a</sup>ḥ ’îš bwōr ’wō kî-yiḵəreh ’îš bōr wəlō’ yəḵassennû wənāfal-šāmmâ ššwōr ’wō ḥămwōr: </p>
 <p>34 b<sup>a</sup>‘al habwōr yəšallēm kesef yāšîḇ liḇə‘ālāyw wəhammēṯ yihəyeh-llwō: s</p>
 <p>35 wəḵî-yigōf šwōr-’îš ’eṯ-šwōr rē‘ēhû wāmēṯ ûmāḵərû ’eṯ-haššwōr h<sup>a</sup>ḥay wəḥāṣû ’eṯ-kasəpwō wəḡam ’eṯ-hammēṯ yeḥĕṣûn: </p>
 <p>36 ’wō nwōḏ<sup>a</sup>‘ kî šwōr nagāḥ hû’ mitəmwōl šiləšōm wəlō’ yišəmərennû bə‘ālāyw šallēm yəšallēm šwōr t<sup>a</sup>ḥaṯ haššwōr wəhammēṯ yihəyeh-llwō: s</p>
 <p>37 kî yiḡənōḇ-’îš šwōr ’wō-śeh ûṭəḇāḥwō ’wō məḵārwō ḥămiššâ ḇāqār yəšallēm t<sup>a</sup>ḥaṯ haššwōr wə’arəb<sup>a</sup>‘-ṣō’n t<sup>a</sup>ḥaṯ haśśeh: </p>
 </td>
 </tr></table>
 <p></p><hr>
 <center>
 <a href="exo022.htm">Next: Exodus (Shemot) Chapter 22</a></center>
 </body>