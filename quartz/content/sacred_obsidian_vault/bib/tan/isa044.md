<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/isa044.htm">Polyglot</a> 
 <a href="../kjv/isa044.htm">KJV</a> 
 <a href="../sep/isa044.htm">Sep</a> 
 <a href="../vul/isa044.htm">Vul</a> 
 
 <br>
 <br><a href="isa.htm">Isaiah (Yisheyah) Index</a><br>
  
 <a href="isa043.htm">Previous</a> 
 <a href="isa045.htm">Next</a> 
 </center>
 <hr>
 
 <h3 align="CENTER">Tanach (Hebrew): Isaiah (Yisheyah) Chapter 44</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וְעַתָּ֥ה שְׁמַ֖ע יַעֲקֹ֣ב עַבְדִּ֑י וְיִשְׂרָאֵ֖ל בָּחַ֥רְתִּי בֽוֹ׃ </span></p>
 <p align="RIGHT"><span lang="he">‎<a name="002">2</a> ‏כֹּה־אָמַ֨ר יְהוָ֥ה עֹשֶׂ֛ךָ וְיֹצֶרְךָ֥ מִבֶּ֖טֶן יַעְזְרֶ֑ךָּ אַל־תִּירָא֙ עַבְדִּ֣י יַֽעֲקֹ֔ב וִישֻׁר֖וּן בָּחַ֥רְתִּי בֽוֹ׃ </span></p>
 <p align="RIGHT"><span lang="he">‎<a name="003">3</a> ‏כִּ֤י אֶצָּק־מַ֙יִם֙ עַל־צָמֵ֔א וְנֹזְלִ֖ים עַל־יַבָּשָׁ֑ה אֶצֹּ֤ק רוּחִי֙ עַל־זַרְעֶ֔ךָ וּבִרְכָתִ֖י עַל־צֶאֱצָאֶֽיךָ׃ </span></p>
 <p align="RIGHT"><span lang="he">‎<a name="004">4</a> ‏וְצָמְח֖וּ בְּבֵ֣ין חָצִ֑יר כַּעֲרָבִ֖ים עַל־יִבְלֵי־מָֽיִם׃ </span></p>
 <p align="RIGHT"><span lang="he">‎<a name="005">5</a> ‏זֶ֤ה יֹאמַר֙ לַֽיהוָ֣ה אָ֔נִי וְזֶ֖ה יִקְרָ֣א בְשֵֽׁם־יַעֲקֹ֑ב וְזֶ֗ה יִכְתֹּ֤ב יָדוֹ֙ לַֽיהוָ֔ה וּבְשֵׁ֥ם יִשְׂרָאֵ֖ל יְכַנֶּֽה׃ פ</span></p>
 <p align="RIGHT"><span lang="he">‎<a name="006">6</a> ‏כֹּֽה־אָמַ֨ר יְהוָ֧ה מֶֽלֶךְ־יִשְׂרָאֵ֛ל וְגֹאֲל֖וֹ יְהוָ֣ה צְבָא֑וֹת אֲנִ֤י רִאשׁוֹן֙ וַאֲנִ֣י אַחֲר֔וֹן וּמִבַּלְעָדַ֖י אֵ֥ין אֱלֹהִֽים׃ </span></p>
 <p align="RIGHT"><span lang="he">‎<a name="007">7</a> ‏וּמִֽי־כָמ֣וֹנִי יִקְרָ֗א וְיַגִּידֶ֤הָ וְיַעְרְכֶ֙הָ֙ לִ֔י מִשּׂוּמִ֖י עַם־עוֹלָ֑ם וְאֹתִיּ֛וֹת וַאֲשֶׁ֥ר תָּבֹ֖אנָה יַגִּ֥ידוּ לָֽמוֹ׃ </span></p>
 <p align="RIGHT"><span lang="he">‎<a name="008">8</a> ‏אַֽל־תִּפְחֲדוּ֙ וְאַל־תִּרְה֔וּ הֲלֹ֥א מֵאָ֛ז הִשְׁמַעְתִּ֥יךָ וְהִגַּ֖דְתִּי וְאַתֶּ֣ם עֵדָ֑י הֲיֵ֤שׁ אֱל֙וֹהַּ֙ מִבַּלְעָדַ֔י וְאֵ֥ין צ֖וּר בַּל־יָדָֽעְתִּי׃ </span></p>
 <p align="RIGHT"><span lang="he">‎<a name="009">9</a> ‏יֹֽצְרֵי־פֶ֤סֶל כֻּלָּם֙ תֹּ֔הוּ וַחֲמוּדֵיהֶ֖ם בַּל־יוֹעִ֑ילוּ וְעֵדֵיהֶ֣ם הֵׅ֗מָּׅהׅ<font color="red"><sup>4</sup></font> בַּל־יִרְא֛וּ וּבַל־יֵדְע֖וּ לְמַ֥עַן יֵבֹֽשׁוּ׃ </span></p>
 <p align="RIGHT"><span lang="he">‎<a name="010">10</a> ‏מִֽי־יָצַ֥ר אֵ֖ל וּפֶ֣סֶל נָסָ֑ךְ לְבִלְתִּ֖י הוֹעִֽיל׃ </span></p>
 <p align="RIGHT"><span lang="he">‎<a name="011">11</a> ‏הֵ֤ן כָּל־חֲבֵרָיו֙ יֵבֹ֔שׁוּ וְחָרָשִׁ֥ים הֵ֖מָּה מֵֽאָדָ֑ם יִֽתְקַבְּצ֤וּ כֻלָּם֙ יַֽעֲמֹ֔דוּ יִפְחֲד֖וּ יֵבֹ֥שׁוּ יָֽחַד׃ </span></p>
 <p align="RIGHT"><span lang="he">‎<a name="012">12</a> ‏חָרַ֤שׁ בַּרְזֶל֙ מַֽעֲצָ֔ד וּפָעַל֙ בַּפֶּחָ֔ם וּבַמַּקָּב֖וֹת יִצְּרֵ֑הוּ וַיִּפְעָלֵ֙הוּ֙ בִּזְר֣וֹעַ כֹּח֔וֹ גַּם־רָעֵב֙ וְאֵ֣ין כֹּ֔חַ לֹא־שָׁ֥תָה מַ֖יִם וַיִּיעָֽף׃ </span></p>
 <p align="RIGHT"><span lang="he">‎<a name="013">13</a> ‏חָרַ֣שׁ עֵצִים֮ נָ֣טָה קָו֒ יְתָאֲרֵ֣הוּ בַשֶּׂ֔רֶד יַעֲשֵׂ֙הוּ֙ בַּמַּקְצֻע֔וֹת וּבַמְּחוּגָ֖ה יְתָאֳרֵ֑הוּ וַֽיַּעֲשֵׂ֙הוּ֙ כְּתַבְנִ֣ית אִ֔ישׁ כְּתִפְאֶ֥רֶת אָדָ֖ם לָשֶׁ֥בֶת בָּֽיִת׃ </span></p>
 <p align="RIGHT"><span lang="he">‎<a name="014">14</a> ‏לִכְרָת־ל֣וֹ אֲרָזִ֔ים וַיִּקַּ֤ח תִּרְזָה֙ וְאַלּ֔וֹן וַיְאַמֶּץ־ל֖וֹ בַּעֲצֵי־יָ֑עַר נָטַ֥ע אֹ֖רֶן<font color="red"><sup>6</sup></font> וְגֶ֥שֶׁם יְגַדֵּֽל׃ </span></p>
 <p align="RIGHT"><span lang="he">‎<a name="015">15</a> ‏וְהָיָ֤ה לְאָדָם֙ לְבָעֵ֔ר וַיִּקַּ֤ח מֵהֶם֙ וַיָּ֔חָם אַף־יַשִּׂ֖יק וְאָ֣פָה לָ֑חֶם אַף־יִפְעַל־אֵל֙ וַיִּשְׁתָּ֔חוּ עָשָׂ֥הוּ פֶ֖סֶל וַיִּסְגָּד־לָֽמוֹ׃ </span></p>
 <p align="RIGHT"><span lang="he">‎<a name="016">16</a> ‏חֶצְיוֹ֙ שָׂרַ֣ף בְּמוֹ־אֵ֔שׁ עַל־חֶצְיוֹ֙ בָּשָׂ֣ר יֹאכֵ֔ל יִצְלֶ֥ה צָלִ֖י וְיִשְׂבָּ֑ע אַף־יָחֹם֙ וְיֹאמַ֣ר הֶאָ֔ח חַמּוֹתִ֖י רָאִ֥יתִי אֽוּר׃ </span></p>
 <p align="RIGHT"><span lang="he">‎<a name="017">17</a> ‏וּשְׁאֵ֣רִית֔וֹ לְאֵ֥ל עָשָׂ֖ה לְפִסְל֑וֹ <font color="brown">יסגוד־</font> <font color="blue">יִסְגָּד־</font> ל֤וֹ וְיִשְׁתַּ֙חוּ֙ וְיִתְפַּלֵּ֣ל אֵלָ֔יו וְיֹאמַר֙ הַצִּילֵ֔נִי כִּ֥י אֵלִ֖י אָֽתָּה׃ </span></p>
 <p align="RIGHT"><span lang="he">‎<a name="018">18</a> ‏לֹ֥א יָדְע֖וּ וְלֹ֣א יָבִ֑ינוּ כִּ֣י טַ֤ח מֵֽרְאוֹת֙ עֵֽינֵיהֶ֔ם מֵהַשְׂכִּ֖יל לִבֹּתָֽם׃ </span></p>
 <p align="RIGHT"><span lang="he">‎<a name="019">19</a> ‏וְלֹא־יָשִׁ֣יב אֶל־לִבּ֗וֹ וְלֹ֨א דַ֥עַת וְלֹֽא־תְבוּנָה֮ לֵאמֹר֒ חֶצְי֞וֹ שָׂרַ֣פְתִּי בְמוֹ־אֵ֗שׁ וְ֠אַף אָפִ֤יתִי עַל־גֶּחָלָיו֙ לֶ֔חֶם אֶצְלֶ֥ה בָשָׂ֖ר וְאֹכֵ֑ל וְיִתְרוֹ֙ לְתוֹעֵבָ֣ה אֶעֱשֶׂ֔ה לְב֥וּל עֵ֖ץ אֶסְגּֽוֹד׃ </span></p>
 <p align="RIGHT"><span lang="he">‎<a name="020">20</a> ‏רֹעֶ֣ה אֵ֔פֶר לֵ֥ב הוּתַ֖ל הִטָּ֑הוּ וְלֹֽא־יַצִּ֤יל אֶת־נַפְשׁוֹ֙ וְלֹ֣א יֹאמַ֔ר הֲל֥וֹא שֶׁ֖קֶר בִּימִינִֽי׃ ס</span></p>
 <p align="RIGHT"><span lang="he">‎<a name="021">21</a> ‏זְכָר־אֵ֣לֶּה יַעֲקֹ֔ב וְיִשְׂרָאֵ֖ל כִּ֣י עַבְדִּי־אָ֑תָּה יְצַרְתִּ֤יךָ עֶֽבֶד־לִי֙ אַ֔תָּה יִשְׂרָאֵ֖ל לֹ֥א תִנָּשֵֽׁנִי׃ </span></p>
 <p align="RIGHT"><span lang="he">‎<a name="022">22</a> ‏מָחִ֤יתִי כָעָב֙ פְּשָׁעֶ֔יךָ וְכֶעָנָ֖ן חַטֹּאותֶ֑יךָ שׁוּבָ֥ה אֵלַ֖י כִּ֥י גְאַלְתִּֽיךָ׃ </span></p>
 <p align="RIGHT"><span lang="he">‎<a name="023">23</a> ‏רָנּ֨וּ שָׁמַ֜יִם כִּֽי־עָשָׂ֣ה יְהוָ֗ה הָרִ֙יעוּ֙ תַּחְתִּיּ֣וֹת אָ֔רֶץ פִּצְח֤וּ הָרִים֙ רִנָּ֔ה יַ֖עַר וְכָל־עֵ֣ץ בּ֑וֹ כִּֽי־גָאַ֤ל יְהוָה֙ יַֽעֲקֹ֔ב וּבְיִשְׂרָאֵ֖ל יִתְפָּאָֽר׃ פ</span></p>
 <p align="RIGHT"><span lang="he">‎<a name="024">24</a> ‏כֹּֽה־אָמַ֤ר יְהוָה֙ גֹּאֲלֶ֔ךָ וְיֹצֶרְךָ֖ מִבָּ֑טֶן אָנֹכִ֤י יְהוָה֙ עֹ֣שֶׂה כֹּ֔ל נֹטֶ֤ה שָׁמַ֙יִם֙ לְבַדִּ֔י רֹקַ֥ע הָאָ֖רֶץ <font color="brown">מי</font> <font color="brown">אתי</font> <font color="blue">מֵאִתִּֽי׃</font> </span></p>
 <p align="RIGHT"><span lang="he">‎<a name="025">25</a> ‏מֵפֵר֙ אֹת֣וֹת בַּדִּ֔ים וְקֹסְמִ֖ים יְהוֹלֵ֑ל מֵשִׁ֧יב חֲכָמִ֛ים אָח֖וֹר וְדַעְתָּ֥ם יְשַׂכֵּֽל׃ </span></p>
 <p align="RIGHT"><span lang="he">‎<a name="026">26</a> ‏מֵקִים֙ דְּבַ֣ר עַבְדּ֔וֹ וַעֲצַ֥ת מַלְאָכָ֖יו יַשְׁלִ֑ים הָאֹמֵ֨ר לִירוּשָׁלִַ֜ם תּוּשָׁ֗ב וּלְעָרֵ֤י יְהוּדָה֙ תִּבָּנֶ֔ינָה וְחָרְבוֹתֶ֖יהָ אֲקוֹמֵֽם׃ </span></p>
 <p align="RIGHT"><span lang="he">‎<a name="027">27</a> ‏הָאֹמֵ֥ר לַצּוּלָ֖ה חֳרָ֑בִי וְנַהֲרֹתַ֖יִךְ אוֹבִֽישׁ׃ </span></p>
 <p align="RIGHT"><span lang="he">‎<a name="028">28</a> ‏הָאֹמֵ֤ר לְכ֙וֹרֶשׁ֙ רֹעִ֔י וְכָל־חֶפְצִ֖י יַשְׁלִ֑ם וְלֵאמֹ֤ר לִירוּשָׁלִַ֙ם֙ תִּבָּנֶ֔ה וְהֵיכָ֖ל תִּוָּסֵֽד׃ ס</span></p>
 </td>
 <td width="50%">
 <p>1 wə‘atâ šəm<sup>a</sup>‘ y<sup>a</sup>‘ăqōḇ ‘aḇədî wəyiśərā’ēl bāḥarətî ḇwō: </p>
 <p>2 kōh-’āmar yəhwâ ‘ōśeḵā wəyōṣerəḵā mibeṭen y<sup>a</sup>‘əzəreḵḵā ’al-tîrā’ ‘aḇədî y<sup>a</sup>‘ăqōḇ wîšurûn bāḥarətî ḇwō: </p>
 <p>3 kî ’eṣṣāq-mayim ‘al-ṣāmē’ wənōzəlîm ‘al-yabāšâ ’eṣṣōq rûḥî ‘al-zarə‘eḵā ûḇirəḵāṯî ‘al-ṣe’ĕṣā’eyḵā: </p>
 <p>4 wəṣāməḥû bəḇên ḥāṣîr k<sup>a</sup>‘ărāḇîm ‘al-yiḇəlê-māyim: </p>
 <p>5 zeh yō’mar layhwâ ’ānî wəzeh yiqərā’ ḇəšēm-y<sup>a</sup>‘ăqōḇ wəzeh yiḵətōḇ yāḏwō layhwâ ûḇəšēm yiśərā’ēl yəḵanneh: f</p>
 <p>6 kōh-’āmar yəhwâ meleḵə-yiśərā’ēl wəḡō’ălwō yəhwâ ṣəḇā’wōṯ ’ănî ri’šwōn wa’ănî ’<sup>a</sup>ḥărwōn ûmibalə‘āḏay ’ên ’ĕlōhîm: </p>
 <p>7 ûmî-ḵāmwōnî yiqərā’ wəyagîḏehā wəy<sup>a</sup>‘ərəḵehā lî miśśûmî ‘am-‘wōlām wə’ōṯîywōṯ wa’ăšer tāḇō’nâ yagîḏû lāmwō: </p>
 <p>8 ’al-tifəḥăḏû wə’al-tirəhû hălō’ mē’āz hišəm<sup>a</sup>‘ətîḵā wəhigaḏətî wə’atem ‘ēḏāy hăyēš ’ĕlwōhha mibalə‘āḏay wə’ên ṣûr bal-yāḏā‘ətî: </p>
 <p>9 yōṣərê-fesel kullām tōhû w<sup>a</sup>ḥămûḏêhem bal-ywō‘îlû wə‘ēḏêhem hēׅmmāׅhׅ<font color="red"><sup>4</sup></font> bal-yirə’û ûḇal-yēḏə‘û ləm<sup>a</sup>‘an yēḇōšû: </p>
 <p>10 mî-yāṣar ’ēl ûfesel nāsāḵə ləḇilətî hwō‘îl: </p>
 <p>11 hēn kāl-ḥăḇērāyw yēḇōšû wəḥārāšîm hēmmâ mē’āḏām yiṯəqabəṣû ḵullām y<sup>a</sup>‘ămōḏû yifəḥăḏû yēḇōšû yāḥaḏ: </p>
 <p>12 ḥāraš barəzel m<sup>a</sup>‘ăṣāḏ ûfā‘al bapeḥām ûḇammaqqāḇwōṯ yiṣṣərēhû wayyifə‘ālēhû bizərwō‘a kōḥwō gam-rā‘ēḇ wə’ên kōḥa lō’-šāṯâ mayim wayyî‘āf: </p>
 <p>13 ḥāraš ‘ēṣîm nāṭâ qāw yəṯā’ărēhû ḇaśśereḏ y<sup>a</sup>‘ăśēhû bammaqəṣu‘wōṯ ûḇamməḥûḡâ yəṯā’ŏrēhû wayy<sup>a</sup>‘ăśēhû kəṯaḇənîṯ ’îš kəṯifə’ereṯ ’āḏām lāšeḇeṯ bāyiṯ: </p>
 <p>14 liḵərāṯ-lwō ’ărāzîm wayyiqq<sup>a</sup>ḥ tirəzâ wə’allwōn wayə’ammeṣ-lwō b<sup>a</sup>‘ăṣê-yā‘ar nāṭ<sup>a</sup>‘ ’ōren<font color="red"><sup>6</sup></font> wəḡešem yəḡadēl: </p>
 <p>15 wəhāyâ lə’āḏām ləḇā‘ēr wayyiqq<sup>a</sup>ḥ mēhem wayyāḥām ’af-yaśśîq wə’āfâ lāḥem ’af-yifə‘al-’ēl wayyišətāḥû ‘āśâû fesel wayyisəgāḏ-lāmwō: </p>
 <p>16 ḥeṣəywō śāraf bəmwō-’ēš ‘al-ḥeṣəywō bāśār yō’ḵēl yiṣəleh ṣālî wəyiśəbā‘ ’af-yāḥōm wəyō’mar he’āḥ ḥammwōṯî rā’îṯî ’ûr: </p>
 <p>17 ûšə’ērîṯwō lə’ēl ‘āśâ ləfisəlwō <font color="brown">yisəgwōḏ-</font> <font color="blue">yisəgāḏ-</font> lwō wəyišət<sup>a</sup>ḥû wəyiṯəpallēl ’ēlāyw wəyō’mar haṣṣîlēnî kî ’ēlî ’ātâ: </p>
 <p>18 lō’ yāḏə‘û wəlō’ yāḇînû kî ṭ<sup>a</sup>ḥ mērə’wōṯ ‘ênêhem mēhaśəkîl libōṯām: </p>
 <p>19 wəlō’-yāšîḇ ’el-libwō wəlō’ ḏ<sup>a</sup>‘aṯ wəlō’-ṯəḇûnâ lē’mōr ḥeṣəywō śārafətî ḇəmwō-’ēš wə’af ’āfîṯî ‘al-geḥālāyw leḥem ’eṣəleh ḇāśār wə’ōḵēl wəyiṯərwō ləṯwō‘ēḇâ ’e‘ĕśeh ləḇûl ‘ēṣ ’esəgwōḏ: </p>
 <p>20 rō‘eh ’ēfer lēḇ hûṯal hiṭṭâû wəlō’-yaṣṣîl ’eṯ-nafəšwō wəlō’ yō’mar hălwō’ šeqer bîmînî: s</p>
 <p>21 zəḵār-’ēlleh y<sup>a</sup>‘ăqōḇ wəyiśərā’ēl kî ‘aḇədî-’ātâ yəṣarətîḵā ‘eḇeḏ-lî ’atâ yiśərā’ēl lō’ ṯinnāšēnî: </p>
 <p>22 māḥîṯî ḵā‘āḇ pəšā‘eyḵā wəḵe‘ānān ḥaṭṭō’wṯeyḵā šûḇâ ’ēlay kî ḡə’alətîḵā: </p>
 <p>23 rānnû šāmayim kî-‘āśâ yəhwâ hārî‘û t<sup>a</sup>ḥətîywōṯ ’āreṣ piṣəḥû hārîm rinnâ y<sup>a</sup>‘ar wəḵāl-‘ēṣ bwō kî-ḡā’al yəhwâ y<sup>a</sup>‘ăqōḇ ûḇəyiśərā’ēl yiṯəpā’ār: f</p>
 <p>24 kōh-’āmar yəhwâ gō’ăleḵā wəyōṣerəḵā mibāṭen ’ānōḵî yəhwâ ‘ōśeh kōl nōṭeh šāmayim ləḇadî rōq<sup>a</sup>‘ hā’āreṣ <font color="brown">mî</font> <font color="brown">’itî</font> <font color="blue">mē’itî:</font> </p>
 <p>25 mēfēr ’ōṯwōṯ badîm wəqōsəmîm yəhwōlēl mēšîḇ ḥăḵāmîm ’āḥwōr wəḏ<sup>a</sup>‘ətām yəśakēl: </p>
 <p>26 mēqîm dəḇar ‘aḇədwō w<sup>a</sup>‘ăṣaṯ malə’āḵāyw yašəlîm hā’ōmēr lîrûšālaim tûšāḇ ûlə‘ārê yəhûḏâ tibāneynâ wəḥārəḇwōṯeyhā ’ăqwōmēm: </p>
 <p>27 hā’ōmēr laṣṣûlâ ḥŏrāḇî wənahărōṯayiḵə ’wōḇîš: </p>
 <p>28 hā’ōmēr ləḵwōreš rō‘î wəḵāl-ḥefəṣî yašəlim wəlē’mōr lîrûšālaim tibāneh wəhêḵāl tiûāsēḏ: s</p>
 </td>
 </tr></table>
 <p></p><hr>
 <center>
 <a href="isa045.htm">Next: Isaiah (Yisheyah) Chapter 45</a></center>
 </body>