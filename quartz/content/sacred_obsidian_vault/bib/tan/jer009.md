<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jer009.htm">Polyglot</a> 
 <a href="../kjv/jer009.htm">KJV</a> 
 <a href="../sep/jer009.htm">Sep</a> 
 <a href="../vul/jer009.htm">Vul</a> 
 
 <br>
 <br><a href="jer.htm">Jeremiah (Yermiyah) Index</a><br>
  
 <a href="jer008.htm">Previous</a> 
 <a href="jer010.htm">Next</a> 
 </center>
 <hr>
 
 <h3 align="CENTER">Tanach (Hebrew): Jeremiah (Yermiyah) Chapter 9</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏מִֽי־יִתְּנֵ֣נִי בַמִּדְבָּ֗ר מְלוֹן֙ אֹֽרְחִ֔ים וְאֶֽעֶזְבָה֙ אֶת־עַמִּ֔י וְאֵלְכָ֖ה מֵֽאִתָּ֑ם כִּ֤י כֻלָּם֙ מְנָ֣אֲפִ֔ים עֲצֶ֖רֶת בֹּגְדִֽים׃ </span></p>
 <p align="RIGHT"><span lang="he">‎<a name="002">2</a> ‏וַֽיַּדְרְכ֤וּ אֶת־לְשׁוֹנָם֙ קַשְׁתָּ֣ם שֶׁ֔קֶר וְלֹ֥א לֶאֱמוּנָ֖ה גָּבְר֣וּ בָאָ֑רֶץ כִּי֩ מֵרָעָ֨ה אֶל־רָעָ֧ה׀ יָצָ֛אוּ וְאֹתִ֥י לֹֽא־יָדָ֖עוּ נְאֻם־יְהוָֽה׃ ס</span></p>
 <p align="RIGHT"><span lang="he">‎<a name="003">3</a> ‏אִ֤ישׁ מֵרֵעֵ֙הוּ֙ הִשָּׁמֵ֔רוּ וְעַל־כָּל־אָ֖ח אַל־תִּבְטָ֑חוּ כִּ֤י כָל־אָח֙ עָק֣וֹב יַעְקֹ֔ב וְכָל־רֵ֖עַ רָכִ֥יל יַהֲלֹֽךְ׃ </span></p>
 <p align="RIGHT"><span lang="he">‎<a name="004">4</a> ‏וְאִ֤ישׁ בְּרֵעֵ֙הוּ֙ יְהָתֵ֔לּוּ וֶאֱמֶ֖ת לֹ֣א יְדַבֵּ֑רוּ לִמְּד֧וּ לְשׁוֹנָ֛ם דַּבֶּר־שֶׁ֖קֶר הַעֲוֵ֥ה נִלְאֽוּ׃ </span></p>
 <p align="RIGHT"><span lang="he">‎<a name="005">5</a> ‏שִׁבְתְּךָ֖ בְּת֣וֹךְ מִרְמָ֑ה בְּמִרְמָ֛ה מֵאֲנ֥וּ דַֽעַת־אוֹתִ֖י נְאֻם־יְהוָֽה׃ ס</span></p>
 <p align="RIGHT"><span lang="he">‎<a name="006">6</a> ‏לָכֵ֗ן כֹּ֤ה אָמַר֙ יְהוָ֣ה צְבָא֔וֹת הִנְנִ֥י צוֹרְפָ֖ם וּבְחַנְתִּ֑ים כִּֽי־אֵ֣יךְ אֶעֱשֶׂ֔ה מִפְּנֵ֖י בַּת־עַמִּֽי׃ </span></p>
 <p align="RIGHT"><span lang="he">‎<a name="007">7</a> ‏חֵ֥ץ <font color="brown">שוחט</font> <font color="blue">שָׁח֛וּט</font> לְשׁוֹנָ֖ם מִרְמָ֣ה דִבֵּ֑ר בְּפִ֗יו שָׁל֤וֹם אֶת־רֵעֵ֙הוּ֙ יְדַבֵּ֗ר וּבְקִרְבּ֖וֹ יָשִׂ֥ים אָרְבּֽוֹ׃ </span></p>
 <p align="RIGHT"><span lang="he">‎<a name="008">8</a> ‏הַעַל־אֵ֥לֶּה לֹֽא־אֶפְקָד־בָּ֖ם נְאֻם־יְהוָ֑ה אִ֚ם בְּג֣וֹי אֲשֶׁר־כָּזֶ֔ה לֹ֥א תִתְנַקֵּ֖ם נַפְשִֽׁי׃ ס</span></p>
 <p align="RIGHT"><span lang="he">‎<a name="009">9</a> ‏עַל־הֶ֨הָרִ֜ים אֶשָּׂ֧א בְכִ֣י וָנֶ֗הִי וְעַל־נְא֤וֹת מִדְבָּר֙ קִינָ֔ה כִּ֤י נִצְּתוּ֙ מִבְּלִי־אִ֣ישׁ עֹבֵ֔ר וְלֹ֥א שָׁמְע֖וּ ק֣וֹל מִקְנֶ֑ה מֵע֤וֹף הַשָּׁמַ֙יִם֙ וְעַד־בְּהֵמָ֔ה נָדְד֖וּ הָלָֽכוּ׃ </span></p>
 <p align="RIGHT"><span lang="he">‎<a name="010">10</a> ‏וְנָתַתִּ֧י אֶת־יְרוּשָׁלִַ֛ם לְגַלִּ֖ים מְע֣וֹן תַּנִּ֑ים וְאֶת־עָרֵ֧י יְהוּדָ֛ה אֶתֵּ֥ן שְׁמָמָ֖ה מִבְּלִ֖י יוֹשֵֽׁב׃ ס</span></p>
 <p align="RIGHT"><span lang="he">‎<a name="011">11</a> ‏מִֽי־הָאִ֤ישׁ הֶֽחָכָם֙ וְיָבֵ֣ן אֶת־זֹ֔את וַאֲשֶׁ֨ר דִּבֶּ֧ר פִּֽי־יְהוָ֛ה אֵלָ֖יו וְיַגִּדָ֑הּ עַל־מָה֙ אָבְדָ֣ה הָאָ֔רֶץ נִצְּתָ֥ה כַמִּדְבָּ֖ר מִבְּלִ֖י עֹבֵֽר׃ ס</span></p>
 <p align="RIGHT"><span lang="he">‎<a name="012">12</a> ‏וַיֹּ֣אמֶר יְהוָ֔ה עַל־עָזְבָם֙ אֶת־תּ֣וֹרָתִ֔י אֲשֶׁ֥ר נָתַ֖תִּי לִפְנֵיהֶ֑ם וְלֹא־שָׁמְע֥וּ בְקוֹלִ֖י וְלֹא־הָ֥לְכוּ בָֽהּ׃ </span></p>
 <p align="RIGHT"><span lang="he">‎<a name="013">13</a> ‏וַיֵּ֣לְכ֔וּ אַחֲרֵ֖י שְׁרִר֣וּת לִבָּ֑ם וְאַחֲרֵי֙ הַבְּעָלִ֔ים אֲשֶׁ֥ר לִמְּד֖וּם אֲבוֹתָֽם׃ ס</span></p>
 <p align="RIGHT"><span lang="he">‎<a name="014">14</a> ‏לָכֵ֗ן כֹּֽה־אָמַ֞ר יְהוָ֤ה צְבָאוֹת֙ אֱלֹהֵ֣י יִשְׂרָאֵ֔ל הִנְנִ֧י מַאֲכִילָ֛ם אֶת־הָעָ֥ם הַזֶּ֖ה לַֽעֲנָ֑ה וְהִשְׁקִיתִ֖ים מֵי־רֹֽאשׁ׃ </span></p>
 <p align="RIGHT"><span lang="he">‎<a name="015">15</a> ‏וַהֲפִֽצוֹתִים֙ בַּגּוֹיִ֔ם אֲשֶׁר֙ לֹ֣א יָֽדְע֔וּ הֵ֖מָּה וַֽאֲבוֹתָ֑ם וְשִׁלַּחְתִּ֤י אַֽחֲרֵיהֶם֙ אֶת־הַחֶ֔רֶב עַ֥ד כַּלּוֹתִ֖י אוֹתָֽם׃ פ</span></p>
 <p align="RIGHT"><span lang="he">‎<a name="016">16</a> ‏כֹּ֤ה אָמַר֙ יְהוָ֣ה צְבָא֔וֹת הִתְבּֽוֹנְנ֛וּ וְקִרְא֥וּ לַמְקוֹנְנ֖וֹת וּתְבוֹאֶ֑ינָה וְאֶל־הַחֲכָמ֥וֹת שִׁלְח֖וּ וְתָבֽוֹאנָה׃ </span></p>
 <p align="RIGHT"><span lang="he">‎<a name="017">17</a> ‏וּתְמַהֵ֕רְנָה וְתִשֶּׂ֥נָה עָלֵ֖ינוּ נֶ֑הִי וְתֵרַ֤דְנָה עֵינֵ֙ינוּ֙ דִּמְעָ֔ה וְעַפְעַפֵּ֖ינוּ יִזְּלוּ־מָֽיִם׃ </span></p>
 <p align="RIGHT"><span lang="he">‎<a name="018">18</a> ‏כִּ֣י ק֥וֹל נְהִ֛י נִשְׁמַ֥ע מִצִּיּ֖וֹן אֵ֣יךְ שֻׁדָּ֑דְנוּ בֹּ֤שְׁנֽוּ מְאֹד֙ כִּֽי־עָזַ֣בְנוּ אָ֔רֶץ כִּ֥י הִשְׁלִ֖יכוּ מִשְׁכְּנוֹתֵֽינוּ׃ ס</span></p>
 <p align="RIGHT"><span lang="he">‎<a name="019">19</a> ‏כִּֽי־שְׁמַ֤עְנָה נָשִׁים֙ דְּבַר־יְהוָ֔ה וְתִקַּ֥ח אָזְנְכֶ֖ם דְּבַר־פִּ֑יו וְלַמֵּ֤דְנָה בְנֽוֹתֵיכֶם֙ נֶ֔הִי וְאִשָּׁ֥ה רְעוּתָ֖הּ קִינָֽה׃ </span></p>
 <p align="RIGHT"><span lang="he">‎<a name="020">20</a> ‏כִּֽי־עָ֤לָה מָ֙וֶת֙ בְּחַלּוֹנֵ֔ינוּ בָּ֖א בְּאַרְמְנוֹתֵ֑ינוּ לְהַכְרִ֤ית עוֹלָל֙ מִח֔וּץ בַּחוּרִ֖ים מֵרְחֹבֽוֹת׃ </span></p>
 <p align="RIGHT"><span lang="he">‎<a name="021">21</a> ‏דַּבֵּ֗ר כֹּ֚ה נְאֻם־יְהוָ֔ה וְנָֽפְלָה֙ נִבְלַ֣ת הָֽאָדָ֔ם כְּדֹ֖מֶן עַל־פְּנֵ֣י הַשָּׂדֶ֑ה וּכְעָמִ֛יר מֵאַחֲרֵ֥י הַקֹּצֵ֖ר וְאֵ֥ין מְאַסֵּֽף׃ ס</span></p>
 <p align="RIGHT"><span lang="he">‎<a name="022">22</a> ‏כֹּ֣ה׀ אָמַ֣ר יְהוָ֗ה אַל־יִתְהַלֵּ֤ל חָכָם֙ בְּחָכְמָת֔וֹ וְאַל־יִתְהַלֵּ֥ל הַגִּבּ֖וֹר בִּגְבֽוּרָת֑וֹ אַל־יִתְהַלֵּ֥ל עָשִׁ֖יר בְּעָשְׁרֽוֹ׃ </span></p>
 <p align="RIGHT"><span lang="he">‎<a name="023">23</a> ‏כִּ֣י אִם־בְּזֹ֞את יִתְהַלֵּ֣ל הַמִּתְהַלֵּ֗ל הַשְׂכֵּל֮ וְיָדֹ֣עַ אוֹתִי֒ כִּ֚י אֲנִ֣י יְהוָ֔ה עֹ֥שֶׂה חֶ֛סֶד מִשְׁפָּ֥ט וּצְדָקָ֖ה בָּאָ֑רֶץ כִּֽי־בְאֵ֥לֶּה חָפַ֖צְתִּי נְאֻם־יְהוָֽה׃ ס</span></p>
 <p align="RIGHT"><span lang="he">‎<a name="024">24</a> ‏הִנֵּ֛ה יָמִ֥ים בָּאִ֖ים נְאֻם־יְהוָ֑ה וּפָ֣קַדְתִּ֔י עַל־כָּל־מ֖וּל בְּעָרְלָֽה׃ </span></p>
 <p align="RIGHT"><span lang="he">‎<a name="025">25</a> ‏עַל־מִצְרַ֣יִם וְעַל־יְהוּדָ֗ה וְעַל־אֱד֞וֹם וְעַל־בְּנֵ֤י עַמּוֹן֙ וְעַל־מוֹאָ֔ב וְעַל֙ כָּל־קְצוּצֵ֣י פֵאָ֔ה הַיֹּשְׁבִ֖ים בַּמִּדְבָּ֑ר כִּ֤י כָל־הַגּוֹיִם֙ עֲרֵלִ֔ים וְכָל־בֵּ֥ית יִשְׂרָאֵ֖ל עַרְלֵי־לֵֽב׃ ס</span></p>
 </td>
 <td width="50%">
 <p>1 mî-yitənēnî ḇammiḏəbār məlwōn ’ōrəḥîm wə’e‘ezəḇâ ’eṯ-‘ammî wə’ēləḵâ mē’itām kî ḵullām mənā’ăfîm ‘ăṣereṯ bōḡəḏîm: </p>
 <p>2 wayyaḏərəḵû ’eṯ-ləšwōnām qašətām šeqer wəlō’ le’ĕmûnâ gāḇərû ḇā’āreṣ kî mērā‘â ’el-rā‘â| yāṣā’û wə’ōṯî lō’-yāḏā‘û nə’um-yəhwâ: s</p>
 <p>3 ’îš mērē‘ēhû hiššāmērû wə‘al-kāl-’āḥ ’al-tiḇəṭāḥû kî ḵāl-’āḥ ‘āqwōḇ y<sup>a</sup>‘əqōḇ wəḵāl-rē‘a rāḵîl yahălōḵə: </p>
 <p>4 wə’îš bərē‘ēhû yəhāṯēllû we’ĕmeṯ lō’ yəḏabērû limməḏû ləšwōnām daber-šeqer h<sup>a</sup>‘ăwēh nilə’û: </p>
 <p>5 šiḇətəḵā bəṯwōḵə mirəmâ bəmirəmâ mē’ănû ḏ<sup>a</sup>‘aṯ-’wōṯî nə’um-yəhwâ: s</p>
 <p>6 lāḵēn kōh ’āmar yəhwâ ṣəḇā’wōṯ hinənî ṣwōrəfām ûḇəḥanətîm kî-’êḵə ’e‘ĕśeh mipənê baṯ-‘ammî: </p>
 <p>7 ḥēṣ <font color="brown">šwōḥēṭ</font> <font color="blue">šāḥûṭ</font> ləšwōnām mirəmâ ḏibēr bəfîw šālwōm ’eṯ-rē‘ēhû yəḏabēr ûḇəqirəbwō yāśîm ’ārəbwō: </p>
 <p>8 h<sup>a</sup>‘al-’ēlleh lō’-’efəqāḏ-bām nə’um-yəhwâ ’im bəḡwōy ’ăšer-kāzeh lō’ ṯiṯənaqqēm nafəšî: s</p>
 <p>9 ‘al-hehārîm ’eśśā’ ḇəḵî wānehî wə‘al-nə’wōṯ miḏəbār qînâ kî niṣṣəṯû mibəlî-’îš ‘ōḇēr wəlō’ šāmə‘û qwōl miqəneh mē‘wōf haššāmayim wə‘aḏ-bəhēmâ nāḏəḏû hālāḵû: </p>
 <p>10 wənāṯatî ’eṯ-yərûšālaim ləḡallîm mə‘wōn tannîm wə’eṯ-‘ārê yəhûḏâ ’etēn šəmāmâ mibəlî ywōšēḇ: s</p>
 <p>11 mî-hā’îš heḥāḵām wəyāḇēn ’eṯ-zō’ṯ wa’ăšer diber pî-yəhwâ ’ēlāyw wəyagiḏāh ‘al-mâ ’āḇəḏâ hā’āreṣ niṣṣəṯâ ḵammiḏəbār mibəlî ‘ōḇēr: s</p>
 <p>12 wayyō’mer yəhwâ ‘al-‘āzəḇām ’eṯ-twōrāṯî ’ăšer nāṯatî lifənêhem wəlō’-šāmə‘û ḇəqwōlî wəlō’-hāləḵû ḇāh: </p>
 <p>13 wayyēləḵû ’<sup>a</sup>ḥărê šərirûṯ libām wə’<sup>a</sup>ḥărê habə‘ālîm ’ăšer limməḏûm ’ăḇwōṯām: s</p>
 <p>14 lāḵēn kōh-’āmar yəhwâ ṣəḇā’wōṯ ’ĕlōhê yiśərā’ēl hinənî ma’ăḵîlām ’eṯ-hā‘ām hazzeh l<sup>a</sup>‘ănâ wəhišəqîṯîm mê-rō’š: </p>
 <p>15 wahăfiṣwōṯîm bagwōyim ’ăšer lō’ yāḏə‘û hēmmâ wa’ăḇwōṯām wəšill<sup>a</sup>ḥətî ’<sup>a</sup>ḥărêhem ’eṯ-h<sup>a</sup>ḥereḇ ‘aḏ kallwōṯî ’wōṯām: f</p>
 <p>16 kōh ’āmar yəhwâ ṣəḇā’wōṯ hiṯəbwōnənû wəqirə’û laməqwōnənwōṯ ûṯəḇwō’eynâ wə’el-h<sup>a</sup>ḥăḵāmwōṯ šiləḥû wəṯāḇwō’nâ: </p>
 <p>17 ûṯəmahērənâ wəṯiśśenâ ‘ālênû nehî wəṯēraḏənâ ‘ênênû dimə‘â wə‘afə‘apênû yizzəlû-māyim: </p>
 <p>18 kî qwōl nəhî nišəm<sup>a</sup>‘ miṣṣîywōn ’êḵə šudāḏənû bōšənû mə’ōḏ kî-‘āzaḇənû ’āreṣ kî hišəlîḵû mišəkənwōṯênû: s</p>
 <p>19 kî-šəm<sup>a</sup>‘ənâ nāšîm dəḇar-yəhwâ wəṯiqq<sup>a</sup>ḥ ’āzənəḵem dəḇar-pîw wəlammēḏənâ ḇənwōṯêḵem nehî wə’iššâ rə‘ûṯāh qînâ: </p>
 <p>20 kî-‘ālâ māweṯ bəḥallwōnênû bā’ bə’arəmənwōṯênû ləhaḵərîṯ ‘wōlāl miḥûṣ b<sup>a</sup>ḥûrîm mērəḥōḇwōṯ: </p>
 <p>21 dabēr kōh nə’um-yəhwâ wənāfəlâ niḇəlaṯ hā’āḏām kəḏōmen ‘al-pənê haśśāḏeh ûḵə‘āmîr mē’<sup>a</sup>ḥărê haqqōṣēr wə’ên mə’assēf: s</p>
 <p>22 kōh| ’āmar yəhwâ ’al-yiṯəhallēl ḥāḵām bəḥāḵəmāṯwō wə’al-yiṯəhallēl hagibwōr biḡəḇûrāṯwō ’al-yiṯəhallēl ‘āšîr bə‘āšərwō: </p>
 <p>23 kî ’im-bəzō’ṯ yiṯəhallēl hammiṯəhallēl haśəkēl wəyāḏō‘a ’wōṯî kî ’ănî yəhwâ ‘ōśeh ḥeseḏ mišəpāṭ ûṣəḏāqâ bā’āreṣ kî-ḇə’ēlleh ḥāfaṣətî nə’um-yəhwâ: s</p>
 <p>24 hinnēh yāmîm bā’îm nə’um-yəhwâ ûfāqaḏətî ‘al-kāl-mûl bə‘ārəlâ: </p>
 <p>25 ‘al-miṣərayim wə‘al-yəhûḏâ wə‘al-’ĕḏwōm wə‘al-bənê ‘ammwōn wə‘al-mwō’āḇ wə‘al kāl-qəṣûṣê fē’â hayyōšəḇîm bammiḏəbār kî ḵāl-hagwōyim ‘ărēlîm wəḵāl-bêṯ yiśərā’ēl ‘arəlê-lēḇ: s</p>
 </td>
 </tr></table>
 <p></p><hr>
 <center>
 <a href="jer010.htm">Next: Jeremiah (Yermiyah) Chapter 10</a></center>
 </body>