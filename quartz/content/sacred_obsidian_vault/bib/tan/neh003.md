<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/neh003.htm">Polyglot</a> 
 <a href="../kjv/neh003.htm">KJV</a> 
 <a href="../vul/neh003.htm">Vul</a> 
 
 <br>
 <br><a href="neh.htm">Nehemiah (Nechemiyah) Index</a><br>
  
 <a href="neh002.htm">Previous</a> 
 <a href="neh004.htm">Next</a> 
 </center>
 <hr>
 
 <h3 align="CENTER">Tanach (Hebrew): Nehemiah (Nechemiyah) Chapter 3</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיָּ֡קָם אֶלְיָשִׁיב֩ הַכֹּהֵ֨ן הַגָּד֜וֹל וְאֶחָ֣יו הַכֹּהֲנִ֗ים וַיִּבְנוּ֙ אֶת־שַׁ֣עַר הַצֹּ֔אן הֵ֣מָּה קִדְּשׁ֔וּהוּ וַֽיַּעֲמִ֖ידוּ דַּלְתֹתָ֑יו וְעַד־מִגְדַּ֤ל הַמֵּאָה֙ קִדְּשׁ֔וּהוּ עַ֖ד מִגְדַּ֥ל חֲנַנְאֵֽל׃ ס</span></p>
 <p align="RIGHT"><span lang="he">‎<a name="002">2</a> ‏וְעַל־יָד֥וֹ בָנ֖וּ אַנְשֵׁ֣י יְרֵח֑וֹ סוְעַל־יָד֣וֹ בָנָ֔ה זַכּ֖וּר בֶּן־אִמְרִֽי׃ ס</span></p>
 <p align="RIGHT"><span lang="he">‎<a name="003">3</a> ‏וְאֵת֙ שַׁ֣עַר הַדָּגִ֔ים בָּנ֖וּ בְּנֵ֣י הַסְּנָאָ֑ה הֵ֣מָּה קֵר֔וּהוּ וַֽיַּעֲמִ֙ידוּ֙ דַּלְתֹתָ֔יו מַנְעוּלָ֖יו וּבְרִיחָֽיו׃ ס</span></p>
 <p align="RIGHT"><span lang="he">‎<a name="004">4</a> ‏וְעַל־יָדָ֣ם הֶחֱזִ֗יק מְרֵמ֤וֹת בֶּן־אוּרִיָּה֙ בֶּן־הַקּ֔וֹץ סוְעַל־יָדָ֣ם הֶחֱזִ֔יק מְשֻׁלָּ֥ם בֶּן־בֶּרֶכְיָ֖ה בֶּן־מְשֵׁיזַבְאֵ֑ל סוְעַל־יָדָ֣ם הֶֽחֱזִ֔יק צָד֖וֹק בֶּֽן־בַּעֲנָֽא׃ ס</span></p>
 <p align="RIGHT"><span lang="he">‎<a name="005">5</a> ‏וְעַל־יָדָ֖ם הֶחֱזִ֣יקוּ הַתְּקוֹעִ֑ים וְאַדִּֽירֵיהֶם֙ לֹא־הֵבִ֣יאוּ צַוָּרָ֔ם בַּעֲבֹדַ֖ת אֲדֹנֵיהֶֽם׃ ס</span></p>
 <p align="RIGHT"><span lang="he">‎<a name="006">6</a> ‏וְאֵת֩ שַׁ֨עַר הַיְשָׁנָ֜ה הֶחֱזִ֗יקוּ יֽוֹיָדָע֙ בֶּן־פָּסֵ֔חַ וּמְשֻׁלָּ֖ם בֶּן־בְּסֽוֹדְיָ֑ה הֵ֣מָּה קֵר֔וּהוּ וַֽיַּעֲמִ֙ידוּ֙ דַּלְתֹתָ֔יו וּמַנְעֻלָ֖יו וּבְרִיחָֽיו׃ ס</span></p>
 <p align="RIGHT"><span lang="he">‎<a name="007">7</a> ‏וְעַל־יָדָ֨ם הֶחֱזִ֜יק מְלַטְיָ֣ה הַגִּבְעֹנִ֗י וְיָדוֹן֙ הַמֵּרֹ֣נֹתִ֔י אַנְשֵׁ֥י גִבְע֖וֹן וְהַמִּצְפָּ֑ה לְכִסֵּ֕א פַּחַ֖ת עֵ֥בֶר הַנָּהָֽר׃ ס</span></p>
 <p align="RIGHT"><span lang="he">‎<a name="008">8</a> ‏עַל־יָד֣וֹ הֶחֱזִ֗יק עֻזִּיאֵ֤ל בֶּֽן־חַרְהֲיָה֙ צֽוֹרְפִ֔ים סוְעַל־יָד֣וֹ הֶחֱזִ֔יק חֲנַנְיָ֖ה בֶּן־הָרַקָּחִ֑ים וַיַּֽעַזְבוּ֙ יְר֣וּשָׁלִַ֔ם עַ֖ד הַחוֹמָ֥ה הָרְחָבָֽה׃ ס</span></p>
 <p align="RIGHT"><span lang="he">‎<a name="009">9</a> ‏וְעַל־יָדָ֤ם הֶחֱזִיק֙ רְפָיָ֣ה בֶן־ח֔וּר שַׂ֕ר חֲצִ֖י פֶּ֥לֶךְ יְרוּשָׁלִָֽם׃ ס</span></p>
 <p align="RIGHT"><span lang="he">‎<a name="010">10</a> ‏וְעַל־יָדָ֧ם הֶחֱזִ֛יק יְדָיָ֥ה בֶן־חֲרוּמַ֖ף וְנֶ֣גֶד בֵּית֑וֹ סוְעַל־יָד֣וֹ הֶחֱזִ֔יק חַטּ֖וּשׁ בֶּן־חֲשַׁבְנְיָֽה׃ </span></p>
 <p align="RIGHT"><span lang="he">‎<a name="011">11</a> ‏מִדָּ֣ה שֵׁנִ֗ית הֶחֱזִיק֙ מַלְכִּיָּ֣ה בֶן־חָרִ֔ם וְחַשּׁ֖וּב בֶּן־פַּחַ֣ת מוֹאָ֑ב וְאֵ֖ת מִגְדַּ֥ל הַתַּנּוּרִֽים׃ ס</span></p>
 <p align="RIGHT"><span lang="he">‎<a name="012">12</a> ‏וְעַל־יָד֣וֹ הֶחֱזִ֗יק שַׁלּוּם֙ בֶּן־הַלּוֹחֵ֔שׁ שַׂ֕ר חֲצִ֖י פֶּ֣לֶךְ יְרוּשָׁלִָ֑ם ה֖וּא וּבְנוֹתָֽיו׃ ס</span></p>
 <p align="RIGHT"><span lang="he">‎<a name="013">13</a> ‏אֵת֩ שַׁ֨עַר הַגַּ֜יְא הֶחֱזִ֣יק חָנוּן֮ וְיֹשְׁבֵ֣י זָנוֹחַ֒ הֵ֣מָּה בָנ֔וּהוּ וַֽיַּעֲמִ֙ידוּ֙ דַּלְתֹתָ֔יו מַנְעֻלָ֖יו וּבְרִיחָ֑יו וְאֶ֤לֶף אַמָּה֙ בַּחוֹמָ֔ה עַ֖ד שַׁ֥עַר הָשֲׁפֽוֹת׃ </span></p>
 <p align="RIGHT"><span lang="he">‎<a name="014">14</a> ‏וְאֵ֣ת׀ שַׁ֣עַר הָאַשְׁפּ֗וֹת הֶחֱזִיק֙ מַלְכִּיָּ֣ה בֶן־רֵכָ֔ב שַׂ֖ר פֶּ֣לֶךְ בֵּית־הַכָּ֑רֶם ה֣וּא יִבְנֶ֔נּוּ וְיַעֲמִיד֙ דַּלְתֹתָ֔יו מַנְעֻלָ֖יו וּבְרִיחָֽיו׃ ס</span></p>
 <p align="RIGHT"><span lang="he">‎<a name="015">15</a> ‏וְאֵת֩ שַׁ֨עַר הָעַ֜יִן הֶ֠חֱזִיק שַׁלּ֣וּן בֶּן־כָּל־חֹזֶה֮ שַׂ֣ר פֶּ֣לֶךְ הַמִּצְפָּה֒ ה֤וּא יִבְנֶ֙נּוּ֙ וִיטַֽלְלֶ֔נּוּ <font color="brown">ויעמידו</font> <font color="blue">וְיַעֲמִיד֙</font> דַּלְתֹתָ֔יו מַנְעֻלָ֖יו וּבְרִיחָ֑יו וְ֠אֵת חוֹמַ֞ת בְּרֵכַ֤ת הַשֶּׁ֙לַח֙ לְגַן־הַמֶּ֔לֶךְ וְעַד־הַֽמַּעֲל֔וֹת הַיּוֹרְד֖וֹת מֵעִ֥יר דָּוִֽיד׃ ס</span></p>
 <p align="RIGHT"><span lang="he">‎<a name="016">16</a> ‏אַחֲרָ֤יו הֶחֱזִיק֙ נְחֶמְיָ֣ה בֶן־עַזְבּ֔וּק שַׂ֕ר חֲצִ֖י פֶּ֣לֶךְ בֵּֽית־צ֑וּר עַד־נֶ֙גֶד֙ קִבְרֵ֣י דָוִ֔יד וְעַד־הַבְּרֵכָה֙ הָעֲשׂוּיָ֔ה וְעַ֖ד בֵּ֥ית הַגִּבֹּרִֽים׃ ס</span></p>
 <p align="RIGHT"><span lang="he">‎<a name="017">17</a> ‏אַחֲרָ֛יו הֶחֱזִ֥יקוּ הַלְוִיִּ֖ם רְח֣וּם בֶּן־בָּנִ֑י עַל־יָד֣וֹ הֶחֱזִ֗יק חֲשַׁבְיָ֛ה שַׂר־חֲצִי־פֶ֥לֶךְ קְעִילָ֖ה לְפִלְכּֽוֹ׃ ס</span></p>
 <p align="RIGHT"><span lang="he">‎<a name="018">18</a> ‏אַחֲרָיו֙ הֶחֱזִ֣יקוּ אֲחֵיהֶ֔ם בַּוַּ֖י בֶּן־חֵנָדָ֑ד שַׂ֕ר חֲצִ֖י פֶּ֥לֶךְ קְעִילָֽה׃ ס</span></p>
 <p align="RIGHT"><span lang="he">‎<a name="019">19</a> ‏וַיְחַזֵּ֨ק עַל־יָד֜וֹ עֵ֧זֶר בֶּן־יֵשׁ֛וּעַ שַׂ֥ר הַמִּצְפָּ֖ה מִדָּ֣ה שֵׁנִ֑ית מִנֶּ֕גֶד עֲלֹ֥ת הַנֶּ֖שֶׁק הַמִּקְצֹֽעַ׃ ס</span></p>
 <p align="RIGHT"><span lang="he">‎<a name="020">20</a> ‏אַחֲרָ֨יו הֶחֱרָ֧ה הֶחֱזִ֛יק בָּר֥וּךְ בֶּן־<font color="brown">זבי</font> <font color="blue">זַכַּ֖י</font> מִדָּ֣ה שֵׁנִ֑ית מִן־הַ֨מִּקְצ֔וֹעַ עַד־פֶּ֙תַח֙ בֵּ֣ית אֶלְיָשִׁ֔יב הַכֹּהֵ֖ן הַגָּדֽוֹל׃ ס</span></p>
 <p align="RIGHT"><span lang="he">‎<a name="021">21</a> ‏אַחֲרָ֣יו הֶחֱזִ֗יק מְרֵמ֧וֹת בֶּן־אוּרִיָּ֛ה בֶּן־הַקּ֖וֹץ מִדָּ֣ה שֵׁנִ֑ית מִפֶּ֙תַח֙ בֵּ֣ית אֶלְיָשִׁ֔יב וְעַד־תַּכְלִ֖ית בֵּ֥ית אֶלְיָשִֽׁיב׃ ס</span></p>
 <p align="RIGHT"><span lang="he">‎<a name="022">22</a> ‏וְאַחֲרָ֛יו הֶחֱזִ֥יקוּ הַכֹּהֲנִ֖ים אַנְשֵׁ֥י הַכִּכָּֽר׃ </span></p>
 <p align="RIGHT"><span lang="he">‎<a name="023">23</a> ‏אַחֲרָ֨יו הֶחֱזִ֧יק בִּנְיָמִ֛ן וְחַשּׁ֖וּב נֶ֣גֶד בֵּיתָ֑ם סאַחֲרָ֣יו הֶחֱזִ֗יק עֲזַרְיָ֧ה בֶן־מַעֲשֵׂיָ֛ה בֶּן־עֲנָֽנְיָ֖ה אֵ֥צֶל בֵּיתֽוֹ׃ ס</span></p>
 <p align="RIGHT"><span lang="he">‎<a name="024">24</a> ‏אַחֲרָ֣יו הֶחֱזִ֗יק בִּנּ֛וּי בֶּן־חֵנָדָ֖ד מִדָּ֣ה שֵׁנִ֑ית מִבֵּ֣ית עֲזַרְיָ֔ה עַד־הַמִּקְצ֖וֹעַ וְעַד־הַפִּנָּֽה׃ </span></p>
 <p align="RIGHT"><span lang="he">‎<a name="025">25</a> ‏פָּלָ֣ל בֶּן־אוּזַי֮ מִנֶּ֣גֶד הַמִּקְצוֹעַ֒ וְהַמִּגְדָּ֗ל הַיּוֹצֵא֙ מִבֵּ֤ית הַמֶּ֙לֶךְ֙ הָֽעֶלְי֔וֹן אֲשֶׁ֖ר לַחֲצַ֣ר הַמַּטָּרָ֑ה אַחֲרָ֖יו פְּדָיָ֥ה בֶן־פַּרְעֹֽשׁ׃ ס</span></p>
 <p align="RIGHT"><span lang="he">‎<a name="026">26</a> ‏וְהַ֨נְּתִינִ֔ים הָי֥וּ יֹשְׁבִ֖ים בָּעֹ֑פֶל עַ֠ד נֶ֜גֶד שַׁ֤עַר הַמַּ֙יִם֙ לַמִּזְרָ֔ח וְהַמִּגְדָּ֖ל הַיּוֹצֵֽא׃ ס</span></p>
 <p align="RIGHT"><span lang="he">‎<a name="027">27</a> ‏אַחֲרָ֛יו הֶחֱזִ֥יקוּ הַתְּקֹעִ֖ים מִדָּ֣ה שֵׁנִ֑ית מִנֶּ֜גֶד הַמִּגְדָּ֤ל הַגָּדוֹל֙ הַיּוֹצֵ֔א וְעַ֖ד חוֹמַ֥ת הָעֹֽפֶל׃ </span></p>
 <p align="RIGHT"><span lang="he">‎<a name="028">28</a> ‏מֵעַ֣ל׀ שַׁ֣עַר הַסּוּסִ֗ים הֶחֱזִ֙יקוּ֙ הַכֹּ֣הֲנִ֔ים אִ֖ישׁ לְנֶ֥גֶד בֵּיתֽוֹ׃ ס</span></p>
 <p align="RIGHT"><span lang="he">‎<a name="029">29</a> ‏אַחֲרָ֧יו הֶחֱזִ֛יק צָד֥וֹק בֶּן־אִמֵּ֖ר נֶ֣גֶד בֵּית֑וֹ סוְאַחֲרָ֤יו הֶחֱזִיק֙ שְׁמַֽעְיָ֣ה בֶן־שְׁכַנְיָ֔ה שֹׁמֵ֖ר שַׁ֥עַר הַמִּזְרָֽח׃ ס</span></p>
 <p align="RIGHT"><span lang="he">‎<a name="030">30</a> ‏<font color="brown">אחרי</font> <font color="blue">אַחֲרָ֨יו</font> הֶחֱזִ֜יק חֲנַנְיָ֣ה בֶן־שֶׁלֶמְיָ֗ה וְחָנ֧וּן בֶּן־צָלָ֛ף הַשִּׁשִּׁ֖י מִדָּ֣ה שֵׁנִ֑י סאַחֲרָ֣יו הֶחֱזִ֗יק מְשֻׁלָּם֙ בֶּן־בֶּ֣רֶכְיָ֔ה נֶ֖גֶד נִשְׁכָּתֽוֹ׃ ס</span></p>
 <p align="RIGHT"><span lang="he">‎<a name="031">31</a> ‏<font color="brown">אחרי</font> <font color="blue">אַחֲרָ֣יו</font> הֶחֱזִ֗יק מַלְכִּיָּה֙ בֶּן־הַצֹּ֣רְפִ֔י עַד־בֵּ֥ית הַנְּתִינִ֖ים וְהָרֹכְלִ֑ים נֶ֚גֶד שַׁ֣עַר הַמִּפְקָ֔ד וְעַ֖ד עֲלִיַּ֥ת הַפִּנָּֽה׃ </span></p>
 <p align="RIGHT"><span lang="he">‎<a name="032">32</a> ‏וּבֵ֨ין עֲלִיַּ֤ת הַפִּנָּה֙ לְשַׁ֣עַר הַצֹּ֔אן הֶחֱזִ֥יקוּ הַצֹּרְפִ֖ים וְהָרֹכְלִֽים׃ פ</span></p>
 <p align="RIGHT"><span lang="he">‎<a name="033">33</a> ‏וַיְהִ֞י כַּאֲשֶׁ֧ר שָׁמַ֣ע סַנְבַלַּ֗ט כִּֽי־אֲנַ֤חְנוּ בוֹנִים֙ אֶת־הַ֣חוֹמָ֔ה וַיִּ֣חַר ל֔וֹ וַיִּכְעַ֖ס הַרְבֵּ֑ה וַיַּלְעֵ֖ג עַל־הַיְּהוּדִֽים׃ </span></p>
 <p align="RIGHT"><span lang="he">‎<a name="034">34</a> ‏וַיֹּ֣אמֶר׀ לִפְנֵ֣י אֶחָ֗יו וְחֵיל֙ שֹֽׁמְר֔וֹן וַיֹּ֕אמֶר מָ֛ה הַיְּהוּדִ֥ים הָאֲמֵלָלִ֖ים עֹשִׂ֑ים הֲיַעַזְב֨וּ לָהֶ֤ם הֲיִזְבָּ֙חוּ֙ הַיְכַלּ֣וּ בַיּ֔וֹם הַיְחַיּ֧וּ אֶת־הָאֲבָנִ֛ים מֵעֲרֵמ֥וֹת הֶעָפָ֖ר וְהֵ֥מָּה שְׂרוּפֽוֹת׃ </span></p>
 <p align="RIGHT"><span lang="he">‎<a name="035">35</a> ‏וְטוֹבִיָּ֥ה הָעַמֹּנִ֖י אֶצְל֑וֹ וַיֹּ֗אמֶר גַּ֚ם אֲשֶׁר־הֵ֣ם בּוֹנִ֔ים אִם־יַעֲלֶ֣ה שׁוּעָ֔ל וּפָרַ֖ץ חוֹמַ֥ת אַבְנֵיהֶֽם׃ פ</span></p>
 <p align="RIGHT"><span lang="he">‎<a name="036">36</a> ‏שְׁמַ֤ע אֱלֹהֵ֙ינוּ֙ כִּֽי־הָיִ֣ינוּ בוּזָ֔ה וְהָשֵׁ֥ב חֶרְפָּתָ֖ם אֶל־רֹאשָׁ֑ם וּתְנֵ֥ם לְבִזָּ֖ה בְּאֶ֥רֶץ שִׁבְיָֽה׃ </span></p>
 <p align="RIGHT"><span lang="he">‎<a name="037">37</a> ‏וְאַל־תְּכַס֙ עַל־עֲוֹנָ֔ם וְחַטָּאתָ֖ם מִלְּפָנֶ֣יךָ אַל־תִּמָּחֶ֑ה כִּ֥י הִכְעִ֖יסוּ לְנֶ֥גֶד הַבּוֹנִֽים׃ </span></p>
 <p align="RIGHT"><span lang="he">‎<a name="038">38</a> ‏וַנִּבְנֶה֙ אֶת־הַ֣חוֹמָ֔ה וַתִּקָּשֵׁ֥ר כָּל־הַחוֹמָ֖ה עַד־חֶצְיָ֑הּ וַיְהִ֧י לֵ֦ב לָעָ֖ם לַעֲשֽׂוֹת׃ פ</span></p>
 </td>
 <td width="50%">
 <p>1 wayyāqām ’eləyāšîḇ hakōhēn hagāḏwōl wə’eḥāyw hakōhănîm wayyiḇənû ’eṯ-š<sup>a</sup>‘ar haṣṣō’n hēmmâ qidəšûhû wayy<sup>a</sup>‘ămîḏû daləṯōṯāyw wə‘aḏ-miḡədal hammē’â qidəšûhû ‘aḏ miḡədal ḥănanə’ēl: s</p>
 <p>2 wə‘al-yāḏwō ḇānû ’anəšê yərēḥwō swə‘al-yāḏwō ḇānâ zakûr ben-’imərî: s</p>
 <p>3 wə’ēṯ š<sup>a</sup>‘ar hadāḡîm bānû bənê hassənā’â hēmmâ qērûhû wayy<sup>a</sup>‘ămîḏû daləṯōṯāyw manə‘ûlāyw ûḇərîḥāyw: s</p>
 <p>4 wə‘al-yāḏām heḥĕzîq mərēmwōṯ ben-’ûrîyâ ben-haqqwōṣ swə‘al-yāḏām heḥĕzîq məšullām ben-bereḵəyâ ben-məšêzaḇə’ēl swə‘al-yāḏām heḥĕzîq ṣāḏwōq ben-b<sup>a</sup>‘ănā’: s</p>
 <p>5 wə‘al-yāḏām heḥĕzîqû hatəqwō‘îm wə’adîrêhem lō’-hēḇî’û ṣaûārām b<sup>a</sup>‘ăḇōḏaṯ ’ăḏōnêhem: s</p>
 <p>6 wə’ēṯ š<sup>a</sup>‘ar hayəšānâ heḥĕzîqû ywōyāḏā‘ ben-pāsēḥa ûməšullām ben-bəswōḏəyâ hēmmâ qērûhû wayy<sup>a</sup>‘ămîḏû daləṯōṯāyw ûmanə‘ulāyw ûḇərîḥāyw: s</p>
 <p>7 wə‘al-yāḏām heḥĕzîq məlaṭəyâ hagiḇə‘ōnî wəyāḏwōn hammērōnōṯî ’anəšê ḡiḇə‘wōn wəhammiṣəpâ ləḵissē’ p<sup>a</sup>ḥaṯ ‘ēḇer hannâār: s</p>
 <p>8 ‘al-yāḏwō heḥĕzîq ‘uzzî’ēl ben-ḥarəhăyâ ṣwōrəfîm swə‘al-yāḏwō heḥĕzîq ḥănanəyâ ben-hāraqqāḥîm wayy<sup>a</sup>‘azəḇû yərûšālaim ‘aḏ h<sup>a</sup>ḥwōmâ hārəḥāḇâ: s</p>
 <p>9 wə‘al-yāḏām heḥĕzîq rəfāyâ ḇen-ḥûr śar ḥăṣî peleḵə yərûšālāim: s</p>
 <p>10 wə‘al-yāḏām heḥĕzîq yəḏāyâ ḇen-ḥărûmaf wəneḡeḏ bêṯwō swə‘al-yāḏwō heḥĕzîq ḥaṭṭûš ben-ḥăšaḇənəyâ: </p>
 <p>11 midâ šēnîṯ heḥĕzîq maləkîyâ ḇen-ḥārim wəḥaššûḇ ben-p<sup>a</sup>ḥaṯ mwō’āḇ wə’ēṯ miḡədal hatannûrîm: s</p>
 <p>12 wə‘al-yāḏwō heḥĕzîq šallûm ben-hallwōḥēš śar ḥăṣî peleḵə yərûšālāim hû’ ûḇənwōṯāyw: s</p>
 <p>13 ’ēṯ š<sup>a</sup>‘ar hagayə’ heḥĕzîq ḥānûn wəyōšəḇê zānwōḥa hēmmâ ḇānûhû wayy<sup>a</sup>‘ămîḏû daləṯōṯāyw manə‘ulāyw ûḇərîḥāyw wə’elef ’ammâ b<sup>a</sup>ḥwōmâ ‘aḏ š<sup>a</sup>‘ar hāšăfwōṯ: </p>
 <p>14 wə’ēṯ| š<sup>a</sup>‘ar hā’ašəpwōṯ heḥĕzîq maləkîyâ ḇen-rēḵāḇ śar peleḵə bêṯ-hakārem hû’ yiḇənennû wəy<sup>a</sup>‘ămîḏ daləṯōṯāyw manə‘ulāyw ûḇərîḥāyw: s</p>
 <p>15 wə’ēṯ š<sup>a</sup>‘ar hā‘ayin heḥĕzîq šallûn ben-kāl-ḥōzeh śar peleḵə hammiṣəpâ hû’ yiḇənennû wîṭaləlennû <font color="brown">wəy<sup>a</sup>‘ămîḏû</font> <font color="blue">wəy<sup>a</sup>‘ămîḏ</font> daləṯōṯāyw manə‘ulāyw ûḇərîḥāyw wə’ēṯ ḥwōmaṯ bərēḵaṯ haššel<sup>a</sup>ḥ ləḡan-hammeleḵə wə‘aḏ-hamm<sup>a</sup>‘ălwōṯ hayywōrəḏwōṯ mē‘îr dāwîḏ: s</p>
 <p>16 ’<sup>a</sup>ḥărāyw heḥĕzîq nəḥeməyâ ḇen-‘azəbûq śar ḥăṣî peleḵə bêṯ-ṣûr ‘aḏ-neḡeḏ qiḇərê ḏāwîḏ wə‘aḏ-habərēḵâ hā‘ăśûyâ wə‘aḏ bêṯ hagibōrîm: s</p>
 <p>17 ’<sup>a</sup>ḥărāyw heḥĕzîqû haləwîyim rəḥûm ben-bānî ‘al-yāḏwō heḥĕzîq ḥăšaḇəyâ śar-ḥăṣî-feleḵə qə‘îlâ ləfiləkwō: s</p>
 <p>18 ’<sup>a</sup>ḥărāyw heḥĕzîqû ’ăḥêhem baûay ben-ḥēnāḏāḏ śar ḥăṣî peleḵə qə‘îlâ: s</p>
 <p>19 wayəḥazzēq ‘al-yāḏwō ‘ēzer ben-yēšû‘a śar hammiṣəpâ midâ šēnîṯ minneḡeḏ ‘ălōṯ hannešeq hammiqəṣō‘a: s</p>
 <p>20 ’<sup>a</sup>ḥărāyw heḥĕrâ heḥĕzîq bārûḵə ben-<font color="brown">zabay</font> <font color="blue">zakay</font> midâ šēnîṯ min-hammiqəṣwō‘a ‘aḏ-peṯ<sup>a</sup>ḥ bêṯ ’eləyāšîḇ hakōhēn hagāḏwōl: s</p>
 <p>21 ’<sup>a</sup>ḥărāyw heḥĕzîq mərēmwōṯ ben-’ûrîyâ ben-haqqwōṣ midâ šēnîṯ mipeṯ<sup>a</sup>ḥ bêṯ ’eləyāšîḇ wə‘aḏ-taḵəlîṯ bêṯ ’eləyāšîḇ: s</p>
 <p>22 wə’<sup>a</sup>ḥărāyw heḥĕzîqû hakōhănîm ’anəšê hakikār: </p>
 <p>23 ’<sup>a</sup>ḥărāyw heḥĕzîq binəyāmin wəḥaššûḇ neḡeḏ bêṯām s’<sup>a</sup>ḥărāyw heḥĕzîq ‘ăzarəyâ ḇen-m<sup>a</sup>‘ăśêâ ben-‘ănānəyâ ’ēṣel bêṯwō: s</p>
 <p>24 ’<sup>a</sup>ḥărāyw heḥĕzîq binnûy ben-ḥēnāḏāḏ midâ šēnîṯ mibêṯ ‘ăzarəyâ ‘aḏ-hammiqəṣwō‘a wə‘aḏ-hapinnâ: </p>
 <p>25 pālāl ben-’ûzay minneḡeḏ hammiqəṣwō‘a wəhammiḡədāl hayywōṣē’ mibêṯ hammeleḵə hā‘eləywōn ’ăšer l<sup>a</sup>ḥăṣar hammaṭṭārâ ’<sup>a</sup>ḥărāyw pəḏāyâ ḇen-parə‘ōš: s</p>
 <p>26 wəhannəṯînîm hāyû yōšəḇîm bā‘ōfel ‘aḏ neḡeḏ š<sup>a</sup>‘ar hammayim lammizərāḥ wəhammiḡədāl hayywōṣē’: s</p>
 <p>27 ’<sup>a</sup>ḥărāyw heḥĕzîqû hatəqō‘îm midâ šēnîṯ minneḡeḏ hammiḡədāl hagāḏwōl hayywōṣē’ wə‘aḏ ḥwōmaṯ hā‘ōfel: </p>
 <p>28 mē‘al| š<sup>a</sup>‘ar hassûsîm heḥĕzîqû hakōhănîm ’îš ləneḡeḏ bêṯwō: s</p>
 <p>29 ’<sup>a</sup>ḥărāyw heḥĕzîq ṣāḏwōq ben-’immēr neḡeḏ bêṯwō swə’<sup>a</sup>ḥărāyw heḥĕzîq šəm<sup>a</sup>‘əyâ ḇen-šəḵanəyâ šōmēr š<sup>a</sup>‘ar hammizərāḥ: s</p>
 <p>30 <font color="brown">’<sup>a</sup>ḥăray</font> <font color="blue">’<sup>a</sup>ḥărāyw</font> heḥĕzîq ḥănanəyâ ḇen-šeleməyâ wəḥānûn ben-ṣālāf haššiššî midâ šēnî s’<sup>a</sup>ḥărāyw heḥĕzîq məšullām ben-bereḵəyâ neḡeḏ nišəkāṯwō: s</p>
 <p>31 <font color="brown">’<sup>a</sup>ḥărê</font> <font color="blue">’<sup>a</sup>ḥărāyw</font> heḥĕzîq maləkîyâ ben-haṣṣōrəfî ‘aḏ-bêṯ hannəṯînîm wəhārōḵəlîm neḡeḏ š<sup>a</sup>‘ar hammifəqāḏ wə‘aḏ ‘ălîyaṯ hapinnâ: </p>
 <p>32 ûḇên ‘ălîyaṯ hapinnâ ləš<sup>a</sup>‘ar haṣṣō’n heḥĕzîqû haṣṣōrəfîm wəhārōḵəlîm: f</p>
 <p>33 wayəhî ka’ăšer šām<sup>a</sup>‘ sanəḇallaṭ kî-’ăn<sup>a</sup>ḥənû ḇwōnîm ’eṯ-h<sup>a</sup>ḥwōmâ wayyiḥar lwō wayyiḵə‘as harəbēh wayyalə‘ēḡ ‘al-hayyəhûḏîm: </p>
 <p>34 wayyō’mer| lifənê ’eḥāyw wəḥêl šōmərwōn wayyō’mer mâ hayyəhûḏîm hā’ămēlālîm ‘ōśîm hăy<sup>a</sup>‘azəḇû lâem hăyizəbāḥû hayəḵallû ḇayywōm hayəḥayyû ’eṯ-hā’ăḇānîm mē‘ărēmwōṯ he‘āfār wəhēmmâ śərûfwōṯ: </p>
 <p>35 wəṭwōḇîyâ hā‘ammōnî ’eṣəlwō wayyō’mer gam ’ăšer-hēm bwōnîm ’im-y<sup>a</sup>‘ăleh šû‘āl ûfāraṣ ḥwōmaṯ ’aḇənêhem: f</p>
 <p>36 šəm<sup>a</sup>‘ ’ĕlōhênû kî-hāyînû ḇûzâ wəhāšēḇ ḥerəpāṯām ’el-rō’šām ûṯənēm ləḇizzâ bə’ereṣ šiḇəyâ: </p>
 <p>37 wə’al-təḵas ‘al-‘ăwōnām wəḥaṭṭā’ṯām milləfāneyḵā ’al-timmāḥeh kî hiḵə‘îsû ləneḡeḏ habwōnîm: </p>
 <p>38 wanniḇəneh ’eṯ-h<sup>a</sup>ḥwōmâ watiqqāšēr kāl-h<sup>a</sup>ḥwōmâ ‘aḏ-ḥeṣəyāh wayəhî lēḇ lā‘ām l<sup>a</sup>‘ăśwōṯ: f</p>
 </td>
 </tr></table>
 <p></p><hr>
 <center>
 <a href="neh004.htm">Next: Nehemiah (Nechemiyah) Chapter 4</a></center>
 </body>