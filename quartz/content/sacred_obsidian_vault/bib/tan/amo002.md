<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/amo002.htm">Polyglot</a> 
 <a href="../kjv/amo002.htm">KJV</a> 
 <a href="../sep/amo002.htm">Sep</a> 
 <a href="../vul/amo002.htm">Vul</a> 
 
 <br>
 <br><a href="amo.htm">Amos Index</a><br>
  
 <a href="amo001.htm">Previous</a> 
 <a href="amo003.htm">Next</a> 
 </center>
 <hr>
 
 <h3 align="CENTER">Tanach (Hebrew): Amos Chapter 2</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏כֹּ֚ה אָמַ֣ר יְהוָ֔ה עַל־שְׁלֹשָׁה֙ פִּשְׁעֵ֣י מוֹאָ֔ב וְעַל־אַרְבָּעָ֖ה לֹ֣א אֲשִׁיבֶ֑נּוּ עַל־שָׂרְפ֛וֹ עַצְמ֥וֹת מֶֽלֶךְ־אֱד֖וֹם לַשִּֽׂיד׃ </span></p>
 <p align="RIGHT"><span lang="he">‎<a name="002">2</a> ‏וְשִׁלַּחְתִּי־אֵ֣שׁ בְּמוֹאָ֔ב וְאָכְלָ֖ה אַרְמְנ֣וֹת הַקְּרִיּ֑וֹת וּמֵ֤ת בְּשָׁאוֹן֙ מוֹאָ֔ב בִּתְרוּעָ֖ה בְּק֥וֹל שׁוֹפָֽר׃ </span></p>
 <p align="RIGHT"><span lang="he">‎<a name="003">3</a> ‏וְהִכְרַתִּ֥י שׁוֹפֵ֖ט מִקִּרְבָּ֑הּ וְכָל־שָׂרֶ֛יהָ אֶהֱר֥וֹג עִמּ֖וֹ אָמַ֥ר יְהוָֽה׃ פ</span></p>
 <p align="RIGHT"><span lang="he">‎<a name="004">4</a> ‏כֹּ֚ה אָמַ֣ר יְהוָ֔ה עַל־שְׁלֹשָׁה֙ פִּשְׁעֵ֣י יְהוּדָ֔ה וְעַל־אַרְבָּעָ֖ה לֹ֣א אֲשִׁיבֶ֑נּוּ עַֽל־מָאֳסָ֞ם אֶת־תּוֹרַ֣ת יְהוָ֗ה וְחֻקָּיו֙ לֹ֣א שָׁמָ֔רוּ וַיַּתְעוּם֙ כִּזְבֵיהֶ֔ם אֲשֶׁר־הָלְכ֥וּ אֲבוֹתָ֖ם אַחֲרֵיהֶֽם׃ </span></p>
 <p align="RIGHT"><span lang="he">‎<a name="005">5</a> ‏וְשִׁלַּ֥חְתִּי אֵ֖שׁ בִּֽיהוּדָ֑ה וְאָכְלָ֖ה אַרְמְנ֥וֹת יְרוּשָׁלִָֽם׃ פ</span></p>
 <p align="RIGHT"><span lang="he">‎<a name="006">6</a> ‏כֹּ֚ה אָמַ֣ר יְהוָ֔ה עַל־שְׁלֹשָׁה֙ פִּשְׁעֵ֣י יִשְׂרָאֵ֔ל וְעַל־אַרְבָּעָ֖ה לֹ֣א אֲשִׁיבֶ֑נּוּ עַל־מִכְרָ֤ם בַּכֶּ֙סֶף֙ צַדִּ֔יק וְאֶבְי֖וֹן בַּעֲב֥וּר נַעֲלָֽיִם׃ </span></p>
 <p align="RIGHT"><span lang="he">‎<a name="007">7</a> ‏הַשֹּׁאֲפִ֤ים עַל־עֲפַר־אֶ֙רֶץ֙ בְּרֹ֣אשׁ דַּלִּ֔ים וְדֶ֥רֶךְ עֲנָוִ֖ים יַטּ֑וּ וְאִ֣ישׁ וְאָבִ֗יו יֵֽלְכוּ֙ אֶל־הַֽנַּעֲרָ֔ה לְמַ֥עַן חַלֵּ֖ל אֶת־שֵׁ֥ם קָדְשִֽׁי׃ </span></p>
 <p align="RIGHT"><span lang="he">‎<a name="008">8</a> ‏וְעַל־בְּגָדִ֤ים חֲבֻלִים֙ יַטּ֔וּ אֵ֖צֶל כָּל־מִזְבֵּ֑חַ וְיֵ֤ין עֲנוּשִׁים֙ יִשְׁתּ֔וּ בֵּ֖ית אֱלֹהֵיהֶֽם׃ </span></p>
 <p align="RIGHT"><span lang="he">‎<a name="009">9</a> ‏וְאָ֨נֹכִ֜י הִשְׁמַ֤דְתִּי אֶת־הָֽאֱמֹרִי֙ מִפְּנֵיהֶ֔ם אֲשֶׁ֨ר כְּגֹ֤בַהּ אֲרָזִים֙ גָּבְה֔וֹ וְחָסֹ֥ן ה֖וּא כָּֽאַלּוֹנִ֑ים וָאַשְׁמִ֤יד פִּרְיוֹ֙ מִמַּ֔עַל וְשָׁרָשָׁ֖יו מִתָּֽחַת׃ </span></p>
 <p align="RIGHT"><span lang="he">‎<a name="010">10</a> ‏וְאָנֹכִ֛י הֶעֱלֵ֥יתִי אֶתְכֶ֖ם מֵאֶ֣רֶץ מִצְרָ֑יִם וָאוֹלֵ֨ךְ אֶתְכֶ֤ם בַּמִּדְבָּר֙ אַרְבָּעִ֣ים שָׁנָ֔ה לָרֶ֖שֶׁת אֶת־אֶ֥רֶץ הָאֱמֹרִֽי׃ </span></p>
 <p align="RIGHT"><span lang="he">‎<a name="011">11</a> ‏וָאָקִ֤ים מִבְּנֵיכֶם֙ לִנְבִיאִ֔ים וּמִבַּחוּרֵיכֶ֖ם לִנְזִרִ֑ים הַאַ֥ף אֵֽין־זֹ֛את בְּנֵ֥י יִשְׂרָאֵ֖ל נְאֻם־יְהוָֽה׃ </span></p>
 <p align="RIGHT"><span lang="he">‎<a name="012">12</a> ‏וַתַּשְׁק֥וּ אֶת־הַנְּזִרִ֖ים יָ֑יִן וְעַל־הַנְּבִיאִים֙ צִוִּיתֶ֣ם לֵאמֹ֔ר לֹ֖א תִּנָּבְאֽוּ׃ </span></p>
 <p align="RIGHT"><span lang="he">‎<a name="013">13</a> ‏הִנֵּ֛ה אָנֹכִ֥י מֵעִ֖יק תַּחְתֵּיכֶ֑ם כַּאֲשֶׁ֤ר תָּעִיק֙ הָעֲגָלָ֔ה הַֽמְלֵאָ֥ה לָ֖הּ עָמִֽיר׃ </span></p>
 <p align="RIGHT"><span lang="he">‎<a name="014">14</a> ‏וְאָבַ֤ד מָנוֹס֙ מִקָּ֔ל וְחָזָ֖ק לֹא־יְאַמֵּ֣ץ כֹּח֑וֹ וְגִבּ֖וֹר לֹא־יְמַלֵּ֥ט נַפְשֽׁוֹ׃ </span></p>
 <p align="RIGHT"><span lang="he">‎<a name="015">15</a> ‏וְתֹפֵ֤שׂ הַקֶּ֙שֶׁת֙ לֹ֣א יַעֲמֹ֔ד וְקַ֥ל בְּרַגְלָ֖יו לֹ֣א יְמַלֵּ֑ט וְרֹכֵ֣ב הַסּ֔וּס לֹ֥א יְמַלֵּ֖ט נַפְשֽׁוֹ׃ </span></p>
 <p align="RIGHT"><span lang="he">‎<a name="016">16</a> ‏וְאַמִּ֥יץ לִבּ֖וֹ בַּגִּבּוֹרִ֑ים עָר֛וֹם יָנ֥וּס בַּיּוֹם־הַה֖וּא נְאֻם־יְהוָֽה׃ פ</span></p>
 </td>
 <td width="50%">
 <p>1 kōh ’āmar yəhwâ ‘al-šəlōšâ pišə‘ê mwō’āḇ wə‘al-’arəbā‘â lō’ ’ăšîḇennû ‘al-śārəfwō ‘aṣəmwōṯ meleḵə-’ĕḏwōm laśśîḏ: </p>
 <p>2 wəšill<sup>a</sup>ḥətî-’ēš bəmwō’āḇ wə’āḵəlâ ’arəmənwōṯ haqqərîywōṯ ûmēṯ bəšā’wōn mwō’āḇ biṯərû‘â bəqwōl šwōfār: </p>
 <p>3 wəhiḵəratî šwōfēṭ miqqirəbāh wəḵāl-śāreyhā ’ehĕrwōḡ ‘immwō ’āmar yəhwâ: f</p>
 <p>4 kōh ’āmar yəhwâ ‘al-šəlōšâ pišə‘ê yəhûḏâ wə‘al-’arəbā‘â lō’ ’ăšîḇennû ‘al-mā’ŏsām ’eṯ-twōraṯ yəhwâ wəḥuqqāyw lō’ šāmārû wayyaṯə‘ûm kizəḇêhem ’ăšer-hāləḵû ’ăḇwōṯām ’<sup>a</sup>ḥărêhem: </p>
 <p>5 wəšill<sup>a</sup>ḥətî ’ēš bîhûḏâ wə’āḵəlâ ’arəmənwōṯ yərûšālāim: f</p>
 <p>6 kōh ’āmar yəhwâ ‘al-šəlōšâ pišə‘ê yiśərā’ēl wə‘al-’arəbā‘â lō’ ’ăšîḇennû ‘al-miḵərām bakesef ṣadîq wə’eḇəywōn b<sup>a</sup>‘ăḇûr n<sup>a</sup>‘ălāyim: </p>
 <p>7 haššō’ăfîm ‘al-‘ăfar-’ereṣ bərō’š dallîm wəḏereḵə ‘ănāwîm yaṭṭû wə’îš wə’āḇîw yēləḵû ’el-hann<sup>a</sup>‘ărâ ləm<sup>a</sup>‘an ḥallēl ’eṯ-šēm qāḏəšî: </p>
 <p>8 wə‘al-bəḡāḏîm ḥăḇulîm yaṭṭû ’ēṣel kāl-mizəbēḥa wəyên ‘ănûšîm yišətû bêṯ ’ĕlōhêhem: </p>
 <p>9 wə’ānōḵî hišəmaḏətî ’eṯ-hā’ĕmōrî mipənêhem ’ăšer kəḡōḇ<sup>a</sup>h ’ărāzîm gāḇəhwō wəḥāsōn hû’ kā’allwōnîm wā’ašəmîḏ pirəywō mimm<sup>a</sup>‘al wəšārāšāyw mitāḥaṯ: </p>
 <p>10 wə’ānōḵî he‘ĕlêṯî ’eṯəḵem mē’ereṣ miṣərāyim wā’wōlēḵə ’eṯəḵem bammiḏəbār ’arəbā‘îm šānâ lārešeṯ ’eṯ-’ereṣ hā’ĕmōrî: </p>
 <p>11 wā’āqîm mibənêḵem linəḇî’îm ûmib<sup>a</sup>ḥûrêḵem linəzirîm ha’af ’ên-zō’ṯ bənê yiśərā’ēl nə’um-yəhwâ: </p>
 <p>12 watašəqû ’eṯ-hannəzirîm yāyin wə‘al-hannəḇî’îm ṣiûîṯem lē’mōr lō’ tinnāḇə’û: </p>
 <p>13 hinnēh ’ānōḵî mē‘îq t<sup>a</sup>ḥətêḵem ka’ăšer tā‘îq hā‘ăḡālâ haməlē’â lāh ‘āmîr: </p>
 <p>14 wə’āḇaḏ mānwōs miqqāl wəḥāzāq lō’-yə’ammēṣ kōḥwō wəḡibwōr lō’-yəmallēṭ nafəšwō: </p>
 <p>15 wəṯōfēś haqqešeṯ lō’ y<sup>a</sup>‘ămōḏ wəqal bəraḡəlāyw lō’ yəmallēṭ wərōḵēḇ hassûs lō’ yəmallēṭ nafəšwō: </p>
 <p>16 wə’ammîṣ libwō bagibwōrîm ‘ārwōm yānûs bayywōm-hahû’ nə’um-yəhwâ: f</p>
 </td>
 </tr></table>
 <p></p><hr>
 <center>
 <a href="amo003.htm">Next: Amos Chapter 3</a></center>
 </body>