<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/kg2013.htm">Polyglot</a> 
 <a href="../kjv/kg2013.htm">KJV</a> 
 <a href="../sep/kg2013.htm">Sep</a> 
 <a href="../vul/kg2013.htm">Vul</a> 
 
 <br>
 <br><a href="kg2.htm">2 Kings (2 Melakhim) Index</a><br>
  
 <a href="kg2012.htm">Previous</a> 
 <a href="kg2014.htm">Next</a> 
 </center>
 <hr>
 
 <h3 align="CENTER">Tanach (Hebrew): 2 Kings (2 Melakhim) Chapter 13</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏בִּשְׁנַ֨ת עֶשְׂרִ֤ים וְשָׁלֹשׁ֙ שָׁנָ֔ה לְיוֹאָ֥שׁ בֶּן־אֲחַזְיָ֖הוּ מֶ֣לֶךְ יְהוּדָ֑ה מָ֠לַךְ יְהוֹאָחָ֨ז בֶּן־יֵה֤וּא עַל־יִשְׂרָאֵל֙ בְּשֹׁ֣מְר֔וֹן שְׁבַ֥ע עֶשְׂרֵ֖ה שָׁנָֽה׃ </span></p>
 <p align="RIGHT"><span lang="he">‎<a name="002">2</a> ‏וַיַּ֥עַשׂ הָרַ֖ע בְּעֵינֵ֣י יְהוָ֑ה וַ֠יֵּלֶךְ אַחַ֨ר חַטֹּ֜את יָרָבְעָ֧ם בֶּן־נְבָ֛ט אֲשֶׁר־הֶחֱטִ֥יא אֶת־יִשְׂרָאֵ֖ל לֹא־סָ֥ר מִמֶּֽנָּה׃ </span></p>
 <p align="RIGHT"><span lang="he">‎<a name="003">3</a> ‏וַיִּֽחַר־אַ֥ף יְהוָ֖ה בְּיִשְׂרָאֵ֑ל וַֽיִּתְּנֵ֞ם בְּיַ֣ד׀ חֲזָאֵ֣ל מֶֽלֶךְ־אֲרָ֗ם וּבְיַ֛ד בֶּן־הֲדַ֥ד בֶּן־חֲזָאֵ֖ל כָּל־הַיָּמִֽים׃ </span></p>
 <p align="RIGHT"><span lang="he">‎<a name="004">4</a> ‏וַיְחַ֥ל יְהוֹאָחָ֖ז אֶת־פְּנֵ֣י יְהוָ֑ה וַיִּשְׁמַ֤ע אֵלָיו֙ יְהוָ֔ה כִּ֤י רָאָה֙ אֶת־לַ֣חַץ יִשְׂרָאֵ֔ל כִּֽי־לָחַ֥ץ אֹתָ֖ם מֶ֥לֶךְ אֲרָֽם׃ </span></p>
 <p align="RIGHT"><span lang="he">‎<a name="005">5</a> ‏וַיִּתֵּ֨ן יְהוָ֤ה לְיִשְׂרָאֵל֙ מוֹשִׁ֔יעַ וַיֵּ֣צְא֔וּ מִתַּ֖חַת יַד־אֲרָ֑ם וַיֵּשְׁב֧וּ בְנֵֽי־יִשְׂרָאֵ֛ל בְּאָהֳלֵיהֶ֖ם כִּתְמ֥וֹל שִׁלְשֽׁוֹם׃ </span></p>
 <p align="RIGHT"><span lang="he">‎<a name="006">6</a> ‏אַ֠ךְ לֹֽא־סָ֜רוּ מֵחַטֹּ֧אות בֵּית־יָרָבְעָ֛ם אֲשֶׁר־<font color="brown">החטי</font> <font color="blue">הֶחֱטִ֥יא</font> אֶת־יִשְׂרָאֵ֖ל בָּ֣הּ הָלָ֑ךְ וְגַם֙ הָאֲשֵׁרָ֔ה עָמְדָ֖ה בְּשֹׁמְרֽוֹן׃ </span></p>
 <p align="RIGHT"><span lang="he">‎<a name="007">7</a> ‏כִּ֣י לֹא֩ הִשְׁאִ֨יר לִיהוֹאָחָ֜ז עָ֗ם כִּ֣י אִם־חֲמִשִּׁ֤ים פָּֽרָשִׁים֙ וַעֲשָׂ֣רָה רֶ֔כֶב וַעֲשֶׂ֥רֶת אֲלָפִ֖ים רַגְלִ֑י כִּ֤י אִבְּדָם֙ מֶ֣לֶךְ אֲרָ֔ם וַיְשִׂמֵ֥ם כֶּֽעָפָ֖ר לָדֻֽשׁ׃ </span></p>
 <p align="RIGHT"><span lang="he">‎<a name="008">8</a> ‏וְיֶ֨תֶר<font color="red"><sup>3</sup></font> דִּבְרֵ֧י יְהוֹאָחָ֛ז וְכָל־אֲשֶׁ֥ר עָשָׂ֖ה וּגְבוּרָת֑וֹ הֲלוֹא־הֵ֣ם כְּתוּבִ֗ים עַל־סֵ֛פֶר דִּבְרֵ֥י הַיָּמִ֖ים לְמַלְכֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="009">9</a> ‏וַיִּשְׁכַּ֤ב יְהֽוֹאָחָז֙ עִם־אֲבֹתָ֔יו וַֽיִּקְבְּרֻ֖הוּ בְּשֹׁמְר֑וֹן וַיִּמְלֹ֛ךְ יוֹאָ֥שׁ בְּנ֖וֹ תַּחְתָּֽיו׃ פ</span></p>
 <p align="RIGHT"><span lang="he">‎<a name="010">10</a> ‏בִּשְׁנַ֨ת שְׁלֹשִׁ֤ים וָשֶׁ֙בַע֙ שָׁנָ֔ה לְיוֹאָ֖שׁ מֶ֣לֶךְ יְהוּדָ֑ה מָ֠לַךְ יְהוֹאָ֨שׁ בֶּן־יְהוֹאָחָ֤ז עַל־יִשְׂרָאֵל֙ בְּשֹׁ֣מְר֔וֹן שֵׁ֥שׁ עֶשְׂרֵ֖ה שָׁנָֽה׃ </span></p>
 <p align="RIGHT"><span lang="he">‎<a name="011">11</a> ‏וַיַּֽעֲשֶׂ֥ה הָרַ֖ע בְּעֵינֵ֣י יְהוָ֑ה לֹ֣א סָ֗ר מִכָּל־חַטֹּ֞אות יָרָבְעָ֧ם בֶּן־נְבָ֛ט אֲשֶׁר־הֶחֱטִ֥יא אֶת־יִשְׂרָאֵ֖ל בָּ֥הּ הָלָֽךְ׃ </span></p>
 <p align="RIGHT"><span lang="he">‎<a name="012">12</a> ‏וְיֶ֨תֶר דִּבְרֵ֤י יוֹאָשׁ֙ וְכָל־אֲשֶׁ֣ר עָשָׂ֔ה וּגְב֣וּרָת֔וֹ אֲשֶׁ֣ר נִלְחַ֔ם עִ֖ם אֲמַצְיָ֣ה מֶֽלֶךְ־יְהוּדָ֑ה הֲלֽוֹא־הֵ֣ם כְּתוּבִ֗ים עַל־סֵ֛פֶר דִּבְרֵ֥י הַיָּמִ֖ים לְמַלְכֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="013">13</a> ‏וַיִּשְׁכַּ֤ב יוֹאָשׁ֙ עִם־אֲבֹתָ֔יו וְיָרָבְעָ֖ם יָשַׁ֣ב עַל־כִּסְא֑וֹ וַיִּקָּבֵ֤ר יוֹאָשׁ֙ בְּשֹׁ֣מְר֔וֹן עִ֖ם מַלְכֵ֥י יִשְׂרָאֵֽל׃ פ</span></p>
 <p align="RIGHT"><span lang="he">‎<a name="014">14</a> ‏וֶֽאֱלִישָׁע֙ חָלָ֣ה אֶת־חָלְי֔וֹ אֲשֶׁ֥ר יָמ֖וּת בּ֑וֹ וַיֵּ֨רֶד אֵלָ֜יו יוֹאָ֣שׁ מֶֽלֶךְ־יִשְׂרָאֵ֗ל וַיֵּ֤בְךְּ עַל־פָּנָיו֙ וַיֹּאמַ֔ר אָבִ֣י׀ אָבִ֔י רֶ֥כֶב יִשְׂרָאֵ֖ל וּפָרָשָֽׁיו׃ </span></p>
 <p align="RIGHT"><span lang="he">‎<a name="015">15</a> ‏וַיֹּ֤אמֶר לוֹ֙ אֱלִישָׁ֔ע קַ֖ח קֶ֣שֶׁת וְחִצִּ֑ים וַיִּקַּ֥ח אֵלָ֖יו קֶ֥שֶׁת וְחִצִּֽים׃ </span></p>
 <p align="RIGHT"><span lang="he">‎<a name="016">16</a> ‏וַיֹּ֣אמֶר׀ לְמֶ֣לֶךְ יִשְׂרָאֵ֗ל הַרְכֵּ֤ב יָֽדְךָ֙ עַל־הַקֶּ֔שֶׁת וַיַּרְכֵּ֖ב יָד֑וֹ וַיָּ֧שֶׂם אֱלִישָׁ֛ע יָדָ֖יו עַל־יְדֵ֥י הַמֶּֽלֶךְ׃ </span></p>
 <p align="RIGHT"><span lang="he">‎<a name="017">17</a> ‏וַיֹּ֗אמֶר פְּתַ֧ח הַחַלּ֛וֹן קֵ֖דְמָה וַיִּפְתָּ֑ח וַיֹּ֤אמֶר אֱלִישָׁ֤ע יְרֵה֙ וַיּ֔וֹר וַיֹּ֗אמֶר חֵץ־תְּשׁוּעָ֤ה לַֽיהוָה֙ וְחֵ֣ץ תְּשׁוּעָ֣ה בַֽאֲרָ֔ם וְהִכִּיתָ֧ אֶת־אֲרָ֛ם בַּאֲפֵ֖ק עַד־כַּלֵּֽה׃ </span></p>
 <p align="RIGHT"><span lang="he">‎<a name="018">18</a> ‏וַיֹּ֛אמֶר קַ֥ח הַחִצִּ֖ים וַיִּקָּ֑ח וַיֹּ֤אמֶר לְמֶֽלֶךְ־יִשְׂרָאֵל֙ הַךְ־אַ֔רְצָה וַיַּ֥ךְ שָֽׁלֹשׁ־פְּעָמִ֖ים וַֽיַּעֲמֹֽד׃ </span></p>
 <p align="RIGHT"><span lang="he">‎<a name="019">19</a> ‏וַיִּקְצֹ֨ף עָלָ֜יו אִ֣ישׁ הָאֱלֹהִ֗ים וַיֹּ֙אמֶר֙ לְהַכּ֨וֹת חָמֵ֤שׁ אוֹ־שֵׁשׁ֙ פְּעָמִ֔ים אָ֛ז הִכִּ֥יתָ אֶת־אֲרָ֖ם עַד־כַּלֵּ֑ה וְעַתָּ֕ה שָׁלֹ֥שׁ פְּעָמִ֖ים תַּכֶּ֥ה אֶת־אֲרָֽם׃ ס</span></p>
 <p align="RIGHT"><span lang="he">‎<a name="020">20</a> ‏וַיָּ֥מָת אֱלִישָׁ֖ע וַֽיִּקְבְּרֻ֑הוּ וּגְדוּדֵ֥י מוֹאָ֛ב יָבֹ֥אוּ בָאָ֖רֶץ בָּ֥א שָׁנָֽה׃ </span></p>
 <p align="RIGHT"><span lang="he">‎<a name="021">21</a> ‏וַיְהִ֞י הֵ֣ם׀ קֹבְרִ֣ים אִ֗ישׁ וְהִנֵּה֙ רָא֣וּ אֶֽת־הַגְּד֔וּד וַיַּשְׁלִ֥יכוּ אֶת־הָאִ֖ישׁ בְּקֶ֣בֶר אֱלִישָׁ֑ע וַיֵּ֜לֶךְ וַיִּגַּ֤ע הָאִישׁ֙ בְּעַצְמ֣וֹת אֱלִישָׁ֔ע וַיְחִ֖י וַיָּ֥קָם עַל־רַגְלָֽיו׃ פ</span></p>
 <p align="RIGHT"><span lang="he">‎<a name="022">22</a> ‏וַֽחֲזָאֵל֙ מֶ֣לֶךְ אֲרָ֔ם לָחַ֖ץ אֶת־יִשְׂרָאֵ֑ל כֹּ֖ל יְמֵ֥י יְהוֹאָחָֽז׃ </span></p>
 <p align="RIGHT"><span lang="he">‎<a name="023">23</a> ‏וַיָּחָן֩ יְהוָ֨ה אֹתָ֤ם וַֽיְרַחֲמֵם֙ וַיִּ֣פֶן אֲלֵיהֶ֔ם לְמַ֣עַן בְּרִית֔וֹ אֶת־אַבְרָהָ֖ם יִצְחָ֣ק וְיַֽעֲקֹ֑ב וְלֹ֤א אָבָה֙ הַשְׁחִיתָ֔ם וְלֹֽא־הִשְׁלִיכָ֥ם מֵֽעַל־פָּנָ֖יו עַד־עָֽתָּה׃ </span></p>
 <p align="RIGHT"><span lang="he">‎<a name="024">24</a> ‏וַיָּ֖מָת חֲזָאֵ֣ל מֶֽלֶךְ־אֲרָ֑ם וַיִּמְלֹ֛ךְ בֶּן־הֲדַ֥ד בְּנ֖וֹ תַּחְתָּֽיו׃ </span></p>
 <p align="RIGHT"><span lang="he">‎<a name="025">25</a> ‏וַיָּ֜שָׁב יְהוֹאָ֣שׁ בֶּן־יְהוֹאָחָ֗ז וַיִּקַּ֤ח אֶת־הֶֽעָרִים֙ מִיַּד֙ בֶּן־הֲדַ֣ד בֶּן־חֲזָאֵ֔ל אֲשֶׁ֣ר לָקַ֗ח מִיַּ֛ד יְהוֹאָחָ֥ז אָבִ֖יו בַּמִּלְחָמָ֑ה שָׁלֹ֤שׁ פְּעָמִים֙ הִכָּ֣הוּ יוֹאָ֔שׁ וַיָּ֖שֶׁב אֶת־עָרֵ֥י יִשְׂרָאֵֽל׃ פ</span></p>
 </td>
 <td width="50%">
 <p>1 bišənaṯ ‘eśərîm wəšālōš šānâ ləywō’āš ben-’ăḥazəyâû meleḵə yəhûḏâ mālaḵə yəhwō’āḥāz ben-yēhû’ ‘al-yiśərā’ēl bəšōmərwōn šəḇ<sup>a</sup>‘ ‘eśərēh šānâ: </p>
 <p>2 wayy<sup>a</sup>‘aś hār<sup>a</sup>‘ bə‘ênê yəhwâ wayyēleḵə ’<sup>a</sup>ḥar ḥaṭṭō’ṯ yārāḇə‘ām ben-nəḇāṭ ’ăšer-heḥĕṭî’ ’eṯ-yiśərā’ēl lō’-sār mimmennâ: </p>
 <p>3 wayyiḥar-’af yəhwâ bəyiśərā’ēl wayyitənēm bəyaḏ| ḥăzā’ēl meleḵə-’ărām ûḇəyaḏ ben-hăḏaḏ ben-ḥăzā’ēl kāl-hayyāmîm: </p>
 <p>4 wayəḥal yəhwō’āḥāz ’eṯ-pənê yəhwâ wayyišəm<sup>a</sup>‘ ’ēlāyw yəhwâ kî rā’â ’eṯ-l<sup>a</sup>ḥaṣ yiśərā’ēl kî-lāḥaṣ ’ōṯām meleḵə ’ărām: </p>
 <p>5 wayyitēn yəhwâ ləyiśərā’ēl mwōšî‘a wayyēṣə’û mit<sup>a</sup>ḥaṯ yaḏ-’ărām wayyēšəḇû ḇənê-yiśərā’ēl bə’âŏlêhem kiṯəmwōl šiləšwōm: </p>
 <p>6 ’aḵə lō’-sārû mēḥaṭṭō’wṯ bêṯ-yārāḇə‘ām ’ăšer-<font color="brown">heḥĕṭî</font> <font color="blue">heḥĕṭî’</font> ’eṯ-yiśərā’ēl bāh hālāḵə wəḡam hā’ăšērâ ‘āməḏâ bəšōmərwōn: </p>
 <p>7 kî lō’ hišə’îr lîhwō’āḥāz ‘ām kî ’im-ḥămiššîm pārāšîm w<sup>a</sup>‘ăśārâ reḵeḇ w<sup>a</sup>‘ăśereṯ ’ălāfîm raḡəlî kî ’ibəḏām meleḵə ’ărām wayəśimēm ke‘āfār lāḏuš: </p>
 <p>8 wəyeṯer<font color="red"><sup>3</sup></font> diḇərê yəhwō’āḥāz wəḵāl-’ăšer ‘āśâ ûḡəḇûrāṯwō hălwō’-hēm kəṯûḇîm ‘al-sēfer diḇərê hayyāmîm ləmaləḵê yiśərā’ēl: </p>
 <p>9 wayyišəkaḇ yəhwō’āḥāz ‘im-’ăḇōṯāyw wayyiqəbəruhû bəšōmərwōn wayyiməlōḵə ywō’āš bənwō t<sup>a</sup>ḥətāyw: f</p>
 <p>10 bišənaṯ šəlōšîm wāšeḇ<sup>a</sup>‘ šānâ ləywō’āš meleḵə yəhûḏâ mālaḵə yəhwō’āš ben-yəhwō’āḥāz ‘al-yiśərā’ēl bəšōmərwōn šēš ‘eśərēh šānâ: </p>
 <p>11 wayy<sup>a</sup>‘ăśeh hār<sup>a</sup>‘ bə‘ênê yəhwâ lō’ sār mikāl-ḥaṭṭō’wṯ yārāḇə‘ām ben-nəḇāṭ ’ăšer-heḥĕṭî’ ’eṯ-yiśərā’ēl bāh hālāḵə: </p>
 <p>12 wəyeṯer diḇərê ywō’āš wəḵāl-’ăšer ‘āśâ ûḡəḇûrāṯwō ’ăšer niləḥam ‘im ’ămaṣəyâ meleḵə-yəhûḏâ hălwō’-hēm kəṯûḇîm ‘al-sēfer diḇərê hayyāmîm ləmaləḵê yiśərā’ēl: </p>
 <p>13 wayyišəkaḇ ywō’āš ‘im-’ăḇōṯāyw wəyārāḇə‘ām yāšaḇ ‘al-kisə’wō wayyiqqāḇēr ywō’āš bəšōmərwōn ‘im maləḵê yiśərā’ēl: f</p>
 <p>14 we’ĕlîšā‘ ḥālâ ’eṯ-ḥāləywō ’ăšer yāmûṯ bwō wayyēreḏ ’ēlāyw ywō’āš meleḵə-yiśərā’ēl wayyēḇəḵḵə ‘al-pānāyw wayyō’mar ’āḇî| ’āḇî reḵeḇ yiśərā’ēl ûfārāšāyw: </p>
 <p>15 wayyō’mer lwō ’ĕlîšā‘ q<sup>a</sup>ḥ qešeṯ wəḥiṣṣîm wayyiqq<sup>a</sup>ḥ ’ēlāyw qešeṯ wəḥiṣṣîm: </p>
 <p>16 wayyō’mer| ləmeleḵə yiśərā’ēl harəkēḇ yāḏəḵā ‘al-haqqešeṯ wayyarəkēḇ yāḏwō wayyāśem ’ĕlîšā‘ yāḏāyw ‘al-yəḏê hammeleḵə: </p>
 <p>17 wayyō’mer pəṯ<sup>a</sup>ḥ h<sup>a</sup>ḥallwōn qēḏəmâ wayyifətāḥ wayyō’mer ’ĕlîšā‘ yərēh wayywōr wayyō’mer ḥēṣ-təšû‘â layhwâ wəḥēṣ təšû‘â ḇa’ărām wəhikîṯā ’eṯ-’ărām ba’ăfēq ‘aḏ-kallēh: </p>
 <p>18 wayyō’mer q<sup>a</sup>ḥ h<sup>a</sup>ḥiṣṣîm wayyiqqāḥ wayyō’mer ləmeleḵə-yiśərā’ēl haḵə-’arəṣâ wayyaḵə šālōš-pə‘āmîm wayy<sup>a</sup>‘ămōḏ: </p>
 <p>19 wayyiqəṣōf ‘ālāyw ’îš hā’ĕlōhîm wayyō’mer ləhakwōṯ ḥāmēš ’wō-šēš pə‘āmîm ’āz hikîṯā ’eṯ-’ărām ‘aḏ-kallēh wə‘atâ šālōš pə‘āmîm takeh ’eṯ-’ărām: s</p>
 <p>20 wayyāmāṯ ’ĕlîšā‘ wayyiqəbəruhû ûḡəḏûḏê mwō’āḇ yāḇō’û ḇā’āreṣ bā’ šānâ: </p>
 <p>21 wayəhî hēm| qōḇərîm ’îš wəhinnēh rā’û ’eṯ-hagəḏûḏ wayyašəlîḵû ’eṯ-hā’îš bəqeḇer ’ĕlîšā‘ wayyēleḵə wayyig<sup>a</sup>‘ hā’îš bə‘aṣəmwōṯ ’ĕlîšā‘ wayəḥî wayyāqām ‘al-raḡəlāyw: f</p>
 <p>22 w<sup>a</sup>ḥăzā’ēl meleḵə ’ărām lāḥaṣ ’eṯ-yiśərā’ēl kōl yəmê yəhwō’āḥāz: </p>
 <p>23 wayyāḥān yəhwâ ’ōṯām wayər<sup>a</sup>ḥămēm wayyifen ’ălêhem ləm<sup>a</sup>‘an bərîṯwō ’eṯ-’aḇərâām yiṣəḥāq wəy<sup>a</sup>‘ăqōḇ wəlō’ ’āḇâ hašəḥîṯām wəlō’-hišəlîḵām mē‘al-pānāyw ‘aḏ-‘ātâ: </p>
 <p>24 wayyāmāṯ ḥăzā’ēl meleḵə-’ărām wayyiməlōḵə ben-hăḏaḏ bənwō t<sup>a</sup>ḥətāyw: </p>
 <p>25 wayyāšāḇ yəhwō’āš ben-yəhwō’āḥāz wayyiqq<sup>a</sup>ḥ ’eṯ-he‘ārîm mîyaḏ ben-hăḏaḏ ben-ḥăzā’ēl ’ăšer lāq<sup>a</sup>ḥ mîyaḏ yəhwō’āḥāz ’āḇîw bammiləḥāmâ šālōš pə‘āmîm hikâû ywō’āš wayyāšeḇ ’eṯ-‘ārê yiśərā’ēl: f</p>
 </td>
 </tr></table>
 <p></p><hr>
 <center>
 <a href="kg2014.htm">Next: 2 Kings (2 Melakhim) Chapter 14</a></center>
 </body>