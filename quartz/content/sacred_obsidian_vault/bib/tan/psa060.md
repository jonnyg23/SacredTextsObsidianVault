<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa060.htm">Polyglot</a> 
 <a href="../kjv/psa060.htm">KJV</a> 
 <a href="../sep/psa060.htm">Sep</a> 
 <a href="../vul/psa060.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa059.htm">Previous</a> 
 <a href="psa061.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 60</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏לַ֭מְנַצֵּחַ עַל־שׁוּשַׁ֣ן עֵד֑וּת מִכְתָּ֖ם לְדָוִ֣ד לְלַמֵּֽד׃ </span></p>
 <p align="RIGHT"><span lang="he">‎<a name="002">2</a> ‏בְּהַצּוֹת֨וֹ׀ אֶ֥ת אֲרַ֣ם נַהֲרַיִם֮ וְאֶת־אֲרַ֪ם צ֫וֹבָ֥ה וַיָּ֤שָׁב יוֹאָ֗ב וַיַּ֣ךְ אֶת־אֱד֣וֹם בְּגֵיא־מֶ֑לַח שְׁנֵ֖ים עָשָׂ֣ר אָֽלֶף׃ </span></p>
 <p align="RIGHT"><span lang="he">‎<a name="003">3</a> ‏אֱ֭לֹהִים זְנַחְתָּ֣נוּ פְרַצְתָּ֑נוּ אָ֝נַ֗פְתָּ תְּשׁ֣וֹבֵ֥ב לָֽנוּ׃ </span></p>
 <p align="RIGHT"><span lang="he">‎<a name="004">4</a> ‏הִרְעַ֣שְׁתָּה אֶ֣רֶץ פְּצַמְתָּ֑הּ רְפָ֖ה שְׁבָרֶ֣יהָ כִי־מָֽטָה׃ </span></p>
 <p align="RIGHT"><span lang="he">‎<a name="005">5</a> ‏הִרְאִ֣יתָה עַמְּךָ֣ קָשָׁ֑ה הִ֝שְׁקִיתָ֗נוּ יַ֣יִן תַּרְעֵלָֽה׃ </span></p>
 <p align="RIGHT"><span lang="he">‎<a name="006">6</a> ‏נָ֘תַ֤תָּה לִּירֵאֶ֣יךָ נֵּ֭ס לְהִתְנוֹסֵ֑ס מִ֝פְּנֵ֗י קֹ֣שֶׁט סֶֽלָה׃ </span></p>
 <p align="RIGHT"><span lang="he">‎<a name="007">7</a> ‏לְ֭מַעַן יֵחָלְצ֣וּן יְדִידֶ֑יךָ הוֹשִׁ֖יעָה יְמִֽינְךָ֣ <font color="brown">ועננו</font> <font color="blue">וַעֲנֵֽנִי׃</font> </span></p>
 <p align="RIGHT"><span lang="he">‎<a name="008">8</a> ‏אֱלֹהִ֤ים׀ דִּבֶּ֥ר בְּקָדְשׁ֗וֹ אֶ֫עְלֹ֥זָה אֲחַלְּקָ֥ה שְׁכֶ֑ם וְעֵ֖מֶק סֻכּ֣וֹת אֲמַדֵּֽד׃ </span></p>
 <p align="RIGHT"><span lang="he">‎<a name="009">9</a> ‏לִ֤י גִלְעָ֨ד׀ וְלִ֬י מְנַשֶּׁ֗ה וְ֭אֶפְרַיִם מָע֣וֹז רֹאשִׁ֑י יְ֝הוּדָ֗ה מְחֹֽקְקִי׃ </span></p>
 <p align="RIGHT"><span lang="he">‎<a name="010">10</a> ‏מוֹאָ֤ב׀ סִ֬יר רַחְצִ֗י עַל־אֱ֭דוֹם אַשְׁלִ֣יךְ נַעֲלִ֑י עָ֝לַ֗י פְּלֶ֣שֶׁת הִתְרֹעָֽעִֽי׃ </span></p>
 <p align="RIGHT"><span lang="he">‎<a name="011">11</a> ‏מִ֣י יֹ֭בִלֵנִי<font color="red"><sup>3</sup></font> עִ֣יר מָצ֑וֹר מִ֖י נָחַ֣נִי עַד־אֱדֽוֹם׃ </span></p>
 <p align="RIGHT"><span lang="he">‎<a name="012">12</a> ‏הֲלֹֽא־אַתָּ֣ה אֱלֹהִ֣ים זְנַחְתָּ֑נוּ וְֽלֹא־תֵצֵ֥א אֱ֝לֹהִ֗ים בְּצִבְאוֹתֵֽינוּ׃ </span></p>
 <p align="RIGHT"><span lang="he">‎<a name="013">13</a> ‏הָֽבָה־לָּ֣נוּ עֶזְרָ֣ת מִצָּ֑ר וְ֝שָׁ֗וְא תְּשׁוּעַ֥ת אָדָם׃<font color="red"><sup>1</sup></font> </span></p>
 <p align="RIGHT"><span lang="he">‎<a name="014">14</a> ‏בֵּֽאלֹהִ֥ים נַעֲשֶׂה־חָ֑יִל וְ֝ה֗וּא יָב֥וּס צָרֵֽינוּ׃ </span></p>
 </td>
 <td width="50%">
 <p>1 lamənaṣṣēḥa ‘al-šûšan ‘ēḏûṯ miḵətām ləḏāwiḏ ləlammēḏ: </p>
 <p>2 bəhaṣṣwōṯwō| ’eṯ ’ăram nahărayim wə’eṯ-’ăram ṣwōḇâ wayyāšāḇ ywō’āḇ wayyaḵə ’eṯ-’ĕḏwōm bəḡê’-mel<sup>a</sup>ḥ šənêm ‘āśār ’ālef: </p>
 <p>3 ’ĕlōhîm zən<sup>a</sup>ḥətānû fəraṣətānû ’ānafətā təšwōḇēḇ lānû: </p>
 <p>4 hirə‘ašətâ ’ereṣ pəṣamətāh rəfâ šəḇāreyhā ḵî-māṭâ: </p>
 <p>5 hirə’îṯâ ‘amməḵā qāšâ hišəqîṯānû yayin tarə‘ēlâ: </p>
 <p>6 nāṯatâ llîrē’eyḵā nnēs ləhiṯənwōsēs mipənê qōšeṭ selâ: </p>
 <p>7 ləm<sup>a</sup>‘an yēḥāləṣûn yəḏîḏeyḵā hwōšî‘â yəmînəḵā <font color="brown">w<sup>a</sup>‘ănēnû</font> <font color="blue">w<sup>a</sup>‘ănēnî:</font> </p>
 <p>8 ’ĕlōhîm| diber bəqāḏəšwō ’e‘əlōzâ ’ăḥalləqâ šəḵem wə‘ēmeq sukwōṯ ’ămadēḏ: </p>
 <p>9 lî ḡilə‘āḏ| wəlî mənaššeh wə’efərayim mā‘wōz rō’šî yəhûḏâ məḥōqəqî: </p>
 <p>10 mwō’āḇ| sîr r<sup>a</sup>ḥəṣî ‘al-’ĕḏwōm ’ašəlîḵə n<sup>a</sup>‘ălî ‘ālay pəlešeṯ hiṯərō‘ā‘î: </p>
 <p>11 mî yōḇilēnî<font color="red"><sup>3</sup></font> ‘îr māṣwōr mî nāḥanî ‘aḏ-’ĕḏwōm: </p>
 <p>12 hălō’-’atâ ’ĕlōhîm zən<sup>a</sup>ḥətānû wəlō’-ṯēṣē’ ’ĕlōhîm bəṣiḇə’wōṯênû: </p>
 <p>13 hāḇâ-llānû ‘ezərāṯ miṣṣār wəšāwə’ təšû‘aṯ ’āḏām:<font color="red"><sup>1</sup></font> </p>
 <p>14 bē’lōhîm n<sup>a</sup>‘ăśeh-ḥāyil wəhû’ yāḇûs ṣārênû: </p>
 </td>
 </tr></table>
 <p></p><hr>
 <center>
 <a href="psa061.htm">Next: Psalms (Tehilim) Chapter 61</a></center>
 </body>