<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/ezr006.htm">Polyglot</a> 
 <a href="../kjv/ezr006.htm">KJV</a> 
 <a href="../vul/ezr006.htm">Vul</a> 
 
 <br>
 <br><a href="ezr.htm">Ezra Index</a><br>
  
 <a href="ezr005.htm">Previous</a> 
 <a href="ezr007.htm">Next</a> 
 </center>
 <hr>
 
 <h3 align="CENTER">Tanach (Hebrew): Ezra Chapter 6</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏בֵּאדַ֛יִן דָּרְיָ֥וֶשׁ מַלְכָּ֖א שָׂ֣ם טְעֵ֑ם וּבַקַּ֣רוּ׀ בְּבֵ֣ית סִפְרַיָּ֗א דִּ֧י גִנְזַיָּ֛א מְהַחֲתִ֥ין תַּמָּ֖ה בְּבָבֶֽל׃ </span></p>
 <p align="RIGHT"><span lang="he">‎<a name="002">2</a> ‏וְהִשְׁתְּכַ֣ח בְּאַחְמְתָ֗א בְּבִֽירְתָ֛א דִּ֛י בְּמָדַ֥י מְדִינְתָּ֖ה מְגִלָּ֣ה חֲדָ֑ה וְכֵן־כְּתִ֥יב בְּגַוַּ֖הּ דִּכְרוֹנָֽה׃ פ</span></p>
 <p align="RIGHT"><span lang="he">‎<a name="003">3</a> ‏בִּשְׁנַ֨ת חֲדָ֜ה לְכ֣וֹרֶשׁ מַלְכָּ֗א כּ֣וֹרֶשׁ מַלְכָּא֮ שָׂ֣ם טְעֵם֒ בֵּית־אֱלָהָ֤א בִֽירוּשְׁלֶם֙ בַּיְתָ֣א יִתְבְּנֵ֔א אֲתַר֙ דִּֽי־דָבְחִ֣ין דִּבְחִ֔ין וְאֻשּׁ֖וֹהִי מְסֽוֹבְלִ֑ין רוּמֵהּ֙ אַמִּ֣ין שִׁתִּ֔ין פְּתָיֵ֖הּ אַמִּ֥ין שִׁתִּֽין׃ </span></p>
 <p align="RIGHT"><span lang="he">‎<a name="004">4</a> ‏נִדְבָּכִ֞ין דִּי־אֶ֤בֶן גְּלָל֙ תְּלָתָ֔א וְנִדְבָּ֖ךְ דִּי־אָ֣ע חֲדַ֑ת וְנִ֨פְקְתָ֔א מִן־בֵּ֥ית מַלְכָּ֖א תִּתְיְהִֽב׃ </span></p>
 <p align="RIGHT"><span lang="he">‎<a name="005">5</a> ‏וְ֠אַף מָאנֵ֣י בֵית־אֱלָהָא֮ דִּ֣י דַהֲבָ֣ה וְכַסְפָּא֒ דִּ֣י נְבֽוּכַדְנֶצַּ֗ר הַנְפֵּ֛ק מִן־הֵיכְלָ֥א דִי־בִירוּשְׁלֶ֖ם וְהֵיבֵ֣ל לְבָבֶ֑ל יַהֲתִיב֗וּן וִ֠יהָךְ לְהֵיכְלָ֤א דִי־בִירֽוּשְׁלֶם֙ לְאַתְרֵ֔הּ וְתַחֵ֖ת בְּבֵ֥ית אֱלָהָֽא׃ ס</span></p>
 <p align="RIGHT"><span lang="he">‎<a name="006">6</a> ‏כְּעַ֡ן תַּ֠תְּנַי פַּחַ֨ת עֲבַֽר־נַהֲרָ֜ה שְׁתַ֤ר בּוֹזְנַי֙ וּכְנָוָ֣תְה֔וֹן<font color="red"><sup>3</sup></font> אֲפַרְסְכָיֵ֔א דִּ֖י בַּעֲבַ֣ר נַהֲרָ֑ה רַחִיקִ֥ין הֲו֖וֹ מִן־תַּמָּֽה׃ </span></p>
 <p align="RIGHT"><span lang="he">‎<a name="007">7</a> ‏שְׁבֻ֕קוּ לַעֲבִידַ֖ת בֵּית־אֱלָהָ֣א דֵ֑ךְ פַּחַ֤ת יְהוּדָיֵא֙ וּלְשָׂבֵ֣י יְהוּדָיֵ֔א בֵּית־אֱלָהָ֥א דֵ֖ךְ יִבְנ֥וֹן עַל־אַתְרֵֽהּ׃ </span></p>
 <p align="RIGHT"><span lang="he">‎<a name="008">8</a> ‏וּמִנִּי֮ שִׂ֣ים טְעֵם֒ לְמָ֣א דִֽי־תַֽעַבְד֗וּן עִם־שָׂבֵ֤י יְהוּדָיֵא֙ אִלֵּ֔ךְ לְמִבְנֵ֖א בֵּית־אֱלָהָ֣א דֵ֑ךְ וּמִנִּכְסֵ֣י מַלְכָּ֗א דִּ֚י מִדַּת֙ עֲבַ֣ר נַהֲרָ֔ה אָסְפַּ֗רְנָא נִפְקְתָ֛א תֶּהֱוֵ֧א מִֽתְיַהֲבָ֛א לְגֻבְרַיָּ֥א אִלֵּ֖ךְ דִּי־לָ֥א לְבַטָּלָֽא׃ </span></p>
 <p align="RIGHT"><span lang="he">‎<a name="009">9</a> ‏וּמָ֣ה חַשְׁחָ֡ן וּבְנֵ֣י תוֹרִ֣ין וְדִכְרִ֣ין וְאִמְּרִ֣ין׀ לַעֲלָוָ֣ן׀ לֶאֱלָ֪הּ שְׁמַיָּ֟א חִנְטִ֞ין מְלַ֣ח׀ חֲמַ֣ר וּמְשַׁ֗ח כְּמֵאמַ֨ר כָּהֲנַיָּ֤א דִי־בִירֽוּשְׁלֶם֙ לֶהֱוֵ֨א מִתְיְהֵ֥ב לְהֹ֛ם י֥וֹם׀ בְּי֖וֹם דִּי־לָ֥א שָׁלֽוּ׃ </span></p>
 <p align="RIGHT"><span lang="he">‎<a name="010">10</a> ‏דִּֽי־לֶהֱוֹ֧ן מְהַקְרְבִ֛ין נִיחוֹחִ֖ין לֶאֱלָ֣הּ שְׁמַיָּ֑א וּמְצַלַּ֕יִן לְחַיֵּ֥י מַלְכָּ֖א וּבְנֽוֹהִי׃ </span></p>
 <p align="RIGHT"><span lang="he">‎<a name="011">11</a> ‏וּמִנִּי֮ שִׂ֣ים טְעֵם֒ דִּ֣י כָל־אֱנָ֗שׁ דִּ֤י יְהַשְׁנֵא֙ פִּתְגָמָ֣א דְנָ֔ה יִתְנְסַ֥ח אָע֙ מִן־בַּיְתֵ֔הּ וּזְקִ֖יף יִתְמְחֵ֣א עֲלֹ֑הִי וּבַיְתֵ֛הּ נְוָל֥וּ יִתְעֲבֵ֖ד עַל־דְּנָֽה׃ </span></p>
 <p align="RIGHT"><span lang="he">‎<a name="012">12</a> ‏וֵֽאלָהָ֞א דִּ֣י שַׁכִּ֧ן שְׁמֵ֣הּ תַּמָּ֗ה יְמַגַּ֞ר כָּל־מֶ֤לֶךְ וְעַם֙ דִּ֣י׀ יִשְׁלַ֣ח יְדֵ֗הּ לְהַשְׁנָיָ֛ה לְחַבָּלָ֛ה בֵּית־אֱלָהָ֥א דֵ֖ךְ דִּ֣י בִירוּשְׁלֶ֑ם אֲנָ֤ה דָרְיָ֙וֶשׁ֙ שָׂ֣מֶת טְעֵ֔ם אָסְפַּ֖רְנָא יִתְעֲבִֽד׃ פ</span></p>
 <p align="RIGHT"><span lang="he">‎<a name="013">13</a> ‏אֱ֠דַיִן תַּתְּנַ֞י פַּחַ֧ת עֲבַֽר־נַהֲרָ֛ה שְׁתַ֥ר בּוֹזְנַ֖י וּכְנָוָתְה֑וֹן לָקֳבֵ֗ל דִּֽי־שְׁלַ֞ח דָּרְיָ֧וֶשׁ מַלְכָּ֛א כְּנֵ֖מָא אָסְפַּ֥רְנָא עֲבַֽדוּ׃ </span></p>
 <p align="RIGHT"><span lang="he">‎<a name="014">14</a> ‏וְשָׂבֵ֤י יְהוּדָיֵא֙ בָּנַ֣יִן וּמַצְלְחִ֔ין בִּנְבוּאַת֙ חַגַּ֣י <font color="brown">נביאה</font> <font color="blue">נְבִיָּ֔א</font> וּזְכַרְיָ֖ה בַּר־עִדּ֑וֹא וּבְנ֣וֹ וְשַׁכְלִ֗לוּ מִן־טַ֙עַם֙ אֱלָ֣הּ יִשְׂרָאֵ֔ל וּמִטְּעֵם֙ כּ֣וֹרֶשׁ וְדָרְיָ֔וֶשׁ וְאַרְתַּחְשַׁ֖שְׂתְּא מֶ֥לֶךְ פָּרָֽס׃ </span></p>
 <p align="RIGHT"><span lang="he">‎<a name="015">15</a> ‏וְשֵׁיצִיא֙ בַּיְתָ֣ה דְנָ֔ה עַ֛ד י֥וֹם תְּלָתָ֖ה לִירַ֣ח אֲדָ֑ר דִּי־הִ֣יא שְׁנַת־שֵׁ֔ת לְמַלְכ֖וּת דָּרְיָ֥וֶשׁ מַלְכָּֽא׃ פ</span></p>
 <p align="RIGHT"><span lang="he">‎<a name="016">16</a> ‏וַעֲבַ֣דוּ בְנֵֽי־יִ֠שְׂרָאֵל כָּהֲנַיָּ֨א וְלֵוָיֵ֜א וּשְׁאָ֣ר בְּנֵי־גָלוּתָ֗א חֲנֻכַּ֛ת בֵּית־אֱלָהָ֥א דְנָ֖ה בְּחֶדְוָֽה׃ </span></p>
 <p align="RIGHT"><span lang="he">‎<a name="017">17</a> ‏וְהַקְרִ֗בוּ לַחֲנֻכַּת֮ בֵּית־אֱלָהָ֣א דְנָה֒ תּוֹרִ֣ין מְאָ֔ה דִּכְרִ֣ין מָאתַ֔יִן אִמְּרִ֖ין אַרְבַּ֣ע מְאָ֑ה וּצְפִירֵ֨י עִזִּ֜ין <font color="brown">לחטיא</font> <font color="blue">לְחַטָּאָ֤ה</font> עַל־כָּל־יִשְׂרָאֵל֙ תְּרֵֽי־עֲשַׂ֔ר לְמִנְיָ֖ן שִׁבְטֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="018">18</a> ‏וַהֲקִ֨ימוּ כָהֲנַיָּ֜א בִּפְלֻגָּתְה֗וֹן וְלֵוָיֵא֙ בְּמַחְלְקָ֣תְה֔וֹן עַל־עֲבִידַ֥ת אֱלָהָ֖א דִּ֣י בִירוּשְׁלֶ֑ם כִּכְתָ֖ב סְפַ֥ר מֹשֶֽׁה׃ פ</span></p>
 <p align="RIGHT"><span lang="he">‎<a name="019">19</a> ‏וַיַּעֲשׂ֥וּ בְנֵי־הַגּוֹלָ֖ה אֶת־הַפָּ֑סַח בְּאַרְבָּעָ֥ה עָשָׂ֖ר לַחֹ֥דֶשׁ הָרִאשֽׁוֹן׃ </span></p>
 <p align="RIGHT"><span lang="he">‎<a name="020">20</a> ‏כִּ֣י הִֽטַּהֲר֞וּ הַכֹּהֲנִ֧ים וְהַלְוִיִּ֛ם כְּאֶחָ֖ד כֻּלָּ֣ם טְהוֹרִ֑ים וַיִּשְׁחֲט֤וּ הַפֶּ֙סַח֙ לְכָל־בְּנֵ֣י הַגּוֹלָ֔ה וְלַאֲחֵיהֶ֥ם הַכֹּהֲנִ֖ים וְלָהֶֽם׃ </span></p>
 <p align="RIGHT"><span lang="he">‎<a name="021">21</a> ‏וַיֹּאכְל֣וּ בְנֵֽי־יִשְׂרָאֵ֗ל הַשָּׁבִים֙ מֵֽהַגּוֹלָ֔ה וְכֹ֗ל הַנִּבְדָּ֛ל מִטֻּמְאַ֥ת גּוֹיֵֽ־הָאָ֖רֶץ אֲלֵהֶ֑ם לִדְרֹ֕שׁ לַֽיהוָ֖ה אֱלֹהֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="022">22</a> ‏וַיַּֽעֲשׂ֧וּ חַג־מַצּ֛וֹת שִׁבְעַ֥ת יָמִ֖ים בְּשִׂמְחָ֑ה כִּ֣י׀ שִׂמְּחָ֣ם יְהוָ֗ה וְֽהֵסֵ֞ב לֵ֤ב מֶֽלֶךְ־אַשּׁוּר֙ עֲלֵיהֶ֔ם לְחַזֵּ֣ק יְדֵיהֶ֔ם בִּמְלֶ֥אכֶת בֵּית־הָאֱלֹהִ֖ים אֱלֹהֵ֥י יִשְׂרָאֵֽל׃ פ</span></p>
 </td>
 <td width="50%">
 <p>1 bē’ḏayin dārəyāweš maləkā’ śām ṭə‘ēm ûḇaqqarû| bəḇêṯ sifərayyā’ dî ḡinəzayyā’ məh<sup>a</sup>ḥăṯîn tammâ bəḇāḇel: </p>
 <p>2 wəhišətəḵ<sup>a</sup>ḥ bə’<sup>a</sup>ḥəməṯā’ bəḇîrəṯā’ dî bəmāḏay məḏînətâ məḡillâ ḥăḏâ wəḵēn-kəṯîḇ bəḡaû<sup>a</sup>h diḵərwōnâ: f</p>
 <p>3 bišənaṯ ḥăḏâ ləḵwōreš maləkā’ kwōreš maləkā’ śām ṭə‘ēm bêṯ-’ĕlâā’ ḇîrûšəlem bayəṯā’ yiṯəbənē’ ’ăṯar dî-ḏāḇəḥîn diḇəḥîn wə’uššwōhî məswōḇəlîn rûmēhh ’ammîn šitîn pəṯāyēhh ’ammîn šitîn: </p>
 <p>4 niḏəbāḵîn dî-’eḇen gəlāl təlāṯā’ wəniḏəbāḵə dî-’ā‘ ḥăḏaṯ wənifəqəṯā’ min-bêṯ maləkā’ tiṯəyəhiḇ: </p>
 <p>5 wə’af mā’nê ḇêṯ-’ĕlâā’ dî ḏahăḇâ wəḵasəpā’ dî nəḇûḵaḏəneṣṣar hanəpēq min-hêḵəlā’ ḏî-ḇîrûšəlem wəhêḇēl ləḇāḇel yahăṯîḇûn wîhāḵə ləhêḵəlā’ ḏî-ḇîrûšəlem lə’aṯərēhh wəṯ<sup>a</sup>ḥēṯ bəḇêṯ ’ĕlâā’: s</p>
 <p>6 kə‘an tatənay p<sup>a</sup>ḥaṯ ‘ăḇar-nahărâ šəṯar bwōzənay ûḵənāwāṯəhwōn<font color="red"><sup>3</sup></font> ’ăfarəsəḵāyē’ dî b<sup>a</sup>‘ăḇar nahărâ r<sup>a</sup>ḥîqîn hăwwō min-tammâ: </p>
 <p>7 šəḇuqû l<sup>a</sup>‘ăḇîḏaṯ bêṯ-’ĕlâā’ ḏēḵə p<sup>a</sup>ḥaṯ yəhûḏāyē’ ûləśāḇê yəhûḏāyē’ bêṯ-’ĕlâā’ ḏēḵə yiḇənwōn ‘al-’aṯərēhh: </p>
 <p>8 ûminnî śîm ṭə‘ēm ləmā’ ḏî-ṯ<sup>a</sup>‘aḇəḏûn ‘im-śāḇê yəhûḏāyē’ ’illēḵə ləmiḇənē’ bêṯ-’ĕlâā’ ḏēḵə ûminniḵəsê maləkā’ dî midaṯ ‘ăḇar nahărâ ’āsəparənā’ nifəqəṯā’ tehĕwē’ miṯəyahăḇā’ ləḡuḇərayyā’ ’illēḵə dî-lā’ ləḇaṭṭālā’: </p>
 <p>9 ûmâ ḥašəḥān ûḇənê ṯwōrîn wəḏiḵərîn wə’immərîn| l<sup>a</sup>‘ălāwān| le’ĕlāh šəmayyā’ ḥinəṭîn məl<sup>a</sup>ḥ| ḥămar ûməš<sup>a</sup>ḥ kəmē’mar kâănayyā’ ḏî-ḇîrûšəlem lehĕwē’ miṯəyəhēḇ ləhōm ywōm| bəywōm dî-lā’ šālû: </p>
 <p>10 dî-lehĕwōn məhaqərəḇîn nîḥwōḥîn le’ĕlāh šəmayyā’ ûməṣallayin ləḥayyê maləkā’ ûḇənwōhî: </p>
 <p>11 ûminnî śîm ṭə‘ēm dî ḵāl-’ĕnāš dî yəhašənē’ piṯəḡāmā’ ḏənâ yiṯənəs<sup>a</sup>ḥ ’ā‘ min-bayəṯēhh ûzəqîf yiṯəməḥē’ ‘ălōhî ûḇayəṯēhh nəwālû yiṯə‘ăḇēḏ ‘al-dənâ: </p>
 <p>12 wē’lâā’ dî šakin šəmēhh tammâ yəmagar kāl-meleḵə wə‘am dî| yišəl<sup>a</sup>ḥ yəḏēhh ləhašənāyâ ləḥabālâ bêṯ-’ĕlâā’ ḏēḵə dî ḇîrûšəlem ’ănâ ḏārəyāweš śāmeṯ ṭə‘ēm ’āsəparənā’ yiṯə‘ăḇiḏ: f</p>
 <p>13 ’ĕḏayin tatənay p<sup>a</sup>ḥaṯ ‘ăḇar-nahărâ šəṯar bwōzənay ûḵənāwāṯəhwōn lāqŏḇēl dî-šəl<sup>a</sup>ḥ dārəyāweš maləkā’ kənēmā’ ’āsəparənā’ ‘ăḇaḏû: </p>
 <p>14 wəśāḇê yəhûḏāyē’ bānayin ûmaṣələḥîn binəḇû’aṯ ḥagay <font color="brown">nəḇî’â</font> <font color="blue">nəḇîyā’</font> ûzəḵarəyâ bar-‘idwō’ ûḇənwō wəšaḵəlilû min-ṭ<sup>a</sup>‘am ’ĕlāh yiśərā’ēl ûmiṭṭə‘ēm kwōreš wəḏārəyāweš wə’arət<sup>a</sup>ḥəšaśətə’ meleḵə pārās: </p>
 <p>15 wəšêṣî’ bayəṯâ ḏənâ ‘aḏ ywōm təlāṯâ lîr<sup>a</sup>ḥ ’ăḏār dî-hî’ šənaṯ-šēṯ ləmaləḵûṯ dārəyāweš maləkā’: f</p>
 <p>16 w<sup>a</sup>‘ăḇaḏû ḇənê-yiśərā’ēl kâănayyā’ wəlēwāyē’ ûšə’ār bənê-ḡālûṯā’ ḥănukaṯ bêṯ-’ĕlâā’ ḏənâ bəḥeḏəwâ: </p>
 <p>17 wəhaqəriḇû l<sup>a</sup>ḥănukaṯ bêṯ-’ĕlâā’ ḏənâ twōrîn mə’â diḵərîn mā’ṯayin ’immərîn ’arəb<sup>a</sup>‘ mə’â ûṣəfîrê ‘izzîn <font color="brown">ləḥaṭṭāyā’</font> <font color="blue">ləḥaṭṭā’â</font> ‘al-kāl-yiśərā’ēl tərê-‘ăśar ləminəyān šiḇəṭê yiśərā’ēl: </p>
 <p>18 wahăqîmû ḵâănayyā’ bifəlugāṯəhwōn wəlēwāyē’ bəm<sup>a</sup>ḥələqāṯəhwōn ‘al-‘ăḇîḏaṯ ’ĕlâā’ dî ḇîrûšəlem kiḵəṯāḇ səfar mōšeh: f</p>
 <p>19 wayy<sup>a</sup>‘ăśû ḇənê-hagwōlâ ’eṯ-hapās<sup>a</sup>ḥ bə’arəbā‘â ‘āśār l<sup>a</sup>ḥōḏeš hāri’šwōn: </p>
 <p>20 kî hiṭṭahărû hakōhănîm wəhaləwîyim kə’eḥāḏ kullām ṭəhwōrîm wayyišəḥăṭû hapes<sup>a</sup>ḥ ləḵāl-bənê hagwōlâ wəla’ăḥêhem hakōhănîm wəlâem: </p>
 <p>21 wayyō’ḵəlû ḇənê-yiśərā’ēl haššāḇîm mēhagwōlâ wəḵōl hanniḇədāl miṭṭumə’aṯ gwōyē-hā’āreṣ ’ălēhem liḏərōš layhwâ ’ĕlōhê yiśərā’ēl: </p>
 <p>22 wayy<sup>a</sup>‘ăśû ḥaḡ-maṣṣwōṯ šiḇə‘aṯ yāmîm bəśiməḥâ kî| śimməḥām yəhwâ wəhēsēḇ lēḇ meleḵə-’aššûr ‘ălêhem ləḥazzēq yəḏêhem biməle’ḵeṯ bêṯ-hā’ĕlōhîm ’ĕlōhê yiśərā’ēl: f</p>
 </td>
 </tr></table>
 <p></p><hr>
 <center>
 <a href="ezr007.htm">Next: Ezra Chapter 7</a></center>
 </body>