<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/job021.htm">Polyglot</a> 
 <a href="../kjv/job021.htm">KJV</a> 
 <a href="../sep/job021.htm">Sep</a> 
 <a href="../vul/job021.htm">Vul</a> 
 
 <br>
 <br><a href="job.htm">Job (Iyov) Index</a><br>
  
 <a href="job020.htm">Previous</a> 
 <a href="job022.htm">Next</a> 
 </center>
 <hr>
 
 <h3 align="CENTER">Tanach (Hebrew): Job (Iyov) Chapter 21</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיַּ֥עַן אִיּ֗וֹב וַיֹּאמַֽר׃ </span></p>
 <p align="RIGHT"><span lang="he">‎<a name="002">2</a> ‏שִׁמְע֣וּ שָׁ֭מוֹעַ מִלָּתִ֑י וּתְהִי־זֹ֝֗את תַּנְח֥וּמֹֽתֵיכֶֽם׃ </span></p>
 <p align="RIGHT"><span lang="he">‎<a name="003">3</a> ‏שָׂ֭אוּנִי וְאָנֹכִ֣י אֲדַבֵּ֑ר וְאַחַ֖ר דַּבְּרִ֣י תַלְעִֽיג׃ </span></p>
 <p align="RIGHT"><span lang="he">‎<a name="004">4</a> ‏הֶ֭אָנֹכִי לְאָדָ֣ם שִׂיחִ֑י וְאִם־מַ֝דּ֗וּעַ לֹא־תִקְצַ֥ר רוּחִֽי׃ </span></p>
 <p align="RIGHT"><span lang="he">‎<a name="005">5</a> ‏פְּנוּ־אֵלַ֥י וְהָשַׁ֑מּוּ וְשִׂ֖ימוּ יָ֣ד עַל־פֶּֽה׃ </span></p>
 <p align="RIGHT"><span lang="he">‎<a name="006">6</a> ‏וְאִם־זָכַ֥רְתִּי וְנִבְהָ֑לְתִּי וְאָחַ֥ז בְּ֝שָׂרִ֗י פַּלָּצֽוּת׃ </span></p>
 <p align="RIGHT"><span lang="he">‎<a name="007">7</a> ‏מַדּ֣וּעַ רְשָׁעִ֣ים יִחְי֑וּ עָ֝תְק֗וּ גַּם־גָּ֥בְרוּ חָֽיִל׃ </span></p>
 <p align="RIGHT"><span lang="he">‎<a name="008">8</a> ‏זַרְעָ֤ם נָכ֣וֹן לִפְנֵיהֶ֣ם עִמָּ֑ם וְ֝צֶאֱצָאֵיהֶ֗ם לְעֵינֵיהֶֽם׃ </span></p>
 <p align="RIGHT"><span lang="he">‎<a name="009">9</a> ‏בָּתֵּיהֶ֣ם שָׁל֣וֹם מִפָּ֑חַד וְלֹ֤א שֵׁ֖בֶט אֱל֣וֹהַּ עֲלֵיהֶֽם׃ </span></p>
 <p align="RIGHT"><span lang="he">‎<a name="010">10</a> ‏שׁוֹר֣וֹ עִ֭בַּר וְלֹ֣א יַגְעִ֑ל תְּפַלֵּ֥ט פָּ֝רָת֗וֹ וְלֹ֣א תְשַׁכֵּֽל׃ </span></p>
 <p align="RIGHT"><span lang="he">‎<a name="011">11</a> ‏יְשַׁלְּח֣וּ כַ֭צֹּאן עֲוִילֵיהֶ֑ם וְ֝יַלְדֵיהֶ֗ם יְרַקֵּדֽוּן׃ </span></p>
 <p align="RIGHT"><span lang="he">‎<a name="012">12</a> ‏יִ֭שְׂאוּ כְּתֹ֣ף וְכִנּ֑וֹר וְ֝יִשְׂמְח֗וּ לְק֣וֹל עוּגָֽב׃ </span></p>
 <p align="RIGHT"><span lang="he">‎<a name="013">13</a> ‏<font color="brown">יבלו</font> <font color="blue">יְכַלּ֣וּ</font> בַטּ֣וֹב יְמֵיהֶ֑ם וּ֝בְרֶ֗גַע שְׁא֣וֹל יֵחָֽתּוּ׃ </span></p>
 <p align="RIGHT"><span lang="he">‎<a name="014">14</a> ‏וַיֹּאמְר֣וּ לָ֭אֵל ס֣וּר מִמֶּ֑נּוּ וְדַ֥עַת דְּ֝רָכֶ֗יךָ לֹ֣א חָפָֽצְנוּ׃ </span></p>
 <p align="RIGHT"><span lang="he">‎<a name="015">15</a> ‏מַה־שַׁדַּ֥י כִּֽי־נַֽעַבְדֶ֑נּוּ וּמַה־נּ֝וֹעִ֗יל כִּ֣י נִפְגַּע־בּֽוֹ׃ </span></p>
 <p align="RIGHT"><span lang="he">‎<a name="016">16</a> ‏הֵ֤ן לֹ֣א בְיָדָ֣ם טוּבָ֑ם עֲצַ֥ת רְ֝שָׁעִ֗ים רָ֣חֲקָה מֶֽנִּי׃ </span></p>
 <p align="RIGHT"><span lang="he">‎<a name="017">17</a> ‏כַּמָּ֤ה׀ נֵר־רְשָׁ֘עִ֤ים יִדְעָ֗ךְ וְיָבֹ֣א עָלֵ֣ימוֹ אֵידָ֑ם חֲ֝בָלִ֗ים יְחַלֵּ֥ק בְּאַפּֽוֹ׃ </span></p>
 <p align="RIGHT"><span lang="he">‎<a name="018">18</a> ‏יִהְי֗וּ כְּתֶ֥בֶן לִפְנֵי־ר֑וּחַ וּ֝כְמֹ֗ץ גְּנָבַ֥תּוּ סוּפָֽה׃ </span></p>
 <p align="RIGHT"><span lang="he">‎<a name="019">19</a> ‏אֱל֗וֹהַּ יִצְפֹּן־לְבָנָ֥יו אוֹנ֑וֹ יְשַׁלֵּ֖ם אֵלָ֣יו וְיֵדָֽע׃ </span></p>
 <p align="RIGHT"><span lang="he">‎<a name="020">20</a> ‏יִרְא֣וּ <font color="brown">עינו</font> <font color="blue">עֵינָ֣יו</font> כִּיד֑וֹ וּמֵחֲמַ֖ת שַׁדַּ֣י יִשְׁתֶּֽה׃ </span></p>
 <p align="RIGHT"><span lang="he">‎<a name="021">21</a> ‏כִּ֤י מַה־חֶפְצ֣וֹ בְּבֵית֣וֹ אַחֲרָ֑יו וּמִסְפַּ֖ר חֳדָשָׁ֣יו חֻצָּֽצוּ׃ </span></p>
 <p align="RIGHT"><span lang="he">‎<a name="022">22</a> ‏הַלְאֵ֥ל יְלַמֶּד־דָּ֑עַת וְ֝ה֗וּא רָמִ֥ים יִשְׁפּֽוֹט׃ </span></p>
 <p align="RIGHT"><span lang="he">‎<a name="023">23</a> ‏זֶ֗ה יָ֭מוּת בְּעֶ֣צֶם תֻּמּ֑וֹ כֻּ֝לּ֗וֹ שַׁלְאֲנַ֥ן וְשָׁלֵֽיו׃ </span></p>
 <p align="RIGHT"><span lang="he">‎<a name="024">24</a> ‏עֲ֭טִינָיו מָלְא֣וּ חָלָ֑ב וּמֹ֖חַ עַצְמוֹתָ֣יו יְשֻׁקֶּֽה׃ </span></p>
 <p align="RIGHT"><span lang="he">‎<a name="025">25</a> ‏וְזֶ֗ה יָ֭מוּת בְּנֶ֣פֶשׁ מָרָ֑ה וְלֹֽא־אָ֝כַ֗ל בַּטּוֹבָֽה׃ </span></p>
 <p align="RIGHT"><span lang="he">‎<a name="026">26</a> ‏יַ֭חַד עַל־עָפָ֣ר יִשְׁכָּ֑בוּ וְ֝רִמָּ֗ה תְּכַסֶּ֥ה עֲלֵיהֶֽם׃ </span></p>
 <p align="RIGHT"><span lang="he">‎<a name="027">27</a> ‏הֵ֣ן יָ֭דַעְתִּי מַחְשְׁבֽוֹתֵיכֶ֑ם וּ֝מְזִמּ֗וֹת עָלַ֥י תַּחְמֹֽסוּ׃ </span></p>
 <p align="RIGHT"><span lang="he">‎<a name="028">28</a> ‏כִּ֤י תֹֽאמְר֗וּ אַיֵּ֥ה בֵית־נָדִ֑יב וְ֝אַיֵּ֗ה אֹ֤הֶל׀ מִשְׁכְּנ֬וֹת רְשָׁעִֽים׃ </span></p>
 <p align="RIGHT"><span lang="he">‎<a name="029">29</a> ‏הֲלֹ֣א שְׁ֭אֶלְתֶּם ע֣וֹבְרֵי דָ֑רֶךְ וְ֝אֹתֹתָ֗ם לֹ֣א תְנַכֵּֽרוּ׃ </span></p>
 <p align="RIGHT"><span lang="he">‎<a name="030">30</a> ‏כִּ֤י לְי֣וֹם אֵ֭יד יֵחָ֣שֶׂךְ רָ֑ע לְי֖וֹם עֲבָר֣וֹת יוּבָֽלוּ׃ </span></p>
 <p align="RIGHT"><span lang="he">‎<a name="031">31</a> ‏מִֽי־יַגִּ֣יד עַל־פָּנָ֣יו דַּרְכּ֑וֹ וְהֽוּא־עָ֝שָׂ֗ה מִ֣י יְשַׁלֶּם־לֽוֹ׃ </span></p>
 <p align="RIGHT"><span lang="he">‎<a name="032">32</a> ‏וְ֭הוּא לִקְבָר֣וֹת יוּבָ֑ל וְֽעַל־גָּדִ֥ישׁ יִשְׁקֽוֹד׃ </span></p>
 <p align="RIGHT"><span lang="he">‎<a name="033">33</a> ‏מָֽתְקוּ־ל֗וֹ רִגְבֵ֫י נָ֥חַל וְ֭אַחֲרָיו כָּל־אָדָ֣ם יִמְשׁ֑וֹךְ וּ֝לְפָנָ֗יו אֵ֣ין מִסְפָּֽר׃ </span></p>
 <p align="RIGHT"><span lang="he">‎<a name="034">34</a> ‏וְ֭אֵיךְ תְּנַחֲמ֣וּנִי הָ֑בֶל וּ֝תְשֽׁוּבֹתֵיכֶ֗ם נִשְׁאַר־מָֽעַל׃ ס</span></p>
 </td>
 <td width="50%">
 <p>1 wayy<sup>a</sup>‘an ’îywōḇ wayyō’mar: </p>
 <p>2 šimə‘û šāmwō‘a millāṯî ûṯəhî-zō’ṯ tanəḥûmōṯêḵem: </p>
 <p>3 śā’ûnî wə’ānōḵî ’ăḏabēr wə’<sup>a</sup>ḥar dabərî ṯalə‘îḡ: </p>
 <p>4 he’ānōḵî lə’āḏām śîḥî wə’im-madû‘a lō’-ṯiqəṣar rûḥî: </p>
 <p>5 pənû-’ēlay wəhāšammû wəśîmû yāḏ ‘al-peh: </p>
 <p>6 wə’im-zāḵarətî wəniḇəhālətî wə’āḥaz bəśārî pallāṣûṯ: </p>
 <p>7 madû‘a rəšā‘îm yiḥəyû ‘āṯəqû gam-gāḇərû ḥāyil: </p>
 <p>8 zarə‘ām nāḵwōn lifənêhem ‘immām wəṣe’ĕṣā’êhem lə‘ênêhem: </p>
 <p>9 bātêhem šālwōm mipāḥaḏ wəlō’ šēḇeṭ ’ĕlwōhha ‘ălêhem: </p>
 <p>10 šwōrwō ‘ibar wəlō’ yaḡə‘il təfallēṭ pārāṯwō wəlō’ ṯəšakēl: </p>
 <p>11 yəšalləḥû ḵaṣṣō’n ‘ăwîlêhem wəyaləḏêhem yəraqqēḏûn: </p>
 <p>12 yiśə’û kəṯōf wəḵinnwōr wəyiśəməḥû ləqwōl ‘ûḡāḇ: </p>
 <p>13 <font color="brown">yəḇallû</font> <font color="blue">yəḵallû</font> ḇaṭṭwōḇ yəmêhem ûḇəreḡ<sup>a</sup>‘ šə’wōl yēḥātû: </p>
 <p>14 wayyō’mərû lā’ēl sûr mimmennû wəḏ<sup>a</sup>‘aṯ dərāḵeyḵā lō’ ḥāfāṣənû: </p>
 <p>15 mah-šaday kî-n<sup>a</sup>‘aḇəḏennû ûmah-nnwō‘îl kî nifəg<sup>a</sup>‘-bwō: </p>
 <p>16 hēn lō’ ḇəyāḏām ṭûḇām ‘ăṣaṯ rəšā‘îm rāḥăqâ mennî: </p>
 <p>17 kammâ| nēr-rəšā‘îm yiḏə‘āḵə wəyāḇō’ ‘ālêmwō ’êḏām ḥăḇālîm yəḥallēq bə’apwō: </p>
 <p>18 yihəyû kəṯeḇen lifənê-rûḥa ûḵəmōṣ gənāḇatû sûfâ: </p>
 <p>19 ’ĕlwōhha yiṣəpōn-ləḇānāyw ’wōnwō yəšallēm ’ēlāyw wəyēḏā‘: </p>
 <p>20 yirə’û <font color="brown">‘ênāw</font> <font color="blue">‘ênāyw</font> kîḏwō ûmēḥămaṯ šaday yišəteh: </p>
 <p>21 kî mah-ḥefəṣwō bəḇêṯwō ’<sup>a</sup>ḥărāyw ûmisəpar ḥŏḏāšāyw ḥuṣṣāṣû: </p>
 <p>22 halə’ēl yəlammeḏ-dā‘aṯ wəhû’ rāmîm yišəpwōṭ: </p>
 <p>23 zeh yāmûṯ bə‘eṣem tummwō kullwō šalə’ănan wəšālêw: </p>
 <p>24 ‘ăṭînāyw mālə’û ḥālāḇ ûmōḥa ‘aṣəmwōṯāyw yəšuqqeh: </p>
 <p>25 wəzeh yāmûṯ bənefeš mārâ wəlō’-’āḵal baṭṭwōḇâ: </p>
 <p>26 y<sup>a</sup>ḥaḏ ‘al-‘āfār yišəkāḇû wərimmâ təḵasseh ‘ălêhem: </p>
 <p>27 hēn yāḏ<sup>a</sup>‘ətî m<sup>a</sup>ḥəšəḇwōṯêḵem ûməzimmwōṯ ‘ālay t<sup>a</sup>ḥəmōsû: </p>
 <p>28 kî ṯō’mərû ’ayyēh ḇêṯ-nāḏîḇ wə’ayyēh ’ōhel| mišəkənwōṯ rəšā‘îm: </p>
 <p>29 hălō’ šə’elətem ‘wōḇərê ḏāreḵə wə’ōṯōṯām lō’ ṯənakērû: </p>
 <p>30 kî ləywōm ’êḏ yēḥāśeḵə rā‘ ləywōm ‘ăḇārwōṯ yûḇālû: </p>
 <p>31 mî-yagîḏ ‘al-pānāyw darəkwō wəhû’-‘āśâ mî yəšallem-lwō: </p>
 <p>32 wəhû’ liqəḇārwōṯ yûḇāl wə‘al-gāḏîš yišəqwōḏ: </p>
 <p>33 māṯəqû-lwō riḡəḇê nāḥal wə’<sup>a</sup>ḥărāyw kāl-’āḏām yiməšwōḵə ûləfānāyw ’ên misəpār: </p>
 <p>34 wə’êḵə tən<sup>a</sup>ḥămûnî hāḇel ûṯəšûḇōṯêḵem nišə’ar-mā‘al: s</p>
 </td>
 </tr></table>
 <p></p><hr>
 <center>
 <a href="job022.htm">Next: Job (Iyov) Chapter 22</a></center>
 </body>