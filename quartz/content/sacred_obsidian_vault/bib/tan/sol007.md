<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/sol007.htm">Polyglot</a> 
 <a href="../kjv/sol007.htm">KJV</a> 
 <a href="../sep/sol007.htm">Sep</a> 
 <a href="../vul/sol007.htm">Vul</a> 
 
 <br>
 <br><a href="sol.htm">Song of Solomon (Shir Hashirim) Index</a><br>
  
 <a href="sol006.htm">Previous</a> 
 <a href="sol008.htm">Next</a> 
 </center>
 <hr>
 
 <h3 align="CENTER">Tanach (Hebrew): Song of Solomon (Shir Hashirim) Chapter 7</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏שׁ֤וּבִי שׁ֙וּבִי֙ הַשּׁ֣וּלַמִּ֔ית שׁ֥וּבִי שׁ֖וּבִי וְנֶחֱזֶה־בָּ֑ךְ מַֽה־תֶּחֱזוּ֙ בַּשּׁ֣וּלַמִּ֔ית כִּמְחֹלַ֖ת הַֽמַּחֲנָֽיִם׃ </span></p>
 <p align="RIGHT"><span lang="he">‎<a name="002">2</a> ‏מַה־יָּפ֧וּ פְעָמַ֛יִךְ בַּנְּעָלִ֖ים בַּת־נָדִ֑יב חַמּוּקֵ֣י יְרֵכַ֔יִךְ כְּמ֣וֹ חֲלָאִ֔ים מַעֲשֵׂ֖ה יְדֵ֥י אָמָּֽן׃ </span></p>
 <p align="RIGHT"><span lang="he">‎<a name="003">3</a> ‏שָׁרְרֵךְ֙ אַגַּ֣ן הַסַּ֔הַר אַל־יֶחְסַ֖ר הַמָּ֑זֶג בִּטְנֵךְ֙ עֲרֵמַ֣ת חִטִּ֔ים סוּגָ֖ה בַּשּׁוֹשַׁנִּֽים׃ </span></p>
 <p align="RIGHT"><span lang="he">‎<a name="004">4</a> ‏שְׁנֵ֥י שָׁדַ֛יִךְ כִּשְׁנֵ֥י עֳפָרִ֖ים תָּאֳמֵ֥י צְבִיָּֽה׃ </span></p>
 <p align="RIGHT"><span lang="he">‎<a name="005">5</a> ‏צַוָּארֵ֖ךְ כְּמִגְדַּ֣ל הַשֵּׁ֑ן עֵינַ֜יִךְ בְּרֵכ֣וֹת בְּחֶשְׁבּ֗וֹן עַל־שַׁ֙עַר֙ בַּת־רַבִּ֔ים אַפֵּךְ֙ כְּמִגְדַּ֣ל הַלְּבָנ֔וֹן צוֹפֶ֖ה פְּנֵ֥י דַמָּֽשֶׂק׃ </span></p>
 <p align="RIGHT"><span lang="he">‎<a name="006">6</a> ‏רֹאשֵׁ֤ךְ עָלַ֙יִךְ֙ כַּכַּרְמֶ֔ל וְדַלַּ֥ת רֹאשֵׁ֖ךְ כָּאַרְגָּמָ֑ן מֶ֖לֶךְ אָס֥וּר בָּרְהָטִֽים׃ </span></p>
 <p align="RIGHT"><span lang="he">‎<a name="007">7</a> ‏מַה־יָּפִית֙ וּמַה־נָּעַ֔מְתְּ אַהֲבָ֖ה בַּתַּֽעֲנוּגִֽים׃ </span></p>
 <p align="RIGHT"><span lang="he">‎<a name="008">8</a> ‏זֹ֤את קֽוֹמָתֵךְ֙ דָּֽמְתָ֣ה לְתָמָ֔ר וְשָׁדַ֖יִךְ לְאַשְׁכֹּלֽוֹת׃ </span></p>
 <p align="RIGHT"><span lang="he">‎<a name="009">9</a> ‏אָמַ֙רְתִּי֙ אֶעֱלֶ֣ה בְתָמָ֔ר אֹֽחֲזָ֖ה בְּסַנְסִנָּ֑יו וְיִֽהְיוּ־נָ֤א שָׁדַ֙יִךְ֙ כְּאֶשְׁכְּל֣וֹת הַגֶּ֔פֶן וְרֵ֥יחַ<font color="red"><sup>3</sup></font> אַפֵּ֖ךְ כַּתַּפּוּחִֽים׃ </span></p>
 <p align="RIGHT"><span lang="he">‎<a name="010">10</a> ‏וְחִכֵּ֕ךְ כְּיֵ֥ין הַטּ֛וֹב הוֹלֵ֥ךְ לְדוֹדִ֖י לְמֵישָׁרִ֑ים דּוֹבֵ֖ב שִׂפְתֵ֥י יְשֵׁנִֽים׃ </span></p>
 <p align="RIGHT"><span lang="he">‎<a name="011">11</a> ‏אֲנִ֣י לְדוֹדִ֔י וְעָלַ֖י תְּשׁוּקָתֽוֹ׃ ס</span></p>
 <p align="RIGHT"><span lang="he">‎<a name="012">12</a> ‏לְכָ֤ה דוֹדִי֙ נֵצֵ֣א הַשָּׂדֶ֔ה נָלִ֖ינָה בַּכְּפָרִֽים׃ </span></p>
 <p align="RIGHT"><span lang="he">‎<a name="013">13</a> ‏נַשְׁכִּ֙ימָה֙ לַכְּרָמִ֔ים נִרְאֶ֞ה אִם פָּֽרְחָ֤ה הַגֶּ֙פֶן֙ פִּתַּ֣ח הַסְּמָדַ֔ר הֵנֵ֖צוּ הָרִמּוֹנִ֑ים שָׁ֛ם אֶתֵּ֥ן אֶת־דֹּדַ֖י לָֽךְ׃ </span></p>
 <p align="RIGHT"><span lang="he">‎<a name="014">14</a> ‏הַֽדּוּדָאִ֣ים נָֽתְנוּ־רֵ֗יחַ וְעַל־פְּתָחֵ֙ינוּ֙ כָּל־מְגָדִ֔ים חֲדָשִׁ֖ים גַּם־יְשָׁנִ֑ים דּוֹדִ֖י צָפַ֥נְתִּי לָֽךְ׃ </span></p>
 </td>
 <td width="50%">
 <p>1 šûḇî šûḇî haššûlammîṯ šûḇî šûḇî wəneḥĕzeh-bāḵə mah-teḥĕzû baššûlammîṯ kiməḥōlaṯ hamm<sup>a</sup>ḥănāyim: </p>
 <p>2 mah-yyāfû fə‘āmayiḵə bannə‘ālîm baṯ-nāḏîḇ ḥammûqê yərēḵayiḵə kəmwō ḥălā’îm m<sup>a</sup>‘ăśēh yəḏê ’āmmān: </p>
 <p>3 šārərēḵə ’agan hassahar ’al-yeḥəsar hammāzeḡ biṭənēḵə ‘ărēmaṯ ḥiṭṭîm sûḡâ baššwōšannîm: </p>
 <p>4 šənê šāḏayiḵə kišənê ‘ŏfārîm tā’ŏmê ṣəḇîyâ: </p>
 <p>5 ṣaûā’rēḵə kəmiḡədal haššēn ‘ênayiḵə bərēḵwōṯ bəḥešəbwōn ‘al-š<sup>a</sup>‘ar baṯ-rabîm ’apēḵə kəmiḡədal halləḇānwōn ṣwōfeh pənê ḏammāśeq: </p>
 <p>6 rō’šēḵə ‘ālayiḵə kakarəmel wəḏallaṯ rō’šēḵə kā’arəgāmān meleḵə ’āsûr bārəhāṭîm: </p>
 <p>7 mah-yyāfîṯ ûmah-nnā‘amətə ’ahăḇâ bat<sup>a</sup>‘ănûḡîm: </p>
 <p>8 zō’ṯ qwōmāṯēḵə dāməṯâ ləṯāmār wəšāḏayiḵə lə’ašəkōlwōṯ: </p>
 <p>9 ’āmarətî ’e‘ĕleh ḇəṯāmār ’ōḥăzâ bəsanəsinnāyw wəyihəyû-nā’ šāḏayiḵə kə’ešəkəlwōṯ hagefen wərêḥa<font color="red"><sup>3</sup></font> ’apēḵə katapûḥîm: </p>
 <p>10 wəḥikēḵə kəyên haṭṭwōḇ hwōlēḵə ləḏwōḏî ləmêšārîm dwōḇēḇ śifəṯê yəšēnîm: </p>
 <p>11 ’ănî ləḏwōḏî wə‘ālay təšûqāṯwō: s</p>
 <p>12 ləḵâ ḏwōḏî nēṣē’ haśśāḏeh nālînâ bakəfārîm: </p>
 <p>13 našəkîmâ lakərāmîm nirə’eh ’im pārəḥâ hagefen pit<sup>a</sup>ḥ hassəmāḏar hēnēṣû hārimmwōnîm šām ’etēn ’eṯ-dōḏay lāḵə: </p>
 <p>14 hadûḏā’îm nāṯənû-rêḥa wə‘al-pəṯāḥênû kāl-məḡāḏîm ḥăḏāšîm gam-yəšānîm dwōḏî ṣāfanətî lāḵə: </p>
 </td>
 </tr></table>
 <p></p><hr>
 <center>
 <a href="sol008.htm">Next: Song of Solomon (Shir Hashirim) Chapter 8</a></center>
 </body>