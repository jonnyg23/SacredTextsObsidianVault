<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/est001.htm">Polyglot</a> 
 <a href="../kjv/est001.htm">KJV</a> 
 <a href="../sep/est001.htm">Sep</a> 
 <a href="../vul/est001.htm">Vul</a> 
 
 <br>
 <br><a href="est.htm">Esther (Esther) Index</a><br>
  
 <a href="ecc012.htm">Previous</a> 
 <a href="est002.htm">Next</a> 
 </center>
 <hr>
 
 <h3 align="CENTER">Tanach (Hebrew): Esther (Esther) Chapter 1</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְהִ֖י בִּימֵ֣י אֲחַשְׁוֵר֑וֹשׁ ה֣וּא אֲחַשְׁוֵר֗וֹשׁ הַמֹּלֵךְ֙ מֵהֹ֣דּוּ וְעַד־כּ֔וּשׁ שֶׁ֛בַע וְעֶשְׂרִ֥ים וּמֵאָ֖ה מְדִינָֽה׃ </span></p>
 <p align="RIGHT"><span lang="he">‎<a name="002">2</a> ‏בַּיָּמִ֖ים הָהֵ֑ם כְּשֶׁ֣בֶת׀ הַמֶּ֣לֶךְ אֲחַשְׁוֵר֗וֹשׁ עַ֚ל כִּסֵּ֣א מַלְכוּת֔וֹ אֲשֶׁ֖ר בְּשׁוּשַׁ֥ן הַבִּירָֽה׃ </span></p>
 <p align="RIGHT"><span lang="he">‎<a name="003">3</a> ‏בִּשְׁנַ֤ת שָׁלוֹשׁ֙ לְמָלְכ֔וֹ עָשָׂ֣ה מִשְׁתֶּ֔ה לְכָל־שָׂרָ֖יו וַעֲבָדָ֑יו חֵ֣יל׀ פָּרַ֣ס וּמָדַ֗י הַֽפַּרְתְּמִ֛ים וְשָׂרֵ֥י הַמְּדִינ֖וֹת לְפָנָֽיו׃ </span></p>
 <p align="RIGHT"><span lang="he">‎<a name="004">4</a> ‏בְּהַרְאֹת֗וֹ אֶת־עֹ֙שֶׁר֙ כְּב֣וֹד מַלְכוּת֔וֹ וְאֶ֨ת־יְקָ֔ר תִּפְאֶ֖רֶת גְּדוּלָּת֑וֹ יָמִ֣ים רַבִּ֔ים שְׁמוֹנִ֥ים וּמְאַ֖ת יֽוֹם׃ </span></p>
 <p align="RIGHT"><span lang="he">‎<a name="005">5</a> ‏וּבִמְל֣וֹאת׀ הַיָּמִ֣ים הָאֵ֗לֶּה עָשָׂ֣ה הַמֶּ֡לֶךְ לְכָל־הָעָ֣ם הַנִּמְצְאִים֩ בְּשׁוּשַׁ֨ן הַבִּירָ֜ה לְמִגָּ֧דוֹל וְעַד־קָטָ֛ן מִשְׁתֶּ֖ה שִׁבְעַ֣ת יָמִ֑ים בַּחֲצַ֕ר גִּנַּ֥ת בִּיתַ֖ן הַמֶּֽלֶךְ׃ </span></p>
 <p align="RIGHT"><span lang="he">‎<a name="006">6</a> ‏ח֣וּר׀ כַּרְפַּ֣ס וּתְכֵ֗לֶת אָחוּז֙ בְּחַבְלֵי־ב֣וּץ וְאַרְגָּמָ֔ן עַל־גְּלִ֥ילֵי כֶ֖סֶף וְעַמּ֣וּדֵי שֵׁ֑שׁ מִטּ֣וֹת׀ זָהָ֣ב וָכֶ֗סֶף עַ֛ל רִֽצְפַ֥ת בַּהַט־וָשֵׁ֖שׁ וְדַ֥ר וְסֹחָֽרֶת׃ </span></p>
 <p align="RIGHT"><span lang="he">‎<a name="007">7</a> ‏וְהַשְׁקוֹת֙ בִּכְלֵ֣י זָהָ֔ב וְכֵלִ֖ים מִכֵּלִ֣ים שׁוֹנִ֑ים וְיֵ֥ין מַלְכ֛וּת רָ֖ב כְּיַ֥ד הַמֶּֽלֶךְ׃ </span></p>
 <p align="RIGHT"><span lang="he">‎<a name="008">8</a> ‏וְהַשְּׁתִיָּ֥ה כַדָּ֖ת אֵ֣ין אֹנֵ֑ס כִּי־כֵ֣ן׀ יִסַּ֣ד הַמֶּ֗לֶךְ עַ֚ל כָּל־רַ֣ב בֵּית֔וֹ לַעֲשׂ֖וֹת כִּרְצ֥וֹן אִישׁ־וָאִֽישׁ׃ </span></p>
 <p align="RIGHT"><span lang="he">‎<a name="009">9</a> ‏גַּ֚ם וַשְׁתִּ֣י הַמַּלְכָּ֔ה עָשְׂתָ֖ה מִשְׁתֵּ֣ה נָשִׁ֑ים בֵּ֚ית הַמַּלְכ֔וּת אֲשֶׁ֖ר לַמֶּ֥לֶךְ אֲחַשְׁוֵרֽוֹשׁ׃ ס</span></p>
 <p align="RIGHT"><span lang="he">‎<a name="010">10</a> ‏בַּיּוֹם֙ הַשְּׁבִיעִ֔י כְּט֥וֹב לֵב־הַמֶּ֖לֶךְ בַּיָּ֑יִן אָמַ֡ר לִ֠מְהוּמָן בִּזְּתָ֨א חַרְבוֹנָ֜א בִּגְתָ֤א וַאֲבַגְתָא֙ זֵתַ֣ר וְכַרְכַּ֔ס שִׁבְעַת֙ הַסָּ֣רִיסִ֔ים הַמְשָׁ֣רְתִ֔ים אֶת־פְּנֵ֖י הַמֶּ֥לֶךְ אֲחַשְׁוֵרֽוֹשׁ׃ </span></p>
 <p align="RIGHT"><span lang="he">‎<a name="011">11</a> ‏לְ֠הָבִיא אֶת־וַשְׁתִּ֧י הַמַּלְכָּ֛ה לִפְנֵ֥י הַמֶּ֖לֶךְ בְּכֶ֣תֶר מַלְכ֑וּת לְהַרְא֨וֹת הָֽעַמִּ֤ים וְהַשָּׂרִים֙ אֶת־יָפְיָ֔הּ כִּֽי־טוֹבַ֥ת מַרְאֶ֖ה הִֽיא׃ </span></p>
 <p align="RIGHT"><span lang="he">‎<a name="012">12</a> ‏וַתְּמָאֵ֞ן הַמַּלְכָּ֣ה וַשְׁתִּ֗י לָבוֹא֙ בִּדְבַ֣ר הַמֶּ֔לֶךְ אֲשֶׁ֖ר בְּיַ֣ד הַסָּרִיסִ֑ים וַיִּקְצֹ֤ף הַמֶּ֙לֶךְ֙ מְאֹ֔ד וַחֲמָת֖וֹ בָּעֲרָ֥ה בֽוֹ׃ </span></p>
 <p align="RIGHT"><span lang="he">‎<a name="013">13</a> ‏וַיֹּ֣אמֶר הַמֶּ֔לֶךְ לַחֲכָמִ֖ים יֹדְעֵ֣י הָֽעִתִּ֑ים כִּי־כֵן֙ דְּבַ֣ר הַמֶּ֔לֶךְ לִפְנֵ֕י כָּל־יֹדְעֵ֖י דָּ֥ת וָדִֽין׃ </span></p>
 <p align="RIGHT"><span lang="he">‎<a name="014">14</a> ‏וְהַקָּרֹ֣ב אֵלָ֗יו<font color="red"><sup>3</sup></font> כַּרְשְׁנָ֤א שֵׁתָר֙ אַדְמָ֣תָא תַרְשִׁ֔ישׁ מֶ֥רֶס מַרְסְנָ֖א מְמוּכָ֑ן שִׁבְעַ֞ת שָׂרֵ֣י׀ פָּרַ֣ס וּמָדַ֗י רֹאֵי֙ פְּנֵ֣י הַמֶּ֔לֶךְ הַיֹּשְׁבִ֥ים רִאשֹׁנָ֖ה בַּמַּלְכֽוּת׃ </span></p>
 <p align="RIGHT"><span lang="he">‎<a name="015">15</a> ‏כְּדָת֙ מַֽה־לַּעֲשׂ֔וֹת בַּמַּלְכָּ֖ה וַשְׁתִּ֑י עַ֣ל׀ אֲשֶׁ֣ר לֹֽא־עָשְׂתָ֗ה אֶֽת־מַאֲמַר֙ הַמֶּ֣לֶךְ אֲחַשְׁוֵר֔וֹשׁ בְּיַ֖ד הַסָּרִיסִֽים׃ ס</span></p>
 <p align="RIGHT"><span lang="he">‎<a name="016">16</a> ‏וַיֹּ֣אמֶר <font color="brown">מומכן</font> <font color="blue">מְמוּכָ֗ן</font> לִפְנֵ֤י הַמֶּ֙לֶךְ֙ וְהַשָּׂרִ֔ים לֹ֤א עַל־הַמֶּ֙לֶךְ֙ לְבַדּ֔וֹ עָוְתָ֖ה וַשְׁתִּ֣י הַמַּלְכָּ֑ה כִּ֤י עַל־כָּל־הַשָּׂרִים֙ וְעַל־כָּל־הָ֣עַמִּ֔ים אֲשֶׁ֕ר בְּכָל־מְדִינ֖וֹת הַמֶּ֥לֶךְ אֲחַשְׁוֵרֽוֹשׁ׃ </span></p>
 <p align="RIGHT"><span lang="he">‎<a name="017">17</a> ‏כִּֽי־יֵצֵ֤א דְבַר־הַמַּלְכָּה֙ עַל־כָּל־הַנָּשִׁ֔ים לְהַבְז֥וֹת בַּעְלֵיהֶ֖ן בְּעֵינֵיהֶ֑ן בְּאָמְרָ֗ם הַמֶּ֣לֶךְ אֲחַשְׁוֵר֡וֹשׁ אָמַ֞ר לְהָבִ֨יא אֶת־וַשְׁתִּ֧י הַמַּלְכָּ֛ה לְפָנָ֖יו וְלֹא־בָֽאָה׃ </span></p>
 <p align="RIGHT"><span lang="he">‎<a name="018">18</a> ‏וְֽהַיּ֨וֹם הַזֶּ֜ה תֹּאמַ֣רְנָה׀ שָׂר֣וֹת פָּֽרַס־וּמָדַ֗י אֲשֶׁ֤ר שָֽׁמְעוּ֙ אֶת־דְּבַ֣ר הַמַּלְכָּ֔ה לְכֹ֖ל שָׂרֵ֣י הַמֶּ֑לֶךְ וּכְדַ֖י בִּזָּי֥וֹן וָקָֽצֶף׃ </span></p>
 <p align="RIGHT"><span lang="he">‎<a name="019">19</a> ‏אִם־עַל־הַמֶּ֣לֶךְ ט֗וֹב יֵצֵ֤א דְבַר־מַלְכוּת֙ מִלְּפָנָ֔יו וְיִכָּתֵ֛ב בְּדָתֵ֥י פָֽרַס־וּמָדַ֖י וְלֹ֣א יַעֲב֑וֹר אֲשֶׁ֨ר לֹֽא־תָב֜וֹא וַשְׁתִּ֗י לִפְנֵי֙ הַמֶּ֣לֶךְ אֲחַשְׁוֵר֔וֹשׁ וּמַלְכוּתָהּ֙ יִתֵּ֣ן הַמֶּ֔לֶךְ לִרְעוּתָ֖הּ הַטּוֹבָ֥ה מִמֶּֽנָּה׃ </span></p>
 <p align="RIGHT"><span lang="he">‎<a name="020">20</a> ‏וְנִשְׁמַע֩ פִּתְגָ֨ם הַמֶּ֤לֶךְ אֲשֶֽׁר־יַעֲשֶׂה֙ בְּכָל־מַלְכוּת֔וֹ כִּ֥י רַבָּ֖ה הִ֑יא וְכָל־הַנָּשִׁ֗ים יִתְּנ֤וּ יְקָר֙ לְבַעְלֵיהֶ֔ן לְמִגָּד֖וֹל וְעַד־קָטָֽן׃ </span></p>
 <p align="RIGHT"><span lang="he">‎<a name="021">21</a> ‏וַיִּיטַב֙ הַדָּבָ֔ר בְּעֵינֵ֥י הַמֶּ֖לֶךְ וְהַשָּׂרִ֑ים וַיַּ֥עַשׂ הַמֶּ֖לֶךְ כִּדְבַ֥ר מְמוּכָֽן׃ </span></p>
 <p align="RIGHT"><span lang="he">‎<a name="022">22</a> ‏וַיִּשְׁלַ֤ח סְפָרִים֙ אֶל־כָּל־מְדִינ֣וֹת הַמֶּ֔לֶךְ אֶל־מְדִינָ֤ה וּמְדִינָה֙ כִּכְתָבָ֔הּ וְאֶל־עַ֥ם וָעָ֖ם כִּלְשׁוֹנ֑וֹ לִהְי֤וֹת כָּל־אִישׁ֙ שֹׂרֵ֣ר בְּבֵית֔וֹ וּמְדַבֵּ֖ר כִּלְשׁ֥וֹן עַמּֽוֹ׃ פ</span></p>
 </td>
 <td width="50%">
 <p>1 wayəhî bîmê ’ăḥašəwērwōš hû’ ’ăḥašəwērwōš hammōlēḵə mēhōdû wə‘aḏ-kûš šeḇ<sup>a</sup>‘ wə‘eśərîm ûmē’â məḏînâ: </p>
 <p>2 bayyāmîm hâēm kəšeḇeṯ| hammeleḵə ’ăḥašəwērwōš ‘al kissē’ maləḵûṯwō ’ăšer bəšûšan habîrâ: </p>
 <p>3 bišənaṯ šālwōš ləmāləḵwō ‘āśâ mišəteh ləḵāl-śārāyw w<sup>a</sup>‘ăḇāḏāyw ḥêl| pāras ûmāḏay haparətəmîm wəśārê hamməḏînwōṯ ləfānāyw: </p>
 <p>4 bəharə’ōṯwō ’eṯ-‘ōšer kəḇwōḏ maləḵûṯwō wə’eṯ-yəqār tifə’ereṯ gəḏûllāṯwō yāmîm rabîm šəmwōnîm ûmə’aṯ ywōm: </p>
 <p>5 ûḇiməlwō’ṯ| hayyāmîm hā’ēlleh ‘āśâ hammeleḵə ləḵāl-hā‘ām hanniməṣə’îm bəšûšan habîrâ ləmigāḏwōl wə‘aḏ-qāṭān mišəteh šiḇə‘aṯ yāmîm b<sup>a</sup>ḥăṣar ginnaṯ bîṯan hammeleḵə: </p>
 <p>6 ḥûr| karəpas ûṯəḵēleṯ ’āḥûz bəḥaḇəlê-ḇûṣ wə’arəgāmān ‘al-gəlîlê ḵesef wə‘ammûḏê šēš miṭṭwōṯ| zâāḇ wāḵesef ‘al riṣəfaṯ bahaṭ-wāšēš wəḏar wəsōḥāreṯ: </p>
 <p>7 wəhašəqwōṯ biḵəlê zâāḇ wəḵēlîm mikēlîm šwōnîm wəyên maləḵûṯ rāḇ kəyaḏ hammeleḵə: </p>
 <p>8 wəhaššəṯîyâ ḵadāṯ ’ên ’ōnēs kî-ḵēn| yissaḏ hammeleḵə ‘al kāl-raḇ bêṯwō l<sup>a</sup>‘ăśwōṯ kirəṣwōn ’îš-wā’îš: </p>
 <p>9 gam wašətî hammaləkâ ‘āśəṯâ mišətēh nāšîm bêṯ hammaləḵûṯ ’ăšer lammeleḵə ’ăḥašəwērwōš: s</p>
 <p>10 bayywōm haššəḇî‘î kəṭwōḇ lēḇ-hammeleḵə bayyāyin ’āmar liməhûmān bizzəṯā’ ḥarəḇwōnā’ biḡəṯā’ wa’ăḇaḡəṯā’ zēṯar wəḵarəkas šiḇə‘aṯ hassārîsîm haməšārəṯîm ’eṯ-pənê hammeleḵə ’ăḥašəwērwōš: </p>
 <p>11 ləhāḇî’ ’eṯ-wašətî hammaləkâ lifənê hammeleḵə bəḵeṯer maləḵûṯ ləharə’wōṯ hā‘ammîm wəhaśśārîm ’eṯ-yāfəyāh kî-ṭwōḇaṯ marə’eh hî’: </p>
 <p>12 watəmā’ēn hammaləkâ wašətî lāḇwō’ biḏəḇar hammeleḵə ’ăšer bəyaḏ hassārîsîm wayyiqəṣōf hammeleḵə mə’ōḏ w<sup>a</sup>ḥămāṯwō bā‘ărâ ḇwō: </p>
 <p>13 wayyō’mer hammeleḵə l<sup>a</sup>ḥăḵāmîm yōḏə‘ê hā‘itîm kî-ḵēn dəḇar hammeleḵə lifənê kāl-yōḏə‘ê dāṯ wāḏîn: </p>
 <p>14 wəhaqqārōḇ ’ēlāyw<font color="red"><sup>3</sup></font> karəšənā’ šēṯār ’aḏəmāṯā’ ṯarəšîš meres marəsənā’ məmûḵān šiḇə‘aṯ śārê| pāras ûmāḏay rō’ê pənê hammeleḵə hayyōšəḇîm ri’šōnâ bammaləḵûṯ: </p>
 <p>15 kəḏāṯ mah-ll<sup>a</sup>‘ăśwōṯ bammaləkâ wašətî ‘al| ’ăšer lō’-‘āśəṯâ ’eṯ-ma’ămar hammeleḵə ’ăḥašəwērwōš bəyaḏ hassārîsîm: s</p>
 <p>16 wayyō’mer <font color="brown">mûməḵān</font> <font color="blue">məmûḵān</font> lifənê hammeleḵə wəhaśśārîm lō’ ‘al-hammeleḵə ləḇadwō ‘āwəṯâ wašətî hammaləkâ kî ‘al-kāl-haśśārîm wə‘al-kāl-hā‘ammîm ’ăšer bəḵāl-məḏînwōṯ hammeleḵə ’ăḥašəwērwōš: </p>
 <p>17 kî-yēṣē’ ḏəḇar-hammaləkâ ‘al-kāl-hannāšîm ləhaḇəzwōṯ b<sup>a</sup>‘əlêhen bə‘ênêhen bə’āmərām hammeleḵə ’ăḥašəwērwōš ’āmar ləhāḇî’ ’eṯ-wašətî hammaləkâ ləfānāyw wəlō’-ḇā’â: </p>
 <p>18 wəhayywōm hazzeh tō’marənâ| śārwōṯ pāras-ûmāḏay ’ăšer šāmə‘û ’eṯ-dəḇar hammaləkâ ləḵōl śārê hammeleḵə ûḵəḏay bizzāywōn wāqāṣef: </p>
 <p>19 ’im-‘al-hammeleḵə ṭwōḇ yēṣē’ ḏəḇar-maləḵûṯ milləfānāyw wəyikāṯēḇ bəḏāṯê fāras-ûmāḏay wəlō’ y<sup>a</sup>‘ăḇwōr ’ăšer lō’-ṯāḇwō’ wašətî lifənê hammeleḵə ’ăḥašəwērwōš ûmaləḵûṯāh yitēn hammeleḵə lirə‘ûṯāh haṭṭwōḇâ mimmennâ: </p>
 <p>20 wənišəm<sup>a</sup>‘ piṯəḡām hammeleḵə ’ăšer-y<sup>a</sup>‘ăśeh bəḵāl-maləḵûṯwō kî rabâ hî’ wəḵāl-hannāšîm yitənû yəqār ləḇ<sup>a</sup>‘əlêhen ləmigāḏwōl wə‘aḏ-qāṭān: </p>
 <p>21 wayyîṭaḇ hadāḇār bə‘ênê hammeleḵə wəhaśśārîm wayy<sup>a</sup>‘aś hammeleḵə kiḏəḇar məmûḵān: </p>
 <p>22 wayyišəl<sup>a</sup>ḥ səfārîm ’el-kāl-məḏînwōṯ hammeleḵə ’el-məḏînâ ûməḏînâ kiḵəṯāḇāh wə’el-‘am wā‘ām kiləšwōnwō lihəywōṯ kāl-’îš śōrēr bəḇêṯwō ûməḏabēr kiləšwōn ‘ammwō: f</p>
 </td>
 </tr></table>
 <p></p><hr>
 <center>
 <a href="est002.htm">Next: Esther (Esther) Chapter 2</a></center>
 </body>