<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/isa062.htm">Polyglot</a> 
 <a href="../kjv/isa062.htm">KJV</a> 
 <a href="../sep/isa062.htm">Sep</a> 
 <a href="../vul/isa062.htm">Vul</a> 
 
 <br>
 <br><a href="isa.htm">Isaiah (Yisheyah) Index</a><br>
  
 <a href="isa061.htm">Previous</a> 
 <a href="isa063.htm">Next</a> 
 </center>
 <hr>
 
 <h3 align="CENTER">Tanach (Hebrew): Isaiah (Yisheyah) Chapter 62</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏לְמַ֤עַן צִיּוֹן֙ לֹ֣א אֶחֱשֶׁ֔ה וּלְמַ֥עַן יְרוּשָׁלִַ֖ם לֹ֣א אֶשְׁק֑וֹט עַד־יֵצֵ֤א כַנֹּ֙גַהּ֙<font color="red"><sup>3</sup></font> צִדְקָ֔הּ וִישׁוּעָתָ֖הּ כְּלַפִּ֥יד יִבְעָֽר׃ </span></p>
 <p align="RIGHT"><span lang="he">‎<a name="002">2</a> ‏וְרָא֤וּ גוֹיִם֙ צִדְקֵ֔ךְ וְכָל־מְלָכִ֖ים כְּבוֹדֵ֑ךְ וְקֹ֤רָא לָךְ֙ שֵׁ֣ם חָדָ֔שׁ אֲשֶׁ֛ר פִּ֥י יְהוָ֖ה יִקֳּבֶֽנּוּ׃ </span></p>
 <p align="RIGHT"><span lang="he">‎<a name="003">3</a> ‏וְהָיִ֛יתְ<font color="red"><sup>1</sup></font> עֲטֶ֥רֶת תִּפְאֶ֖רֶת בְּיַד־יְהוָ֑ה <font color="brown">וצנוף</font> <font color="blue">וּצְנִ֥יף</font> מְלוּכָ֖ה בְּכַף־אֱלֹהָֽיִךְ׃ </span></p>
 <p align="RIGHT"><span lang="he">‎<a name="004">4</a> ‏לֹֽא־יֵאָמֵר֩ לָ֨ךְ ע֜וֹד עֲזוּבָ֗ה וּלְאַרְצֵךְ֙ לֹא־יֵאָמֵ֥ר עוֹד֙ שְׁמָמָ֔ה כִּ֣י לָ֗ךְ יִקָּרֵא֙ חֶפְצִי־בָ֔הּ וּלְאַרְצֵ֖ךְ בְּעוּלָ֑ה כִּֽי־חָפֵ֤ץ יְהוָה֙ בָּ֔ךְ וְאַרְצֵ֖ךְ תִּבָּעֵֽל׃ </span></p>
 <p align="RIGHT"><span lang="he">‎<a name="005">5</a> ‏כִּֽי־יִבְעַ֤ל בָּחוּר֙ בְּתוּלָ֔ה יִבְעָל֖וּךְ בָּנָ֑יִךְ וּמְשׂ֤וֹשׂ חָתָן֙ עַל־כַּלָּ֔ה יָשִׂ֥ישׂ עָלַ֖יִךְ אֱלֹהָֽיִךְ׃ </span></p>
 <p align="RIGHT"><span lang="he">‎<a name="006">6</a> ‏עַל־חוֹמֹתַ֣יִךְ יְרוּשָׁלִַ֗ם הִפְקַ֙דְתִּי֙ שֹֽׁמְרִ֔ים כָּל־הַיּ֧וֹם וְכָל־הַלַּ֛יְלָה תָּמִ֖יד לֹ֣א יֶחֱשׁ֑וּ הַמַּזְכִּרִים֙ אֶת־יְהוָ֔ה אַל־דֳּמִ֖י לָכֶֽם׃ </span></p>
 <p align="RIGHT"><span lang="he">‎<a name="007">7</a> ‏וְאַֽל־תִּתְּנ֥וּ דֳמִ֖י ל֑וֹ עַד־יְכוֹנֵ֞ן וְעַד־יָשִׂ֧ים אֶת־יְרֽוּשָׁלִַ֛ם תְּהִלָּ֖ה בָּאָֽרֶץ׃ </span></p>
 <p align="RIGHT"><span lang="he">‎<a name="008">8</a> ‏נִשְׁבַּ֧ע יְהוָ֛ה בִּֽימִינ֖וֹ וּבִזְר֣וֹעַ עֻזּ֑וֹ אִם־אֶתֵּן֩ אֶת־דְּגָנֵ֨ךְ ע֤וֹד מַֽאֲכָל֙ לְאֹ֣יְבַ֔יִךְ וְאִם־יִשְׁתּ֤וּ בְנֵֽי־נֵכָר֙ תִּֽירוֹשֵׁ֔ךְ אֲשֶׁ֥ר יָגַ֖עַתְּ בּֽוֹ׃ </span></p>
 <p align="RIGHT"><span lang="he">‎<a name="009">9</a> ‏כִּ֤י מְאַסְפָיו֙ יֹאכְלֻ֔הוּ וְהִֽלְל֖וּ אֶת־יְהוָ֑ה וּֽמְקַבְּצָ֥יו יִשְׁתֻּ֖הוּ בְּחַצְר֥וֹת קָדְשִֽׁי׃ ס</span></p>
 <p align="RIGHT"><span lang="he">‎<a name="010">10</a> ‏עִבְר֤וּ עִבְרוּ֙ בַּשְּׁעָרִ֔ים פַּנּ֖וּ דֶּ֣רֶךְ הָעָ֑ם סֹ֣לּוּ סֹ֤לּוּ הַֽמְסִלָּה֙ סַקְּל֣וּ מֵאֶ֔בֶן הָרִ֥ימוּ נֵ֖ס עַל־הָעַמִּֽים׃ </span></p>
 <p align="RIGHT"><span lang="he">‎<a name="011">11</a> ‏הִנֵּ֣ה יְהוָ֗ה הִשְׁמִ֙יעַ֙ אֶל־קְצֵ֣ה הָאָ֔רֶץ אִמְרוּ֙ לְבַת־צִיּ֔וֹן הִנֵּ֥ה יִשְׁעֵ֖ךְ בָּ֑א הִנֵּ֤ה שְׂכָרוֹ֙ אִתּ֔וֹ וּפְעֻלָּת֖וֹ לְפָנָֽיו׃ </span></p>
 <p align="RIGHT"><span lang="he">‎<a name="012">12</a> ‏וְקָרְא֥וּ לָהֶ֛ם עַם־הַקֹּ֖דֶשׁ גְּאוּלֵ֣י יְהוָ֑ה וְלָךְ֙ יִקָּרֵ֣א דְרוּשָׁ֔ה עִ֖יר לֹ֥א נֶעֱזָֽבָה׃ ס</span></p>
 </td>
 <td width="50%">
 <p>1 ləm<sup>a</sup>‘an ṣîywōn lō’ ’eḥĕšeh ûləm<sup>a</sup>‘an yərûšālaim lō’ ’ešəqwōṭ ‘aḏ-yēṣē’ ḵannōḡ<sup>a</sup>h<font color="red"><sup>3</sup></font> ṣiḏəqāh wîšû‘āṯāh kəlapîḏ yiḇə‘ār: </p>
 <p>2 wərā’û ḡwōyim ṣiḏəqēḵə wəḵāl-məlāḵîm kəḇwōḏēḵə wəqōrā’ lāḵə šēm ḥāḏāš ’ăšer pî yəhwâ yiqqŏḇennû: </p>
 <p>3 wəhāyîṯə<font color="red"><sup>1</sup></font> ‘ăṭereṯ tifə’ereṯ bəyaḏ-yəhwâ <font color="brown">ûṣənwōf</font> <font color="blue">ûṣənîf</font> məlûḵâ bəḵaf-’ĕlōhāyiḵə: </p>
 <p>4 lō’-yē’āmēr lāḵə ‘wōḏ ‘ăzûḇâ ûlə’arəṣēḵə lō’-yē’āmēr ‘wōḏ šəmāmâ kî lāḵə yiqqārē’ ḥefəṣî-ḇāh ûlə’arəṣēḵə bə‘ûlâ kî-ḥāfēṣ yəhwâ bāḵə wə’arəṣēḵə tibā‘ēl: </p>
 <p>5 kî-yiḇə‘al bāḥûr bəṯûlâ yiḇə‘ālûḵə bānāyiḵə ûməśwōś ḥāṯān ‘al-kallâ yāśîś ‘ālayiḵə ’ĕlōhāyiḵə: </p>
 <p>6 ‘al-ḥwōmōṯayiḵə yərûšālaim hifəqaḏətî šōmərîm kāl-hayywōm wəḵāl-hallayəlâ tāmîḏ lō’ yeḥĕšû hammazəkirîm ’eṯ-yəhwâ ’al-dŏmî lāḵem: </p>
 <p>7 wə’al-titənû ḏŏmî lwō ‘aḏ-yəḵwōnēn wə‘aḏ-yāśîm ’eṯ-yərûšālaim təhillâ bā’āreṣ: </p>
 <p>8 nišəb<sup>a</sup>‘ yəhwâ bîmînwō ûḇizərwō‘a ‘uzzwō ’im-’etēn ’eṯ-dəḡānēḵə ‘wōḏ ma’ăḵāl lə’ōyəḇayiḵə wə’im-yišətû ḇənê-nēḵār tîrwōšēḵə ’ăšer yāḡ<sup>a</sup>‘atə bwō: </p>
 <p>9 kî mə’asəfāyw yō’ḵəluhû wəhiləlû ’eṯ-yəhwâ ûməqabəṣāyw yišətuhû bəḥaṣərwōṯ qāḏəšî: s</p>
 <p>10 ‘iḇərû ‘iḇərû baššə‘ārîm pannû dereḵə hā‘ām sōllû sōllû haməsillâ saqqəlû mē’eḇen hārîmû nēs ‘al-hā‘ammîm: </p>
 <p>11 hinnēh yəhwâ hišəmî‘a ’el-qəṣēh hā’āreṣ ’imərû ləḇaṯ-ṣîywōn hinnēh yišə‘ēḵə bā’ hinnēh śəḵārwō ’itwō ûfə‘ullāṯwō ləfānāyw: </p>
 <p>12 wəqārə’û lâem ‘am-haqqōḏeš gə’ûlê yəhwâ wəlāḵə yiqqārē’ ḏərûšâ ‘îr lō’ ne‘ĕzāḇâ: s</p>
 </td>
 </tr></table>
 <p></p><hr>
 <center>
 <a href="isa063.htm">Next: Isaiah (Yisheyah) Chapter 63</a></center>
 </body>