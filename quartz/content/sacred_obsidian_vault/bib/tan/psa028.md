<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa028.htm">Polyglot</a> 
 <a href="../kjv/psa028.htm">KJV</a> 
 <a href="../sep/psa028.htm">Sep</a> 
 <a href="../vul/psa028.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa027.htm">Previous</a> 
 <a href="psa029.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 28</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏לְדָוִ֡ד אֵ֘לֶ֤יךָ יְהוָ֨ה׀ אֶקְרָ֗א צוּרִי֮ אַֽל־תֶּחֱרַ֪שׁ מִ֫מֶּ֥נִּי פֶּן־תֶּֽחֱשֶׁ֥ה מִמֶּ֑נִּי וְ֝נִמְשַׁ֗לְתִּי עִם־י֥וֹרְדֵי בֽוֹר׃ </span></p>
 <p align="RIGHT"><span lang="he">‎<a name="002">2</a> ‏שְׁמַ֤ע ק֣וֹל תַּ֭חֲנוּנַי בְּשַׁוְּעִ֣י אֵלֶ֑יךָ בְּנָשְׂאִ֥י יָ֝דַ֗י אֶל־דְּבִ֥יר קָדְשֶֽׁךָ׃ </span></p>
 <p align="RIGHT"><span lang="he">‎<a name="003">3</a> ‏אַל־תִּמְשְׁכֵ֣נִי עִם־רְשָׁעִים֮ וְעִם־פֹּ֪עֲלֵ֫י אָ֥וֶן דֹּבְרֵ֣י שָׁ֭לוֹם עִם־רֵֽעֵיהֶ֑ם וְ֝רָעָ֗ה בִּלְבָבָֽם׃ </span></p>
 <p align="RIGHT"><span lang="he">‎<a name="004">4</a> ‏תֶּן־לָהֶ֣ם כְּפָעֳלָם֮ וּכְרֹ֪עַ מַֽעַלְלֵ֫יהֶ֥ם כְּמַעֲשֵׂ֣ה יְ֭דֵיהֶם תֵּ֣ן לָהֶ֑ם הָשֵׁ֖ב גְּמוּלָ֣ם לָהֶֽם׃ </span></p>
 <p align="RIGHT"><span lang="he">‎<a name="005">5</a> ‏כִּ֤י לֹ֤א יָבִ֡ינוּ אֶל־פְּעֻלֹּ֣ת יְ֭הוָה וְאֶל־מַעֲשֵׂ֣ה יָדָ֑יו יֶ֝הֶרְסֵ֗ם וְלֹ֣א יִבְנֵֽם׃ </span></p>
 <p align="RIGHT"><span lang="he">‎<a name="006">6</a> ‏בָּר֥וּךְ יְהוָ֑ה כִּי־שָׁ֝מַע ק֣וֹל תַּחֲנוּנָֽי׃ </span></p>
 <p align="RIGHT"><span lang="he">‎<a name="007">7</a> ‏יְהוָ֤ה׀ עֻזִּ֥י וּמָגִנִּי֮ בּ֤וֹ בָטַ֥ח לִבִּ֗י וְֽנֶ֫עֱזָ֥רְתִּי וַיַּעֲלֹ֥ז לִבִּ֑י וּֽמִשִּׁירִ֥י אֲהוֹדֶֽנּוּ׃ </span></p>
 <p align="RIGHT"><span lang="he">‎<a name="008">8</a> ‏יְהוָ֥ה עֹֽז־לָ֑מוֹ וּמָ֘ע֤וֹז יְשׁוּע֖וֹת מְשִׁיח֣וֹ הֽוּא׃ </span></p>
 <p align="RIGHT"><span lang="he">‎<a name="009">9</a> ‏הוֹשִׁ֤יעָה׀ אֶת־עַמֶּ֗ךָ וּבָרֵ֥ךְ אֶת־נַחֲלָתֶ֑ךָ וּֽרְעֵ֥ם וְ֝נַשְּׂאֵ֗ם עַד־הָעוֹלָֽם׃ </span></p>
 </td>
 <td width="50%">
 <p>1 ləḏāwiḏ ’ēleyḵā yəhwâ| ’eqərā’ ṣûrî ’al-teḥĕraš mimmennî pen-teḥĕšeh mimmennî wəniməšalətî ‘im-ywōrəḏê ḇwōr: </p>
 <p>2 šəm<sup>a</sup>‘ qwōl t<sup>a</sup>ḥănûnay bəšaûə‘î ’ēleyḵā bənāśə’î yāḏay ’el-dəḇîr qāḏəšeḵā: </p>
 <p>3 ’al-timəšəḵēnî ‘im-rəšā‘îm wə‘im-pō‘ălê ’āwen dōḇərê šālwōm ‘im-rē‘êhem wərā‘â biləḇāḇām: </p>
 <p>4 ten-lâem kəfā‘ŏlām ûḵərō‘a m<sup>a</sup>‘aləlêhem kəm<sup>a</sup>‘ăśēh yəḏêhem tēn lâem hāšēḇ gəmûlām lâem: </p>
 <p>5 kî lō’ yāḇînû ’el-pə‘ullōṯ yəhwâ wə’el-m<sup>a</sup>‘ăśēh yāḏāyw yeherəsēm wəlō’ yiḇənēm: </p>
 <p>6 bārûḵə yəhwâ kî-šām<sup>a</sup>‘ qwōl t<sup>a</sup>ḥănûnāy: </p>
 <p>7 yəhwâ| ‘uzzî ûmāḡinnî bwō ḇāṭ<sup>a</sup>ḥ libî wəne‘ĕzārətî wayy<sup>a</sup>‘ălōz libî ûmiššîrî ’ăhwōḏennû: </p>
 <p>8 yəhwâ ‘ōz-lāmwō ûmā‘wōz yəšû‘wōṯ məšîḥwō hû’: </p>
 <p>9 hwōšî‘â| ’eṯ-‘ammeḵā ûḇārēḵə ’eṯ-n<sup>a</sup>ḥălāṯeḵā ûrə‘ēm wənaśśə’ēm ‘aḏ-hā‘wōlām: </p>
 </td>
 </tr></table>
 <p></p><hr>
 <center>
 <a href="psa029.htm">Next: Psalms (Tehilim) Chapter 29</a></center>
 </body>