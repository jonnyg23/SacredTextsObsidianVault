<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa139.htm">Polyglot</a> 
 <a href="../kjv/psa139.htm">KJV</a> 
 <a href="../sep/psa139.htm">Sep</a> 
 <a href="../vul/psa139.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa138.htm">Previous</a> 
 <a href="psa140.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 139</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏לַ֭מְנַצֵּחַ לְדָוִ֣ד מִזְמ֑וֹר יְהוָ֥ה חֲ֝קַרְתַּ֗נִי וַתֵּדָֽע׃ </span></p>
 <p align="RIGHT"><span lang="he">‎<a name="002">2</a> ‏אַתָּ֣ה יָ֭דַעְתָּ שִׁבְתִּ֣י וְקוּמִ֑י בַּ֥נְתָּה לְ֝רֵעִ֗י מֵרָחֽוֹק׃ </span></p>
 <p align="RIGHT"><span lang="he">‎<a name="003">3</a> ‏אָרְחִ֣י וְרִבְעִ֣י זֵרִ֑יתָ וְֽכָל־דְּרָכַ֥י הִסְכַּֽנְתָּה׃ </span></p>
 <p align="RIGHT"><span lang="he">‎<a name="004">4</a> ‏כִּ֤י אֵ֣ין מִ֭לָּה בִּלְשׁוֹנִ֑י הֵ֥ן יְ֝הוָ֗ה יָדַ֥עְתָּ כֻלָּֽהּ׃ </span></p>
 <p align="RIGHT"><span lang="he">‎<a name="005">5</a> ‏אָח֣וֹר וָקֶ֣דֶם צַרְתָּ֑נִי וַתָּ֖שֶׁת עָלַ֣י כַּפֶּֽכָה׃ </span></p>
 <p align="RIGHT"><span lang="he">‎<a name="006">6</a> ‏<font color="brown">פלאיה</font> <font color="blue">פְּלִ֣יאָֽה</font> דַ֣עַת מִמֶּ֑נִּי נִ֝שְׂגְּבָ֗ה לֹא־א֥וּכַֽל לָֽהּ׃ </span></p>
 <p align="RIGHT"><span lang="he">‎<a name="007">7</a> ‏אָ֭נָ֥ה אֵלֵ֣ךְ מֵרוּחֶ֑ךָ וְ֝אָ֗נָה מִפָּנֶ֥יךָ אֶבְרָֽח׃ </span></p>
 <p align="RIGHT"><span lang="he">‎<a name="008">8</a> ‏אִם־אֶסַּ֣ק שָׁ֭מַיִם שָׁ֣ם אָ֑תָּה וְאַצִּ֖יעָה שְּׁא֣וֹל הִנֶּֽךָּ׃ </span></p>
 <p align="RIGHT"><span lang="he">‎<a name="009">9</a> ‏אֶשָּׂ֥א כַנְפֵי־שָׁ֑חַר אֶ֝שְׁכְּנָ֗ה בְּאַחֲרִ֥ית יָֽם׃ </span></p>
 <p align="RIGHT"><span lang="he">‎<a name="010">10</a> ‏גַּם־שָׁ֭ם יָדְךָ֣ תַנְחֵ֑נִי וְֽתֹאחֲזֵ֥נִי יְמִינֶֽךָ׃ </span></p>
 <p align="RIGHT"><span lang="he">‎<a name="011">11</a> ‏וָ֭אֹמַר אַךְ־חֹ֣שֶׁךְ יְשׁוּפֵ֑נִי וְ֝לַ֗יְלָה א֣וֹר בַּעֲדֵֽנִי׃ </span></p>
 <p align="RIGHT"><span lang="he">‎<a name="012">12</a> ‏גַּם־חֹשֶׁךְ֮ לֹֽא־יַחְשִׁ֪יךְ מִ֫מֶּ֥ךָ וְ֭לַיְלָה כַּיּ֣וֹם יָאִ֑יר כַּ֝חֲשֵׁיכָ֗ה כָּאוֹרָֽה׃ </span></p>
 <p align="RIGHT"><span lang="he">‎<a name="013">13</a> ‏כִּֽי־אַ֭תָּה קָנִ֣יתָ כִלְיֹתָ֑י תְּ֝סֻכֵּ֗נִי בְּבֶ֣טֶן אִמִּֽי׃ </span></p>
 <p align="RIGHT"><span lang="he">‎<a name="014">14</a> ‏אֽוֹדְךָ֗ עַ֤ל כִּ֥י נוֹרָא֗וֹת נִ֫פְלֵ֥יתִי נִפְלָאִ֥ים מַעֲשֶׂ֑יךָ וְ֝נַפְשִׁ֗י יֹדַ֥עַת מְאֹֽד׃ </span></p>
 <p align="RIGHT"><span lang="he">‎<a name="015">15</a> ‏לֹא־נִכְחַ֥ד עָצְמִ֗י מִ֫מֶּ֥ךָּ אֲשֶׁר־עֻשֵּׂ֥יתִי בַסֵּ֑תֶר רֻ֝קַּ֗מְתִּי בְּֽתַחְתִּיּ֥וֹת אָֽרֶץ׃ </span></p>
 <p align="RIGHT"><span lang="he">‎<a name="016">16</a> ‏גָּלְמִ֤י׀ רָ֘א֤וּ עֵינֶ֗יךָ וְעַֽל־סִפְרְךָ֮ כֻּלָּ֪ם יִכָּ֫תֵ֥בוּ יָמִ֥ים יֻצָּ֑רוּ <font color="brown">ולא</font> <font color="blue">וְל֖וֹ</font> אֶחָ֣ד בָּהֶֽם׃ </span></p>
 <p align="RIGHT"><span lang="he">‎<a name="017">17</a> ‏וְלִ֗י מַה־יָּקְר֣וּ רֵעֶ֣יךָ אֵ֑ל מֶ֥ה עָ֝צְמוּ רָאשֵׁיהֶֽם׃ </span></p>
 <p align="RIGHT"><span lang="he">‎<a name="018">18</a> ‏אֶ֭סְפְּרֵם מֵח֣וֹל יִרְבּ֑וּן הֱ֝קִיצֹ֗תִי וְעוֹדִ֥י עִמָּֽךְ׃ </span></p>
 <p align="RIGHT"><span lang="he">‎<a name="019">19</a> ‏אִם־תִּקְטֹ֖ל אֱל֥וֹהַּ׀ רָשָׁ֑ע וְאַנְשֵׁ֥י דָ֝מִ֗ים ס֣וּרוּ מֶֽנִּי׃ </span></p>
 <p align="RIGHT"><span lang="he">‎<a name="020">20</a> ‏אֲשֶׁ֣ר יֹ֭אמְרֻךָ לִמְזִמָּ֑ה נָשֻׂ֖א לַשָּׁ֣וְא עָרֶֽיךָ׃ </span></p>
 <p align="RIGHT"><span lang="he">‎<a name="021">21</a> ‏הֲלֽוֹא־מְשַׂנְאֶ֖יךָ יְהוָ֥ה׀ אֶשְׂנָ֑א וּ֝בִתְקוֹמְמֶ֗יךָ אֶתְקוֹטָֽט׃ </span></p>
 <p align="RIGHT"><span lang="he">‎<a name="022">22</a> ‏תַּכְלִ֣ית שִׂנְאָ֣ה שְׂנֵאתִ֑ים לְ֝אוֹיְבִ֗ים הָ֣יוּ לִֽי׃ </span></p>
 <p align="RIGHT"><span lang="he">‎<a name="023">23</a> ‏חָקְרֵ֣נִי אֵ֭ל וְדַ֣ע לְבָבִ֑י בְּ֝חָנֵ֗נִי וְדַ֣ע שַׂרְעַפָּֽי׃ </span></p>
 <p align="RIGHT"><span lang="he">‎<a name="024">24</a> ‏וּרְאֵ֗ה אִם־דֶּֽרֶךְ־עֹ֥צֶב בִּ֑י וּ֝נְחֵ֗נִי בְּדֶ֣רֶךְ עוֹלָֽם׃ </span></p>
 </td>
 <td width="50%">
 <p>1 lamənaṣṣēḥa ləḏāwiḏ mizəmwōr yəhwâ ḥăqarətanî watēḏā‘: </p>
 <p>2 ’atâ yāḏ<sup>a</sup>‘ətā šiḇətî wəqûmî banətâ lərē‘î mērāḥwōq: </p>
 <p>3 ’ārəḥî wəriḇə‘î zērîṯā wəḵāl-dərāḵay hisəkanətâ: </p>
 <p>4 kî ’ên millâ biləšwōnî hēn yəhwâ yāḏ<sup>a</sup>‘ətā ḵullāh: </p>
 <p>5 ’āḥwōr wāqeḏem ṣarətānî watāšeṯ ‘ālay kapeḵâ: </p>
 <p>6 <font color="brown">pilə’îyâ</font> <font color="blue">pəlî’â</font> ḏ<sup>a</sup>‘aṯ mimmennî niśəgəḇâ lō’-’ûḵal lāh: </p>
 <p>7 ’ānâ ’ēlēḵə mērûḥeḵā wə’ānâ mipāneyḵā ’eḇərāḥ: </p>
 <p>8 ’im-’essaq šāmayim šām ’ātâ wə’aṣṣî‘â ššə’wōl hinneḵḵā: </p>
 <p>9 ’eśśā’ ḵanəfê-šāḥar ’ešəkənâ bə’<sup>a</sup>ḥărîṯ yām: </p>
 <p>10 gam-šām yāḏəḵā ṯanəḥēnî wəṯō’ḥăzēnî yəmîneḵā: </p>
 <p>11 wā’ōmar ’aḵə-ḥōšeḵə yəšûfēnî wəlayəlâ ’wōr b<sup>a</sup>‘ăḏēnî: </p>
 <p>12 gam-ḥōšeḵə lō’-y<sup>a</sup>ḥəšîḵə mimmeḵā wəlayəlâ kayywōm yā’îr k<sup>a</sup>ḥăšêḵâ kā’wōrâ: </p>
 <p>13 kî-’atâ qānîṯā ḵiləyōṯāy təsukēnî bəḇeṭen ’immî: </p>
 <p>14 ’wōḏəḵā ‘al kî nwōrā’wōṯ nifəlêṯî nifəlā’îm m<sup>a</sup>‘ăśeyḵā wənafəšî yōḏ<sup>a</sup>‘aṯ mə’ōḏ: </p>
 <p>15 lō’-niḵəḥaḏ ‘āṣəmî mimmeḵḵā ’ăšer-‘uśśêṯî ḇassēṯer ruqqamətî bəṯ<sup>a</sup>ḥətîywōṯ ’āreṣ: </p>
 <p>16 gāləmî| rā’û ‘êneyḵā wə‘al-sifərəḵā kullām yikāṯēḇû yāmîm yuṣṣārû <font color="brown">wəlō’</font> <font color="blue">wəlwō</font> ’eḥāḏ bâem: </p>
 <p>17 wəlî mah-yyāqərû rē‘eyḵā ’ēl meh ‘āṣəmû rā’šêhem: </p>
 <p>18 ’esəpərēm mēḥwōl yirəbûn hĕqîṣōṯî wə‘wōḏî ‘immāḵə: </p>
 <p>19 ’im-tiqəṭōl ’ĕlwōhha| rāšā‘ wə’anəšê ḏāmîm sûrû mennî: </p>
 <p>20 ’ăšer yō’məruḵā liməzimmâ nāśu’ laššāwə’ ‘āreyḵā: </p>
 <p>21 hălwō’-məśanə’eyḵā yəhwâ| ’eśənā’ ûḇiṯəqwōməmeyḵā ’eṯəqwōṭāṭ: </p>
 <p>22 taḵəlîṯ śinə’â śənē’ṯîm lə’wōyəḇîm hāyû lî: </p>
 <p>23 ḥāqərēnî ’ēl wəḏ<sup>a</sup>‘ ləḇāḇî bəḥānēnî wəḏ<sup>a</sup>‘ śarə‘apāy: </p>
 <p>24 ûrə’ēh ’im-dereḵə-‘ōṣeḇ bî ûnəḥēnî bəḏereḵə ‘wōlām: </p>
 </td>
 </tr></table>
 <p></p><hr>
 <center>
 <a href="psa140.htm">Next: Psalms (Tehilim) Chapter 140</a></center>
 </body>