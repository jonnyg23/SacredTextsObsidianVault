<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/zac003.htm">Polyglot</a> 
 <a href="../kjv/zac003.htm">KJV</a> 
 <a href="../sep/zac003.htm">Sep</a> 
 <a href="../vul/zac003.htm">Vul</a> 
 
 <br>
 <br><a href="zac.htm">Zechariah (Zekharyah) Index</a><br>
  
 <a href="zac002.htm">Previous</a> 
 <a href="zac004.htm">Next</a> 
 </center>
 <hr>
 
 <h3 align="CENTER">Tanach (Hebrew): Zechariah (Zekharyah) Chapter 3</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיַּרְאֵ֗נִי אֶת־יְהוֹשֻׁ֙עַ֙ הַכֹּהֵ֣ן הַגָּד֔וֹל עֹמֵ֕ד לִפְנֵ֖י מַלְאַ֣ךְ יְהוָ֑ה וְהַשָּׂטָ֛ן עֹמֵ֥ד עַל־יְמִינ֖וֹ לְשִׂטְנֽוֹ׃ </span></p>
 <p align="RIGHT"><span lang="he">‎<a name="002">2</a> ‏וַיֹּ֨אמֶר יְהוָ֜ה אֶל־הַשָּׂטָ֗ן יִגְעַ֨ר יְהוָ֤ה בְּךָ֙ הַשָּׂטָ֔ן וְיִגְעַ֤ר יְהוָה֙ בְּךָ֔ הַבֹּחֵ֖ר בִּירֽוּשָׁלִָ֑ם הֲל֧וֹא זֶ֦ה א֖וּד מֻצָּ֥ל מֵאֵֽשׁ׃ </span></p>
 <p align="RIGHT"><span lang="he">‎<a name="003">3</a> ‏וִיהוֹשֻׁ֕עַ הָיָ֥ה לָבֻ֖שׁ בְּגָדִ֣ים צוֹאִ֑ים וְעֹמֵ֖ד לִפְנֵ֥י הַמַּלְאָֽךְ׃ </span></p>
 <p align="RIGHT"><span lang="he">‎<a name="004">4</a> ‏וַיַּ֣עַן וַיֹּ֗אמֶר אֶל־הָעֹמְדִ֤ים<font color="red"><sup>3</sup></font> לְפָנָיו֙ לֵאמֹ֔ר הָסִ֛ירוּ הַבְּגָדִ֥ים הַצֹּאִ֖ים מֵעָלָ֑יו וַיֹּ֣אמֶר<font color="red"><sup>3</sup></font> אֵלָ֗יו רְאֵ֨ה הֶעֱבַ֤רְתִּי מֵעָלֶ֙יךָ֙ עֲוֹנֶ֔ךָ וְהַלְבֵּ֥שׁ אֹתְךָ֖ מַחֲלָצֽוֹת׃ </span></p>
 <p align="RIGHT"><span lang="he">‎<a name="005">5</a> ‏וָאֹמַ֕ר יָשִׂ֛ימוּ צָנִ֥יף טָה֖וֹר עַל־רֹאשׁ֑וֹ וַיָּשִׂימוּ֩ הַצָּנִ֨יף הַטָּה֜וֹר עַל־רֹאשׁ֗וֹ וַיַּלְבִּשֻׁ֙הוּ֙ בְּגָדִ֔ים וּמַלְאַ֥ךְ יְהוָ֖ה עֹמֵֽד׃ </span></p>
 <p align="RIGHT"><span lang="he">‎<a name="006">6</a> ‏וַיָּ֙עַד֙ מַלְאַ֣ךְ יְהוָ֔ה בִּיהוֹשֻׁ֖עַ לֵאמֹֽר׃ </span></p>
 <p align="RIGHT"><span lang="he">‎<a name="007">7</a> ‏כֹּה־אָמַ֞ר יְהוָ֣ה צְבָא֗וֹת אִם־בִּדְרָכַ֤י תֵּלֵךְ֙ וְאִ֣ם אֶת־מִשְׁמַרְתִּ֣י תִשְׁמֹ֔ר וְגַם־אַתָּה֙ תָּדִ֣ין אֶת־בֵּיתִ֔י וְגַ֖ם תִּשְׁמֹ֣ר אֶת־חֲצֵרָ֑י וְנָתַתִּ֤י לְךָ֙ מַהְלְכִ֔ים בֵּ֥ין הָעֹמְדִ֖ים הָאֵֽלֶּה׃ </span></p>
 <p align="RIGHT"><span lang="he">‎<a name="008">8</a> ‏שְֽׁמַֽע־נָ֞א יְהוֹשֻׁ֣עַ׀ הַכֹּהֵ֣ן הַגָּד֗וֹל אַתָּה֙ וְרֵעֶ֙יךָ֙ הַיֹּשְׁבִ֣ים לְפָנֶ֔יךָ כִּֽי־אַנְשֵׁ֥י מוֹפֵ֖ת הֵ֑מָּה כִּֽי־הִנְנִ֥י מֵבִ֛יא אֶת־עַבְדִּ֖י צֶֽמַח׃ </span></p>
 <p align="RIGHT"><span lang="he">‎<a name="009">9</a> ‏כִּ֣י׀ הִנֵּ֣ה הָאֶ֗בֶן אֲשֶׁ֤ר נָתַ֙תִּי֙ לִפְנֵ֣י יְהוֹשֻׁ֔עַ עַל־אֶ֥בֶן אַחַ֖ת שִׁבְעָ֣ה עֵינָ֑יִם הִנְנִ֧י מְפַתֵּ֣חַ פִּתֻּחָ֗הּ נְאֻם֙ יְהוָ֣ה צְבָא֔וֹת וּמַשְׁתִּ֛י אֶת־עֲוֹ֥ן הָאָֽרֶץ־הַהִ֖יא בְּי֥וֹם אֶחָֽד׃ </span></p>
 <p align="RIGHT"><span lang="he">‎<a name="010">10</a> ‏בַּיּ֣וֹם הַה֗וּא נְאֻם֙ יְהוָ֣ה צְבָא֔וֹת תִּקְרְא֖וּ אִ֣ישׁ לְרֵעֵ֑הוּ אֶל־תַּ֥חַת גֶּ֖פֶן וְאֶל־תַּ֥חַת תְּאֵנָֽה׃ </span></p>
 </td>
 <td width="50%">
 <p>1 wayyarə’ēnî ’eṯ-yəhwōšu‘a hakōhēn hagāḏwōl ‘ōmēḏ lifənê malə’aḵə yəhwâ wəhaśśāṭān ‘ōmēḏ ‘al-yəmînwō ləśiṭənwō: </p>
 <p>2 wayyō’mer yəhwâ ’el-haśśāṭān yiḡə‘ar yəhwâ bəḵā haśśāṭān wəyiḡə‘ar yəhwâ bəḵā habōḥēr bîrûšālāim hălwō’ zeh ’ûḏ muṣṣāl mē’ēš: </p>
 <p>3 wîhwōšu‘a hāyâ lāḇuš bəḡāḏîm ṣwō’îm wə‘ōmēḏ lifənê hammalə’āḵə: </p>
 <p>4 wayy<sup>a</sup>‘an wayyō’mer ’el-hā‘ōməḏîm<font color="red"><sup>3</sup></font> ləfānāyw lē’mōr hāsîrû habəḡāḏîm haṣṣō’îm mē‘ālāyw wayyō’mer<font color="red"><sup>3</sup></font> ’ēlāyw rə’ēh he‘ĕḇarətî mē‘āleyḵā ‘ăwōneḵā wəhaləbēš ’ōṯəḵā m<sup>a</sup>ḥălāṣwōṯ: </p>
 <p>5 wā’ōmar yāśîmû ṣānîf ṭâwōr ‘al-rō’šwō wayyāśîmû haṣṣānîf haṭṭâwōr ‘al-rō’šwō wayyaləbišuhû bəḡāḏîm ûmalə’aḵə yəhwâ ‘ōmēḏ: </p>
 <p>6 wayyā‘aḏ malə’aḵə yəhwâ bîhwōšu‘a lē’mōr: </p>
 <p>7 kōh-’āmar yəhwâ ṣəḇā’wōṯ ’im-biḏərāḵay tēlēḵə wə’im ’eṯ-mišəmarətî ṯišəmōr wəḡam-’atâ tāḏîn ’eṯ-bêṯî wəḡam tišəmōr ’eṯ-ḥăṣērāy wənāṯatî ləḵā mahələḵîm bên hā‘ōməḏîm hā’ēlleh: </p>
 <p>8 šəm<sup>a</sup>‘-nā’ yəhwōšu‘a| hakōhēn hagāḏwōl ’atâ wərē‘eyḵā hayyōšəḇîm ləfāneyḵā kî-’anəšê mwōfēṯ hēmmâ kî-hinənî mēḇî’ ’eṯ-‘aḇədî ṣem<sup>a</sup>ḥ: </p>
 <p>9 kî| hinnēh hā’eḇen ’ăšer nāṯatî lifənê yəhwōšu‘a ‘al-’eḇen ’<sup>a</sup>ḥaṯ šiḇə‘â ‘ênāyim hinənî məfatēḥa pituḥāh nə’um yəhwâ ṣəḇā’wōṯ ûmašətî ’eṯ-‘ăwōn hā’āreṣ-hahî’ bəywōm ’eḥāḏ: </p>
 <p>10 bayywōm hahû’ nə’um yəhwâ ṣəḇā’wōṯ tiqərə’û ’îš lərē‘ēhû ’el-t<sup>a</sup>ḥaṯ gefen wə’el-t<sup>a</sup>ḥaṯ tə’ēnâ: </p>
 </td>
 </tr></table>
 <p></p><hr>
 <center>
 <a href="zac004.htm">Next: Zechariah (Zekharyah) Chapter 4</a></center>
 </body>