<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/eze042.htm">Polyglot</a> 
 <a href="../kjv/eze042.htm">KJV</a> 
 <a href="../sep/eze042.htm">Sep</a> 
 <a href="../vul/eze042.htm">Vul</a> 
 
 <br>
 <br><a href="eze.htm">Ezekiel (Yechezqel) Index</a><br>
  
 <a href="eze041.htm">Previous</a> 
 <a href="eze043.htm">Next</a> 
 </center>
 <hr>
 
 <h3 align="CENTER">Tanach (Hebrew): Ezekiel (Yechezqel) Chapter 42</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיּוֹצִאֵ֗נִי אֶל־הֶֽחָצֵר֙ הַחִ֣יצוֹנָ֔ה הַדֶּ֖רֶךְ דֶּ֣רֶךְ הַצָּפ֑וֹן וַיְבִאֵ֣נִי אֶל־הַלִּשְׁכָּ֗ה אֲשֶׁ֨ר נֶ֧גֶד הַגִּזְרָ֛ה וַאֲשֶֽׁר־נֶ֥גֶד הַבִּנְיָ֖ן אֶל־הַצָּפֽוֹן׃ </span></p>
 <p align="RIGHT"><span lang="he">‎<a name="002">2</a> ‏אֶל־פְּנֵי־אֹ֙רֶךְ֙ אַמּ֣וֹת הַמֵּאָ֔ה פֶּ֖תַח הַצָּפ֑וֹן וְהָרֹ֖חַב חֲמִשִּׁ֥ים אַמּֽוֹת׃ </span></p>
 <p align="RIGHT"><span lang="he">‎<a name="003">3</a> ‏נֶ֣גֶד הָֽעֶשְׂרִ֗ים אֲשֶׁר֙ לֶחָצֵ֣ר הַפְּנִימִ֔י וְנֶ֣גֶד רִֽצְפָ֔ה אֲשֶׁ֖ר לֶחָצֵ֣ר הַחִֽיצוֹנָ֑ה אַתִּ֥יק אֶל־פְּנֵֽי־אַתִּ֖יק בַּשְּׁלִשִֽׁים׃ </span></p>
 <p align="RIGHT"><span lang="he">‎<a name="004">4</a> ‏וְלִפְנֵ֨י הַלְּשָׁכ֜וֹת מַהֲלַךְ֩ עֶ֨שֶׂר אַמּ֥וֹת רֹ֙חַב֙ אֶל־הַפְּנִימִ֔ית דֶּ֖רֶךְ אַמָּ֣ה אֶחָ֑ת וּפִתְחֵיהֶ֖ם לַצָּפֽוֹן׃ </span></p>
 <p align="RIGHT"><span lang="he">‎<a name="005">5</a> ‏וְהַלְּשָׁכ֥וֹת הָעֶלְיוֹנֹ֖ת קְצֻר֑וֹת כִּֽי־יוֹכְל֨וּ אַתִּיקִ֜ים מֵהֵ֗נָה מֵֽהַתַּחְתֹּנ֛וֹת וּמֵהַתִּֽכֹנ֖וֹת בִּנְיָֽן׃ </span></p>
 <p align="RIGHT"><span lang="he">‎<a name="006">6</a> ‏כִּ֤י מְשֻׁלָּשׁוֹת֙ הֵ֔נָּה וְאֵ֤ין לָהֶן֙ עַמּוּדִ֔ים כְּעַמּוּדֵ֖י הַחֲצֵר֑וֹת עַל־כֵּ֣ן נֶאֱצַ֗ל מֵהַתַּחְתּוֹנ֛וֹת וּמֵהַתִּֽיכֹנ֖וֹת מֵהָאָֽרֶץ׃ </span></p>
 <p align="RIGHT"><span lang="he">‎<a name="007">7</a> ‏וְגָדֵ֤ר אֲשֶׁר־לַחוּץ֙ לְעֻמַּ֣ת הַלְּשָׁכ֔וֹת דֶּ֛רֶךְ הֶחָצֵ֥ר הַחִֽצוֹנָ֖ה אֶל־פְּנֵ֣י הַלְּשָׁכ֑וֹת אָרְכּ֖וֹ חֲמִשִּׁ֥ים אַמָּֽה׃ </span></p>
 <p align="RIGHT"><span lang="he">‎<a name="008">8</a> ‏כִּֽי־אֹ֣רֶךְ הַלְּשָׁכ֗וֹת אֲשֶׁ֛ר לֶחָצֵ֥ר הַחִֽצוֹנָ֖ה חֲמִשִּׁ֣ים אַמָּ֑ה וְהִנֵּ֛ה עַל־פְּנֵ֥י הַהֵיכָ֖ל מֵאָ֥ה אַמָּֽה׃ </span></p>
 <p align="RIGHT"><span lang="he">‎<a name="009">9</a> ‏<font color="brown">ומתחתה</font> <font color="brown">לשכות</font> <font color="blue">וּמִתַּ֖חַת</font> <font color="blue">הַלְּשָׁכ֣וֹת</font> הָאֵ֑לֶּה <font color="brown">המבוא</font> <font color="blue">הַמֵּבִיא֙</font> מֵֽהַקָּדִ֔ים בְּבֹא֣וֹ לָהֵ֔נָּה מֵֽהֶחָצֵ֖ר הַחִצֹנָֽה׃ </span></p>
 <p align="RIGHT"><span lang="he">‎<a name="010">10</a> ‏בְּרֹ֣חַב׀ גֶּ֣דֶר הֶחָצֵ֗ר דֶּ֧רֶךְ הַקָּדִ֛ים אֶל־פְּנֵ֧י הַגִּזְרָ֛ה וְאֶל־פְּנֵ֥י הַבִּנְיָ֖ן לְשָׁכֽוֹת׃ </span></p>
 <p align="RIGHT"><span lang="he">‎<a name="011">11</a> ‏וְדֶ֙רֶךְ֙ לִפְנֵיהֶ֔ם כְּמַרְאֵ֣ה הַלְּשָׁכ֗וֹת אֲשֶׁר֙ דֶּ֣רֶךְ הַצָּפ֔וֹן כְּאָרְכָּ֖ן כֵּ֣ן רָחְבָּ֑ן וְכֹל֙ מוֹצָ֣אֵיהֶ֔ן וּכְמִשְׁפְּטֵיהֶ֖ן וּכְפִתְחֵיהֶֽן׃ </span></p>
 <p align="RIGHT"><span lang="he">‎<a name="012">12</a> ‏וּכְפִתְחֵ֣י הַלְּשָׁכ֗וֹת אֲשֶׁר֙ דֶּ֣רֶךְ הַדָּר֔וֹם פֶּ֖תַח בְּרֹ֣אשׁ דָּ֑רֶךְ דֶּ֗רֶךְ בִּפְנֵי֙ הַגְּדֶ֣רֶת הֲגִינָ֔ה דֶּ֥רֶךְ הַקָּדִ֖ים בְּבוֹאָֽן׃ </span></p>
 <p align="RIGHT"><span lang="he">‎<a name="013">13</a> ‏וַיֹּ֣אמֶר אֵלַ֗י לִֽשְׁכ֨וֹת הַצָּפ֜וֹן לִֽשְׁכ֣וֹת הַדָּרוֹם֮ אֲשֶׁ֣ר אֶל־פְּנֵ֣י הַגִּזְרָה֒ הֵ֣נָּה׀ לִֽשְׁכ֣וֹת הַקֹּ֗דֶשׁ אֲשֶׁ֨ר יֹאכְלוּ־שָׁ֧ם הַכֹּהֲנִ֛ים אֲשֶׁר־קְרוֹבִ֥ים לַֽיהוָ֖ה קָדְשֵׁ֣י הַקֳּדָשִׁ֑ים שָׁ֞ם יַנִּ֣יחוּ׀ קָדְשֵׁ֣י הַקֳּדָשִׁ֗ים וְהַמִּנְחָה֙ וְהַחַטָּ֣את וְהָאָשָׁ֔ם כִּ֥י הַמָּק֖וֹם קָדֹֽשׁ׃ </span></p>
 <p align="RIGHT"><span lang="he">‎<a name="014">14</a> ‏בְּבֹאָ֣ם הַכֹּהֲנִ֗ים וְלֹֽא־יֵצְא֤וּ מֵהַקֹּ֙דֶשׁ֙ אֶל־הֶחָצֵ֣ר הַחִיצוֹנָ֔ה וְשָׁ֞ם יַנִּ֧יחוּ בִגְדֵיהֶ֛ם אֲשֶׁר־יְשָׁרְת֥וּ בָהֶ֖ן כִּֽי־קֹ֣דֶשׁ הֵ֑נָּה <font color="brown">ילבשו</font> <font color="blue">וְלָבְשׁוּ֙</font> בְּגָדִ֣ים אֲחֵרִ֔ים וְקָרְב֖וּ אֶל־אֲשֶׁ֥ר לָעָֽם׃ </span></p>
 <p align="RIGHT"><span lang="he">‎<a name="015">15</a> ‏וְכִלָּ֗ה אֶת־מִדּוֹת֙ הַבַּ֣יִת הַפְּנִימִ֔י וְהוֹצִיאַ֙נִי֙ דֶּ֣רֶךְ הַשַּׁ֔עַר אֲשֶׁ֥ר פָּנָ֖יו דֶּ֣רֶךְ הַקָּדִ֑ים וּמְדָד֖וֹ סָבִ֥יב׀ סָבִֽיב׃ </span></p>
 <p align="RIGHT"><span lang="he">‎<a name="016">16</a> ‏מָדַ֛ד ר֥וּחַ הַקָּדִ֖ים בִּקְנֵ֣ה הַמִּדָּ֑ה חֲמֵשׁ־<font color="brown">אמות</font> <font color="blue">מֵא֥וֹת</font> קָנִ֛ים בִּקְנֵ֥ה הַמִּדָּ֖ה סָבִֽיב׃ </span></p>
 <p align="RIGHT"><span lang="he">‎<a name="017">17</a> ‏מָדַ֖ד ר֣וּחַ הַצָּפ֑וֹן חֲמֵשׁ־מֵא֥וֹת קָנִ֛ים בִּקְנֵ֥ה הַמִּדָּ֖ה סָבִֽיב׃ </span></p>
 <p align="RIGHT"><span lang="he">‎<a name="018">18</a> ‏אֵ֛ת ר֥וּחַ הַדָּר֖וֹם מָדָ֑ד חֲמֵשׁ־מֵא֥וֹת קָנִ֖ים בִּקְנֵ֥ה הַמִּדָּֽה׃ </span></p>
 <p align="RIGHT"><span lang="he">‎<a name="019">19</a> ‏סָבַ֖ב אֶל־ר֣וּחַ הַיָּ֑ם מָדַ֛ד חֲמֵשׁ־מֵא֥וֹת קָנִ֖ים בִּקְנֵ֥ה הַמִּדָּֽה׃ </span></p>
 <p align="RIGHT"><span lang="he">‎<a name="020">20</a> ‏לְאַרְבַּ֨ע רוּח֜וֹת מְדָד֗וֹ ח֤וֹמָה לוֹ֙ סָבִ֣יב׀ סָבִ֔יב אֹ֚רֶךְ חֲמֵ֣שׁ מֵא֔וֹת וְרֹ֖חַב חֲמֵ֣שׁ מֵא֑וֹת לְהַבְדִּ֕יל בֵּ֥ין הַקֹּ֖דֶשׁ לְחֹֽל׃ </span></p>
 </td>
 <td width="50%">
 <p>1 wayywōṣi’ēnî ’el-heḥāṣēr h<sup>a</sup>ḥîṣwōnâ hadereḵə dereḵə haṣṣāfwōn wayəḇi’ēnî ’el-hallišəkâ ’ăšer neḡeḏ hagizərâ wa’ăšer-neḡeḏ habinəyān ’el-haṣṣāfwōn: </p>
 <p>2 ’el-pənê-’ōreḵə ’ammwōṯ hammē’â peṯ<sup>a</sup>ḥ haṣṣāfwōn wəhārōḥaḇ ḥămiššîm ’ammwōṯ: </p>
 <p>3 neḡeḏ hā‘eśərîm ’ăšer leḥāṣēr hapənîmî wəneḡeḏ riṣəfâ ’ăšer leḥāṣēr h<sup>a</sup>ḥîṣwōnâ ’atîq ’el-pənê-’atîq baššəlišîm: </p>
 <p>4 wəlifənê halləšāḵwōṯ mahălaḵə ‘eśer ’ammwōṯ rōḥaḇ ’el-hapənîmîṯ dereḵə ’ammâ ’eḥāṯ ûfiṯəḥêhem laṣṣāfwōn: </p>
 <p>5 wəhalləšāḵwōṯ hā‘eləywōnōṯ qəṣurwōṯ kî-ywōḵəlû ’atîqîm mēhēnâ mēhat<sup>a</sup>ḥətōnwōṯ ûmēhatiḵōnwōṯ binəyān: </p>
 <p>6 kî məšullāšwōṯ hēnnâ wə’ên lâen ‘ammûḏîm kə‘ammûḏê h<sup>a</sup>ḥăṣērwōṯ ‘al-kēn ne’ĕṣal mēhat<sup>a</sup>ḥətwōnwōṯ ûmēhatîḵōnwōṯ mēhā’āreṣ: </p>
 <p>7 wəḡāḏēr ’ăšer-l<sup>a</sup>ḥûṣ lə‘ummaṯ halləšāḵwōṯ dereḵə heḥāṣēr h<sup>a</sup>ḥiṣwōnâ ’el-pənê halləšāḵwōṯ ’ārəkwō ḥămiššîm ’ammâ: </p>
 <p>8 kî-’ōreḵə halləšāḵwōṯ ’ăšer leḥāṣēr h<sup>a</sup>ḥiṣwōnâ ḥămiššîm ’ammâ wəhinnēh ‘al-pənê hahêḵāl mē’â ’ammâ: </p>
 <p>9 <font color="brown">ûmit<sup>a</sup>ḥətâ</font> <font color="brown">lləšāḵwōṯ</font> <font color="blue">ûmit<sup>a</sup>ḥaṯ</font> <font color="blue">halləšāḵwōṯ</font> hā’ēlleh <font color="brown">hammāḇwō’</font> <font color="blue">hammēḇî’</font> mēhaqqāḏîm bəḇō’wō lâēnnâ mēheḥāṣēr h<sup>a</sup>ḥiṣōnâ: </p>
 <p>10 bərōḥaḇ| geḏer heḥāṣēr dereḵə haqqāḏîm ’el-pənê hagizərâ wə’el-pənê habinəyān ləšāḵwōṯ: </p>
 <p>11 wəḏereḵə lifənêhem kəmarə’ēh halləšāḵwōṯ ’ăšer dereḵə haṣṣāfwōn kə’ārəkān kēn rāḥəbān wəḵōl mwōṣā’êhen ûḵəmišəpəṭêhen ûḵəfiṯəḥêhen: </p>
 <p>12 ûḵəfiṯəḥê halləšāḵwōṯ ’ăšer dereḵə hadārwōm peṯ<sup>a</sup>ḥ bərō’š dāreḵə dereḵə bifənê hagəḏereṯ hăḡînâ dereḵə haqqāḏîm bəḇwō’ān: </p>
 <p>13 wayyō’mer ’ēlay lišəḵwōṯ haṣṣāfwōn lišəḵwōṯ hadārwōm ’ăšer ’el-pənê hagizərâ hēnnâ| lišəḵwōṯ haqqōḏeš ’ăšer yō’ḵəlû-šām hakōhănîm ’ăšer-qərwōḇîm layhwâ qāḏəšê haqqŏḏāšîm šām yannîḥû| qāḏəšê haqqŏḏāšîm wəhamminəḥâ wəh<sup>a</sup>ḥaṭṭā’ṯ wəhā’āšām kî hammāqwōm qāḏōš: </p>
 <p>14 bəḇō’ām hakōhănîm wəlō’-yēṣə’û mēhaqqōḏeš ’el-heḥāṣēr h<sup>a</sup>ḥîṣwōnâ wəšām yannîḥû ḇiḡəḏêhem ’ăšer-yəšārəṯû ḇâen kî-qōḏeš hēnnâ <font color="brown">yiləbəšû</font> <font color="blue">wəlāḇəšû</font> bəḡāḏîm ’ăḥērîm wəqārəḇû ’el-’ăšer lā‘ām: </p>
 <p>15 wəḵillâ ’eṯ-midwōṯ habayiṯ hapənîmî wəhwōṣî’anî dereḵə hašš<sup>a</sup>‘ar ’ăšer pānāyw dereḵə haqqāḏîm ûməḏāḏwō sāḇîḇ| sāḇîḇ: </p>
 <p>16 māḏaḏ rûḥa haqqāḏîm biqənēh hammidâ ḥămēš-<font color="brown">’ēmwōṯ</font> <font color="blue">mē’wōṯ</font> qānîm biqənēh hammidâ sāḇîḇ: </p>
 <p>17 māḏaḏ rûḥa haṣṣāfwōn ḥămēš-mē’wōṯ qānîm biqənēh hammidâ sāḇîḇ: </p>
 <p>18 ’ēṯ rûḥa hadārwōm māḏāḏ ḥămēš-mē’wōṯ qānîm biqənēh hammidâ: </p>
 <p>19 sāḇaḇ ’el-rûḥa hayyām māḏaḏ ḥămēš-mē’wōṯ qānîm biqənēh hammidâ: </p>
 <p>20 lə’arəb<sup>a</sup>‘ rûḥwōṯ məḏāḏwō ḥwōmâ lwō sāḇîḇ| sāḇîḇ ’ōreḵə ḥămēš mē’wōṯ wərōḥaḇ ḥămēš mē’wōṯ ləhaḇədîl bên haqqōḏeš ləḥōl: </p>
 </td>
 </tr></table>
 <p></p><hr>
 <center>
 <a href="eze043.htm">Next: Ezekiel (Yechezqel) Chapter 43</a></center>
 </body>