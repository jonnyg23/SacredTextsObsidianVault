<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/isa007.htm">Polyglot</a> 
 <a href="../kjv/isa007.htm">KJV</a> 
 <a href="../sep/isa007.htm">Sep</a> 
 <a href="../vul/isa007.htm">Vul</a> 
 
 <br>
 <br><a href="isa.htm">Isaiah (Yisheyah) Index</a><br>
  
 <a href="isa006.htm">Previous</a> 
 <a href="isa008.htm">Next</a> 
 </center>
 <hr>
 
 <h3 align="CENTER">Tanach (Hebrew): Isaiah (Yisheyah) Chapter 7</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְהִ֡י בִּימֵ֣י אָ֠חָז בֶּן־יוֹתָ֨ם בֶּן־עֻזִּיָּ֜הוּ מֶ֣לֶךְ יְהוּדָ֗ה עָלָ֣ה רְצִ֣ין מֶֽלֶךְ־אֲ֠רָם וּפֶ֨קַח בֶּן־רְמַלְיָ֤הוּ מֶֽלֶךְ־יִשְׂרָאֵל֙ יְר֣וּשָׁלִַ֔ם לַמִּלְחָמָ֖ה עָלֶ֑יהָ וְלֹ֥א יָכֹ֖ל לְהִלָּחֵ֥ם עָלֶֽיהָ׃ </span></p>
 <p align="RIGHT"><span lang="he">‎<a name="002">2</a> ‏וַיֻּגַּ֗ד לְבֵ֤ית דָּוִד֙ לֵאמֹ֔ר נָ֥חָֽה אֲרָ֖ם עַל־אֶפְרָ֑יִם וַיָּ֤נַע לְבָבוֹ֙ וּלְבַ֣ב עַמּ֔וֹ כְּנ֥וֹעַ עֲצֵי־יַ֖עַר מִפְּנֵי־רֽוּחַ׃ </span></p>
 <p align="RIGHT"><span lang="he">‎<a name="003">3</a> ‏וַיֹּ֣אמֶר יְהוָה֮ אֶֽל־יְשַׁעְיָהוּ֒ צֵא־נָא֙ לִקְרַ֣את אָחָ֔ז אַתָּ֕ה וּשְׁאָ֖ר יָשׁ֣וּב בְּנֶ֑ךָ אֶל־קְצֵ֗ה תְּעָלַת֙ הַבְּרֵכָ֣ה הָעֶלְיוֹנָ֔ה אֶל־מְסִלַּ֖ת שְׂדֵ֥ה כוֹבֵֽס׃ </span></p>
 <p align="RIGHT"><span lang="he">‎<a name="004">4</a> ‏וְאָמַרְתָּ֣ אֵ֠לָיו הִשָּׁמֵ֨ר וְהַשְׁקֵ֜ט אַל־תִּירָ֗א וּלְבָבְךָ֙ אַל־יֵרַ֔ךְ מִשְּׁנֵ֨י זַנְב֧וֹת הָאוּדִ֛ים הָעֲשֵׁנִ֖ים הָאֵ֑לֶּה בָּחֳרִי־אַ֛ף רְצִ֥ין וַאֲרָ֖ם וּבֶן־רְמַלְיָֽהוּ׃ </span></p>
 <p align="RIGHT"><span lang="he">‎<a name="005">5</a> ‏יַ֗עַן כִּֽי־יָעַ֥ץ עָלֶ֛יךָ אֲרָ֖ם רָעָ֑ה אֶפְרַ֥יִם וּבֶן־רְמַלְיָ֖הוּ לֵאמֹֽר׃ </span></p>
 <p align="RIGHT"><span lang="he">‎<a name="006">6</a> ‏נַעֲלֶ֤ה בִֽיהוּדָה֙ וּנְקִיצֶ֔נָּה וְנַבְקִעֶ֖נָּה אֵלֵ֑ינוּ וְנַמְלִ֥יךְ מֶ֙לֶךְ֙ בְּתוֹכָ֔הּ אֵ֖ת בֶּן־טָֽבְאַֽל׃ ס</span></p>
 <p align="RIGHT"><span lang="he">‎<a name="007">7</a> ‏כֹּ֥ה אָמַ֖ר אֲדֹנָ֣י יְהוִ֑ה לֹ֥א תָק֖וּם וְלֹ֥א תִֽהְיֶֽה׃ </span></p>
 <p align="RIGHT"><span lang="he">‎<a name="008">8</a> ‏כִּ֣י רֹ֤אשׁ אֲרָם֙ דַּמֶּ֔שֶׂק וְרֹ֥אשׁ דַּמֶּ֖שֶׂק רְצִ֑ין וּבְע֗וֹד שִׁשִּׁ֤ים וְחָמֵשׁ֙ שָׁנָ֔ה יֵחַ֥ת אֶפְרַ֖יִם מֵעָֽם׃ </span></p>
 <p align="RIGHT"><span lang="he">‎<a name="009">9</a> ‏וְרֹ֤אשׁ אֶפְרַ֙יִם֙ שֹׁמְר֔וֹן וְרֹ֥אשׁ שֹׁמְר֖וֹן בֶּן־רְמַלְיָ֑הוּ אִ֚ם לֹ֣א תַאֲמִ֔ינוּ כִּ֖י לֹ֥א תֵאָמֵֽנוּ׃ ס</span></p>
 <p align="RIGHT"><span lang="he">‎<a name="010">10</a> ‏וַיּ֣וֹסֶף יְהוָ֔ה דַּבֵּ֥ר אֶל־אָחָ֖ז לֵאמֹֽר׃ </span></p>
 <p align="RIGHT"><span lang="he">‎<a name="011">11</a> ‏שְׁאַל־לְךָ֣ א֔וֹת מֵעִ֖ם יְהוָ֣ה אֱלֹהֶ֑יךָ הַעְמֵ֣ק שְׁאָ֔לָה א֖וֹ הַגְבֵּ֥הַּ לְמָֽעְלָה׃ </span></p>
 <p align="RIGHT"><span lang="he">‎<a name="012">12</a> ‏וַיֹּ֖אמֶר אָחָ֑ז לֹא־אֶשְׁאַ֥ל וְלֹֽא־אֲנַסֶּ֖ה אֶת־יְהוָֽה׃ </span></p>
 <p align="RIGHT"><span lang="he">‎<a name="013">13</a> ‏וַיֹּ֕אמֶר שִׁמְעוּ־נָ֖א בֵּ֣ית דָּוִ֑ד הַמְעַ֤ט מִכֶּם֙ הַלְא֣וֹת אֲנָשִׁ֔ים כִּ֥י תַלְא֖וּ גַּ֥ם אֶת־אֱלֹהָֽי׃ </span></p>
 <p align="RIGHT"><span lang="he">‎<a name="014">14</a> ‏לָ֠כֵן יִתֵּ֨ן אֲדֹנָ֥י ה֛וּא לָכֶ֖ם א֑וֹת הִנֵּ֣ה הָעַלְמָ֗ה הָרָה֙ וְיֹלֶ֣דֶת בֵּ֔ן וְקָרָ֥את שְׁמ֖וֹ עִמָּ֥נוּ אֵֽל׃ </span></p>
 <p align="RIGHT"><span lang="he">‎<a name="015">15</a> ‏חֶמְאָ֥ה וּדְבַ֖שׁ יֹאכֵ֑ל לְדַעְתּ֛וֹ מָא֥וֹס בָּרָ֖ע וּבָח֥וֹר בַּטּֽוֹב׃ </span></p>
 <p align="RIGHT"><span lang="he">‎<a name="016">16</a> ‏כִּ֠י בְּטֶ֨רֶם יֵדַ֥ע הַנַּ֛עַר מָאֹ֥ס בָּרָ֖ע וּבָחֹ֣ר בַּטּ֑וֹב תֵּעָזֵ֤ב הָאֲדָמָה֙ אֲשֶׁ֣ר אַתָּ֣ה קָ֔ץ מִפְּנֵ֖י שְׁנֵ֥י מְלָכֶֽיהָ׃ </span></p>
 <p align="RIGHT"><span lang="he">‎<a name="017">17</a> ‏יָבִ֨יא יְהוָ֜ה עָלֶ֗יךָ וְעַֽל־עַמְּךָ֮ וְעַל־בֵּ֣ית אָבִיךָ֒ יָמִים֙ אֲשֶׁ֣ר לֹא־בָ֔אוּ לְמִיּ֥וֹם סוּר־אֶפְרַ֖יִם מֵעַ֣ל יְהוּדָ֑ה אֵ֖ת מֶ֥לֶךְ אַשּֽׁוּר׃ פ</span></p>
 <p align="RIGHT"><span lang="he">‎<a name="018">18</a> ‏וְהָיָ֣ה׀ בַּיּ֣וֹם הַה֗וּא יִשְׁרֹ֤ק יְהוָה֙ לַזְּב֔וּב אֲשֶׁ֥ר בִּקְצֵ֖ה יְאֹרֵ֣י מִצְרָ֑יִם וְלַ֨דְּבוֹרָ֔ה אֲשֶׁ֖ר בְּאֶ֥רֶץ אַשּֽׁוּר׃ </span></p>
 <p align="RIGHT"><span lang="he">‎<a name="019">19</a> ‏וּבָ֨אוּ וְנָח֤וּ כֻלָּם֙ בְּנַחֲלֵ֣י הַבַּתּ֔וֹת וּבִנְקִיקֵ֖י הַסְּלָעִ֑ים וּבְכֹל֙ הַנַּ֣עֲצוּצִ֔ים וּבְכֹ֖ל הַנַּהֲלֹלִֽים׃ </span></p>
 <p align="RIGHT"><span lang="he">‎<a name="020">20</a> ‏בַּיּ֣וֹם הַה֡וּא יְגַלַּ֣ח אֲדֹנָי֩ בְּתַ֨עַר הַשְּׂכִירָ֜ה בְּעֶבְרֵ֤י נָהָר֙ בְּמֶ֣לֶךְ אַשּׁ֔וּר אֶת־הָרֹ֖אשׁ וְשַׂ֣עַר הָרַגְלָ֑יִם<font color="red"><sup>3</sup></font> וְגַ֥ם אֶת־הַזָּקָ֖ן תִּסְפֶּֽה׃ ס</span></p>
 <p align="RIGHT"><span lang="he">‎<a name="021">21</a> ‏וְהָיָ֖ה בַּיּ֣וֹם הַה֑וּא יְחַיֶּה־אִ֛ישׁ עֶגְלַ֥ת בָּקָ֖ר וּשְׁתֵּי־צֹֽאן׃ </span></p>
 <p align="RIGHT"><span lang="he">‎<a name="022">22</a> ‏וְהָיָ֗ה מֵרֹ֛ב עֲשׂ֥וֹת חָלָ֖ב יֹאכַ֣ל חֶמְאָ֑ה כִּֽי־חֶמְאָ֤ה וּדְבַשׁ֙ יֹאכֵ֔ל כָּל־הַנּוֹתָ֖ר בְּקֶ֥רֶב הָאָֽרֶץ׃ </span></p>
 <p align="RIGHT"><span lang="he">‎<a name="023">23</a> ‏וְהָיָה֙ בַּיּ֣וֹם הַה֔וּא יִֽהְיֶ֣ה כָל־מָק֗וֹם אֲשֶׁ֧ר יִֽהְיֶה־שָּׁ֛ם אֶ֥לֶף גֶּ֖פֶן בְּאֶ֣לֶף כָּ֑סֶף לַשָּׁמִ֥יר וְלַשַּׁ֖יִת יִֽהְיֶֽה׃ </span></p>
 <p align="RIGHT"><span lang="he">‎<a name="024">24</a> ‏בַּחִצִּ֥ים וּבַקֶּ֖שֶׁת יָ֣בוֹא שָׁ֑מָּה כִּי־שָׁמִ֥יר וָשַׁ֖יִת תִּֽהְיֶ֥ה כָל־הָאָֽרֶץ׃ </span></p>
 <p align="RIGHT"><span lang="he">‎<a name="025">25</a> ‏וְכֹ֣ל הֶהָרִ֗ים אֲשֶׁ֤ר בַּמַּעְדֵּר֙ יֵעָ֣דֵר֔וּן לֹֽא־תָב֣וֹא שָׁ֔מָּה יִרְאַ֖ת שָׁמִ֣יר וָשָׁ֑יִת וְהָיָה֙ לְמִשְׁלַ֣ח שׁ֔וֹר וּלְמִרְמַ֖ס שֶֽׂה׃ פ</span></p>
 </td>
 <td width="50%">
 <p>1 wayəhî bîmê ’āḥāz ben-ywōṯām ben-‘uzzîyâû meleḵə yəhûḏâ ‘ālâ rəṣîn meleḵə-’ărām ûfeq<sup>a</sup>ḥ ben-rəmaləyâû meleḵə-yiśərā’ēl yərûšālaim lammiləḥāmâ ‘āleyhā wəlō’ yāḵōl ləhillāḥēm ‘āleyhā: </p>
 <p>2 wayyugaḏ ləḇêṯ dāwiḏ lē’mōr nāḥâ ’ărām ‘al-’efərāyim wayyān<sup>a</sup>‘ ləḇāḇwō ûləḇaḇ ‘ammwō kənwō‘a ‘ăṣê-y<sup>a</sup>‘ar mipənê-rûḥa: </p>
 <p>3 wayyō’mer yəhwâ ’el-yəš<sup>a</sup>‘əyâû ṣē’-nā’ liqəra’ṯ ’āḥāz ’atâ ûšə’ār yāšûḇ bəneḵā ’el-qəṣēh tə‘ālaṯ habərēḵâ hā‘eləywōnâ ’el-məsillaṯ śəḏēh ḵwōḇēs: </p>
 <p>4 wə’āmarətā ’ēlāyw hiššāmēr wəhašəqēṭ ’al-tîrā’ ûləḇāḇəḵā ’al-yēraḵə miššənê zanəḇwōṯ hā’ûḏîm hā‘ăšēnîm hā’ēlleh bāḥŏrî-’af rəṣîn wa’ărām ûḇen-rəmaləyâû: </p>
 <p>5 y<sup>a</sup>‘an kî-yā‘aṣ ‘āleyḵā ’ărām rā‘â ’efərayim ûḇen-rəmaləyâû lē’mōr: </p>
 <p>6 n<sup>a</sup>‘ăleh ḇîhûḏâ ûnəqîṣennâ wənaḇəqi‘ennâ ’ēlênû wənaməlîḵə meleḵə bəṯwōḵāh ’ēṯ ben-ṭāḇə’al: s</p>
 <p>7 kōh ’āmar ’ăḏōnāy yəhwih lō’ ṯāqûm wəlō’ ṯihəyeh: </p>
 <p>8 kî rō’š ’ărām dammeśeq wərō’š dammeśeq rəṣîn ûḇə‘wōḏ šiššîm wəḥāmēš šānâ yēḥaṯ ’efərayim mē‘ām: </p>
 <p>9 wərō’š ’efərayim šōmərwōn wərō’š šōmərwōn ben-rəmaləyâû ’im lō’ ṯa’ămînû kî lō’ ṯē’āmēnû: s</p>
 <p>10 wayywōsef yəhwâ dabēr ’el-’āḥāz lē’mōr: </p>
 <p>11 šə’al-ləḵā ’wōṯ mē‘im yəhwâ ’ĕlōheyḵā h<sup>a</sup>‘əmēq šə’ālâ ’wō haḡəbēhha ləmā‘əlâ: </p>
 <p>12 wayyō’mer ’āḥāz lō’-’ešə’al wəlō’-’ănasseh ’eṯ-yəhwâ: </p>
 <p>13 wayyō’mer šimə‘û-nā’ bêṯ dāwiḏ hamə‘aṭ mikem halə’wōṯ ’ănāšîm kî ṯalə’û gam ’eṯ-’ĕlōhāy: </p>
 <p>14 lāḵēn yitēn ’ăḏōnāy hû’ lāḵem ’wōṯ hinnēh hā‘aləmâ hārâ wəyōleḏeṯ bēn wəqārā’ṯ šəmwō ‘immānû ’ēl: </p>
 <p>15 ḥemə’â ûḏəḇaš yō’ḵēl ləḏ<sup>a</sup>‘ətwō mā’wōs bārā‘ ûḇāḥwōr baṭṭwōḇ: </p>
 <p>16 kî bəṭerem yēḏ<sup>a</sup>‘ hann<sup>a</sup>‘ar mā’ōs bārā‘ ûḇāḥōr baṭṭwōḇ tē‘āzēḇ hā’ăḏāmâ ’ăšer ’atâ qāṣ mipənê šənê məlāḵeyhā: </p>
 <p>17 yāḇî’ yəhwâ ‘āleyḵā wə‘al-‘amməḵā wə‘al-bêṯ ’āḇîḵā yāmîm ’ăšer lō’-ḇā’û ləmîywōm sûr-’efərayim mē‘al yəhûḏâ ’ēṯ meleḵə ’aššûr: f</p>
 <p>18 wəhāyâ| bayywōm hahû’ yišərōq yəhwâ lazzəḇûḇ ’ăšer biqəṣēh yə’ōrê miṣərāyim wəladəḇwōrâ ’ăšer bə’ereṣ ’aššûr: </p>
 <p>19 ûḇā’û wənāḥû ḵullām bən<sup>a</sup>ḥălê habatwōṯ ûḇinəqîqê hassəlā‘îm ûḇəḵōl hann<sup>a</sup>‘ăṣûṣîm ûḇəḵōl hannahălōlîm: </p>
 <p>20 bayywōm hahû’ yəḡall<sup>a</sup>ḥ ’ăḏōnāy bəṯ<sup>a</sup>‘ar haśśəḵîrâ bə‘eḇərê nâār bəmeleḵə ’aššûr ’eṯ-hārō’š wəś<sup>a</sup>‘ar hāraḡəlāyim<font color="red"><sup>3</sup></font> wəḡam ’eṯ-hazzāqān tisəpeh: s</p>
 <p>21 wəhāyâ bayywōm hahû’ yəḥayyeh-’îš ‘eḡəlaṯ bāqār ûšətê-ṣō’n: </p>
 <p>22 wəhāyâ mērōḇ ‘ăśwōṯ ḥālāḇ yō’ḵal ḥemə’â kî-ḥemə’â ûḏəḇaš yō’ḵēl kāl-hannwōṯār bəqereḇ hā’āreṣ: </p>
 <p>23 wəhāyâ bayywōm hahû’ yihəyeh ḵāl-māqwōm ’ăšer yihəyeh-ššām ’elef gefen bə’elef kāsef laššāmîr wəlaššayiṯ yihəyeh: </p>
 <p>24 b<sup>a</sup>ḥiṣṣîm ûḇaqqešeṯ yāḇwō’ šāmmâ kî-šāmîr wāšayiṯ tihəyeh ḵāl-hā’āreṣ: </p>
 <p>25 wəḵōl hehārîm ’ăšer bamm<sup>a</sup>‘ədēr yē‘āḏērûn lō’-ṯāḇwō’ šāmmâ yirə’aṯ šāmîr wāšāyiṯ wəhāyâ ləmišəl<sup>a</sup>ḥ šwōr ûləmirəmas śeh: f</p>
 </td>
 </tr></table>
 <p></p><hr>
 <center>
 <a href="isa008.htm">Next: Isaiah (Yisheyah) Chapter 8</a></center>
 </body>