<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/ch2026.htm">Polyglot</a> 
 <a href="../kjv/ch2026.htm">KJV</a> 
 <a href="../sep/ch2026.htm">Sep</a> 
 <a href="../vul/ch2026.htm">Vul</a> 
 
 <br>
 <br><a href="ch2.htm">2 Chronicles (2 Divrey Yamim) Index</a><br>
  
 <a href="ch2025.htm">Previous</a> 
 <a href="ch2027.htm">Next</a> 
 </center>
 <hr>
 
 <h3 align="CENTER">Tanach (Hebrew): 2 Chronicles (2 Divrey Yamim) Chapter 26</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיִּקְח֞וּ כָּל־עַ֤ם יְהוּדָה֙ אֶת־עֻזִּיָּ֔הוּ וְה֕וּא בֶּן־שֵׁ֥שׁ עֶשְׂרֵ֖ה שָׁנָ֑ה וַיַּמְלִ֣יכוּ אֹת֔וֹ תַּ֖חַת אָבִ֥יו אֲמַצְיָֽהוּ׃ </span></p>
 <p align="RIGHT"><span lang="he">‎<a name="002">2</a> ‏ה֚וּא בָּנָ֣ה אֶת־אֵיל֔וֹת וַיְשִׁיבֶ֖הָ לִֽיהוּדָ֑ה אַחֲרֵ֥י שְׁכַֽב־הַמֶּ֖לֶךְ עִם־אֲבֹתָֽיו׃ פ</span></p>
 <p align="RIGHT"><span lang="he">‎<a name="003">3</a> ‏בֶּן־שֵׁ֨שׁ עֶשְׂרֵ֤ה שָׁנָה֙ עֻזִּיָּ֣הוּ בְמָלְכ֔וֹ וַחֲמִשִּׁ֤ים וּשְׁתַּ֙יִם֙ שָׁנָ֔ה מָלַ֖ךְ בִּירוּשָׁלִָ֑ם וְשֵׁ֣ם אִמּ֔וֹ <font color="brown">יכיליה</font> <font color="blue">יְכָלְיָ֖ה</font> מִן־יְרוּשָׁלִָֽם׃ </span></p>
 <p align="RIGHT"><span lang="he">‎<a name="004">4</a> ‏וַיַּ֥עַשׂ הַיָּשָׁ֖ר בְּעֵינֵ֣י יְהוָ֑ה כְּכֹ֥ל אֲשֶׁר־עָשָׂ֖ה אֲמַצְיָ֥הוּ אָבִֽיו׃ </span></p>
 <p align="RIGHT"><span lang="he">‎<a name="005">5</a> ‏וַיְהִי֙ לִדְרֹ֣שׁ אֱלֹהִ֔ים בִּימֵ֣י זְכַרְיָ֔הוּ הַמֵּבִ֖ין בִּרְאֹ֣ת הָאֱלֹהִ֑ים וּבִימֵי֙ דָּרְשׁ֣וֹ אֶת־יְהוָ֔ה הִצְלִיח֖וֹ הָאֱלֹהִֽים׃ ס</span></p>
 <p align="RIGHT"><span lang="he">‎<a name="006">6</a> ‏וַיֵּצֵא֙ וַיִּלָּ֣חֶם בַּפְּלִשְׁתִּ֔ים וַיִּפְרֹ֞ץ אֶת־ח֣וֹמַת גַּ֗ת וְאֵת֙ חוֹמַ֣ת יַבְנֵ֔ה וְאֵ֖ת חוֹמַ֣ת אַשְׁדּ֑וֹד וַיִּבְנֶ֣ה עָרִ֔ים בְּאַשְׁדּ֖וֹד וּבַפְּלִשְׁתִּֽים׃ </span></p>
 <p align="RIGHT"><span lang="he">‎<a name="007">7</a> ‏וַיַּעְזְרֵ֨הוּ הָֽאֱלֹהִ֜ים עַל־פְּלִשְׁתִּ֧ים וְעַל־<font color="brown">הערביים</font> <font color="blue">הָֽעַרְבִ֛ים</font> הַיֹּשְׁבִ֥ים בְּגוּר־בָּ֖עַל וְהַמְּעוּנִֽים׃ </span></p>
 <p align="RIGHT"><span lang="he">‎<a name="008">8</a> ‏וַיִּתְּנ֧וּ הָֽעַמּוֹנִ֛ים מִנְחָ֖ה לְעֻזִּיָּ֑הוּ וַיֵּ֤לֶךְ שְׁמוֹ֙ עַד־לְב֣וֹא מִצְרַ֔יִם כִּ֥י הֶחֱזִ֖יק עַד־לְמָֽעְלָה׃ </span></p>
 <p align="RIGHT"><span lang="he">‎<a name="009">9</a> ‏וַיִּ֨בֶן עֻזִּיָּ֤הוּ מִגְדָּלִים֙ בִּיר֣וּשָׁלִַ֔ם עַל־שַׁ֧עַר הַפִּנָּ֛ה וְעַל־שַׁ֥עַר הַגַּ֖יְא וְעַל־הַמִּקְצ֑וֹעַ וַֽיְחַזְּקֵֽם׃ </span></p>
 <p align="RIGHT"><span lang="he">‎<a name="010">10</a> ‏וַיִּ֨בֶן מִגְדָּלִ֜ים בַּמִּדְבָּ֗ר וַיַּחְצֹב֙ בֹּר֣וֹת רַבִּ֔ים כִּ֤י מִקְנֶה־רַּב֙ הָ֣יָה ל֔וֹ וּבַשְּׁפֵלָ֖ה וּבַמִּישׁ֑וֹר אִכָּרִ֣ים וְכֹֽרְמִ֗ים בֶּהָרִים֙ וּבַכַּרְמֶ֔ל כִּֽי־אֹהֵ֥ב אֲדָמָ֖ה הָיָֽה׃ ס</span></p>
 <p align="RIGHT"><span lang="he">‎<a name="011">11</a> ‏וַיְהִ֣י לְעֻזִּיָּ֡הוּ חַיִל֩ עֹשֵׂ֨ה מִלְחָמָ֜ה יוֹצְאֵ֧י צָבָ֣א לִגְד֗וּד בְּמִסְפַּר֙ פְּקֻדָּתָ֔ם בְּיַד֙ <font color="brown">יעואל</font> <font color="blue">יְעִיאֵ֣ל</font> הַסּוֹפֵ֔ר וּמַעֲשֵׂיָ֖הוּ הַשּׁוֹטֵ֑ר עַ֚ל יַד־חֲנַנְיָ֔הוּ מִשָּׂרֵ֖י הַמֶּֽלֶךְ׃ </span></p>
 <p align="RIGHT"><span lang="he">‎<a name="012">12</a> ‏כֹּ֠ל מִסְפַּ֞ר רָאשֵׁ֤י הָאָבוֹת֙ לְגִבּ֣וֹרֵי חָ֔יִל אַלְפַּ֖יִם וְשֵׁ֥שׁ מֵאֽוֹת׃ </span></p>
 <p align="RIGHT"><span lang="he">‎<a name="013">13</a> ‏וְעַל־יָדָם֩ חֵ֨יל צָבָ֜א שְׁלֹ֧שׁ מֵא֣וֹת אֶ֗לֶף וְשִׁבְעַ֤ת אֲלָפִים֙ וַחֲמֵ֣שׁ מֵא֔וֹת עוֹשֵׂ֥י מִלְחָמָ֖ה בְּכֹ֣חַ חָ֑יִל לַעְזֹ֥ר לַמֶּ֖לֶךְ עַל־הָאוֹיֵֽב׃ </span></p>
 <p align="RIGHT"><span lang="he">‎<a name="014">14</a> ‏וַיָּכֶן֩ לָהֶ֨ם עֻזִּיָּ֜הוּ לְכָל־הַצָּבָ֗א מָגִנִּ֤ים וּרְמָחִים֙ וְכ֣וֹבָעִ֔ים וְשִׁרְיֹנ֖וֹת וּקְשָׁת֑וֹת וּלְאַבְנֵ֖י קְלָעִֽים׃ </span></p>
 <p align="RIGHT"><span lang="he">‎<a name="015">15</a> ‏וַיַּ֣עַשׂ׀ בִּירוּשָׁלִַ֨ם חִשְּׁבֹנ֜וֹת מַחֲשֶׁ֣בֶת חוֹשֵׁ֗ב לִהְי֤וֹת עַל־הַמִּגְדָּלִים֙ וְעַל־הַפִּנּ֔וֹת לִירוֹא֙ בַּֽחִצִּ֔ים וּבָאֲבָנִ֖ים גְּדֹל֑וֹת וַיֵּצֵ֤א שְׁמוֹ֙ עַד־לְמֵ֣רָח֔וֹק כִּֽי־הִפְלִ֥יא לְהֵעָזֵ֖ר עַ֥ד כִּֽי־חָזָֽק׃ </span></p>
 <p align="RIGHT"><span lang="he">‎<a name="016">16</a> ‏וּכְחֶזְקָת֗וֹ גָּבַ֤הּ לִבּוֹ֙ עַד־לְהַשְׁחִ֔ית וַיִּמְעַ֖ל בַּיהוָ֣ה אֱלֹהָ֑יו וַיָּבֹא֙ אֶל־הֵיכַ֣ל יְהוָ֔ה לְהַקְטִ֖יר עַל־מִזְבַּ֥ח הַקְּטֹֽרֶת׃ </span></p>
 <p align="RIGHT"><span lang="he">‎<a name="017">17</a> ‏וַיָּבֹ֥א אַחֲרָ֖יו עֲזַרְיָ֣הוּ הַכֹּהֵ֑ן וְעִמּ֞וֹ כֹּהֲנִ֧ים׀ לַיהוָ֛ה שְׁמוֹנִ֖ים בְּנֵי־חָֽיִל׃ </span></p>
 <p align="RIGHT"><span lang="he">‎<a name="018">18</a> ‏וַיַּעַמְד֞וּ עַל־עֻזִּיָּ֣הוּ הַמֶּ֗לֶךְ וַיֹּ֤אמְרוּ לוֹ֙ לֹא־לְךָ֣ עֻזִּיָּ֗הוּ לְהַקְטִיר֙ לַֽיהוָ֔ה כִּ֣י לַכֹּהֲנִ֧ים בְּנֵי־אַהֲרֹ֛ן הַמְקֻדָּשִׁ֖ים לְהַקְטִ֑יר צֵ֤א מִן־הַמִּקְדָּשׁ֙ כִּ֣י מָעַ֔לְתָּ וְלֹֽא־לְךָ֥ לְכָב֖וֹד מֵיְהוָ֥ה אֱלֹהִֽים׃ </span></p>
 <p align="RIGHT"><span lang="he">‎<a name="019">19</a> ‏וַיִּזְעַף֙ עֻזִּיָּ֔הוּ וּבְיָד֥וֹ מִקְטֶ֖רֶת לְהַקְטִ֑יר וּבְזַעְפּ֣וֹ עִם־הַכֹּהֲנִ֗ים וְ֠הַצָּרַעַת זָרְחָ֨ה בְמִצְח֜וֹ לִפְנֵ֤י הַכֹּֽהֲנִים֙ בְּבֵ֣ית יְהוָ֔ה מֵעַ֖ל לְמִזְבַּ֥ח הַקְּטֹֽרֶת׃ </span></p>
 <p align="RIGHT"><span lang="he">‎<a name="020">20</a> ‏וַיִּ֣פֶן אֵלָ֡יו עֲזַרְיָהוּ֩ כֹהֵ֨ן הָרֹ֜אשׁ וְכָל־הַכֹּהֲנִ֗ים וְהִנֵּה־ה֤וּא מְצֹרָע֙ בְּמִצְח֔וֹ וַיַּבְהִל֖וּהוּ מִשָּׁ֑ם וְגַם־הוּא֙ נִדְחַ֣ף לָצֵ֔את כִּ֥י נִגְּע֖וֹ יְהוָֽה׃ </span></p>
 <p align="RIGHT"><span lang="he">‎<a name="021">21</a> ‏וַיְהִי֩ עֻזִּיָּ֨הוּ הַמֶּ֜לֶךְ מְצֹרָ֣ע׀ עַד־י֣וֹם מוֹת֗וֹ וַיֵּ֜שֶׁב בֵּ֤ית <font color="brown">החפשות</font> <font color="blue">הַֽחָפְשִׁית֙</font> מְצֹרָ֔ע כִּ֥י נִגְזַ֖ר מִבֵּ֣ית יְהוָ֑ה וְיוֹתָ֤ם בְּנוֹ֙ עַל־בֵּ֣ית הַמֶּ֔לֶךְ שׁוֹפֵ֖ט אֶת־עַ֥ם הָאָֽרֶץ׃ </span></p>
 <p align="RIGHT"><span lang="he">‎<a name="022">22</a> ‏וְיֶ֙תֶר֙ דִּבְרֵ֣י עֻזִּיָּ֔הוּ הָרִאשֹׁנִ֖ים וְהָאֲחֲרֹנִ֑ים<font color="red"><sup>1</sup></font> כָּתַ֛ב יְשַֽׁעְיָ֥הוּ בֶן־אָמ֖וֹץ הַנָּבִֽיא׃ </span></p>
 <p align="RIGHT"><span lang="he">‎<a name="023">23</a> ‏וַיִּשְׁכַּ֨ב עֻזִּיָּ֜הוּ עִם־אֲבֹתָ֗יו וַיִּקְבְּר֨וּ אֹת֤וֹ עִם־אֲבֹתָיו֙ בִּשְׂדֵ֤ה הַקְּבוּרָה֙ אֲשֶׁ֣ר לַמְּלָכִ֔ים כִּ֥י אָמְר֖וּ מְצוֹרָ֣ע ה֑וּא וַיִּמְלֹ֛ךְ יוֹתָ֥ם בְּנ֖וֹ תַּחְתָּֽיו׃ פ</span></p>
 </td>
 <td width="50%">
 <p>1 wayyiqəḥû kāl-‘am yəhûḏâ ’eṯ-‘uzzîyâû wəhû’ ben-šēš ‘eśərēh šānâ wayyaməlîḵû ’ōṯwō t<sup>a</sup>ḥaṯ ’āḇîw ’ămaṣəyâû: </p>
 <p>2 hû’ bānâ ’eṯ-’êlwōṯ wayəšîḇehā lîhûḏâ ’<sup>a</sup>ḥărê šəḵaḇ-hammeleḵə ‘im-’ăḇōṯāyw: f</p>
 <p>3 ben-šēš ‘eśərēh šānâ ‘uzzîyâû ḇəmāləḵwō w<sup>a</sup>ḥămiššîm ûšətayim šānâ mālaḵə bîrûšālāim wəšēm ’immwō <font color="brown">yəḵîləyâ</font> <font color="blue">yəḵāləyâ</font> min-yərûšālāim: </p>
 <p>4 wayy<sup>a</sup>‘aś hayyāšār bə‘ênê yəhwâ kəḵōl ’ăšer-‘āśâ ’ămaṣəyâû ’āḇîw: </p>
 <p>5 wayəhî liḏərōš ’ĕlōhîm bîmê zəḵarəyâû hammēḇîn birə’ōṯ hā’ĕlōhîm ûḇîmê dārəšwō ’eṯ-yəhwâ hiṣəlîḥwō hā’ĕlōhîm: s</p>
 <p>6 wayyēṣē’ wayyillāḥem bapəlišətîm wayyifərōṣ ’eṯ-ḥwōmaṯ gaṯ wə’ēṯ ḥwōmaṯ yaḇənēh wə’ēṯ ḥwōmaṯ ’ašədwōḏ wayyiḇəneh ‘ārîm bə’ašədwōḏ ûḇapəlišətîm: </p>
 <p>7 wayy<sup>a</sup>‘əzərēhû hā’ĕlōhîm ‘al-pəlišətîm wə‘al-<font color="brown">hā‘arəḇîyîm</font> <font color="blue">hā‘arəḇîm</font> hayyōšəḇîm bəḡûr-bā‘al wəhammə‘ûnîm: </p>
 <p>8 wayyitənû hā‘ammwōnîm minəḥâ lə‘uzzîyâû wayyēleḵə šəmwō ‘aḏ-ləḇwō’ miṣərayim kî heḥĕzîq ‘aḏ-ləmā‘əlâ: </p>
 <p>9 wayyiḇen ‘uzzîyâû miḡədālîm bîrûšālaim ‘al-š<sup>a</sup>‘ar hapinnâ wə‘al-š<sup>a</sup>‘ar hagayə’ wə‘al-hammiqəṣwō‘a wayəḥazzəqēm: </p>
 <p>10 wayyiḇen miḡədālîm bammiḏəbār wayy<sup>a</sup>ḥəṣōḇ bōrwōṯ rabîm kî miqəneh-rraḇ hāyâ lwō ûḇaššəfēlâ ûḇammîšwōr ’ikārîm wəḵōrəmîm behārîm ûḇakarəmel kî-’ōhēḇ ’ăḏāmâ hāyâ: s</p>
 <p>11 wayəhî lə‘uzzîyâû ḥayil ‘ōśēh miləḥāmâ ywōṣə’ê ṣāḇā’ liḡəḏûḏ bəmisəpar pəqudāṯām bəyaḏ <font color="brown">yə‘û’ēl</font> <font color="blue">yə‘î’ēl</font> hasswōfēr ûm<sup>a</sup>‘ăśêâû haššwōṭēr ‘al yaḏ-ḥănanəyâû miśśārê hammeleḵə: </p>
 <p>12 kōl misəpar rā’šê hā’āḇwōṯ ləḡibwōrê ḥāyil ’aləpayim wəšēš mē’wōṯ: </p>
 <p>13 wə‘al-yāḏām ḥêl ṣāḇā’ šəlōš mē’wōṯ ’elef wəšiḇə‘aṯ ’ălāfîm w<sup>a</sup>ḥămēš mē’wōṯ ‘wōśê miləḥāmâ bəḵōḥa ḥāyil l<sup>a</sup>‘əzōr lammeleḵə ‘al-hā’wōyēḇ: </p>
 <p>14 wayyāḵen lâem ‘uzzîyâû ləḵāl-haṣṣāḇā’ māḡinnîm ûrəmāḥîm wəḵwōḇā‘îm wəširəyōnwōṯ ûqəšāṯwōṯ ûlə’aḇənê qəlā‘îm: </p>
 <p>15 wayy<sup>a</sup>‘aś| bîrûšālaim ḥiššəḇōnwōṯ m<sup>a</sup>ḥăšeḇeṯ ḥwōšēḇ lihəywōṯ ‘al-hammiḡədālîm wə‘al-hapinnwōṯ lîrwō’ b<sup>a</sup>ḥiṣṣîm ûḇā’ăḇānîm gəḏōlwōṯ wayyēṣē’ šəmwō ‘aḏ-ləmērāḥwōq kî-hifəlî’ ləhē‘āzēr ‘aḏ kî-ḥāzāq: </p>
 <p>16 ûḵəḥezəqāṯwō gāḇ<sup>a</sup>h libwō ‘aḏ-ləhašəḥîṯ wayyimə‘al bayhwâ ’ĕlōhāyw wayyāḇō’ ’el-hêḵal yəhwâ ləhaqəṭîr ‘al-mizəb<sup>a</sup>ḥ haqqəṭōreṯ: </p>
 <p>17 wayyāḇō’ ’<sup>a</sup>ḥărāyw ‘ăzarəyâû hakōhēn wə‘immwō kōhănîm| layhwâ šəmwōnîm bənê-ḥāyil: </p>
 <p>18 wayy<sup>a</sup>‘aməḏû ‘al-‘uzzîyâû hammeleḵə wayyō’mərû lwō lō’-ləḵā ‘uzzîyâû ləhaqəṭîr layhwâ kî lakōhănîm bənê-’ahărōn haməqudāšîm ləhaqəṭîr ṣē’ min-hammiqədāš kî mā‘alətā wəlō’-ləḵā ləḵāḇwōḏ mêəhwâ ’ĕlōhîm: </p>
 <p>19 wayyizə‘af ‘uzzîyâû ûḇəyāḏwō miqəṭereṯ ləhaqəṭîr ûḇəz<sup>a</sup>‘əpwō ‘im-hakōhănîm wəhaṣṣār<sup>a</sup>‘aṯ zārəḥâ ḇəmiṣəḥwō lifənê hakōhănîm bəḇêṯ yəhwâ mē‘al ləmizəb<sup>a</sup>ḥ haqqəṭōreṯ: </p>
 <p>20 wayyifen ’ēlāyw ‘ăzarəyâû ḵōhēn hārō’š wəḵāl-hakōhănîm wəhinnēh-hû’ məṣōrā‘ bəmiṣəḥwō wayyaḇəhilûhû miššām wəḡam-hû’ niḏəḥaf lāṣē’ṯ kî nigə‘wō yəhwâ: </p>
 <p>21 wayəhî ‘uzzîyâû hammeleḵə məṣōrā‘| ‘aḏ-ywōm mwōṯwō wayyēšeḇ bêṯ <font color="brown">h<sup>a</sup>ḥāfəšûṯ</font> <font color="blue">h<sup>a</sup>ḥāfəšîṯ</font> məṣōrā‘ kî niḡəzar mibêṯ yəhwâ wəywōṯām bənwō ‘al-bêṯ hammeleḵə šwōfēṭ ’eṯ-‘am hā’āreṣ: </p>
 <p>22 wəyeṯer diḇərê ‘uzzîyâû hāri’šōnîm wəhā’ăḥărōnîm<font color="red"><sup>1</sup></font> kāṯaḇ yəš<sup>a</sup>‘əyâû ḇen-’āmwōṣ hannāḇî’: </p>
 <p>23 wayyišəkaḇ ‘uzzîyâû ‘im-’ăḇōṯāyw wayyiqəbərû ’ōṯwō ‘im-’ăḇōṯāyw biśəḏēh haqqəḇûrâ ’ăšer lamməlāḵîm kî ’āmərû məṣwōrā‘ hû’ wayyiməlōḵə ywōṯām bənwō t<sup>a</sup>ḥətāyw: f</p>
 </td>
 </tr></table>
 <p></p><hr>
 <center>
 <a href="ch2027.htm">Next: 2 Chronicles (2 Divrey Yamim) Chapter 27</a></center>
 </body>