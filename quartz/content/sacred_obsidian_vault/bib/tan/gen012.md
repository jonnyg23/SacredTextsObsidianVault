<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/gen012.htm">Polyglot</a> 
 <a href="../kjv/gen012.htm">KJV</a> 
 <a href="../sep/gen012.htm">Sep</a> 
 <a href="../vul/gen012.htm">Vul</a> 
 
 <br>
 <br><a href="gen.htm">Genesis (Bereshit) Index</a><br>
  
 <a href="gen011.htm">Previous</a> 
 <a href="gen013.htm">Next</a> 
 </center>
 <hr>
 
 <h3 align="CENTER">Tanach (Hebrew): Genesis (Bereshit) Chapter 12</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיֹּ֤אמֶר יְהוָה֙ אֶל־אַבְרָ֔ם לֶךְ־לְךָ֛ מֵאַרְצְךָ֥ וּמִמּֽוֹלַדְתְּךָ֖ וּמִבֵּ֣ית אָבִ֑יךָ אֶל־הָאָ֖רֶץ אֲשֶׁ֥ר אַרְאֶֽךָּ׃ </span></p>
 <p align="RIGHT"><span lang="he">‎<a name="002">2</a> ‏וְאֶֽעֶשְׂךָ֙ לְג֣וֹי גָּד֔וֹל וַאֲבָ֣רֶכְךָ֔ וַאֲגַדְּלָ֖ה שְׁמֶ֑ךָ וֶהְיֵ֖ה בְּרָכָֽה׃ </span></p>
 <p align="RIGHT"><span lang="he">‎<a name="003">3</a> ‏וַאֲבָֽרֲכָה֙ מְבָ֣רְכֶ֔יךָ וּמְקַלֶּלְךָ֖ אָאֹ֑ר וְנִבְרְכ֣וּ בְךָ֔ כֹּ֖ל מִשְׁפְּחֹ֥ת הָאֲדָמָֽה׃ </span></p>
 <p align="RIGHT"><span lang="he">‎<a name="004">4</a> ‏וַיֵּ֣לֶךְ אַבְרָ֗ם כַּאֲשֶׁ֨ר דִּבֶּ֤ר אֵלָיו֙ יְהוָ֔ה וַיֵּ֥לֶךְ אִתּ֖וֹ ל֑וֹט וְאַבְרָ֗ם בֶּן־חָמֵ֤שׁ שָׁנִים֙ וְשִׁבְעִ֣ים שָׁנָ֔ה בְּצֵאת֖וֹ מֵחָרָֽן׃ </span></p>
 <p align="RIGHT"><span lang="he">‎<a name="005">5</a> ‏וַיִּקַּ֣ח אַבְרָם֩ אֶת־שָׂרַ֨י אִשְׁתּ֜וֹ וְאֶת־ל֣וֹט בֶּן־אָחִ֗יו וְאֶת־כָּל־רְכוּשָׁם֙ אֲשֶׁ֣ר רָכָ֔שׁוּ וְאֶת־הַנֶּ֖פֶשׁ אֲשֶׁר־עָשׂ֣וּ בְחָרָ֑ן וַיֵּצְא֗וּ לָלֶ֙כֶת֙ אַ֣רְצָה כְּנַ֔עַן וַיָּבֹ֖אוּ אַ֥רְצָה כְּנָֽעַן׃ </span></p>
 <p align="RIGHT"><span lang="he">‎<a name="006">6</a> ‏וַיַּעֲבֹ֤ר אַבְרָם֙ בָּאָ֔רֶץ עַ֚ד מְק֣וֹם שְׁכֶ֔ם עַ֖ד אֵל֣וֹן מוֹרֶ֑ה וְהַֽכְּנַעֲנִ֖י אָ֥ז בָּאָֽרֶץ׃ </span></p>
 <p align="RIGHT"><span lang="he">‎<a name="007">7</a> ‏וַיֵּרָ֤א יְהוָה֙ אֶל־אַבְרָ֔ם וַיֹּ֕אמֶר לְזַ֨רְעֲךָ֔ אֶתֵּ֖ן אֶת־הָאָ֣רֶץ הַזֹּ֑את וַיִּ֤בֶן שָׁם֙ מִזְבֵּ֔חַ לַיהוָ֖ה הַנִּרְאֶ֥ה אֵלָֽיו׃ </span></p>
 <p align="RIGHT"><span lang="he">‎<a name="008">8</a> ‏וַיַּעְתֵּ֨ק מִשָּׁ֜ם הָהָ֗רָה מִקֶּ֛דֶם לְבֵֽית־אֵ֖ל וַיֵּ֣ט אָהֳלֹ֑ה<font color="red"><sup>q</sup></font> בֵּֽית־אֵ֤ל מִיָּם֙ וְהָעַ֣י מִקֶּ֔דֶם וַיִּֽבֶן־שָׁ֤ם מִזְבֵּ֙חַ֙ לַֽיהוָ֔ה וַיִּקְרָ֖א בְּשֵׁ֥ם יְהוָֽה׃ </span></p>
 <p align="RIGHT"><span lang="he">‎<a name="009">9</a> ‏וַיִּסַּ֣ע אַבְרָ֔ם הָל֥וֹךְ וְנָס֖וֹעַ הַנֶּֽגְבָּה׃ פ</span></p>
 <p align="RIGHT"><span lang="he">‎<a name="010">10</a> ‏וַיְהִ֥י רָעָ֖ב בָּאָ֑רֶץ וַיֵּ֨רֶד אַבְרָ֤ם מִצְרַ֙יְמָה֙ לָג֣וּר שָׁ֔ם כִּֽי־כָבֵ֥ד הָרָעָ֖ב בָּאָֽרֶץ׃ </span></p>
 <p align="RIGHT"><span lang="he">‎<a name="011">11</a> ‏וַיְהִ֕י כַּאֲשֶׁ֥ר הִקְרִ֖יב לָב֣וֹא מִצְרָ֑יְמָה וַיֹּ֙אמֶר֙ אֶל־שָׂרַ֣י אִשְׁתּ֔וֹ הִנֵּה־נָ֣א יָדַ֔עְתִּי כִּ֛י אִשָּׁ֥ה יְפַת־מַרְאֶ֖ה אָֽתְּ׃ </span></p>
 <p align="RIGHT"><span lang="he">‎<a name="012">12</a> ‏וְהָיָ֗ה כִּֽי־יִרְא֤וּ אֹתָךְ֙ הַמִּצְרִ֔ים וְאָמְר֖וּ אִשְׁתּ֣וֹ זֹ֑את וְהָרְג֥וּ אֹתִ֖י וְאֹתָ֥ךְ יְחַיּֽוּ׃ </span></p>
 <p align="RIGHT"><span lang="he">‎<a name="013">13</a> ‏אִמְרִי־נָ֖א אֲחֹ֣תִי אָ֑תְּ לְמַ֙עַן֙ יִֽיטַב־לִ֣י בַעֲבוּרֵ֔ךְ וְחָיְתָ֥ה נַפְשִׁ֖י בִּגְלָלֵֽךְ׃ </span></p>
 <p align="RIGHT"><span lang="he">‎<a name="014">14</a> ‏וַיְהִ֕י כְּב֥וֹא אַבְרָ֖ם מִצְרָ֑יְמָה וַיִּרְא֤וּ הַמִּצְרִים֙ אֶת־הָ֣אִשָּׁ֔ה כִּֽי־יָפָ֥ה הִ֖וא מְאֹֽד׃ </span></p>
 <p align="RIGHT"><span lang="he">‎<a name="015">15</a> ‏וַיִּרְא֤וּ אֹתָהּ֙ שָׂרֵ֣י פַרְעֹ֔ה וַיְהַֽלְל֥וּ אֹתָ֖הּ אֶל־פַּרְעֹ֑ה וַתֻּקַּ֥ח הָאִשָּׁ֖ה בֵּ֥ית פַּרְעֹֽה׃ </span></p>
 <p align="RIGHT"><span lang="he">‎<a name="016">16</a> ‏וּלְאַבְרָ֥ם הֵיטִ֖יב בַּעֲבוּרָ֑הּ וַֽיְהִי־ל֤וֹ צֹאן־וּבָקָר֙ וַחֲמֹרִ֔ים וַעֲבָדִים֙ וּשְׁפָחֹ֔ת וַאֲתֹנֹ֖ת וּגְמַלִּֽים׃ </span></p>
 <p align="RIGHT"><span lang="he">‎<a name="017">17</a> ‏וַיְנַגַּ֨ע יְהוָ֧ה׀ אֶת־פַּרְעֹ֛ה נְגָעִ֥ים גְּדֹלִ֖ים וְאֶת־בֵּית֑וֹ עַל־דְּבַ֥ר שָׂרַ֖י אֵ֥שֶׁת אַבְרָֽם׃ </span></p>
 <p align="RIGHT"><span lang="he">‎<a name="018">18</a> ‏וַיִּקְרָ֤א פַרְעֹה֙ לְאַבְרָ֔ם וַיֹּ֕אמֶר מַה־זֹּ֖את עָשִׂ֣יתָ לִּ֑י לָ֚מָּה לֹא־הִגַּ֣דְתָּ לִּ֔י כִּ֥י אִשְׁתְּךָ֖ הִֽוא׃ </span></p>
 <p align="RIGHT"><span lang="he">‎<a name="019">19</a> ‏לָמָ֤ה אָמַ֙רְתָּ֙ אֲחֹ֣תִי הִ֔וא וָאֶקַּ֥ח אֹתָ֛הּ לִ֖י לְאִשָּׁ֑ה וְעַתָּ֕ה הִנֵּ֥ה אִשְׁתְּךָ֖ קַ֥ח וָלֵֽךְ׃ </span></p>
 <p align="RIGHT"><span lang="he">‎<a name="020">20</a> ‏וַיְצַ֥ו עָלָ֛יו פַּרְעֹ֖ה אֲנָשִׁ֑ים וַֽיְשַׁלְּח֥וּ אֹת֛וֹ וְאֶת־אִשְׁתּ֖וֹ וְאֶת־כָּל־אֲשֶׁר־לֽוֹ׃ </span></p>
 </td>
 <td width="50%">
 <p>1 wayyō’mer yəhwâ ’el-’aḇərām leḵə-ləḵā mē’arəṣəḵā ûmimmwōlaḏətəḵā ûmibêṯ ’āḇîḵā ’el-hā’āreṣ ’ăšer ’arə’eḵḵā: </p>
 <p>2 wə’e‘eśəḵā ləḡwōy gāḏwōl wa’ăḇāreḵəḵā wa’ăḡadəlâ šəmeḵā wehəyēh bərāḵâ: </p>
 <p>3 wa’ăḇārăḵâ məḇārəḵeyḵā ûməqalleləḵā ’ā’ōr wəniḇərəḵû ḇəḵā kōl mišəpəḥōṯ hā’ăḏāmâ: </p>
 <p>4 wayyēleḵə ’aḇərām ka’ăšer diber ’ēlāyw yəhwâ wayyēleḵə ’itwō lwōṭ wə’aḇərām ben-ḥāmēš šānîm wəšiḇə‘îm šānâ bəṣē’ṯwō mēḥārān: </p>
 <p>5 wayyiqq<sup>a</sup>ḥ ’aḇərām ’eṯ-śāray ’išətwō wə’eṯ-lwōṭ ben-’āḥîw wə’eṯ-kāl-rəḵûšām ’ăšer rāḵāšû wə’eṯ-hannefeš ’ăšer-‘āśû ḇəḥārān wayyēṣə’û lāleḵeṯ ’arəṣâ kən<sup>a</sup>‘an wayyāḇō’û ’arəṣâ kənā‘an: </p>
 <p>6 wayy<sup>a</sup>‘ăḇōr ’aḇərām bā’āreṣ ‘aḏ məqwōm šəḵem ‘aḏ ’ēlwōn mwōreh wəhakən<sup>a</sup>‘ănî ’āz bā’āreṣ: </p>
 <p>7 wayyērā’ yəhwâ ’el-’aḇərām wayyō’mer ləzarə‘ăḵā ’etēn ’eṯ-hā’āreṣ hazzō’ṯ wayyiḇen šām mizəbēḥa layhwâ hannirə’eh ’ēlāyw: </p>
 <p>8 wayy<sup>a</sup>‘ətēq miššām hâārâ miqqeḏem ləḇêṯ-’ēl wayyēṭ ’âŏlōh<font color="red"><sup>q</sup></font> bêṯ-’ēl mîyām wəhā‘ay miqqeḏem wayyiḇen-šām mizəbēḥa layhwâ wayyiqərā’ bəšēm yəhwâ: </p>
 <p>9 wayyiss<sup>a</sup>‘ ’aḇərām hālwōḵə wənāswō‘a hanneḡəbâ: f</p>
 <p>10 wayəhî rā‘āḇ bā’āreṣ wayyēreḏ ’aḇərām miṣərayəmâ lāḡûr šām kî-ḵāḇēḏ hārā‘āḇ bā’āreṣ: </p>
 <p>11 wayəhî ka’ăšer hiqərîḇ lāḇwō’ miṣərāyəmâ wayyō’mer ’el-śāray ’išətwō hinnēh-nā’ yāḏ<sup>a</sup>‘ətî kî ’iššâ yəfaṯ-marə’eh ’ātə: </p>
 <p>12 wəhāyâ kî-yirə’û ’ōṯāḵə hammiṣərîm wə’āmərû ’išətwō zō’ṯ wəhārəḡû ’ōṯî wə’ōṯāḵə yəḥayyû: </p>
 <p>13 ’imərî-nā’ ’ăḥōṯî ’ātə ləm<sup>a</sup>‘an yîṭaḇ-lî ḇ<sup>a</sup>‘ăḇûrēḵə wəḥāyəṯâ nafəšî biḡəlālēḵə: </p>
 <p>14 wayəhî kəḇwō’ ’aḇərām miṣərāyəmâ wayyirə’û hammiṣərîm ’eṯ-hā’iššâ kî-yāfâ hiw’ mə’ōḏ: </p>
 <p>15 wayyirə’û ’ōṯāh śārê farə‘ōh wayəhaləlû ’ōṯāh ’el-parə‘ōh watuqq<sup>a</sup>ḥ hā’iššâ bêṯ parə‘ōh: </p>
 <p>16 ûlə’aḇərām hêṭîḇ b<sup>a</sup>‘ăḇûrāh wayəhî-lwō ṣō’n-ûḇāqār w<sup>a</sup>ḥămōrîm w<sup>a</sup>‘ăḇāḏîm ûšəfāḥōṯ wa’ăṯōnōṯ ûḡəmallîm: </p>
 <p>17 wayənag<sup>a</sup>‘ yəhwâ| ’eṯ-parə‘ōh nəḡā‘îm gəḏōlîm wə’eṯ-bêṯwō ‘al-dəḇar śāray ’ēšeṯ ’aḇərām: </p>
 <p>18 wayyiqərā’ farə‘ōh lə’aḇərām wayyō’mer mah-zzō’ṯ ‘āśîṯā llî lāmmâ lō’-higaḏətā llî kî ’išətəḵā hiw’: </p>
 <p>19 lāmâ ’āmarətā ’ăḥōṯî hiw’ wā’eqq<sup>a</sup>ḥ ’ōṯāh lî lə’iššâ wə‘atâ hinnēh ’išətəḵā q<sup>a</sup>ḥ wālēḵə: </p>
 <p>20 wayəṣaw ‘ālāyw parə‘ōh ’ănāšîm wayəšalləḥû ’ōṯwō wə’eṯ-’išətwō wə’eṯ-kāl-’ăšer-lwō: </p>
 </td>
 </tr></table>
 <p></p><hr>
 <center>
 <a href="gen013.htm">Next: Genesis (Bereshit) Chapter 13</a></center>
 </body>