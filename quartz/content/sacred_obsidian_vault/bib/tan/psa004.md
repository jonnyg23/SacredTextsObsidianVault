<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa004.htm">Polyglot</a> 
 <a href="../kjv/psa004.htm">KJV</a> 
 <a href="../sep/psa004.htm">Sep</a> 
 <a href="../vul/psa004.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa003.htm">Previous</a> 
 <a href="psa005.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 4</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏לַמְנַצֵּ֥חַ בִּנְגִינ֗וֹת מִזְמ֥וֹר לְדָוִֽד׃ </span></p>
 <p align="RIGHT"><span lang="he">‎<a name="002">2</a> ‏בְּקָרְאִ֡י עֲנֵ֤נִי׀ אֱלֹ֘הֵ֤י צִדְקִ֗י בַּ֭צָּר הִרְחַ֣בְתָּ לִּ֑י חָ֝נֵּ֗נִי וּשְׁמַ֥ע תְּפִלָּתִֽי׃ </span></p>
 <p align="RIGHT"><span lang="he">‎<a name="003">3</a> ‏בְּנֵ֥י אִ֡ישׁ עַד־מֶ֬ה כְבוֹדִ֣י לִ֭כְלִמָּה תֶּאֱהָב֣וּן רִ֑יק תְּבַקְשׁ֖וּ כָזָ֣ב סֶֽלָה׃ </span></p>
 <p align="RIGHT"><span lang="he">‎<a name="004">4</a> ‏וּדְע֗וּ כִּֽי־הִפְלָ֣ה יְ֭הוָה חָסִ֣יד ל֑וֹ יְהוָ֥ה יִ֝שְׁמַ֗ע בְּקָרְאִ֥י אֵלָֽיו׃ </span></p>
 <p align="RIGHT"><span lang="he">‎<a name="005">5</a> ‏רִגְז֗וּ וְֽאַל־תֶּ֫חֱטָ֥אוּ אִמְר֣וּ בִ֭לְבַבְכֶם עַֽל־מִשְׁכַּבְכֶ֗ם וְדֹ֣מּוּ סֶֽלָה׃ </span></p>
 <p align="RIGHT"><span lang="he">‎<a name="006">6</a> ‏זִבְח֥וּ זִבְחֵי־צֶ֑דֶק וּ֝בִטְח֗וּ אֶל־יְהוָֽה׃ </span></p>
 <p align="RIGHT"><span lang="he">‎<a name="007">7</a> ‏רַבִּ֥ים אֹמְרִים֮ מִֽי־יַרְאֵ֪נוּ֫ ט֥וֹב נְֽסָה־עָ֭לֵינוּ א֨וֹר פָּנֶ֬יךָ יְהוָֽה׃ </span></p>
 <p align="RIGHT"><span lang="he">‎<a name="008">8</a> ‏נָתַ֣תָּה שִׂמְחָ֣ה בְלִבִּ֑י מֵעֵ֬ת דְּגָנָ֖ם וְתִֽירוֹשָׁ֣ם רָֽבּוּ׃ </span></p>
 <p align="RIGHT"><span lang="he">‎<a name="009">9</a> ‏בְּשָׁל֣וֹם יַחְדָּו֮ אֶשְׁכְּבָ֪ה וְאִ֫ישָׁ֥ן כִּֽי־אַתָּ֣ה יְהוָ֣ה לְבָדָ֑ד לָ֝בֶ֗טַח תּוֹשִׁיבֵֽנִי׃ </span></p>
 </td>
 <td width="50%">
 <p>1 lamənaṣṣēḥa binəḡînwōṯ mizəmwōr ləḏāwiḏ: </p>
 <p>2 bəqārə’î ‘ănēnî| ’ĕlōhê ṣiḏəqî baṣṣār hirəḥaḇətā llî ḥānnēnî ûšəm<sup>a</sup>‘ təfillāṯî: </p>
 <p>3 bənê ’îš ‘aḏ-meh ḵəḇwōḏî liḵəlimmâ te’ĕhāḇûn rîq təḇaqəšû ḵāzāḇ selâ: </p>
 <p>4 ûḏə‘û kî-hifəlâ yəhwâ ḥāsîḏ lwō yəhwâ yišəm<sup>a</sup>‘ bəqārə’î ’ēlāyw: </p>
 <p>5 riḡəzû wə’al-teḥĕṭā’û ’imərû ḇiləḇaḇəḵem ‘al-mišəkaḇəḵem wəḏōmmû selâ: </p>
 <p>6 ziḇəḥû ziḇəḥê-ṣeḏeq ûḇiṭəḥû ’el-yəhwâ: </p>
 <p>7 rabîm ’ōmərîm mî-yarə’ēnû ṭwōḇ nəsâ-‘ālênû ’wōr pāneyḵā yəhwâ: </p>
 <p>8 nāṯatâ śiməḥâ ḇəlibî mē‘ēṯ dəḡānām wəṯîrwōšām rābû: </p>
 <p>9 bəšālwōm y<sup>a</sup>ḥədāw ’ešəkəḇâ wə’îšān kî-’atâ yəhwâ ləḇāḏāḏ lāḇeṭ<sup>a</sup>ḥ twōšîḇēnî: </p>
 </td>
 </tr></table>
 <p></p><hr>
 <center>
 <a href="psa005.htm">Next: Psalms (Tehilim) Chapter 5</a></center>
 </body>