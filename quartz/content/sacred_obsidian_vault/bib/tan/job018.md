<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/job018.htm">Polyglot</a> 
 <a href="../kjv/job018.htm">KJV</a> 
 <a href="../sep/job018.htm">Sep</a> 
 <a href="../vul/job018.htm">Vul</a> 
 
 <br>
 <br><a href="job.htm">Job (Iyov) Index</a><br>
  
 <a href="job017.htm">Previous</a> 
 <a href="job019.htm">Next</a> 
 </center>
 <hr>
 
 <h3 align="CENTER">Tanach (Hebrew): Job (Iyov) Chapter 18</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַ֭יַּעַן בִּלְדַּ֥ד הַשֻּׁחִ֗י וַיֹּאמַֽר׃ </span></p>
 <p align="RIGHT"><span lang="he">‎<a name="002">2</a> ‏עַד־אָ֤נָה׀ תְּשִׂימ֣וּן קִנְצֵ֣י לְמִלִּ֑ין תָּ֝בִ֗ינוּ וְאַחַ֥ר נְדַבֵּֽר׃ </span></p>
 <p align="RIGHT"><span lang="he">‎<a name="003">3</a> ‏מַ֭דּוּעַ נֶחְשַׁ֣בְנוּ כַבְּהֵמָ֑ה נִ֝טְמִ֗ינוּ בְּעֵינֵיכֶֽם׃ </span></p>
 <p align="RIGHT"><span lang="he">‎<a name="004">4</a> ‏טֹֽרֵ֥ף נַפְשׁ֗וֹ בְּאַ֫פּ֥וֹ הַ֭לְמַעַנְךָ תֵּעָ֣זַב אָ֑רֶץ וְיֶעְתַּק־צ֝֗וּר מִמְּקֹמֽוֹ׃ </span></p>
 <p align="RIGHT"><span lang="he">‎<a name="005">5</a> ‏גַּ֤ם א֣וֹר רְשָׁעִ֣ים יִדְעָ֑ךְ וְלֹֽא־יִ֝גַּ֗הּ שְׁבִ֣יב אִשּֽׁוֹ׃ </span></p>
 <p align="RIGHT"><span lang="he">‎<a name="006">6</a> ‏א֖וֹר<font color="red"><sup>1</sup></font> חָשַׁ֣ךְ בְּאָהֳל֑וֹ וְ֝נֵר֗וֹ עָלָ֥יו יִדְעָֽךְ׃ </span></p>
 <p align="RIGHT"><span lang="he">‎<a name="007">7</a> ‏יֵֽ֭צְרוּ צַעֲדֵ֣י אוֹנ֑וֹ וְֽתַשְׁלִיכֵ֥הוּ עֲצָתֽוֹ׃ </span></p>
 <p align="RIGHT"><span lang="he">‎<a name="008">8</a> ‏כִּֽי־שֻׁלַּ֣ח בְּרֶ֣שֶׁת בְּרַגְלָ֑יו וְעַל־שְׂ֝בָכָ֗ה יִתְהַלָּֽךְ׃ </span></p>
 <p align="RIGHT"><span lang="he">‎<a name="009">9</a> ‏יֹאחֵ֣ז בְּעָקֵ֣ב פָּ֑ח יַחֲזֵ֖ק עָלָ֣יו צַמִּֽים׃ </span></p>
 <p align="RIGHT"><span lang="he">‎<a name="010">10</a> ‏טָמ֣וּן בָּאָ֣רֶץ חַבְל֑וֹ וּ֝מַלְכֻּדְתּ֗וֹ עֲלֵ֣י נָתִֽיב׃ </span></p>
 <p align="RIGHT"><span lang="he">‎<a name="011">11</a> ‏סָ֭בִיב בִּֽעֲתֻ֣הוּ בַלָּה֑וֹת וֶהֱפִיצֻ֥הוּ לְרַגְלָֽיו׃ </span></p>
 <p align="RIGHT"><span lang="he">‎<a name="012">12</a> ‏יְהִי־רָעֵ֥ב אֹנ֑וֹ וְ֝אֵ֗יד נָכ֥וֹן לְצַלְעֽוֹ׃ </span></p>
 <p align="RIGHT"><span lang="he">‎<a name="013">13</a> ‏יֹ֭אכַל בַּדֵּ֣י עוֹר֑וֹ יֹאכַ֥ל בַּ֝דָּ֗יו בְּכ֣וֹר מָֽוֶת׃ </span></p>
 <p align="RIGHT"><span lang="he">‎<a name="014">14</a> ‏יִנָּתֵ֣ק מֵ֭אָהֳלוֹ מִבְטַח֑וֹ וְ֝תַצְעִדֵ֗הוּ לְמֶ֣לֶךְ בַּלָּהֽוֹת׃ </span></p>
 <p align="RIGHT"><span lang="he">‎<a name="015">15</a> ‏תִּשְׁכּ֣וֹן בְּ֭אָהֳלוֹ מִבְּלִי־ל֑וֹ יְזֹרֶ֖ה עַל־נָוֵ֣הוּ גָפְרִֽית׃ </span></p>
 <p align="RIGHT"><span lang="he">‎<a name="016">16</a> ‏מִ֭תַּחַת שָֽׁרָשָׁ֣יו יִבָ֑שׁוּ וּ֝מִמַּ֗עַל יִמַּ֥ל קְצִירֽוֹ׃ </span></p>
 <p align="RIGHT"><span lang="he">‎<a name="017">17</a> ‏זִֽכְרוֹ־אָ֭בַד מִנִּי־אָ֑רֶץ וְלֹא־שֵׁ֥ם ל֝֗וֹ עַל־פְּנֵי־חֽוּץ׃ </span></p>
 <p align="RIGHT"><span lang="he">‎<a name="018">18</a> ‏יֶ֭הְדְּפֻהוּ מֵא֣וֹר אֶל־חֹ֑שֶׁךְ וּֽמִתֵּבֵ֥ל יְנִדֻּֽהוּ׃ </span></p>
 <p align="RIGHT"><span lang="he">‎<a name="019">19</a> ‏לֹ֘א נִ֤ין ל֣וֹ וְלֹא־נֶ֣כֶד בְּעַמּ֑וֹ וְאֵ֥ין שָׂ֝רִ֗יד בִּמְגוּרָֽיו׃ </span></p>
 <p align="RIGHT"><span lang="he">‎<a name="020">20</a> ‏עַל־י֖וֹמוֹ נָשַׁ֣מּוּ אַחֲרֹנִ֑ים וְ֝קַדְמֹנִ֗ים אָ֣חֲזוּ שָֽׂעַר׃ </span></p>
 <p align="RIGHT"><span lang="he">‎<a name="021">21</a> ‏אַךְ־אֵ֭לֶּה מִשְׁכְּנ֣וֹת עַוָּ֑ל וְ֝זֶ֗ה מְק֣וֹם לֹא־יָדַֽע־אֵֽל׃ ס</span></p>
 </td>
 <td width="50%">
 <p>1 wayy<sup>a</sup>‘an bilədaḏ haššuḥî wayyō’mar: </p>
 <p>2 ‘aḏ-’ānâ| təśîmûn qinəṣê ləmillîn tāḇînû wə’<sup>a</sup>ḥar nəḏabēr: </p>
 <p>3 madû‘a neḥəšaḇənû ḵabəhēmâ niṭəmînû bə‘ênêḵem: </p>
 <p>4 ṭōrēf nafəšwō bə’apwō haləm<sup>a</sup>‘anəḵā tē‘āzaḇ ’āreṣ wəye‘ətaq-ṣûr mimməqōmwō: </p>
 <p>5 gam ’wōr rəšā‘îm yiḏə‘āḵə wəlō’-yig<sup>a</sup>h šəḇîḇ ’iššwō: </p>
 <p>6 ’wōr<font color="red"><sup>1</sup></font> ḥāšaḵə bə’âŏlwō wənērwō ‘ālāyw yiḏə‘āḵə: </p>
 <p>7 yēṣərû ṣ<sup>a</sup>‘ăḏê ’wōnwō wəṯašəlîḵēhû ‘ăṣāṯwō: </p>
 <p>8 kî-šull<sup>a</sup>ḥ bərešeṯ bəraḡəlāyw wə‘al-śəḇāḵâ yiṯəhallāḵə: </p>
 <p>9 yō’ḥēz bə‘āqēḇ pāḥ y<sup>a</sup>ḥăzēq ‘ālāyw ṣammîm: </p>
 <p>10 ṭāmûn bā’āreṣ ḥaḇəlwō ûmaləkuḏətwō ‘ălê nāṯîḇ: </p>
 <p>11 sāḇîḇ bi‘ăṯuhû ḇallâwōṯ wehĕfîṣuhû ləraḡəlāyw: </p>
 <p>12 yəhî-rā‘ēḇ ’ōnwō wə’êḏ nāḵwōn ləṣalə‘wō: </p>
 <p>13 yō’ḵal badê ‘wōrwō yō’ḵal badāyw bəḵwōr māweṯ: </p>
 <p>14 yinnāṯēq mē’âŏlwō miḇəṭ<sup>a</sup>ḥwō wəṯaṣə‘iḏēhû ləmeleḵə ballâwōṯ: </p>
 <p>15 tišəkwōn bə’âŏlwō mibəlî-lwō yəzōreh ‘al-nāwēhû ḡāfərîṯ: </p>
 <p>16 mit<sup>a</sup>ḥaṯ šārāšāyw yiḇāšû ûmimm<sup>a</sup>‘al yimmal qəṣîrwō: </p>
 <p>17 ziḵərwō-’āḇaḏ minnî-’āreṣ wəlō’-šēm lwō ‘al-pənê-ḥûṣ: </p>
 <p>18 yehədəfuhû mē’wōr ’el-ḥōšeḵə ûmitēḇēl yəniduhû: </p>
 <p>19 lō’ nîn lwō wəlō’-neḵeḏ bə‘ammwō wə’ên śārîḏ biməḡûrāyw: </p>
 <p>20 ‘al-ywōmwō nāšammû ’<sup>a</sup>ḥărōnîm wəqaḏəmōnîm ’āḥăzû śā‘ar: </p>
 <p>21 ’aḵə-’ēlleh mišəkənwōṯ ‘aûāl wəzeh məqwōm lō’-yāḏ<sup>a</sup>‘-’ēl: s</p>
 </td>
 </tr></table>
 <p></p><hr>
 <center>
 <a href="job019.htm">Next: Job (Iyov) Chapter 19</a></center>
 </body>