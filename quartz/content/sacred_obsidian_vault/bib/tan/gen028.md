<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/gen028.htm">Polyglot</a> 
 <a href="../kjv/gen028.htm">KJV</a> 
 <a href="../sep/gen028.htm">Sep</a> 
 <a href="../vul/gen028.htm">Vul</a> 
 
 <br>
 <br><a href="gen.htm">Genesis (Bereshit) Index</a><br>
  
 <a href="gen027.htm">Previous</a> 
 <a href="gen029.htm">Next</a> 
 </center>
 <hr>
 
 <h3 align="CENTER">Tanach (Hebrew): Genesis (Bereshit) Chapter 28</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיִּקְרָ֥א יִצְחָ֛ק אֶֽל־יַעֲקֹ֖ב וַיְבָ֣רֶךְ אֹת֑וֹ וַיְצַוֵּ֙הוּ֙ וַיֹּ֣אמֶר ל֔וֹ לֹֽא־תִקַּ֥ח אִשָּׁ֖ה מִבְּנ֥וֹת כְּנָֽעַן׃ </span></p>
 <p align="RIGHT"><span lang="he">‎<a name="002">2</a> ‏ק֥וּם לֵךְ֙ פַּדֶּ֣נָֽה אֲרָ֔ם בֵּ֥יתָה בְתוּאֵ֖ל אֲבִ֣י אִמֶּ֑ךָ וְקַח־לְךָ֤ מִשָּׁם֙ אִשָּׁ֔ה מִבְּנ֥וֹת לָבָ֖ן אֲחִ֥י אִמֶּֽךָ׃ </span></p>
 <p align="RIGHT"><span lang="he">‎<a name="003">3</a> ‏וְאֵ֤ל שַׁדַּי֙ יְבָרֵ֣ךְ אֹֽתְךָ֔ וְיַפְרְךָ֖ וְיַרְבֶּ֑ךָ וְהָיִ֖יתָ לִקְהַ֥ל עַמִּֽים׃ </span></p>
 <p align="RIGHT"><span lang="he">‎<a name="004">4</a> ‏וְיִֽתֶּן־לְךָ֙ אֶת־בִּרְכַּ֣ת אַבְרָהָ֔ם לְךָ֖ וּלְזַרְעֲךָ֣ אִתָּ֑ךְ לְרִשְׁתְּךָ֙ אֶת־אֶ֣רֶץ מְגֻרֶ֔יךָ אֲשֶׁר־נָתַ֥ן אֱלֹהִ֖ים לְאַבְרָהָֽם׃ </span></p>
 <p align="RIGHT"><span lang="he">‎<a name="005">5</a> ‏וַיִּשְׁלַ֤ח יִצְחָק֙ אֶֽת־יַעֲקֹ֔ב וַיֵּ֖לֶךְ פַּדֶּ֣נָֽה אֲרָ֑ם אֶל־לָבָ֤ן בֶּן־בְּתוּאֵל֙ הָֽאֲרַמִּ֔י אֲחִ֣י רִבְקָ֔ה אֵ֥ם יַעֲקֹ֖ב וְעֵשָֽׂו׃ </span></p>
 <p align="RIGHT"><span lang="he">‎<a name="006">6</a> ‏וַיַּ֣רְא עֵשָׂ֗ו כִּֽי־בֵרַ֣ךְ יִצְחָק֮ אֶֽת־יַעֲקֹב֒ וְשִׁלַּ֤ח אֹתוֹ֙ פַּדֶּ֣נָֽה אֲרָ֔ם לָקַֽחַת־ל֥וֹ מִשָּׁ֖ם אִשָּׁ֑ה בְּבָרֲכ֣וֹ אֹת֔וֹ וַיְצַ֤ו עָלָיו֙ לֵאמֹ֔ר לֹֽא־תִקַּ֥ח אִשָּׁ֖ה מִבְּנ֥וֹת כְּנָֽעַן׃ </span></p>
 <p align="RIGHT"><span lang="he">‎<a name="007">7</a> ‏וַיִּשְׁמַ֣ע יַעֲקֹ֔ב אֶל־אָבִ֖יו וְאֶל־אִמּ֑וֹ וַיֵּ֖לֶךְ פַּדֶּ֥נָֽה אֲרָֽם׃ </span></p>
 <p align="RIGHT"><span lang="he">‎<a name="008">8</a> ‏וַיַּ֣רְא עֵשָׂ֔ו כִּ֥י רָע֖וֹת בְּנ֣וֹת כְּנָ֑עַן בְּעֵינֵ֖י יִצְחָ֥ק אָבִֽיו׃ </span></p>
 <p align="RIGHT"><span lang="he">‎<a name="009">9</a> ‏וַיֵּ֥לֶךְ עֵשָׂ֖ו אֶל־יִשְׁמָעֵ֑אל וַיִּקַּ֡ח אֶֽת־מָחֲלַ֣ת׀ בַּת־יִשְׁמָעֵ֨אל בֶּן־אַבְרָהָ֜ם אֲח֧וֹת נְבָי֛וֹת עַל־נָשָׁ֖יו ל֥וֹ לְאִשָּֽׁה׃ ס</span></p>
 <p align="RIGHT"><span lang="he">‎<a name="010">10</a> ‏וַיֵּצֵ֥א יַעֲקֹ֖ב מִבְּאֵ֣ר שָׁ֑בַע וַיֵּ֖לֶךְ חָרָֽנָה׃ </span></p>
 <p align="RIGHT"><span lang="he">‎<a name="011">11</a> ‏וַיִּפְגַּ֨ע בַּמָּק֜וֹם וַיָּ֤לֶן שָׁם֙ כִּי־בָ֣א הַשֶּׁ֔מֶשׁ וַיִּקַּח֙ מֵאַבְנֵ֣י הַמָּק֔וֹם וַיָּ֖שֶׂם מְרַֽאֲשֹׁתָ֑יו וַיִּשְׁכַּ֖ב בַּמָּק֥וֹם הַהֽוּא׃ </span></p>
 <p align="RIGHT"><span lang="he">‎<a name="012">12</a> ‏וַֽיַּחֲלֹ֗ם וְהִנֵּ֤ה סֻלָּם֙ מֻצָּ֣ב אַ֔רְצָה וְרֹאשׁ֖וֹ מַגִּ֣יעַ הַשָּׁמָ֑יְמָה וְהִנֵּה֙ מַלְאֲכֵ֣י אֱלֹהִ֔ים עֹלִ֥ים וְיֹרְדִ֖ים בּֽוֹ׃ </span></p>
 <p align="RIGHT"><span lang="he">‎<a name="013">13</a> ‏וְהִנֵּ֨ה יְהוָ֜ה נִצָּ֣ב עָלָיו֮ וַיֹּאמַר֒ אֲנִ֣י יְהוָ֗ה אֱלֹהֵי֙ אַבְרָהָ֣ם אָבִ֔יךָ וֵאלֹהֵ֖י יִצְחָ֑ק הָאָ֗רֶץ אֲשֶׁ֤ר אַתָּה֙ שֹׁכֵ֣ב עָלֶ֔יהָ לְךָ֥ אֶתְּנֶ֖נָּה וּלְזַרְעֶֽךָ׃ </span></p>
 <p align="RIGHT"><span lang="he">‎<a name="014">14</a> ‏וְהָיָ֤ה זַרְעֲךָ֙ כַּעֲפַ֣ר הָאָ֔רֶץ וּפָרַצְתָּ֛ יָ֥מָּה וָקֵ֖דְמָה וְצָפֹ֣נָה וָנֶ֑גְבָּה וְנִבְרֲכ֥וּ בְךָ֛ כָּל־מִשְׁפְּחֹ֥ת הָאֲדָמָ֖ה וּבְזַרְעֶֽךָ׃ </span></p>
 <p align="RIGHT"><span lang="he">‎<a name="015">15</a> ‏וְהִנֵּ֨ה אָנֹכִ֜י עִמָּ֗ךְ וּשְׁמַרְתִּ֙יךָ֙ בְּכֹ֣ל אֲשֶׁר־תֵּלֵ֔ךְ וַהֲשִׁ֣בֹתִ֔יךָ אֶל־הָאֲדָמָ֖ה הַזֹּ֑את כִּ֚י לֹ֣א אֶֽעֱזָבְךָ֔ עַ֚ד אֲשֶׁ֣ר אִם־עָשִׂ֔יתִי אֵ֥ת אֲשֶׁר־דִּבַּ֖רְתִּי לָֽךְ׃ </span></p>
 <p align="RIGHT"><span lang="he">‎<a name="016">16</a> ‏וַיִּיקַ֣ץ יַעֲקֹב֮ מִשְּׁנָתוֹ֒ וַיֹּ֕אמֶר<font color="red"><sup>3</sup></font> אָכֵן֙ יֵ֣שׁ יְהוָ֔ה בַּמָּק֖וֹם הַזֶּ֑ה וְאָנֹכִ֖י לֹ֥א יָדָֽעְתִּי׃ </span></p>
 <p align="RIGHT"><span lang="he">‎<a name="017">17</a> ‏וַיִּירָא֙ וַיֹּאמַ֔ר מַה־נּוֹרָ֖א הַמָּק֣וֹם הַזֶּ֑ה אֵ֣ין זֶ֗ה כִּ֚י אִם־בֵּ֣ית אֱלֹהִ֔ים וְזֶ֖ה שַׁ֥עַר הַשָּׁמָֽיִם׃ </span></p>
 <p align="RIGHT"><span lang="he">‎<a name="018">18</a> ‏וַיַּשְׁכֵּ֨ם יַעֲקֹ֜ב בַּבֹּ֗קֶר וַיִּקַּ֤ח אֶת־הָאֶ֙בֶן֙ אֲשֶׁר־שָׂ֣ם מְרַֽאֲשֹׁתָ֔יו וַיָּ֥שֶׂם אֹתָ֖הּ מַצֵּבָ֑ה וַיִּצֹ֥ק שֶׁ֖מֶן עַל־רֹאשָֽׁהּ׃ </span></p>
 <p align="RIGHT"><span lang="he">‎<a name="019">19</a> ‏וַיִּקְרָ֛א אֶת־שֵֽׁם־הַמָּק֥וֹם הַה֖וּא בֵּֽית־אֵ֑ל וְאוּלָ֛ם ל֥וּז שֵׁם־הָעִ֖יר לָרִאשֹׁנָֽה׃ </span></p>
 <p align="RIGHT"><span lang="he">‎<a name="020">20</a> ‏וַיִּדַּ֥ר יַעֲקֹ֖ב נֶ֣דֶר לֵאמֹ֑ר אִם־יִהְיֶ֨ה אֱלֹהִ֜ים עִמָּדִ֗י וּשְׁמָרַ֙נִי֙ בַּדֶּ֤רֶךְ הַזֶּה֙ אֲשֶׁ֣ר אָנֹכִ֣י הוֹלֵ֔ךְ וְנָֽתַן־לִ֥י לֶ֛חֶם לֶאֱכֹ֖ל וּבֶ֥גֶד לִלְבֹּֽשׁ׃ </span></p>
 <p align="RIGHT"><span lang="he">‎<a name="021">21</a> ‏וְשַׁבְתִּ֥י בְשָׁל֖וֹם אֶל־בֵּ֣ית אָבִ֑י וְהָיָ֧ה יְהוָ֛ה לִ֖י לֵאלֹהִֽים׃ </span></p>
 <p align="RIGHT"><span lang="he">‎<a name="022">22</a> ‏וְהָאֶ֣בֶן הַזֹּ֗את אֲשֶׁר־שַׂ֙מְתִּי֙ מַצֵּבָ֔ה יִהְיֶ֖ה בֵּ֣ית אֱלֹהִ֑ים וְכֹל֙ אֲשֶׁ֣ר תִּתֶּן־לִ֔י עַשֵּׂ֖ר אֲעַשְּׂרֶ֥נּוּ לָֽךְ׃ </span></p>
 </td>
 <td width="50%">
 <p>1 wayyiqərā’ yiṣəḥāq ’el-y<sup>a</sup>‘ăqōḇ wayəḇāreḵə ’ōṯwō wayəṣaûēhû wayyō’mer lwō lō’-ṯiqq<sup>a</sup>ḥ ’iššâ mibənwōṯ kənā‘an: </p>
 <p>2 qûm lēḵə padenâ ’ărām bêṯâ ḇəṯû’ēl ’ăḇî ’immeḵā wəq<sup>a</sup>ḥ-ləḵā miššām ’iššâ mibənwōṯ lāḇān ’ăḥî ’immeḵā: </p>
 <p>3 wə’ēl šaday yəḇārēḵə ’ōṯəḵā wəyafərəḵā wəyarəbeḵā wəhāyîṯā liqəhal ‘ammîm: </p>
 <p>4 wəyiten-ləḵā ’eṯ-birəkaṯ ’aḇərâām ləḵā ûləzarə‘ăḵā ’itāḵə lərišətəḵā ’eṯ-’ereṣ məḡureyḵā ’ăšer-nāṯan ’ĕlōhîm lə’aḇərâām: </p>
 <p>5 wayyišəl<sup>a</sup>ḥ yiṣəḥāq ’eṯ-y<sup>a</sup>‘ăqōḇ wayyēleḵə padenâ ’ărām ’el-lāḇān ben-bəṯû’ēl hā’ărammî ’ăḥî riḇəqâ ’ēm y<sup>a</sup>‘ăqōḇ wə‘ēśāw: </p>
 <p>6 wayyarə’ ‘ēśāw kî-ḇēraḵə yiṣəḥāq ’eṯ-y<sup>a</sup>‘ăqōḇ wəšill<sup>a</sup>ḥ ’ōṯwō padenâ ’ărām lāq<sup>a</sup>ḥaṯ-lwō miššām ’iššâ bəḇārăḵwō ’ōṯwō wayəṣaw ‘ālāyw lē’mōr lō’-ṯiqq<sup>a</sup>ḥ ’iššâ mibənwōṯ kənā‘an: </p>
 <p>7 wayyišəm<sup>a</sup>‘ y<sup>a</sup>‘ăqōḇ ’el-’āḇîw wə’el-’immwō wayyēleḵə padenâ ’ărām: </p>
 <p>8 wayyarə’ ‘ēśāw kî rā‘wōṯ bənwōṯ kənā‘an bə‘ênê yiṣəḥāq ’āḇîw: </p>
 <p>9 wayyēleḵə ‘ēśāw ’el-yišəmā‘ē’l wayyiqq<sup>a</sup>ḥ ’eṯ-māḥălaṯ| baṯ-yišəmā‘ē’l ben-’aḇərâām ’ăḥwōṯ nəḇāywōṯ ‘al-nāšāyw lwō lə’iššâ: s</p>
 <p>10 wayyēṣē’ y<sup>a</sup>‘ăqōḇ mibə’ēr šāḇ<sup>a</sup>‘ wayyēleḵə ḥārānâ: </p>
 <p>11 wayyifəg<sup>a</sup>‘ bammāqwōm wayyālen šām kî-ḇā’ haššemeš wayyiqq<sup>a</sup>ḥ mē’aḇənê hammāqwōm wayyāśem məra’ăšōṯāyw wayyišəkaḇ bammāqwōm hahû’: </p>
 <p>12 wayy<sup>a</sup>ḥălōm wəhinnēh sullām muṣṣāḇ ’arəṣâ wərō’šwō magî‘a haššāmāyəmâ wəhinnēh malə’ăḵê ’ĕlōhîm ‘ōlîm wəyōrəḏîm bwō: </p>
 <p>13 wəhinnēh yəhwâ niṣṣāḇ ‘ālāyw wayyō’mar ’ănî yəhwâ ’ĕlōhê ’aḇərâām ’āḇîḵā wē’lōhê yiṣəḥāq hā’āreṣ ’ăšer ’atâ šōḵēḇ ‘āleyhā ləḵā ’etənennâ ûləzarə‘eḵā: </p>
 <p>14 wəhāyâ zarə‘ăḵā k<sup>a</sup>‘ăfar hā’āreṣ ûfāraṣətā yāmmâ wāqēḏəmâ wəṣāfōnâ wāneḡəbâ wəniḇərăḵû ḇəḵā kāl-mišəpəḥōṯ hā’ăḏāmâ ûḇəzarə‘eḵā: </p>
 <p>15 wəhinnēh ’ānōḵî ‘immāḵə ûšəmarətîḵā bəḵōl ’ăšer-tēlēḵə wahăšiḇōṯîḵā ’el-hā’ăḏāmâ hazzō’ṯ kî lō’ ’e‘ĕzāḇəḵā ‘aḏ ’ăšer ’im-‘āśîṯî ’ēṯ ’ăšer-dibarətî lāḵə: </p>
 <p>16 wayyîqaṣ y<sup>a</sup>‘ăqōḇ miššənāṯwō wayyō’mer<font color="red"><sup>3</sup></font> ’āḵēn yēš yəhwâ bammāqwōm hazzeh wə’ānōḵî lō’ yāḏā‘ətî: </p>
 <p>17 wayyîrā’ wayyō’mar mah-nnwōrā’ hammāqwōm hazzeh ’ên zeh kî ’im-bêṯ ’ĕlōhîm wəzeh š<sup>a</sup>‘ar haššāmāyim: </p>
 <p>18 wayyašəkēm y<sup>a</sup>‘ăqōḇ babōqer wayyiqq<sup>a</sup>ḥ ’eṯ-hā’eḇen ’ăšer-śām məra’ăšōṯāyw wayyāśem ’ōṯāh maṣṣēḇâ wayyiṣōq šemen ‘al-rō’šāh: </p>
 <p>19 wayyiqərā’ ’eṯ-šēm-hammāqwōm hahû’ bêṯ-’ēl wə’ûlām lûz šēm-hā‘îr lāri’šōnâ: </p>
 <p>20 wayyidar y<sup>a</sup>‘ăqōḇ neḏer lē’mōr ’im-yihəyeh ’ĕlōhîm ‘immāḏî ûšəmāranî badereḵə hazzeh ’ăšer ’ānōḵî hwōlēḵə wənāṯan-lî leḥem le’ĕḵōl ûḇeḡeḏ liləbōš: </p>
 <p>21 wəšaḇətî ḇəšālwōm ’el-bêṯ ’āḇî wəhāyâ yəhwâ lî lē’lōhîm: </p>
 <p>22 wəhā’eḇen hazzō’ṯ ’ăšer-śamətî maṣṣēḇâ yihəyeh bêṯ ’ĕlōhîm wəḵōl ’ăšer titen-lî ‘aśśēr ’ă‘aśśərennû lāḵə: </p>
 </td>
 </tr></table>
 <p></p><hr>
 <center>
 <a href="gen029.htm">Next: Genesis (Bereshit) Chapter 29</a></center>
 </body>