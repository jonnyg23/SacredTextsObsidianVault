<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/pro025.htm">Polyglot</a> 
 <a href="../kjv/pro025.htm">KJV</a> 
 <a href="../vul/pro025.htm">Vul</a> 
 
 <br>
 <br><a href="pro.htm">Proverbs (Mishlei) Index</a><br>
  
 <a href="pro024.htm">Previous</a> 
 <a href="pro026.htm">Next</a> 
 </center>
 <hr>
 
 <h3 align="CENTER">Tanach (Hebrew): Proverbs (Mishlei) Chapter 25</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏גַּם־אֵ֭לֶּה מִשְׁלֵ֣י שְׁלֹמֹ֑ה אֲשֶׁ֥ר הֶ֝עְתִּ֗יקוּ אַנְשֵׁ֤י׀ חִזְקִיָּ֬ה מֶֽלֶךְ־יְהוּדָֽה׃ </span></p>
 <p align="RIGHT"><span lang="he">‎<a name="002">2</a> ‏כְּבֹ֣ד אֱ֭לֹהִים הַסְתֵּ֣ר דָּבָ֑ר וּכְבֹ֥ד מְ֝לָכִ֗ים חֲקֹ֣ר דָּבָֽר׃ </span></p>
 <p align="RIGHT"><span lang="he">‎<a name="003">3</a> ‏שָׁמַ֣יִם לָ֭רוּם וָאָ֣רֶץ לָעֹ֑מֶק וְלֵ֥ב מְ֝לָכִ֗ים אֵ֣ין חֵֽקֶר׃ </span></p>
 <p align="RIGHT"><span lang="he">‎<a name="004">4</a> ‏הָג֣וֹ סִיגִ֣ים מִכָּ֑סֶף וַיֵּצֵ֖א לַצֹּרֵ֣ף כֶּֽלִי׃ </span></p>
 <p align="RIGHT"><span lang="he">‎<a name="005">5</a> ‏הָג֣וֹ רָ֭שָׁע לִפְנֵי־מֶ֑לֶךְ וְיִכּ֖וֹן בַּצֶּ֣דֶק כִּסְאֽוֹ׃ </span></p>
 <p align="RIGHT"><span lang="he">‎<a name="006">6</a> ‏אַל־תִּתְהַדַּ֥ר לִפְנֵי־מֶ֑לֶךְ וּבִמְק֥וֹם גְּ֝דֹלִ֗ים אַֽל־תַּעֲמֹֽד׃ </span></p>
 <p align="RIGHT"><span lang="he">‎<a name="007">7</a> ‏כִּ֤י ט֥וֹב אֲמָר־לְךָ֗ עֲ‍ֽלֵ֫ה הֵ֥נָּה מֵֽ֭הַשְׁפִּ֣ילְךָ לִפְנֵ֣י נָדִ֑יב אֲשֶׁ֖ר רָא֣וּ עֵינֶֽיךָ׃ </span></p>
 <p align="RIGHT"><span lang="he">‎<a name="008">8</a> ‏אַל־תֵּצֵ֥א לָרִ֗ב מַ֫הֵ֥ר פֶּ֣ן מַה־תַּ֭עֲשֶׂה בְּאַחֲרִיתָ֑הּ בְּהַכְלִ֖ים אֹתְךָ֣ רֵעֶֽךָ׃ </span></p>
 <p align="RIGHT"><span lang="he">‎<a name="009">9</a> ‏רִֽ֭יבְךָ רִ֣יב אֶת־רֵעֶ֑ךָ וְס֖וֹד אַחֵ֣ר אַל־תְּגָֽל׃ </span></p>
 <p align="RIGHT"><span lang="he">‎<a name="010">10</a> ‏פֶּֽן־יְחַסֶּדְךָ֥ שֹׁמֵ֑עַ וְ֝דִבָּתְךָ֗ לֹ֣א תָשֽׁוּב׃ </span></p>
 <p align="RIGHT"><span lang="he">‎<a name="011">11</a> ‏תַּפּוּחֵ֣י זָ֭הָב בְּמַשְׂכִּיּ֥וֹת כָּ֑סֶף דָּ֝בָ֗ר דָּבֻ֥ר עַל־אָפְנָֽיו׃ </span></p>
 <p align="RIGHT"><span lang="he">‎<a name="012">12</a> ‏נֶ֣זֶם זָ֭הָב וַחֲלִי־כָ֑תֶם מוֹכִ֥יחַ חָ֝כָ֗ם עַל־אֹ֥זֶן שֹׁמָֽעַת׃ </span></p>
 <p align="RIGHT"><span lang="he">‎<a name="013">13</a> ‏כְּצִנַּת־שֶׁ֨לֶג׀ בְּי֬וֹם קָצִ֗יר צִ֣יר נֶ֭אֱמָן לְשֹׁלְחָ֑יו וְנֶ֖פֶשׁ אֲדֹנָ֣יו יָשִֽׁיב׃ פ</span></p>
 <p align="RIGHT"><span lang="he">‎<a name="014">14</a> ‏נְשִׂיאִ֣ים וְ֭רוּחַ וְגֶ֣שֶׁם אָ֑יִן אִ֥ישׁ מִ֝תְהַלֵּ֗ל בְּמַתַּת־שָֽׁקֶר׃ </span></p>
 <p align="RIGHT"><span lang="he">‎<a name="015">15</a> ‏בְּאֹ֣רֶךְ אַ֭פַּיִם יְפֻתֶּ֣ה קָצִ֑ין וְלָשׁ֥וֹן רַ֝כָּ֗ה תִּשְׁבָּר־גָּֽרֶם׃ </span></p>
 <p align="RIGHT"><span lang="he">‎<a name="016">16</a> ‏דְּבַ֣שׁ מָ֭צָאתָ אֱכֹ֣ל דַּיֶּ֑ךָּ פֶּן־תִּ֝שְׂבָּעֶ֗נּוּ וַהֲקֵֽאתֽוֹ׃ </span></p>
 <p align="RIGHT"><span lang="he">‎<a name="017">17</a> ‏הֹקַ֣ר רַ֭גְלְךָ מִבֵּ֣ית רֵעֶ֑ךָ פֶּן־יִ֝שְׂבָּעֲךָ֗ וּשְׂנֵאֶֽךָ׃ </span></p>
 <p align="RIGHT"><span lang="he">‎<a name="018">18</a> ‏מֵפִ֣יץ וְ֭חֶרֶב וְחֵ֣ץ שָׁנ֑וּן אִ֥ישׁ עֹנֶ֥ה בְ֝רֵעֵ֗הוּ עֵ֣ד שָֽׁקֶר׃ </span></p>
 <p align="RIGHT"><span lang="he">‎<a name="019">19</a> ‏שֵׁ֣ן רֹ֭עָה וְרֶ֣גֶל מוּעָ֑דֶת מִבְטָ֥ח בּ֝וֹגֵ֗ד בְּי֣וֹם צָרָֽה׃ </span></p>
 <p align="RIGHT"><span lang="he">‎<a name="020">20</a> ‏מַ֥עֲדֶה בֶּ֨גֶד׀ בְּי֣וֹם קָ֭רָה חֹ֣מֶץ עַל־נָ֑תֶר וְשָׁ֥ר בַּ֝שִּׁרִ֗ים עַ֣ל לֶב־רָֽע׃ פ</span></p>
 <p align="RIGHT"><span lang="he">‎<a name="021">21</a> ‏אִם־רָעֵ֣ב שֹׂ֭נַאֲךָ הַאֲכִלֵ֣הוּ לָ֑חֶם וְאִם־צָ֝מֵ֗א הַשְׁקֵ֥הוּ מָֽיִם׃ </span></p>
 <p align="RIGHT"><span lang="he">‎<a name="022">22</a> ‏כִּ֤י גֶֽחָלִ֗ים אַ֭תָּה חֹתֶ֣ה עַל־רֹאשׁ֑וֹ וַֽ֝יהוָ֗ה יְשַׁלֶּם־לָֽךְ׃ </span></p>
 <p align="RIGHT"><span lang="he">‎<a name="023">23</a> ‏ר֣וּחַ צָ֭פוֹן תְּח֣וֹלֵֽל גָּ֑שֶׁם וּפָנִ֥ים נִ֝זְעָמִ֗ים לְשׁ֣וֹן סָֽתֶר׃ </span></p>
 <p align="RIGHT"><span lang="he">‎<a name="024">24</a> ‏ט֗וֹב שֶׁ֥בֶת עַל־פִּנַּת־גָּ֑ג מֵאֵ֥שֶׁת <font color="brown">מדונים</font> <font color="blue">מִ֝דְיָנִ֗ים</font> וּבֵ֥ית חָֽבֶר׃ </span></p>
 <p align="RIGHT"><span lang="he">‎<a name="025">25</a> ‏מַ֣יִם קָ֭רִים עַל־נֶ֣פֶשׁ עֲיֵפָ֑ה וּשְׁמוּעָ֥ה ט֝וֹבָ֗ה מֵאֶ֥רֶץ מֶרְחָֽק׃ </span></p>
 <p align="RIGHT"><span lang="he">‎<a name="026">26</a> ‏מַעְיָ֣ן נִ֭רְפָּשׂ וּמָק֣וֹר מָשְׁחָ֑ת צַ֝דִּ֗יק מָ֣ט לִפְנֵֽי־רָשָֽׁע׃ </span></p>
 <p align="RIGHT"><span lang="he">‎<a name="027">27</a> ‏אָ֘כֹ֤ל דְּבַ֣שׁ הַרְבּ֣וֹת לֹא־ט֑וֹב וְחֵ֖קֶר כְּבֹדָ֣ם כָּבֽוֹד׃ </span></p>
 <p align="RIGHT"><span lang="he">‎<a name="028">28</a> ‏עִ֣יר פְּ֭רוּצָה אֵ֣ין חוֹמָ֑ה אִ֝֗ישׁ אֲשֶׁ֤ר אֵ֖ין מַעְצָ֣ר לְרוּחֽוֹ׃ </span></p>
 </td>
 <td width="50%">
 <p>1 gam-’ēlleh mišəlê šəlōmōh ’ăšer he‘ətîqû ’anəšê| ḥizəqîyâ meleḵə-yəhûḏâ: </p>
 <p>2 kəḇōḏ ’ĕlōhîm hasətēr dāḇār ûḵəḇōḏ məlāḵîm ḥăqōr dāḇār: </p>
 <p>3 šāmayim lārûm wā’āreṣ lā‘ōmeq wəlēḇ məlāḵîm ’ên ḥēqer: </p>
 <p>4 hāḡwō sîḡîm mikāsef wayyēṣē’ laṣṣōrēf kelî: </p>
 <p>5 hāḡwō rāšā‘ lifənê-meleḵə wəyikwōn baṣṣeḏeq kisə’wō: </p>
 <p>6 ’al-tiṯəhadar lifənê-meleḵə ûḇiməqwōm gəḏōlîm ’al-t<sup>a</sup>‘ămōḏ: </p>
 <p>7 kî ṭwōḇ ’ămār-ləḵā ‘ă‍lēh hēnnâ mēhašəpîləḵā lifənê nāḏîḇ ’ăšer rā’û ‘êneyḵā: </p>
 <p>8 ’al-tēṣē’ lāriḇ mahēr pen mah-t<sup>a</sup>‘ăśeh bə’<sup>a</sup>ḥărîṯāh bəhaḵəlîm ’ōṯəḵā rē‘eḵā: </p>
 <p>9 rîḇəḵā rîḇ ’eṯ-rē‘eḵā wəswōḏ ’<sup>a</sup>ḥēr ’al-təḡāl: </p>
 <p>10 pen-yəḥasseḏəḵā šōmē‘a wəḏibāṯəḵā lō’ ṯāšûḇ: </p>
 <p>11 tapûḥê zâāḇ bəmaśəkîywōṯ kāsef dāḇār dāḇur ‘al-’āfənāyw: </p>
 <p>12 nezem zâāḇ w<sup>a</sup>ḥălî-ḵāṯem mwōḵîḥa ḥāḵām ‘al-’ōzen šōmā‘aṯ: </p>
 <p>13 kəṣinnaṯ-šeleḡ| bəywōm qāṣîr ṣîr ne’ĕmān ləšōləḥāyw wənefeš ’ăḏōnāyw yāšîḇ: f</p>
 <p>14 nəśî’îm wərûḥa wəḡešem ’āyin ’îš miṯəhallēl bəmataṯ-šāqer: </p>
 <p>15 bə’ōreḵə ’apayim yəfuteh qāṣîn wəlāšwōn rakâ tišəbār-gārem: </p>
 <p>16 dəḇaš māṣā’ṯā ’ĕḵōl dayyeḵḵā pen-tiśəbā‘ennû wahăqē’ṯwō: </p>
 <p>17 hōqar raḡələḵā mibêṯ rē‘eḵā pen-yiśəbā‘ăḵā ûśənē’eḵā: </p>
 <p>18 mēfîṣ wəḥereḇ wəḥēṣ šānûn ’îš ‘ōneh ḇərē‘ēhû ‘ēḏ šāqer: </p>
 <p>19 šēn rō‘â wəreḡel mû‘āḏeṯ miḇəṭāḥ bwōḡēḏ bəywōm ṣārâ: </p>
 <p>20 m<sup>a</sup>‘ăḏeh beḡeḏ| bəywōm qārâ ḥōmeṣ ‘al-nāṯer wəšār bašširîm ‘al leḇ-rā‘: f</p>
 <p>21 ’im-rā‘ēḇ śōna’ăḵā ha’ăḵilēhû lāḥem wə’im-ṣāmē’ hašəqēhû māyim: </p>
 <p>22 kî ḡeḥālîm ’atâ ḥōṯeh ‘al-rō’šwō wayhwâ yəšallem-lāḵə: </p>
 <p>23 rûḥa ṣāfwōn təḥwōlēl gāšem ûfānîm nizə‘āmîm ləšwōn sāṯer: </p>
 <p>24 ṭwōḇ šeḇeṯ ‘al-pinnaṯ-gāḡ mē’ēšeṯ <font color="brown">məḏwōnîm</font> <font color="blue">miḏəyānîm</font> ûḇêṯ ḥāḇer: </p>
 <p>25 mayim qārîm ‘al-nefeš ‘ăyēfâ ûšəmû‘â ṭwōḇâ mē’ereṣ merəḥāq: </p>
 <p>26 m<sup>a</sup>‘əyān nirəpāś ûmāqwōr māšəḥāṯ ṣadîq māṭ lifənê-rāšā‘: </p>
 <p>27 ’āḵōl dəḇaš harəbwōṯ lō’-ṭwōḇ wəḥēqer kəḇōḏām kāḇwōḏ: </p>
 <p>28 ‘îr pərûṣâ ’ên ḥwōmâ ’îš ’ăšer ’ên m<sup>a</sup>‘əṣār lərûḥwō: </p>
 </td>
 </tr></table>
 <p></p><hr>
 <center>
 <a href="pro026.htm">Next: Proverbs (Mishlei) Chapter 26</a></center>
 </body>