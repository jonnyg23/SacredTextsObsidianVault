<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/pro003.htm">Polyglot</a> 
 <a href="../kjv/pro003.htm">KJV</a> 
 <a href="../sep/pro003.htm">Sep</a> 
 <a href="../vul/pro003.htm">Vul</a> 
 
 <br>
 <br><a href="pro.htm">Proverbs (Mishlei) Index</a><br>
  
 <a href="pro002.htm">Previous</a> 
 <a href="pro004.htm">Next</a> 
 </center>
 <hr>
 
 <h3 align="CENTER">Tanach (Hebrew): Proverbs (Mishlei) Chapter 3</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏בְּ֭נִי תּוֹרָתִ֣י אַל־תִּשְׁכָּ֑ח וּ֝מִצְוֹתַ֗י יִצֹּ֥ר לִבֶּֽךָ׃ </span></p>
 <p align="RIGHT"><span lang="he">‎<a name="002">2</a> ‏כִּ֤י אֹ֣רֶךְ יָ֭מִים וּשְׁנ֣וֹת חַיִּ֑ים וְ֝שָׁל֗וֹם יוֹסִ֥יפוּ לָֽךְ׃ </span></p>
 <p align="RIGHT"><span lang="he">‎<a name="003">3</a> ‏חֶ֥סֶד וֶאֱמֶ֗ת אַֽל־יַעַ֫זְבֻ֥ךָ קָשְׁרֵ֥ם עַל־גַּרְגְּרוֹתֶ֑יךָ כָּ֝תְבֵ֗ם עַל־ל֥וּחַ לִבֶּֽךָ׃ </span></p>
 <p align="RIGHT"><span lang="he">‎<a name="004">4</a> ‏וּמְצָא־חֵ֖ן וְשֵֽׂכֶל־ט֑וֹב בְּעֵינֵ֖י אֱלֹהִ֣ים וְאָדָֽם׃ פ</span></p>
 <p align="RIGHT"><span lang="he">‎<a name="005">5</a> ‏בְּטַ֣ח אֶל־יְ֭הוָה בְּכָל־לִבֶּ֑ךָ וְאֶל־בִּֽ֝ינָתְךָ֗ אַל־תִּשָּׁעֵֽן׃ </span></p>
 <p align="RIGHT"><span lang="he">‎<a name="006">6</a> ‏בְּכָל־דְּרָכֶ֥יךָ דָעֵ֑הוּ וְ֝ה֗וּא יְיַשֵּׁ֥ר אֹֽרְחֹתֶֽיךָ׃ </span></p>
 <p align="RIGHT"><span lang="he">‎<a name="007">7</a> ‏אַל־תְּהִ֣י חָכָ֣ם בְּעֵינֶ֑יךָ יְרָ֥א אֶת־יְ֝הוָ֗ה וְס֣וּר מֵרָֽע׃ </span></p>
 <p align="RIGHT"><span lang="he">‎<a name="008">8</a> ‏רִ֭פְאוּת תְּהִ֣י לְשָׁרֶּ֑ךָ וְ֝שִׁקּ֗וּי לְעַצְמוֹתֶֽיךָ׃ </span></p>
 <p align="RIGHT"><span lang="he">‎<a name="009">9</a> ‏כַּבֵּ֣ד אֶת־יְ֭הוָה מֵהוֹנֶ֑ךָ וּ֝מֵרֵאשִׁ֗ית כָּל־תְּבוּאָתֶֽךָ׃ </span></p>
 <p align="RIGHT"><span lang="he">‎<a name="010">10</a> ‏וְיִמָּלְא֣וּ אֲסָמֶ֣יךָ שָׂבָ֑ע וְ֝תִיר֗וֹשׁ יְקָבֶ֥יךָ יִפְרֹֽצוּ׃ פ</span></p>
 <p align="RIGHT"><span lang="he">‎<a name="011">11</a> ‏מוּסַ֣ר יְ֭הוָה בְּנִ֣י אַל־תִּמְאָ֑ס וְאַל־תָּ֝קֹ֗ץ בְּתוֹכַחְתּֽוֹ׃ </span></p>
 <p align="RIGHT"><span lang="he">‎<a name="012">12</a> ‏כִּ֤י אֶ֥ת אֲשֶׁ֣ר יֶאֱהַ֣ב יְהוָ֣ה יוֹכִ֑יחַ וּ֝כְאָ֗ב אֶת־בֵּ֥ן יִרְצֶֽה׃ </span></p>
 <p align="RIGHT"><span lang="he">‎<a name="013">13</a> ‏אַשְׁרֵ֣י אָ֭דָם מָצָ֣א חָכְמָ֑ה וְ֝אָדָ֗ם יָפִ֥יק תְּבוּנָֽה׃ </span></p>
 <p align="RIGHT"><span lang="he">‎<a name="014">14</a> ‏כִּ֤י ט֣וֹב סַ֭חְרָהּ מִסְּחַר־כָּ֑סֶף וּ֝מֵחָר֗וּץ תְּבוּאָתָֽהּ׃ </span></p>
 <p align="RIGHT"><span lang="he">‎<a name="015">15</a> ‏יְקָ֣רָה הִ֭יא <font color="brown">מפניים</font> <font color="blue">מִפְּנִינִ֑ים</font> וְכָל־חֲ֝פָצֶ֗יךָ לֹ֣א יִֽשְׁווּ־בָֽהּ׃ </span></p>
 <p align="RIGHT"><span lang="he">‎<a name="016">16</a> ‏אֹ֣רֶךְ יָ֭מִים בִּֽימִינָ֑הּ בִּ֝שְׂמֹאולָ֗הּ עֹ֣שֶׁר וְכָבֽוֹד׃ </span></p>
 <p align="RIGHT"><span lang="he">‎<a name="017">17</a> ‏דְּרָכֶ֥יהָ דַרְכֵי־נֹ֑עַם וְֽכָל־נְתִ֖יבוֹתֶ֣יהָ שָׁלֽוֹם׃ </span></p>
 <p align="RIGHT"><span lang="he">‎<a name="018">18</a> ‏עֵץ־חַיִּ֣ים הִ֭יא לַמַּחֲזִיקִ֣ים בָּ֑הּ וְֽתֹמְכֶ֥יהָ מְאֻשָּֽׁר׃ פ</span></p>
 <p align="RIGHT"><span lang="he">‎<a name="019">19</a> ‏יְֽהוָ֗ה בְּחָכְמָ֥ה יָֽסַד־אָ֑רֶץ כּוֹנֵ֥ן שָׁ֝מַ֗יִם בִּתְבוּנָֽה׃ </span></p>
 <p align="RIGHT"><span lang="he">‎<a name="020">20</a> ‏בְּ֭דַעְתּוֹ תְּהוֹמ֣וֹת נִבְקָ֑עוּ וּ֝שְׁחָקִ֗ים יִרְעֲפוּ־טָֽל׃ </span></p>
 <p align="RIGHT"><span lang="he">‎<a name="021">21</a> ‏בְּ֭נִי אַל־יָלֻ֣זוּ מֵעֵינֶ֑יךָ נְצֹ֥ר תֻּ֝שִׁיָּ֗ה וּמְזִמָּֽה׃ </span></p>
 <p align="RIGHT"><span lang="he">‎<a name="022">22</a> ‏וְיִֽהְי֣וּ חַיִּ֣ים לְנַפְשֶׁ֑ךָ וְ֝חֵ֗ן לְגַרְגְּרֹתֶֽיךָ׃ </span></p>
 <p align="RIGHT"><span lang="he">‎<a name="023">23</a> ‏אָ֤ז תֵּלֵ֣ךְ לָבֶ֣טַח דַּרְכֶּ֑ךָ וְ֝רַגְלְךָ֗ לֹ֣א תִגּֽוֹף׃ </span></p>
 <p align="RIGHT"><span lang="he">‎<a name="024">24</a> ‏אִם־תִּשְׁכַּ֥ב לֹֽא־תִפְחָ֑ד וְ֝שָׁכַבְתָּ֗ וְֽעָרְבָ֥ה שְׁנָתֶֽךָ׃ </span></p>
 <p align="RIGHT"><span lang="he">‎<a name="025">25</a> ‏אַל־תִּ֭ירָא מִפַּ֣חַד פִּתְאֹ֑ם וּמִשֹּׁאַ֥ת רְ֝שָׁעִ֗ים כִּ֣י תָבֹֽא׃ </span></p>
 <p align="RIGHT"><span lang="he">‎<a name="026">26</a> ‏כִּֽי־יְ֭הוָה יִהְיֶ֣ה בְכִסְלֶ֑ךָ וְשָׁמַ֖ר רַגְלְךָ֣ מִלָּֽכֶד׃ </span></p>
 <p align="RIGHT"><span lang="he">‎<a name="027">27</a> ‏אַל־תִּמְנַע־ט֥וֹב מִבְּעָלָ֑יו בִּהְי֨וֹת לְאֵ֖ל <font color="brown">ידיך</font> <font color="blue">יָדְךָ֣</font> לַעֲשֽׂוֹת׃ </span></p>
 <p align="RIGHT"><span lang="he">‎<a name="028">28</a> ‏אַל־תֹּ֘אמַ֤ר <font color="brown">לרעיך</font> <font color="blue">לְרֵֽעֲךָ֨׀<font color="red"><sup>3</sup></font></font> לֵ֣ךְ וָ֭שׁוּב וּמָחָ֥ר אֶתֵּ֗ן וְיֵ֣שׁ אִתָּֽךְ׃ </span></p>
 <p align="RIGHT"><span lang="he">‎<a name="029">29</a> ‏אַל־תַּחֲרֹ֣שׁ עַל־רֵעֲךָ֣ רָעָ֑ה וְהֽוּא־יוֹשֵׁ֖ב לָבֶ֣טַח אִתָּֽךְ׃ </span></p>
 <p align="RIGHT"><span lang="he">‎<a name="030">30</a> ‏אַל־<font color="brown">תרוב</font> <font color="blue">תָּרִ֣יב</font> עִם־אָדָ֣ם חִנָּ֑ם אִם־לֹ֖א גְמָלְךָ֣ רָעָֽה׃ </span></p>
 <p align="RIGHT"><span lang="he">‎<a name="031">31</a> ‏אַל־תְּ֭קַנֵּא בְּאִ֣ישׁ חָמָ֑ס וְאַל־תִּ֝בְחַ֗ר בְּכָל־דְּרָכָֽיו׃ </span></p>
 <p align="RIGHT"><span lang="he">‎<a name="032">32</a> ‏כִּ֤י תוֹעֲבַ֣ת יְהוָ֣ה נָל֑וֹז וְֽאֶת־יְשָׁרִ֥ים סוֹדֽוֹ׃ </span></p>
 <p align="RIGHT"><span lang="he">‎<a name="033">33</a> ‏מְאֵרַ֣ת יְ֭הוָה בְּבֵ֣ית רָשָׁ֑ע וּנְוֵ֖ה צַדִּיקִ֣ים יְבָרֵֽךְ׃ </span></p>
 <p align="RIGHT"><span lang="he">‎<a name="034">34</a> ‏אִם־לַלֵּצִ֥ים הֽוּא־יָלִ֑יץ <font color="brown">ולעניים</font> <font color="blue">וְ֝לַעֲנָוִ֗ים</font> יִתֶּן־חֵֽן׃ </span></p>
 <p align="RIGHT"><span lang="he">‎<a name="035">35</a> ‏כָּ֭בוֹד חֲכָמִ֣ים יִנְחָ֑לוּ וּ֝כְסִילִ֗ים מֵרִ֥ים קָלֽוֹן׃ פ</span></p>
 </td>
 <td width="50%">
 <p>1 bənî twōrāṯî ’al-tišəkāḥ ûmiṣəwōṯay yiṣṣōr libeḵā: </p>
 <p>2 kî ’ōreḵə yāmîm ûšənwōṯ ḥayyîm wəšālwōm ywōsîfû lāḵə: </p>
 <p>3 ḥeseḏ we’ĕmeṯ ’al-y<sup>a</sup>‘azəḇuḵā qāšərēm ‘al-garəgərwōṯeyḵā kāṯəḇēm ‘al-lûḥa libeḵā: </p>
 <p>4 ûməṣā’-ḥēn wəśēḵel-ṭwōḇ bə‘ênê ’ĕlōhîm wə’āḏām: f</p>
 <p>5 bəṭ<sup>a</sup>ḥ ’el-yəhwâ bəḵāl-libeḵā wə’el-bînāṯəḵā ’al-tiššā‘ēn: </p>
 <p>6 bəḵāl-dərāḵeyḵā ḏā‘ēhû wəhû’ yəyaššēr ’ōrəḥōṯeyḵā: </p>
 <p>7 ’al-təhî ḥāḵām bə‘êneyḵā yərā’ ’eṯ-yəhwâ wəsûr mērā‘: </p>
 <p>8 rifə’ûṯ təhî ləšārreḵā wəšiqqûy lə‘aṣəmwōṯeyḵā: </p>
 <p>9 kabēḏ ’eṯ-yəhwâ mēhwōneḵā ûmērē’šîṯ kāl-təḇû’āṯeḵā: </p>
 <p>10 wəyimmālə’û ’ăsāmeyḵā śāḇā‘ wəṯîrwōš yəqāḇeyḵā yifərōṣû: f</p>
 <p>11 mûsar yəhwâ bənî ’al-timə’ās wə’al-tāqōṣ bəṯwōḵ<sup>a</sup>ḥətwō: </p>
 <p>12 kî ’eṯ ’ăšer ye’ĕhaḇ yəhwâ ywōḵîḥa ûḵə’āḇ ’eṯ-bēn yirəṣeh: </p>
 <p>13 ’ašərê ’āḏām māṣā’ ḥāḵəmâ wə’āḏām yāfîq təḇûnâ: </p>
 <p>14 kî ṭwōḇ s<sup>a</sup>ḥərāh missəḥar-kāsef ûmēḥārûṣ təḇû’āṯāh: </p>
 <p>15 yəqārâ hî’ <font color="brown">mipənîyîm</font> <font color="blue">mipənînîm</font> wəḵāl-ḥăfāṣeyḵā lō’ yišəwû-ḇāh: </p>
 <p>16 ’ōreḵə yāmîm bîmînāh biśəmō’wlāh ‘ōšer wəḵāḇwōḏ: </p>
 <p>17 dərāḵeyhā ḏarəḵê-nō‘am wəḵāl-nəṯîḇwōṯeyhā šālwōm: </p>
 <p>18 ‘ēṣ-ḥayyîm hî’ lamm<sup>a</sup>ḥăzîqîm bāh wəṯōməḵeyhā mə’uššār: f</p>
 <p>19 yəhwâ bəḥāḵəmâ yāsaḏ-’āreṣ kwōnēn šāmayim biṯəḇûnâ: </p>
 <p>20 bəḏ<sup>a</sup>‘ətwō təhwōmwōṯ niḇəqā‘û ûšəḥāqîm yirə‘ăfû-ṭāl: </p>
 <p>21 bənî ’al-yāluzû mē‘êneyḵā nəṣōr tušîyâ ûməzimmâ: </p>
 <p>22 wəyihəyû ḥayyîm lənafəšeḵā wəḥēn ləḡarəgərōṯeyḵā: </p>
 <p>23 ’āz tēlēḵə lāḇeṭ<sup>a</sup>ḥ darəkeḵā wəraḡələḵā lō’ ṯigwōf: </p>
 <p>24 ’im-tišəkaḇ lō’-ṯifəḥāḏ wəšāḵaḇətā wə‘ārəḇâ šənāṯeḵā: </p>
 <p>25 ’al-tîrā’ mip<sup>a</sup>ḥaḏ piṯə’ōm ûmiššō’aṯ rəšā‘îm kî ṯāḇō’: </p>
 <p>26 kî-yəhwâ yihəyeh ḇəḵisəleḵā wəšāmar raḡələḵā millāḵeḏ: </p>
 <p>27 ’al-timən<sup>a</sup>‘-ṭwōḇ mibə‘ālāyw bihəywōṯ lə’ēl <font color="brown">yāḏeyḵā</font> <font color="blue">yāḏəḵā</font> l<sup>a</sup>‘ăśwōṯ: </p>
 <p>28 ’al-tō’mar <font color="brown">lərē‘eyḵā</font> <font color="blue">lərē‘ăḵā|<font color="red"><sup>3</sup></font></font> lēḵə wāšûḇ ûmāḥār ’etēn wəyēš ’itāḵə: </p>
 <p>29 ’al-t<sup>a</sup>ḥărōš ‘al-rē‘ăḵā rā‘â wəhû’-ywōšēḇ lāḇeṭ<sup>a</sup>ḥ ’itāḵə: </p>
 <p>30 ’al-<font color="brown">tārwōḇ</font> <font color="blue">tārîḇ</font> ‘im-’āḏām ḥinnām ’im-lō’ ḡəmāləḵā rā‘â: </p>
 <p>31 ’al-təqannē’ bə’îš ḥāmās wə’al-tiḇəḥar bəḵāl-dərāḵāyw: </p>
 <p>32 kî ṯwō‘ăḇaṯ yəhwâ nālwōz wə’eṯ-yəšārîm swōḏwō: </p>
 <p>33 mə’ēraṯ yəhwâ bəḇêṯ rāšā‘ ûnəwēh ṣadîqîm yəḇārēḵə: </p>
 <p>34 ’im-lallēṣîm hû’-yālîṣ <font color="brown">wəl<sup>a</sup>‘ănîyîm</font> <font color="blue">wəl<sup>a</sup>‘ănāwîm</font> yiten-ḥēn: </p>
 <p>35 kāḇwōḏ ḥăḵāmîm yinəḥālû ûḵəsîlîm mērîm qālwōn: f</p>
 </td>
 </tr></table>
 <p></p><hr>
 <center>
 <a href="pro004.htm">Next: Proverbs (Mishlei) Chapter 4</a></center>
 </body>