<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa069.htm">Polyglot</a> 
 <a href="../kjv/psa069.htm">KJV</a> 
 <a href="../sep/psa069.htm">Sep</a> 
 <a href="../vul/psa069.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa068.htm">Previous</a> 
 <a href="psa070.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 69</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏לַמְנַצֵּ֬חַ עַֽל־שׁוֹשַׁנִּ֬ים לְדָוִֽד׃ </span></p>
 <p align="RIGHT"><span lang="he">‎<a name="002">2</a> ‏הוֹשִׁיעֵ֥נִי אֱלֹהִ֑ים כִּ֤י בָ֖אוּ מַ֣יִם עַד־נָֽפֶשׁ׃ </span></p>
 <p align="RIGHT"><span lang="he">‎<a name="003">3</a> ‏טָבַ֤עְתִּי׀ בִּיוֵ֣ן מְ֭צוּלָה וְאֵ֣ין מָעֳמָ֑ד בָּ֥אתִי בְמַעֲמַקֵּי־מַ֝֗יִם וְשִׁבֹּ֥לֶת שְׁטָפָֽתְנִי׃ </span></p>
 <p align="RIGHT"><span lang="he">‎<a name="004">4</a> ‏יָגַ֣עְתִּי בְקָרְאִי֮ נִחַ֪ר גְּר֫וֹנִ֥י כָּל֥וּ עֵינַ֑י מְ֝יַחֵ֗ל לֵאלֹהָֽי׃ </span></p>
 <p align="RIGHT"><span lang="he">‎<a name="005">5</a> ‏רַבּ֤וּ׀ מִשַּׂעֲר֣וֹת רֹאשִׁי֮ שֹׂנְאַ֪י חִ֫נָּ֥ם עָצְמ֣וּ מַ֭צְמִיתַי אֹיְבַ֣י שֶׁ֑קֶר אֲשֶׁ֥ר לֹא־גָ֝זַ֗לְתִּי אָ֣ז אָשִֽׁיב׃ </span></p>
 <p align="RIGHT"><span lang="he">‎<a name="006">6</a> ‏אֱ‍ֽלֹהִ֗ים אַתָּ֣ה יָ֭דַעְתָּ לְאִוַּלְתִּ֑י וְ֝אַשְׁמוֹתַ֗י מִמְּךָ֥ לֹא־נִכְחָֽדוּ׃ </span></p>
 <p align="RIGHT"><span lang="he">‎<a name="007">7</a> ‏אַל־יֵ֘בֹ֤שׁוּ בִ֨י׀ קוֶֹיךָ֮ אֲדֹנָ֥י יְהוִ֗ה צְבָ֫א֥וֹת אַל־יִכָּ֣לְמוּ בִ֣י מְבַקְשֶׁ֑יךָ אֱ֝לֹהֵ֗י יִשְׂרָאֵֽל׃ </span></p>
 <p align="RIGHT"><span lang="he">‎<a name="008">8</a> ‏כִּֽי־עָ֭לֶיךָ נָשָׂ֣אתִי חֶרְפָּ֑ה כִּסְּתָ֖ה כְלִמָּ֣ה פָנָֽי׃ </span></p>
 <p align="RIGHT"><span lang="he">‎<a name="009">9</a> ‏מ֖וּזָר<font color="red"><sup>1</sup></font> הָיִ֣יתִי לְאֶחָ֑י וְ֝נָכְרִ֗י לִבְנֵ֥י אִמִּֽי׃ </span></p>
 <p align="RIGHT"><span lang="he">‎<a name="010">10</a> ‏כִּֽי־קִנְאַ֣ת בֵּיתְךָ֣ אֲכָלָ֑תְנִי וְחֶרְפּ֥וֹת ח֝וֹרְפֶ֗יךָ נָפְל֥וּ עָלָֽי׃ </span></p>
 <p align="RIGHT"><span lang="he">‎<a name="011">11</a> ‏וָאֶבְכֶּ֣ה בַצּ֣וֹם נַפְשִׁ֑י וַתְּהִ֖י לַחֲרָפ֣וֹת לִֽי׃ </span></p>
 <p align="RIGHT"><span lang="he">‎<a name="012">12</a> ‏וָאֶתְּנָ֣ה לְבוּשִׁ֣י שָׂ֑ק וָאֱהִ֖י לָהֶ֣ם לְמָשָֽׁל׃ </span></p>
 <p align="RIGHT"><span lang="he">‎<a name="013">13</a> ‏יָשִׂ֣יחוּ בִ֭י יֹ֣שְׁבֵי שָׁ֑עַר וּ֝נְגִינ֗וֹת שׁוֹתֵ֥י שֵׁכָֽר׃ </span></p>
 <p align="RIGHT"><span lang="he">‎<a name="014">14</a> ‏וַאֲנִ֤י תְפִלָּתִֽי־לְךָ֨׀<font color="red"><sup>3</sup></font> יְהוָ֡ה עֵ֤ת רָצ֗וֹן אֱלֹהִ֥ים בְּרָב־חַסְדֶּ֑ךָ עֲ֝נֵ֗נִי בֶּאֱמֶ֥ת יִשְׁעֶֽךָ׃ </span></p>
 <p align="RIGHT"><span lang="he">‎<a name="015">15</a> ‏הַצִּילֵ֣נִי מִ֭טִּיט וְאַל־אֶטְבָּ֑עָה אִנָּצְלָ֥ה מִ֝שֹּֽׂנְאַ֗י וּמִמַּֽעֲמַקֵּי־מָֽיִם׃ </span></p>
 <p align="RIGHT"><span lang="he">‎<a name="016">16</a> ‏אַל־תִּשְׁטְפֵ֤נִי׀ שִׁבֹּ֣לֶת מַ֭יִם וְאַל־תִּבְלָעֵ֣נִי מְצוּלָ֑ה וְאַל־תֶּאְטַר־עָלַ֖י בְּאֵ֣ר פִּֽיהָ׃ </span></p>
 <p align="RIGHT"><span lang="he">‎<a name="017">17</a> ‏עֲנֵ֣נִי יְ֭הוָה כִּי־ט֣וֹב חַסְדֶּ֑ךָ כְּרֹ֥ב רַ֝חֲמֶ֗יךָ פְּנֵ֣ה אֵלָֽי׃ </span></p>
 <p align="RIGHT"><span lang="he">‎<a name="018">18</a> ‏וְאַל־תַּסְתֵּ֣ר פָּ֭נֶיךָ מֵֽעַבְדֶּ֑ךָ כִּֽי־צַר־לִ֝֗י מַהֵ֥ר עֲנֵֽנִי׃ </span></p>
 <p align="RIGHT"><span lang="he">‎<a name="019">19</a> ‏קָרְבָ֣ה אֶל־נַפְשִׁ֣י גְאָלָ֑הּ לְמַ֖עַן אֹיְבַ֣י פְּדֵֽנִי׃ </span></p>
 <p align="RIGHT"><span lang="he">‎<a name="020">20</a> ‏אַתָּ֤ה יָדַ֗עְתָּ חֶרְפָּתִ֣י וּ֭בָשְׁתִּי וּכְלִמָּתִ֑י נֶ֝גְדְּךָ֗ כָּל־צוֹרְרָֽי׃ </span></p>
 <p align="RIGHT"><span lang="he">‎<a name="021">21</a> ‏חֶרְפָּ֤ה׀ שָֽׁבְרָ֥ה לִבִּ֗י וָֽאָ֫נ֥וּשָׁה וָאֲקַוֶּ֣ה לָנ֣וּד וָאַ֑יִן וְ֝לַמְנַחֲמִ֗ים וְלֹ֣א מָצָֽאתִי׃ </span></p>
 <p align="RIGHT"><span lang="he">‎<a name="022">22</a> ‏וַיִּתְּנ֣וּ בְּבָרוּתִ֣י רֹ֑אשׁ וְ֝לִצְמָאִ֗י יַשְׁק֥וּנִי חֹֽמֶץ׃ </span></p>
 <p align="RIGHT"><span lang="he">‎<a name="023">23</a> ‏יְהִֽי־שֻׁלְחָנָ֣ם לִפְנֵיהֶ֣ם לְפָ֑ח וְלִשְׁלוֹמִ֥ים לְמוֹקֵֽשׁ׃ </span></p>
 <p align="RIGHT"><span lang="he">‎<a name="024">24</a> ‏תֶּחְשַׁ֣כְנָה עֵ֭ינֵיהֶם מֵרְא֑וֹת וּ֝מָתְנֵ֗יהֶם תָּמִ֥יד הַמְעַֽד׃ </span></p>
 <p align="RIGHT"><span lang="he">‎<a name="025">25</a> ‏שְׁפָךְ־עֲלֵיהֶ֥ם זַעְמֶ֑ךָ וַחֲר֥וֹן אַ֝פְּךָ֗ יַשִּׂיגֵֽם׃ </span></p>
 <p align="RIGHT"><span lang="he">‎<a name="026">26</a> ‏תְּהִי־טִֽירָתָ֥ם נְשַׁמָּ֑ה בְּ֝אָהֳלֵיהֶ֗ם אַל־יְהִ֥י יֹשֵֽׁב׃ </span></p>
 <p align="RIGHT"><span lang="he">‎<a name="027">27</a> ‏כִּֽי־אַתָּ֣ה אֲשֶׁר־הִכִּ֣יתָ רָדָ֑פוּ וְאֶל־מַכְא֖וֹב חֲלָלֶ֣יךָ יְסַפֵּֽרוּ׃ </span></p>
 <p align="RIGHT"><span lang="he">‎<a name="028">28</a> ‏תְּֽנָה־עָ֭וֹן עַל־עֲוֹנָ֑ם וְאַל־יָ֝בֹ֗אוּ בְּצִדְקָתֶֽךָ׃ </span></p>
 <p align="RIGHT"><span lang="he">‎<a name="029">29</a> ‏יִ֭מָּחֽוּ מִסֵּ֣פֶר חַיִּ֑ים וְעִ֥ם צַ֝דִּיקִ֗ים אַל־יִכָּתֵֽבוּ׃ </span></p>
 <p align="RIGHT"><span lang="he">‎<a name="030">30</a> ‏וַ֭אֲנִי עָנִ֣י וְכוֹאֵ֑ב יְשׁוּעָתְךָ֖ אֱלֹהִ֣ים תְּשַׂגְּבֵֽנִי׃ </span></p>
 <p align="RIGHT"><span lang="he">‎<a name="031">31</a> ‏אֲהַֽלְלָ֣ה שֵׁם־אֱלֹהִ֣ים בְּשִׁ֑יר וַאֲגַדְּלֶ֥נּוּ בְתוֹדָֽה׃ </span></p>
 <p align="RIGHT"><span lang="he">‎<a name="032">32</a> ‏וְתִיטַ֣ב לַֽ֭יהוָה מִשּׁ֥וֹר פָּ֗ר מַקְרִ֥ן מַפְרִֽיס׃ </span></p>
 <p align="RIGHT"><span lang="he">‎<a name="033">33</a> ‏רָא֣וּ עֲנָוִ֣ים יִשְׂמָ֑חוּ דֹּרְשֵׁ֥י אֱ֝לֹהִ֗ים וִיחִ֥י לְבַבְכֶֽם׃ </span></p>
 <p align="RIGHT"><span lang="he">‎<a name="034">34</a> ‏כִּֽי־שֹׁמֵ֣עַ אֶל־אֶבְיוֹנִ֣ים יְהוָ֑ה וְאֶת־אֲ֝סִירָ֗יו לֹ֣א בָזָֽה׃ </span></p>
 <p align="RIGHT"><span lang="he">‎<a name="035">35</a> ‏יְֽ֭הַלְלוּהוּ שָׁמַ֣יִם וָאָ֑רֶץ יַ֝מִּ֗ים וְֽכָל־רֹמֵ֥שׂ בָּֽם׃ </span></p>
 <p align="RIGHT"><span lang="he">‎<a name="036">36</a> ‏כִּ֤י אֱלֹהִ֨ים׀ י֘וֹשִׁ֤יעַ צִיּ֗וֹן וְ֭יִבְנֶה עָרֵ֣י יְהוּדָ֑ה וְיָ֥שְׁבוּ שָׁ֝֗ם וִירֵשֽׁוּהָ׃ </span></p>
 <p align="RIGHT"><span lang="he">‎<a name="037">37</a> ‏וְזֶ֣רַע עֲ֭בָדָיו יִנְחָל֑וּהָ וְאֹהֲבֵ֥י שְׁ֝מ֗וֹ יִשְׁכְּנוּ־בָֽהּ׃ </span></p>
 </td>
 <td width="50%">
 <p>1 lamənaṣṣēḥa ‘al-šwōšannîm ləḏāwiḏ: </p>
 <p>2 hwōšî‘ēnî ’ĕlōhîm kî ḇā’û mayim ‘aḏ-nāfeš: </p>
 <p>3 ṭāḇ<sup>a</sup>‘ətî| bîwēn məṣûlâ wə’ên mā‘ŏmāḏ bā’ṯî ḇəm<sup>a</sup>‘ămaqqê-mayim wəšibōleṯ šəṭāfāṯənî: </p>
 <p>4 yāḡ<sup>a</sup>‘ətî ḇəqārə’î niḥar gərwōnî kālû ‘ênay məy<sup>a</sup>ḥēl lē’lōhāy: </p>
 <p>5 rabû| miśś<sup>a</sup>‘ărwōṯ rō’šî śōnə’ay ḥinnām ‘āṣəmû maṣəmîṯay ’ōyəḇay šeqer ’ăšer lō’-ḡāzalətî ’āz ’āšîḇ: </p>
 <p>6 ’ĕ‍lōhîm ’atâ yāḏ<sup>a</sup>‘ətā lə’iûalətî wə’ašəmwōṯay mimməḵā lō’-niḵəḥāḏû: </p>
 <p>7 ’al-yēḇōšû ḇî| qwōeyḵā ’ăḏōnāy yəhwih ṣəḇā’wōṯ ’al-yikāləmû ḇî məḇaqəšeyḵā ’ĕlōhê yiśərā’ēl: </p>
 <p>8 kî-‘āleyḵā nāśā’ṯî ḥerəpâ kissəṯâ ḵəlimmâ fānāy: </p>
 <p>9 mûzār<font color="red"><sup>1</sup></font> hāyîṯî lə’eḥāy wənāḵərî liḇənê ’immî: </p>
 <p>10 kî-qinə’aṯ bêṯəḵā ’ăḵālāṯənî wəḥerəpwōṯ ḥwōrəfeyḵā nāfəlû ‘ālāy: </p>
 <p>11 wā’eḇəkeh ḇaṣṣwōm nafəšî watəhî l<sup>a</sup>ḥărāfwōṯ lî: </p>
 <p>12 wā’etənâ ləḇûšî śāq wā’ĕhî lâem ləmāšāl: </p>
 <p>13 yāśîḥû ḇî yōšəḇê šā‘ar ûnəḡînwōṯ šwōṯê šēḵār: </p>
 <p>14 wa’ănî ṯəfillāṯî-ləḵā|<font color="red"><sup>3</sup></font> yəhwâ ‘ēṯ rāṣwōn ’ĕlōhîm bərāḇ-ḥasədeḵā ‘ănēnî be’ĕmeṯ yišə‘eḵā: </p>
 <p>15 haṣṣîlēnî miṭṭîṭ wə’al-’eṭəbā‘â ’innāṣəlâ miśśōnə’ay ûmimm<sup>a</sup>‘ămaqqê-māyim: </p>
 <p>16 ’al-tišəṭəfēnî| šibōleṯ mayim wə’al-tiḇəlā‘ēnî məṣûlâ wə’al-te’əṭar-‘ālay bə’ēr pîhā: </p>
 <p>17 ‘ănēnî yəhwâ kî-ṭwōḇ ḥasədeḵā kərōḇ r<sup>a</sup>ḥămeyḵā pənēh ’ēlāy: </p>
 <p>18 wə’al-tasətēr pāneyḵā mē‘aḇədeḵā kî-ṣar-lî mahēr ‘ănēnî: </p>
 <p>19 qārəḇâ ’el-nafəšî ḡə’ālāh ləm<sup>a</sup>‘an ’ōyəḇay pəḏēnî: </p>
 <p>20 ’atâ yāḏ<sup>a</sup>‘ətā ḥerəpāṯî ûḇāšətî ûḵəlimmāṯî neḡədəḵā kāl-ṣwōrərāy: </p>
 <p>21 ḥerəpâ| šāḇərâ libî wā’ānûšâ wā’ăqaûeh lānûḏ wā’ayin wəlamən<sup>a</sup>ḥămîm wəlō’ māṣā’ṯî: </p>
 <p>22 wayyitənû bəḇārûṯî rō’š wəliṣəmā’î yašəqûnî ḥōmeṣ: </p>
 <p>23 yəhî-šuləḥānām lifənêhem ləfāḥ wəlišəlwōmîm ləmwōqēš: </p>
 <p>24 teḥəšaḵənâ ‘ênêhem mērə’wōṯ ûmāṯənêhem tāmîḏ hamə‘aḏ: </p>
 <p>25 šəfāḵə-‘ălêhem z<sup>a</sup>‘əmeḵā w<sup>a</sup>ḥărwōn ’apəḵā yaśśîḡēm: </p>
 <p>26 təhî-ṭîrāṯām nəšammâ bə’âŏlêhem ’al-yəhî yōšēḇ: </p>
 <p>27 kî-’atâ ’ăšer-hikîṯā rāḏāfû wə’el-maḵə’wōḇ ḥălāleyḵā yəsapērû: </p>
 <p>28 tənâ-‘āwōn ‘al-‘ăwōnām wə’al-yāḇō’û bəṣiḏəqāṯeḵā: </p>
 <p>29 yimmāḥû missēfer ḥayyîm wə‘im ṣadîqîm ’al-yikāṯēḇû: </p>
 <p>30 wa’ănî ‘ānî wəḵwō’ēḇ yəšû‘āṯəḵā ’ĕlōhîm təśagəḇēnî: </p>
 <p>31 ’ăhaləlâ šēm-’ĕlōhîm bəšîr wa’ăḡadəlennû ḇəṯwōḏâ: </p>
 <p>32 wəṯîṭaḇ layhwâ miššwōr pār maqərin mafərîs: </p>
 <p>33 rā’û ‘ănāwîm yiśəmāḥû dōrəšê ’ĕlōhîm wîḥî ləḇaḇəḵem: </p>
 <p>34 kî-šōmē‘a ’el-’eḇəywōnîm yəhwâ wə’eṯ-’ăsîrāyw lō’ ḇāzâ: </p>
 <p>35 yəhaləlûhû šāmayim wā’āreṣ yammîm wəḵāl-rōmēś bām: </p>
 <p>36 kî ’ĕlōhîm| ywōšî‘a ṣîywōn wəyiḇəneh ‘ārê yəhûḏâ wəyāšəḇû šām wîrēšûhā: </p>
 <p>37 wəzer<sup>a</sup>‘ ‘ăḇāḏāyw yinəḥālûhā wə’ōhăḇê šəmwō yišəkənû-ḇāh: </p>
 </td>
 </tr></table>
 <p></p><hr>
 <center>
 <a href="psa070.htm">Next: Psalms (Tehilim) Chapter 70</a></center>
 </body>