<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa013.htm">Polyglot</a> 
 <a href="../kjv/psa013.htm">KJV</a> 
 <a href="../sep/psa013.htm">Sep</a> 
 <a href="../vul/psa013.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa012.htm">Previous</a> 
 <a href="psa014.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 13</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏לַמְנַצֵּ֗חַ מִזְמ֥וֹר לְדָוִֽד׃ </span></p>
 <p align="RIGHT"><span lang="he">‎<a name="002">2</a> ‏עַד־אָ֣נָה יְ֭הוָה תִּשְׁכָּחֵ֣נִי נֶ֑צַח עַד־אָ֓נָה׀ תַּסְתִּ֖יר אֶת־פָּנֶ֣יךָ מִמֶּֽנִּי׃ </span></p>
 <p align="RIGHT"><span lang="he">‎<a name="003">3</a> ‏עַד־אָ֨נָה אָשִׁ֪ית עֵצ֡וֹת בְּנַפְשִׁ֗י יָג֣וֹן בִּלְבָבִ֣י יוֹמָ֑ם עַד־אָ֓נָה׀ יָר֖וּם אֹיְבִ֣י עָלָֽי׃ </span></p>
 <p align="RIGHT"><span lang="he">‎<a name="004">4</a> ‏הַבִּ֣יטָֽה עֲ֭נֵנִי יְהוָ֣ה אֱלֹהָ֑י הָאִ֥ירָה עֵ֝ינַ֗י פֶּן־אִישַׁ֥ן הַמָּֽוֶת׃ </span></p>
 <p align="RIGHT"><span lang="he">‎<a name="005">5</a> ‏פֶּן־יֹאמַ֣ר אֹיְבִ֣י יְכָלְתִּ֑יו צָרַ֥י יָ֝גִ֗ילוּ כִּ֣י אֶמּֽוֹט׃ </span></p>
 <p align="RIGHT"><span lang="he">‎<a name="006">6</a> ‏וַאֲנִ֤י׀ בְּחַסְדְּךָ֣ בָטַחְתִּי֮ יָ֤גֵ֥ל לִבִּ֗י בִּֽישׁוּעָ֫תֶ֥ךָ אָשִׁ֥ירָה לַיהוָ֑ה כִּ֖י גָמַ֣ל עָלָֽי׃ </span></p>
 </td>
 <td width="50%">
 <p>1 lamənaṣṣēḥa mizəmwōr ləḏāwiḏ: </p>
 <p>2 ‘aḏ-’ānâ yəhwâ tišəkāḥēnî neṣ<sup>a</sup>ḥ ‘aḏ-’ānâ| tasətîr ’eṯ-pāneyḵā mimmennî: </p>
 <p>3 ‘aḏ-’ānâ ’āšîṯ ‘ēṣwōṯ bənafəšî yāḡwōn biləḇāḇî ywōmām ‘aḏ-’ānâ| yārûm ’ōyəḇî ‘ālāy: </p>
 <p>4 habîṭâ ‘ănēnî yəhwâ ’ĕlōhāy hā’îrâ ‘ênay pen-’îšan hammāweṯ: </p>
 <p>5 pen-yō’mar ’ōyəḇî yəḵālətîw ṣāray yāḡîlû kî ’emmwōṭ: </p>
 <p>6 wa’ănî| bəḥasədəḵā ḇāṭ<sup>a</sup>ḥətî yāḡēl libî bîšû‘āṯeḵā ’āšîrâ layhwâ kî ḡāmal ‘ālāy: </p>
 </td>
 </tr></table>
 <p></p><hr>
 <center>
 <a href="psa014.htm">Next: Psalms (Tehilim) Chapter 14</a></center>
 </body>