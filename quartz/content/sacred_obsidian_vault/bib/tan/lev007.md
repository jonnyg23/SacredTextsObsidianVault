<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/lev007.htm">Polyglot</a> 
 <a href="../kjv/lev007.htm">KJV</a> 
 <a href="../sep/lev007.htm">Sep</a> 
 <a href="../vul/lev007.htm">Vul</a> 
 
 <br>
 <br><a href="lev.htm">Leviticus (Vayikra) Index</a><br>
  
 <a href="lev006.htm">Previous</a> 
 <a href="lev008.htm">Next</a> 
 </center>
 <hr>
 
 <h3 align="CENTER">Tanach (Hebrew): Leviticus (Vayikra) Chapter 7</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וְזֹ֥את תּוֹרַ֖ת הָאָשָׁ֑ם קֹ֥דֶשׁ קָֽדָשִׁ֖ים הֽוּא׃ </span></p>
 <p align="RIGHT"><span lang="he">‎<a name="002">2</a> ‏בִּמְק֗וֹם אֲשֶׁ֤ר יִשְׁחֲטוּ֙ אֶת־הָ֣עֹלָ֔ה יִשְׁחֲט֖וּ אֶת־הָאָשָׁ֑ם וְאֶת־דָּמ֛וֹ יִזְרֹ֥ק עַל־הַמִּזְבֵּ֖חַ סָבִֽיב׃ </span></p>
 <p align="RIGHT"><span lang="he">‎<a name="003">3</a> ‏וְאֵ֥ת כָּל־חֶלְבּ֖וֹ יַקְרִ֣יב מִמֶּ֑נּוּ אֵ֚ת הָֽאַלְיָ֔ה וְאֶת־הַחֵ֖לֶב הַֽמְכַסֶּ֥ה אֶת־הַקֶּֽרֶב׃ </span></p>
 <p align="RIGHT"><span lang="he">‎<a name="004">4</a> ‏וְאֵת֙ שְׁתֵּ֣י הַכְּלָיֹ֔ת וְאֶת־הַחֵ֙לֶב֙ אֲשֶׁ֣ר עֲלֵיהֶ֔ן אֲשֶׁ֖ר עַל־הַכְּסָלִ֑ים וְאֶת־הַיֹּתֶ֙רֶת֙ עַל־הַכָּבֵ֔ד עַל־הַכְּלָיֹ֖ת יְסִירֶֽנָּה׃ </span></p>
 <p align="RIGHT"><span lang="he">‎<a name="005">5</a> ‏וְהִקְטִ֨יר אֹתָ֤ם הַכֹּהֵן֙ הַמִּזְבֵּ֔חָה אִשֶּׁ֖ה לַיהוָ֑ה אָשָׁ֖ם הֽוּא׃ </span></p>
 <p align="RIGHT"><span lang="he">‎<a name="006">6</a> ‏כָּל־זָכָ֥ר בַּכֹּהֲנִ֖ים יֹאכְלֶ֑נּוּ בְּמָק֤וֹם קָדוֹשׁ֙ יֵאָכֵ֔ל קֹ֥דֶשׁ קָֽדָשִׁ֖ים הֽוּא׃ </span></p>
 <p align="RIGHT"><span lang="he">‎<a name="007">7</a> ‏כַּֽחַטָּאת֙ כָּֽאָשָׁ֔ם תּוֹרָ֥ה אַחַ֖ת לָהֶ֑ם הַכֹּהֵ֛ן אֲשֶׁ֥ר יְכַפֶּר־בּ֖וֹ ל֥וֹ יִהְיֶֽה׃ </span></p>
 <p align="RIGHT"><span lang="he">‎<a name="008">8</a> ‏וְהַ֨כֹּהֵ֔ן הַמַּקְרִ֖יב אֶת־עֹ֣לַת אִ֑ישׁ ע֤וֹר הָֽעֹלָה֙ אֲשֶׁ֣ר הִקְרִ֔יב לַכֹּהֵ֖ן ל֥וֹ יִהְיֶֽה׃ </span></p>
 <p align="RIGHT"><span lang="he">‎<a name="009">9</a> ‏וְכָל־מִנְחָ֗ה אֲשֶׁ֤ר תֵּֽאָפֶה֙ בַּתַּנּ֔וּר וְכָל־נַעֲשָׂ֥ה בַמַּרְחֶ֖שֶׁת וְעַֽל־מַחֲבַ֑ת לַכֹּהֵ֛ן הַמַּקְרִ֥יב אֹתָ֖הּ ל֥וֹ תִֽהְיֶֽה׃ </span></p>
 <p align="RIGHT"><span lang="he">‎<a name="010">10</a> ‏וְכָל־מִנְחָ֥ה בְלוּלָֽה־בַשֶּׁ֖מֶן וַחֲרֵבָ֑ה לְכָל־בְּנֵ֧י אַהֲרֹ֛ן תִּהְיֶ֖ה אִ֥ישׁ כְּאָחִֽיו׃ פ</span></p>
 <p align="RIGHT"><span lang="he">‎<a name="011">11</a> ‏וְזֹ֥את תּוֹרַ֖ת זֶ֣בַח הַשְּׁלָמִ֑ים אֲשֶׁ֥ר יַקְרִ֖יב לַיהוָֽה׃ </span></p>
 <p align="RIGHT"><span lang="he">‎<a name="012">12</a> ‏אִ֣ם עַל־תּוֹדָה֮ יַקְרִיבֶנּוּ֒ וְהִקְרִ֣יב׀ עַל־זֶ֣בַח הַתּוֹדָ֗ה חַלּ֤וֹת מַצּוֹת֙ בְּלוּלֹ֣ת בַּשֶּׁ֔מֶן וּרְקִיקֵ֥י מַצּ֖וֹת מְשֻׁחִ֣ים בַּשָּׁ֑מֶן וְסֹ֣לֶת מֻרְבֶּ֔כֶת חַלֹּ֖ת בְּלוּלֹ֥ת בַּשָּֽׁמֶן׃ </span></p>
 <p align="RIGHT"><span lang="he">‎<a name="013">13</a> ‏עַל־חַלֹּת֙ לֶ֣חֶם חָמֵ֔ץ יַקְרִ֖יב קָרְבָּנ֑וֹ עַל־זֶ֖בַח תּוֹדַ֥ת שְׁלָמָֽיו׃ </span></p>
 <p align="RIGHT"><span lang="he">‎<a name="014">14</a> ‏וְהִקְרִ֨יב מִמֶּ֤נּוּ אֶחָד֙ מִכָּל־קָרְבָּ֔ן תְּרוּמָ֖ה לַיהוָ֑ה לַכֹּהֵ֗ן הַזֹּרֵ֛ק אֶת־דַּ֥ם הַשְּׁלָמִ֖ים ל֥וֹ יִהְיֶֽה׃ </span></p>
 <p align="RIGHT"><span lang="he">‎<a name="015">15</a> ‏וּבְשַׂ֗ר זֶ֚בַח תּוֹדַ֣ת שְׁלָמָ֔יו בְּי֥וֹם קָרְבָּנ֖וֹ יֵאָכֵ֑ל לֹֽא־יַנִּ֥יחַ מִמֶּ֖נּוּ עַד־בֹּֽקֶר׃ </span></p>
 <p align="RIGHT"><span lang="he">‎<a name="016">16</a> ‏וְאִם־נֶ֣דֶר׀ א֣וֹ נְדָבָ֗ה זֶ֚בַח קָרְבָּנ֔וֹ בְּי֛וֹם הַקְרִיב֥וֹ אֶת־זִבְח֖וֹ יֵאָכֵ֑ל וּמִֽמָּחֳרָ֔ת וְהַנּוֹתָ֥ר מִמֶּ֖נּוּ יֵאָכֵֽל׃ </span></p>
 <p align="RIGHT"><span lang="he">‎<a name="017">17</a> ‏וְהַנּוֹתָ֖ר מִבְּשַׂ֣ר הַזָּ֑בַח בַּיּוֹם֙ הַשְּׁלִישִׁ֔י בָּאֵ֖שׁ יִשָּׂרֵֽף׃ </span></p>
 <p align="RIGHT"><span lang="he">‎<a name="018">18</a> ‏וְאִ֣ם הֵאָכֹ֣ל יֵ֠אָכֵל מִבְּשַׂר־זֶ֨בַח שְׁלָמָ֜יו בַּיּ֣וֹם הַשְּׁלִישִׁי֮ לֹ֣א יֵרָצֶה֒ הַמַּקְרִ֣יב אֹת֗וֹ לֹ֧א יֵחָשֵׁ֛ב ל֖וֹ פִּגּ֣וּל יִהְיֶ֑ה וְהַנֶּ֛פֶשׁ הָאֹכֶ֥לֶת מִמֶּ֖נּוּ עֲוֹנָ֥הּ תִּשָּֽׂא׃ </span></p>
 <p align="RIGHT"><span lang="he">‎<a name="019">19</a> ‏וְהַבָּשָׂ֞ר אֲשֶׁר־יִגַּ֤ע בְּכָל־טָמֵא֙ לֹ֣א יֵֽאָכֵ֔ל בָּאֵ֖שׁ יִשָּׂרֵ֑ף וְהַ֨בָּשָׂ֔ר כָּל־טָה֖וֹר יֹאכַ֥ל בָּשָֽׂר׃ </span></p>
 <p align="RIGHT"><span lang="he">‎<a name="020">20</a> ‏וְהַנֶּ֜פֶשׁ אֲשֶׁר־תֹּאכַ֣ל בָּשָׂ֗ר מִזֶּ֤בַח הַשְּׁלָמִים֙ אֲשֶׁ֣ר לַיהוָ֔ה וְטֻמְאָת֖וֹ עָלָ֑יו וְנִכְרְתָ֛ה הַנֶּ֥פֶשׁ הַהִ֖וא מֵעַמֶּֽיהָ׃ </span></p>
 <p align="RIGHT"><span lang="he">‎<a name="021">21</a> ‏וְנֶ֜פֶשׁ כִּֽי־תִגַּ֣ע בְּכָל־טָמֵ֗א בְּטֻמְאַ֤ת אָדָם֙ א֣וֹ׀ בִּבְהֵמָ֣ה טְמֵאָ֗ה א֚וֹ בְּכָל־שֶׁ֣קֶץ טָמֵ֔א וְאָכַ֛ל מִבְּשַׂר־זֶ֥בַח הַשְּׁלָמִ֖ים אֲשֶׁ֣ר לַיהוָ֑ה וְנִכְרְתָ֛ה הַנֶּ֥פֶשׁ הַהִ֖וא מֵעַמֶּֽיהָ׃ פ</span></p>
 <p align="RIGHT"><span lang="he">‎<a name="022">22</a> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </span></p>
 <p align="RIGHT"><span lang="he">‎<a name="023">23</a> ‏דַּבֵּ֛ר אֶל־בְּנֵ֥י יִשְׂרָאֵ֖ל לֵאמֹ֑ר כָּל־חֵ֜לֶב שׁ֥וֹר וְכֶ֛שֶׂב וָעֵ֖ז לֹ֥א תֹאכֵֽלוּ׃ </span></p>
 <p align="RIGHT"><span lang="he">‎<a name="024">24</a> ‏וְחֵ֤לֶב נְבֵלָה֙ וְחֵ֣לֶב טְרֵפָ֔ה יֵעָשֶׂ֖ה לְכָל־מְלָאכָ֑ה וְאָכֹ֖ל לֹ֥א תֹאכְלֻֽהוּ׃ </span></p>
 <p align="RIGHT"><span lang="he">‎<a name="025">25</a> ‏כִּ֚י כָּל־אֹכֵ֣ל חֵ֔לֶב מִן־הַ֨בְּהֵמָ֔ה אֲשֶׁ֨ר יַקְרִ֥יב מִמֶּ֛נָּה אִשֶּׁ֖ה לַיהוָ֑ה וְנִכְרְתָ֛ה הַנֶּ֥פֶשׁ הָאֹכֶ֖לֶת מֵֽעַמֶּֽיהָ׃ </span></p>
 <p align="RIGHT"><span lang="he">‎<a name="026">26</a> ‏וְכָל־דָּם֙ לֹ֣א תֹאכְל֔וּ בְּכֹ֖ל מוֹשְׁבֹתֵיכֶ֑ם לָע֖וֹף וְלַבְּהֵמָֽה׃ </span></p>
 <p align="RIGHT"><span lang="he">‎<a name="027">27</a> ‏כָּל־נֶ֖פֶשׁ אֲשֶׁר־תֹּאכַ֣ל כָּל־דָּ֑ם וְנִכְרְתָ֛ה הַנֶּ֥פֶשׁ הַהִ֖וא מֵֽעַמֶּֽיהָ׃ פ</span></p>
 <p align="RIGHT"><span lang="he">‎<a name="028">28</a> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </span></p>
 <p align="RIGHT"><span lang="he">‎<a name="029">29</a> ‏דַּבֵּ֛ר אֶל־בְּנֵ֥י יִשְׂרָאֵ֖ל לֵאמֹ֑ר הַמַּקְרִ֞יב אֶת־זֶ֤בַח שְׁלָמָיו֙ לַיהוָ֔ה יָבִ֧יא אֶת־קָרְבָּנ֛וֹ לַיהוָ֖ה מִזֶּ֥בַח שְׁלָמָֽיו׃ </span></p>
 <p align="RIGHT"><span lang="he">‎<a name="030">30</a> ‏יָדָ֣יו תְּבִיאֶ֔ינָה אֵ֖ת אִשֵּׁ֣י יְהוָ֑ה אֶת־הַחֵ֤לֶב עַל־הֶֽחָזֶה֙ יְבִיאֶ֔נּוּ אֵ֣ת הֶחָזֶ֗ה לְהָנִ֥יף אֹת֛וֹ תְּנוּפָ֖ה לִפְנֵ֥י יְהוָֽה׃ </span></p>
 <p align="RIGHT"><span lang="he">‎<a name="031">31</a> ‏וְהִקְטִ֧יר הַכֹּהֵ֛ן אֶת־הַחֵ֖לֶב הַמִּזְבֵּ֑חָה וְהָיָה֙ הֶֽחָזֶ֔ה לְאַהֲרֹ֖ן וּלְבָנָֽיו׃ </span></p>
 <p align="RIGHT"><span lang="he">‎<a name="032">32</a> ‏וְאֵת֙ שׁ֣וֹק הַיָּמִ֔ין תִּתְּנ֥וּ תְרוּמָ֖ה לַכֹּהֵ֑ן מִזִּבְחֵ֖י שַׁלְמֵיכֶֽם׃ </span></p>
 <p align="RIGHT"><span lang="he">‎<a name="033">33</a> ‏הַמַּקְרִ֞יב אֶת־דַּ֧ם הַשְּׁלָמִ֛ים וְאֶת־הַחֵ֖לֶב מִבְּנֵ֣י אַהֲרֹ֑ן ל֧וֹ תִהְיֶ֛ה שׁ֥וֹק הַיָּמִ֖ין לְמָנָֽה׃ </span></p>
 <p align="RIGHT"><span lang="he">‎<a name="034">34</a> ‏כִּי֩ אֶת־חֲזֵ֨ה הַתְּנוּפָ֜ה וְאֵ֣ת׀ שׁ֣וֹק הַתְּרוּמָ֗ה לָקַ֙חְתִּי֙ מֵאֵ֣ת בְּנֵֽי־יִשְׂרָאֵ֔ל מִזִּבְחֵ֖י שַׁלְמֵיהֶ֑ם וָאֶתֵּ֣ן אֹ֠תָם לְאַהֲרֹ֨ן הַכֹּהֵ֤ן וּלְבָנָיו֙ לְחָק־עוֹלָ֔ם מֵאֵ֖ת בְּנֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="035">35</a> ‏זֹ֣את מִשְׁחַ֤ת אַהֲרֹן֙ וּמִשְׁחַ֣ת בָּנָ֔יו מֵאִשֵּׁ֖י יְהוָ֑ה בְּיוֹם֙ הִקְרִ֣יב אֹתָ֔ם לְכַהֵ֖ן לַיהוָֽה׃ </span></p>
 <p align="RIGHT"><span lang="he">‎<a name="036">36</a> ‏אֲשֶׁר֩ צִוָּ֨ה יְהוָ֜ה לָתֵ֣ת לָהֶ֗ם בְּיוֹם֙ מָשְׁח֣וֹ אֹתָ֔ם מֵאֵ֖ת בְּנֵ֣י יִשְׂרָאֵ֑ל חֻקַּ֥ת עוֹלָ֖ם לְדֹרֹתָֽם׃ </span></p>
 <p align="RIGHT"><span lang="he">‎<a name="037">37</a> ‏זֹ֣את הַתּוֹרָ֗ה לָֽעֹלָה֙ לַמִּנְחָ֔ה וְלַֽחַטָּ֖את וְלָאָשָׁ֑ם וְלַ֨מִּלּוּאִ֔ים וּלְזֶ֖בַח הַשְּׁלָמִֽים׃ </span></p>
 <p align="RIGHT"><span lang="he">‎<a name="038">38</a> ‏אֲשֶׁ֨ר צִוָּ֧ה<font color="red"><sup>3</sup></font> יְהוָ֛ה אֶת־מֹשֶׁ֖ה בְּהַ֣ר סִינָ֑י בְּי֨וֹם צַוֹּת֜וֹ אֶת־בְּנֵ֣י יִשְׂרָאֵ֗ל לְהַקְרִ֧יב אֶת־קָרְבְּנֵיהֶ֛ם לַיהוָ֖ה בְּמִדְבַּ֥ר סִינָֽי׃ פ</span></p>
 </td>
 <td width="50%">
 <p>1 wəzō’ṯ twōraṯ hā’āšām qōḏeš qāḏāšîm hû’: </p>
 <p>2 biməqwōm ’ăšer yišəḥăṭû ’eṯ-hā‘ōlâ yišəḥăṭû ’eṯ-hā’āšām wə’eṯ-dāmwō yizərōq ‘al-hammizəbēḥa sāḇîḇ: </p>
 <p>3 wə’ēṯ kāl-ḥeləbwō yaqərîḇ mimmennû ’ēṯ hā’aləyâ wə’eṯ-h<sup>a</sup>ḥēleḇ haməḵasseh ’eṯ-haqqereḇ: </p>
 <p>4 wə’ēṯ šətê hakəlāyōṯ wə’eṯ-h<sup>a</sup>ḥēleḇ ’ăšer ‘ălêhen ’ăšer ‘al-hakəsālîm wə’eṯ-hayyōṯereṯ ‘al-hakāḇēḏ ‘al-hakəlāyōṯ yəsîrennâ: </p>
 <p>5 wəhiqəṭîr ’ōṯām hakōhēn hammizəbēḥâ ’iššeh layhwâ ’āšām hû’: </p>
 <p>6 kāl-zāḵār bakōhănîm yō’ḵəlennû bəmāqwōm qāḏwōš yē’āḵēl qōḏeš qāḏāšîm hû’: </p>
 <p>7 k<sup>a</sup>ḥaṭṭā’ṯ kā’āšām twōrâ ’<sup>a</sup>ḥaṯ lâem hakōhēn ’ăšer yəḵaper-bwō lwō yihəyeh: </p>
 <p>8 wəhakōhēn hammaqərîḇ ’eṯ-‘ōlaṯ ’îš ‘wōr hā‘ōlâ ’ăšer hiqərîḇ lakōhēn lwō yihəyeh: </p>
 <p>9 wəḵāl-minəḥâ ’ăšer tē’āfeh batannûr wəḵāl-n<sup>a</sup>‘ăśâ ḇammarəḥešeṯ wə‘al-m<sup>a</sup>ḥăḇaṯ lakōhēn hammaqərîḇ ’ōṯāh lwō ṯihəyeh: </p>
 <p>10 wəḵāl-minəḥâ ḇəlûlâ-ḇaššemen w<sup>a</sup>ḥărēḇâ ləḵāl-bənê ’ahărōn tihəyeh ’îš kə’āḥîw: f</p>
 <p>11 wəzō’ṯ twōraṯ zeḇ<sup>a</sup>ḥ haššəlāmîm ’ăšer yaqərîḇ layhwâ: </p>
 <p>12 ’im ‘al-twōḏâ yaqərîḇennû wəhiqərîḇ| ‘al-zeḇ<sup>a</sup>ḥ hatwōḏâ ḥallwōṯ maṣṣwōṯ bəlûlōṯ baššemen ûrəqîqê maṣṣwōṯ məšuḥîm baššāmen wəsōleṯ murəbeḵeṯ ḥallōṯ bəlûlōṯ baššāmen: </p>
 <p>13 ‘al-ḥallōṯ leḥem ḥāmēṣ yaqərîḇ qārəbānwō ‘al-zeḇ<sup>a</sup>ḥ twōḏaṯ šəlāmāyw: </p>
 <p>14 wəhiqərîḇ mimmennû ’eḥāḏ mikāl-qārəbān tərûmâ layhwâ lakōhēn hazzōrēq ’eṯ-dam haššəlāmîm lwō yihəyeh: </p>
 <p>15 ûḇəśar zeḇ<sup>a</sup>ḥ twōḏaṯ šəlāmāyw bəywōm qārəbānwō yē’āḵēl lō’-yannîḥa mimmennû ‘aḏ-bōqer: </p>
 <p>16 wə’im-neḏer| ’wō nəḏāḇâ zeḇ<sup>a</sup>ḥ qārəbānwō bəywōm haqərîḇwō ’eṯ-ziḇəḥwō yē’āḵēl ûmimmāḥŏrāṯ wəhannwōṯār mimmennû yē’āḵēl: </p>
 <p>17 wəhannwōṯār mibəśar hazzāḇ<sup>a</sup>ḥ bayywōm haššəlîšî bā’ēš yiśśārēf: </p>
 <p>18 wə’im hē’āḵōl yē’āḵēl mibəśar-zeḇ<sup>a</sup>ḥ šəlāmāyw bayywōm haššəlîšî lō’ yērāṣeh hammaqərîḇ ’ōṯwō lō’ yēḥāšēḇ lwō pigûl yihəyeh wəhannefeš hā’ōḵeleṯ mimmennû ‘ăwōnāh tiśśā’: </p>
 <p>19 wəhabāśār ’ăšer-yig<sup>a</sup>‘ bəḵāl-ṭāmē’ lō’ yē’āḵēl bā’ēš yiśśārēf wəhabāśār kāl-ṭâwōr yō’ḵal bāśār: </p>
 <p>20 wəhannefeš ’ăšer-tō’ḵal bāśār mizzeḇ<sup>a</sup>ḥ haššəlāmîm ’ăšer layhwâ wəṭumə’āṯwō ‘ālāyw wəniḵərəṯâ hannefeš hahiw’ mē‘ammeyhā: </p>
 <p>21 wənefeš kî-ṯig<sup>a</sup>‘ bəḵāl-ṭāmē’ bəṭumə’aṯ ’āḏām ’wō| biḇəhēmâ ṭəmē’â ’wō bəḵāl-šeqeṣ ṭāmē’ wə’āḵal mibəśar-zeḇ<sup>a</sup>ḥ haššəlāmîm ’ăšer layhwâ wəniḵərəṯâ hannefeš hahiw’ mē‘ammeyhā: f</p>
 <p>22 wayəḏabēr yəhwâ ’el-mōšeh llē’mōr: </p>
 <p>23 dabēr ’el-bənê yiśərā’ēl lē’mōr kāl-ḥēleḇ šwōr wəḵeśeḇ wā‘ēz lō’ ṯō’ḵēlû: </p>
 <p>24 wəḥēleḇ nəḇēlâ wəḥēleḇ ṭərēfâ yē‘āśeh ləḵāl-məlā’ḵâ wə’āḵōl lō’ ṯō’ḵəluhû: </p>
 <p>25 kî kāl-’ōḵēl ḥēleḇ min-habəhēmâ ’ăšer yaqərîḇ mimmennâ ’iššeh layhwâ wəniḵərəṯâ hannefeš hā’ōḵeleṯ mē‘ammeyhā: </p>
 <p>26 wəḵāl-dām lō’ ṯō’ḵəlû bəḵōl mwōšəḇōṯêḵem lā‘wōf wəlabəhēmâ: </p>
 <p>27 kāl-nefeš ’ăšer-tō’ḵal kāl-dām wəniḵərəṯâ hannefeš hahiw’ mē‘ammeyhā: f</p>
 <p>28 wayəḏabēr yəhwâ ’el-mōšeh llē’mōr: </p>
 <p>29 dabēr ’el-bənê yiśərā’ēl lē’mōr hammaqərîḇ ’eṯ-zeḇ<sup>a</sup>ḥ šəlāmāyw layhwâ yāḇî’ ’eṯ-qārəbānwō layhwâ mizzeḇ<sup>a</sup>ḥ šəlāmāyw: </p>
 <p>30 yāḏāyw təḇî’eynâ ’ēṯ ’iššê yəhwâ ’eṯ-h<sup>a</sup>ḥēleḇ ‘al-heḥāzeh yəḇî’ennû ’ēṯ heḥāzeh ləhānîf ’ōṯwō tənûfâ lifənê yəhwâ: </p>
 <p>31 wəhiqəṭîr hakōhēn ’eṯ-h<sup>a</sup>ḥēleḇ hammizəbēḥâ wəhāyâ heḥāzeh lə’ahărōn ûləḇānāyw: </p>
 <p>32 wə’ēṯ šwōq hayyāmîn titənû ṯərûmâ lakōhēn mizziḇəḥê šaləmêḵem: </p>
 <p>33 hammaqərîḇ ’eṯ-dam haššəlāmîm wə’eṯ-h<sup>a</sup>ḥēleḇ mibənê ’ahărōn lwō ṯihəyeh šwōq hayyāmîn ləmānâ: </p>
 <p>34 kî ’eṯ-ḥăzēh hatənûfâ wə’ēṯ| šwōq hatərûmâ lāq<sup>a</sup>ḥətî mē’ēṯ bənê-yiśərā’ēl mizziḇəḥê šaləmêhem wā’etēn ’ōṯām lə’ahărōn hakōhēn ûləḇānāyw ləḥāq-‘wōlām mē’ēṯ bənê yiśərā’ēl: </p>
 <p>35 zō’ṯ mišəḥaṯ ’ahărōn ûmišəḥaṯ bānāyw mē’iššê yəhwâ bəywōm hiqərîḇ ’ōṯām ləḵahēn layhwâ: </p>
 <p>36 ’ăšer ṣiûâ yəhwâ lāṯēṯ lâem bəywōm māšəḥwō ’ōṯām mē’ēṯ bənê yiśərā’ēl ḥuqqaṯ ‘wōlām ləḏōrōṯām: </p>
 <p>37 zō’ṯ hatwōrâ lā‘ōlâ lamminəḥâ wəl<sup>a</sup>ḥaṭṭā’ṯ wəlā’āšām wəlammillû’îm ûləzeḇ<sup>a</sup>ḥ haššəlāmîm: </p>
 <p>38 ’ăšer ṣiûâ<font color="red"><sup>3</sup></font> yəhwâ ’eṯ-mōšeh bəhar sînāy bəywōm ṣaûōṯwō ’eṯ-bənê yiśərā’ēl ləhaqərîḇ ’eṯ-qārəbənêhem layhwâ bəmiḏəbar sînāy: f</p>
 </td>
 </tr></table>
 <p></p><hr>
 <center>
 <a href="lev008.htm">Next: Leviticus (Vayikra) Chapter 8</a></center>
 </body>