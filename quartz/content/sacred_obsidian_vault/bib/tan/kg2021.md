<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/kg2021.htm">Polyglot</a> 
 <a href="../kjv/kg2021.htm">KJV</a> 
 <a href="../sep/kg2021.htm">Sep</a> 
 <a href="../vul/kg2021.htm">Vul</a> 
 
 <br>
 <br><a href="kg2.htm">2 Kings (2 Melakhim) Index</a><br>
  
 <a href="kg2020.htm">Previous</a> 
 <a href="kg2022.htm">Next</a> 
 </center>
 <hr>
 
 <h3 align="CENTER">Tanach (Hebrew): 2 Kings (2 Melakhim) Chapter 21</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏בֶּן־שְׁתֵּ֨ים עֶשְׂרֵ֤ה שָׁנָה֙ מְנַשֶּׁ֣ה בְמָלְכ֔וֹ וַחֲמִשִּׁ֤ים וְחָמֵשׁ֙ שָׁנָ֔ה מָלַ֖ךְ בִּירוּשָׁלִָ֑ם וְשֵׁ֥ם אִמּ֖וֹ חֶפְצִי־בָֽהּ׃ </span></p>
 <p align="RIGHT"><span lang="he">‎<a name="002">2</a> ‏וַיַּ֥עַשׂ הָרַ֖ע בְּעֵינֵ֣י יְהוָ֑ה כְּתֽוֹעֲבֹת֙ הַגּוֹיִ֔ם אֲשֶׁר֙ הוֹרִ֣ישׁ יְהוָ֔ה מִפְּנֵ֖י בְּנֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="003">3</a> ‏וַיָּ֗שָׁב וַיִּ֙בֶן֙ אֶת־הַבָּמ֔וֹת אֲשֶׁ֥ר אִבַּ֖ד חִזְקִיָּ֣הוּ אָבִ֑יו וַיָּ֨קֶם מִזְבְּחֹ֜ת לַבַּ֗עַל וַיַּ֤עַשׂ אֲשֵׁרָה֙ כַּאֲשֶׁ֣ר עָשָׂ֗ה אַחְאָב֙ מֶ֣לֶךְ יִשְׂרָאֵ֔ל וַיִּשְׁתַּ֙חוּ֙ לְכָל־צְבָ֣א הַשָּׁמַ֔יִם וַֽיַּעֲבֹ֖ד אֹתָֽם׃ </span></p>
 <p align="RIGHT"><span lang="he">‎<a name="004">4</a> ‏וּבָנָ֥ה מִזְבְּחֹ֖ת בְּבֵ֣ית יְהוָ֑ה אֲשֶׁר֙ אָמַ֣ר יְהוָ֔ה בִּירוּשָׁלִַ֖ם אָשִׂ֥ים אֶת־שְׁמִֽי׃ </span></p>
 <p align="RIGHT"><span lang="he">‎<a name="005">5</a> ‏וַיִּ֥בֶן מִזְבְּח֖וֹת לְכָל־צְבָ֣א הַשָּׁמָ֑יִם בִּשְׁתֵּ֖י חַצְר֥וֹת בֵּית־יְהוָֽה׃ </span></p>
 <p align="RIGHT"><span lang="he">‎<a name="006">6</a> ‏וְהֶעֱבִ֤יר אֶת־בְּנוֹ֙ בָּאֵ֔שׁ וְעוֹנֵ֣ן וְנִחֵ֔שׁ וְעָ֥שָׂה א֖וֹב וְיִדְּעֹנִ֑ים הִרְבָּ֗ה לַעֲשׂ֥וֹת הָרַ֛ע בְּעֵינֵ֥י יְהוָ֖ה לְהַכְעִֽיס׃ </span></p>
 <p align="RIGHT"><span lang="he">‎<a name="007">7</a> ‏וַיָּ֕שֶׂם אֶת־פֶּ֥סֶל הָאֲשֵׁרָ֖ה אֲשֶׁ֣ר עָשָׂ֑ה בַּבַּ֗יִת אֲשֶׁ֨ר אָמַ֤ר יְהוָה֙ אֶל־דָּוִד֙ וְאֶל־שְׁלֹמֹ֣ה בְנ֔וֹ בַּבַּ֨יִת הַזֶּ֜ה וּבִירוּשָׁלִַ֗ם אֲשֶׁ֤ר בָּחַ֙רְתִּי֙ מִכֹּל֙ שִׁבְטֵ֣י יִשְׂרָאֵ֔ל אָשִׂ֥ים אֶת־שְׁמִ֖י לְעוֹלָֽם׃ </span></p>
 <p align="RIGHT"><span lang="he">‎<a name="008">8</a> ‏וְלֹ֣א אֹסִ֗יף לְהָנִיד֙ רֶ֣גֶל יִשְׂרָאֵ֔ל מִן־הָ֣אֲדָמָ֔ה אֲשֶׁ֥ר נָתַ֖תִּי לַֽאֲבוֹתָ֑ם רַ֣ק׀ אִם־יִשְׁמְר֣וּ לַעֲשׂ֗וֹת כְּכֹל֙ אֲשֶׁ֣ר צִוִּיתִ֔ים וּלְכָל־הַ֨תּוֹרָ֔ה אֲשֶׁר־צִוָּ֥ה אֹתָ֖ם עַבְדִּ֥י מֹשֶֽׁה׃ </span></p>
 <p align="RIGHT"><span lang="he">‎<a name="009">9</a> ‏וְלֹ֖א שָׁמֵ֑עוּ וַיַּתְעֵ֤ם מְנַשֶּׁה֙ לַעֲשׂ֣וֹת אֶת־הָרָ֔ע מִן־הַ֨גּוֹיִ֔ם אֲשֶׁר֙ הִשְׁמִ֣יד יְהוָ֔ה מִפְּנֵ֖י בְּנֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="010">10</a> ‏וַיְדַבֵּ֧ר יְהוָ֛ה בְּיַד־עֲבָדָ֥יו הַנְּבִיאִ֖ים לֵאמֹֽר׃ </span></p>
 <p align="RIGHT"><span lang="he">‎<a name="011">11</a> ‏יַעַן֩ אֲשֶׁ֨ר עָשָׂ֜ה מְנַשֶּׁ֤ה מֶֽלֶךְ־יְהוּדָה֙ הַתֹּעֵב֣וֹת הָאֵ֔לֶּה הֵרַ֕ע מִכֹּ֛ל אֲשֶׁר־עָשׂ֥וּ הָאֱמֹרִ֖י אֲשֶׁ֣ר לְפָנָ֑יו וַיַּחֲטִ֥א גַֽם־אֶת־יְהוּדָ֖ה בְּגִלּוּלָֽיו׃ פ</span></p>
 <p align="RIGHT"><span lang="he">‎<a name="012">12</a> ‏לָכֵ֗ן כֹּֽה־אָמַ֤ר יְהוָה֙ אֱלֹהֵ֣י יִשְׂרָאֵ֔ל הִנְנִי֙ מֵבִ֣יא רָעָ֔ה עַל־יְרוּשָׁלִַ֖ם וִֽיהוּדָ֑ה אֲשֶׁר֙ כָּל־<font color="brown">שמעיו</font> <font color="blue">שֹׁ֣מְעָ֔הּ</font> תִּצַּ֖לְנָה שְׁתֵּ֥י אָזְנָֽיו׃ </span></p>
 <p align="RIGHT"><span lang="he">‎<a name="013">13</a> ‏וְנָטִ֣יתִי עַל־יְרוּשָׁלִַ֗ם אֵ֚ת קָ֣ו שֹֽׁמְר֔וֹן וְאֶת־מִשְׁקֹ֖לֶת בֵּ֣ית אַחְאָ֑ב וּמָחִ֨יתִי אֶת־יְרוּשָׁלִַ֜ם כַּֽאֲשֶׁר־יִמְחֶ֤ה אֶת־הַצַּלַּ֙חַת֙ מָחָ֔ה וְהָפַ֖ךְ עַל־פָּנֶֽיהָ׃ </span></p>
 <p align="RIGHT"><span lang="he">‎<a name="014">14</a> ‏וְנָטַשְׁתִּ֗י אֵ֚ת שְׁאֵרִ֣ית נַחֲלָתִ֔י וּנְתַתִּ֖ים בְּיַ֣ד אֹֽיְבֵיהֶ֑ם וְהָי֥וּ לְבַ֛ז וְלִמְשִׁסָּ֖ה לְכָל־אֹיְבֵיהֶֽם׃ </span></p>
 <p align="RIGHT"><span lang="he">‎<a name="015">15</a> ‏יַ֗עַן אֲשֶׁ֨ר עָשׂ֤וּ אֶת־הָרַע֙ בְּעֵינַ֔י וַיִּהְי֥וּ מַכְעִסִ֖ים אֹתִ֑י מִן־הַיּ֗וֹם אֲשֶׁ֨ר יָצְא֤וּ אֲבוֹתָם֙ מִמִּצְרַ֔יִם וְעַ֖ד הַיּ֥וֹם הַזֶּֽה׃ </span></p>
 <p align="RIGHT"><span lang="he">‎<a name="016">16</a> ‏וְגַם֩ דָּ֨ם נָקִ֜י שָׁפַ֤ךְ מְנַשֶּׁה֙ הַרְבֵּ֣ה מְאֹ֔ד עַ֛ד אֲשֶׁר־מִלֵּ֥א אֶת־יְרוּשָׁלִַ֖ם פֶּ֣ה לָפֶ֑ה לְבַ֤ד מֵֽחַטָּאתוֹ֙ אֲשֶׁ֣ר הֶחֱטִ֣יא אֶת־יְהוּדָ֔ה לַעֲשׂ֥וֹת הָרַ֖ע בְּעֵינֵ֥י יְהוָֽה׃ </span></p>
 <p align="RIGHT"><span lang="he">‎<a name="017">17</a> ‏וְיֶ֨תֶר דִּבְרֵ֤י מְנַשֶּׁה֙ וְכָל־אֲשֶׁ֣ר עָשָׂ֔ה וְחַטָּאת֖וֹ אֲשֶׁ֣ר חָטָ֑א הֲלֹא־הֵ֣ם כְּתוּבִ֗ים עַל־סֵ֛פֶר דִּבְרֵ֥י הַיָּמִ֖ים לְמַלְכֵ֥י יְהוּדָֽה׃ </span></p>
 <p align="RIGHT"><span lang="he">‎<a name="018">18</a> ‏וַיִּשְׁכַּ֤ב מְנַשֶּׁה֙ עִם־אֲבֹתָ֔יו וַיִּקָּבֵ֥ר בְּגַן־בֵּית֖וֹ בְּגַן־עֻזָּ֑א וַיִּמְלֹ֛ךְ אָמ֥וֹן בְּנ֖וֹ תַּחְתָּֽיו׃ פ</span></p>
 <p align="RIGHT"><span lang="he">‎<a name="019">19</a> ‏בֶּן־עֶשְׂרִ֨ים וּשְׁתַּ֤יִם שָׁנָה֙ אָמ֣וֹן בְּמָלְכ֔וֹ וּשְׁתַּ֣יִם שָׁנִ֔ים מָלַ֖ךְ בִּירוּשָׁלִָ֑ם וְשֵׁ֣ם אִמּ֔וֹ מְשֻׁלֶּ֥מֶת בַּת־חָר֖וּץ מִן־יָטְבָֽה׃ </span></p>
 <p align="RIGHT"><span lang="he">‎<a name="020">20</a> ‏וַיַּ֥עַשׂ הָרַ֖ע בְּעֵינֵ֣י יְהוָ֑ה כַּאֲשֶׁ֥ר עָשָׂ֖ה מְנַשֶּׁ֥ה אָבִֽיו׃ </span></p>
 <p align="RIGHT"><span lang="he">‎<a name="021">21</a> ‏וַיֵּ֕לֶךְ בְּכָל־הַדֶּ֖רֶךְ אֲשֶׁר־הָלַ֣ךְ אָבִ֑יו וַֽיַּעֲבֹ֗ד אֶת־הַגִּלֻּלִים֙ אֲשֶׁ֣ר עָבַ֣ד אָבִ֔יו וַיִּשְׁתַּ֖חוּ לָהֶֽם׃ </span></p>
 <p align="RIGHT"><span lang="he">‎<a name="022">22</a> ‏וַיַּעֲזֹ֕ב אֶת־יְהוָ֖ה אֱלֹהֵ֣י אֲבֹתָ֑יו וְלֹ֥א הָלַ֖ךְ בְּדֶ֥רֶךְ יְהוָֽה׃ </span></p>
 <p align="RIGHT"><span lang="he">‎<a name="023">23</a> ‏וַיִּקְשְׁר֥וּ עַבְדֵֽי־אָמ֖וֹן עָלָ֑יו וַיָּמִ֥יתוּ אֶת־הַמֶּ֖לֶךְ בְּבֵיתֽוֹ׃ </span></p>
 <p align="RIGHT"><span lang="he">‎<a name="024">24</a> ‏וַיַּךְ֙ עַם־הָאָ֔רֶץ אֵ֥ת כָּל־הַקֹּשְׁרִ֖ים עַל־הַמֶּ֣לֶךְ אָמ֑וֹן וַיַּמְלִ֧יכוּ עַם־הָאָ֛רֶץ אֶת־יֹאשִׁיָּ֥הוּ בְנ֖וֹ תַּחְתָּֽיו׃ </span></p>
 <p align="RIGHT"><span lang="he">‎<a name="025">25</a> ‏וְיֶ֛תֶר דִּבְרֵ֥י אָמ֖וֹן אֲשֶׁ֣ר עָשָׂ֑ה הֲלֹא־הֵ֣ם כְּתוּבִ֗ים עַל־סֵ֛פֶר דִּבְרֵ֥י הַיָּמִ֖ים לְמַלְכֵ֥י יְהוּדָֽה׃ </span></p>
 <p align="RIGHT"><span lang="he">‎<a name="026">26</a> ‏וַיִּקְבְֹּ֥ר<font color="red"><sup>1</sup></font> אֹת֛וֹ בִּקְבֻרָת֖וֹ בְּגַן־עֻזָּ֑א וַיִּמְלֹ֛ךְ יֹאשִׁיָּ֥הוּ בְנ֖וֹ תַּחְתָּֽיו׃ פ</span></p>
 </td>
 <td width="50%">
 <p>1 ben-šətêm ‘eśərēh šānâ mənaššeh ḇəmāləḵwō w<sup>a</sup>ḥămiššîm wəḥāmēš šānâ mālaḵə bîrûšālāim wəšēm ’immwō ḥefəṣî-ḇāh: </p>
 <p>2 wayy<sup>a</sup>‘aś hār<sup>a</sup>‘ bə‘ênê yəhwâ kəṯwō‘ăḇōṯ hagwōyim ’ăšer hwōrîš yəhwâ mipənê bənê yiśərā’ēl: </p>
 <p>3 wayyāšāḇ wayyiḇen ’eṯ-habāmwōṯ ’ăšer ’ibaḏ ḥizəqîyâû ’āḇîw wayyāqem mizəbəḥōṯ lab<sup>a</sup>‘al wayy<sup>a</sup>‘aś ’ăšērâ ka’ăšer ‘āśâ ’<sup>a</sup>ḥə’āḇ meleḵə yiśərā’ēl wayyišət<sup>a</sup>ḥû ləḵāl-ṣəḇā’ haššāmayim wayy<sup>a</sup>‘ăḇōḏ ’ōṯām: </p>
 <p>4 ûḇānâ mizəbəḥōṯ bəḇêṯ yəhwâ ’ăšer ’āmar yəhwâ bîrûšālaim ’āśîm ’eṯ-šəmî: </p>
 <p>5 wayyiḇen mizəbəḥwōṯ ləḵāl-ṣəḇā’ haššāmāyim bišətê ḥaṣərwōṯ bêṯ-yəhwâ: </p>
 <p>6 wəhe‘ĕḇîr ’eṯ-bənwō bā’ēš wə‘wōnēn wəniḥēš wə‘āśâ ’wōḇ wəyidə‘ōnîm hirəbâ l<sup>a</sup>‘ăśwōṯ hār<sup>a</sup>‘ bə‘ênê yəhwâ ləhaḵə‘îs: </p>
 <p>7 wayyāśem ’eṯ-pesel hā’ăšērâ ’ăšer ‘āśâ babayiṯ ’ăšer ’āmar yəhwâ ’el-dāwiḏ wə’el-šəlōmōh ḇənwō babayiṯ hazzeh ûḇîrûšālaim ’ăšer bāḥarətî mikōl šiḇəṭê yiśərā’ēl ’āśîm ’eṯ-šəmî lə‘wōlām: </p>
 <p>8 wəlō’ ’ōsîf ləhānîḏ reḡel yiśərā’ēl min-hā’ăḏāmâ ’ăšer nāṯatî la’ăḇwōṯām raq| ’im-yišəmərû l<sup>a</sup>‘ăśwōṯ kəḵōl ’ăšer ṣiûîṯîm ûləḵāl-hatwōrâ ’ăšer-ṣiûâ ’ōṯām ‘aḇədî mōšeh: </p>
 <p>9 wəlō’ šāmē‘û wayyaṯə‘ēm mənaššeh l<sup>a</sup>‘ăśwōṯ ’eṯ-hārā‘ min-hagwōyim ’ăšer hišəmîḏ yəhwâ mipənê bənê yiśərā’ēl: </p>
 <p>10 wayəḏabēr yəhwâ bəyaḏ-‘ăḇāḏāyw hannəḇî’îm lē’mōr: </p>
 <p>11 y<sup>a</sup>‘an ’ăšer ‘āśâ mənaššeh meleḵə-yəhûḏâ hatō‘ēḇwōṯ hā’ēlleh hēr<sup>a</sup>‘ mikōl ’ăšer-‘āśû hā’ĕmōrî ’ăšer ləfānāyw wayy<sup>a</sup>ḥăṭi’ ḡam-’eṯ-yəhûḏâ bəḡillûlāyw: f</p>
 <p>12 lāḵēn kōh-’āmar yəhwâ ’ĕlōhê yiśərā’ēl hinənî mēḇî’ rā‘â ‘al-yərûšālaim wîhûḏâ ’ăšer kāl-<font color="brown">šōmə‘āyw</font> <font color="blue">šōmə‘āh</font> tiṣṣalənâ šətê ’āzənāyw: </p>
 <p>13 wənāṭîṯî ‘al-yərûšālaim ’ēṯ qāw šōmərwōn wə’eṯ-mišəqōleṯ bêṯ ’<sup>a</sup>ḥə’āḇ ûmāḥîṯî ’eṯ-yərûšālaim ka’ăšer-yiməḥeh ’eṯ-haṣṣall<sup>a</sup>ḥaṯ māḥâ wəhāfaḵə ‘al-pāneyhā: </p>
 <p>14 wənāṭašətî ’ēṯ šə’ērîṯ n<sup>a</sup>ḥălāṯî ûnəṯatîm bəyaḏ ’ōyəḇêhem wəhāyû ləḇaz wəliməšissâ ləḵāl-’ōyəḇêhem: </p>
 <p>15 y<sup>a</sup>‘an ’ăšer ‘āśû ’eṯ-hār<sup>a</sup>‘ bə‘ênay wayyihəyû maḵə‘isîm ’ōṯî min-hayywōm ’ăšer yāṣə’û ’ăḇwōṯām mimmiṣərayim wə‘aḏ hayywōm hazzeh: </p>
 <p>16 wəḡam dām nāqî šāfaḵə mənaššeh harəbēh mə’ōḏ ‘aḏ ’ăšer-millē’ ’eṯ-yərûšālaim peh lāfeh ləḇaḏ mēḥaṭṭā’ṯwō ’ăšer heḥĕṭî’ ’eṯ-yəhûḏâ l<sup>a</sup>‘ăśwōṯ hār<sup>a</sup>‘ bə‘ênê yəhwâ: </p>
 <p>17 wəyeṯer diḇərê mənaššeh wəḵāl-’ăšer ‘āśâ wəḥaṭṭā’ṯwō ’ăšer ḥāṭā’ hălō’-hēm kəṯûḇîm ‘al-sēfer diḇərê hayyāmîm ləmaləḵê yəhûḏâ: </p>
 <p>18 wayyišəkaḇ mənaššeh ‘im-’ăḇōṯāyw wayyiqqāḇēr bəḡan-bêṯwō bəḡan-‘uzzā’ wayyiməlōḵə ’āmwōn bənwō t<sup>a</sup>ḥətāyw: f</p>
 <p>19 ben-‘eśərîm ûšətayim šānâ ’āmwōn bəmāləḵwō ûšətayim šānîm mālaḵə bîrûšālāim wəšēm ’immwō məšullemeṯ baṯ-ḥārûṣ min-yāṭəḇâ: </p>
 <p>20 wayy<sup>a</sup>‘aś hār<sup>a</sup>‘ bə‘ênê yəhwâ ka’ăšer ‘āśâ mənaššeh ’āḇîw: </p>
 <p>21 wayyēleḵə bəḵāl-hadereḵə ’ăšer-hālaḵə ’āḇîw wayy<sup>a</sup>‘ăḇōḏ ’eṯ-hagillulîm ’ăšer ‘āḇaḏ ’āḇîw wayyišət<sup>a</sup>ḥû lâem: </p>
 <p>22 wayy<sup>a</sup>‘ăzōḇ ’eṯ-yəhwâ ’ĕlōhê ’ăḇōṯāyw wəlō’ hālaḵə bəḏereḵə yəhwâ: </p>
 <p>23 wayyiqəšərû ‘aḇəḏê-’āmwōn ‘ālāyw wayyāmîṯû ’eṯ-hammeleḵə bəḇêṯwō: </p>
 <p>24 wayyaḵə ‘am-hā’āreṣ ’ēṯ kāl-haqqōšərîm ‘al-hammeleḵə ’āmwōn wayyaməlîḵû ‘am-hā’āreṣ ’eṯ-yō’šîyâû ḇənwō t<sup>a</sup>ḥətāyw: </p>
 <p>25 wəyeṯer diḇərê ’āmwōn ’ăšer ‘āśâ hălō’-hēm kəṯûḇîm ‘al-sēfer diḇərê hayyāmîm ləmaləḵê yəhûḏâ: </p>
 <p>26 wayyiqəbōər<font color="red"><sup>1</sup></font> ’ōṯwō biqəḇurāṯwō bəḡan-‘uzzā’ wayyiməlōḵə yō’šîyâû ḇənwō t<sup>a</sup>ḥətāyw: f</p>
 </td>
 </tr></table>
 <p></p><hr>
 <center>
 <a href="kg2022.htm">Next: 2 Kings (2 Melakhim) Chapter 22</a></center>
 </body>