<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/gen016.htm">Polyglot</a> 
 <a href="../kjv/gen016.htm">KJV</a> 
 <a href="../sep/gen016.htm">Sep</a> 
 <a href="../vul/gen016.htm">Vul</a> 
 
 <br>
 <br><a href="gen.htm">Genesis (Bereshit) Index</a><br>
  
 <a href="gen015.htm">Previous</a> 
 <a href="gen017.htm">Next</a> 
 </center>
 <hr>
 
 <h3 align="CENTER">Tanach (Hebrew): Genesis (Bereshit) Chapter 16</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וְשָׂרַי֙ אֵ֣שֶׁת אַבְרָ֔ם לֹ֥א יָלְדָ֖ה ל֑וֹ וְלָ֛הּ שִׁפְחָ֥ה מִצְרִ֖ית וּשְׁמָ֥הּ הָגָֽר׃ </span></p>
 <p align="RIGHT"><span lang="he">‎<a name="002">2</a> ‏וַתֹּ֨אמֶר שָׂרַ֜י אֶל־אַבְרָ֗ם הִנֵּה־נָ֞א עֲצָרַ֤נִי יְהוָה֙ מִלֶּ֔דֶת בֹּא־נָא֙ אֶל־שִׁפְחָתִ֔י אוּלַ֥י אִבָּנֶ֖ה מִמֶּ֑נָּה<font color="red"><sup>3</sup></font> וַיִּשְׁמַ֥ע אַבְרָ֖ם לְק֥וֹל שָׂרָֽי׃ </span></p>
 <p align="RIGHT"><span lang="he">‎<a name="003">3</a> ‏וַתִּקַּ֞ח שָׂרַ֣י אֵֽשֶׁת־אַבְרָ֗ם אֶת־הָגָ֤ר הַמִּצְרִית֙ שִׁפְחָתָ֔הּ מִקֵּץ֙ עֶ֣שֶׂר שָׁנִ֔ים לְשֶׁ֥בֶת אַבְרָ֖ם בְּאֶ֣רֶץ כְּנָ֑עַן וַתִּתֵּ֥ן אֹתָ֛הּ לְאַבְרָ֥ם אִישָׁ֖הּ ל֥וֹ לְאִשָּֽׁה׃ </span></p>
 <p align="RIGHT"><span lang="he">‎<a name="004">4</a> ‏וַיָּבֹ֥א אֶל־הָגָ֖ר וַתַּ֑הַר וַתֵּ֙רֶא֙ כִּ֣י הָרָ֔תָה וַתֵּקַ֥ל גְּבִרְתָּ֖הּ בְּעֵינֶֽיהָ׃ </span></p>
 <p align="RIGHT"><span lang="he">‎<a name="005">5</a> ‏וַתֹּ֨אמֶר שָׂרַ֣י אֶל־אַבְרָם֮ חֲמָסִ֣י עָלֶיךָ֒ אָנֹכִ֗י נָתַ֤תִּי שִׁפְחָתִי֙ בְּחֵיקֶ֔ךָ וַתֵּ֙רֶא֙ כִּ֣י הָרָ֔תָה וָאֵקַ֖ל בְּעֵינֶ֑יהָ יִשְׁפֹּ֥ט יְהוָ֖ה בֵּינִ֥י וּבֵינֶֽיׅךָ׃<font color="red"><sup>4</sup></font> </span></p>
 <p align="RIGHT"><span lang="he">‎<a name="006">6</a> ‏וַיֹּ֨אמֶר אַבְרָ֜ם אֶל־שָׂרַ֗י הִנֵּ֤ה שִׁפְחָתֵךְ֙ בְּיָדֵ֔ךְ עֲשִׂי־לָ֖הּ הַטּ֣וֹב בְּעֵינָ֑יִךְ וַתְּעַנֶּ֣הָ שָׂרַ֔י וַתִּבְרַ֖ח מִפָּנֶֽיהָ׃ </span></p>
 <p align="RIGHT"><span lang="he">‎<a name="007">7</a> ‏וַֽיִּמְצָאָ֞הּ מַלְאַ֧ךְ יְהוָ֛ה עַל־עֵ֥ין הַמַּ֖יִם בַּמִּדְבָּ֑ר עַל־הָעַ֖יִן בְּדֶ֥רֶךְ שֽׁוּר׃ </span></p>
 <p align="RIGHT"><span lang="he">‎<a name="008">8</a> ‏וַיֹּאמַ֗ר הָגָ֞ר שִׁפְחַ֥ת שָׂרַ֛י אֵֽי־מִזֶּ֥ה בָ֖את וְאָ֣נָה תֵלֵ֑כִי וַתֹּ֕אמֶר מִפְּנֵי֙ שָׂרַ֣י גְּבִרְתִּ֔י אָנֹכִ֖י בֹּרַֽחַת׃ </span></p>
 <p align="RIGHT"><span lang="he">‎<a name="009">9</a> ‏וַיֹּ֤אמֶר לָהּ֙ מַלְאַ֣ךְ יְהוָ֔ה שׁ֖וּבִי אֶל־גְּבִרְתֵּ֑ךְ וְהִתְעַנִּ֖י תַּ֥חַת יָדֶֽיהָ׃ </span></p>
 <p align="RIGHT"><span lang="he">‎<a name="010">10</a> ‏וַיֹּ֤אמֶר לָהּ֙ מַלְאַ֣ךְ יְהוָ֔ה הַרְבָּ֥ה אַרְבֶּ֖ה אֶת־זַרְעֵ֑ךְ וְלֹ֥א יִסָּפֵ֖ר מֵרֹֽב׃ </span></p>
 <p align="RIGHT"><span lang="he">‎<a name="011">11</a> ‏וַיֹּ֤אמֶר לָהּ֙ מַלְאַ֣ךְ יְהוָ֔ה הִנָּ֥ךְ הָרָ֖ה וְיֹלַ֣דְתְּ בֵּ֑ן וְקָרָ֤את שְׁמוֹ֙ יִשְׁמָעֵ֔אל כִּֽי־שָׁמַ֥ע יְהוָ֖ה אֶל־עָנְיֵֽךְ׃ </span></p>
 <p align="RIGHT"><span lang="he">‎<a name="012">12</a> ‏וְה֤וּא יִהְיֶה֙ פֶּ֣רֶא אָדָ֔ם יָד֣וֹ בַכֹּ֔ל וְיַ֥ד כֹּ֖ל בּ֑וֹ וְעַל־פְּנֵ֥י כָל־אֶחָ֖יו יִשְׁכֹּֽן׃ </span></p>
 <p align="RIGHT"><span lang="he">‎<a name="013">13</a> ‏וַתִּקְרָ֤א שֵׁם־יְהוָה֙ הַדֹּבֵ֣ר אֵלֶ֔יהָ אַתָּ֖ה אֵ֣ל רֳאִ֑י כִּ֣י אָֽמְרָ֗ה הֲגַ֥ם הֲלֹ֛ם רָאִ֖יתִי אַחֲרֵ֥י רֹאִֽי׃ </span></p>
 <p align="RIGHT"><span lang="he">‎<a name="014">14</a> ‏עַל־כֵּן֙ קָרָ֣א לַבְּאֵ֔ר בְּאֵ֥ר לַחַ֖י רֹאִ֑י הִנֵּ֥ה בֵין־קָדֵ֖שׁ וּבֵ֥ין בָּֽרֶד׃ </span></p>
 <p align="RIGHT"><span lang="he">‎<a name="015">15</a> ‏וַתֵּ֧לֶד הָגָ֛ר לְאַבְרָ֖ם בֵּ֑ן וַיִּקְרָ֨א אַבְרָ֧ם שֶׁם־בְּנ֛וֹ אֲשֶׁר־יָלְדָ֥ה הָגָ֖ר יִשְׁמָעֵֽאל׃ </span></p>
 <p align="RIGHT"><span lang="he">‎<a name="016">16</a> ‏וְאַבְרָ֕ם בֶּן־שְׁמֹנִ֥ים שָׁנָ֖ה וְשֵׁ֣שׁ שָׁנִ֑ים בְּלֶֽדֶת־הָגָ֥ר אֶת־יִשְׁמָעֵ֖אל לְאַבְרָֽם׃ ס</span></p>
 </td>
 <td width="50%">
 <p>1 wəśāray ’ēšeṯ ’aḇərām lō’ yāləḏâ lwō wəlāh šifəḥâ miṣərîṯ ûšəmāh hāḡār: </p>
 <p>2 watō’mer śāray ’el-’aḇərām hinnēh-nā’ ‘ăṣāranî yəhwâ milleḏeṯ bō’-nā’ ’el-šifəḥāṯî ’ûlay ’ibāneh mimmennâ<font color="red"><sup>3</sup></font> wayyišəm<sup>a</sup>‘ ’aḇərām ləqwōl śārāy: </p>
 <p>3 watiqq<sup>a</sup>ḥ śāray ’ēšeṯ-’aḇərām ’eṯ-hāḡār hammiṣərîṯ šifəḥāṯāh miqqēṣ ‘eśer šānîm ləšeḇeṯ ’aḇərām bə’ereṣ kənā‘an watitēn ’ōṯāh lə’aḇərām ’îšāh lwō lə’iššâ: </p>
 <p>4 wayyāḇō’ ’el-hāḡār watahar watēre’ kî hārāṯâ watēqal gəḇirətāh bə‘êneyhā: </p>
 <p>5 watō’mer śāray ’el-’aḇərām ḥămāsî ‘āleyḵā ’ānōḵî nāṯatî šifəḥāṯî bəḥêqeḵā watēre’ kî hārāṯâ wā’ēqal bə‘êneyhā yišəpōṭ yəhwâ bênî ûḇêneyׅḵā:<font color="red"><sup>4</sup></font> </p>
 <p>6 wayyō’mer ’aḇərām ’el-śāray hinnēh šifəḥāṯēḵə bəyāḏēḵə ‘ăśî-lāh haṭṭwōḇ bə‘ênāyiḵə watə‘annehā śāray watiḇər<sup>a</sup>ḥ mipāneyhā: </p>
 <p>7 wayyiməṣā’āh malə’aḵə yəhwâ ‘al-‘ên hammayim bammiḏəbār ‘al-hā‘ayin bəḏereḵə šûr: </p>
 <p>8 wayyō’mar hāḡār šifəḥaṯ śāray ’ê-mizzeh ḇā’ṯ wə’ānâ ṯēlēḵî watō’mer mipənê śāray gəḇirətî ’ānōḵî bōr<sup>a</sup>ḥaṯ: </p>
 <p>9 wayyō’mer lāh malə’aḵə yəhwâ šûḇî ’el-gəḇirətēḵə wəhiṯə‘annî t<sup>a</sup>ḥaṯ yāḏeyhā: </p>
 <p>10 wayyō’mer lāh malə’aḵə yəhwâ harəbâ ’arəbeh ’eṯ-zarə‘ēḵə wəlō’ yissāfēr mērōḇ: </p>
 <p>11 wayyō’mer lāh malə’aḵə yəhwâ hinnāḵə hārâ wəyōlaḏətə bēn wəqārā’ṯ šəmwō yišəmā‘ē’l kî-šām<sup>a</sup>‘ yəhwâ ’el-‘ānəyēḵə: </p>
 <p>12 wəhû’ yihəyeh pere’ ’āḏām yāḏwō ḇakōl wəyaḏ kōl bwō wə‘al-pənê ḵāl-’eḥāyw yišəkōn: </p>
 <p>13 watiqərā’ šēm-yəhwâ hadōḇēr ’ēleyhā ’atâ ’ēl rŏ’î kî ’āmərâ hăḡam hălōm rā’îṯî ’<sup>a</sup>ḥărê rō’î: </p>
 <p>14 ‘al-kēn qārā’ labə’ēr bə’ēr l<sup>a</sup>ḥay rō’î hinnēh ḇên-qāḏēš ûḇên bāreḏ: </p>
 <p>15 watēleḏ hāḡār lə’aḇərām bēn wayyiqərā’ ’aḇərām šem-bənwō ’ăšer-yāləḏâ hāḡār yišəmā‘ē’l: </p>
 <p>16 wə’aḇərām ben-šəmōnîm šānâ wəšēš šānîm bəleḏeṯ-hāḡār ’eṯ-yišəmā‘ē’l lə’aḇərām: s</p>
 </td>
 </tr></table>
 <p></p><hr>
 <center>
 <a href="gen017.htm">Next: Genesis (Bereshit) Chapter 17</a></center>
 </body>