<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa058.htm">Polyglot</a> 
 <a href="../kjv/psa058.htm">KJV</a> 
 <a href="../sep/psa058.htm">Sep</a> 
 <a href="../vul/psa058.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa057.htm">Previous</a> 
 <a href="psa059.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 58</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏לַמְנַצֵּ֥חַ אַל־תַּשְׁחֵ֗ת לְדָוִ֥ד מִכְתָּֽם׃ </span></p>
 <p align="RIGHT"><span lang="he">‎<a name="002">2</a> ‏הַֽאֻמְנָ֗ם אֵ֣לֶם צֶ֭דֶק תְּדַבֵּר֑וּן מֵישָׁרִ֥ים תִּ֝שְׁפְּט֗וּ בְּנֵ֣י אָדָֽם׃ </span></p>
 <p align="RIGHT"><span lang="he">‎<a name="003">3</a> ‏אַף־בְּלֵב֮ עוֹלֹ֪ת תִּפְעָ֫ל֥וּן בָּאָ֡רֶץ חֲמַ֥ס יְ֝דֵיכֶ֗ם תְּפַלֵּֽסֽוּן׃ </span></p>
 <p align="RIGHT"><span lang="he">‎<a name="004">4</a> ‏זֹ֣רוּ רְשָׁעִ֣ים מֵרָ֑חֶם תָּע֥וּ מִ֝בֶּ֗טֶן דֹּבְרֵ֥י כָזָֽב׃ </span></p>
 <p align="RIGHT"><span lang="he">‎<a name="005">5</a> ‏חֲמַת־לָ֗מוֹ כִּדְמ֥וּת חֲמַת־נָחָ֑שׁ כְּמוֹ־פֶ֥תֶן חֵ֝רֵ֗שׁ יַאְטֵ֥ם אָזְנֽוֹ׃ </span></p>
 <p align="RIGHT"><span lang="he">‎<a name="006">6</a> ‏אֲשֶׁ֣ר לֹא־יִ֭שְׁמַע לְק֣וֹל מְלַחֲשִׁ֑ים חוֹבֵ֖ר חֲבָרִ֣ים מְחֻכָּֽם׃ </span></p>
 <p align="RIGHT"><span lang="he">‎<a name="007">7</a> ‏אֱ‍ֽלֹהִ֗ים הֲרָס־שִׁנֵּ֥ימוֹ בְּפִ֑ימוֹ מַלְתְּע֥וֹת כְּ֝פִירִ֗ים נְתֹ֣ץ׀ יְהוָֽה׃ </span></p>
 <p align="RIGHT"><span lang="he">‎<a name="008">8</a> ‏יִמָּאֲס֣וּ כְמוֹ־מַ֭יִם יִתְהַלְּכוּ־לָ֑מוֹ יִדְרֹ֥ךְ <font color="brown">חצו</font> <font color="blue">חִ֝צָּ֗יו</font> כְּמ֣וֹ יִתְמֹלָֽלוּ׃ </span></p>
 <p align="RIGHT"><span lang="he">‎<a name="009">9</a> ‏כְּמ֣וֹ שַׁ֭בְּלוּל תֶּ֣מֶס יַהֲלֹ֑ךְ נֵ֥פֶל אֵ֝֗שֶׁת בַּל־חָ֥זוּ שָֽׁמֶשׁ׃ </span></p>
 <p align="RIGHT"><span lang="he">‎<a name="010">10</a> ‏בְּטֶ֤רֶם יָבִ֣ינוּ סִּֽירֹתֵיכֶ֣ם אָטָ֑ד כְּמוֹ־חַ֥י כְּמוֹ־חָ֝ר֗וֹן יִשְׂעָרֶֽנּוּ׃ </span></p>
 <p align="RIGHT"><span lang="he">‎<a name="011">11</a> ‏יִשְׂמַ֣ח צַ֭דִּיק כִּי־חָזָ֣ה נָקָ֑ם פְּעָמָ֥יו יִ֝רְחַ֗ץ בְּדַ֣ם הָרָשָֽׁע׃ </span></p>
 <p align="RIGHT"><span lang="he">‎<a name="012">12</a> ‏וְיֹאמַ֣ר אָ֭דָם אַךְ־פְּרִ֣י לַצַּדִּ֑יק אַ֥ךְ יֵשׁ־אֱ֝לֹהִ֗ים שֹׁפְטִ֥ים בָּאָֽרֶץ׃ </span></p>
 </td>
 <td width="50%">
 <p>1 lamənaṣṣēḥa ’al-tašəḥēṯ ləḏāwiḏ miḵətām: </p>
 <p>2 ha’umənām ’ēlem ṣeḏeq təḏabērûn mêšārîm tišəpəṭû bənê ’āḏām: </p>
 <p>3 ’af-bəlēḇ ‘wōlōṯ tifə‘ālûn bā’āreṣ ḥămas yəḏêḵem təfallēsûn: </p>
 <p>4 zōrû rəšā‘îm mērāḥem tā‘û mibeṭen dōḇərê ḵāzāḇ: </p>
 <p>5 ḥămaṯ-lāmwō kiḏəmûṯ ḥămaṯ-nāḥāš kəmwō-feṯen ḥērēš ya’əṭēm ’āzənwō: </p>
 <p>6 ’ăšer lō’-yišəm<sup>a</sup>‘ ləqwōl məl<sup>a</sup>ḥăšîm ḥwōḇēr ḥăḇārîm məḥukām: </p>
 <p>7 ’ĕ‍lōhîm hărās-šinnêmwō bəfîmwō malətə‘wōṯ kəfîrîm nəṯōṣ| yəhwâ: </p>
 <p>8 yimmā’ăsû ḵəmwō-mayim yiṯəhalləḵû-lāmwō yiḏərōḵə <font color="brown">ḥiṣṣwō</font> <font color="blue">ḥiṣṣāyw</font> kəmwō yiṯəmōlālû: </p>
 <p>9 kəmwō šabəlûl temes yahălōḵə nēfel ’ēšeṯ bal-ḥāzû šāmeš: </p>
 <p>10 bəṭerem yāḇînû ssîrōṯêḵem ’āṭāḏ kəmwō-ḥay kəmwō-ḥārwōn yiśə‘ārennû: </p>
 <p>11 yiśəm<sup>a</sup>ḥ ṣadîq kî-ḥāzâ nāqām pə‘āmāyw yirəḥaṣ bəḏam hārāšā‘: </p>
 <p>12 wəyō’mar ’āḏām ’aḵə-pərî laṣṣadîq ’aḵə yēš-’ĕlōhîm šōfəṭîm bā’āreṣ: </p>
 </td>
 </tr></table>
 <p></p><hr>
 <center>
 <a href="psa059.htm">Next: Psalms (Tehilim) Chapter 59</a></center>
 </body>