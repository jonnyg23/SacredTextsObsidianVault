<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/pro006.htm">Polyglot</a> 
 <a href="../kjv/pro006.htm">KJV</a> 
 <a href="../sep/pro006.htm">Sep</a> 
 <a href="../vul/pro006.htm">Vul</a> 
 
 <br>
 <br><a href="pro.htm">Proverbs (Mishlei) Index</a><br>
  
 <a href="pro005.htm">Previous</a> 
 <a href="pro007.htm">Next</a> 
 </center>
 <hr>
 
 <h3 align="CENTER">Tanach (Hebrew): Proverbs (Mishlei) Chapter 6</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏בְּ֭נִי אִם־עָרַ֣בְתָּ לְרֵעֶ֑ךָ תָּקַ֖עְתָּ<font color="red"><sup>3</sup></font> לַזָּ֣ר כַּפֶּֽיךָ׃ </span></p>
 <p align="RIGHT"><span lang="he">‎<a name="002">2</a> ‏נוֹקַ֥שְׁתָּ בְאִמְרֵי־פִ֑יךָ נִ֝לְכַּ֗דְתָּ בְּאִמְרֵי־פִֽיךָ׃ </span></p>
 <p align="RIGHT"><span lang="he">‎<a name="003">3</a> ‏עֲשֵׂ֨ה זֹ֥את אֵפ֪וֹא׀<font color="red"><sup>3</sup></font> בְּנִ֡י וְֽהִנָּצֵ֗ל כִּ֘י בָ֤אתָ בְכַף־רֵעֶ֑ךָ לֵ֥ךְ הִ֝תְרַפֵּ֗ס וּרְהַ֥ב רֵעֶֽיךָ׃ </span></p>
 <p align="RIGHT"><span lang="he">‎<a name="004">4</a> ‏אַל־תִּתֵּ֣ן שֵׁנָ֣ה לְעֵינֶ֑יךָ וּ֝תְנוּמָ֗ה לְעַפְעַפֶּֽיךָ׃ </span></p>
 <p align="RIGHT"><span lang="he">‎<a name="005">5</a> ‏הִ֭נָּצֵל כִּצְבִ֣י מִיָּ֑ד וּ֝כְצִפּ֗וֹר מִיַּ֥ד יָקֽוּשׁ׃ פ</span></p>
 <p align="RIGHT"><span lang="he">‎<a name="006">6</a> ‏לֵֽךְ־אֶל־נְמָלָ֥ה עָצֵ֑ל רְאֵ֖ה דְרָכֶ֣יהָ וַחֲכָֽם׃ </span></p>
 <p align="RIGHT"><span lang="he">‎<a name="007">7</a> ‏אֲשֶׁ֖ר אֵֽין־לָ֥הּ קָצִ֗ין שֹׁטֵ֥ר וּמֹשֵֽׁל׃ </span></p>
 <p align="RIGHT"><span lang="he">‎<a name="008">8</a> ‏תָּכִ֣ין בַּקַּ֣יִץ לַחְמָ֑הּ אָגְרָ֥ה בַ֝קָּצִ֗יר מַאֲכָלָֽהּ׃ </span></p>
 <p align="RIGHT"><span lang="he">‎<a name="009">9</a> ‏עַד־מָתַ֖י עָצֵ֥ל׀ תִּשְׁכָּ֑ב מָ֝תַ֗י תָּק֥וּם מִשְּׁנָתֶֽךָ׃ </span></p>
 <p align="RIGHT"><span lang="he">‎<a name="010">10</a> ‏מְעַ֣ט שֵׁ֭נוֹת מְעַ֣ט תְּנוּמ֑וֹת מְעַ֓ט׀ חִבֻּ֖ק יָדַ֣יִם לִשְׁכָּֽב׃ </span></p>
 <p align="RIGHT"><span lang="he">‎<a name="011">11</a> ‏וּבָֽא־כִמְהַלֵּ֥ךְ רֵאשֶׁ֑ךָ וּ֝מַחְסֹֽרְךָ֗ כְּאִ֣ישׁ מָגֵֽן׃ פ</span></p>
 <p align="RIGHT"><span lang="he">‎<a name="012">12</a> ‏אָדָ֣ם בְּ֭לִיַּעַל אִ֣ישׁ אָ֑וֶן ה֝וֹלֵ֗ךְ עִקְּשׁ֥וּת פֶּֽה׃ </span></p>
 <p align="RIGHT"><span lang="he">‎<a name="013">13</a> ‏קֹרֵ֣ץ בְּ֭עֵינָיו<font color="red"><sup>q</sup></font> מֹלֵ֣ל בְּרַגְלָ֑ו<font color="red"><sup>q</sup></font> מֹ֝רֶ֗ה בְּאֶצְבְּעֹתָֽיו׃ </span></p>
 <p align="RIGHT"><span lang="he">‎<a name="014">14</a> ‏תַּֽהְפֻּכ֨וֹת׀ בְּלִבּ֗וֹ חֹרֵ֣שׁ רָ֣ע בְּכָל־עֵ֑ת <font color="brown">מדנים</font> <font color="blue">מִדְיָנִ֥ים</font> יְשַׁלֵּֽחַ׃ </span></p>
 <p align="RIGHT"><span lang="he">‎<a name="015">15</a> ‏עַל־כֵּ֗ן פִּ֭תְאֹם יָב֣וֹא אֵיד֑וֹ פֶּ֥תַע יִ֝שָּׁבֵ֗ר וְאֵ֣ין מַרְפֵּֽא׃ פ</span></p>
 <p align="RIGHT"><span lang="he">‎<a name="016">16</a> ‏שֶׁשׁ־הֵ֭נָּה שָׂנֵ֣א יְהוָ֑ה וְ֝שֶׁ֗בַע <font color="brown">תועבות</font> <font color="blue">תּוֹעֲבַ֥ת<font color="red"><sup>y</sup></font></font> נַפְשֽׁוֹ׃ </span></p>
 <p align="RIGHT"><span lang="he">‎<a name="017">17</a> ‏עֵינַ֣יִם רָ֭מוֹת לְשׁ֣וֹן שָׁ֑קֶר וְ֝יָדַ֗יִם שֹׁפְכ֥וֹת דָּם־נָקִֽי׃ </span></p>
 <p align="RIGHT"><span lang="he">‎<a name="018">18</a> ‏לֵ֗ב חֹ֭רֵשׁ מַחְשְׁב֣וֹת אָ֑וֶן רַגְלַ֥יִם מְ֝מַהֲר֗וֹת לָר֥וּץ לָֽרָעָה׃ </span></p>
 <p align="RIGHT"><span lang="he">‎<a name="019">19</a> ‏יָפִ֣יחַ כְּ֭זָבִים עֵ֣ד שָׁ֑קֶר וּמְשַׁלֵּ֥חַ מְ֝דָנִ֗ים בֵּ֣ין אַחִֽים׃ פ</span></p>
 <p align="RIGHT"><span lang="he">‎<a name="020">20</a> ‏נְצֹ֣ר בְּ֭נִי מִצְוַ֣ת אָבִ֑יךָ וְאַל־תִּ֝טֹּ֗שׁ תּוֹרַ֥ת אִמֶּֽךָ׃ </span></p>
 <p align="RIGHT"><span lang="he">‎<a name="021">21</a> ‏קָשְׁרֵ֣ם עַל־לִבְּךָ֣ תָמִ֑יד עָ֝נְדֵ֗ם עַל־גַּרְגְּרֹתֶֽךָ׃ </span></p>
 <p align="RIGHT"><span lang="he">‎<a name="022">22</a> ‏בְּהִתְהַלֶּכְךָ֨׀<font color="red"><sup>3</sup></font> תַּנְחֶ֬ה אֹתָ֗ךְ בְּֽ֭שָׁכְבְּךָ תִּשְׁמֹ֣ר עָלֶ֑יךָ וַ֝הֲקִיצ֗וֹתָ הִ֣יא תְשִׂיחֶֽךָ׃ </span></p>
 <p align="RIGHT"><span lang="he">‎<a name="023">23</a> ‏כִּ֤י נֵ֣ר מִ֭צְוָה וְת֣וֹרָה א֑וֹר וְדֶ֥רֶךְ חַ֝יִּ֗ים תּוֹכְח֥וֹת מוּסָֽר׃ </span></p>
 <p align="RIGHT"><span lang="he">‎<a name="024">24</a> ‏לִ֭שְׁמָרְךָ מֵאֵ֣שֶׁת רָ֑ע מֵֽ֝חֶלְקַ֗ת לָשׁ֥וֹן נָכְרִיָּֽה׃ </span></p>
 <p align="RIGHT"><span lang="he">‎<a name="025">25</a> ‏אַל־תַּחְמֹ֣ד יָ֭פְיָהּ בִּלְבָבֶ֑ךָ וְאַל־תִּ֝קָּֽחֲךָ֗ בְּעַפְעַפֶּֽיהָ׃ </span></p>
 <p align="RIGHT"><span lang="he">‎<a name="026">26</a> ‏כִּ֤י בְעַד־אִשָּׁ֥ה זוֹנָ֗ה עַֽד־כִּכַּ֫ר לָ֥חֶם וְאֵ֥שֶׁת אִ֑ישׁ נֶ֖פֶשׁ יְקָרָ֣ה תָצֽוּד׃ פ</span></p>
 <p align="RIGHT"><span lang="he">‎<a name="027">27</a> ‏הֲיַחְתֶּ֤ה אִ֓ישׁ אֵ֬שׁ בְּחֵיק֑וֹ וּ֝בְגָדָ֗יו לֹ֣א תִשָּׂרַֽפְנָה׃ </span></p>
 <p align="RIGHT"><span lang="he">‎<a name="028">28</a> ‏אִם־יְהַלֵּ֣ךְ אִ֭ישׁ עַל־הַגֶּחָלִ֑ים וְ֝רַגְלָ֗יו לֹ֣א תִכָּוֶֽינָה׃ </span></p>
 <p align="RIGHT"><span lang="he">‎<a name="029">29</a> ‏כֵּ֗ן הַ֭בָּא אֶל־אֵ֣שֶׁת רֵעֵ֑הוּ לֹ֥א יִ֝נָּקֶ֗ה כָּֽל־הַנֹּגֵ֥עַ בָּֽהּ׃ </span></p>
 <p align="RIGHT"><span lang="he">‎<a name="030">30</a> ‏לֹא־יָב֣וּזוּ לַ֭גַּנָּב כִּ֣י יִגְנ֑וֹב לְמַלֵּ֥א נַ֝פְשׁ֗וֹ כִּ֣י יִרְעָֽב׃ </span></p>
 <p align="RIGHT"><span lang="he">‎<a name="031">31</a> ‏וְ֭נִמְצָא יְשַׁלֵּ֣ם שִׁבְעָתָ֑יִם אֶת־כָּל־ה֖וֹן בֵּית֣וֹ יִתֵּֽן׃ </span></p>
 <p align="RIGHT"><span lang="he">‎<a name="032">32</a> ‏נֹאֵ֣ף אִשָּׁ֣ה חֲסַר־לֵ֑ב מַֽשְׁחִ֥ית נַ֝פְשׁ֗וֹ ה֣וּא יַעֲשֶֽׂנָּה׃ </span></p>
 <p align="RIGHT"><span lang="he">‎<a name="033">33</a> ‏נֶֽגַע־וְקָל֥וֹן יִמְצָ֑א וְ֝חֶרְפָּת֗וֹ לֹ֣א תִמָּחֶֽה׃ </span></p>
 <p align="RIGHT"><span lang="he">‎<a name="034">34</a> ‏כִּֽי־קִנְאָ֥ה חֲמַת־גָּ֑בֶר וְלֹֽא־יַ֝חְמ֗וֹל בְּי֣וֹם נָקָֽם׃ </span></p>
 <p align="RIGHT"><span lang="he">‎<a name="035">35</a> ‏לֹא־יִ֭שָּׂא פְּנֵ֣י כָל־כֹּ֑פֶר וְלֹֽא־יֹ֝אבֶ֗ה כִּ֣י תַרְבֶּה־שֹֽׁחַד׃ פ</span></p>
 </td>
 <td width="50%">
 <p>1 bənî ’im-‘āraḇətā lərē‘eḵā tāq<sup>a</sup>‘ətā<font color="red"><sup>3</sup></font> lazzār kapeyḵā: </p>
 <p>2 nwōqašətā ḇə’imərê-fîḵā niləkaḏətā bə’imərê-fîḵā: </p>
 <p>3 ‘ăśēh zō’ṯ ’ēfwō’|<font color="red"><sup>3</sup></font> bənî wəhinnāṣēl kî ḇā’ṯā ḇəḵaf-rē‘eḵā lēḵə hiṯərapēs ûrəhaḇ rē‘eyḵā: </p>
 <p>4 ’al-titēn šēnâ lə‘êneyḵā ûṯənûmâ lə‘afə‘apeyḵā: </p>
 <p>5 hinnāṣēl kiṣəḇî mîyāḏ ûḵəṣipwōr mîyaḏ yāqûš: f</p>
 <p>6 lēḵə-’el-nəmālâ ‘āṣēl rə’ēh ḏərāḵeyhā w<sup>a</sup>ḥăḵām: </p>
 <p>7 ’ăšer ’ên-lāh qāṣîn šōṭēr ûmōšēl: </p>
 <p>8 tāḵîn baqqayiṣ l<sup>a</sup>ḥəmāh ’āḡərâ ḇaqqāṣîr ma’ăḵālāh: </p>
 <p>9 ‘aḏ-māṯay ‘āṣēl| tišəkāḇ māṯay tāqûm miššənāṯeḵā: </p>
 <p>10 mə‘aṭ šēnwōṯ mə‘aṭ tənûmwōṯ mə‘aṭ| ḥibuq yāḏayim lišəkāḇ: </p>
 <p>11 ûḇā’-ḵiməhallēḵə rē’šeḵā ûm<sup>a</sup>ḥəsōrəḵā kə’îš māḡēn: f</p>
 <p>12 ’āḏām bəlîy<sup>a</sup>‘al ’îš ’āwen hwōlēḵə ‘iqqəšûṯ peh: </p>
 <p>13 qōrēṣ bə‘ênāyw<font color="red"><sup>q</sup></font> mōlēl bəraḡəlāw<font color="red"><sup>q</sup></font> mōreh bə’eṣəbə‘ōṯāyw: </p>
 <p>14 tahəpuḵwōṯ| bəlibwō ḥōrēš rā‘ bəḵāl-‘ēṯ <font color="brown">məḏānîm</font> <font color="blue">miḏəyānîm</font> yəšallēḥa: </p>
 <p>15 ‘al-kēn piṯə’ōm yāḇwō’ ’êḏwō peṯ<sup>a</sup>‘ yiššāḇēr wə’ên marəpē’: f</p>
 <p>16 šeš-hēnnâ śānē’ yəhwâ wəšeḇ<sup>a</sup>‘ <font color="brown">twō‘ăḇwōṯ</font> <font color="blue">twō‘ăḇaṯ<font color="red"><sup>y</sup></font></font> nafəšwō: </p>
 <p>17 ‘ênayim rāmwōṯ ləšwōn šāqer wəyāḏayim šōfəḵwōṯ dām-nāqî: </p>
 <p>18 lēḇ ḥōrēš m<sup>a</sup>ḥəšəḇwōṯ ’āwen raḡəlayim məmahărwōṯ lārûṣ lārā‘â: </p>
 <p>19 yāfîḥa kəzāḇîm ‘ēḏ šāqer ûməšallēḥa məḏānîm bên ’<sup>a</sup>ḥîm: f</p>
 <p>20 nəṣōr bənî miṣəwaṯ ’āḇîḵā wə’al-tiṭṭōš twōraṯ ’immeḵā: </p>
 <p>21 qāšərēm ‘al-libəḵā ṯāmîḏ ‘ānəḏēm ‘al-garəgərōṯeḵā: </p>
 <p>22 bəhiṯəhalleḵəḵā|<font color="red"><sup>3</sup></font> tanəḥeh ’ōṯāḵə bəšāḵəbəḵā tišəmōr ‘āleyḵā wahăqîṣwōṯā hî’ ṯəśîḥeḵā: </p>
 <p>23 kî nēr miṣəwâ wəṯwōrâ ’wōr wəḏereḵə ḥayyîm twōḵəḥwōṯ mûsār: </p>
 <p>24 lišəmārəḵā mē’ēšeṯ rā‘ mēḥeləqaṯ lāšwōn nāḵərîyâ: </p>
 <p>25 ’al-t<sup>a</sup>ḥəmōḏ yāfəyāh biləḇāḇeḵā wə’al-tiqqāḥăḵā bə‘afə‘apeyhā: </p>
 <p>26 kî ḇə‘aḏ-’iššâ zwōnâ ‘aḏ-kikar lāḥem wə’ēšeṯ ’îš nefeš yəqārâ ṯāṣûḏ: f</p>
 <p>27 hăy<sup>a</sup>ḥəteh ’îš ’ēš bəḥêqwō ûḇəḡāḏāyw lō’ ṯiśśārafənâ: </p>
 <p>28 ’im-yəhallēḵə ’îš ‘al-hageḥālîm wəraḡəlāyw lō’ ṯikāweynâ: </p>
 <p>29 kēn habā’ ’el-’ēšeṯ rē‘ēhû lō’ yinnāqeh kāl-hannōḡē‘a bāh: </p>
 <p>30 lō’-yāḇûzû lagannāḇ kî yiḡənwōḇ ləmallē’ nafəšwō kî yirə‘āḇ: </p>
 <p>31 wəniməṣā’ yəšallēm šiḇə‘āṯāyim ’eṯ-kāl-hwōn bêṯwō yitēn: </p>
 <p>32 nō’ēf ’iššâ ḥăsar-lēḇ mašəḥîṯ nafəšwō hû’ y<sup>a</sup>‘ăśennâ: </p>
 <p>33 neḡ<sup>a</sup>‘-wəqālwōn yiməṣā’ wəḥerəpāṯwō lō’ ṯimmāḥeh: </p>
 <p>34 kî-qinə’â ḥămaṯ-gāḇer wəlō’-y<sup>a</sup>ḥəmwōl bəywōm nāqām: </p>
 <p>35 lō’-yiśśā’ pənê ḵāl-kōfer wəlō’-yō’ḇeh kî ṯarəbeh-šōḥaḏ: f</p>
 </td>
 </tr></table>
 <p></p><hr>
 <center>
 <a href="pro007.htm">Next: Proverbs (Mishlei) Chapter 7</a></center>
 </body>