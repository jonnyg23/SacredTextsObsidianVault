<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/neh012.htm">Polyglot</a> 
 <a href="../kjv/neh012.htm">KJV</a> 
 <a href="../vul/neh012.htm">Vul</a> 
 
 <br>
 <br><a href="neh.htm">Nehemiah (Nechemiyah) Index</a><br>
  
 <a href="neh011.htm">Previous</a> 
 <a href="neh013.htm">Next</a> 
 </center>
 <hr>
 
 <h3 align="CENTER">Tanach (Hebrew): Nehemiah (Nechemiyah) Chapter 12</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וְאֵ֙לֶּה֙ הַכֹּהֲנִ֣ים וְהַלְוִיִּ֔ם אֲשֶׁ֥ר עָל֛וּ עִם־זְרֻבָּבֶ֥ל בֶּן־שְׁאַלְתִּיאֵ֖ל וְיֵשׁ֑וּעַ שְׂרָיָ֥ה יִרְמְיָ֖ה עֶזְרָֽא׃ </span></p>
 <p align="RIGHT"><span lang="he">‎<a name="002">2</a> ‏אֲמַרְיָ֥ה מַלּ֖וּךְ חַטּֽוּשׁ׃ </span></p>
 <p align="RIGHT"><span lang="he">‎<a name="003">3</a> ‏שְׁכַנְיָ֥ה רְחֻ֖ם מְרֵמֹֽת׃ </span></p>
 <p align="RIGHT"><span lang="he">‎<a name="004">4</a> ‏עִדּ֥וֹא גִנְּת֖וֹי אֲבִיָּֽה׃ </span></p>
 <p align="RIGHT"><span lang="he">‎<a name="005">5</a> ‏מִיָּמִ֥ין מַֽעַדְיָ֖ה בִּלְגָּֽה׃ </span></p>
 <p align="RIGHT"><span lang="he">‎<a name="006">6</a> ‏שְׁמַֽעְיָ֥ה וְיוֹיָרִ֖יב יְדַֽעְיָֽה׃ </span></p>
 <p align="RIGHT"><span lang="he">‎<a name="007">7</a> ‏סַלּ֣וּ עָמ֔וֹק חִלְקִיָּ֖ה יְדַֽעְיָ֑ה אֵ֣לֶּה רָאשֵׁ֧י הַכֹּהֲנִ֛ים וַאֲחֵיהֶ֖ם בִּימֵ֥י יֵשֽׁוּעַ׃ פ</span></p>
 <p align="RIGHT"><span lang="he">‎<a name="008">8</a> ‏וְהַלְוִיִּ֗ם יֵשׁ֧וּעַ בִּנּ֛וּי קַדְמִיאֵ֥ל שֵׁרֵבְיָ֖ה יְהוּדָ֣ה מַתַּנְיָ֑ה עַֽל־הֻיְּד֖וֹת ה֥וּא וְאֶחָֽיו׃<font color="red"><sup>3</sup></font> </span></p>
 <p align="RIGHT"><span lang="he">‎<a name="009">9</a> ‏וּבַקְבֻּֽקְיָ֨ה <font color="brown">וענו</font> <font color="blue">וְעֻנִּ֧י</font> אֲחֵיהֶ֛ם לְנֶגְדָּ֖ם לְמִשְׁמָרֽוֹת׃ </span></p>
 <p align="RIGHT"><span lang="he">‎<a name="010">10</a> ‏וְיֵשׁ֖וּעַ הוֹלִ֣יד אֶת־יֽוֹיָקִ֑ים וְיֽוֹיָקִים֙ הוֹלִ֣יד אֶת־אֶלְיָשִׁ֔יב וְאֶלְיָשִׁ֖יב אֶת־יוֹיָדָֽע׃ </span></p>
 <p align="RIGHT"><span lang="he">‎<a name="011">11</a> ‏וְיוֹיָדָע֙ הוֹלִ֣יד אֶת־יוֹנָתָ֔ן וְיוֹנָתָ֖ן הוֹלִ֥יד אֶת־יַדּֽוּעַ׃ </span></p>
 <p align="RIGHT"><span lang="he">‎<a name="012">12</a> ‏וּבִימֵי֙ יֽוֹיָקִ֔ים הָי֥וּ כֹהֲנִ֖ים רָאשֵׁ֣י הָאָב֑וֹת לִשְׂרָיָ֣ה מְרָיָ֔ה לְיִרְמְיָ֖ה חֲנַנְיָֽה׃ </span></p>
 <p align="RIGHT"><span lang="he">‎<a name="013">13</a> ‏לְעֶזְרָ֣א מְשֻׁלָּ֔ם לַאֲמַרְיָ֖ה יְהוֹחָנָֽן׃ </span></p>
 <p align="RIGHT"><span lang="he">‎<a name="014">14</a> ‏<font color="brown">למלוכי</font> <font color="blue">לִמְלִ֙יכוּ֙</font> יֽוֹנָתָ֔ן לִשְׁבַנְיָ֖ה יוֹסֵֽף׃ </span></p>
 <p align="RIGHT"><span lang="he">‎<a name="015">15</a> ‏לְחָרִ֣ם עַדְנָ֔א לִמְרָי֖וֹת חֶלְקָֽי׃ </span></p>
 <p align="RIGHT"><span lang="he">‎<a name="016">16</a> ‏<font color="brown">לעדיא</font> <font color="blue">לְעִדּ֥וֹא</font> זְכַרְיָ֖ה לְגִנְּת֥וֹן מְשֻׁלָּֽם׃ </span></p>
 <p align="RIGHT"><span lang="he">‎<a name="017">17</a> ‏לַאֲבִיָּ֖ה זִכְרִ֑י לְמִ֨נְיָמִ֔ין לְמוֹעַדְיָ֖ה פִּלְטָֽי׃ </span></p>
 <p align="RIGHT"><span lang="he">‎<a name="018">18</a> ‏לְבִלְגָּ֣ה שַׁמּ֔וּעַ לִֽשְׁמַעְיָ֖ה יְהוֹנָתָֽן׃ </span></p>
 <p align="RIGHT"><span lang="he">‎<a name="019">19</a> ‏וּלְיוֹיָרִ֣יב מַתְּנַ֔י לִֽידַֽעְיָ֖ה עֻזִּֽי׃ </span></p>
 <p align="RIGHT"><span lang="he">‎<a name="020">20</a> ‏לְסַלַּ֥י קַלָּ֖י לְעָמ֥וֹק עֵֽבֶר׃ </span></p>
 <p align="RIGHT"><span lang="he">‎<a name="021">21</a> ‏לְחִלְקִיָּ֣ה חֲשַׁבְיָ֔ה לִֽידַֽעְיָ֖ה נְתַנְאֵֽל׃ </span></p>
 <p align="RIGHT"><span lang="he">‎<a name="022">22</a> ‏הַלְוִיִּם֩ בִּימֵ֨י אֶלְיָשִׁ֜יב יוֹיָדָ֤ע וְיוֹחָנָן֙ וְיַדּ֔וּעַ כְּתוּבִ֖ים רָאשֵׁ֣י אָב֑וֹת וְהַכֹּ֣הֲנִ֔ים עַל־מַלְכ֖וּת דָּרְיָ֥וֶשׁ הַפָּֽרְסִֽי׃ פ</span></p>
 <p align="RIGHT"><span lang="he">‎<a name="023">23</a> ‏בְּנֵ֤י לֵוִי֙ רָאשֵׁ֣י הָֽאָב֔וֹת כְּתוּבִ֕ים עַל־סֵ֖פֶר דִּבְרֵ֣י הַיָּמִ֑ים וְעַד־יְמֵ֖י יֽוֹחָנָ֥ן בֶּן־אֶלְיָשִֽׁיב׃ </span></p>
 <p align="RIGHT"><span lang="he">‎<a name="024">24</a> ‏וְרָאשֵׁ֣י הַ֠לְוִיִּם חֲשַׁבְיָ֨ה שֵֽׁרֵבְיָ֜ה וְיֵשׁ֤וּעַ בֶּן־קַדְמִיאֵל֙ וַאֲחֵיהֶ֣ם לְנֶגְדָּ֔ם לְהַלֵּ֣ל לְהוֹד֔וֹת בְּמִצְוַ֖ת דָּוִ֣יד אִישׁ־הָאֱלֹהִ֑ים מִשְׁמָ֖ר לְעֻמַּ֥ת מִשְׁמָֽר׃ </span></p>
 <p align="RIGHT"><span lang="he">‎<a name="025">25</a> ‏מַתַּנְיָ֧ה וּבַקְבֻּֽקְיָ֛ה עֹבַדְיָ֥ה מְשֻׁלָּ֖ם טַלְמ֣וֹן עַקּ֑וּב שֹׁמְרִ֤ים שֽׁוֹעֲרִים֙ מִשְׁמָ֔ר בַּאֲסֻפֵּ֖י הַשְּׁעָרִֽים׃ </span></p>
 <p align="RIGHT"><span lang="he">‎<a name="026">26</a> ‏אֵ֕לֶּה בִּימֵ֛י יוֹיָקִ֥ים בֶּן־יֵשׁ֖וּעַ בֶּן־יוֹצָדָ֑ק וּבִימֵי֙ נְחֶמְיָ֣ה הַפֶּחָ֔ה וְעֶזְרָ֥א הַכֹּהֵ֖ן הַסּוֹפֵֽר׃ פ</span></p>
 <p align="RIGHT"><span lang="he">‎<a name="027">27</a> ‏וּבַחֲנֻכַּ֞ת חוֹמַ֣ת יְרוּשָׁלִַ֗ם בִּקְשׁ֤וּ אֶת־הַלְוִיִּם֙ מִכָּל־מְק֣וֹמֹתָ֔ם לַהֲבִיאָ֖ם לִֽירוּשָׁלִָ֑ם לַעֲשֹׂ֨ת חֲנֻכָּ֤ה וְשִׂמְחָה֙ וּבְתוֹד֣וֹת וּבְשִׁ֔יר מְצִלְתַּ֖יִם נְבָלִ֥ים וּבְכִנֹּרֽוֹת׃ </span></p>
 <p align="RIGHT"><span lang="he">‎<a name="028">28</a> ‏וַיֵּאָ֣סְפ֔וּ בְּנֵ֖י הַמְשֹׁרְרִ֑ים וּמִן־הַכִּכָּר֙ סְבִיב֣וֹת יְרוּשָׁלִַ֔ם וּמִן־חַצְרֵ֖י נְטֹפָתִֽי׃ </span></p>
 <p align="RIGHT"><span lang="he">‎<a name="029">29</a> ‏וּמִבֵּית֙ הַגִּלְגָּ֔ל וּמִשְּׂד֥וֹת גֶּ֖בַע וְעַזְמָ֑וֶת כִּ֣י חֲצֵרִ֗ים בָּנ֤וּ לָהֶם֙ הַמְשֹׁ֣רֲרִ֔ים סְבִיב֖וֹת יְרוּשָׁלִָֽם׃ </span></p>
 <p align="RIGHT"><span lang="he">‎<a name="030">30</a> ‏וַיִּֽטַּהֲר֔וּ הַכֹּהֲנִ֖ים וְהַלְוִיִּ֑ם וַֽיְטַהֲרוּ֙ אֶת־הָעָ֔ם וְאֶת־הַשְּׁעָרִ֖ים וְאֶֽת־הַחוֹמָֽה׃ </span></p>
 <p align="RIGHT"><span lang="he">‎<a name="031">31</a> ‏וָאַעֲלֶה֙ אֶת־שָׂרֵ֣י יְהוּדָ֔ה מֵעַ֖ל לַחוֹמָ֑ה וָאַעֲמִ֡ידָה שְׁתֵּ֣י תוֹדֹת֩ גְּדוֹלֹ֨ת וְתַהֲלֻכֹ֤ת לַיָּמִין֙ מֵעַ֣ל לַחוֹמָ֔ה לְשַׁ֖עַר הָאַשְׁפֹּֽת׃ </span></p>
 <p align="RIGHT"><span lang="he">‎<a name="032">32</a> ‏וַיֵּ֤לֶךְ אַחֲרֵיהֶם֙ הוֹשַׁ֣עְיָ֔ה וַחֲצִ֖י שָׂרֵ֥י יְהוּדָֽה׃ </span></p>
 <p align="RIGHT"><span lang="he">‎<a name="033">33</a> ‏וַעֲזַרְיָ֥ה עֶזְרָ֖א וּמְשֻׁלָּֽם׃ </span></p>
 <p align="RIGHT"><span lang="he">‎<a name="034">34</a> ‏יְהוּדָה֙ וּבִנְיָמִ֔ן וּֽשְׁמַֽעְיָ֖ה וְיִרְמְיָֽה׃ ס</span></p>
 <p align="RIGHT"><span lang="he">‎<a name="035">35</a> ‏וּמִבְּנֵ֥י הַכֹּהֲנִ֖ים בַּחֲצֹצְר֑וֹת זְכַרְיָ֨ה בֶן־יֽוֹנָתָ֜ן בֶּן־שְׁמַֽעְיָ֗ה בֶּן־מַתַּנְיָה֙ בֶּן־מִ֣יכָיָ֔ה בֶּן־זַכּ֖וּר בֶּן־אָסָֽף׃ </span></p>
 <p align="RIGHT"><span lang="he">‎<a name="036">36</a> ‏וְֽאֶחָ֡יו שְֽׁמַעְיָ֡ה וַעֲזַרְאֵ֡ל מִֽלֲלַ֡י גִּֽלֲלַ֡י מָעַ֞י נְתַנְאֵ֤ל וִֽיהוּדָה֙ חֲנָ֔נִי בִּכְלֵי־שִׁ֥יר דָּוִ֖יד אִ֣ישׁ הָאֱלֹהִ֑ים וְעֶזְרָ֥א הַסּוֹפֵ֖ר לִפְנֵיהֶֽם׃ </span></p>
 <p align="RIGHT"><span lang="he">‎<a name="037">37</a> ‏וְעַל֩ שַׁ֨עַר הָעַ֜יִן וְנֶגְדָּ֗ם עָלוּ֙ עַֽל־מַעֲלוֹת֙ עִ֣יר דָּוִ֔יד בַּֽמַּעֲלֶ֖ה לַחוֹמָ֑ה מֵעַל֙ לְבֵ֣ית דָּוִ֔יד וְעַ֛ד שַׁ֥עַר הַמַּ֖יִם מִזְרָֽח׃ </span></p>
 <p align="RIGHT"><span lang="he">‎<a name="038">38</a> ‏וְהַתּוֹדָ֧ה הַשֵּׁנִ֛ית הַהוֹלֶ֥כֶת לְמ֖וֹאל וַאֲנִ֣י אַחֲרֶ֑יהָ וַחֲצִ֨י הָעָ֜ם מֵעַ֣ל לְהַחוֹמָ֗ה מֵעַל֙ לְמִגְדַּ֣ל הַתַּנּוּרִ֔ים וְעַ֖ד הַחוֹמָ֥ה הָרְחָבָֽה׃ </span></p>
 <p align="RIGHT"><span lang="he">‎<a name="039">39</a> ‏וּמֵעַ֣ל לְשַֽׁעַר־אֶ֠פְרַיִם וְעַל־שַׁ֨עַר הַיְשָׁנָ֜ה וְעַל־שַׁ֣עַר הַדָּגִ֗ים וּמִגְדַּ֤ל חֲנַנְאֵל֙ וּמִגְדַּ֣ל הַמֵּאָ֔ה וְעַ֖ד שַׁ֣עַר הַצֹּ֑אן<font color="red"><sup>3</sup></font> וְעָ֣מְד֔וּ בְּשַׁ֖עַר הַמַּטָּרָֽה׃ </span></p>
 <p align="RIGHT"><span lang="he">‎<a name="040">40</a> ‏וַֽתַּעֲמֹ֛דְנָה שְׁתֵּ֥י הַתּוֹדֹ֖ת בְּבֵ֣ית הָאֱלֹהִ֑ים וַאֲנִ֕י וַחֲצִ֥י הַסְּגָנִ֖ים עִמִּֽי׃ </span></p>
 <p align="RIGHT"><span lang="he">‎<a name="041">41</a> ‏וְהַכֹּהֲנִ֡ים אֶלְיָקִ֡ים מַעֲשֵׂיָ֡ה מִ֠נְיָמִין מִיכָיָ֧ה אֶלְיוֹעֵינַ֛י זְכַרְיָ֥ה חֲנַנְיָ֖ה בַּחֲצֹצְרֽוֹת׃ </span></p>
 <p align="RIGHT"><span lang="he">‎<a name="042">42</a> ‏וּמַעֲשֵׂיָ֨ה וּֽשְׁמַֽעְיָ֜ה וְאֶלְעָזָ֧ר וְעֻזִּ֛י וִֽיהוֹחָנָ֥ן וּמַלְכִּיָּ֖ה וְעֵילָ֣ם וָעָ֑זֶר וַיַּשְׁמִ֙יעוּ֙ הַמְשֹׁ֣רְרִ֔ים וְיִֽזְרַחְיָ֖ה הַפָּקִֽיד׃ </span></p>
 <p align="RIGHT"><span lang="he">‎<a name="043">43</a> ‏וַיִּזְבְּח֣וּ בַיּוֹם־הַ֠הוּא זְבָחִ֨ים גְּדוֹלִ֜ים וַיִּשְׂמָ֗חוּ כִּ֤י הָאֱלֹהִים֙ שִׂמְּחָם֙ שִׂמְחָ֣ה גְדוֹלָ֔ה וְגַ֧ם הַנָּשִׁ֛ים וְהַיְלָדִ֖ים שָׂמֵ֑חוּ וַתִּשָּׁמַ֛ע שִׂמְחַ֥ת יְרוּשָׁלִַ֖ם מֵרָחֽוֹק׃ </span></p>
 <p align="RIGHT"><span lang="he">‎<a name="044">44</a> ‏וַיִּפָּקְד֣וּ בַיּוֹם֩ הַה֨וּא אֲנָשִׁ֜ים עַל־הַנְּשָׁכ֗וֹת לָא֨וֹצָר֥וֹת לַתְּרוּמוֹת֮ לָרֵאשִׁ֣ית וְלַמַּֽעַשְׂרוֹת֒ לִכְנ֨וֹס בָּהֶ֜ם לִשְׂדֵ֤י הֶעָרִים֙ מְנָא֣וֹת הַתּוֹרָ֔ה לַכֹּהֲנִ֖ים וְלַלְוִיִּ֑ם כִּ֚י שִׂמְחַ֣ת יְהוּדָ֔ה עַל־הַכֹּהֲנִ֥ים וְעַל־הַלְוִיִּ֖ם הָעֹמְדִֽים׃ </span></p>
 <p align="RIGHT"><span lang="he">‎<a name="045">45</a> ‏וַֽיִּשְׁמְר֞וּ מִשְׁמֶ֤רֶת אֱלֹֽהֵיהֶם֙ וּמִשְׁמֶ֣רֶת הַֽטָּהֳרָ֗ה וְהַמְשֹׁרְרִ֖ים וְהַשֹּׁעֲרִ֑ים כְּמִצְוַ֥ת דָּוִ֖יד שְׁלֹמֹ֥ה בְנֽוֹ׃ </span></p>
 <p align="RIGHT"><span lang="he">‎<a name="046">46</a> ‏כִּֽי־בִימֵ֥י דָוִ֛יד וְאָסָ֖ף מִקֶּ֑דֶם <font color="brown">ראש</font> <font color="blue">רָאשֵׁי֙</font> הַמְשֹׁ֣רְרִ֔ים וְשִׁיר־תְּהִלָּ֥ה וְהֹד֖וֹת לֵֽאלֹהִֽים׃ </span></p>
 <p align="RIGHT"><span lang="he">‎<a name="047">47</a> ‏וְכָל־יִשְׂרָאֵל֩ בִּימֵ֨י זְרֻבָּבֶ֜ל וּבִימֵ֣י נְחֶמְיָ֗ה נֹֽתְנִ֛ים מְנָי֛וֹת הַמְשֹׁרְרִ֥ים וְהַשֹּׁעֲרִ֖ים דְּבַר־י֣וֹם בְּיוֹמ֑וֹ וּמַקְדִּשִׁים֙ לַלְוִיִּ֔ם וְהַלְוִיִּ֔ם מַקְדִּשִׁ֖ים לִבְנֵ֥י אַהֲרֹֽן׃ פ</span></p>
 </td>
 <td width="50%">
 <p>1 wə’ēlleh hakōhănîm wəhaləwîyim ’ăšer ‘ālû ‘im-zərubāḇel ben-šə’alətî’ēl wəyēšû‘a śərāyâ yirəməyâ ‘ezərā’: </p>
 <p>2 ’ămarəyâ mallûḵə ḥaṭṭûš: </p>
 <p>3 šəḵanəyâ rəḥum mərēmōṯ: </p>
 <p>4 ‘idwō’ ḡinnəṯwōy ’ăḇîyâ: </p>
 <p>5 mîyāmîn m<sup>a</sup>‘aḏəyâ biləgâ: </p>
 <p>6 šəm<sup>a</sup>‘əyâ wəywōyārîḇ yəḏ<sup>a</sup>‘əyâ: </p>
 <p>7 sallû ‘āmwōq ḥiləqîyâ yəḏ<sup>a</sup>‘əyâ ’ēlleh rā’šê hakōhănîm wa’ăḥêhem bîmê yēšû‘a: f</p>
 <p>8 wəhaləwîyim yēšû‘a binnûy qaḏəmî’ēl šērēḇəyâ yəhûḏâ matanəyâ ‘al-huyyəḏwōṯ hû’ wə’eḥāyw:<font color="red"><sup>3</sup></font> </p>
 <p>9 ûḇaqəbuqəyâ <font color="brown">wə‘unnwō</font> <font color="blue">wə‘unnî</font> ’ăḥêhem ləneḡədām ləmišəmārwōṯ: </p>
 <p>10 wəyēšû‘a hwōlîḏ ’eṯ-ywōyāqîm wəywōyāqîm hwōlîḏ ’eṯ-’eləyāšîḇ wə’eləyāšîḇ ’eṯ-ywōyāḏā‘: </p>
 <p>11 wəywōyāḏā‘ hwōlîḏ ’eṯ-ywōnāṯān wəywōnāṯān hwōlîḏ ’eṯ-yadû‘a: </p>
 <p>12 ûḇîmê ywōyāqîm hāyû ḵōhănîm rā’šê hā’āḇwōṯ liśərāyâ mərāyâ ləyirəməyâ ḥănanəyâ: </p>
 <p>13 lə‘ezərā’ məšullām la’ămarəyâ yəhwōḥānān: </p>
 <p>14 <font color="brown">liməlûḵî</font> <font color="blue">liməlîḵû</font> ywōnāṯān lišəḇanəyâ ywōsēf: </p>
 <p>15 ləḥārim ‘aḏənā’ limərāywōṯ ḥeləqāy: </p>
 <p>16 <font color="brown">l<sup>a</sup>‘ăḏāyā’</font> <font color="blue">lə‘idwō’</font> zəḵarəyâ ləḡinnəṯwōn məšullām: </p>
 <p>17 la’ăḇîyâ ziḵərî ləminəyāmîn ləmwō‘aḏəyâ piləṭāy: </p>
 <p>18 ləḇiləgâ šammû‘a lišəm<sup>a</sup>‘əyâ yəhwōnāṯān: </p>
 <p>19 ûləywōyārîḇ matənay lîḏ<sup>a</sup>‘əyâ ‘uzzî: </p>
 <p>20 ləsallay qallāy lə‘āmwōq ‘ēḇer: </p>
 <p>21 ləḥiləqîyâ ḥăšaḇəyâ lîḏ<sup>a</sup>‘əyâ nəṯanə’ēl: </p>
 <p>22 haləwîyim bîmê ’eləyāšîḇ ywōyāḏā‘ wəywōḥānān wəyadû‘a kəṯûḇîm rā’šê ’āḇwōṯ wəhakōhănîm ‘al-maləḵûṯ dārəyāweš hapārəsî: f</p>
 <p>23 bənê lēwî rā’šê hā’āḇwōṯ kəṯûḇîm ‘al-sēfer diḇərê hayyāmîm wə‘aḏ-yəmê ywōḥānān ben-’eləyāšîḇ: </p>
 <p>24 wərā’šê haləwîyim ḥăšaḇəyâ šērēḇəyâ wəyēšû‘a ben-qaḏəmî’ēl wa’ăḥêhem ləneḡədām ləhallēl ləhwōḏwōṯ bəmiṣəwaṯ dāwîḏ ’îš-hā’ĕlōhîm mišəmār lə‘ummaṯ mišəmār: </p>
 <p>25 matanəyâ ûḇaqəbuqəyâ ‘ōḇaḏəyâ məšullām ṭaləmwōn ‘aqqûḇ šōmərîm šwō‘ărîm mišəmār ba’ăsupê haššə‘ārîm: </p>
 <p>26 ’ēlleh bîmê ywōyāqîm ben-yēšû‘a ben-ywōṣāḏāq ûḇîmê nəḥeməyâ hapeḥâ wə‘ezərā’ hakōhēn hasswōfēr: f</p>
 <p>27 ûḇ<sup>a</sup>ḥănukaṯ ḥwōmaṯ yərûšālaim biqəšû ’eṯ-haləwîyim mikāl-məqwōmōṯām lahăḇî’ām lîrûšālāim l<sup>a</sup>‘ăśōṯ ḥănukâ wəśiməḥâ ûḇəṯwōḏwōṯ ûḇəšîr məṣilətayim nəḇālîm ûḇəḵinnōrwōṯ: </p>
 <p>28 wayyē’āsəfû bənê haməšōrərîm ûmin-hakikār səḇîḇwōṯ yərûšālaim ûmin-ḥaṣərê nəṭōfāṯî: </p>
 <p>29 ûmibêṯ hagiləgāl ûmiśśəḏwōṯ geḇ<sup>a</sup>‘ wə‘azəmāweṯ kî ḥăṣērîm bānû lâem haməšōrărîm səḇîḇwōṯ yərûšālāim: </p>
 <p>30 wayyiṭṭahărû hakōhănîm wəhaləwîyim wayəṭahărû ’eṯ-hā‘ām wə’eṯ-haššə‘ārîm wə’eṯ-h<sup>a</sup>ḥwōmâ: </p>
 <p>31 wā’<sup>a</sup>‘ăleh ’eṯ-śārê yəhûḏâ mē‘al l<sup>a</sup>ḥwōmâ wā’<sup>a</sup>‘ămîḏâ šətê ṯwōḏōṯ gəḏwōlōṯ wəṯahăluḵōṯ layyāmîn mē‘al l<sup>a</sup>ḥwōmâ ləš<sup>a</sup>‘ar hā’ašəpōṯ: </p>
 <p>32 wayyēleḵə ’<sup>a</sup>ḥărêhem hwōš<sup>a</sup>‘əyâ w<sup>a</sup>ḥăṣî śārê yəhûḏâ: </p>
 <p>33 w<sup>a</sup>‘ăzarəyâ ‘ezərā’ ûməšullām: </p>
 <p>34 yəhûḏâ ûḇinəyāmin ûšəm<sup>a</sup>‘əyâ wəyirəməyâ: s</p>
 <p>35 ûmibənê hakōhănîm b<sup>a</sup>ḥăṣōṣərwōṯ zəḵarəyâ ḇen-ywōnāṯān ben-šəm<sup>a</sup>‘əyâ ben-matanəyâ ben-mîḵāyâ ben-zakûr ben-’āsāf: </p>
 <p>36 wə’eḥāyw šəm<sup>a</sup>‘əyâ w<sup>a</sup>‘ăzarə’ēl milălay gilălay mā‘ay nəṯanə’ēl wîhûḏâ ḥănānî biḵəlê-šîr dāwîḏ ’îš hā’ĕlōhîm wə‘ezərā’ hasswōfēr lifənêhem: </p>
 <p>37 wə‘al š<sup>a</sup>‘ar hā‘ayin wəneḡədām ‘ālû ‘al-m<sup>a</sup>‘ălwōṯ ‘îr dāwîḏ bamm<sup>a</sup>‘ăleh l<sup>a</sup>ḥwōmâ mē‘al ləḇêṯ dāwîḏ wə‘aḏ š<sup>a</sup>‘ar hammayim mizərāḥ: </p>
 <p>38 wəhatwōḏâ haššēnîṯ hahwōleḵeṯ ləmwō’l wa’ănî ’<sup>a</sup>ḥăreyhā w<sup>a</sup>ḥăṣî hā‘ām mē‘al ləh<sup>a</sup>ḥwōmâ mē‘al ləmiḡədal hatannûrîm wə‘aḏ h<sup>a</sup>ḥwōmâ hārəḥāḇâ: </p>
 <p>39 ûmē‘al ləš<sup>a</sup>‘ar-’efərayim wə‘al-š<sup>a</sup>‘ar hayəšānâ wə‘al-š<sup>a</sup>‘ar hadāḡîm ûmiḡədal ḥănanə’ēl ûmiḡədal hammē’â wə‘aḏ š<sup>a</sup>‘ar haṣṣō’n<font color="red"><sup>3</sup></font> wə‘āməḏû bəš<sup>a</sup>‘ar hammaṭṭārâ: </p>
 <p>40 wat<sup>a</sup>‘ămōḏənâ šətê hatwōḏōṯ bəḇêṯ hā’ĕlōhîm wa’ănî w<sup>a</sup>ḥăṣî hassəḡānîm ‘immî: </p>
 <p>41 wəhakōhănîm ’eləyāqîm m<sup>a</sup>‘ăśêâ minəyāmîn mîḵāyâ ’eləywō‘ênay zəḵarəyâ ḥănanəyâ b<sup>a</sup>ḥăṣōṣərwōṯ: </p>
 <p>42 ûm<sup>a</sup>‘ăśêâ ûšəm<sup>a</sup>‘əyâ wə’elə‘āzār wə‘uzzî wîhwōḥānān ûmaləkîyâ wə‘êlām wā‘āzer wayyašəmî‘û haməšōrərîm wəyizər<sup>a</sup>ḥəyâ hapāqîḏ: </p>
 <p>43 wayyizəbəḥû ḇayywōm-hahû’ zəḇāḥîm gəḏwōlîm wayyiśəmāḥû kî hā’ĕlōhîm śimməḥām śiməḥâ ḡəḏwōlâ wəḡam hannāšîm wəhayəlāḏîm śāmēḥû watiššām<sup>a</sup>‘ śiməḥaṯ yərûšālaim mērāḥwōq: </p>
 <p>44 wayyipāqəḏû ḇayywōm hahû’ ’ănāšîm ‘al-hannəšāḵwōṯ lā’wōṣārwōṯ latərûmwōṯ lārē’šîṯ wəlamm<sup>a</sup>‘aśərwōṯ liḵənwōs bâem liśəḏê he‘ārîm mənā’wōṯ hatwōrâ lakōhănîm wəlaləwîyim kî śiməḥaṯ yəhûḏâ ‘al-hakōhănîm wə‘al-haləwîyim hā‘ōməḏîm: </p>
 <p>45 wayyišəmərû mišəmereṯ ’ĕlōhêhem ûmišəmereṯ haṭṭâŏrâ wəhaməšōrərîm wəhaššō‘ărîm kəmiṣəwaṯ dāwîḏ šəlōmōh ḇənwō: </p>
 <p>46 kî-ḇîmê ḏāwîḏ wə’āsāf miqqeḏem <font color="brown">rō’š</font> <font color="blue">rā’šê</font> haməšōrərîm wəšîr-təhillâ wəhōḏwōṯ lē’lōhîm: </p>
 <p>47 wəḵāl-yiśərā’ēl bîmê zərubāḇel ûḇîmê nəḥeməyâ nōṯənîm mənāywōṯ haməšōrərîm wəhaššō‘ărîm dəḇar-ywōm bəywōmwō ûmaqədišîm laləwîyim wəhaləwîyim maqədišîm liḇənê ’ahărōn: f</p>
 </td>
 </tr></table>
 <p></p><hr>
 <center>
 <a href="neh013.htm">Next: Nehemiah (Nechemiyah) Chapter 13</a></center>
 </body>