<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa068.htm">Polyglot</a> 
 <a href="../kjv/psa068.htm">KJV</a> 
 <a href="../sep/psa068.htm">Sep</a> 
 <a href="../vul/psa068.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa067.htm">Previous</a> 
 <a href="psa069.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 68</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏לַמְנַצֵּ֥חַ לְדָוִ֗ד מִזְמ֥וֹר שִֽׁיר׃ </span></p>
 <p align="RIGHT"><span lang="he">‎<a name="002">2</a> ‏יָק֣וּם אֱ֭לֹהִים יָפ֣וּצוּ אוֹיְבָ֑יו וְיָנ֥וּסוּ מְ֝שַׂנְאָ֗יו מִפָּנָֽיו׃ </span></p>
 <p align="RIGHT"><span lang="he">‎<a name="003">3</a> ‏כְּהִנְדֹּ֥ף עָשָׁ֗ן תִּ֫נְדֹּ֥ף כְּהִמֵּ֣ס דּ֭וֹנַג מִפְּנֵי־אֵ֑שׁ יֹאבְד֥וּ רְ֝שָׁעִ֗ים מִפְּנֵ֥י אֱלֹהִֽים׃ </span></p>
 <p align="RIGHT"><span lang="he">‎<a name="004">4</a> ‏וְֽצַדִּיקִ֗ים יִשְׂמְח֣וּ יַֽ֭עַלְצוּ לִפְנֵ֥י אֱלֹהִ֗ים וְיָשִׂ֥ישׂוּ בְשִׂמְחָֽה׃ </span></p>
 <p align="RIGHT"><span lang="he">‎<a name="005">5</a> ‏שִׁ֤ירוּ׀ לֵֽאלֹהִים֮ זַמְּר֪וּ שְׁ֫מ֥וֹ סֹ֡לּוּ לָרֹכֵ֣ב בָּ֭עֲרָבוֹת בְּיָ֥הּ שְׁמ֗וֹ וְעִלְז֥וּ לְפָנָֽיו׃ </span></p>
 <p align="RIGHT"><span lang="he">‎<a name="006">6</a> ‏אֲבִ֣י יְ֭תוֹמִים וְדַיַּ֣ן אַלְמָנ֑וֹת אֱ֝לֹהִ֗ים בִּמְע֥וֹן קָדְשֽׁוֹ׃ </span></p>
 <p align="RIGHT"><span lang="he">‎<a name="007">7</a> ‏אֱלֹהִ֤ים׀ מ֘וֹשִׁ֤יב יְחִידִ֨ים׀ בַּ֗יְתָה מוֹצִ֣יא אֲ֭סִירִים בַּכּוֹשָׁר֑וֹת אַ֥ךְ ס֝וֹרֲרִ֗ים שָׁכְנ֥וּ צְחִיחָֽה׃ </span></p>
 <p align="RIGHT"><span lang="he">‎<a name="008">8</a> ‏אֱ‍ֽלֹהִ֗ים בְּ֭צֵאתְךָ לִפְנֵ֣י עַמֶּ֑ךָ בְּצַעְדְּךָ֖ בִֽישִׁימ֣וֹן סֶֽלָה׃ </span></p>
 <p align="RIGHT"><span lang="he">‎<a name="009">9</a> ‏אֶ֤רֶץ רָעָ֨שָׁה׀ אַף־שָׁמַ֣יִם נָטְפוּ֮ מִפְּנֵ֪י אֱלֹ֫הִ֥ים זֶ֥ה סִינַ֑י מִפְּנֵ֥י אֱ֝לֹהִ֗ים אֱלֹהֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="010">10</a> ‏גֶּ֣שֶׁם נְ֭דָבוֹת תָּנִ֣יף אֱלֹהִ֑ים נַחֲלָתְךָ֥ וְ֝נִלְאָ֗ה אַתָּ֥ה כֽוֹנַנְתָּֽהּ׃ </span></p>
 <p align="RIGHT"><span lang="he">‎<a name="011">11</a> ‏חַיָּתְךָ֥ יָֽשְׁבוּ־בָ֑הּ תָּ֤כִ֥ין בְּטוֹבָתְךָ֖ לֶעָנִ֣י אֱלֹהִֽים׃ </span></p>
 <p align="RIGHT"><span lang="he">‎<a name="012">12</a> ‏אֲדֹנָ֥י יִתֶּן־אֹ֑מֶר הַֽ֝מְבַשְּׂר֗וֹת צָבָ֥א רָֽב׃ </span></p>
 <p align="RIGHT"><span lang="he">‎<a name="013">13</a> ‏מַלְכֵ֣י צְ֭בָאוֹת יִדֹּד֣וּן יִדֹּד֑וּן וּנְוַת בַּ֝֗יִת תְּחַלֵּ֥ק שָׁלָֽל׃ </span></p>
 <p align="RIGHT"><span lang="he">‎<a name="014">14</a> ‏אִֽם־תִּשְׁכְּבוּן֮ בֵּ֪ין שְׁפַ֫תָּ֥יִם כַּנְפֵ֣י י֭וֹנָה נֶחְפָּ֣ה בַכֶּ֑סֶף וְ֝אֶבְרוֹתֶ֗יהָ בִּֽירַקְרַ֥ק חָרֽוּץ׃ </span></p>
 <p align="RIGHT"><span lang="he">‎<a name="015">15</a> ‏בְּפָ֘רֵ֤שׂ שַׁדַּ֓י מְלָ֘כִ֤ים בָּ֗הּ תַּשְׁלֵ֥ג בְּצַלְמֽוֹן׃ </span></p>
 <p align="RIGHT"><span lang="he">‎<a name="016">16</a> ‏הַר־אֱ֭לֹהִים הַר־בָּשָׁ֑ן הַ֥ר גַּ֝בְנֻנִּ֗ים הַר־בָּשָֽׁן׃ </span></p>
 <p align="RIGHT"><span lang="he">‎<a name="017">17</a> ‏לָ֤מָּה׀ תְּֽרַצְּדוּן֮ הָרִ֪ים גַּבְנֻ֫נִּ֥ים הָהָ֗ר חָמַ֣ד אֱלֹהִ֣ים לְשִׁבְתּ֑וֹ אַף־יְ֝הוָ֗ה יִשְׁכֹּ֥ן לָנֶֽצַח׃ </span></p>
 <p align="RIGHT"><span lang="he">‎<a name="018">18</a> ‏רֶ֤כֶב אֱלֹהִ֗ים רִבֹּתַ֣יִם אַלְפֵ֣י שִׁנְאָ֑ן אֲדֹנָ֥י בָ֝֗ם סִינַ֥י בַּקֹּֽדֶשׁ׃ </span></p>
 <p align="RIGHT"><span lang="he">‎<a name="019">19</a> ‏עָ֘לִ֤יתָ לַמָּר֨וֹם׀ שָׁ֘בִ֤יתָ שֶּׁ֗בִי לָקַ֣חְתָּ מַ֭תָּנוֹת בָּאָדָ֑ם וְאַ֥ף ס֝וֹרְרִ֗ים לִשְׁכֹּ֤ן׀ יָ֬הּ אֱלֹהִֽים׃ </span></p>
 <p align="RIGHT"><span lang="he">‎<a name="020">20</a> ‏בָּ֤ר֣וּךְ אֲדֹנָי֮ י֤וֹם׀ י֥וֹם יַֽעֲמָס־לָ֗נוּ הָ֘אֵ֤ל יְֽשׁוּעָתֵ֬נוּ סֶֽלָה׃ </span></p>
 <p align="RIGHT"><span lang="he">‎<a name="021">21</a> ‏הָ֤אֵ֣ל׀ לָנוּ֮ אֵ֤ל לְֽמוֹשָׁ֫ע֥וֹת וְלֵיהוִ֥ה אֲדֹנָ֑י לַ֝מָּ֗וֶת תּוֹצָאֽוֹת׃ </span></p>
 <p align="RIGHT"><span lang="he">‎<a name="022">22</a> ‏אַךְ־אֱלֹהִ֗ים יִמְחַץ֮ רֹ֤אשׁ אֹ֫יְבָ֥יו קָדְקֹ֥ד שֵׂעָ֑ר מִ֝תְהַלֵּ֗ךְ בַּאֲשָׁמָֽיו׃ </span></p>
 <p align="RIGHT"><span lang="he">‎<a name="023">23</a> ‏אָמַ֣ר אֲ֭דֹנָי מִבָּשָׁ֣ן אָשִׁ֑יב אָ֝שִׁ֗יב מִֽמְּצֻל֥וֹת יָֽם׃ </span></p>
 <p align="RIGHT"><span lang="he">‎<a name="024">24</a> ‏לְמַ֤עַן׀ תִּֽמְחַ֥ץ רַגְלְךָ֗ בְּ֫דָ֥ם לְשׁ֥וֹן כְּלָבֶ֑יךָ מֵאֹיְבִ֥ים מִנֵּֽהוּ׃ </span></p>
 <p align="RIGHT"><span lang="he">‎<a name="025">25</a> ‏רָא֣וּ הֲלִיכוֹתֶ֣יךָ אֱלֹהִ֑ים הֲלִ֘יכ֤וֹת אֵלִ֖י מַלְכִּ֣י בַקֹּֽדֶשׁ׃ </span></p>
 <p align="RIGHT"><span lang="he">‎<a name="026">26</a> ‏קִדְּמ֣וּ שָׁ֭רִים אַחַ֣ר נֹגְנִ֑ים בְּת֥וֹךְ עֲ֝לָמ֗וֹת תּוֹפֵפֽוֹת׃ </span></p>
 <p align="RIGHT"><span lang="he">‎<a name="027">27</a> ‏בְּֽ֭מַקְהֵלוֹת בָּרְכ֣וּ אֱלֹהִ֑ים יְ֝הוָ֗ה מִמְּק֥וֹר יִשְׂרָאֵֽל׃ </span></p>
 <p align="RIGHT"><span lang="he">‎<a name="028">28</a> ‏שָׁ֤ם בִּנְיָמִ֨ן׀ צָעִ֡יר רֹדֵ֗ם שָׂרֵ֣י יְ֭הוּדָה רִגְמָתָ֑ם שָׂרֵ֥י זְ֝בֻל֗וּן שָׂרֵ֥י נַפְתָּלִֽי׃ </span></p>
 <p align="RIGHT"><span lang="he">‎<a name="029">29</a> ‏צִוָּ֥ה אֱלֹהֶ֗יךָ עֻ֫זֶּ֥ךָ עוּזָּ֥ה אֱלֹהִ֑ים ז֝֗וּ פָּעַ֥לְתָּ לָּֽנוּ׃ </span></p>
 <p align="RIGHT"><span lang="he">‎<a name="030">30</a> ‏מֵֽ֭הֵיכָלֶךָ עַל־יְרוּשָׁלִָ֑ם לְךָ֤ יוֹבִ֖ילוּ מְלָכִ֣ים שָֽׁי׃ </span></p>
 <p align="RIGHT"><span lang="he">‎<a name="031">31</a> ‏גְּעַ֨ר חַיַּ֪ת קָנֶ֡ה עֲדַ֤ת אַבִּירִ֨ים׀ בְּעֶגְלֵ֬י עַמִּ֗ים מִתְרַפֵּ֥ס בְּרַצֵּי־כָ֑סֶף בִּזַּ֥ר עַ֝מִּ֗ים קְרָב֥וֹת יֶחְפָּֽצוּ׃ </span></p>
 <p align="RIGHT"><span lang="he">‎<a name="032">32</a> ‏יֶאֱתָ֣יוּ חַ֭שְׁמַנִּים מִנִּ֣י מִצְרָ֑יִם כּ֥וּשׁ תָּרִ֥יץ יָ֝דָ֗יו לֵאלֹהִֽים׃ </span></p>
 <p align="RIGHT"><span lang="he">‎<a name="033">33</a> ‏מַמְלְכ֣וֹת הָ֭אָרֶץ שִׁ֣ירוּ לֵאלֹהִ֑ים זַמְּר֖וּ אֲדֹנָ֣י סֶֽלָה׃ </span></p>
 <p align="RIGHT"><span lang="he">‎<a name="034">34</a> ‏לָ֭רֹכֵב בִּשְׁמֵ֣י שְׁמֵי־קֶ֑דֶם הֵ֥ן יִתֵּ֥ן בְּ֝קוֹלוֹ ק֣וֹל עֹֽז׃ </span></p>
 <p align="RIGHT"><span lang="he">‎<a name="035">35</a> ‏תְּנ֥וּ עֹ֗ז לֵֽאלֹ֫הִ֥ים עַֽל־יִשְׂרָאֵ֥ל גַּאֲוָת֑וֹ וְ֝עֻזּ֗וֹ בַּשְּׁחָקִֽים׃ </span></p>
 <p align="RIGHT"><span lang="he">‎<a name="036">36</a> ‏נ֤וֹרָ֥א אֱלֹהִ֗ים מִֽמִּקְדָּ֫שֶׁ֥יךָ אֵ֤ל יִשְׂרָאֵ֗ל ה֤וּא נֹתֵ֨ן׀ עֹ֖ז וְתַעֲצֻמ֥וֹת לָעָ֗ם בָּר֥וּךְ אֱלֹהִֽים׃ </span></p>
 </td>
 <td width="50%">
 <p>1 lamənaṣṣēḥa ləḏāwiḏ mizəmwōr šîr: </p>
 <p>2 yāqûm ’ĕlōhîm yāfûṣû ’wōyəḇāyw wəyānûsû məśanə’āyw mipānāyw: </p>
 <p>3 kəhinədōf ‘āšān tinədōf kəhimmēs dwōnaḡ mipənê-’ēš yō’ḇəḏû rəšā‘îm mipənê ’ĕlōhîm: </p>
 <p>4 wəṣadîqîm yiśəməḥû y<sup>a</sup>‘aləṣû lifənê ’ĕlōhîm wəyāśîśû ḇəśiməḥâ: </p>
 <p>5 šîrû| lē’lōhîm zammərû šəmwō sōllû lārōḵēḇ bā‘ărāḇwōṯ bəyāh šəmwō wə‘iləzû ləfānāyw: </p>
 <p>6 ’ăḇî yəṯwōmîm wəḏayyan ’aləmānwōṯ ’ĕlōhîm bimə‘wōn qāḏəšwō: </p>
 <p>7 ’ĕlōhîm| mwōšîḇ yəḥîḏîm| bayəṯâ mwōṣî’ ’ăsîrîm bakwōšārwōṯ ’aḵə swōrărîm šāḵənû ṣəḥîḥâ: </p>
 <p>8 ’ĕ‍lōhîm bəṣē’ṯəḵā lifənê ‘ammeḵā bəṣ<sup>a</sup>‘ədəḵā ḇîšîmwōn selâ: </p>
 <p>9 ’ereṣ rā‘āšâ| ’af-šāmayim nāṭəfû mipənê ’ĕlōhîm zeh sînay mipənê ’ĕlōhîm ’ĕlōhê yiśərā’ēl: </p>
 <p>10 gešem nəḏāḇwōṯ tānîf ’ĕlōhîm n<sup>a</sup>ḥălāṯəḵā wənilə’â ’atâ ḵwōnanətāh: </p>
 <p>11 ḥayyāṯəḵā yāšəḇû-ḇāh tāḵîn bəṭwōḇāṯəḵā le‘ānî ’ĕlōhîm: </p>
 <p>12 ’ăḏōnāy yiten-’ōmer haməḇaśśərwōṯ ṣāḇā’ rāḇ: </p>
 <p>13 maləḵê ṣəḇā’wōṯ yidōḏûn yidōḏûn ûnəwaṯ bayiṯ təḥallēq šālāl: </p>
 <p>14 ’im-tišəkəḇûn bên šəfatāyim kanəfê ywōnâ neḥəpâ ḇakesef wə’eḇərwōṯeyhā bîraqəraq ḥārûṣ: </p>
 <p>15 bəfārēś šaday məlāḵîm bāh tašəlēḡ bəṣaləmwōn: </p>
 <p>16 har-’ĕlōhîm har-bāšān har gaḇənunnîm har-bāšān: </p>
 <p>17 lāmmâ| təraṣṣəḏûn hārîm gaḇənunnîm hâār ḥāmaḏ ’ĕlōhîm ləšiḇətwō ’af-yəhwâ yišəkōn lāneṣ<sup>a</sup>ḥ: </p>
 <p>18 reḵeḇ ’ĕlōhîm ribōṯayim ’aləfê šinə’ān ’ăḏōnāy ḇām sînay baqqōḏeš: </p>
 <p>19 ‘ālîṯā lammārwōm| šāḇîṯā ššeḇî lāq<sup>a</sup>ḥətā matānwōṯ bā’āḏām wə’af swōrərîm lišəkōn| yāh ’ĕlōhîm: </p>
 <p>20 bārûḵə ’ăḏōnāy ywōm| ywōm y<sup>a</sup>‘ămās-lānû hā’ēl yəšû‘āṯēnû selâ: </p>
 <p>21 hā’ēl| lānû ’ēl ləmwōšā‘wōṯ wəlêhwih ’ăḏōnāy lammāweṯ twōṣā’wōṯ: </p>
 <p>22 ’aḵə-’ĕlōhîm yiməḥaṣ rō’š ’ōyəḇāyw qāḏəqōḏ śē‘ār miṯəhallēḵə ba’ăšāmāyw: </p>
 <p>23 ’āmar ’ăḏōnāy mibāšān ’āšîḇ ’āšîḇ mimməṣulwōṯ yām: </p>
 <p>24 ləm<sup>a</sup>‘an| timəḥaṣ raḡələḵā bəḏām ləšwōn kəlāḇeyḵā mē’ōyəḇîm minnēhû: </p>
 <p>25 rā’û hălîḵwōṯeyḵā ’ĕlōhîm hălîḵwōṯ ’ēlî maləkî ḇaqqōḏeš: </p>
 <p>26 qidəmû šārîm ’<sup>a</sup>ḥar nōḡənîm bəṯwōḵə ‘ălāmwōṯ twōfēfwōṯ: </p>
 <p>27 bəmaqəhēlwōṯ bārəḵû ’ĕlōhîm yəhwâ mimməqwōr yiśərā’ēl: </p>
 <p>28 šām binəyāmin| ṣā‘îr rōḏēm śārê yəhûḏâ riḡəmāṯām śārê zəḇulûn śārê nafətālî: </p>
 <p>29 ṣiûâ ’ĕlōheyḵā ‘uzzeḵā ‘ûzzâ ’ĕlōhîm zû pā‘alətā llānû: </p>
 <p>30 mēhêḵāleḵā ‘al-yərûšālāim ləḵā ywōḇîlû məlāḵîm šāy: </p>
 <p>31 gə‘ar ḥayyaṯ qāneh ‘ăḏaṯ ’abîrîm| bə‘eḡəlê ‘ammîm miṯərapēs bəraṣṣê-ḵāsef bizzar ‘ammîm qərāḇwōṯ yeḥəpāṣû: </p>
 <p>32 ye’ĕṯāyû ḥašəmannîm minnî miṣərāyim kûš tārîṣ yāḏāyw lē’lōhîm: </p>
 <p>33 mamələḵwōṯ hā’āreṣ šîrû lē’lōhîm zammərû ’ăḏōnāy selâ: </p>
 <p>34 lārōḵēḇ bišəmê šəmê-qeḏem hēn yitēn bəqwōlwō qwōl ‘ōz: </p>
 <p>35 tənû ‘ōz lē’lōhîm ‘al-yiśərā’ēl ga’ăwāṯwō wə‘uzzwō baššəḥāqîm: </p>
 <p>36 nwōrā’ ’ĕlōhîm mimmiqədāšeyḵā ’ēl yiśərā’ēl hû’ nōṯēn| ‘ōz wəṯ<sup>a</sup>‘ăṣumwōṯ lā‘ām bārûḵə ’ĕlōhîm: </p>
 </td>
 </tr></table>
 <p></p><hr>
 <center>
 <a href="psa069.htm">Next: Psalms (Tehilim) Chapter 69</a></center>
 </body>