<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/isa020.htm">Polyglot</a> 
 <a href="../kjv/isa020.htm">KJV</a> 
 <a href="../sep/isa020.htm">Sep</a> 
 <a href="../vul/isa020.htm">Vul</a> 
 
 <br>
 <br><a href="isa.htm">Isaiah (Yisheyah) Index</a><br>
  
 <a href="isa019.htm">Previous</a> 
 <a href="isa021.htm">Next</a> 
 </center>
 <hr>
 
 <h3 align="CENTER">Tanach (Hebrew): Isaiah (Yisheyah) Chapter 20</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏בִּשְׁנַ֨ת בֹּ֤א תַרְתָּן֙ אַשְׁדּ֔וֹדָה בִּשְׁלֹ֣ח אֹת֔וֹ סַֽרְג֖וֹן מֶ֣לֶךְ אַשּׁ֑וּר וַיִּלָּ֥חֶם בְּאַשְׁדּ֖וֹד וַֽיִּלְכְּדָֽהּ׃ </span></p>
 <p align="RIGHT"><span lang="he">‎<a name="002">2</a> ‏בָּעֵ֣ת הַהִ֗יא דִּבֶּ֣ר יְהוָה֮ בְּיַ֣ד יְשַׁעְיָ֣הוּ בֶן־אָמוֹץ֮ לֵאמֹר֒ לֵ֗ךְ וּפִתַּחְתָּ֤ הַשַּׂק֙ מֵעַ֣ל מָתְנֶ֔יךָ וְנַעַלְךָ֥ תַחֲלֹ֖ץ מֵעַ֣ל רַגְלֶ֑יךָ וַיַּ֣עַשׂ כֵּ֔ן הָלֹ֖ךְ עָר֥וֹם וְיָחֵֽף׃ ס</span></p>
 <p align="RIGHT"><span lang="he">‎<a name="003">3</a> ‏וַיֹּ֣אמֶר יְהוָ֔ה כַּאֲשֶׁ֥ר הָלַ֛ךְ עַבְדִּ֥י יְשַׁעְיָ֖הוּ עָר֣וֹם וְיָחֵ֑ף שָׁלֹ֤שׁ שָׁנִים֙ א֣וֹת וּמוֹפֵ֔ת עַל־מִצְרַ֖יִם וְעַל־כּֽוּשׁ׃ </span></p>
 <p align="RIGHT"><span lang="he">‎<a name="004">4</a> ‏כֵּ֣ן יִנְהַ֣ג מֶֽלֶךְ־אַ֠שּׁוּר אֶת־שְׁבִ֨י מִצְרַ֜יִם וְאֶת־גָּל֥וּת כּ֛וּשׁ נְעָרִ֥ים וּזְקֵנִ֖ים עָר֣וֹם וְיָחֵ֑ף וַחֲשׂוּפַ֥י שֵׁ֖ת עֶרְוַ֥ת מִצְרָֽיִם׃ </span></p>
 <p align="RIGHT"><span lang="he">‎<a name="005">5</a> ‏וְחַתּ֖וּ וָבֹ֑שׁוּ מִכּוּשׁ֙ מַבָּטָ֔ם וּמִן־מִצְרַ֖יִם תִּפְאַרְתָּֽם׃ </span></p>
 <p align="RIGHT"><span lang="he">‎<a name="006">6</a> ‏וְ֠אָמַר יֹשֵׁ֨ב הָאִ֣י הַזֶּה֮ בַּיּ֣וֹם הַהוּא֒ הִנֵּה־כֹ֣ה מַבָּטֵ֗נוּ אֲשֶׁר־נַ֤סְנוּ שָׁם֙ לְעֶזְרָ֔ה לְהִ֨נָּצֵ֔ל מִפְּנֵ֖י מֶ֣לֶךְ אַשּׁ֑וּר וְאֵ֖יךְ נִמָּלֵ֥ט אֲנָֽחְנוּ׃ ס</span></p>
 </td>
 <td width="50%">
 <p>1 bišənaṯ bō’ ṯarətān ’ašədwōḏâ bišəlōḥ ’ōṯwō sarəḡwōn meleḵə ’aššûr wayyillāḥem bə’ašədwōḏ wayyiləkəḏāh: </p>
 <p>2 bā‘ēṯ hahî’ diber yəhwâ bəyaḏ yəš<sup>a</sup>‘əyâû ḇen-’āmwōṣ lē’mōr lēḵə ûfit<sup>a</sup>ḥətā haśśaq mē‘al māṯəneyḵā wən<sup>a</sup>‘aləḵā ṯ<sup>a</sup>ḥălōṣ mē‘al raḡəleyḵā wayy<sup>a</sup>‘aś kēn hālōḵə ‘ārwōm wəyāḥēf: s</p>
 <p>3 wayyō’mer yəhwâ ka’ăšer hālaḵə ‘aḇədî yəš<sup>a</sup>‘əyâû ‘ārwōm wəyāḥēf šālōš šānîm ’wōṯ ûmwōfēṯ ‘al-miṣərayim wə‘al-kûš: </p>
 <p>4 kēn yinəhaḡ meleḵə-’aššûr ’eṯ-šəḇî miṣərayim wə’eṯ-gālûṯ kûš nə‘ārîm ûzəqēnîm ‘ārwōm wəyāḥēf w<sup>a</sup>ḥăśûfay šēṯ ‘erəwaṯ miṣərāyim: </p>
 <p>5 wəḥatû wāḇōšû mikûš mabāṭām ûmin-miṣərayim tifə’arətām: </p>
 <p>6 wə’āmar yōšēḇ hā’î hazzeh bayywōm hahû’ hinnēh-ḵōh mabāṭēnû ’ăšer-nasənû šām lə‘ezərâ ləhinnāṣēl mipənê meleḵə ’aššûr wə’êḵə nimmālēṭ ’ănāḥənû: s</p>
 </td>
 </tr></table>
 <p></p><hr>
 <center>
 <a href="isa021.htm">Next: Isaiah (Yisheyah) Chapter 21</a></center>
 </body>