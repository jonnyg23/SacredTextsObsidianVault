<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/pro021.htm">Polyglot</a> 
 <a href="../kjv/pro021.htm">KJV</a> 
 <a href="../sep/pro021.htm">Sep</a> 
 <a href="../vul/pro021.htm">Vul</a> 
 
 <br>
 <br><a href="pro.htm">Proverbs (Mishlei) Index</a><br>
  
 <a href="pro020.htm">Previous</a> 
 <a href="pro022.htm">Next</a> 
 </center>
 <hr>
 
 <h3 align="CENTER">Tanach (Hebrew): Proverbs (Mishlei) Chapter 21</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏פַּלְגֵי־מַ֣יִם לֶב־מֶ֭לֶךְ בְּיַד־יְהוָ֑ה עַֽל־כָּל־אֲשֶׁ֖ר יַחְפֹּ֣ץ יַטֶּֽנּוּ׃ </span></p>
 <p align="RIGHT"><span lang="he">‎<a name="002">2</a> ‏כָּֽל־דֶּרֶךְ־אִ֭ישׁ יָשָׁ֣ר בְּעֵינָ֑יו וְתֹכֵ֖ן לִבּ֣וֹת יְהוָֽה׃ </span></p>
 <p align="RIGHT"><span lang="he">‎<a name="003">3</a> ‏עֲ֭שֹׂה צְדָקָ֣ה וּמִשְׁפָּ֑ט נִבְחָ֖ר לַיהוָ֣ה מִזָּֽבַח׃ </span></p>
 <p align="RIGHT"><span lang="he">‎<a name="004">4</a> ‏רוּם־עֵ֭ינַיִם וּרְחַב־לֵ֑ב נִ֖ר רְשָׁעִ֣ים חַטָּֽאת׃ </span></p>
 <p align="RIGHT"><span lang="he">‎<a name="005">5</a> ‏מַחְשְׁב֣וֹת חָ֭רוּץ אַךְ־לְמוֹתָ֑ר וְכָל־אָ֝֗ץ אַךְ־לְמַחְסֽוֹר׃ </span></p>
 <p align="RIGHT"><span lang="he">‎<a name="006">6</a> ‏פֹּ֣עַל א֭וֹצָרוֹת בִּלְשׁ֣וֹן שָׁ֑קֶר הֶ֥בֶל נִ֝דָּ֗ף מְבַקְשֵׁי־מָֽוֶת׃ </span></p>
 <p align="RIGHT"><span lang="he">‎<a name="007">7</a> ‏שֹׁד־רְשָׁעִ֥ים יְגוֹרֵ֑ם כִּ֥י מֵ֝אֲנ֗וּ לַעֲשׂ֥וֹת מִשְׁפָּֽט׃ </span></p>
 <p align="RIGHT"><span lang="he">‎<a name="008">8</a> ‏הֲפַכְפַּ֬ךְ דֶּ֣רֶךְ אִ֣ישׁ וָזָ֑ר וְ֝זַ֗ךְ יָשָׁ֥ר פָּעֳלֽוֹ׃ </span></p>
 <p align="RIGHT"><span lang="he">‎<a name="009">9</a> ‏ט֗וֹב לָשֶׁ֥בֶת עַל־פִּנַּת־גָּ֑ג מֵאֵ֥שֶׁת מִ֝דְיָנִ֗ים וּבֵ֥ית חָֽבֶר׃ </span></p>
 <p align="RIGHT"><span lang="he">‎<a name="010">10</a> ‏נֶ֣פֶשׁ רָ֭שָׁע אִוְּתָה־רָ֑ע לֹא־יֻחַ֖ן בְּעֵינָ֣יו רֵעֵֽהוּ׃ </span></p>
 <p align="RIGHT"><span lang="he">‎<a name="011">11</a> ‏בַּעְנָשׁ־לֵ֭ץ<font color="red"><sup>1</sup></font> יֶחְכַּם־פֶּ֑תִי וּבְהַשְׂכִּ֥יל לְ֝חָכָ֗ם יִקַּח־דָּֽעַת׃ </span></p>
 <p align="RIGHT"><span lang="he">‎<a name="012">12</a> ‏מַשְׂכִּ֣יל צַ֭דִּיק לְבֵ֣ית רָשָׁ֑ע מְסַלֵּ֖ף רְשָׁעִ֣ים לָרָֽע׃ </span></p>
 <p align="RIGHT"><span lang="he">‎<a name="013">13</a> ‏אֹטֵ֣ם אָ֭זְנוֹ מִזַּעֲקַת־דָּ֑ל גַּֽם־ה֥וּא יִ֝קְרָ֗א וְלֹ֣א יֵעָנֶֽה׃ </span></p>
 <p align="RIGHT"><span lang="he">‎<a name="014">14</a> ‏מַתָּ֣ן בַּ֭סֵּתֶר יִכְפֶּה־אָ֑ף וְשֹׁ֥חַד בַּ֝חֵ֗ק חֵמָ֥ה עַזָּֽה׃ </span></p>
 <p align="RIGHT"><span lang="he">‎<a name="015">15</a> ‏שִׂמְחָ֣ה לַ֭צַּדִּיק עֲשׂ֣וֹת מִשְׁפָּ֑ט וּ֝מְחִתָּ֗ה לְפֹ֣עֲלֵי אָֽוֶן׃ </span></p>
 <p align="RIGHT"><span lang="he">‎<a name="016">16</a> ‏אָדָ֗ם תּ֭וֹעֶה מִדֶּ֣רֶךְ הַשְׂכֵּ֑ל בִּקְהַ֖ל רְפָאִ֣ים יָנֽוּחַ׃ </span></p>
 <p align="RIGHT"><span lang="he">‎<a name="017">17</a> ‏אִ֣ישׁ מַ֭חְסוֹר אֹהֵ֣ב שִׂמְחָ֑ה אֹהֵ֥ב יַֽיִן־וָ֝שֶׁ֗מֶן לֹ֣א יַעֲשִֽׁיר׃ </span></p>
 <p align="RIGHT"><span lang="he">‎<a name="018">18</a> ‏כֹּ֣פֶר לַצַּדִּ֣יק רָשָׁ֑ע וְתַ֖חַת יְשָׁרִ֣ים בּוֹגֵֽד׃ </span></p>
 <p align="RIGHT"><span lang="he">‎<a name="019">19</a> ‏ט֗וֹב שֶׁ֥בֶת בְּאֶֽרֶץ־מִדְבָּ֑ר מֵאֵ֖שֶׁת <font color="brown">מדונים</font> <font color="blue">מִדְיָנִ֣ים</font> וָכָֽעַס׃ </span></p>
 <p align="RIGHT"><span lang="he">‎<a name="020">20</a> ‏אוֹצָ֤ר׀ נֶחְמָ֣ד וָ֭שֶׁמֶן בִּנְוֵ֣ה חָכָ֑ם וּכְסִ֖יל אָדָ֣ם יְבַלְּעֶֽנּוּ׃ </span></p>
 <p align="RIGHT"><span lang="he">‎<a name="021">21</a> ‏רֹ֭דֵף צְדָקָ֣ה וָחָ֑סֶד יִמְצָ֥א חַ֝יִּ֗ים צְדָקָ֥ה וְכָבֽוֹד׃ </span></p>
 <p align="RIGHT"><span lang="he">‎<a name="022">22</a> ‏עִ֣יר גִּ֭בֹּרִים עָלָ֣ה חָכָ֑ם וַ֝יֹּ֗רֶד עֹ֣ז מִבְטֶחָֽה׃ </span></p>
 <p align="RIGHT"><span lang="he">‎<a name="023">23</a> ‏שֹׁמֵ֣ר פִּ֭יו וּלְשׁוֹנ֑וֹ שֹׁמֵ֖ר מִצָּר֣וֹת נַפְשֽׁוֹ׃ </span></p>
 <p align="RIGHT"><span lang="he">‎<a name="024">24</a> ‏זֵ֣ד יָ֭הִיר לֵ֣ץ שְׁמ֑וֹ ע֝וֹשֶׂ֗ה בְּעֶבְרַ֥ת זָדֽוֹן׃ </span></p>
 <p align="RIGHT"><span lang="he">‎<a name="025">25</a> ‏תַּאֲוַ֣ת עָצֵ֣ל תְּמִיתֶ֑נּוּ כִּֽי־מֵאֲנ֖וּ יָדָ֣יו לַעֲשֽׂוֹת׃ </span></p>
 <p align="RIGHT"><span lang="he">‎<a name="026">26</a> ‏כָּל־הַ֭יּוֹם הִתְאַוָּ֣ה תַאֲוָ֑ה וְצַדִּ֥יק יִ֝תֵּ֗ן וְלֹ֣א יַחְשֹֽׂךְ׃ </span></p>
 <p align="RIGHT"><span lang="he">‎<a name="027">27</a> ‏זֶ֣בַח רְ֭שָׁעִים תּוֹעֵבָ֑ה אַ֝֗ף כִּֽי־בְזִמָּ֥ה יְבִיאֶֽנּוּ׃ </span></p>
 <p align="RIGHT"><span lang="he">‎<a name="028">28</a> ‏עֵד־כְּזָבִ֥ים יֹאבֵ֑ד וְאִ֥ישׁ שׁ֝וֹמֵ֗עַ לָנֶ֥צַח יְדַבֵּֽר׃ </span></p>
 <p align="RIGHT"><span lang="he">‎<a name="029">29</a> ‏הֵעֵ֬ז אִ֣ישׁ רָשָׁ֣ע בְּפָנָ֑יו וְ֝יָשָׁ֗ר ה֤וּא׀ <font color="brown">יכין</font> <font color="blue">יָבִ֬ין</font> <font color="brown">דרכיו</font> <font color="blue">דַּרְכּֽוֹ׃</font> </span></p>
 <p align="RIGHT"><span lang="he">‎<a name="030">30</a> ‏אֵ֣ין חָ֭כְמָה וְאֵ֣ין תְּבוּנָ֑ה וְאֵ֥ין עֵ֝צָ֗ה לְנֶ֣גֶד יְהוָֽה׃ פ</span></p>
 <p align="RIGHT"><span lang="he">‎<a name="031">31</a> ‏ס֗וּס מ֭וּכָן לְי֣וֹם מִלְחָמָ֑ה וְ֝לַֽיהוָ֗ה הַתְּשׁוּעָֽה׃ </span></p>
 </td>
 <td width="50%">
 <p>1 paləḡê-mayim leḇ-meleḵə bəyaḏ-yəhwâ ‘al-kāl-’ăšer y<sup>a</sup>ḥəpōṣ yaṭṭennû: </p>
 <p>2 kāl-dereḵə-’îš yāšār bə‘ênāyw wəṯōḵēn libwōṯ yəhwâ: </p>
 <p>3 ‘ăśōh ṣəḏāqâ ûmišəpāṭ niḇəḥār layhwâ mizzāḇ<sup>a</sup>ḥ: </p>
 <p>4 rûm-‘ênayim ûrəḥaḇ-lēḇ nir rəšā‘îm ḥaṭṭā’ṯ: </p>
 <p>5 m<sup>a</sup>ḥəšəḇwōṯ ḥārûṣ ’aḵə-ləmwōṯār wəḵāl-’āṣ ’aḵə-ləm<sup>a</sup>ḥəswōr: </p>
 <p>6 pō‘al ’wōṣārwōṯ biləšwōn šāqer heḇel nidāf məḇaqəšê-māweṯ: </p>
 <p>7 šōḏ-rəšā‘îm yəḡwōrēm kî mē’ănû l<sup>a</sup>‘ăśwōṯ mišəpāṭ: </p>
 <p>8 hăfaḵəpaḵə dereḵə ’îš wāzār wəzaḵə yāšār pā‘ŏlwō: </p>
 <p>9 ṭwōḇ lāšeḇeṯ ‘al-pinnaṯ-gāḡ mē’ēšeṯ miḏəyānîm ûḇêṯ ḥāḇer: </p>
 <p>10 nefeš rāšā‘ ’iûəṯâ-rā‘ lō’-yuḥan bə‘ênāyw rē‘ēhû: </p>
 <p>11 b<sup>a</sup>‘ənāš-lēṣ<font color="red"><sup>1</sup></font> yeḥəkam-peṯî ûḇəhaśəkîl ləḥāḵām yiqq<sup>a</sup>ḥ-dā‘aṯ: </p>
 <p>12 maśəkîl ṣadîq ləḇêṯ rāšā‘ məsallēf rəšā‘îm lārā‘: </p>
 <p>13 ’ōṭēm ’āzənwō mizz<sup>a</sup>‘ăqaṯ-dāl gam-hû’ yiqərā’ wəlō’ yē‘āneh: </p>
 <p>14 matān bassēṯer yiḵəpeh-’āf wəšōḥaḏ b<sup>a</sup>ḥēq ḥēmâ ‘azzâ: </p>
 <p>15 śiməḥâ laṣṣadîq ‘ăśwōṯ mišəpāṭ ûməḥitâ ləfō‘ălê ’āwen: </p>
 <p>16 ’āḏām twō‘eh midereḵə haśəkēl biqəhal rəfā’îm yānûḥa: </p>
 <p>17 ’îš m<sup>a</sup>ḥəswōr ’ōhēḇ śiməḥâ ’ōhēḇ yayin-wāšemen lō’ y<sup>a</sup>‘ăšîr: </p>
 <p>18 kōfer laṣṣadîq rāšā‘ wəṯ<sup>a</sup>ḥaṯ yəšārîm bwōḡēḏ: </p>
 <p>19 ṭwōḇ šeḇeṯ bə’ereṣ-miḏəbār mē’ēšeṯ <font color="brown">məḏwōnîm</font> <font color="blue">miḏəyānîm</font> wāḵā‘as: </p>
 <p>20 ’wōṣār| neḥəmāḏ wāšemen binəwēh ḥāḵām ûḵəsîl ’āḏām yəḇallə‘ennû: </p>
 <p>21 rōḏēf ṣəḏāqâ wāḥāseḏ yiməṣā’ ḥayyîm ṣəḏāqâ wəḵāḇwōḏ: </p>
 <p>22 ‘îr gibōrîm ‘ālâ ḥāḵām wayyōreḏ ‘ōz miḇəṭeḥâ: </p>
 <p>23 šōmēr pîw ûləšwōnwō šōmēr miṣṣārwōṯ nafəšwō: </p>
 <p>24 zēḏ yâîr lēṣ šəmwō ‘wōśeh bə‘eḇəraṯ zāḏwōn: </p>
 <p>25 ta’ăwaṯ ‘āṣēl təmîṯennû kî-mē’ănû yāḏāyw l<sup>a</sup>‘ăśwōṯ: </p>
 <p>26 kāl-hayywōm hiṯə’aûâ ṯa’ăwâ wəṣadîq yitēn wəlō’ y<sup>a</sup>ḥəśōḵə: </p>
 <p>27 zeḇ<sup>a</sup>ḥ rəšā‘îm twō‘ēḇâ ’af kî-ḇəzimmâ yəḇî’ennû: </p>
 <p>28 ‘ēḏ-kəzāḇîm yō’ḇēḏ wə’îš šwōmē‘a lāneṣ<sup>a</sup>ḥ yəḏabēr: </p>
 <p>29 hē‘ēz ’îš rāšā‘ bəfānāyw wəyāšār hû’| <font color="brown">yāḵîn</font> <font color="blue">yāḇîn</font> <font color="brown">dərāḵāyw</font> <font color="blue">darəkwō:</font> </p>
 <p>30 ’ên ḥāḵəmâ wə’ên təḇûnâ wə’ên ‘ēṣâ ləneḡeḏ yəhwâ: f</p>
 <p>31 sûs mûḵān ləywōm miləḥāmâ wəlayhwâ hatəšû‘â: </p>
 </td>
 </tr></table>
 <p></p><hr>
 <center>
 <a href="pro022.htm">Next: Proverbs (Mishlei) Chapter 22</a></center>
 </body>