<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/zac005.htm">Polyglot</a> 
 <a href="../kjv/zac005.htm">KJV</a> 
 <a href="../sep/zac005.htm">Sep</a> 
 <a href="../vul/zac005.htm">Vul</a> 
 
 <br>
 <br><a href="zac.htm">Zechariah (Zekharyah) Index</a><br>
  
 <a href="zac004.htm">Previous</a> 
 <a href="zac006.htm">Next</a> 
 </center>
 <hr>
 
 <h3 align="CENTER">Tanach (Hebrew): Zechariah (Zekharyah) Chapter 5</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וָאָשׁ֕וּב וָאֶשָּׂ֥א עֵינַ֖י וָֽאֶרְאֶ֑ה וְהִנֵּ֖ה מְגִלָּ֥ה עָפָֽה׃ </span></p>
 <p align="RIGHT"><span lang="he">‎<a name="002">2</a> ‏וַיֹּ֣אמֶר אֵלַ֔י מָ֥ה אַתָּ֖ה רֹאֶ֑ה וָאֹמַ֗ר אֲנִ֤י רֹאֶה֙ מְגִלָּ֣ה עָפָ֔ה אָרְכָּהּ֙ עֶשְׂרִ֣ים בָּֽאַמָּ֔ה וְרָחְבָּ֖הּ עֶ֥שֶׂר בָּאַמָּֽה׃ </span></p>
 <p align="RIGHT"><span lang="he">‎<a name="003">3</a> ‏וַיֹּ֣אמֶר אֵלַ֔י זֹ֚את הָֽאָלָ֔ה הַיּוֹצֵ֖את עַל־פְּנֵ֣י כָל־הָאָ֑רֶץ כִּ֣י כָל־הַגֹּנֵ֗ב מִזֶּה֙ כָּמ֣וֹהָ נִקָּ֔ה וְכָל־הַנִּ֨שְׁבָּ֔ע מִזֶּ֖ה כָּמ֥וֹהָ נִקָּֽה׃ </span></p>
 <p align="RIGHT"><span lang="he">‎<a name="004">4</a> ‏הוֹצֵאתִ֗יהָ נְאֻם֙ יְהוָ֣ה צְבָא֔וֹת וּבָ֙אָה֙ אֶל־בֵּ֣ית הַגַּנָּ֔ב וְאֶל־בֵּ֛ית הַנִּשְׁבָּ֥ע בִּשְׁמִ֖י לַשָּׁ֑קֶר וְלָ֙נֶה֙ בְּת֣וֹךְ בֵּית֔וֹ וְכִלַּ֖תּוּ וְאֶת־עֵצָ֥יו וְאֶת־אֲבָנָֽיו׃ </span></p>
 <p align="RIGHT"><span lang="he">‎<a name="005">5</a> ‏וַיֵּצֵ֕א הַמַּלְאָ֖ךְ הַדֹּבֵ֣ר בִּ֑י וַיֹּ֣אמֶר אֵלַ֔י שָׂ֣א נָ֤א עֵינֶ֙יךָ֙ וּרְאֵ֔ה מָ֖ה הַיּוֹצֵ֥את הַזֹּֽאת׃ </span></p>
 <p align="RIGHT"><span lang="he">‎<a name="006">6</a> ‏וָאֹמַ֖ר מַה־הִ֑יא וַיֹּ֗אמֶר זֹ֤את הָֽאֵיפָה֙ הַיּוֹצֵ֔את וַיֹּ֕אמֶר זֹ֥את עֵינָ֖ם בְּכָל־הָאָֽרֶץ׃ </span></p>
 <p align="RIGHT"><span lang="he">‎<a name="007">7</a> ‏וְהִנֵּ֛ה כִּכַּ֥ר עֹפֶ֖רֶת נִשֵּׂ֑את וְזֹאת֙ אִשָּׁ֣ה אַחַ֔ת יוֹשֶׁ֖בֶת בְּת֥וֹךְ הָאֵיפָֽה׃ </span></p>
 <p align="RIGHT"><span lang="he">‎<a name="008">8</a> ‏וַיֹּ֙אמֶר֙ זֹ֣את הָרִשְׁעָ֔ה וַיַּשְׁלֵ֥ךְ אֹתָ֖הּ אֶל־תּ֣וֹךְ הָֽאֵיפָ֑ה וַיַּשְׁלֵ֛ךְ אֶת־אֶ֥בֶן הָעֹפֶ֖רֶת אֶל־פִּֽיהָ׃ ס</span></p>
 <p align="RIGHT"><span lang="he">‎<a name="009">9</a> ‏וָאֶשָּׂ֨א עֵינַ֜י וָאֵ֗רֶא וְהִנֵּה֩ שְׁתַּ֨יִם נָשִׁ֤ים יֽוֹצְאוֹת֙ וְר֣וּחַ בְּכַנְפֵיהֶ֔ם וְלָהֵ֥נָּה כְנָפַ֖יִם כְּכַנְפֵ֣י הַחֲסִידָ֑ה וַתִּשֶּׂ֙אנָה֙ אֶת־הָ֣אֵיפָ֔ה בֵּ֥ין הָאָ֖רֶץ וּבֵ֥ין הַשָּׁמָֽיִם׃ </span></p>
 <p align="RIGHT"><span lang="he">‎<a name="010">10</a> ‏וָאֹמַ֕ר אֶל־הַמַּלְאָ֖ךְ הַדֹּבֵ֣ר בִּ֑י אָ֛נָה הֵ֥מָּה מֽוֹלִכ֖וֹת אֶת־הָאֵיפָֽה׃ </span></p>
 <p align="RIGHT"><span lang="he">‎<a name="011">11</a> ‏וַיֹּ֣אמֶר אֵלַ֔י לִבְנֽוֹת־לָ֥הֿ בַ֖יִת בְּאֶ֣רֶץ שִׁנְעָ֑ר וְהוּכַ֛ן וְהֻנִּ֥יחָה שָּׁ֖ם עַל־מְכֻנָתָֽהּ׃ ס</span></p>
 </td>
 <td width="50%">
 <p>1 wā’āšûḇ wā’eśśā’ ‘ênay wā’erə’eh wəhinnēh məḡillâ ‘āfâ: </p>
 <p>2 wayyō’mer ’ēlay mâ ’atâ rō’eh wā’ōmar ’ănî rō’eh məḡillâ ‘āfâ ’ārəkāh ‘eśərîm bā’ammâ wərāḥəbāh ‘eśer bā’ammâ: </p>
 <p>3 wayyō’mer ’ēlay zō’ṯ hā’ālâ hayywōṣē’ṯ ‘al-pənê ḵāl-hā’āreṣ kî ḵāl-hagōnēḇ mizzeh kāmwōhā niqqâ wəḵāl-hannišəbā‘ mizzeh kāmwōhā niqqâ: </p>
 <p>4 hwōṣē’ṯîhā nə’um yəhwâ ṣəḇā’wōṯ ûḇā’â ’el-bêṯ hagannāḇ wə’el-bêṯ hannišəbā‘ bišəmî laššāqer wəlāneh bəṯwōḵə bêṯwō wəḵillatû wə’eṯ-‘ēṣāyw wə’eṯ-’ăḇānāyw: </p>
 <p>5 wayyēṣē’ hammalə’āḵə hadōḇēr bî wayyō’mer ’ēlay śā’ nā’ ‘êneyḵā ûrə’ēh mâ hayywōṣē’ṯ hazzō’ṯ: </p>
 <p>6 wā’ōmar mah-hî’ wayyō’mer zō’ṯ hā’êfâ hayywōṣē’ṯ wayyō’mer zō’ṯ ‘ênām bəḵāl-hā’āreṣ: </p>
 <p>7 wəhinnēh kikar ‘ōfereṯ niśśē’ṯ wəzō’ṯ ’iššâ ’<sup>a</sup>ḥaṯ ywōšeḇeṯ bəṯwōḵə hā’êfâ: </p>
 <p>8 wayyō’mer zō’ṯ hārišə‘â wayyašəlēḵə ’ōṯāh ’el-twōḵə hā’êfâ wayyašəlēḵə ’eṯ-’eḇen hā‘ōfereṯ ’el-pîhā: s</p>
 <p>9 wā’eśśā’ ‘ênay wā’ēre’ wəhinnēh šətayim nāšîm ywōṣə’wōṯ wərûḥa bəḵanəfêhem wəlâēnnâ ḵənāfayim kəḵanəfê h<sup>a</sup>ḥăsîḏâ watiśśe’nâ ’eṯ-hā’êfâ bên hā’āreṣ ûḇên haššāmāyim: </p>
 <p>10 wā’ōmar ’el-hammalə’āḵə hadōḇēr bî ’ānâ hēmmâ mwōliḵwōṯ ’eṯ-hā’êfâ: </p>
 <p>11 wayyō’mer ’ēlay liḇənwōṯ-lâ ḇayiṯ bə’ereṣ šinə‘ār wəhûḵan wəhunnîḥâ ššām ‘al-məḵunāṯāh: s</p>
 </td>
 </tr></table>
 <p></p><hr>
 <center>
 <a href="zac006.htm">Next: Zechariah (Zekharyah) Chapter 6</a></center>
 </body>