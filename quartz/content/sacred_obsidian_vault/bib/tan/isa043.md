<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/isa043.htm">Polyglot</a> 
 <a href="../kjv/isa043.htm">KJV</a> 
 <a href="../sep/isa043.htm">Sep</a> 
 <a href="../vul/isa043.htm">Vul</a> 
 
 <br>
 <br><a href="isa.htm">Isaiah (Yisheyah) Index</a><br>
  
 <a href="isa042.htm">Previous</a> 
 <a href="isa044.htm">Next</a> 
 </center>
 <hr>
 
 <h3 align="CENTER">Tanach (Hebrew): Isaiah (Yisheyah) Chapter 43</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וְעַתָּ֞ה כֹּֽה־אָמַ֤ר יְהוָה֙ בֹּרַאֲךָ֣ יַעֲקֹ֔ב וְיֹצֶרְךָ֖ יִשְׂרָאֵ֑ל אַל־תִּירָא֙ כִּ֣י גְאַלְתִּ֔יךָ קָרָ֥אתִי בְשִׁמְךָ֖ לִי־אָֽתָּה׃ </span></p>
 <p align="RIGHT"><span lang="he">‎<a name="002">2</a> ‏כִּֽי־תַעֲבֹ֤ר בַּמַּ֙יִם֙ אִתְּךָ־אָ֔נִי וּבַנְּהָר֖וֹת לֹ֣א יִשְׁטְפ֑וּךָ כִּֽי־תֵלֵ֤ךְ בְּמוֹ־אֵשׁ֙ לֹ֣א תִכָּוֶ֔ה וְלֶהָבָ֖ה לֹ֥א תִבְעַר־בָּֽךְ׃ </span></p>
 <p align="RIGHT"><span lang="he">‎<a name="003">3</a> ‏כִּ֗י אֲנִי֙ יְהוָ֣ה אֱלֹהֶ֔יךָ קְד֥וֹשׁ יִשְׂרָאֵ֖ל מוֹשִׁיעֶ֑ךָ נָתַ֤תִּי כָפְרְךָ֙ מִצְרַ֔יִם כּ֥וּשׁ וּסְבָ֖א תַּחְתֶּֽיךָ׃ </span></p>
 <p align="RIGHT"><span lang="he">‎<a name="004">4</a> ‏מֵאֲשֶׁ֨ר יָקַ֧רְתָּ בְעֵינַ֛י נִכְבַּ֖דְתָּ וַאֲנִ֣י אֲהַבְתִּ֑יךָ וְאֶתֵּ֤ן אָדָם֙ תַּחְתֶּ֔יךָ וּלְאֻמִּ֖ים תַּ֥חַת נַפְשֶֽׁךָ׃ </span></p>
 <p align="RIGHT"><span lang="he">‎<a name="005">5</a> ‏אַל־תִּירָ֖א כִּ֣י אִתְּךָ־אָ֑נִי מִמִּזְרָח֙ אָבִ֣יא זַרְעֶ֔ךָ וּמִֽמַּעֲרָ֖ב אֲקַבְּצֶֽךָּ׃ </span></p>
 <p align="RIGHT"><span lang="he">‎<a name="006">6</a> ‏אֹמַ֤ר לַצָּפוֹן֙ תֵּ֔נִי וּלְתֵימָ֖ן אַל־תִּכְלָ֑אִי הָבִ֤יאִי בָנַי֙ מֵרָח֔וֹק וּבְנוֹתַ֖י מִקְצֵ֥ה הָאָֽרֶץ׃ </span></p>
 <p align="RIGHT"><span lang="he">‎<a name="007">7</a> ‏כֹּ֚ל הַנִּקְרָ֣א בִשְׁמִ֔י וְלִכְבוֹדִ֖י בְּרָאתִ֑יו יְצַרְתִּ֖יו אַף־עֲשִׂיתִֽיו׃ </span></p>
 <p align="RIGHT"><span lang="he">‎<a name="008">8</a> ‏הוֹצִ֥יא עַם־עִוֵּ֖ר וְעֵינַ֣יִם יֵ֑שׁ וְחֵרְשִׁ֖ים וְאָזְנַ֥יִם לָֽמוֹ׃ </span></p>
 <p align="RIGHT"><span lang="he">‎<a name="009">9</a> ‏כָּֽל־הַגּוֹיִ֞ם נִקְבְּצ֣וּ יַחְדָּ֗ו וְיֵאָֽסְפוּ֙ לְאֻמִּ֔ים מִ֤י בָהֶם֙ יַגִּ֣יד זֹ֔את וְרִֽאשֹׁנ֖וֹת יַשְׁמִיעֻ֑נוּ יִתְּנ֤וּ עֵֽדֵיהֶם֙ וְיִצְדָּ֔קוּ וְיִשְׁמְע֖וּ וְיֹאמְר֥וּ אֱמֶֽת׃ </span></p>
 <p align="RIGHT"><span lang="he">‎<a name="010">10</a> ‏אַתֶּ֤ם עֵדַי֙ נְאֻם־יְהוָ֔ה וְעַבְדִּ֖י אֲשֶׁ֣ר בָּחָ֑רְתִּי לְמַ֣עַן תֵּ֠דְעוּ וְתַאֲמִ֨ינוּ לִ֤י וְתָבִ֙ינוּ֙ כִּֽי־אֲנִ֣י ה֔וּא לְפָנַי֙ לֹא־נ֣וֹצַר אֵ֔ל וְאַחֲרַ֖י לֹ֥א יִהְיֶֽה׃ ס</span></p>
 <p align="RIGHT"><span lang="he">‎<a name="011">11</a> ‏אָנֹכִ֥י אָנֹכִ֖י יְהוָ֑ה וְאֵ֥ין מִבַּלְעָדַ֖י מוֹשִֽׁיעַ׃ </span></p>
 <p align="RIGHT"><span lang="he">‎<a name="012">12</a> ‏אָנֹכִ֞י הִגַּ֤דְתִּי וְהוֹשַׁ֙עְתִּי֙ וְהִשְׁמַ֔עְתִּי וְאֵ֥ין בָּכֶ֖ם זָ֑ר וְאַתֶּ֥ם עֵדַ֛י נְאֻם־יְהוָ֖ה וַֽאֲנִי־אֵֽל׃ </span></p>
 <p align="RIGHT"><span lang="he">‎<a name="013">13</a> ‏גַּם־מִיּוֹם֙ אֲנִ֣י ה֔וּא וְאֵ֥ין מִיָּדִ֖י מַצִּ֑יל אֶפְעַ֖ל וּמִ֥י יְשִׁיבֶֽנָּה׃ ס</span></p>
 <p align="RIGHT"><span lang="he">‎<a name="014">14</a> ‏כֹּֽה־אָמַ֧ר יְהוָ֛ה גֹּאַלְכֶ֖ם קְד֣וֹשׁ יִשְׂרָאֵ֑ל לְמַעַנְכֶ֞ם שִׁלַּ֣חְתִּי בָבֶ֗לָה וְהוֹרַדְתִּ֤י בָֽרִיחִים֙ כֻּלָּ֔ם וְכַשְׂדִּ֖ים בָּאֳנִיּ֥וֹת רִנָּתָֽם׃ </span></p>
 <p align="RIGHT"><span lang="he">‎<a name="015">15</a> ‏אֲנִ֥י יְהוָ֖ה קְדֽוֹשְׁכֶ֑ם בּוֹרֵ֥א יִשְׂרָאֵ֖ל מַלְכְּכֶֽם׃ ס</span></p>
 <p align="RIGHT"><span lang="he">‎<a name="016">16</a> ‏כֹּ֚ה אָמַ֣ר יְהוָ֔ה הַנּוֹתֵ֥ן בַּיָּ֖ם דָּ֑רֶךְ וּבְמַ֥יִם עַזִּ֖ים נְתִיבָֽה׃ </span></p>
 <p align="RIGHT"><span lang="he">‎<a name="017">17</a> ‏הַמּוֹצִ֥יא רֶֽכֶב־וָס֖וּס חַ֣יִל וְעִזּ֑וּז יַחְדָּ֤ו יִשְׁכְּבוּ֙ בַּל־יָק֔וּמוּ דָּעֲכ֖וּ כַּפִּשְׁתָּ֥ה כָבֽוּ׃ </span></p>
 <p align="RIGHT"><span lang="he">‎<a name="018">18</a> ‏אַֽל־תִּזְכְּר֖וּ רִֽאשֹׁנ֑וֹת וְקַדְמֹנִיּ֖וֹת אַל־תִּתְבֹּנָֽנוּ׃ </span></p>
 <p align="RIGHT"><span lang="he">‎<a name="019">19</a> ‏הִנְנִ֨י עֹשֶׂ֤ה חֲדָשָׁה֙ עַתָּ֣ה תִצְמָ֔ח הֲל֖וֹא תֵֽדָע֑וּהָ אַ֣ף אָשִׂ֤ים בַּמִּדְבָּר֙ דֶּ֔רֶךְ בִּֽישִׁמ֖וֹן נְהָרֽוֹת׃ </span></p>
 <p align="RIGHT"><span lang="he">‎<a name="020">20</a> ‏תְּכַבְּדֵ֙נִי֙ חַיַּ֣ת הַשָּׂדֶ֔ה תַּנִּ֖ים וּבְנ֣וֹת יַֽעֲנָ֑ה כִּֽי־נָתַ֨תִּי בַמִּדְבָּ֜ר מַ֗יִם נְהָרוֹת֙ בִּֽישִׁימֹ֔ן לְהַשְׁק֖וֹת עַמִּ֥י בְחִירִֽי׃ </span></p>
 <p align="RIGHT"><span lang="he">‎<a name="021">21</a> ‏עַם־זוּ֙ יָצַ֣רְתִּי לִ֔י תְּהִלָּתִ֖י יְסַפֵּֽרוּ׃ ס</span></p>
 <p align="RIGHT"><span lang="he">‎<a name="022">22</a> ‏וְלֹא־אֹתִ֥י קָרָ֖אתָ יַֽעֲקֹ֑ב כִּֽי־יָגַ֥עְתָּ בִּ֖י יִשְׂרָאֵֽל׃ </span></p>
 <p align="RIGHT"><span lang="he">‎<a name="023">23</a> ‏לֹֽא־הֵבֵ֤יאתָ לִּי֙ שֵׂ֣ה עֹלֹתֶ֔יךָ וּזְבָחֶ֖יךָ לֹ֣א כִבַּדְתָּ֑נִי לֹ֤א הֶעֱבַדְתִּ֙יךָ֙ בְּמִנְחָ֔ה וְלֹ֥א הוֹגַעְתִּ֖יךָ בִּלְבוֹנָֽה׃ </span></p>
 <p align="RIGHT"><span lang="he">‎<a name="024">24</a> ‏לֹא־קָנִ֨יתָ לִּ֤י בַכֶּ֙סֶף֙ קָנֶ֔ה וְחֵ֥לֶב זְבָחֶ֖יךָ לֹ֣א הִרְוִיתָ֑נִי אַ֗ךְ הֶעֱבַדְתַּ֙נִי֙ בְּחַטֹּאותֶ֔יךָ הוֹגַעְתַּ֖נִי בַּעֲוֹנֹתֶֽיךָ׃ ס</span></p>
 <p align="RIGHT"><span lang="he">‎<a name="025">25</a> ‏אָנֹכִ֨י אָנֹכִ֥י ה֛וּא מֹחֶ֥ה פְשָׁעֶ֖יךָ לְמַעֲנִ֑י וְחַטֹּאתֶ֖יךָ לֹ֥א אֶזְכֹּֽר׃ </span></p>
 <p align="RIGHT"><span lang="he">‎<a name="026">26</a> ‏הַזְכִּירֵ֕נִי נִשָּׁפְטָ֖ה יָ֑חַד סַפֵּ֥ר אַתָּ֖ה לְמַ֥עַן תִּצְדָּֽק׃ </span></p>
 <p align="RIGHT"><span lang="he">‎<a name="027">27</a> ‏אָבִ֥יךָ הָרִאשׁ֖וֹן חָטָ֑א וּמְלִיצֶ֖יךָ פָּ֥שְׁעוּ בִֽי׃ </span></p>
 <p align="RIGHT"><span lang="he">‎<a name="028">28</a> ‏וַאֲחַלֵּ֖ל שָׂ֣רֵי קֹ֑דֶשׁ וְאֶתְּנָ֤ה לַחֵ֙רֶם֙ יַעֲקֹ֔ב וְיִשְׂרָאֵ֖ל לְגִדּוּפִֽים׃ ס</span></p>
 </td>
 <td width="50%">
 <p>1 wə‘atâ kōh-’āmar yəhwâ bōra’ăḵā y<sup>a</sup>‘ăqōḇ wəyōṣerəḵā yiśərā’ēl ’al-tîrā’ kî ḡə’alətîḵā qārā’ṯî ḇəšiməḵā lî-’ātâ: </p>
 <p>2 kî-ṯ<sup>a</sup>‘ăḇōr bammayim ’itəḵā-’ānî ûḇannəhārwōṯ lō’ yišəṭəfûḵā kî-ṯēlēḵə bəmwō-’ēš lō’ ṯikāweh wəlehāḇâ lō’ ṯiḇə‘ar-bāḵə: </p>
 <p>3 kî ’ănî yəhwâ ’ĕlōheyḵā qəḏwōš yiśərā’ēl mwōšî‘eḵā nāṯatî ḵāfərəḵā miṣərayim kûš ûsəḇā’ t<sup>a</sup>ḥəteyḵā: </p>
 <p>4 mē’ăšer yāqarətā ḇə‘ênay niḵəbaḏətā wa’ănî ’ăhaḇətîḵā wə’etēn ’āḏām t<sup>a</sup>ḥəteyḵā ûlə’ummîm t<sup>a</sup>ḥaṯ nafəšeḵā: </p>
 <p>5 ’al-tîrā’ kî ’itəḵā-’ānî mimmizərāḥ ’āḇî’ zarə‘eḵā ûmimm<sup>a</sup>‘ărāḇ ’ăqabəṣeḵḵā: </p>
 <p>6 ’ōmar laṣṣāfwōn tēnî ûləṯêmān ’al-tiḵəlā’î hāḇî’î ḇānay mērāḥwōq ûḇənwōṯay miqəṣēh hā’āreṣ: </p>
 <p>7 kōl hanniqərā’ ḇišəmî wəliḵəḇwōḏî bərā’ṯîw yəṣarətîw ’af-‘ăśîṯîw: </p>
 <p>8 hwōṣî’ ‘am-‘iûēr wə‘ênayim yēš wəḥērəšîm wə’āzənayim lāmwō: </p>
 <p>9 kāl-hagwōyim niqəbəṣû y<sup>a</sup>ḥədāw wəyē’āsəfû lə’ummîm mî ḇâem yagîḏ zō’ṯ wəri’šōnwōṯ yašəmî‘unû yitənû ‘ēḏêhem wəyiṣədāqû wəyišəmə‘û wəyō’mərû ’ĕmeṯ: </p>
 <p>10 ’atem ‘ēḏay nə’um-yəhwâ wə‘aḇədî ’ăšer bāḥārətî ləm<sup>a</sup>‘an tēḏə‘û wəṯa’ămînû lî wəṯāḇînû kî-’ănî hû’ ləfānay lō’-nwōṣar ’ēl wə’<sup>a</sup>ḥăray lō’ yihəyeh: s</p>
 <p>11 ’ānōḵî ’ānōḵî yəhwâ wə’ên mibalə‘āḏay mwōšî‘a: </p>
 <p>12 ’ānōḵî higaḏətî wəhwōš<sup>a</sup>‘ətî wəhišəm<sup>a</sup>‘ətî wə’ên bāḵem zār wə’atem ‘ēḏay nə’um-yəhwâ wa’ănî-’ēl: </p>
 <p>13 gam-mîywōm ’ănî hû’ wə’ên mîyāḏî maṣṣîl ’efə‘al ûmî yəšîḇennâ: s</p>
 <p>14 kōh-’āmar yəhwâ gō’aləḵem qəḏwōš yiśərā’ēl ləm<sup>a</sup>‘anəḵem šill<sup>a</sup>ḥətî ḇāḇelâ wəhwōraḏətî ḇārîḥîm kullām wəḵaśədîm bā’ŏnîywōṯ rinnāṯām: </p>
 <p>15 ’ănî yəhwâ qəḏwōšəḵem bwōrē’ yiśərā’ēl maləkəḵem: s</p>
 <p>16 kōh ’āmar yəhwâ hannwōṯēn bayyām dāreḵə ûḇəmayim ‘azzîm nəṯîḇâ: </p>
 <p>17 hammwōṣî’ reḵeḇ-wāsûs ḥayil wə‘izzûz y<sup>a</sup>ḥədāw yišəkəḇû bal-yāqûmû dā‘ăḵû kapišətâ ḵāḇû: </p>
 <p>18 ’al-tizəkərû ri’šōnwōṯ wəqaḏəmōnîywōṯ ’al-tiṯəbōnānû: </p>
 <p>19 hinənî ‘ōśeh ḥăḏāšâ ‘atâ ṯiṣəmāḥ hălwō’ ṯēḏā‘ûhā ’af ’āśîm bammiḏəbār dereḵə bîšimwōn nəhārwōṯ: </p>
 <p>20 təḵabəḏēnî ḥayyaṯ haśśāḏeh tannîm ûḇənwōṯ y<sup>a</sup>‘ănâ kî-nāṯatî ḇammiḏəbār mayim nəhārwōṯ bîšîmōn ləhašəqwōṯ ‘ammî ḇəḥîrî: </p>
 <p>21 ‘am-zû yāṣarətî lî təhillāṯî yəsapērû: s</p>
 <p>22 wəlō’-’ōṯî qārā’ṯā y<sup>a</sup>‘ăqōḇ kî-yāḡ<sup>a</sup>‘ətā bî yiśərā’ēl: </p>
 <p>23 lō’-hēḇê’ṯā llî śēh ‘ōlōṯeyḵā ûzəḇāḥeyḵā lō’ ḵibaḏətānî lō’ he‘ĕḇaḏətîḵā bəminəḥâ wəlō’ hwōḡ<sup>a</sup>‘ətîḵā biləḇwōnâ: </p>
 <p>24 lō’-qānîṯā llî ḇakesef qāneh wəḥēleḇ zəḇāḥeyḵā lō’ hirəwîṯānî ’aḵə he‘ĕḇaḏətanî bəḥaṭṭō’wṯeyḵā hwōḡ<sup>a</sup>‘ətanî b<sup>a</sup>‘ăwōnōṯeyḵā: s</p>
 <p>25 ’ānōḵî ’ānōḵî hû’ mōḥeh fəšā‘eyḵā ləm<sup>a</sup>‘ănî wəḥaṭṭō’ṯeyḵā lō’ ’ezəkōr: </p>
 <p>26 hazəkîrēnî niššāfəṭâ yāḥaḏ sapēr ’atâ ləm<sup>a</sup>‘an tiṣədāq: </p>
 <p>27 ’āḇîḵā hāri’šwōn ḥāṭā’ ûməlîṣeyḵā pāšə‘û ḇî: </p>
 <p>28 wa’ăḥallēl śārê qōḏeš wə’etənâ l<sup>a</sup>ḥērem y<sup>a</sup>‘ăqōḇ wəyiśərā’ēl ləḡidûfîm: s</p>
 </td>
 </tr></table>
 <p></p><hr>
 <center>
 <a href="isa044.htm">Next: Isaiah (Yisheyah) Chapter 44</a></center>
 </body>