<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/num036.htm">Polyglot</a> 
 <a href="../kjv/num036.htm">KJV</a> 
 <a href="../sep/num036.htm">Sep</a> 
 <a href="../vul/num036.htm">Vul</a> 
 
 <br>
 <br><a href="num.htm">Numbers (Bemidbar) Index</a><br>
  
 <a href="num035.htm">Previous</a> 
 <a href="deu001.htm">Next</a> 
 </center>
 <hr>
 
 <h3 align="CENTER">Tanach (Hebrew): Numbers (Bemidbar) Chapter 36</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַֽיִּקְרְב֞וּ רָאשֵׁ֣י הָֽאָב֗וֹת לְמִשְׁפַּ֤חַת בְּנֵֽי־גִלְעָד֙ בֶּן־מָכִ֣יר בֶּן־מְנַשֶּׁ֔ה מִֽמִּשְׁפְּחֹ֖ת בְּנֵ֣י יוֹסֵ֑ף וַֽיְדַבְּר֞וּ לִפְנֵ֤י מֹשֶׁה֙ וְלִפְנֵ֣י הַנְּשִׂאִ֔ים רָאשֵׁ֥י אָב֖וֹת לִבְנֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="002">2</a> ‏וַיֹּאמְר֗וּ אֶת־אֲדֹנִי֙ צִוָּ֣ה יְהוָ֔ה לָתֵ֨ת אֶת־הָאָ֧רֶץ בְּנַחֲלָ֛ה בְּגוֹרָ֖ל לִבְנֵ֣י יִשְׂרָאֵ֑ל וַֽאדֹנִי֙ צֻוָּ֣ה בַֽיהוָ֔ה לָתֵ֗ת אֶֽת־נַחֲלַ֛ת צְלָפְחָ֥ד אָחִ֖ינוּ לִבְנֹתָֽיו׃ </span></p>
 <p align="RIGHT"><span lang="he">‎<a name="003">3</a> ‏וְ֠הָיוּ לְאֶחָ֞ד מִבְּנֵ֨י שִׁבְטֵ֥י בְנֵֽי־יִשְׂרָאֵל֮ לְנָשִׁים֒ וְנִגְרְעָ֤ה נַחֲלָתָן֙ מִנַּחֲלַ֣ת אֲבֹתֵ֔ינוּ וְנוֹסַ֕ף עַ֚ל נַחֲלַ֣ת הַמַּטֶּ֔ה אֲשֶׁ֥ר תִּהְיֶ֖ינָה לָהֶ֑ם וּמִגֹּרַ֥ל נַחֲלָתֵ֖נוּ יִגָּרֵֽעַ׃ </span></p>
 <p align="RIGHT"><span lang="he">‎<a name="004">4</a> ‏וְאִם־יִהְיֶ֣ה הַיֹּבֵל֮ לִבְנֵ֣י יִשְׂרָאֵל֒ וְנֽוֹסְפָה֙ נַחֲלָתָ֔ן עַ֚ל נַחֲלַ֣ת הַמַּטֶּ֔ה אֲשֶׁ֥ר תִּהְיֶ֖ינָה לָהֶ֑ם וּמִֽנַּחֲלַת֙ מַטֵּ֣ה אֲבֹתֵ֔ינוּ יִגָּרַ֖ע נַחֲלָתָֽן׃ </span></p>
 <p align="RIGHT"><span lang="he">‎<a name="005">5</a> ‏וַיְצַ֤ו מֹשֶׁה֙ אֶת־בְּנֵ֣י יִשְׂרָאֵ֔ל עַל־פִּ֥י יְהוָ֖ה לֵאמֹ֑ר כֵּ֛ן מַטֵּ֥ה בְנֵֽי־יוֹסֵ֖ף דֹּבְרִֽים׃ </span></p>
 <p align="RIGHT"><span lang="he">‎<a name="006">6</a> ‏זֶ֣ה הַדָּבָ֞ר אֲשֶׁר־צִוָּ֣ה יְהוָ֗ה לִבְנ֤וֹת צְלָפְחָד֙ לֵאמֹ֔ר לַטּ֥וֹב בְּעֵינֵיהֶ֖ם תִּהְיֶ֣ינָה לְנָשִׁ֑ים אַ֗ךְ לְמִשְׁפַּ֛חַת מַטֵּ֥ה אֲבִיהֶ֖ם תִּהְיֶ֥ינָה לְנָשִֽׁים׃ </span></p>
 <p align="RIGHT"><span lang="he">‎<a name="007">7</a> ‏וְלֹֽא־תִסֹּ֤ב נַחֲלָה֙ לִבְנֵ֣י יִשְׂרָאֵ֔ל מִמַּטֶּ֖ה אֶל־מַטֶּ֑ה כִּ֣י אִ֗ישׁ בְּנַחֲלַת֙ מַטֵּ֣ה אֲבֹתָ֔יו יִדְבְּק֖וּ בְּנֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="008">8</a> ‏וְכָל־בַּ֞ת יֹרֶ֣שֶׁת נַחֲלָ֗ה מִמַּטּוֹת֮ בְּנֵ֣י יִשְׂרָאֵל֒ לְאֶחָ֗ד מִמִּשְׁפַּ֛חַת מַטֵּ֥ה אָבִ֖יהָ תִּהְיֶ֣ה לְאִשָּׁ֑ה לְמַ֗עַן יִֽירְשׁוּ֙ בְּנֵ֣י יִשְׂרָאֵ֔ל אִ֖ישׁ נַחֲלַ֥ת אֲבֹתָֽיו׃ </span></p>
 <p align="RIGHT"><span lang="he">‎<a name="009">9</a> ‏וְלֹֽא־תִסֹּ֧ב נַחֲלָ֛ה מִמַּטֶּ֖ה לְמַטֶּ֣ה אַחֵ֑ר כִּי־אִישׁ֙ בְּנַ֣חֲלָת֔וֹ יִדְבְּק֕וּ מַטּ֖וֹת בְּנֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="010">10</a> ‏כַּאֲשֶׁ֛ר צִוָּ֥ה יְהוָ֖ה אֶת־מֹשֶׁ֑ה כֵּ֥ן עָשׂ֖וּ בְּנ֥וֹת צְלָפְחָֽד׃ </span></p>
 <p align="RIGHT"><span lang="he">‎<a name="011">11</a> ‏וַתִּהְיֶ֜ינָה מַחְלָ֣ה תִרְצָ֗ה וְחָגְלָ֧ה וּמִלְכָּ֛ה וְנֹעָ֖ה בְּנ֣וֹת צְלָפְחָ֑ד לִבְנֵ֥י דֹדֵיהֶ֖ן לְנָשִֽׁים׃ </span></p>
 <p align="RIGHT"><span lang="he">‎<a name="012">12</a> ‏מִֽמִּשְׁפְּחֹ֛ת בְּנֵֽי־מְנַשֶּׁ֥ה בֶן־יוֹסֵ֖ף הָי֣וּ לְנָשִׁ֑ים וַתְּהִי֙ נַחֲלָתָ֔ן עַל־מַטֵּ֖ה מִשְׁפַּ֥חַת אֲבִיהֶֽן׃ </span></p>
 <p align="RIGHT"><span lang="he">‎<a name="013">13</a> ‏אֵ֣לֶּה הַמִּצְוֹ֞ת וְהַמִּשְׁפָּטִ֗ים אֲשֶׁ֨ר צִוָּ֧ה יְהוָ֛ה בְּיַד־מֹשֶׁ֖ה אֶל־בְּנֵ֣י יִשְׂרָאֵ֑ל בְּעַֽרְבֹ֣ת מוֹאָ֔ב עַ֖ל יַרְדֵּ֥ן יְרֵחֽוֹ׃ </span></p>
 <p></p>
 </td>
 <td width="50%">
 <p>1 wayyiqərəḇû rā’šê hā’āḇwōṯ ləmišəp<sup>a</sup>ḥaṯ bənê-ḡilə‘āḏ ben-māḵîr ben-mənaššeh mimmišəpəḥōṯ bənê ywōsēf wayəḏabərû lifənê mōšeh wəlifənê hannəśi’îm rā’šê ’āḇwōṯ liḇənê yiśərā’ēl: </p>
 <p>2 wayyō’mərû ’eṯ-’ăḏōnî ṣiûâ yəhwâ lāṯēṯ ’eṯ-hā’āreṣ bən<sup>a</sup>ḥălâ bəḡwōrāl liḇənê yiśərā’ēl wa’ḏōnî ṣuûâ ḇayhwâ lāṯēṯ ’eṯ-n<sup>a</sup>ḥălaṯ ṣəlāfəḥāḏ ’āḥînû liḇənōṯāyw: </p>
 <p>3 wəhāyû lə’eḥāḏ mibənê šiḇəṭê ḇənê-yiśərā’ēl lənāšîm wəniḡərə‘â n<sup>a</sup>ḥălāṯān minn<sup>a</sup>ḥălaṯ ’ăḇōṯênû wənwōsaf ‘al n<sup>a</sup>ḥălaṯ hammaṭṭeh ’ăšer tihəyeynâ lâem ûmigōral n<sup>a</sup>ḥălāṯēnû yigārē‘a: </p>
 <p>4 wə’im-yihəyeh hayyōḇēl liḇənê yiśərā’ēl wənwōsəfâ n<sup>a</sup>ḥălāṯān ‘al n<sup>a</sup>ḥălaṯ hammaṭṭeh ’ăšer tihəyeynâ lâem ûminn<sup>a</sup>ḥălaṯ maṭṭēh ’ăḇōṯênû yigār<sup>a</sup>‘ n<sup>a</sup>ḥălāṯān: </p>
 <p>5 wayəṣaw mōšeh ’eṯ-bənê yiśərā’ēl ‘al-pî yəhwâ lē’mōr kēn maṭṭēh ḇənê-ywōsēf dōḇərîm: </p>
 <p>6 zeh hadāḇār ’ăšer-ṣiûâ yəhwâ liḇənwōṯ ṣəlāfəḥāḏ lē’mōr laṭṭwōḇ bə‘ênêhem tihəyeynâ lənāšîm ’aḵə ləmišəp<sup>a</sup>ḥaṯ maṭṭēh ’ăḇîhem tihəyeynâ lənāšîm: </p>
 <p>7 wəlō’-ṯissōḇ n<sup>a</sup>ḥălâ liḇənê yiśərā’ēl mimmaṭṭeh ’el-maṭṭeh kî ’îš bən<sup>a</sup>ḥălaṯ maṭṭēh ’ăḇōṯāyw yiḏəbəqû bənê yiśərā’ēl: </p>
 <p>8 wəḵāl-baṯ yōrešeṯ n<sup>a</sup>ḥălâ mimmaṭṭwōṯ bənê yiśərā’ēl lə’eḥāḏ mimmišəp<sup>a</sup>ḥaṯ maṭṭēh ’āḇîhā tihəyeh lə’iššâ ləm<sup>a</sup>‘an yîrəšû bənê yiśərā’ēl ’îš n<sup>a</sup>ḥălaṯ ’ăḇōṯāyw: </p>
 <p>9 wəlō’-ṯissōḇ n<sup>a</sup>ḥălâ mimmaṭṭeh ləmaṭṭeh ’<sup>a</sup>ḥēr kî-’îš bən<sup>a</sup>ḥălāṯwō yiḏəbəqû maṭṭwōṯ bənê yiśərā’ēl: </p>
 <p>10 ka’ăšer ṣiûâ yəhwâ ’eṯ-mōšeh kēn ‘āśû bənwōṯ ṣəlāfəḥāḏ: </p>
 <p>11 watihəyeynâ m<sup>a</sup>ḥəlâ ṯirəṣâ wəḥāḡəlâ ûmiləkâ wənō‘â bənwōṯ ṣəlāfəḥāḏ liḇənê ḏōḏêhen lənāšîm: </p>
 <p>12 mimmišəpəḥōṯ bənê-mənaššeh ḇen-ywōsēf hāyû lənāšîm watəhî n<sup>a</sup>ḥălāṯān ‘al-maṭṭēh mišəp<sup>a</sup>ḥaṯ ’ăḇîhen: </p>
 <p>13 ’ēlleh hammiṣəwōṯ wəhammišəpāṭîm ’ăšer ṣiûâ yəhwâ bəyaḏ-mōšeh ’el-bənê yiśərā’ēl bə‘arəḇōṯ mwō’āḇ ‘al yarədēn yərēḥwō: </p>
 </td>
 </tr></table>
 <p></p><hr>
 <center>
 <a href="deu001.htm">Next: Deuteronomy (Devarim) Chapter 1</a></center>
 </body>