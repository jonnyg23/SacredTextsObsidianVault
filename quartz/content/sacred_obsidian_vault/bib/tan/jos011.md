<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jos011.htm">Polyglot</a> 
 <a href="../kjv/jos011.htm">KJV</a> 
 <a href="../sep/jsb011.htm">Sep:JsB</a> 
 <a href="../vul/jos011.htm">Vul</a> 
 
 <br>
 <br><a href="jos.htm">Joshua (Yehoshua) Index</a><br>
  
 <a href="jos010.htm">Previous</a> 
 <a href="jos012.htm">Next</a> 
 </center>
 <hr>
 
 <h3 align="CENTER">Tanach (Hebrew): Joshua (Yehoshua) Chapter 11</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְהִ֕י כִּשְׁמֹ֖עַ יָבִ֣ין מֶֽלֶךְ־חָצ֑וֹר וַיִּשְׁלַ֗ח אֶל־יוֹבָב֙ מֶ֣לֶךְ מָד֔וֹן וְאֶל־מֶ֥לֶךְ שִׁמְר֖וֹן וְאֶל־מֶ֥לֶךְ אַכְשָֽׁף׃ </span></p>
 <p align="RIGHT"><span lang="he">‎<a name="002">2</a> ‏וְֽאֶל־הַמְּלָכִ֞ים אֲשֶׁ֣ר מִצְּפ֗וֹן בָּהָ֧ר וּבָעֲרָבָ֛ה נֶ֥גֶב כִּֽנֲר֖וֹת וּבַשְּׁפֵלָ֑ה וּבְנָפ֥וֹת דּ֖וֹר מִיָּֽם׃ </span></p>
 <p align="RIGHT"><span lang="he">‎<a name="003">3</a> ‏הַֽכְּנַעֲנִי֙ מִמִּזְרָ֣ח וּמִיָּ֔ם וְהָאֱמֹרִ֧י וְהַחִתִּ֛י וְהַפְּרִזִּ֥י וְהַיְבוּסִ֖י בָּהָ֑ר וְהַֽחִוִּי֙ תַּ֣חַת חֶרְמ֔וֹן בְּאֶ֖רֶץ הַמִּצְפָּֽה׃ </span></p>
 <p align="RIGHT"><span lang="he">‎<a name="004">4</a> ‏וַיֵּצְא֣וּ הֵ֗ם וְכָל־מַֽחֲנֵיהֶם֙ עִמָּ֔ם עַם־רָ֕ב כַּח֛וֹל אֲשֶׁ֥ר עַל־שְׂפַת־הַיָּ֖ם לָרֹ֑ב וְס֥וּס וָרֶ֖כֶב רַב־מְאֹֽד׃ </span></p>
 <p align="RIGHT"><span lang="he">‎<a name="005">5</a> ‏וַיִּוָּ֣עֲד֔וּ כֹּ֖ל הַמְּלָכִ֣ים הָאֵ֑לֶּה וַיָּבֹ֜אוּ וַיַּחֲנ֤וּ יַחְדָּו֙ אֶל־מֵ֣י מֵר֔וֹם לְהִלָּחֵ֖ם עִם־יִשְׂרָאֵֽל׃ פ</span></p>
 <p align="RIGHT"><span lang="he">‎<a name="006">6</a> ‏וַיֹּ֨אמֶר יְהוָ֣ה אֶל־יְהוֹשֻׁעַ֮ אַל־תִּירָ֣א מִפְּנֵיהֶם֒ כִּֽי־מָחָ֞ר כָּעֵ֣ת הַזֹּ֗את אָנֹכִ֞י נֹתֵ֧ן אֶת־כֻּלָּ֛ם חֲלָלִ֖ים לִפְנֵ֣י יִשְׂרָאֵ֑ל אֶת־סוּסֵיהֶ֣ם תְּעַקֵּ֔ר וְאֶת־מַרְכְּבֹתֵיהֶ֖ם תִּשְׂרֹ֥ף בָּאֵֽשׁ׃ </span></p>
 <p align="RIGHT"><span lang="he">‎<a name="007">7</a> ‏וַיָּבֹ֣א יְהוֹשֻׁ֡עַ וְכָל־עַם֩ הַמִּלְחָמָ֨ה עִמּ֧וֹ עֲלֵיהֶ֛ם עַל־מֵ֥י מֵר֖וֹם פִּתְאֹ֑ם וַֽיִּפְּל֖וּ בָּהֶֽם׃ </span></p>
 <p align="RIGHT"><span lang="he">‎<a name="008">8</a> ‏וַיִּתְּנֵ֨ם יְהוָ֥ה בְּיַֽד־יִשְׂרָאֵל֮ וַיַּכּוּם֒ וַֽיִּרְדְּפ֞וּם עַד־צִיד֣וֹן רַבָּ֗ה וְעַד֙ מִשְׂרְפ֣וֹת מַ֔יִם וְעַד־בִּקְעַ֥ת מִצְפֶּ֖ה מִזְרָ֑חָה וַיַּכֻּ֕ם עַד־בִּלְתִּ֥י הִשְׁאִֽיר־לָהֶ֖ם שָׂרִֽיד׃ </span></p>
 <p align="RIGHT"><span lang="he">‎<a name="009">9</a> ‏וַיַּ֤עַשׂ לָהֶם֙ יְהוֹשֻׁ֔עַ כַּאֲשֶׁ֥ר אָֽמַר־ל֖וֹ יְהוָ֑ה אֶת־סוּסֵיהֶ֣ם עִקֵּ֔ר וְאֶת־מַרְכְּבֹתֵיהֶ֖ם שָׂרַ֥ף בָּאֵֽשׁ׃ ס</span></p>
 <p align="RIGHT"><span lang="he">‎<a name="010">10</a> ‏וַיָּ֨שָׁב יְהוֹשֻׁ֜עַ בָּעֵ֤ת הַהִיא֙ וַיִּלְכֹּ֣ד אֶת־חָצ֔וֹר וְאֶת־מַלְכָּ֖הּ הִכָּ֣ה בֶחָ֑רֶב כִּֽי־חָצ֣וֹר לְפָנִ֔ים הִ֕יא רֹ֖אשׁ כָּל־הַמַּמְלָכ֥וֹת הָאֵֽלֶּה׃ </span></p>
 <p align="RIGHT"><span lang="he">‎<a name="011">11</a> ‏וַ֠יַּכּוּ אֶת־כָּל־הַנֶּ֨פֶשׁ אֲשֶׁר־בָּ֤הּ לְפִי־חֶ֙רֶב֙ הַֽחֲרֵ֔ם לֹ֥א נוֹתַ֖ר כָּל־נְשָׁמָ֑ה וְאֶת־חָצ֖וֹר שָׂרַ֥ף בָּאֵֽשׁ׃ </span></p>
 <p align="RIGHT"><span lang="he">‎<a name="012">12</a> ‏וְֽאֶת־כָּל־עָרֵ֣י הַמְּלָכִֽים־הָ֠אֵלֶּה וְֽאֶת־כָּל־מַלְכֵיהֶ֞ם לָכַ֧ד יְהוֹשֻׁ֛עַ וַיַּכֵּ֥ם לְפִי־חֶ֖רֶב הֶחֱרִ֣ים אוֹתָ֑ם כַּאֲשֶׁ֣ר צִוָּ֔ה מֹשֶׁ֖ה עֶ֥בֶד יְהוָֽה׃ </span></p>
 <p align="RIGHT"><span lang="he">‎<a name="013">13</a> ‏רַ֣ק כָּל־הֶעָרִ֗ים הָעֹֽמְדוֹת֙ עַל־תִּלָּ֔ם לֹ֥א שְׂרָפָ֖ם יִשְׂרָאֵ֑ל זוּלָתִ֛י אֶת־חָצ֥וֹר לְבַדָּ֖הּ שָׂרַ֥ף יְהוֹשֻֽׁעַ׃ </span></p>
 <p align="RIGHT"><span lang="he">‎<a name="014">14</a> ‏וְ֠כֹל שְׁלַ֞ל הֶעָרִ֤ים הָאֵ֙לֶּה֙ וְהַבְּהֵמָ֔ה בָּזְז֥וּ לָהֶ֖ם בְּנֵ֣י יִשְׂרָאֵ֑ל רַ֣ק אֶֽת־כָּל־הָאָדָ֞ם הִכּ֣וּ לְפִי־חֶ֗רֶב עַד־הִשְׁמִדָם֙ אוֹתָ֔ם לֹ֥א הִשְׁאִ֖ירוּ כָּל־נְשָׁמָֽה׃ </span></p>
 <p align="RIGHT"><span lang="he">‎<a name="015">15</a> ‏כַּאֲשֶׁ֨ר צִוָּ֤ה יְהוָה֙ אֶת־מֹשֶׁ֣ה עַבְדּ֔וֹ כֵּן־צִוָּ֥ה מֹשֶׁ֖ה אֶת־יְהוֹשֻׁ֑עַ וְכֵן֙ עָשָׂ֣ה יְהוֹשֻׁ֔עַ לֹֽא־הֵסִ֣יר דָּבָ֔ר מִכֹּ֛ל אֲשֶׁר־צִוָּ֥ה יְהוָ֖ה אֶת־מֹשֶֽׁה׃ </span></p>
 <p align="RIGHT"><span lang="he">‎<a name="016">16</a> ‏וַיִּקַּ֨ח יְהוֹשֻׁ֜עַ אֶת־כָּל־הָאָ֣רֶץ הַזֹּ֗את הָהָ֤ר וְאֶת־כָּל־הַנֶּ֙גֶב֙ וְאֵת֙ כָּל־אֶ֣רֶץ הַגֹּ֔שֶׁן וְאֶת־הַשְּׁפֵלָ֖ה וְאֶת־הָעֲרָבָ֑ה וְאֶת־הַ֥ר יִשְׂרָאֵ֖ל וּשְׁפֵלָתֹֽה׃ </span></p>
 <p align="RIGHT"><span lang="he">‎<a name="017">17</a> ‏מִן־הָהָ֤ר הֶֽחָלָק֙ הָעוֹלֶ֣ה שֵׂעִ֔יר וְעַד־בַּ֤עַל<font color="red"><sup>3</sup></font> גָּד֙ בְּבִקְעַ֣ת הַלְּבָנ֔וֹן תַּ֖חַת הַר־חֶרְמ֑וֹן וְאֵ֤ת כָּל־מַלְכֵיהֶם֙ לָכַ֔ד וַיַּכֵּ֖ם וַיְמִיתֵֽם׃ </span></p>
 <p align="RIGHT"><span lang="he">‎<a name="018">18</a> ‏יָמִ֣ים רַבִּ֗ים עָשָׂ֧ה יְהוֹשֻׁ֛עַ אֶת־כָּל־הַמְּלָכִ֥ים הָאֵ֖לֶּה מִלְחָמָֽה׃ </span></p>
 <p align="RIGHT"><span lang="he">‎<a name="019">19</a> ‏לֹֽא־הָיְתָ֣ה עִ֗יר אֲשֶׁ֤ר הִשְׁלִ֙ימָה֙ אֶל־בְּנֵ֣י יִשְׂרָאֵ֔ל בִּלְתִּ֥י הַחִוִּ֖י יֹשְׁבֵ֣י גִבְע֑וֹן אֶת־הַכֹּ֖ל לָקְח֥וּ בַמִּלְחָמָֽה׃ </span></p>
 <p align="RIGHT"><span lang="he">‎<a name="020">20</a> ‏כִּ֣י מֵאֵ֣ת יְהוָ֣ה׀ הָיְתָ֡ה לְחַזֵּ֣ק אֶת־לִבָּם֩ לִקְרַ֨את הַמִּלְחָמָ֤ה אֶת־יִשְׂרָאֵל֙ לְמַ֣עַן הַֽחֲרִימָ֔ם לְבִלְתִּ֥י הֱיוֹת־לָהֶ֖ם תְּחִנָּ֑ה כִּ֚י לְמַ֣עַן הַשְׁמִידָ֔ם כַּאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃ ס</span></p>
 <p align="RIGHT"><span lang="he">‎<a name="021">21</a> ‏וַיָּבֹ֨א יְהוֹשֻׁ֜עַ בָּעֵ֣ת הַהִ֗יא וַיַּכְרֵ֤ת אֶת־הָֽעֲנָקִים֙ מִן־הָהָ֤ר מִן־חֶבְרוֹן֙ מִן־דְּבִ֣ר מִן־עֲנָ֔ב וּמִכֹּל֙ הַ֣ר יְהוּדָ֔ה וּמִכֹּ֖ל הַ֣ר יִשְׂרָאֵ֑ל עִם־עָרֵיהֶ֖ם הֶחֱרִימָ֥ם יְהוֹשֻֽׁעַ׃ </span></p>
 <p align="RIGHT"><span lang="he">‎<a name="022">22</a> ‏לֹֽא־נוֹתַ֣ר עֲנָקִ֔ים בְּאֶ֖רֶץ בְּנֵ֣י יִשְׂרָאֵ֑ל רַ֗ק בְּעַזָּ֛ה בְּגַ֥ת וּבְאַשְׁדּ֖וֹד נִשְׁאָֽרוּ׃ </span></p>
 <p align="RIGHT"><span lang="he">‎<a name="023">23</a> ‏וַיִּקַּ֨ח יְהוֹשֻׁ֜עַ אֶת־כָּל־הָאָ֗רֶץ כְּ֠כֹל אֲשֶׁ֨ר דִּבֶּ֣ר יְהוָה֮ אֶל־מֹשֶׁה֒ וַיִּתְּנָהּ֩ יְהוֹשֻׁ֨עַ לְנַחֲלָ֧ה לְיִשְׂרָאֵ֛ל כְּמַחְלְקֹתָ֖ם לְשִׁבְטֵיהֶ֑ם וְהָאָ֥רֶץ שָׁקְטָ֖ה מִמִּלְחָמָֽה׃ פ</span></p>
 </td>
 <td width="50%">
 <p>1 wayəhî kišəmō‘a yāḇîn meleḵə-ḥāṣwōr wayyišəl<sup>a</sup>ḥ ’el-ywōḇāḇ meleḵə māḏwōn wə’el-meleḵə šimərwōn wə’el-meleḵə ’aḵəšāf: </p>
 <p>2 wə’el-hamməlāḵîm ’ăšer miṣṣəfwōn bâār ûḇā‘ărāḇâ neḡeḇ kinărwōṯ ûḇaššəfēlâ ûḇənāfwōṯ dwōr mîyām: </p>
 <p>3 hakən<sup>a</sup>‘ănî mimmizərāḥ ûmîyām wəhā’ĕmōrî wəh<sup>a</sup>ḥitî wəhapərizzî wəhayəḇûsî bâār wəh<sup>a</sup>ḥiûî t<sup>a</sup>ḥaṯ ḥerəmwōn bə’ereṣ hammiṣəpâ: </p>
 <p>4 wayyēṣə’û hēm wəḵāl-m<sup>a</sup>ḥănêhem ‘immām ‘am-rāḇ k<sup>a</sup>ḥwōl ’ăšer ‘al-śəfaṯ-hayyām lārōḇ wəsûs wāreḵeḇ raḇ-mə’ōḏ: </p>
 <p>5 wayyiûā‘ăḏû kōl hamməlāḵîm hā’ēlleh wayyāḇō’û wayy<sup>a</sup>ḥănû y<sup>a</sup>ḥədāw ’el-mê mērwōm ləhillāḥēm ‘im-yiśərā’ēl: f</p>
 <p>6 wayyō’mer yəhwâ ’el-yəhwōšu‘a ’al-tîrā’ mipənêhem kî-māḥār kā‘ēṯ hazzō’ṯ ’ānōḵî nōṯēn ’eṯ-kullām ḥălālîm lifənê yiśərā’ēl ’eṯ-sûsêhem tə‘aqqēr wə’eṯ-marəkəḇōṯêhem tiśərōf bā’ēš: </p>
 <p>7 wayyāḇō’ yəhwōšu‘a wəḵāl-‘am hammiləḥāmâ ‘immwō ‘ălêhem ‘al-mê mērwōm piṯə’ōm wayyipəlû bâem: </p>
 <p>8 wayyitənēm yəhwâ bəyaḏ-yiśərā’ēl wayyakûm wayyirədəfûm ‘aḏ-ṣîḏwōn rabâ wə‘aḏ miśərəfwōṯ mayim wə‘aḏ-biqə‘aṯ miṣəpeh mizərāḥâ wayyakum ‘aḏ-bilətî hišə’îr-lâem śārîḏ: </p>
 <p>9 wayy<sup>a</sup>‘aś lâem yəhwōšu‘a ka’ăšer ’āmar-lwō yəhwâ ’eṯ-sûsêhem ‘iqqēr wə’eṯ-marəkəḇōṯêhem śāraf bā’ēš: s</p>
 <p>10 wayyāšāḇ yəhwōšu‘a bā‘ēṯ hahî’ wayyiləkōḏ ’eṯ-ḥāṣwōr wə’eṯ-maləkāh hikâ ḇeḥāreḇ kî-ḥāṣwōr ləfānîm hî’ rō’š kāl-hammaməlāḵwōṯ hā’ēlleh: </p>
 <p>11 wayyakû ’eṯ-kāl-hannefeš ’ăšer-bāh ləfî-ḥereḇ h<sup>a</sup>ḥărēm lō’ nwōṯar kāl-nəšāmâ wə’eṯ-ḥāṣwōr śāraf bā’ēš: </p>
 <p>12 wə’eṯ-kāl-‘ārê hamməlāḵîm-hā’ēlleh wə’eṯ-kāl-maləḵêhem lāḵaḏ yəhwōšu‘a wayyakēm ləfî-ḥereḇ heḥĕrîm ’wōṯām ka’ăšer ṣiûâ mōšeh ‘eḇeḏ yəhwâ: </p>
 <p>13 raq kāl-he‘ārîm hā‘ōməḏwōṯ ‘al-tillām lō’ śərāfām yiśərā’ēl zûlāṯî ’eṯ-ḥāṣwōr ləḇadāh śāraf yəhwōšu‘a: </p>
 <p>14 wəḵōl šəlal he‘ārîm hā’ēlleh wəhabəhēmâ bāzəzû lâem bənê yiśərā’ēl raq ’eṯ-kāl-hā’āḏām hikû ləfî-ḥereḇ ‘aḏ-hišəmiḏām ’wōṯām lō’ hišə’îrû kāl-nəšāmâ: </p>
 <p>15 ka’ăšer ṣiûâ yəhwâ ’eṯ-mōšeh ‘aḇədwō kēn-ṣiûâ mōšeh ’eṯ-yəhwōšu‘a wəḵēn ‘āśâ yəhwōšu‘a lō’-hēsîr dāḇār mikōl ’ăšer-ṣiûâ yəhwâ ’eṯ-mōšeh: </p>
 <p>16 wayyiqq<sup>a</sup>ḥ yəhwōšu‘a ’eṯ-kāl-hā’āreṣ hazzō’ṯ hâār wə’eṯ-kāl-hanneḡeḇ wə’ēṯ kāl-’ereṣ hagōšen wə’eṯ-haššəfēlâ wə’eṯ-hā‘ărāḇâ wə’eṯ-har yiśərā’ēl ûšəfēlāṯōh: </p>
 <p>17 min-hâār heḥālāq hā‘wōleh śē‘îr wə‘aḏ-b<sup>a</sup>‘al<font color="red"><sup>3</sup></font> gāḏ bəḇiqə‘aṯ halləḇānwōn t<sup>a</sup>ḥaṯ har-ḥerəmwōn wə’ēṯ kāl-maləḵêhem lāḵaḏ wayyakēm wayəmîṯēm: </p>
 <p>18 yāmîm rabîm ‘āśâ yəhwōšu‘a ’eṯ-kāl-hamməlāḵîm hā’ēlleh miləḥāmâ: </p>
 <p>19 lō’-hāyəṯâ ‘îr ’ăšer hišəlîmâ ’el-bənê yiśərā’ēl bilətî h<sup>a</sup>ḥiûî yōšəḇê ḡiḇə‘wōn ’eṯ-hakōl lāqəḥû ḇammiləḥāmâ: </p>
 <p>20 kî mē’ēṯ yəhwâ| hāyəṯâ ləḥazzēq ’eṯ-libām liqəra’ṯ hammiləḥāmâ ’eṯ-yiśərā’ēl ləm<sup>a</sup>‘an h<sup>a</sup>ḥărîmām ləḇilətî hĕywōṯ-lâem təḥinnâ kî ləm<sup>a</sup>‘an hašəmîḏām ka’ăšer ṣiûâ yəhwâ ’eṯ-mōšeh: s</p>
 <p>21 wayyāḇō’ yəhwōšu‘a bā‘ēṯ hahî’ wayyaḵərēṯ ’eṯ-hā‘ănāqîm min-hâār min-ḥeḇərwōn min-dəḇir min-‘ănāḇ ûmikōl har yəhûḏâ ûmikōl har yiśərā’ēl ‘im-‘ārêhem heḥĕrîmām yəhwōšu‘a: </p>
 <p>22 lō’-nwōṯar ‘ănāqîm bə’ereṣ bənê yiśərā’ēl raq bə‘azzâ bəḡaṯ ûḇə’ašədwōḏ nišə’ārû: </p>
 <p>23 wayyiqq<sup>a</sup>ḥ yəhwōšu‘a ’eṯ-kāl-hā’āreṣ kəḵōl ’ăšer diber yəhwâ ’el-mōšeh wayyitənāh yəhwōšu‘a lən<sup>a</sup>ḥălâ ləyiśərā’ēl kəm<sup>a</sup>ḥələqōṯām ləšiḇəṭêhem wəhā’āreṣ šāqəṭâ mimmiləḥāmâ: f</p>
 </td>
 </tr></table>
 <p></p><hr>
 <center>
 <a href="jos012.htm">Next: Joshua (Yehoshua) Chapter 12</a></center>
 </body>