<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/gen020.htm">Polyglot</a> 
 <a href="../kjv/gen020.htm">KJV</a> 
 <a href="../sep/gen020.htm">Sep</a> 
 <a href="../vul/gen020.htm">Vul</a> 
 
 <br>
 <br><a href="gen.htm">Genesis (Bereshit) Index</a><br>
  
 <a href="gen019.htm">Previous</a> 
 <a href="gen021.htm">Next</a> 
 </center>
 <hr>
 
 <h3 align="CENTER">Tanach (Hebrew): Genesis (Bereshit) Chapter 20</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיִּסַּ֨ע מִשָּׁ֤ם אַבְרָהָם֙ אַ֣רְצָה הַנֶּ֔גֶב וַיֵּ֥שֶׁב בֵּין־קָדֵ֖שׁ וּבֵ֣ין שׁ֑וּר וַיָּ֖גָר בִּגְרָֽר׃ </span></p>
 <p align="RIGHT"><span lang="he">‎<a name="002">2</a> ‏וַיֹּ֧אמֶר אַבְרָהָ֛ם אֶל־שָׂרָ֥ה אִשְׁתּ֖וֹ אֲחֹ֣תִי הִ֑וא וַיִּשְׁלַ֗ח אֲבִימֶ֙לֶךְ֙ מֶ֣לֶךְ גְּרָ֔ר וַיִּקַּ֖ח אֶת־שָׂרָֽה׃ </span></p>
 <p align="RIGHT"><span lang="he">‎<a name="003">3</a> ‏וַיָּבֹ֧א אֱלֹהִ֛ים אֶל־אֲבִימֶ֖לֶךְ בַּחֲל֣וֹם הַלָּ֑יְלָה וַיֹּ֣אמֶר ל֗וֹ הִנְּךָ֥ מֵת֙ עַל־הָאִשָּׁ֣ה אֲשֶׁר־לָקַ֔חְתָּ וְהִ֖וא בְּעֻ֥לַת בָּֽעַל׃ </span></p>
 <p align="RIGHT"><span lang="he">‎<a name="004">4</a> ‏וַאֲבִימֶ֕לֶךְ לֹ֥א קָרַ֖ב אֵלֶ֑יהָ וַיֹּאמַ֕ר אֲדֹנָ֕י הֲג֥וֹי גַּם־צַדִּ֖יק תַּהֲרֹֽג׃ </span></p>
 <p align="RIGHT"><span lang="he">‎<a name="005">5</a> ‏הֲלֹ֨א ה֤וּא אָֽמַר־לִי֙ אֲחֹ֣תִי הִ֔וא וְהִֽיא־גַם־הִ֥וא אָֽמְרָ֖ה אָחִ֣י ה֑וּא בְּתָם־לְבָבִ֛י וּבְנִקְיֹ֥ן כַּפַּ֖י עָשִׂ֥יתִי זֹֽאת׃ </span></p>
 <p align="RIGHT"><span lang="he">‎<a name="006">6</a> ‏וַיֹּאמֶר֩ אֵלָ֨יו הָֽאֱלֹהִ֜ים בַּחֲלֹ֗ם גַּ֣ם אָנֹכִ֤י יָדַ֙עְתִּי֙ כִּ֤י בְתָם־לְבָבְךָ֙ עָשִׂ֣יתָ זֹּ֔את וָאֶחְשֹׂ֧ךְ גַּם־אָנֹכִ֛י אֽוֹתְךָ֖ מֵחֲטוֹ־לִ֑י עַל־כֵּ֥ן לֹא־נְתַתִּ֖יךָ לִנְגֹּ֥עַ אֵלֶֽיהָ׃ </span></p>
 <p align="RIGHT"><span lang="he">‎<a name="007">7</a> ‏וְעַתָּ֗ה הָשֵׁ֤ב אֵֽשֶׁת־הָאִישׁ֙ כִּֽי־נָבִ֣יא ה֔וּא וְיִתְפַּלֵּ֥ל בַּֽעַדְךָ֖ וֶֽחְיֵ֑ה וְאִם־אֵֽינְךָ֣ מֵשִׁ֗יב דַּ֚ע כִּי־מ֣וֹת תָּמ֔וּת אַתָּ֖ה וְכָל־אֲשֶׁר־לָֽךְ׃ </span></p>
 <p align="RIGHT"><span lang="he">‎<a name="008">8</a> ‏וַיַּשְׁכֵּ֨ם אֲבִימֶ֜לֶךְ בַּבֹּ֗קֶר וַיִּקְרָא֙ לְכָל־עֲבָדָ֔יו וַיְדַבֵּ֛ר אֶת־כָּל־הַדְּבָרִ֥ים הָאֵ֖לֶּה בְּאָזְנֵיהֶ֑ם וַיִּֽירְא֥וּ הָאֲנָשִׁ֖ים מְאֹֽד׃ </span></p>
 <p align="RIGHT"><span lang="he">‎<a name="009">9</a> ‏וַיִּקְרָ֨א אֲבִימֶ֜לֶךְ לְאַבְרָהָ֗ם וַיֹּ֨אמֶר ל֜וֹ מֶֽה־עָשִׂ֤יתָ לָּ֙נוּ֙ וּמֶֽה־חָטָ֣אתִי לָ֔ךְ כִּֽי־הֵבֵ֧אתָ עָלַ֛י וְעַל־מַמְלַכְתִּ֖י חֲטָאָ֣ה גְדֹלָ֑ה מַעֲשִׂים֙ אֲשֶׁ֣ר לֹא־יֵֽעָשׂ֔וּ עָשִׂ֖יתָ עִמָּדִֽי׃ </span></p>
 <p align="RIGHT"><span lang="he">‎<a name="010">10</a> ‏וַיֹּ֥אמֶר אֲבִימֶ֖לֶךְ אֶל־אַבְרָהָ֑ם מָ֣ה רָאִ֔יתָ כִּ֥י עָשִׂ֖יתָ אֶת־הַדָּבָ֥ר הַזֶּֽה׃ </span></p>
 <p align="RIGHT"><span lang="he">‎<a name="011">11</a> ‏וַיֹּ֙אמֶר֙ אַבְרָהָ֔ם כִּ֣י אָמַ֗רְתִּי רַ֚ק אֵין־יִרְאַ֣ת אֱלֹהִ֔ים בַּמָּק֖וֹם הַזֶּ֑ה וַהֲרָג֖וּנִי עַל־דְּבַ֥ר אִשְׁתִּֽי׃ </span></p>
 <p align="RIGHT"><span lang="he">‎<a name="012">12</a> ‏וְגַם־אָמְנָ֗ה אֲחֹתִ֤י בַת־אָבִי֙ הִ֔וא אַ֖ךְ לֹ֣א בַת־אִמִּ֑י וַתְּהִי־לִ֖י לְאִשָּֽׁה׃ </span></p>
 <p align="RIGHT"><span lang="he">‎<a name="013">13</a> ‏וַיְהִ֞י כַּאֲשֶׁ֧ר הִתְע֣וּ אֹתִ֗י אֱלֹהִים֮ מִבֵּ֣ית אָבִי֒ וָאֹמַ֣ר לָ֔הּ זֶ֣ה חַסְדֵּ֔ךְ אֲשֶׁ֥ר תַּעֲשִׂ֖י עִמָּדִ֑י אֶ֤ל כָּל־הַמָּקוֹם֙ אֲשֶׁ֣ר נָב֣וֹא שָׁ֔מָּה אִמְרִי־לִ֖י אָחִ֥י הֽוּא׃ </span></p>
 <p align="RIGHT"><span lang="he">‎<a name="014">14</a> ‏וַיִּקַּ֨ח אֲבִימֶ֜לֶךְ צֹ֣אן וּבָקָ֗ר וַעֲבָדִים֙ וּשְׁפָחֹ֔ת וַיִּתֵּ֖ן לְאַבְרָהָ֑ם וַיָּ֣שֶׁב ל֔וֹ אֵ֖ת שָׂרָ֥ה אִשְׁתּֽוֹ׃ </span></p>
 <p align="RIGHT"><span lang="he">‎<a name="015">15</a> ‏וַיֹּ֣אמֶר אֲבִימֶ֔לֶךְ הִנֵּ֥ה אַרְצִ֖י לְפָנֶ֑יךָ בַּטּ֥וֹב בְּעֵינֶ֖יךָ שֵֽׁב׃ </span></p>
 <p align="RIGHT"><span lang="he">‎<a name="016">16</a> ‏וּלְשָׂרָ֣ה אָמַ֗ר הִנֵּ֨ה נָתַ֜תִּי אֶ֤לֶף כֶּ֙סֶף֙ לְאָחִ֔יךְ הִנֵּ֤ה הוּא־לָךְ֙ כְּס֣וּת עֵינַ֔יִם לְכֹ֖ל אֲשֶׁ֣ר אִתָּ֑ךְ וְאֵ֥ת כֹּ֖ל וְנֹכָֽחַת׃ </span></p>
 <p align="RIGHT"><span lang="he">‎<a name="017">17</a> ‏וַיִּתְפַּלֵּ֥ל אַבְרָהָ֖ם אֶל־הָאֱלֹהִ֑ים וַיִּרְפָּ֨א אֱלֹהִ֜ים אֶת־אֲבִימֶ֧לֶךְ וְאֶת־אִשְׁתּ֛וֹ וְאַמְהֹתָ֖יו וַיֵּלֵֽדוּ׃ </span></p>
 <p align="RIGHT"><span lang="he">‎<a name="018">18</a> ‏כִּֽי־עָצֹ֤ר עָצַר֙ יְהוָ֔ה בְּעַ֥ד כָּל־רֶ֖חֶם לְבֵ֣ית אֲבִימֶ֑לֶךְ עַל־דְּבַ֥ר שָׂרָ֖ה אֵ֥שֶׁת אַבְרָהָֽם׃ ס</span></p>
 </td>
 <td width="50%">
 <p>1 wayyiss<sup>a</sup>‘ miššām ’aḇərâām ’arəṣâ hanneḡeḇ wayyēšeḇ bên-qāḏēš ûḇên šûr wayyāḡār biḡərār: </p>
 <p>2 wayyō’mer ’aḇərâām ’el-śārâ ’išətwō ’ăḥōṯî hiw’ wayyišəl<sup>a</sup>ḥ ’ăḇîmeleḵə meleḵə gərār wayyiqq<sup>a</sup>ḥ ’eṯ-śārâ: </p>
 <p>3 wayyāḇō’ ’ĕlōhîm ’el-’ăḇîmeleḵə b<sup>a</sup>ḥălwōm hallāyəlâ wayyō’mer lwō hinnəḵā mēṯ ‘al-hā’iššâ ’ăšer-lāq<sup>a</sup>ḥətā wəhiw’ bə‘ulaṯ bā‘al: </p>
 <p>4 wa’ăḇîmeleḵə lō’ qāraḇ ’ēleyhā wayyō’mar ’ăḏōnāy hăḡwōy gam-ṣadîq tahărōḡ: </p>
 <p>5 hălō’ hû’ ’āmar-lî ’ăḥōṯî hiw’ wəhî’-ḡam-hiw’ ’āmərâ ’āḥî hû’ bəṯām-ləḇāḇî ûḇəniqəyōn kapay ‘āśîṯî zō’ṯ: </p>
 <p>6 wayyō’mer ’ēlāyw hā’ĕlōhîm b<sup>a</sup>ḥălōm gam ’ānōḵî yāḏ<sup>a</sup>‘ətî kî ḇəṯām-ləḇāḇəḵā ‘āśîṯā zzō’ṯ wā’eḥəśōḵə gam-’ānōḵî ’wōṯəḵā mēḥăṭwō-lî ‘al-kēn lō’-nəṯatîḵā linəgō‘a ’ēleyhā: </p>
 <p>7 wə‘atâ hāšēḇ ’ēšeṯ-hā’îš kî-nāḇî’ hû’ wəyiṯəpallēl b<sup>a</sup>‘aḏəḵā weḥəyēh wə’im-’ênəḵā mēšîḇ d<sup>a</sup>‘ kî-mwōṯ tāmûṯ ’atâ wəḵāl-’ăšer-lāḵə: </p>
 <p>8 wayyašəkēm ’ăḇîmeleḵə babōqer wayyiqərā’ ləḵāl-‘ăḇāḏāyw wayəḏabēr ’eṯ-kāl-hadəḇārîm hā’ēlleh bə’āzənêhem wayyîrə’û hā’ănāšîm mə’ōḏ: </p>
 <p>9 wayyiqərā’ ’ăḇîmeleḵə lə’aḇərâām wayyō’mer lwō meh-‘āśîṯā llānû ûmeh-ḥāṭā’ṯî lāḵə kî-hēḇē’ṯā ‘ālay wə‘al-maməlaḵətî ḥăṭā’â ḡəḏōlâ m<sup>a</sup>‘ăśîm ’ăšer lō’-yē‘āśû ‘āśîṯā ‘immāḏî: </p>
 <p>10 wayyō’mer ’ăḇîmeleḵə ’el-’aḇərâām mâ rā’îṯā kî ‘āśîṯā ’eṯ-hadāḇār hazzeh: </p>
 <p>11 wayyō’mer ’aḇərâām kî ’āmarətî raq ’ên-yirə’aṯ ’ĕlōhîm bammāqwōm hazzeh wahărāḡûnî ‘al-dəḇar ’išətî: </p>
 <p>12 wəḡam-’āmənâ ’ăḥōṯî ḇaṯ-’āḇî hiw’ ’aḵə lō’ ḇaṯ-’immî watəhî-lî lə’iššâ: </p>
 <p>13 wayəhî ka’ăšer hiṯə‘û ’ōṯî ’ĕlōhîm mibêṯ ’āḇî wā’ōmar lāh zeh ḥasədēḵə ’ăšer t<sup>a</sup>‘ăśî ‘immāḏî ’el kāl-hammāqwōm ’ăšer nāḇwō’ šāmmâ ’imərî-lî ’āḥî hû’: </p>
 <p>14 wayyiqq<sup>a</sup>ḥ ’ăḇîmeleḵə ṣō’n ûḇāqār w<sup>a</sup>‘ăḇāḏîm ûšəfāḥōṯ wayyitēn lə’aḇərâām wayyāšeḇ lwō ’ēṯ śārâ ’išətwō: </p>
 <p>15 wayyō’mer ’ăḇîmeleḵə hinnēh ’arəṣî ləfāneyḵā baṭṭwōḇ bə‘êneyḵā šēḇ: </p>
 <p>16 ûləśārâ ’āmar hinnēh nāṯatî ’elef kesef lə’āḥîḵə hinnēh hû’-lāḵə kəsûṯ ‘ênayim ləḵōl ’ăšer ’itāḵə wə’ēṯ kōl wənōḵāḥaṯ: </p>
 <p>17 wayyiṯəpallēl ’aḇərâām ’el-hā’ĕlōhîm wayyirəpā’ ’ĕlōhîm ’eṯ-’ăḇîmeleḵə wə’eṯ-’išətwō wə’aməhōṯāyw wayyēlēḏû: </p>
 <p>18 kî-‘āṣōr ‘āṣar yəhwâ bə‘aḏ kāl-reḥem ləḇêṯ ’ăḇîmeleḵə ‘al-dəḇar śārâ ’ēšeṯ ’aḇərâām: s</p>
 </td>
 </tr></table>
 <p></p><hr>
 <center>
 <a href="gen021.htm">Next: Genesis (Bereshit) Chapter 21</a></center>
 </body>