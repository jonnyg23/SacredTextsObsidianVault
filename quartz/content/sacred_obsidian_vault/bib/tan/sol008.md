<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/sol008.htm">Polyglot</a> 
 <a href="../kjv/sol008.htm">KJV</a> 
 <a href="../sep/sol008.htm">Sep</a> 
 <a href="../vul/sol008.htm">Vul</a> 
 
 <br>
 <br><a href="sol.htm">Song of Solomon (Shir Hashirim) Index</a><br>
  
 <a href="sol007.htm">Previous</a> 
 <a href="rut001.htm">Next</a> 
 </center>
 <hr>
 
 <h3 align="CENTER">Tanach (Hebrew): Song of Solomon (Shir Hashirim) Chapter 8</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏מִ֤י יִתֶּנְךָ֙ כְּאָ֣ח לִ֔י יוֹנֵ֖ק שְׁדֵ֣י אִמִּ֑י אֶֽמְצָאֲךָ֤ בַחוּץ֙ אֶשָּׁ֣קְךָ֔ גַּ֖ם לֹא־יָב֥וּזוּ לִֽי׃ </span></p>
 <p align="RIGHT"><span lang="he">‎<a name="002">2</a> ‏אֶנְהָֽגֲךָ֗ אֲבִֽיאֲךָ֛ אֶל־בֵּ֥ית אִמִּ֖י תְּלַמְּדֵ֑נִי אַשְׁקְךָ֙ מִיַּ֣יִן הָרֶ֔קַח מֵעֲסִ֖יס רִמֹּנִֽי׃ </span></p>
 <p align="RIGHT"><span lang="he">‎<a name="003">3</a> ‏שְׂמֹאלוֹ֙ תַּ֣חַת רֹאשִׁ֔י וִֽימִינ֖וֹ תְּחַבְּקֵֽנִי׃ </span></p>
 <p align="RIGHT"><span lang="he">‎<a name="004">4</a> ‏הִשְׁבַּ֥עְתִּי אֶתְכֶ֖ם בְּנ֣וֹת יְרוּשָׁלִָ֑ם מַה־תָּעִ֧ירוּ׀ וּֽמַה־תְּעֹֽרְר֛וּ אֶת־הָאַהֲבָ֖ה עַ֥ד שֶׁתֶּחְפָּֽץ׃ ס</span></p>
 <p align="RIGHT"><span lang="he">‎<a name="005">5</a> ‏מִ֣י זֹ֗את עֹלָה֙ מִן־הַמִּדְבָּ֔ר מִתְרַפֶּ֖קֶת עַל־דּוֹדָ֑הּ תַּ֤חַת הַתַּפּ֙וּחַ֙ עֽוֹרַרְתִּ֔יךָ שָׁ֚מָּה חִבְּלַ֣תְךָ אִמֶּ֔ךָ שָׁ֖מָּה חִבְּלָ֥ה יְלָדַֽתְךָ׃ </span></p>
 <p align="RIGHT"><span lang="he">‎<a name="006">6</a> ‏שִׂימֵ֨נִי כַֽחוֹתָ֜ם עַל־לִבֶּ֗ךָ כַּֽחוֹתָם֙ עַל־זְרוֹעֶ֔ךָ כִּֽי־עַזָּ֤ה כַמָּ֙וֶת֙ אַהֲבָ֔ה קָשָׁ֥ה כִשְׁא֖וֹל קִנְאָ֑ה רְשָׁפֶ֕יהָ רִשְׁפֵּ֕י אֵ֖שׁ שַׁלְהֶ֥בֶתְיָֽה׃ </span></p>
 <p align="RIGHT"><span lang="he">‎<a name="007">7</a> ‏מַ֣יִם רַבִּ֗ים לֹ֤א יֽוּכְלוּ֙ לְכַבּ֣וֹת אֶת־הָֽאַהֲבָ֔ה וּנְהָר֖וֹת לֹ֣א יִשְׁטְפ֑וּהָ אִם־יִתֵּ֨ן אִ֜ישׁ אֶת־כָּל־ה֤וֹן בֵּיתוֹ֙ בָּאַהֲבָ֔ה בּ֖וֹז יָב֥וּזוּ לֽוֹ׃ ס</span></p>
 <p align="RIGHT"><span lang="he">‎<a name="008">8</a> ‏אָח֥וֹת לָ֙נוּ֙ קְטַנָּ֔ה וְשָׁדַ֖יִם אֵ֣ין לָ֑הּ מַֽה־נַּעֲשֶׂה֙ לַאֲחֹתֵ֔נוּ בַּיּ֖וֹם שֶׁיְּדֻבַּר־בָּֽהּ׃ </span></p>
 <p align="RIGHT"><span lang="he">‎<a name="009">9</a> ‏אִם־חוֹמָ֣ה הִ֔יא נִבְנֶ֥ה עָלֶ֖יהָ טִ֣ירַת כָּ֑סֶף וְאִם־דֶּ֣לֶת הִ֔יא נָצ֥וּר עָלֶ֖יהָ ל֥וּחַ אָֽרֶז׃ </span></p>
 <p align="RIGHT"><span lang="he">‎<a name="010">10</a> ‏אֲנִ֣י חוֹמָ֔ה וְשָׁדַ֖י כַּמִּגְדָּל֑וֹת אָ֛ז הָיִ֥יתִי בְעֵינָ֖יו כְּמוֹצְאֵ֥ת שָׁלֽוֹם׃ פ</span></p>
 <p align="RIGHT"><span lang="he">‎<a name="011">11</a> ‏כֶּ֣רֶם הָיָ֤ה לִשְׁלֹמֹה֙ בְּבַ֣עַל הָמ֔וֹן נָתַ֥ן אֶת־הַכֶּ֖רֶם לַנֹּטְרִ֑ים אִ֛ישׁ יָבִ֥א בְּפִרְי֖וֹ אֶ֥לֶף כָּֽסֶף׃ </span></p>
 <p align="RIGHT"><span lang="he">‎<a name="012">12</a> ‏כַּרְמִ֥י שֶׁלִּ֖י לְפָנָ֑י הָאֶ֤לֶף לְךָ֙ שְׁלֹמֹ֔ה וּמָאתַ֖יִם לְנֹטְרִ֥ים אֶת־פִּרְיֽוֹ׃ </span></p>
 <p align="RIGHT"><span lang="he">‎<a name="013">13</a> ‏הַיּוֹשֶׁ֣בֶת בַּגַּנִּ֗ים חֲבֵרִ֛ים מַקְשִׁיבִ֥ים לְקוֹלֵ֖ךְ הַשְׁמִיעִֽינִי׃ </span></p>
 <p align="RIGHT"><span lang="he">‎<a name="014">14</a> ‏בְּרַ֣ח׀ דּוֹדִ֗י וּֽדְמֵה־לְךָ֤ לִצְבִי֙ א֚וֹ לְעֹ֣פֶר הָֽאַיָּלִ֔ים עַ֖ל הָרֵ֥י בְשָׂמִֽים׃ </span></p>
 <p></p>
 </td>
 <td width="50%">
 <p>1 mî yitenəḵā kə’āḥ lî ywōnēq šəḏê ’immî ’eməṣā’ăḵā ḇ<sup>a</sup>ḥûṣ ’eššāqəḵā gam lō’-yāḇûzû lî: </p>
 <p>2 ’enəhāḡăḵā ’ăḇî’ăḵā ’el-bêṯ ’immî təlamməḏēnî ’ašəqəḵā mîyayin hāreq<sup>a</sup>ḥ mē‘ăsîs rimmōnî: </p>
 <p>3 śəmō’lwō t<sup>a</sup>ḥaṯ rō’šî wîmînwō təḥabəqēnî: </p>
 <p>4 hišəb<sup>a</sup>‘ətî ’eṯəḵem bənwōṯ yərûšālāim mah-tā‘îrû| ûmah-tə‘ōrərû ’eṯ-hā’ahăḇâ ‘aḏ šeteḥəpāṣ: s</p>
 <p>5 mî zō’ṯ ‘ōlâ min-hammiḏəbār miṯərapeqeṯ ‘al-dwōḏāh t<sup>a</sup>ḥaṯ hatapûḥa ‘wōrarətîḵā šāmmâ ḥibəlaṯəḵā ’immeḵā šāmmâ ḥibəlâ yəlāḏaṯəḵā: </p>
 <p>6 śîmēnî ḵ<sup>a</sup>ḥwōṯām ‘al-libeḵā k<sup>a</sup>ḥwōṯām ‘al-zərwō‘eḵā kî-‘azzâ ḵammāweṯ ’ahăḇâ qāšâ ḵišə’wōl qinə’â rəšāfeyhā rišəpê ’ēš šaləheḇeṯəyâ: </p>
 <p>7 mayim rabîm lō’ yûḵəlû ləḵabwōṯ ’eṯ-hā’ahăḇâ ûnəhārwōṯ lō’ yišəṭəfûhā ’im-yitēn ’îš ’eṯ-kāl-hwōn bêṯwō bā’ahăḇâ bwōz yāḇûzû lwō: s</p>
 <p>8 ’āḥwōṯ lānû qəṭannâ wəšāḏayim ’ên lāh mah-nn<sup>a</sup>‘ăśeh la’ăḥōṯēnû bayywōm šeyyəḏubar-bāh: </p>
 <p>9 ’im-ḥwōmâ hî’ niḇəneh ‘āleyhā ṭîraṯ kāsef wə’im-deleṯ hî’ nāṣûr ‘āleyhā lûḥa ’ārez: </p>
 <p>10 ’ănî ḥwōmâ wəšāḏay kammiḡədālwōṯ ’āz hāyîṯî ḇə‘ênāyw kəmwōṣə’ēṯ šālwōm: f</p>
 <p>11 kerem hāyâ lišəlōmōh bəḇ<sup>a</sup>‘al hāmwōn nāṯan ’eṯ-hakerem lannōṭərîm ’îš yāḇi’ bəfirəywō ’elef kāsef: </p>
 <p>12 karəmî šellî ləfānāy hā’elef ləḵā šəlōmōh ûmā’ṯayim lənōṭərîm ’eṯ-pirəywō: </p>
 <p>13 hayywōšeḇeṯ bagannîm ḥăḇērîm maqəšîḇîm ləqwōlēḵə hašəmî‘înî: </p>
 <p>14 bər<sup>a</sup>ḥ| dwōḏî ûḏəmēh-ləḵā liṣəḇî ’wō lə‘ōfer hā’ayyālîm ‘al hārê ḇəśāmîm: </p>
 </td>
 </tr></table>
 <p></p><hr>
 <center>
 <a href="rut001.htm">Next: Ruth Chapter 1</a></center>
 </body>