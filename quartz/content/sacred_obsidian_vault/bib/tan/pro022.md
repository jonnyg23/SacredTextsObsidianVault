<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/pro022.htm">Polyglot</a> 
 <a href="../kjv/pro022.htm">KJV</a> 
 <a href="../sep/pro022.htm">Sep</a> 
 <a href="../vul/pro022.htm">Vul</a> 
 
 <br>
 <br><a href="pro.htm">Proverbs (Mishlei) Index</a><br>
  
 <a href="pro021.htm">Previous</a> 
 <a href="pro023.htm">Next</a> 
 </center>
 <hr>
 
 <h3 align="CENTER">Tanach (Hebrew): Proverbs (Mishlei) Chapter 22</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏נִבְחָ֣ר שֵׁ֭ם מֵעֹ֣שֶׁר רָ֑ב מִכֶּ֥סֶף וּ֝מִזָּהָ֗ב חֵ֣ן טֽוֹב׃ </span></p>
 <p align="RIGHT"><span lang="he">‎<a name="002">2</a> ‏עָשִׁ֣יר וָרָ֣שׁ נִפְגָּ֑שׁוּ עֹשֵׂ֖ה כֻלָּ֣ם יְהוָֽה׃ </span></p>
 <p align="RIGHT"><span lang="he">‎<a name="003">3</a> ‏עָר֤וּם׀ רָאָ֣ה רָעָ֣ה <font color="brown">ויסתר</font> <font color="blue">וְנִסְתָּ֑ר</font> וּ֝פְתָיִ֗ים עָבְר֥וּ וְֽנֶעֱנָֽשׁוּ׃ </span></p>
 <p align="RIGHT"><span lang="he">‎<a name="004">4</a> ‏עֵ֣קֶב עֲ֭נָוָה יִרְאַ֣ת יְהוָ֑ה עֹ֖שֶׁר וְכָב֣וֹד וְחַיִּֽים׃ </span></p>
 <p align="RIGHT"><span lang="he">‎<a name="005">5</a> ‏צִנִּ֣ים פַּ֭חִים בְּדֶ֣רֶךְ עִקֵּ֑שׁ שׁוֹמֵ֥ר נַ֝פְשׁ֗וֹ יִרְחַ֥ק מֵהֶֽם׃ </span></p>
 <p align="RIGHT"><span lang="he">‎<a name="006">6</a> ‏חֲנֹ֣ךְ לַ֭נַּעַר עַל־פִּ֣י דַרְכּ֑וֹ גַּ֥ם כִּֽי־יַ֝זְקִ֗ין לֹֽא־יָס֥וּר מִמֶּֽנָּה׃ </span></p>
 <p align="RIGHT"><span lang="he">‎<a name="007">7</a> ‏עָ֭שִׁיר בְּרָשִׁ֣ים יִמְשׁ֑וֹל וְעֶ֥בֶד ל֝וֶֹ֗ה לְאִ֣ישׁ מַלְוֶֽה׃ </span></p>
 <p align="RIGHT"><span lang="he">‎<a name="008">8</a> ‏זוֹרֵ֣עַ עַ֭וְלָה <font color="brown">יקצור־</font> <font color="blue">יִקְצָר־</font> אָ֑וֶן וְשֵׁ֖בֶט עֶבְרָת֣וֹ יִכְלֶֽה׃ </span></p>
 <p align="RIGHT"><span lang="he">‎<a name="009">9</a> ‏טֽוֹב־עַ֭יִן ה֣וּא יְבֹרָ֑ךְ כִּֽי־נָתַ֖ן מִלַּחְמ֣וֹ לַדָּֽל׃ </span></p>
 <p align="RIGHT"><span lang="he">‎<a name="010">10</a> ‏גָּ֣רֵֽשׁ לֵ֭ץ וְיֵצֵ֣א מָד֑וֹן וְ֝יִשְׁבֹּ֗ת דִּ֣ין וְקָלֽוֹן׃ </span></p>
 <p align="RIGHT"><span lang="he">‎<a name="011">11</a> ‏אֹהֵ֥ב <font color="brown">טהור־</font> <font color="blue">טְהָר־</font> לֵ֑ב חֵ֥ן שְׂ֝פָתָ֗יו רֵעֵ֥הוּ מֶֽלֶךְ׃ </span></p>
 <p align="RIGHT"><span lang="he">‎<a name="012">12</a> ‏עֵינֵ֣י יְ֭הוָה נָ֣צְרוּ דָ֑עַת וַ֝יְסַלֵּ֗ף דִּבְרֵ֥י בֹגֵֽד׃ </span></p>
 <p align="RIGHT"><span lang="he">‎<a name="013">13</a> ‏אָמַ֣ר עָ֭צֵל אֲרִ֣י בַח֑וּץ בְּת֥וֹךְ רְ֝חֹב֗וֹת אֵֽרָצֵֽחַ׃ </span></p>
 <p align="RIGHT"><span lang="he">‎<a name="014">14</a> ‏שׁוּחָ֣ה עֲ֭מֻקָּה פִּ֣י זָר֑וֹת זְע֥וּם יְ֝הוָ֗ה <font color="brown">יפול־</font> <font color="blue">יִפָּל־</font> שָֽׁם׃ </span></p>
 <p align="RIGHT"><span lang="he">‎<a name="015">15</a> ‏אִ֭וֶּלֶת קְשׁוּרָ֣ה בְלֶב־נָ֑עַר שֵׁ֥בֶט מ֝וּסָ֗ר יַרְחִיקֶ֥נָּה מִמֶּֽנּוּ׃ </span></p>
 <p align="RIGHT"><span lang="he">‎<a name="016">16</a> ‏עֹ֣שֵֽׁק דָּ֭ל לְהַרְבּ֣וֹת ל֑וֹ נֹתֵ֥ן לְ֝עָשִׁ֗יר אַךְ־לְמַחְסֽוֹר׃ </span></p>
 <p align="RIGHT"><span lang="he">‎<a name="017">17</a> ‏הַ֥ט אָזְנְךָ֗ וּ֭שְׁמַע דִּבְרֵ֣י חֲכָמִ֑ים וְ֝לִבְּךָ֗ תָּשִׁ֥ית לְדַעְתִּֽי׃ </span></p>
 <p align="RIGHT"><span lang="he">‎<a name="018">18</a> ‏כִּֽי־נָ֭עִים כִּֽי־תִשְׁמְרֵ֣ם בְּבִטְנֶ֑ךָ יִכֹּ֥נוּ יַ֝חְדָּ֗ו עַל־שְׂפָתֶֽיךָ׃ </span></p>
 <p align="RIGHT"><span lang="he">‎<a name="019">19</a> ‏לִהְי֣וֹת בַּ֭יהוָה מִבְטַחֶ֑ךָ הוֹדַעְתִּ֖יךָ הַיּ֣וֹם אַף־אָֽתָּה׃ </span></p>
 <p align="RIGHT"><span lang="he">‎<a name="020">20</a> ‏הֲלֹ֤א כָתַ֣בְתִּי לְ֭ךָ <font color="brown">שלשום</font> <font color="blue">שָׁלִישִׁ֑ים</font> בְּמ֖וֹעֵצֹ֣ת<font color="red"><sup>3</sup></font> וָדָֽעַת׃ </span></p>
 <p align="RIGHT"><span lang="he">‎<a name="021">21</a> ‏לְהוֹדִֽיעֲךָ֗ קֹ֭שְׁטְ<font color="red"><sup>3</sup></font> אִמְרֵ֣י אֱמֶ֑ת לְהָשִׁ֥יב אֲמָרִ֥ים אֱ֝מֶ֗ת לְשֹׁלְחֶֽיךָ׃ פ</span></p>
 <p align="RIGHT"><span lang="he">‎<a name="022">22</a> ‏אַֽל־תִּגְזָל־דָּ֭ל כִּ֣י דַל־ה֑וּא וְאַל־תְּדַכֵּ֖א עָנִ֣י בַשָּֽׁעַר׃ </span></p>
 <p align="RIGHT"><span lang="he">‎<a name="023">23</a> ‏כִּֽי־יְ֭הוָה יָרִ֣יב רִיבָ֑ם וְקָבַ֖ע אֶת־קֹבְעֵיהֶ֣ם נָֽפֶשׁ׃ </span></p>
 <p align="RIGHT"><span lang="he">‎<a name="024">24</a> ‏אַל־תִּ֭תְרַע אֶת־בַּ֣עַל אָ֑ף וְאֶת־אִ֥ישׁ חֵ֝מוֹת לֹ֣א תָבֽוֹא׃ </span></p>
 <p align="RIGHT"><span lang="he">‎<a name="025">25</a> ‏פֶּן־תֶּאֱלַ֥ף <font color="brown">ארחתו</font> <font color="blue">אֹֽרְחֹתָ֑יו</font> וְלָקַחְתָּ֖ מוֹקֵ֣שׁ לְנַפְשֶֽׁךָ׃ </span></p>
 <p align="RIGHT"><span lang="he">‎<a name="026">26</a> ‏אַל־תְּהִ֥י בְתֹֽקְעֵי־כָ֑ף בַּ֝עֹרְבִ֗ים מַשָּׁאֽוֹת׃ </span></p>
 <p align="RIGHT"><span lang="he">‎<a name="027">27</a> ‏אִם־אֵֽין־לְךָ֥ לְשַׁלֵּ֑ם לָ֥מָּה יִקַּ֥ח מִ֝שְׁכָּבְךָ֗ מִתַּחְתֶּֽיךָ׃ </span></p>
 <p align="RIGHT"><span lang="he">‎<a name="028">28</a> ‏אַל־תַּ֭סֵּג גְּב֣וּל עוֹלָ֑ם אֲשֶׁ֖ר עָשׂ֣וּ אֲבוֹתֶֽיךָ׃ </span></p>
 <p align="RIGHT"><span lang="he">‎<a name="029">29</a> ‏חָזִ֡יתָ אִ֤ישׁ׀ מָ֘הִ֤יר בִּמְלַאכְתּ֗וֹ לִֽפְנֵֽי־מְלָכִ֥ים יִתְיַצָּ֑ב בַּל־יִ֝תְיַצֵּב לִפְנֵ֥י חֲשֻׁכִּֽים׃ פ</span></p>
 </td>
 <td width="50%">
 <p>1 niḇəḥār šēm mē‘ōšer rāḇ mikesef ûmizzâāḇ ḥēn ṭwōḇ: </p>
 <p>2 ‘āšîr wārāš nifəgāšû ‘ōśēh ḵullām yəhwâ: </p>
 <p>3 ‘ārûm| rā’â rā‘â <font color="brown">wəyissāṯēr</font> <font color="blue">wənisətār</font> ûfəṯāyîm ‘āḇərû wəne‘ĕnāšû: </p>
 <p>4 ‘ēqeḇ ‘ănāwâ yirə’aṯ yəhwâ ‘ōšer wəḵāḇwōḏ wəḥayyîm: </p>
 <p>5 ṣinnîm p<sup>a</sup>ḥîm bəḏereḵə ‘iqqēš šwōmēr nafəšwō yirəḥaq mēhem: </p>
 <p>6 ḥănōḵə lann<sup>a</sup>‘ar ‘al-pî ḏarəkwō gam kî-yazəqîn lō’-yāsûr mimmennâ: </p>
 <p>7 ‘āšîr bərāšîm yiməšwōl wə‘eḇeḏ lwōeh lə’îš maləweh: </p>
 <p>8 zwōrē‘a ‘awəlâ <font color="brown">yiqəṣwōr-</font> <font color="blue">yiqəṣār-</font> ’āwen wəšēḇeṭ ‘eḇərāṯwō yiḵəleh: </p>
 <p>9 ṭwōḇ-‘ayin hû’ yəḇōrāḵə kî-nāṯan mill<sup>a</sup>ḥəmwō ladāl: </p>
 <p>10 gārēš lēṣ wəyēṣē’ māḏwōn wəyišəbōṯ dîn wəqālwōn: </p>
 <p>11 ’ōhēḇ <font color="brown">ṭəhwōr-</font> <font color="blue">ṭəhār-</font> lēḇ ḥēn śəfāṯāyw rē‘ēhû meleḵə: </p>
 <p>12 ‘ênê yəhwâ nāṣərû ḏā‘aṯ wayəsallēf diḇərê ḇōḡēḏ: </p>
 <p>13 ’āmar ‘āṣēl ’ărî ḇ<sup>a</sup>ḥûṣ bəṯwōḵə rəḥōḇwōṯ ’ērāṣēḥa: </p>
 <p>14 šûḥâ ‘ămuqqâ pî zārwōṯ zə‘ûm yəhwâ <font color="brown">yipwōl-</font> <font color="blue">yipāl-</font> šām: </p>
 <p>15 ’iûeleṯ qəšûrâ ḇəleḇ-nā‘ar šēḇeṭ mûsār yarəḥîqennâ mimmennû: </p>
 <p>16 ‘ōšēq dāl ləharəbwōṯ lwō nōṯēn lə‘āšîr ’aḵə-ləm<sup>a</sup>ḥəswōr: </p>
 <p>17 haṭ ’āzənəḵā ûšəm<sup>a</sup>‘ diḇərê ḥăḵāmîm wəlibəḵā tāšîṯ ləḏ<sup>a</sup>‘ətî: </p>
 <p>18 kî-nā‘îm kî-ṯišəmərēm bəḇiṭəneḵā yikōnû y<sup>a</sup>ḥədāw ‘al-śəfāṯeyḵā: </p>
 <p>19 lihəywōṯ bayhwâ miḇəṭ<sup>a</sup>ḥeḵā hwōḏ<sup>a</sup>‘ətîḵā hayywōm ’af-’ātâ: </p>
 <p>20 hălō’ ḵāṯaḇətî ləḵā <font color="brown">šiləšwōm</font> <font color="blue">šālîšîm</font> bəmwō‘ēṣōṯ<font color="red"><sup>3</sup></font> wāḏā‘aṯ: </p>
 <p>21 ləhwōḏî‘ăḵā qōšəṭə<font color="red"><sup>3</sup></font> ’imərê ’ĕmeṯ ləhāšîḇ ’ămārîm ’ĕmeṯ ləšōləḥeyḵā: f</p>
 <p>22 ’al-tiḡəzāl-dāl kî ḏal-hû’ wə’al-təḏakē’ ‘ānî ḇaššā‘ar: </p>
 <p>23 kî-yəhwâ yārîḇ rîḇām wəqāḇ<sup>a</sup>‘ ’eṯ-qōḇə‘êhem nāfeš: </p>
 <p>24 ’al-tiṯər<sup>a</sup>‘ ’eṯ-b<sup>a</sup>‘al ’āf wə’eṯ-’îš ḥēmwōṯ lō’ ṯāḇwō’: </p>
 <p>25 pen-te’ĕlaf <font color="brown">’ārəḥāṯwō</font> <font color="blue">’ōrəḥōṯāyw</font> wəlāq<sup>a</sup>ḥətā mwōqēš lənafəšeḵā: </p>
 <p>26 ’al-təhî ḇəṯōqə‘ê-ḵāf b<sup>a</sup>‘ōrəḇîm maššā’wōṯ: </p>
 <p>27 ’im-’ên-ləḵā ləšallēm lāmmâ yiqq<sup>a</sup>ḥ mišəkāḇəḵā mit<sup>a</sup>ḥəteyḵā: </p>
 <p>28 ’al-tassēḡ gəḇûl ‘wōlām ’ăšer ‘āśû ’ăḇwōṯeyḵā: </p>
 <p>29 ḥāzîṯā ’îš| mâîr biməla’ḵətwō lifənê-məlāḵîm yiṯəyaṣṣāḇ bal-yiṯəyaṣṣēḇ lifənê ḥăšukîm: f</p>
 </td>
 </tr></table>
 <p></p><hr>
 <center>
 <a href="pro023.htm">Next: Proverbs (Mishlei) Chapter 23</a></center>
 </body>