<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/gen029.htm">Polyglot</a> 
 <a href="../kjv/gen029.htm">KJV</a> 
 <a href="../sep/gen029.htm">Sep</a> 
 <a href="../vul/gen029.htm">Vul</a> 
 
 <br>
 <br><a href="gen.htm">Genesis (Bereshit) Index</a><br>
  
 <a href="gen028.htm">Previous</a> 
 <a href="gen030.htm">Next</a> 
 </center>
 <hr>
 
 <h3 align="CENTER">Tanach (Hebrew): Genesis (Bereshit) Chapter 29</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיִּשָּׂ֥א יַעֲקֹ֖ב רַגְלָ֑יו וַיֵּ֖לֶךְ אַ֥רְצָה בְנֵי־קֶֽדֶם׃ </span></p>
 <p align="RIGHT"><span lang="he">‎<a name="002">2</a> ‏וַיַּ֞רְא וְהִנֵּ֧ה בְאֵ֣ר בַּשָּׂדֶ֗ה וְהִנֵּה־שָׁ֞ם שְׁלֹשָׁ֤ה עֶדְרֵי־צֹאן֙ רֹבְצִ֣ים עָלֶ֔יהָ כִּ֚י מִן־הַבְּאֵ֣ר הַהִ֔וא יַשְׁק֖וּ הָעֲדָרִ֑ים וְהָאֶ֥בֶן גְּדֹלָ֖ה עַל־פִּ֥י הַבְּאֵֽר׃ </span></p>
 <p align="RIGHT"><span lang="he">‎<a name="003">3</a> ‏וְנֶאֶסְפוּ־שָׁ֣מָּה כָל־הָעֲדָרִ֗ים וְגָלֲל֤וּ אֶת־הָאֶ֙בֶן֙ מֵעַל֙ פִּ֣י הַבְּאֵ֔ר וְהִשְׁק֖וּ אֶת־הַצֹּ֑אן וְהֵשִׁ֧יבוּ אֶת־הָאֶ֛בֶן עַל־פִּ֥י הַבְּאֵ֖ר לִמְקֹמָֽהּ׃ </span></p>
 <p align="RIGHT"><span lang="he">‎<a name="004">4</a> ‏וַיֹּ֤אמֶר לָהֶם֙ יַעֲקֹ֔ב אַחַ֖י מֵאַ֣יִן אַתֶּ֑ם וַיֹּ֣אמְר֔וּ מֵחָרָ֖ן אֲנָֽחְנוּ׃ </span></p>
 <p align="RIGHT"><span lang="he">‎<a name="005">5</a> ‏וַיֹּ֣אמֶר לָהֶ֔ם הַיְדַעְתֶּ֖ם אֶת־לָבָ֣ן בֶּן־נָח֑וֹר וַיֹּאמְר֖וּ יָדָֽעְנוּ׃ </span></p>
 <p align="RIGHT"><span lang="he">‎<a name="006">6</a> ‏וַיֹּ֥אמֶר לָהֶ֖ם הֲשָׁל֣וֹם ל֑וֹ וַיֹּאמְר֣וּ שָׁל֔וֹם וְהִנֵּה֙ רָחֵ֣ל בִּתּ֔וֹ בָּאָ֖ה עִם־הַצֹּֽאן׃ </span></p>
 <p align="RIGHT"><span lang="he">‎<a name="007">7</a> ‏וַיֹּ֗אמֶר הֵ֥ן עוֹד֙ הַיּ֣וֹם גָּד֔וֹל לֹא־עֵ֖ת הֵאָסֵ֣ף הַמִּקְנֶ֑ה הַשְׁק֥וּ הַצֹּ֖אן וּלְכ֥וּ רְעֽוּ׃ </span></p>
 <p align="RIGHT"><span lang="he">‎<a name="008">8</a> ‏וַיֹּאמְרוּ֮ לֹ֣א נוּכַל֒ עַ֣ד אֲשֶׁ֤ר יֵאָֽסְפוּ֙ כָּל־הָ֣עֲדָרִ֔ים וְגָֽלֲלוּ֙ אֶת־הָאֶ֔בֶן מֵעַ֖ל פִּ֣י הַבְּאֵ֑ר וְהִשְׁקִ֖ינוּ הַצֹּֽאן׃ </span></p>
 <p align="RIGHT"><span lang="he">‎<a name="009">9</a> ‏עוֹדֶ֖נּוּ מְדַבֵּ֣ר עִמָּ֑ם וְרָחֵ֣ל׀ בָּ֗אָה עִם־הַצֹּאן֙ אֲשֶׁ֣ר לְאָבִ֔יהָ כִּ֥י רֹעָ֖ה הִֽוא׃ </span></p>
 <p align="RIGHT"><span lang="he">‎<a name="010">10</a> ‏וַיְהִ֡י כַּאֲשֶׁר֩ רָאָ֨ה יַעֲקֹ֜ב אֶת־רָחֵ֗ל בַּת־לָבָן֙ אֲחִ֣י אִמּ֔וֹ וְאֶת־צֹ֥אן לָבָ֖ן אֲחִ֣י אִמּ֑וֹ וַיִּגַּ֣שׁ יַעֲקֹ֗ב וַיָּ֤גֶל אֶת־הָאֶ֙בֶן֙ מֵעַל֙ פִּ֣י הַבְּאֵ֔ר וַיַּ֕שְׁקְ אֶת־צֹ֥אן לָבָ֖ן אֲחִ֥י אִמּֽוֹ׃ </span></p>
 <p align="RIGHT"><span lang="he">‎<a name="011">11</a> ‏וַיִּשַּׁ֥ק יַעֲקֹ֖ב לְרָחֵ֑ל וַיִּשָּׂ֥א אֶת־קֹל֖וֹ וַיֵּֽבְךְּ׃ </span></p>
 <p align="RIGHT"><span lang="he">‎<a name="012">12</a> ‏וַיַּגֵּ֨ד יַעֲקֹ֜ב לְרָחֵ֗ל כִּ֣י אֲחִ֤י אָבִ֙יהָ֙ ה֔וּא וְכִ֥י בֶן־רִבְקָ֖ה ה֑וּא וַתָּ֖רָץ וַתַּגֵּ֥ד לְאָבִֽיהָ׃ </span></p>
 <p align="RIGHT"><span lang="he">‎<a name="013">13</a> ‏וַיְהִי֩ כִשְׁמֹ֨עַ לָבָ֜ן אֶת־שֵׁ֣מַע׀ יַעֲקֹ֣ב בֶּן־אֲחֹת֗וֹ וַיָּ֤רָץ לִקְרָאתוֹ֙ וַיְחַבֶּק־לוֹ֙ וַיְנַשֶּׁק־ל֔וֹ וַיְבִיאֵ֖הוּ אֶל־בֵּית֑וֹ וַיְסַפֵּ֣ר לְלָבָ֔ן אֵ֥ת כָּל־הַדְּבָרִ֖ים הָאֵֽלֶּה׃ </span></p>
 <p align="RIGHT"><span lang="he">‎<a name="014">14</a> ‏וַיֹּ֤אמֶר לוֹ֙ לָבָ֔ן אַ֛ךְ עַצְמִ֥י וּבְשָׂרִ֖י אָ֑תָּה וַיֵּ֥שֶׁב עִמּ֖וֹ חֹ֥דֶשׁ יָמִֽים׃ </span></p>
 <p align="RIGHT"><span lang="he">‎<a name="015">15</a> ‏וַיֹּ֤אמֶר לָבָן֙ לְיַעֲקֹ֔ב הֲכִי־אָחִ֣י אַ֔תָּה וַעֲבַדְתַּ֖נִי חִנָּ֑ם הַגִּ֥ידָה לִּ֖י מַה־מַּשְׂכֻּרְתֶּֽךָ׃ </span></p>
 <p align="RIGHT"><span lang="he">‎<a name="016">16</a> ‏וּלְלָבָ֖ן שְׁתֵּ֣י בָנ֑וֹת שֵׁ֤ם הַגְּדֹלָה֙ לֵאָ֔ה וְשֵׁ֥ם הַקְּטַנָּ֖ה רָחֵֽל׃ </span></p>
 <p align="RIGHT"><span lang="he">‎<a name="017">17</a> ‏וְעֵינֵ֥י לֵאָ֖ה רַכּ֑וֹת וְרָחֵל֙ הָֽיְתָ֔ה יְפַת־תֹּ֖אַר וִיפַ֥ת מַרְאֶֽה׃ </span></p>
 <p align="RIGHT"><span lang="he">‎<a name="018">18</a> ‏וַיֶּאֱהַ֥ב יַעֲקֹ֖ב אֶת־רָחֵ֑ל וַיֹּ֗אמֶר אֶֽעֱבָדְךָ֙ שֶׁ֣בַע שָׁנִ֔ים בְּרָחֵ֥ל בִּתְּךָ֖ הַקְּטַנָּֽה׃ </span></p>
 <p align="RIGHT"><span lang="he">‎<a name="019">19</a> ‏וַיֹּ֣אמֶר לָבָ֗ן ט֚וֹב<font color="red"><sup>3</sup></font> תִּתִּ֣י אֹתָ֣הּ לָ֔ךְ מִתִּתִּ֥י אֹתָ֖הּ לְאִ֣ישׁ אַחֵ֑ר שְׁבָ֖ה עִמָּדִֽי׃ </span></p>
 <p align="RIGHT"><span lang="he">‎<a name="020">20</a> ‏וַיַּעֲבֹ֧ד יַעֲקֹ֛ב בְּרָחֵ֖ל שֶׁ֣בַע שָׁנִ֑ים וַיִּהְי֤וּ בְעֵינָיו֙ כְּיָמִ֣ים אֲחָדִ֔ים בְּאַהֲבָת֖וֹ אֹתָֽהּ׃ </span></p>
 <p align="RIGHT"><span lang="he">‎<a name="021">21</a> ‏וַיֹּ֨אמֶר יַעֲקֹ֤ב אֶל־לָבָן֙ הָבָ֣ה אֶת־אִשְׁתִּ֔י כִּ֥י מָלְא֖וּ יָמָ֑י וְאָב֖וֹאָה אֵלֶֽיהָ׃ </span></p>
 <p align="RIGHT"><span lang="he">‎<a name="022">22</a> ‏וַיֶּאֱסֹ֥ף לָבָ֛ן אֶת־כָּל־אַנְשֵׁ֥י הַמָּק֖וֹם וַיַּ֥עַשׂ מִשְׁתֶּֽה׃ </span></p>
 <p align="RIGHT"><span lang="he">‎<a name="023">23</a> ‏וַיְהִ֣י בָעֶ֔רֶב וַיִּקַּח֙ אֶת־לֵאָ֣ה בִתּ֔וֹ וַיָּבֵ֥א אֹתָ֖הּ אֵלָ֑יו וַיָּבֹ֖א אֵלֶֽיהָ׃ </span></p>
 <p align="RIGHT"><span lang="he">‎<a name="024">24</a> ‏וַיִּתֵּ֤ן לָבָן֙ לָ֔הּ אֶת־זִלְפָּ֖ה שִׁפְחָת֑וֹ לְלֵאָ֥ה בִתּ֖וֹ שִׁפְחָֽה׃ </span></p>
 <p align="RIGHT"><span lang="he">‎<a name="025">25</a> ‏וַיְהִ֣י בַבֹּ֔קֶר וְהִנֵּה־הִ֖וא לֵאָ֑ה וַיֹּ֣אמֶר אֶל־לָבָ֗ן מַה־זֹּאת֙ עָשִׂ֣יתָ לִּ֔י הֲלֹ֤א בְרָחֵל֙ עָבַ֣דְתִּי עִמָּ֔ךְ וְלָ֖מָּה רִמִּיתָֽנִי׃ </span></p>
 <p align="RIGHT"><span lang="he">‎<a name="026">26</a> ‏וַיֹּ֣אמֶר לָבָ֔ן לֹא־יֵעָשֶׂ֥ה כֵ֖ן בִּמְקוֹמֵ֑נוּ לָתֵ֥ת הַצְּעִירָ֖ה לִפְנֵ֥י הַבְּכִירָֽה׃ </span></p>
 <p align="RIGHT"><span lang="he">‎<a name="027">27</a> ‏מַלֵּ֖א שְׁבֻ֣עַ זֹ֑את וְנִתְּנָ֨ה לְךָ֜ גַּם־אֶת־זֹ֗את בַּעֲבֹדָה֙ אֲשֶׁ֣ר תַּעֲבֹ֣ד עִמָּדִ֔י ע֖וֹד שֶֽׁבַע־שָׁנִ֥ים אֲחֵרֽוֹת׃ </span></p>
 <p align="RIGHT"><span lang="he">‎<a name="028">28</a> ‏וַיַּ֤עַשׂ יַעֲקֹב֙ כֵּ֔ן וַיְמַלֵּ֖א שְׁבֻ֣עַ זֹ֑את וַיִּתֶּן־ל֛וֹ אֶת־רָחֵ֥ל בִּתּ֖וֹ ל֥וֹ לְאִשָּֽׁה׃ </span></p>
 <p align="RIGHT"><span lang="he">‎<a name="029">29</a> ‏וַיִּתֵּ֤ן לָבָן֙ לְרָחֵ֣ל בִּתּ֔וֹ אֶת־בִּלְהָ֖ה שִׁפְחָת֑וֹ לָ֖הּ לְשִׁפְחָֽה׃ </span></p>
 <p align="RIGHT"><span lang="he">‎<a name="030">30</a> ‏וַיָּבֹא֙ גַּ֣ם אֶל־רָחֵ֔ל וַיֶּאֱהַ֥ב גַּֽם־אֶת־רָחֵ֖ל מִלֵּאָ֑ה וַיַּעֲבֹ֣ד עִמּ֔וֹ ע֖וֹד שֶֽׁבַע־שָׁנִ֥ים אֲחֵרֽוֹת׃ </span></p>
 <p align="RIGHT"><span lang="he">‎<a name="031">31</a> ‏וַיַּ֤רְא יְהוָה֙ כִּֽי־שְׂנוּאָ֣ה לֵאָ֔ה וַיִּפְתַּ֖ח אֶת־רַחְמָ֑הּ וְרָחֵ֖ל עֲקָרָֽה׃ </span></p>
 <p align="RIGHT"><span lang="he">‎<a name="032">32</a> ‏וַתַּ֤הַר לֵאָה֙ וַתֵּ֣לֶד בֵּ֔ן וַתִּקְרָ֥א שְׁמ֖וֹ רְאוּבֵ֑ן כִּ֣י אָֽמְרָ֗ה כִּֽי־רָאָ֤ה יְהוָה֙ בְּעָנְיִ֔י כִּ֥י עַתָּ֖ה יֶאֱהָבַ֥נִי אִישִֽׁי׃ </span></p>
 <p align="RIGHT"><span lang="he">‎<a name="033">33</a> ‏וַתַּ֣הַר עוֹד֮ וַתֵּ֣לֶד בֵּן֒ וַתֹּ֗אמֶר כִּֽי־שָׁמַ֤ע יְהוָה֙ כִּֽי־שְׂנוּאָ֣ה אָנֹ֔כִי וַיִּתֶּן־לִ֖י גַּם־אֶת־זֶ֑ה וַתִּקְרָ֥א שְׁמ֖וֹ שִׁמְעֽוֹן׃ </span></p>
 <p align="RIGHT"><span lang="he">‎<a name="034">34</a> ‏וַתַּ֣הַר עוֹד֮ וַתֵּ֣לֶד בֵּן֒ וַתֹּ֗אמֶר עַתָּ֤ה הַפַּ֙עַם֙ יִלָּוֶ֤ה אִישִׁי֙ אֵלַ֔י כִּֽי־יָלַ֥דְתִּי ל֖וֹ שְׁלֹשָׁ֣ה בָנִ֑ים עַל־כֵּ֥ן קָרָֽא־שְׁמ֖וֹ לֵוִֽי׃ </span></p>
 <p align="RIGHT"><span lang="he">‎<a name="035">35</a> ‏וַתַּ֨הַר ע֜וֹד וַתֵּ֣לֶד בֵּ֗ן וַתֹּ֙אמֶר֙ הַפַּ֙עַם֙ אוֹדֶ֣ה אֶת־יְהוָ֔ה עַל־כֵּ֛ן קָרְאָ֥ה שְׁמ֖וֹ יְהוּדָ֑ה וַֽתַּעֲמֹ֖ד מִלֶּֽדֶת׃ </span></p>
 </td>
 <td width="50%">
 <p>1 wayyiśśā’ y<sup>a</sup>‘ăqōḇ raḡəlāyw wayyēleḵə ’arəṣâ ḇənê-qeḏem: </p>
 <p>2 wayyarə’ wəhinnēh ḇə’ēr baśśāḏeh wəhinnēh-šām šəlōšâ ‘eḏərê-ṣō’n rōḇəṣîm ‘āleyhā kî min-habə’ēr hahiw’ yašəqû hā‘ăḏārîm wəhā’eḇen gəḏōlâ ‘al-pî habə’ēr: </p>
 <p>3 wəne’esəfû-šāmmâ ḵāl-hā‘ăḏārîm wəḡālălû ’eṯ-hā’eḇen mē‘al pî habə’ēr wəhišəqû ’eṯ-haṣṣō’n wəhēšîḇû ’eṯ-hā’eḇen ‘al-pî habə’ēr liməqōmāh: </p>
 <p>4 wayyō’mer lâem y<sup>a</sup>‘ăqōḇ ’<sup>a</sup>ḥay mē’ayin ’atem wayyō’mərû mēḥārān ’ănāḥənû: </p>
 <p>5 wayyō’mer lâem hayəḏ<sup>a</sup>‘ətem ’eṯ-lāḇān ben-nāḥwōr wayyō’mərû yāḏā‘ənû: </p>
 <p>6 wayyō’mer lâem hăšālwōm lwō wayyō’mərû šālwōm wəhinnēh rāḥēl bitwō bā’â ‘im-haṣṣō’n: </p>
 <p>7 wayyō’mer hēn ‘wōḏ hayywōm gāḏwōl lō’-‘ēṯ hē’āsēf hammiqəneh hašəqû haṣṣō’n ûləḵû rə‘û: </p>
 <p>8 wayyō’mərû lō’ nûḵal ‘aḏ ’ăšer yē’āsəfû kāl-hā‘ăḏārîm wəḡālălû ’eṯ-hā’eḇen mē‘al pî habə’ēr wəhišəqînû haṣṣō’n: </p>
 <p>9 ‘wōḏennû məḏabēr ‘immām wərāḥēl| bā’â ‘im-haṣṣō’n ’ăšer lə’āḇîhā kî rō‘â hiw’: </p>
 <p>10 wayəhî ka’ăšer rā’â y<sup>a</sup>‘ăqōḇ ’eṯ-rāḥēl baṯ-lāḇān ’ăḥî ’immwō wə’eṯ-ṣō’n lāḇān ’ăḥî ’immwō wayyigaš y<sup>a</sup>‘ăqōḇ wayyāḡel ’eṯ-hā’eḇen mē‘al pî habə’ēr wayyašəqə ’eṯ-ṣō’n lāḇān ’ăḥî ’immwō: </p>
 <p>11 wayyiššaq y<sup>a</sup>‘ăqōḇ lərāḥēl wayyiśśā’ ’eṯ-qōlwō wayyēḇəḵḵə: </p>
 <p>12 wayyagēḏ y<sup>a</sup>‘ăqōḇ lərāḥēl kî ’ăḥî ’āḇîhā hû’ wəḵî ḇen-riḇəqâ hû’ watārāṣ watagēḏ lə’āḇîhā: </p>
 <p>13 wayəhî ḵišəmō‘a lāḇān ’eṯ-šēm<sup>a</sup>‘| y<sup>a</sup>‘ăqōḇ ben-’ăḥōṯwō wayyārāṣ liqərā’ṯwō wayəḥabeq-lwō wayənaššeq-lwō wayəḇî’ēhû ’el-bêṯwō wayəsapēr ləlāḇān ’ēṯ kāl-hadəḇārîm hā’ēlleh: </p>
 <p>14 wayyō’mer lwō lāḇān ’aḵə ‘aṣəmî ûḇəśārî ’ātâ wayyēšeḇ ‘immwō ḥōḏeš yāmîm: </p>
 <p>15 wayyō’mer lāḇān ləy<sup>a</sup>‘ăqōḇ hăḵî-’āḥî ’atâ w<sup>a</sup>‘ăḇaḏətanî ḥinnām hagîḏâ llî mah-mmaśəkurəteḵā: </p>
 <p>16 ûləlāḇān šətê ḇānwōṯ šēm hagəḏōlâ lē’â wəšēm haqqəṭannâ rāḥēl: </p>
 <p>17 wə‘ênê lē’â rakwōṯ wərāḥēl hāyəṯâ yəfaṯ-tō’ar wîfaṯ marə’eh: </p>
 <p>18 wayye’ĕhaḇ y<sup>a</sup>‘ăqōḇ ’eṯ-rāḥēl wayyō’mer ’e‘ĕḇāḏəḵā šeḇ<sup>a</sup>‘ šānîm bərāḥēl bitəḵā haqqəṭannâ: </p>
 <p>19 wayyō’mer lāḇān ṭwōḇ<font color="red"><sup>3</sup></font> titî ’ōṯāh lāḵə mititî ’ōṯāh lə’îš ’<sup>a</sup>ḥēr šəḇâ ‘immāḏî: </p>
 <p>20 wayy<sup>a</sup>‘ăḇōḏ y<sup>a</sup>‘ăqōḇ bərāḥēl šeḇ<sup>a</sup>‘ šānîm wayyihəyû ḇə‘ênāyw kəyāmîm ’ăḥāḏîm bə’ahăḇāṯwō ’ōṯāh: </p>
 <p>21 wayyō’mer y<sup>a</sup>‘ăqōḇ ’el-lāḇān hāḇâ ’eṯ-’išətî kî mālə’û yāmāy wə’āḇwō’â ’ēleyhā: </p>
 <p>22 wayye’ĕsōf lāḇān ’eṯ-kāl-’anəšê hammāqwōm wayy<sup>a</sup>‘aś mišəteh: </p>
 <p>23 wayəhî ḇā‘ereḇ wayyiqq<sup>a</sup>ḥ ’eṯ-lē’â ḇitwō wayyāḇē’ ’ōṯāh ’ēlāyw wayyāḇō’ ’ēleyhā: </p>
 <p>24 wayyitēn lāḇān lāh ’eṯ-ziləpâ šifəḥāṯwō ləlē’â ḇitwō šifəḥâ: </p>
 <p>25 wayəhî ḇabōqer wəhinnēh-hiw’ lē’â wayyō’mer ’el-lāḇān mah-zzō’ṯ ‘āśîṯā llî hălō’ ḇərāḥēl ‘āḇaḏətî ‘immāḵə wəlāmmâ rimmîṯānî: </p>
 <p>26 wayyō’mer lāḇān lō’-yē‘āśeh ḵēn biməqwōmēnû lāṯēṯ haṣṣə‘îrâ lifənê habəḵîrâ: </p>
 <p>27 mallē’ šəḇu‘a zō’ṯ wənitənâ ləḵā gam-’eṯ-zō’ṯ b<sup>a</sup>‘ăḇōḏâ ’ăšer t<sup>a</sup>‘ăḇōḏ ‘immāḏî ‘wōḏ šeḇ<sup>a</sup>‘-šānîm ’ăḥērwōṯ: </p>
 <p>28 wayy<sup>a</sup>‘aś y<sup>a</sup>‘ăqōḇ kēn wayəmallē’ šəḇu‘a zō’ṯ wayyiten-lwō ’eṯ-rāḥēl bitwō lwō lə’iššâ: </p>
 <p>29 wayyitēn lāḇān lərāḥēl bitwō ’eṯ-biləhâ šifəḥāṯwō lāh ləšifəḥâ: </p>
 <p>30 wayyāḇō’ gam ’el-rāḥēl wayye’ĕhaḇ gam-’eṯ-rāḥēl millē’â wayy<sup>a</sup>‘ăḇōḏ ‘immwō ‘wōḏ šeḇ<sup>a</sup>‘-šānîm ’ăḥērwōṯ: </p>
 <p>31 wayyarə’ yəhwâ kî-śənû’â lē’â wayyifət<sup>a</sup>ḥ ’eṯ-r<sup>a</sup>ḥəmāh wərāḥēl ‘ăqārâ: </p>
 <p>32 watahar lē’â watēleḏ bēn watiqərā’ šəmwō rə’ûḇēn kî ’āmərâ kî-rā’â yəhwâ bə‘ānəyî kî ‘atâ ye’ĕhāḇanî ’îšî: </p>
 <p>33 watahar ‘wōḏ watēleḏ bēn watō’mer kî-šām<sup>a</sup>‘ yəhwâ kî-śənû’â ’ānōḵî wayyiten-lî gam-’eṯ-zeh watiqərā’ šəmwō šimə‘wōn: </p>
 <p>34 watahar ‘wōḏ watēleḏ bēn watō’mer ‘atâ hap<sup>a</sup>‘am yillāweh ’îšî ’ēlay kî-yālaḏətî lwō šəlōšâ ḇānîm ‘al-kēn qārā’-šəmwō lēwî: </p>
 <p>35 watahar ‘wōḏ watēleḏ bēn watō’mer hap<sup>a</sup>‘am ’wōḏeh ’eṯ-yəhwâ ‘al-kēn qārə’â šəmwō yəhûḏâ wat<sup>a</sup>‘ămōḏ milleḏeṯ: </p>
 </td>
 </tr></table>
 <p></p><hr>
 <center>
 <a href="gen030.htm">Next: Genesis (Bereshit) Chapter 30</a></center>
 </body>