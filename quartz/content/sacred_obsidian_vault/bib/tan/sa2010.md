<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/sa2010.htm">Polyglot</a> 
 <a href="../kjv/sa2010.htm">KJV</a> 
 <a href="../sep/sa2010.htm">Sep</a> 
 <a href="../vul/sa2010.htm">Vul</a> 
 
 <br>
 <br><a href="sa2.htm">2 Samuel (2 Shmuel) Index</a><br>
  
 <a href="sa2009.htm">Previous</a> 
 <a href="sa2011.htm">Next</a> 
 </center>
 <hr>
 
 <h3 align="CENTER">Tanach (Hebrew): 2 Samuel (2 Shmuel) Chapter 10</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַֽיְהִי֙ אַֽחֲרֵי־כֵ֔ן וַיָּ֕מָת מֶ֖לֶךְ בְּנֵ֣י עַמּ֑וֹן וַיִּמְלֹ֛ךְ חָנ֥וּן בְּנ֖וֹ תַּחְתָּֽיו׃ </span></p>
 <p align="RIGHT"><span lang="he">‎<a name="002">2</a> ‏וַיֹּ֨אמֶר דָּוִ֜ד אֶעֱשֶׂה־חֶ֣סֶד׀ עִם־חָנ֣וּן בֶּן־נָחָ֗שׁ כַּאֲשֶׁר֩ עָשָׂ֨ה אָבִ֤יו עִמָּדִי֙ חֶ֔סֶד וַיִּשְׁלַ֨ח דָּוִ֧ד לְנַחֲמ֛וֹ בְּיַד־עֲבָדָ֖יו אֶל־אָבִ֑יו וַיָּבֹ֙אוּ֙ עַבְדֵ֣י דָוִ֔ד אֶ֖רֶץ בְּנֵ֥י עַמּֽוֹן׃ </span></p>
 <p align="RIGHT"><span lang="he">‎<a name="003">3</a> ‏וַיֹּאמְרוּ֩ שָׂרֵ֨י בְנֵֽי־עַמּ֜וֹן אֶל־חָנ֣וּן אֲדֹֽנֵיהֶ֗ם הַֽמְכַבֵּ֨ד דָּוִ֤ד אֶת־אָבִ֙יךָ֙ בְּעֵינֶ֔יךָ כִּֽי־שָׁלַ֥ח לְךָ֖ מְנַֽחֲמִ֑ים הֲ֠לוֹא בַּעֲב֞וּר חֲק֤וֹר אֶת־הָעִיר֙ וּלְרַגְּלָ֣הּ וּלְהָפְכָ֔הּ שָׁלַ֥ח דָּוִ֛ד אֶת־עֲבָדָ֖יו אֵלֶֽיךָ׃ </span></p>
 <p align="RIGHT"><span lang="he">‎<a name="004">4</a> ‏וַיִּקַּ֨ח חָנ֜וּן אֶת־עַבְדֵ֣י דָוִ֗ד וַיְגַלַּח֙ אֶת־חֲצִ֣י זְקָנָ֔ם וַיִּכְרֹ֧ת אֶת־מַדְוֵיהֶ֛ם בַּחֵ֖צִי עַ֣ד שְׁתֽוֹתֵיהֶ֑ם וַֽיְשַׁלְּחֵֽם׃ </span></p>
 <p align="RIGHT"><span lang="he">‎<a name="005">5</a> ‏וַיַּגִּ֤דוּ לְדָוִד֙ וַיִּשְׁלַ֣ח לִקְרָאתָ֔ם כִּֽי־הָי֥וּ הָאֲנָשִׁ֖ים נִכְלָמִ֣ים מְאֹ֑ד וַיֹּ֤אמֶר הַמֶּ֙לֶךְ֙ שְׁב֣וּ בִֽירֵח֔וֹ עַד־יְצַמַּ֥ח זְקַנְכֶ֖ם וְשַׁבְתֶּֽם׃ </span></p>
 <p align="RIGHT"><span lang="he">‎<a name="006">6</a> ‏וַיִּרְאוּ֙ בְּנֵ֣י עַמּ֔וֹן כִּ֥י נִבְאֲשׁ֖וּ בְּדָוִ֑ד וַיִּשְׁלְח֣וּ בְנֵֽי־עַמּ֡וֹן וַיִּשְׂכְּרוּ֩ אֶת־אֲרַ֨ם בֵּית־רְח֜וֹב וְאֶת־אֲרַ֣ם צוֹבָ֗א עֶשְׂרִ֥ים אֶ֙לֶף֙ רַגְלִ֔י וְאֶת־מֶ֤לֶךְ מַֽעֲכָה֙ אֶ֣לֶף אִ֔ישׁ וְאִ֣ישׁ ט֔וֹב שְׁנֵים־עָשָׂ֥ר אֶ֖לֶף אִֽישׁ׃ </span></p>
 <p align="RIGHT"><span lang="he">‎<a name="007">7</a> ‏וַיִּשְׁמַ֖ע דָּוִ֑ד וַיִּשְׁלַח֙ אֶת־יוֹאָ֔ב וְאֵ֥ת כָּל־הַצָּבָ֖א הַגִּבֹּרִֽים׃ </span></p>
 <p align="RIGHT"><span lang="he">‎<a name="008">8</a> ‏וַיֵּֽצְאוּ֙ בְּנֵ֣י עַמּ֔וֹן וַיַּעַרְכ֥וּ מִלְחָמָ֖ה פֶּ֣תַח הַשָּׁ֑עַר וַאֲרַ֨ם צוֹבָ֤א וּרְחוֹב֙ וְאִֽישׁ־ט֣וֹב וּמַֽעֲכָ֔ה לְבַדָּ֖ם בַּשָּׂדֶֽה׃ </span></p>
 <p align="RIGHT"><span lang="he">‎<a name="009">9</a> ‏וַיַּ֣רְא יוֹאָ֗ב כִּֽי־הָיְתָ֤ה אֵלָיו֙ פְּנֵ֣י הַמִּלְחָמָ֔ה מִפָּנִ֖ים וּמֵֽאָח֑וֹר וַיִּבְחַ֗ר מִכֹּל֙ בְּחוּרֵ֣י <font color="brown">בישראל</font> <font color="blue">יִשְׂרָאֵ֔ל</font> וַֽיַּעֲרֹ֖ךְ לִקְרַ֥את אֲרָֽם׃ </span></p>
 <p align="RIGHT"><span lang="he">‎<a name="010">10</a> ‏וְאֵת֙ יֶ֣תֶר הָעָ֔ם נָתַ֕ן בְּיַ֖ד אַבְשַׁ֣י אָחִ֑יו וַֽיַּעֲרֹ֕ךְ לִקְרַ֖את בְּנֵ֥י עַמּֽוֹן׃ </span></p>
 <p align="RIGHT"><span lang="he">‎<a name="011">11</a> ‏וַיֹּ֗אמֶר אִם־תֶּחֱזַ֤ק אֲרָם֙ מִמֶּ֔נִּי וְהָיִ֥תָה לִּ֖י לִֽישׁוּעָ֑ה וְאִם־בְּנֵ֤י עַמּוֹן֙ יֶחֱזְק֣וּ מִמְּךָ֔ וְהָלַכְתִּ֖י לְהוֹשִׁ֥יעַֽ לָֽךְ׃ </span></p>
 <p align="RIGHT"><span lang="he">‎<a name="012">12</a> ‏חֲזַ֤ק וְנִתְחַזַּק֙ בְּעַד־עַמֵּ֔נוּ וּבְעַ֖ד עָרֵ֣י אֱלֹהֵ֑ינוּ וַֽיהוָ֔ה יַעֲשֶׂ֥ה הַטּ֖וֹב בְּעֵינָֽיו׃ </span></p>
 <p align="RIGHT"><span lang="he">‎<a name="013">13</a> ‏וַיִּגַּ֣שׁ יוֹאָ֗ב וְהָעָם֙ אֲשֶׁ֣ר עִמּ֔וֹ לַמִּלְחָמָ֖ה בַּֽאֲרָ֑ם וַיָּנֻ֖סוּ מִפָּנָֽיו׃ </span></p>
 <p align="RIGHT"><span lang="he">‎<a name="014">14</a> ‏וּבְנֵ֨י עַמּ֤וֹן רָאוּ֙ כִּי־נָ֣ס אֲרָ֔ם וַיָּנֻ֙סוּ֙ מִפְּנֵ֣י אֲבִישַׁ֔י וַיָּבֹ֖אוּ הָעִ֑יר וַיָּ֣שָׁב יוֹאָ֗ב מֵעַל֙ בְּנֵ֣י עַמּ֔וֹן וַיָּבֹ֖א יְרוּשָׁלִָֽם׃ </span></p>
 <p align="RIGHT"><span lang="he">‎<a name="015">15</a> ‏וַיַּ֣רְא אֲרָ֔ם כִּ֥י נִגַּ֖ף לִפְנֵ֣י יִשְׂרָאֵ֑ל וַיֵּאָסְפ֖וּ יָֽחַד׃ </span></p>
 <p align="RIGHT"><span lang="he">‎<a name="016">16</a> ‏וַיִּשְׁלַ֣ח הֲדַדְעֶ֗זֶר וַיֹּצֵ֤א אֶת־אֲרָם֙ אֲשֶׁר֙ מֵעֵ֣בֶר הַנָּהָ֔ר וַיָּבֹ֖אוּ חֵילָ֑ם וְשׁוֹבַ֛ךְ שַׂר־צְבָ֥א הֲדַדְעֶ֖זֶר לִפְנֵיהֶֽם׃ </span></p>
 <p align="RIGHT"><span lang="he">‎<a name="017">17</a> ‏וַיֻּגַּ֣ד לְדָוִ֗ד סוַיֶּאֱסֹ֤ף אֶת־כָּל־יִשְׂרָאֵל֙ וַיַּעֲבֹ֣ר אֶת־הַיַּרְדֵּ֔ן וַיָּבֹ֖א חֵלָ֑אמָה וַיַּעַרְכ֤וּ אֲרָם֙ לִקְרַ֣את דָּוִ֔ד וַיִּלָּחֲמ֖וּ עִמּֽוֹ׃ </span></p>
 <p align="RIGHT"><span lang="he">‎<a name="018">18</a> ‏וַיָּ֣נָס אֲרָם֮ מִפְּנֵ֣י יִשְׂרָאֵל֒ וַיַּהֲרֹ֨ג דָּוִ֜ד מֵאֲרָ֗ם שְׁבַ֤ע מֵאוֹת֙ רֶ֔כֶב וְאַרְבָּעִ֥ים אֶ֖לֶף פָּרָשִׁ֑ים וְאֵ֨ת שׁוֹבַ֧ךְ שַׂר־צְבָא֛וֹ הִכָּ֖ה וַיָּ֥מָת שָֽׁם׃ </span></p>
 <p align="RIGHT"><span lang="he">‎<a name="019">19</a> ‏וַיִּרְא֨וּ כָֽל־הַמְּלָכִ֜ים עַבְדֵ֣י הֲדַדְעֶ֗זֶר כִּ֤י נִגְּפוּ֙ לִפְנֵ֣י יִשְׂרָאֵ֔ל וַיַּשְׁלִ֥מוּ אֶת־יִשְׂרָאֵ֖ל וַיַּֽעַבְד֑וּם וַיִּֽרְא֣וּ אֲרָ֔ם לְהוֹשִׁ֥יעַ ע֖וֹד אֶת־בְּנֵ֥י עַמּֽוֹן׃ פ</span></p>
 </td>
 <td width="50%">
 <p>1 wayəhî ’<sup>a</sup>ḥărê-ḵēn wayyāmāṯ meleḵə bənê ‘ammwōn wayyiməlōḵə ḥānûn bənwō t<sup>a</sup>ḥətāyw: </p>
 <p>2 wayyō’mer dāwiḏ ’e‘ĕśeh-ḥeseḏ| ‘im-ḥānûn ben-nāḥāš ka’ăšer ‘āśâ ’āḇîw ‘immāḏî ḥeseḏ wayyišəl<sup>a</sup>ḥ dāwiḏ lən<sup>a</sup>ḥămwō bəyaḏ-‘ăḇāḏāyw ’el-’āḇîw wayyāḇō’û ‘aḇəḏê ḏāwiḏ ’ereṣ bənê ‘ammwōn: </p>
 <p>3 wayyō’mərû śārê ḇənê-‘ammwōn ’el-ḥānûn ’ăḏōnêhem haməḵabēḏ dāwiḏ ’eṯ-’āḇîḵā bə‘êneyḵā kî-šāl<sup>a</sup>ḥ ləḵā mən<sup>a</sup>ḥămîm hălwō’ b<sup>a</sup>‘ăḇûr ḥăqwōr ’eṯ-hā‘îr ûləragəlāh ûləhāfəḵāh šāl<sup>a</sup>ḥ dāwiḏ ’eṯ-‘ăḇāḏāyw ’ēleyḵā: </p>
 <p>4 wayyiqq<sup>a</sup>ḥ ḥānûn ’eṯ-‘aḇəḏê ḏāwiḏ wayəḡall<sup>a</sup>ḥ ’eṯ-ḥăṣî zəqānām wayyiḵərōṯ ’eṯ-maḏəwêhem b<sup>a</sup>ḥēṣî ‘aḏ šəṯwōṯêhem wayəšalləḥēm: </p>
 <p>5 wayyagiḏû ləḏāwiḏ wayyišəl<sup>a</sup>ḥ liqərā’ṯām kî-hāyû hā’ănāšîm niḵəlāmîm mə’ōḏ wayyō’mer hammeleḵə šəḇû ḇîrēḥwō ‘aḏ-yəṣamm<sup>a</sup>ḥ zəqanəḵem wəšaḇətem: </p>
 <p>6 wayyirə’û bənê ‘ammwōn kî niḇə’ăšû bəḏāwiḏ wayyišələḥû ḇənê-‘ammwōn wayyiśəkərû ’eṯ-’ăram bêṯ-rəḥwōḇ wə’eṯ-’ăram ṣwōḇā’ ‘eśərîm ’elef raḡəlî wə’eṯ-meleḵə m<sup>a</sup>‘ăḵâ ’elef ’îš wə’îš ṭwōḇ šənêm-‘āśār ’elef ’îš: </p>
 <p>7 wayyišəm<sup>a</sup>‘ dāwiḏ wayyišəl<sup>a</sup>ḥ ’eṯ-ywō’āḇ wə’ēṯ kāl-haṣṣāḇā’ hagibōrîm: </p>
 <p>8 wayyēṣə’û bənê ‘ammwōn wayy<sup>a</sup>‘arəḵû miləḥāmâ peṯ<sup>a</sup>ḥ haššā‘ar wa’ăram ṣwōḇā’ ûrəḥwōḇ wə’îš-ṭwōḇ ûm<sup>a</sup>‘ăḵâ ləḇadām baśśāḏeh: </p>
 <p>9 wayyarə’ ywō’āḇ kî-hāyəṯâ ’ēlāyw pənê hammiləḥāmâ mipānîm ûmē’āḥwōr wayyiḇəḥar mikōl bəḥûrê <font color="brown">bəyiśərā’ēl</font> <font color="blue">yiśərā’ēl</font> wayy<sup>a</sup>‘ărōḵə liqəra’ṯ ’ărām: </p>
 <p>10 wə’ēṯ yeṯer hā‘ām nāṯan bəyaḏ ’aḇəšay ’āḥîw wayy<sup>a</sup>‘ărōḵə liqəra’ṯ bənê ‘ammwōn: </p>
 <p>11 wayyō’mer ’im-teḥĕzaq ’ărām mimmennî wəhāyiṯâ llî lîšû‘â wə’im-bənê ‘ammwōn yeḥĕzəqû mimməḵā wəhālaḵətî ləhwōšî‘a lāḵə: </p>
 <p>12 ḥăzaq wəniṯəḥazzaq bə‘aḏ-‘ammēnû ûḇə‘aḏ ‘ārê ’ĕlōhênû wayhwâ y<sup>a</sup>‘ăśeh haṭṭwōḇ bə‘ênāyw: </p>
 <p>13 wayyigaš ywō’āḇ wəhā‘ām ’ăšer ‘immwō lammiləḥāmâ ba’ărām wayyānusû mipānāyw: </p>
 <p>14 ûḇənê ‘ammwōn rā’û kî-nās ’ărām wayyānusû mipənê ’ăḇîšay wayyāḇō’û hā‘îr wayyāšāḇ ywō’āḇ mē‘al bənê ‘ammwōn wayyāḇō’ yərûšālāim: </p>
 <p>15 wayyarə’ ’ărām kî nigaf lifənê yiśərā’ēl wayyē’āsəfû yāḥaḏ: </p>
 <p>16 wayyišəl<sup>a</sup>ḥ hăḏaḏə‘ezer wayyōṣē’ ’eṯ-’ărām ’ăšer mē‘ēḇer hannâār wayyāḇō’û ḥêlām wəšwōḇaḵə śar-ṣəḇā’ hăḏaḏə‘ezer lifənêhem: </p>
 <p>17 wayyugaḏ ləḏāwiḏ swayye’ĕsōf ’eṯ-kāl-yiśərā’ēl wayy<sup>a</sup>‘ăḇōr ’eṯ-hayyarədēn wayyāḇō’ ḥēlā’mâ wayy<sup>a</sup>‘arəḵû ’ărām liqəra’ṯ dāwiḏ wayyillāḥămû ‘immwō: </p>
 <p>18 wayyānās ’ărām mipənê yiśərā’ēl wayyahărōḡ dāwiḏ mē’ărām šəḇ<sup>a</sup>‘ mē’wōṯ reḵeḇ wə’arəbā‘îm ’elef pārāšîm wə’ēṯ šwōḇaḵə śar-ṣəḇā’wō hikâ wayyāmāṯ šām: </p>
 <p>19 wayyirə’û ḵāl-hamməlāḵîm ‘aḇəḏê hăḏaḏə‘ezer kî nigəfû lifənê yiśərā’ēl wayyašəlimû ’eṯ-yiśərā’ēl wayy<sup>a</sup>‘aḇəḏûm wayyirə’û ’ărām ləhwōšî‘a ‘wōḏ ’eṯ-bənê ‘ammwōn: f</p>
 </td>
 </tr></table>
 <p></p><hr>
 <center>
 <a href="sa2011.htm">Next: 2 Samuel (2 Shmuel) Chapter 11</a></center>
 </body>