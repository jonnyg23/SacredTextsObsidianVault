<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/gen036.htm">Polyglot</a> 
 <a href="../kjv/gen036.htm">KJV</a> 
 <a href="../sep/gen036.htm">Sep</a> 
 <a href="../vul/gen036.htm">Vul</a> 
 
 <br>
 <br><a href="gen.htm">Genesis (Bereshit) Index</a><br>
  
 <a href="gen035.htm">Previous</a> 
 <a href="gen037.htm">Next</a> 
 </center>
 <hr>
 
 <h3 align="CENTER">Tanach (Hebrew): Genesis (Bereshit) Chapter 36</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וְאֵ֛לֶּה תֹּלְד֥וֹת עֵשָׂ֖ו ה֥וּא אֱדֽוֹם׃ </span></p>
 <p align="RIGHT"><span lang="he">‎<a name="002">2</a> ‏עֵשָׂ֛ו לָקַ֥ח אֶת־נָשָׁ֖יו מִבְּנ֣וֹת כְּנָ֑עַן אֶת־עָדָ֗ה בַּת־אֵילוֹן֙ הַֽחִתִּ֔י וְאֶת־אָהֳלִֽיבָמָה֙ בַּת־עֲנָ֔ה בַּת־צִבְע֖וֹן הַֽחִוִּֽי׃ </span></p>
 <p align="RIGHT"><span lang="he">‎<a name="003">3</a> ‏וְאֶת־בָּשְׂמַ֥ת בַּת־יִשְׁמָעֵ֖אל אֲח֥וֹת נְבָיֽוֹת׃ </span></p>
 <p align="RIGHT"><span lang="he">‎<a name="004">4</a> ‏וַתֵּ֧לֶד עָדָ֛ה לְעֵשָׂ֖ו אֶת־אֱלִיפָ֑ז וּבָ֣שְׂמַ֔ת יָלְדָ֖ה אֶת־רְעוּאֵֽל׃ </span></p>
 <p align="RIGHT"><span lang="he">‎<a name="005">5</a> ‏וְאָהֳלִֽיבָמָה֙ יָֽלְדָ֔ה אֶת־<font color="brown">יעיש</font> <font color="blue">יְע֥וּשׁ</font> וְאֶת־יַעְלָ֖ם וְאֶת־קֹ֑רַח אֵ֚לֶּה בְּנֵ֣י עֵשָׂ֔ו אֲשֶׁ֥ר יֻלְּדוּ־ל֖וֹ בְּאֶ֥רֶץ כְּנָֽעַן׃ </span></p>
 <p align="RIGHT"><span lang="he">‎<a name="006">6</a> ‏וַיִּקַּ֣ח עֵשָׂ֡ו אֶת־נָ֠שָׁיו וְאֶת־בָּנָ֣יו וְאֶת־בְּנֹתָיו֮ וְאֶת־כָּל־נַפְשׁ֣וֹת בֵּיתוֹ֒ וְאֶת־מִקְנֵ֣הוּ וְאֶת־כָּל־בְּהֶמְתּ֗וֹ וְאֵת֙ כָּל־קִנְיָנ֔וֹ אֲשֶׁ֥ר רָכַ֖שׁ בְּאֶ֣רֶץ כְּנָ֑עַן וַיֵּ֣לֶךְ אֶל־אֶ֔רֶץ מִפְּנֵ֖י יַעֲקֹ֥ב אָחִֽיו׃ </span></p>
 <p align="RIGHT"><span lang="he">‎<a name="007">7</a> ‏כִּֽי־הָיָ֧ה רְכוּשָׁ֛ם רָ֖ב מִשֶּׁ֣בֶת יַחְדָּ֑ו וְלֹ֨א יָֽכְלָ֜ה אֶ֤רֶץ מְגֽוּרֵיהֶם֙ לָשֵׂ֣את אֹתָ֔ם מִפְּנֵ֖י מִקְנֵיהֶֽם׃ </span></p>
 <p align="RIGHT"><span lang="he">‎<a name="008">8</a> ‏וַיֵּ֤שֶׁב עֵשָׂו֙ בְּהַ֣ר שֵׂעִ֔יר עֵשָׂ֖ו ה֥וּא אֱדֽוֹם׃ </span></p>
 <p align="RIGHT"><span lang="he">‎<a name="009">9</a> ‏וְאֵ֛לֶּה תֹּלְד֥וֹת עֵשָׂ֖ו אֲבִ֣י אֱד֑וֹם בְּהַ֖ר שֵׂעִֽיר׃ </span></p>
 <p align="RIGHT"><span lang="he">‎<a name="010">10</a> ‏אֵ֖לֶּה שְׁמ֣וֹת בְּנֵֽי־עֵשָׂ֑ו אֱלִיפַ֗ז בֶּן־עָדָה֙ אֵ֣שֶׁת עֵשָׂ֔ו רְעוּאֵ֕ל בֶּן־בָּשְׂמַ֖ת אֵ֥שֶׁת עֵשָֽׂו׃ </span></p>
 <p align="RIGHT"><span lang="he">‎<a name="011">11</a> ‏וַיִּהְי֖וּ בְּנֵ֣י אֱלִיפָ֑ז תֵּימָ֣ן אוֹמָ֔ר צְפ֥וֹ וְגַעְתָּ֖ם וּקְנַֽז׃ </span></p>
 <p align="RIGHT"><span lang="he">‎<a name="012">12</a> ‏וְתִמְנַ֣ע׀ הָיְתָ֣ה פִילֶ֗גֶשׁ לֶֽאֱלִיפַז֙ בֶּן־עֵשָׂ֔ו וַתֵּ֥לֶד לֶאֱלִיפַ֖ז אֶת־עֲמָלֵ֑ק אֵ֕לֶּה בְּנֵ֥י עָדָ֖ה אֵ֥שֶׁת עֵשָֽׂו׃ </span></p>
 <p align="RIGHT"><span lang="he">‎<a name="013">13</a> ‏וְאֵ֙לֶּה֙ בְּנֵ֣י רְעוּאֵ֔ל נַ֥חַת וָזֶ֖רַח שַׁמָּ֣ה וּמִזָּ֑ה אֵ֣לֶּ֣ה<font color="red"><sup>1</sup></font> הָי֔וּ בְּנֵ֥י בָשְׂמַ֖ת אֵ֥שֶׁת עֵשָֽׂו׃ </span></p>
 <p align="RIGHT"><span lang="he">‎<a name="014">14</a> ‏וְאֵ֣לֶּה הָי֗וּ בְּנֵ֨י אָהֳלִיבָמָ֧ה בַת־עֲנָ֛ה בַּת־צִבְע֖וֹן אֵ֣שֶׁת עֵשָׂ֑ו וַתֵּ֣לֶד לְעֵשָׂ֔ו אֶת־<font color="brown">יעיש</font> <font color="blue">יְע֥וּשׁ</font> וְאֶת־יַעְלָ֖ם וְאֶת־קֹֽרַח׃ </span></p>
 <p align="RIGHT"><span lang="he">‎<a name="015">15</a> ‏אֵ֖לֶּה אַלּוּפֵ֣י בְנֵֽי־עֵשָׂ֑ו בְּנֵ֤י אֱלִיפַז֙ בְּכ֣וֹר עֵשָׂ֔ו אַלּ֤וּף תֵּימָן֙ אַלּ֣וּף אוֹמָ֔ר אַלּ֥וּף צְפ֖וֹ אַלּ֥וּף קְנַֽז׃ </span></p>
 <p align="RIGHT"><span lang="he">‎<a name="016">16</a> ‏אַלּֽוּף־קֹ֛רַח<font color="red"><sup>3</sup></font> אַלּ֥וּף גַּעְתָּ֖ם אַלּ֣וּף עֲמָלֵ֑ק אֵ֣לֶּה אַלּוּפֵ֤י אֱלִיפַז֙ בְּאֶ֣רֶץ אֱד֔וֹם אֵ֖לֶּה בְּנֵ֥י עָדָֽה׃ </span></p>
 <p align="RIGHT"><span lang="he">‎<a name="017">17</a> ‏וְאֵ֗לֶּה בְּנֵ֤י רְעוּאֵל֙ בֶּן־עֵשָׂ֔ו אַלּ֥וּף נַ֙חַת֙ אַלּ֣וּף זֶ֔רַח אַלּ֥וּף שַׁמָּ֖ה אַלּ֣וּף מִזָּ֑ה אֵ֣לֶּה אַלּוּפֵ֤י רְעוּאֵל֙ בְּאֶ֣רֶץ אֱד֔וֹם אֵ֕לֶּה בְּנֵ֥י בָשְׂמַ֖ת אֵ֥שֶׁת עֵשָֽׂו׃ </span></p>
 <p align="RIGHT"><span lang="he">‎<a name="018">18</a> ‏וְאֵ֗לֶּה בְּנֵ֤י אָהֳלִֽיבָמָה֙ אֵ֣שֶׁת עֵשָׂ֔ו אַלּ֥וּף יְע֛וּשׁ אַלּ֥וּף יַעְלָ֖ם אַלּ֣וּף קֹ֑רַח אֵ֣לֶּה אַלּוּפֵ֞י אָֽהֳלִיבָמָ֛ה בַּת־עֲנָ֖ה אֵ֥שֶׁת עֵשָֽׂו׃ </span></p>
 <p align="RIGHT"><span lang="he">‎<a name="019">19</a> ‏אֵ֧לֶּה בְנֵי־עֵשָׂ֛ו וְאֵ֥לֶּה אַלּוּפֵיהֶ֖ם ה֥וּא אֱדֽוֹם׃ ס</span></p>
 <p align="RIGHT"><span lang="he">‎<a name="020">20</a> ‏אֵ֤לֶּה בְנֵֽי־שֵׂעִיר֙ הַחֹרִ֔י<font color="red"><sup>3</sup></font> יֹשְׁבֵ֖י הָאָ֑רֶץ לוֹטָ֥ן וְשׁוֹבָ֖ל וְצִבְע֥וֹן וַעֲנָֽה׃ </span></p>
 <p align="RIGHT"><span lang="he">‎<a name="021">21</a> ‏וְדִשׁ֥וֹן וְאֵ֖צֶר וְדִישָׁ֑ן אֵ֣לֶּה אַלּוּפֵ֧י הַחֹרִ֛י בְּנֵ֥י שֵׂעִ֖יר בְּאֶ֥רֶץ אֱדֽוֹם׃ </span></p>
 <p align="RIGHT"><span lang="he">‎<a name="022">22</a> ‏וַיִּהְי֥וּ בְנֵי־לוֹטָ֖ן חֹרִ֣י וְהֵימָ֑ם וַאֲח֥וֹת לוֹטָ֖ן תִּמְנָֽע׃ </span></p>
 <p align="RIGHT"><span lang="he">‎<a name="023">23</a> ‏וְאֵ֙לֶּה֙ בְּנֵ֣י שׁוֹבָ֔ל עַלְוָ֥ן וּמָנַ֖חַת וְעֵיבָ֑ל שְׁפ֖וֹ וְאוֹנָֽם׃ </span></p>
 <p align="RIGHT"><span lang="he">‎<a name="024">24</a> ‏וְאֵ֥לֶּה בְנֵֽי־צִבְע֖וֹן וְאַיָּ֣ה<font color="red"><sup>3</sup></font> וַעֲנָ֑ה ה֣וּא עֲנָ֗ה אֲשֶׁ֨ר מָצָ֤א אֶת־הַיֵּמִם֙ בַּמִּדְבָּ֔ר בִּרְעֹת֥וֹ אֶת־הַחֲמֹרִ֖ים לְצִבְע֥וֹן אָבִֽיו׃ </span></p>
 <p align="RIGHT"><span lang="he">‎<a name="025">25</a> ‏וְאֵ֥לֶּה בְנֵֽי־עֲנָ֖ה דִּשֹׁ֑ן וְאָהֳלִיבָמָ֖ה בַּת־עֲנָֽה׃ </span></p>
 <p align="RIGHT"><span lang="he">‎<a name="026">26</a> ‏וְאֵ֖לֶּה בְּנֵ֣י דִישָׁ֑ן חֶמְדָּ֥ן וְאֶשְׁבָּ֖ן וְיִתְרָ֥ן וּכְרָֽן׃ </span></p>
 <p align="RIGHT"><span lang="he">‎<a name="027">27</a> ‏אֵ֖לֶּה בְּנֵי־אֵ֑צֶר בִּלְהָ֥ן וְזַעֲוָ֖ן וַעֲקָֽן׃ </span></p>
 <p align="RIGHT"><span lang="he">‎<a name="028">28</a> ‏אֵ֥לֶּה בְנֵֽי־דִישָׁ֖ן ע֥וּץ וַאֲרָֽן׃ </span></p>
 <p align="RIGHT"><span lang="he">‎<a name="029">29</a> ‏אֵ֖לֶּה אַלּוּפֵ֣י הַחֹרִ֑י אַלּ֤וּף לוֹטָן֙ אַלּ֣וּף שׁוֹבָ֔ל אַלּ֥וּף צִבְע֖וֹן אַלּ֥וּף עֲנָֽה׃ </span></p>
 <p align="RIGHT"><span lang="he">‎<a name="030">30</a> ‏אַלּ֥וּף דִּשֹׁ֛ן אַלּ֥וּף אֵ֖צֶר אַלּ֣וּף דִּישָׁ֑ן אֵ֣לֶּה אַלּוּפֵ֧י הַחֹרִ֛י לְאַלֻּפֵיהֶ֖ם בְּאֶ֥רֶץ שֵׂעִֽיר׃ פ</span></p>
 <p align="RIGHT"><span lang="he">‎<a name="031">31</a> ‏וְאֵ֙לֶּה֙ הַמְּלָכִ֔ים אֲשֶׁ֥ר מָלְכ֖וּ בְּאֶ֣רֶץ אֱד֑וֹם לִפְנֵ֥י מְלָךְ־מֶ֖לֶךְ לִבְנֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="032">32</a> ‏וַיִּמְלֹ֣ךְ בֶּאֱד֔וֹם בֶּ֖לַע בֶּן־בְּע֑וֹר וְשֵׁ֥ם עִיר֖וֹ דִּנְהָֽבָה׃ </span></p>
 <p align="RIGHT"><span lang="he">‎<a name="033">33</a> ‏וַיָּ֖מָת בָּ֑לַע וַיִּמְלֹ֣ךְ תַּחְתָּ֔יו יוֹבָ֥ב בֶּן־זֶ֖רַח מִבָּצְרָֽה׃ </span></p>
 <p align="RIGHT"><span lang="he">‎<a name="034">34</a> ‏וַיָּ֖מָת יוֹבָ֑ב וַיִּמְלֹ֣ךְ תַּחְתָּ֔יו חֻשָׁ֖ם מֵאֶ֥רֶץ הַתֵּימָנִֽי׃ </span></p>
 <p align="RIGHT"><span lang="he">‎<a name="035">35</a> ‏וַיָּ֖מָת חֻשָׁ֑ם וַיִּמְלֹ֨ךְ תַּחְתָּ֜יו הֲדַ֣ד בֶּן־בְּדַ֗ד הַמַּכֶּ֤ה אֶת־מִדְיָן֙ בִּשְׂדֵ֣ה מוֹאָ֔ב וְשֵׁ֥ם עִיר֖וֹ עֲוִֽית׃ </span></p>
 <p align="RIGHT"><span lang="he">‎<a name="036">36</a> ‏וַיָּ֖מָת הֲדָ֑ד וַיִּמְלֹ֣ךְ תַּחְתָּ֔יו שַׂמְלָ֖ה מִמַּשְׂרֵקָֽה׃ </span></p>
 <p align="RIGHT"><span lang="he">‎<a name="037">37</a> ‏וַיָּ֖מָת שַׂמְלָ֑ה וַיִּמְלֹ֣ךְ תַּחְתָּ֔יו שָׁא֖וּל מֵרְחֹב֥וֹת הַנָּהָֽר׃ </span></p>
 <p align="RIGHT"><span lang="he">‎<a name="038">38</a> ‏וַיָּ֖מָת שָׁא֑וּל וַיִּמְלֹ֣ךְ תַּחְתָּ֔יו בַּ֥עַל חָנָ֖ן בֶּן־עַכְבּֽוֹר׃ </span></p>
 <p align="RIGHT"><span lang="he">‎<a name="039">39</a> ‏וַיָּמָת֮ בַּ֣עַל חָנָ֣ן בֶּן־עַכְבּוֹר֒ וַיִּמְלֹ֤ךְ תַּחְתָּיו֙ הֲדַ֔ר וְשֵׁ֥ם עִיר֖וֹ פָּ֑עוּ וְשֵׁ֨ם אִשְׁתּ֤וֹ מְהֵֽיטַבְאֵל֙ בַּת־מַטְרֵ֔ד בַּ֖ת מֵ֥י זָהָֽב׃ </span></p>
 <p align="RIGHT"><span lang="he">‎<a name="040">40</a> ‏וְ֠אֵלֶּה שְׁמ֞וֹת אַלּוּפֵ֤י עֵשָׂו֙ לְמִשְׁפְּחֹתָ֔ם לִמְקֹמֹתָ֖ם בִּשְׁמֹתָ֑ם אַלּ֥וּף תִּמְנָ֛ע אַלּ֥וּף עַֽלְוָ֖ה אַלּ֥וּף יְתֵֽת׃ </span></p>
 <p align="RIGHT"><span lang="he">‎<a name="041">41</a> ‏אַלּ֧וּף אָהֳלִיבָמָ֛ה אַלּ֥וּף אֵלָ֖ה אַלּ֥וּף פִּינֹֽן׃ </span></p>
 <p align="RIGHT"><span lang="he">‎<a name="042">42</a> ‏אַלּ֥וּף קְנַ֛ז אַלּ֥וּף תֵּימָ֖ן אַלּ֥וּף מִבְצָֽר׃ </span></p>
 <p align="RIGHT"><span lang="he">‎<a name="043">43</a> ‏אַלּ֥וּף מַגְדִּיאֵ֖ל אַלּ֣וּף עִירָ֑ם אֵ֣לֶּה׀ אַלּוּפֵ֣י אֱד֗וֹם לְמֹֽשְׁבֹתָם֙ בְּאֶ֣רֶץ אֲחֻזָּתָ֔ם ה֥וּא עֵשָׂ֖ו אֲבִ֥י אֱדֽוֹם׃ פ</span></p>
 </td>
 <td width="50%">
 <p>1 wə’ēlleh tōləḏwōṯ ‘ēśāw hû’ ’ĕḏwōm: </p>
 <p>2 ‘ēśāw lāq<sup>a</sup>ḥ ’eṯ-nāšāyw mibənwōṯ kənā‘an ’eṯ-‘āḏâ baṯ-’êlwōn h<sup>a</sup>ḥitî wə’eṯ-’âŏlîḇāmâ baṯ-‘ănâ baṯ-ṣiḇə‘wōn h<sup>a</sup>ḥiûî: </p>
 <p>3 wə’eṯ-bāśəmaṯ baṯ-yišəmā‘ē’l ’ăḥwōṯ nəḇāywōṯ: </p>
 <p>4 watēleḏ ‘āḏâ lə‘ēśāw ’eṯ-’ĕlîfāz ûḇāśəmaṯ yāləḏâ ’eṯ-rə‘û’ēl: </p>
 <p>5 wə’âŏlîḇāmâ yāləḏâ ’eṯ-<font color="brown">yə‘îš</font> <font color="blue">yə‘ûš</font> wə’eṯ-y<sup>a</sup>‘əlām wə’eṯ-qōr<sup>a</sup>ḥ ’ēlleh bənê ‘ēśāw ’ăšer yulləḏû-lwō bə’ereṣ kənā‘an: </p>
 <p>6 wayyiqq<sup>a</sup>ḥ ‘ēśāw ’eṯ-nāšāyw wə’eṯ-bānāyw wə’eṯ-bənōṯāyw wə’eṯ-kāl-nafəšwōṯ bêṯwō wə’eṯ-miqənēhû wə’eṯ-kāl-bəhemətwō wə’ēṯ kāl-qinəyānwō ’ăšer rāḵaš bə’ereṣ kənā‘an wayyēleḵə ’el-’ereṣ mipənê y<sup>a</sup>‘ăqōḇ ’āḥîw: </p>
 <p>7 kî-hāyâ rəḵûšām rāḇ miššeḇeṯ y<sup>a</sup>ḥədāw wəlō’ yāḵəlâ ’ereṣ məḡûrêhem lāśē’ṯ ’ōṯām mipənê miqənêhem: </p>
 <p>8 wayyēšeḇ ‘ēśāw bəhar śē‘îr ‘ēśāw hû’ ’ĕḏwōm: </p>
 <p>9 wə’ēlleh tōləḏwōṯ ‘ēśāw ’ăḇî ’ĕḏwōm bəhar śē‘îr: </p>
 <p>10 ’ēlleh šəmwōṯ bənê-‘ēśāw ’ĕlîfaz ben-‘āḏâ ’ēšeṯ ‘ēśāw rə‘û’ēl ben-bāśəmaṯ ’ēšeṯ ‘ēśāw: </p>
 <p>11 wayyihəyû bənê ’ĕlîfāz têmān ’wōmār ṣəfwō wəḡ<sup>a</sup>‘ətām ûqənaz: </p>
 <p>12 wəṯimən<sup>a</sup>‘| hāyəṯâ fîleḡeš le’ĕlîfaz ben-‘ēśāw watēleḏ le’ĕlîfaz ’eṯ-‘ămālēq ’ēlleh bənê ‘āḏâ ’ēšeṯ ‘ēśāw: </p>
 <p>13 wə’ēlleh bənê rə‘û’ēl n<sup>a</sup>ḥaṯ wāzer<sup>a</sup>ḥ šammâ ûmizzâ ’ēlleh<font color="red"><sup>1</sup></font> hāyû bənê ḇāśəmaṯ ’ēšeṯ ‘ēśāw: </p>
 <p>14 wə’ēlleh hāyû bənê ’âŏlîḇāmâ ḇaṯ-‘ănâ baṯ-ṣiḇə‘wōn ’ēšeṯ ‘ēśāw watēleḏ lə‘ēśāw ’eṯ-<font color="brown">yə‘îš</font> <font color="blue">yə‘ûš</font> wə’eṯ-y<sup>a</sup>‘əlām wə’eṯ-qōr<sup>a</sup>ḥ: </p>
 <p>15 ’ēlleh ’allûfê ḇənê-‘ēśāw bənê ’ĕlîfaz bəḵwōr ‘ēśāw ’allûf têmān ’allûf ’wōmār ’allûf ṣəfwō ’allûf qənaz: </p>
 <p>16 ’allûf-qōr<sup>a</sup>ḥ<font color="red"><sup>3</sup></font> ’allûf g<sup>a</sup>‘ətām ’allûf ‘ămālēq ’ēlleh ’allûfê ’ĕlîfaz bə’ereṣ ’ĕḏwōm ’ēlleh bənê ‘āḏâ: </p>
 <p>17 wə’ēlleh bənê rə‘û’ēl ben-‘ēśāw ’allûf n<sup>a</sup>ḥaṯ ’allûf zer<sup>a</sup>ḥ ’allûf šammâ ’allûf mizzâ ’ēlleh ’allûfê rə‘û’ēl bə’ereṣ ’ĕḏwōm ’ēlleh bənê ḇāśəmaṯ ’ēšeṯ ‘ēśāw: </p>
 <p>18 wə’ēlleh bənê ’âŏlîḇāmâ ’ēšeṯ ‘ēśāw ’allûf yə‘ûš ’allûf y<sup>a</sup>‘əlām ’allûf qōr<sup>a</sup>ḥ ’ēlleh ’allûfê ’âŏlîḇāmâ baṯ-‘ănâ ’ēšeṯ ‘ēśāw: </p>
 <p>19 ’ēlleh ḇənê-‘ēśāw wə’ēlleh ’allûfêhem hû’ ’ĕḏwōm: s</p>
 <p>20 ’ēlleh ḇənê-śē‘îr h<sup>a</sup>ḥōrî<font color="red"><sup>3</sup></font> yōšəḇê hā’āreṣ lwōṭān wəšwōḇāl wəṣiḇə‘wōn w<sup>a</sup>‘ănâ: </p>
 <p>21 wəḏišwōn wə’ēṣer wəḏîšān ’ēlleh ’allûfê h<sup>a</sup>ḥōrî bənê śē‘îr bə’ereṣ ’ĕḏwōm: </p>
 <p>22 wayyihəyû ḇənê-lwōṭān ḥōrî wəhêmām wa’ăḥwōṯ lwōṭān timənā‘: </p>
 <p>23 wə’ēlleh bənê šwōḇāl ‘aləwān ûmān<sup>a</sup>ḥaṯ wə‘êḇāl šəfwō wə’wōnām: </p>
 <p>24 wə’ēlleh ḇənê-ṣiḇə‘wōn wə’ayyâ<font color="red"><sup>3</sup></font> w<sup>a</sup>‘ănâ hû’ ‘ănâ ’ăšer māṣā’ ’eṯ-hayyēmim bammiḏəbār birə‘ōṯwō ’eṯ-h<sup>a</sup>ḥămōrîm ləṣiḇə‘wōn ’āḇîw: </p>
 <p>25 wə’ēlleh ḇənê-‘ănâ dišōn wə’âŏlîḇāmâ baṯ-‘ănâ: </p>
 <p>26 wə’ēlleh bənê ḏîšān ḥemədān wə’ešəbān wəyiṯərān ûḵərān: </p>
 <p>27 ’ēlleh bənê-’ēṣer biləhān wəz<sup>a</sup>‘ăwān w<sup>a</sup>‘ăqān: </p>
 <p>28 ’ēlleh ḇənê-ḏîšān ‘ûṣ wa’ărān: </p>
 <p>29 ’ēlleh ’allûfê h<sup>a</sup>ḥōrî ’allûf lwōṭān ’allûf šwōḇāl ’allûf ṣiḇə‘wōn ’allûf ‘ănâ: </p>
 <p>30 ’allûf dišōn ’allûf ’ēṣer ’allûf dîšān ’ēlleh ’allûfê h<sup>a</sup>ḥōrî lə’allufêhem bə’ereṣ śē‘îr: f</p>
 <p>31 wə’ēlleh hamməlāḵîm ’ăšer māləḵû bə’ereṣ ’ĕḏwōm lifənê məlāḵə-meleḵə liḇənê yiśərā’ēl: </p>
 <p>32 wayyiməlōḵə be’ĕḏwōm bel<sup>a</sup>‘ ben-bə‘wōr wəšēm ‘îrwō dinəhāḇâ: </p>
 <p>33 wayyāmāṯ bāl<sup>a</sup>‘ wayyiməlōḵə t<sup>a</sup>ḥətāyw ywōḇāḇ ben-zer<sup>a</sup>ḥ mibāṣərâ: </p>
 <p>34 wayyāmāṯ ywōḇāḇ wayyiməlōḵə t<sup>a</sup>ḥətāyw ḥušām mē’ereṣ hatêmānî: </p>
 <p>35 wayyāmāṯ ḥušām wayyiməlōḵə t<sup>a</sup>ḥətāyw hăḏaḏ ben-bəḏaḏ hammakeh ’eṯ-miḏəyān biśəḏēh mwō’āḇ wəšēm ‘îrwō ‘ăwîṯ: </p>
 <p>36 wayyāmāṯ hăḏāḏ wayyiməlōḵə t<sup>a</sup>ḥətāyw śaməlâ mimmaśərēqâ: </p>
 <p>37 wayyāmāṯ śaməlâ wayyiməlōḵə t<sup>a</sup>ḥətāyw šā’ûl mērəḥōḇwōṯ hannâār: </p>
 <p>38 wayyāmāṯ šā’ûl wayyiməlōḵə t<sup>a</sup>ḥətāyw b<sup>a</sup>‘al ḥānān ben-‘aḵəbwōr: </p>
 <p>39 wayyāmāṯ b<sup>a</sup>‘al ḥānān ben-‘aḵəbwōr wayyiməlōḵə t<sup>a</sup>ḥətāyw hăḏar wəšēm ‘îrwō pā‘û wəšēm ’išətwō məhêṭaḇə’ēl baṯ-maṭərēḏ baṯ mê zâāḇ: </p>
 <p>40 wə’ēlleh šəmwōṯ ’allûfê ‘ēśāw ləmišəpəḥōṯām liməqōmōṯām bišəmōṯām ’allûf timənā‘ ’allûf ‘aləwâ ’allûf yəṯēṯ: </p>
 <p>41 ’allûf ’âŏlîḇāmâ ’allûf ’ēlâ ’allûf pînōn: </p>
 <p>42 ’allûf qənaz ’allûf têmān ’allûf miḇəṣār: </p>
 <p>43 ’allûf maḡədî’ēl ’allûf ‘îrām ’ēlleh| ’allûfê ’ĕḏwōm ləmōšəḇōṯām bə’ereṣ ’ăḥuzzāṯām hû’ ‘ēśāw ’ăḇî ’ĕḏwōm: f</p>
 </td>
 </tr></table>
 <p></p><hr>
 <center>
 <a href="gen037.htm">Next: Genesis (Bereshit) Chapter 37</a></center>
 </body>