<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/sa1017.htm">Polyglot</a> 
 <a href="../kjv/sa1017.htm">KJV</a> 
 <a href="../sep/sa1017.htm">Sep</a> 
 <a href="../vul/sa1017.htm">Vul</a> 
 
 <br>
 <br><a href="sa1.htm">1 Samuel (1 Shmuel) Index</a><br>
  
 <a href="sa1016.htm">Previous</a> 
 <a href="sa1018.htm">Next</a> 
 </center>
 <hr>
 
 <h3 align="CENTER">Tanach (Hebrew): 1 Samuel (1 Shmuel) Chapter 17</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיַּאַסְפ֨וּ פְלִשְׁתִּ֤ים אֶת־מַֽחֲנֵיהֶם֙ לַמִּלְחָמָ֔ה וַיֵּאָ֣סְפ֔וּ שֹׂכֹ֖ה אֲשֶׁ֣ר לִיהוּדָ֑ה וַֽיַּחֲנ֛וּ בֵּין־שׂוֹכֹ֥ה וּבֵין־עֲזֵקָ֖ה בְּאֶ֥פֶס דַּמִּֽים׃ </span></p>
 <p align="RIGHT"><span lang="he">‎<a name="002">2</a> ‏וְשָׁא֤וּל וְאִֽישׁ־יִשְׂרָאֵל֙ נֶאֶסְפ֔וּ וַֽיַּחֲנ֖וּ בְּעֵ֣מֶק הָאֵלָ֑ה וַיַּעַרְכ֥וּ מִלְחָמָ֖ה לִקְרַ֥את פְּלִשְׁתִּֽים׃ </span></p>
 <p align="RIGHT"><span lang="he">‎<a name="003">3</a> ‏וּפְלִשְׁתִּ֞ים עֹמְדִ֤ים אֶל־הָהָר֙ מִזֶּ֔ה וְיִשְׂרָאֵ֛ל עֹמְדִ֥ים אֶל־הָהָ֖ר מִזֶּ֑ה וְהַגַּ֖יְא בֵּינֵיהֶֽם׃ </span></p>
 <p align="RIGHT"><span lang="he">‎<a name="004">4</a> ‏וַיֵּצֵ֤א אִֽישׁ־הַבֵּנַ֙יִם֙ מִמַּחֲנ֣וֹת פְּלִשְׁתִּ֔ים גָּלְיָ֥ת שְׁמ֖וֹ מִגַּ֑ת גָּבְה֕וֹ שֵׁ֥שׁ אַמּ֖וֹת וָזָֽרֶת׃ </span></p>
 <p align="RIGHT"><span lang="he">‎<a name="005">5</a> ‏וְכ֤וֹבַע נְחֹ֙שֶׁת֙ עַל־רֹאשׁ֔וֹ וְשִׁרְי֥וֹן קַשְׂקַשִּׂ֖ים ה֣וּא לָב֑וּשׁ וּמִשְׁקַל֙ הַשִּׁרְי֔וֹן חֲמֵשֶׁת־אֲלָפִ֥ים שְׁקָלִ֖ים נְחֹֽשֶֽׁת׃ </span></p>
 <p align="RIGHT"><span lang="he">‎<a name="006">6</a> ‏וּמִצְחַ֥ת נְחֹ֖שֶׁת עַל־רַגְלָ֑יו וְכִיד֥וֹן נְחֹ֖שֶׁת בֵּ֥ין כְּתֵפָֽיו׃ </span></p>
 <p align="RIGHT"><span lang="he">‎<a name="007">7</a> ‏<font color="brown">וחץ</font> <font color="blue">וְעֵ֣ץ</font> חֲנִית֗וֹ כִּמְנוֹר֙ אֹֽרְגִ֔ים וְלַהֶ֣בֶת חֲנִית֔וֹ שֵׁשׁ־מֵא֥וֹת שְׁקָלִ֖ים בַּרְזֶ֑ל וְנֹשֵׂ֥א הַצִּנָּ֖ה הֹלֵ֥ךְ לְפָנָֽיו׃ </span></p>
 <p align="RIGHT"><span lang="he">‎<a name="008">8</a> ‏וַֽיַּעֲמֹ֗ד וַיִּקְרָא֙ אֶל־מַעַרְכֹ֣ת יִשְׂרָאֵ֔ל וַיֹּ֣אמֶר לָהֶ֔ם לָ֥מָּה תֵצְא֖וּ לַעֲרֹ֣ךְ מִלְחָמָ֑ה הֲל֧וֹא אָנֹכִ֣י הַפְּלִשְׁתִּ֗י וְאַתֶּם֙ עֲבָדִ֣ים לְשָׁא֔וּל בְּרוּ־לָכֶ֥ם אִ֖ישׁ וְיֵרֵ֥ד אֵלָֽי׃ </span></p>
 <p align="RIGHT"><span lang="he">‎<a name="009">9</a> ‏אִם־יוּכַ֞ל לְהִלָּחֵ֤ם אִתִּי֙ וְהִכָּ֔נִי וְהָיִ֥ינוּ לָכֶ֖ם לַעֲבָדִ֑ים וְאִם־אֲנִ֤י אֽוּכַל־לוֹ֙ וְהִכִּיתִ֔יו וִהְיִ֤יתֶם לָ֙נוּ֙ לַעֲבָדִ֔ים וַעֲבַדְתֶּ֖ם אֹתָֽנוּ׃ </span></p>
 <p align="RIGHT"><span lang="he">‎<a name="010">10</a> ‏וַיֹּ֙אמֶר֙ הַפְּלִשְׁתִּ֔י אֲנִ֗י חֵרַ֛פְתִּי אֶת־מַעַרְכ֥וֹת יִשְׂרָאֵ֖ל הַיּ֣וֹם הַזֶּ֑ה תְּנוּ־לִ֣י אִ֔ישׁ וְנִֽלָּחֲמָ֖ה יָֽחַד׃ </span></p>
 <p align="RIGHT"><span lang="he">‎<a name="011">11</a> ‏וַיִּשְׁמַ֤ע שָׁאוּל֙ וְכָל־יִשְׂרָאֵ֔ל אֶת־דִּבְרֵ֥י הַפְּלִשְׁתִּ֖י הָאֵ֑לֶּה וַיֵּחַ֥תּוּ וַיִּֽרְא֖וּ מְאֹֽד׃ פ</span></p>
 <p align="RIGHT"><span lang="he">‎<a name="012">12</a> ‏וְדָוִד֩ בֶּן־אִ֨ישׁ אֶפְרָתִ֜י הַזֶּ֗ה מִבֵּ֥ית לֶ֙חֶם֙ יְהוּדָ֔ה וּשְׁמ֣וֹ יִשַׁ֔י וְל֖וֹ שְׁמֹנָ֣ה בָנִ֑ים וְהָאִישׁ֙ בִּימֵ֣י שָׁא֔וּל זָקֵ֖ן בָּ֥א בַאֲנָשִֽׁים׃ </span></p>
 <p align="RIGHT"><span lang="he">‎<a name="013">13</a> ‏וַיֵּ֨לְכ֜וּ שְׁלֹ֤שֶׁת בְּנֵֽי־יִשַׁי֙ הַגְּדֹלִ֔ים הָלְכ֥וּ אַחֲרֵי־שָׁא֖וּל לַמִּלְחָמָ֑ה וְשֵׁ֣ם׀ שְׁלֹ֣שֶׁת בָּנָ֗יו אֲשֶׁ֤ר הָלְכוּ֙ בַּמִּלְחָמָ֔ה אֱלִיאָ֣ב הַבְּכ֗וֹר וּמִשְׁנֵ֙הוּ֙ אֲבִ֣ינָדָ֔ב וְהַשְּׁלִשִׁ֖י שַׁמָּֽה׃ </span></p>
 <p align="RIGHT"><span lang="he">‎<a name="014">14</a> ‏וְדָוִ֖ד ה֣וּא הַקָּטָ֑ן וּשְׁלֹשָׁה֙ הַגְּדֹלִ֔ים הָלְכ֖וּ אַחֲרֵ֥י שָׁאֽוּל׃ ס</span></p>
 <p align="RIGHT"><span lang="he">‎<a name="015">15</a> ‏וְדָוִ֛ד הֹלֵ֥ךְ וָשָׁ֖ב מֵעַ֣ל שָׁא֑וּל לִרְע֛וֹת אֶת־צֹ֥אן אָבִ֖יו בֵּֽית־לָֽחֶם׃ </span></p>
 <p align="RIGHT"><span lang="he">‎<a name="016">16</a> ‏וַיִּגַּ֥שׁ הַפְּלִשְׁתִּ֖י הַשְׁכֵּ֣ם וְהַעֲרֵ֑ב וַיִּתְיַצֵּ֖ב אַרְבָּעִ֥ים יֽוֹם׃ פ</span></p>
 <p align="RIGHT"><span lang="he">‎<a name="017">17</a> ‏וַיֹּ֨אמֶר יִשַׁ֜י לְדָוִ֣ד בְּנ֗וֹ קַח־נָ֤א לְאַחֶ֙יךָ֙ אֵיפַ֤ת הַקָּלִיא֙ הַזֶּ֔ה וַעֲשָׂרָ֥ה לֶ֖חֶם הַזֶּ֑ה וְהָרֵ֥ץ הַֽמַּחֲנֶ֖ה לְאַחֶֽיךָ׃ </span></p>
 <p align="RIGHT"><span lang="he">‎<a name="018">18</a> ‏וְ֠אֵת עֲשֶׂ֜רֶת חֲרִצֵ֤י הֶֽחָלָב֙ הָאֵ֔לֶּה תָּבִ֖יא לְשַׂר־הָאָ֑לֶף וְאֶת־אַחֶ֙יךָ֙ תִּפְקֹ֣ד לְשָׁל֔וֹם וְאֶת־עֲרֻבָּתָ֖ם תִּקָּֽח׃ </span></p>
 <p align="RIGHT"><span lang="he">‎<a name="019">19</a> ‏וְשָׁא֤וּל וְהֵ֙מָּה֙ וְכָל־אִ֣ישׁ יִשְׂרָאֵ֔ל בְּעֵ֖מֶק הָֽאֵלָ֑ה נִלְחָמִ֖ים עִם־פְּלִשְׁתִּֽים׃ </span></p>
 <p align="RIGHT"><span lang="he">‎<a name="020">20</a> ‏וַיַּשְׁכֵּ֨ם דָּוִ֜ד בַּבֹּ֗קֶר וַיִּטֹּ֤שׁ אֶת־הַצֹּאן֙ עַל־שֹׁמֵ֔ר וַיִּשָּׂ֣א וַיֵּ֔לֶךְ כַּאֲשֶׁ֥ר צִוָּ֖הוּ יִשָׁ֑י וַיָּבֹא֙ הַמַּעְגָּ֔לָה וְהַחַ֗יִל הַיֹּצֵא֙ אֶל־הַמַּ֣עֲרָכָ֔ה וְהֵרֵ֖עוּ בַּמִּלְחָמָֽה׃ </span></p>
 <p align="RIGHT"><span lang="he">‎<a name="021">21</a> ‏וַתַּעֲרֹ֤ךְ יִשְׂרָאֵל֙ וּפְלִשְׁתִּ֔ים מַעֲרָכָ֖ה לִקְרַ֥את מַעֲרָכָֽה׃ </span></p>
 <p align="RIGHT"><span lang="he">‎<a name="022">22</a> ‏וַיִּטֹּשׁ֩ דָּוִ֨ד אֶת־הַכֵּלִ֜ים מֵעָלָ֗יו עַל־יַד֙ שׁוֹמֵ֣ר הַכֵּלִ֔ים וַיָּ֖רָץ הַמַּעֲרָכָ֑ה וַיָּבֹ֕א וַיִּשְׁאַ֥ל לְאֶחָ֖יו לְשָׁלֽוֹם׃ </span></p>
 <p align="RIGHT"><span lang="he">‎<a name="023">23</a> ‏וְה֣וּא׀ מְדַבֵּ֣ר עִמָּ֗ם וְהִנֵּ֣ה אִ֣ישׁ הַבֵּנַ֡יִם עוֹלֶ֞ה גָּלְיָת֩ הַפְּלִשְׁתִּ֨י שְׁמ֤וֹ מִגַּת֙ <font color="brown">ממערות</font> <font color="blue">מִמַּעַרְכ֣וֹת<font color="red"><sup>a</sup></font></font> פְּלִשְׁתִּ֔ים וַיְדַבֵּ֖ר כַּדְּבָרִ֣ים הָאֵ֑לֶּה וַיִּשְׁמַ֖ע דָּוִֽד׃ </span></p>
 <p align="RIGHT"><span lang="he">‎<a name="024">24</a> ‏וְכֹל֙ אִ֣ישׁ יִשְׂרָאֵ֔ל בִּרְאוֹתָ֖ם אֶת־הָאִ֑ישׁ וַיָּנֻ֙סוּ֙ מִפָּנָ֔יו וַיִּֽירְא֖וּ מְאֹֽד׃ </span></p>
 <p align="RIGHT"><span lang="he">‎<a name="025">25</a> ‏וַיֹּ֣אמֶר׀ אִ֣ישׁ יִשְׂרָאֵ֗ל הַרְּאִיתֶם֙ הָאִ֤ישׁ הָֽעֹלֶה֙ הַזֶּ֔ה כִּ֛י לְחָרֵ֥ף אֶת־יִשְׂרָאֵ֖ל עֹלֶ֑ה וְֽ֠הָיָה הָאִ֨ישׁ אֲשֶׁר־יַכֶּ֜נּוּ יַעְשְׁרֶ֥נּוּ הַמֶּ֣לֶךְ׀ עֹ֣שֶׁר גָּד֗וֹל וְאֶת־בִּתּוֹ֙ יִתֶּן־ל֔וֹ וְאֵת֙ בֵּ֣ית אָבִ֔יו יַעֲשֶׂ֥ה חָפְשִׁ֖י בְּיִשְׂרָאֵֽל׃ </span></p>
 <p align="RIGHT"><span lang="he">‎<a name="026">26</a> ‏וַיֹּ֣אמֶר דָּוִ֗ד אֶֽל־הָאֲנָשִׁ֞ים הָעֹמְדִ֣ים עִמּוֹ֮ לֵאמֹר֒ מַה־יֵּעָשֶׂ֗ה לָאִישׁ֙ אֲשֶׁ֤ר יַכֶּה֙ אֶת־הַפְּלִשְׁתִּ֣י הַלָּ֔ז וְהֵסִ֥יר חֶרְפָּ֖ה מֵעַ֣ל יִשְׂרָאֵ֑ל כִּ֣י מִ֗י הַפְּלִשְׁתִּ֤י הֶֽעָרֵל֙ הַזֶּ֔ה כִּ֣י חֵרֵ֔ף מַעַרְכ֖וֹת אֱלֹהִ֥ים חַיִּֽים׃ </span></p>
 <p align="RIGHT"><span lang="he">‎<a name="027">27</a> ‏וַיֹּ֤אמֶר לוֹ֙ הָעָ֔ם כַּדָּבָ֥ר הַזֶּ֖ה לֵאמֹ֑ר כֹּ֣ה יֵעָשֶׂ֔ה לָאִ֖ישׁ אֲשֶׁ֥ר יַכֶּֽנּוּ׃ </span></p>
 <p align="RIGHT"><span lang="he">‎<a name="028">28</a> ‏וַיִּשְׁמַ֤ע אֱלִיאָב֙ אָחִ֣יו הַגָּד֔וֹל בְּדַבְּר֖וֹ אֶל־הָאֲנָשִׁ֑ים וַיִּֽחַר־אַף֩ אֱלִיאָ֨ב בְּדָוִ֜ד וַיֹּ֣אמֶר׀ לָמָּה־זֶּ֣ה יָרַ֗דְתָּ וְעַל־מִ֨י נָטַ֜שְׁתָּ מְעַ֨ט הַצֹּ֤אן הָהֵ֙נָּה֙ בַּמִּדְבָּ֔ר אֲנִ֧י יָדַ֣עְתִּי אֶת־זְדֹנְךָ֗ וְאֵת֙ רֹ֣עַ לְבָבֶ֔ךָ כִּ֗י לְמַ֛עַן רְא֥וֹת הַמִּלְחָמָ֖ה יָרָֽדְתָּ׃ </span></p>
 <p align="RIGHT"><span lang="he">‎<a name="029">29</a> ‏וַיֹּ֣אמֶר דָּוִ֔ד מֶ֥ה עָשִׂ֖יתִי עָ֑תָּה הֲל֖וֹא דָּבָ֥ר הֽוּא׃ </span></p>
 <p align="RIGHT"><span lang="he">‎<a name="030">30</a> ‏וַיִּסֹּ֤ב מֵֽאֶצְלוֹ֙ אֶל־מ֣וּל אַחֵ֔ר וַיֹּ֖אמֶר כַּדָּבָ֣ר הַזֶּ֑ה וַיְשִׁבֻ֤הוּ הָעָם֙ דָּבָ֔ר כַּדָּבָ֖ר הָרִאשֽׁוֹן׃ </span></p>
 <p align="RIGHT"><span lang="he">‎<a name="031">31</a> ‏וַיְּשָּֽׁמְעוּ֙<font color="red"><sup>1</sup></font> הַדְּבָרִ֔ים אֲשֶׁ֖ר דִּבֶּ֣ר דָּוִ֑ד וַיַּגִּ֥דוּ לִפְנֵֽי־שָׁא֖וּל וַיִּקָּחֵֽהוּ׃ </span></p>
 <p align="RIGHT"><span lang="he">‎<a name="032">32</a> ‏וַיֹּ֤אמֶר דָּוִד֙ אֶל־שָׁא֔וּל אַל־יִפֹּ֥ל לֵב־אָדָ֖ם עָלָ֑יו עַבְדְּךָ֣ יֵלֵ֔ךְ וְנִלְחַ֖ם עִם־הַפְּלִשְׁתִּ֥י הַזֶּֽה׃ </span></p>
 <p align="RIGHT"><span lang="he">‎<a name="033">33</a> ‏וַיֹּ֨אמֶר שָׁא֜וּל אֶל־דָּוִ֗ד לֹ֤א תוּכַל֙ לָלֶ֙כֶת֙ אֶל־הַפְּלִשְׁתִּ֣י הַזֶּ֔ה לְהִלָּחֵ֖ם עִמּ֑וֹ כִּֽי־נַ֣עַר אַ֔תָּה וְה֛וּא אִ֥ישׁ מִלְחָמָ֖ה מִנְּעֻרָֽיו׃ ס</span></p>
 <p align="RIGHT"><span lang="he">‎<a name="034">34</a> ‏וַיֹּ֤אמֶר דָּוִד֙ אֶל־שָׁא֔וּל רֹעֶ֨ה הָיָ֧ה עַבְדְּךָ֛ לְאָבִ֖יו בַּצֹּ֑אן וּבָ֤א הָֽאֲרִי֙ וְאֶת־הַדּ֔וֹב וְנָשָׂ֥א שֶׂ֖ה מֵהָעֵֽדֶר׃ </span></p>
 <p align="RIGHT"><span lang="he">‎<a name="035">35</a> ‏וְיָצָ֧אתִי אַחֲרָ֛יו וְהִכִּתִ֖יו וְהִצַּ֣לְתִּי מִפִּ֑יו וַיָּ֣קָם עָלַ֔י וְהֶחֱזַ֙קְתִּי֙ בִּזְקָנ֔וֹ וְהִכִּתִ֖יו וַהֲמִיתִּֽיו׃ </span></p>
 <p align="RIGHT"><span lang="he">‎<a name="036">36</a> ‏גַּ֧ם אֶֽת־הָאֲרִ֛י גַּם־הַדּ֖וֹב הִכָּ֣ה עַבְדֶּ֑ךָ וְֽ֠הָיָה הַפְּלִשְׁתִּ֨י הֶעָרֵ֤ל הַזֶּה֙ כְּאַחַ֣ד מֵהֶ֔ם כִּ֣י חֵרֵ֔ף מַעַרְכֹ֖ת אֱלֹהִ֥ים חַיִּֽים׃ ס</span></p>
 <p align="RIGHT"><span lang="he">‎<a name="037">37</a> ‏וַיֹּאמֶר֮ דָּוִד֒ יְהוָ֗ה אֲשֶׁ֨ר הִצִּלַ֜נִי מִיַּ֤ד הָֽאֲרִי֙ וּמִיַּ֣ד הַדֹּ֔ב ה֣וּא יַצִּילֵ֔נִי מִיַּ֥ד הַפְּלִשְׁתִּ֖י הַזֶּ֑ה סוַיֹּ֨אמֶר שָׁא֤וּל אֶל־דָּוִד֙ לֵ֔ךְ וַֽיהוָ֖ה יִהְיֶ֥ה עִמָּֽךְ׃ </span></p>
 <p align="RIGHT"><span lang="he">‎<a name="038">38</a> ‏וַיַּלְבֵּ֨שׁ שָׁא֤וּל אֶת־דָּוִד֙ מַדָּ֔יו וְנָתַ֛ן ק֥וֹבַע נְחֹ֖שֶׁת עַל־רֹאשׁ֑וֹ וַיַּלְבֵּ֥שׁ אֹת֖וֹ שִׁרְיֽוֹן׃ </span></p>
 <p align="RIGHT"><span lang="he">‎<a name="039">39</a> ‏וַיַּחְגֹּ֣ר דָּוִ֣ד אֶת־חַ֠רְבּוֹ מֵעַ֨ל לְמַדָּ֜יו וַיֹּ֣אֶל לָלֶכֶת֮ כִּ֣י לֹֽא־נִסָּה֒ וַיֹּ֨אמֶר דָּוִ֜ד אֶל־שָׁא֗וּל לֹ֥א אוּכַ֛ל לָלֶ֥כֶת בָּאֵ֖לֶּה כִּ֣י לֹ֣א נִסִּ֑יתִי וַיְסִרֵ֥ם דָּוִ֖ד מֵעָלָֽיו׃ </span></p>
 <p align="RIGHT"><span lang="he">‎<a name="040">40</a> ‏וַיִּקַּ֨ח מַקְל֜וֹ בְּיָד֗וֹ וַיִּבְחַר־ל֣וֹ חֲמִשָּׁ֣ה חַלֻּקֵֽי־אֲבָנִ֣ים׀ מִן־הַנַּ֡חַל וַיָּ֣שֶׂם אֹ֠תָם בִּכְלִ֨י הָרֹעִ֧ים אֲשֶׁר־ל֛וֹ וּבַיַּלְק֖וּט וְקַלְּע֣וֹ בְיָד֑וֹ וַיִּגַּ֖שׁ אֶל־הַפְּלִשְׁתִּֽי׃ </span></p>
 <p align="RIGHT"><span lang="he">‎<a name="041">41</a> ‏וַיֵּ֙לֶךְ֙ הַפְּלִשְׁתִּ֔י הֹלֵ֥ךְ וְקָרֵ֖ב אֶל־דָּוִ֑ד וְהָאִ֛ישׁ נֹשֵׂ֥א הַצִּנָּ֖ה לְפָנָֽיו׃ </span></p>
 <p align="RIGHT"><span lang="he">‎<a name="042">42</a> ‏וַיַּבֵּ֧ט הַפְּלִשְׁתִּ֛י וַיִּרְאֶ֥ה אֶת־דָּוִ֖ד וַיִּבְזֵ֑הוּ כִּֽי־הָיָ֣ה נַ֔עַר וְאַדְמֹנִ֖י עִם־יְפֵ֥ה מַרְאֶֽה׃ </span></p>
 <p align="RIGHT"><span lang="he">‎<a name="043">43</a> ‏וַיֹּ֤אמֶר הַפְּלִשְׁתִּי֙ אֶל־דָּוִ֔ד הֲכֶ֣לֶב אָנֹ֔כִי כִּֽי־אַתָּ֥ה בָֽא־אֵלַ֖י בַּמַּקְל֑וֹת וַיְקַלֵּ֧ל הַפְּלִשְׁתִּ֛י אֶת־דָּוִ֖ד בֵּאלֹהָֽיו׃ </span></p>
 <p align="RIGHT"><span lang="he">‎<a name="044">44</a> ‏וַיֹּ֥אמֶר הַפְּלִשְׁתִּ֖י אֶל־דָּוִ֑ד לְכָ֣ה אֵלַ֔י וְאֶתְּנָה֙ אֶת־בְּשָׂ֣רְךָ֔ לְע֥וֹף הַשָּׁמַ֖יִם וּלְבֶהֱמַ֥ת הַשָּׂדֶֽה׃ ס</span></p>
 <p align="RIGHT"><span lang="he">‎<a name="045">45</a> ‏וַיֹּ֤אמֶר דָּוִד֙ אֶל־הַפְּלִשְׁתִּ֔י אַתָּה֙ בָּ֣א אֵלַ֔י בְּחֶ֖רֶב וּבַחֲנִ֣ית וּבְכִיד֑וֹן וְאָנֹכִ֣י בָֽא־אֵלֶ֗יךָ בְּשֵׁם֙ יְהוָ֣ה צְבָא֔וֹת אֱלֹהֵ֛י מַעַרְכ֥וֹת יִשְׂרָאֵ֖ל אֲשֶׁ֥ר חֵרַֽפְתָּ׃ </span></p>
 <p align="RIGHT"><span lang="he">‎<a name="046">46</a> ‏הַיּ֣וֹם הַזֶּ֡ה יְסַגֶּרְךָ֩ יְהוָ֨ה בְּיָדִ֜י וְהִכִּיתִ֗ךָ וַהֲסִרֹתִ֤י אֶת־רֹֽאשְׁךָ֙ מֵעָלֶ֔יךָ וְנָ֨תַתִּ֜י פֶּ֣גֶר מַחֲנֵ֤ה פְלִשְׁתִּים֙ הַיּ֣וֹם הַזֶּ֔ה לְע֥וֹף הַשָּׁמַ֖יִם וּלְחַיַּ֣ת הָאָ֑רֶץ וְיֵֽדְעוּ֙ כָּל־הָאָ֔רֶץ כִּ֛י יֵ֥שׁ אֱלֹהִ֖ים לְיִשְׂרָאֵֽל׃ </span></p>
 <p align="RIGHT"><span lang="he">‎<a name="047">47</a> ‏וְיֵֽדְעוּ֙ כָּל־הַקָּהָ֣ל הַזֶּ֔ה כִּֽי־לֹ֛א בְּחֶ֥רֶב וּבַחֲנִ֖ית יְהוֹשִׁ֣יעַ יְהוָ֑ה כִּ֤י לַֽיהוָה֙ הַמִּלְחָמָ֔ה וְנָתַ֥ן אֶתְכֶ֖ם בְּיָדֵֽנוּ׃ </span></p>
 <p align="RIGHT"><span lang="he">‎<a name="048">48</a> ‏וְהָיָה֙ כִּֽי־קָ֣ם הַפְּלִשְׁתִּ֔י וַיֵּ֥לֶךְ וַיִּקְרַ֖ב לִקְרַ֣את דָּוִ֑ד וַיְמַהֵ֣ר דָּוִ֔ד וַיָּ֥רָץ הַמַּעֲרָכָ֖ה לִקְרַ֥את הַפְּלִשְׁתִּֽי׃ </span></p>
 <p align="RIGHT"><span lang="he">‎<a name="049">49</a> ‏וַיִּשְׁלַח֩ דָּוִ֨ד אֶת־יָד֜וֹ אֶל־הַכֶּ֗לִי וַיִּקַּ֨ח מִשָּׁ֥ם אֶ֙בֶן֙ וַיְקַלַּ֔ע וַיַּ֥ךְ אֶת־הַפְּלִשְׁתִּ֖י אֶל־מִצְח֑וֹ וַתִּטְבַּ֤ע הָאֶ֙בֶן֙ בְּמִצְח֔וֹ וַיִּפֹּ֥ל עַל־פָּנָ֖יו אָֽרְצָה׃ </span></p>
 <p align="RIGHT"><span lang="he">‎<a name="050">50</a> ‏וַיֶּחֱזַ֨ק דָּוִ֤ד מִן־הַפְּלִשְׁתִּי֙ בַּקֶּ֣לַע וּבָאֶ֔בֶן וַיַּ֥ךְ אֶת־הַפְּלִשְׁתִּ֖י וַיְמִיתֵ֑הוּ וְחֶ֖רֶב אֵ֥ין בְּיַד־דָּוִֽד׃ </span></p>
 <p align="RIGHT"><span lang="he">‎<a name="051">51</a> ‏וַיָּ֣רָץ דָּ֠וִד וַיַּעֲמֹ֨ד אֶל־הַפְּלִשְׁתִּ֜י וַיִּקַּ֣ח אֶת־חַ֠רְבּוֹ וַֽיִּשְׁלְפָ֤הּ מִתַּעְרָהּ֙ וַיְמֹ֣תְתֵ֔הוּ וַיִּכְרָת־בָּ֖הּ אֶת־רֹאשׁ֑וֹ וַיִּרְא֧וּ הַפְּלִשְׁתִּ֛ים כִּֽי־מֵ֥ת גִּבּוֹרָ֖ם וַיָּנֻֽסוּ׃ </span></p>
 <p align="RIGHT"><span lang="he">‎<a name="052">52</a> ‏וַיָּקֻ֣מוּ אַנְשֵׁי֩ יִשְׂרָאֵ֨ל וִיהוּדָ֜ה וַיָּרִ֗עוּ וַֽיִּרְדְּפוּ֙ אֶת־הַפְּלִשְׁתִּ֔ים עַד־בּוֹאֲךָ֣ גַ֔יְא וְעַ֖ד שַׁעֲרֵ֣י עֶקְר֑וֹן וַֽיִּפְּל֞וּ חַֽלְלֵ֤י פְלִשְׁתִּים֙ בְּדֶ֣רֶךְ שַׁעֲרַ֔יִם וְעַד־גַּ֖ת וְעַד־עֶקְרֽוֹן׃ </span></p>
 <p align="RIGHT"><span lang="he">‎<a name="053">53</a> ‏וַיָּשֻׁ֙בוּ֙ בְּנֵ֣י יִשְׂרָאֵ֔ל מִדְּלֹ֖ק אַחֲרֵ֣י פְלִשְׁתִּ֑ים וַיָּשֹׁ֖סּוּ אֶת־מַחֲנֵיהֶֽם׃ </span></p>
 <p align="RIGHT"><span lang="he">‎<a name="054">54</a> ‏וַיִּקַּ֤ח דָּוִד֙ אֶת־רֹ֣אשׁ הַפְּלִשְׁתִּ֔י וַיְבִאֵ֖הוּ יְרוּשָׁלִָ֑ם וְאֶת־כֵּלָ֖יו שָׂ֥ם בְּאָהֳלֽוֹ׃ ס</span></p>
 <p align="RIGHT"><span lang="he">‎<a name="055">55</a> ‏וְכִרְא֨וֹת שָׁא֜וּל אֶת־דָּוִ֗ד יֹצֵא֙ לִקְרַ֣את הַפְּלִשְׁתִּ֔י אָמַ֗ר אֶל־אַבְנֵר֙ שַׂ֣ר הַצָּבָ֔א בֶּן־מִי־זֶ֥ה הַנַּ֖עַר אַבְנֵ֑ר וַיֹּ֣אמֶר אַבְנֵ֔ר חֵֽי־נַפְשְׁךָ֥ הַמֶּ֖לֶךְ אִם־יָדָֽעְתִּי׃ </span></p>
 <p align="RIGHT"><span lang="he">‎<a name="056">56</a> ‏וַיֹּ֖אמֶר הַמֶּ֑לֶךְ שְׁאַ֣ל אַתָּ֔ה בֶּן־מִי־זֶ֖ה הָעָֽלֶם׃ ס</span></p>
 <p align="RIGHT"><span lang="he">‎<a name="057">57</a> ‏וּכְשׁ֣וּב דָּוִ֗ד מֵֽהַכּוֹת֙ אֶת־הַפְּלִשְׁתִּ֔י וַיִּקַּ֤ח אֹתוֹ֙ אַבְנֵ֔ר וַיְבִאֵ֖הוּ לִפְנֵ֣י שָׁא֑וּל וְרֹ֥אשׁ הַפְּלִשְׁתִּ֖י בְּיָדֽוֹ׃ </span></p>
 <p align="RIGHT"><span lang="he">‎<a name="058">58</a> ‏וַיֹּ֤אמֶר אֵלָיו֙ שָׁא֔וּל בֶּן־מִ֥י אַתָּ֖ה הַנָּ֑עַר וַיֹּ֣אמֶר דָּוִ֔ד בֶּֽן־עַבְדְּךָ֥ יִשַׁ֖י בֵּ֥ית הַלַּחְמִֽי׃ </span></p>
 </td>
 <td width="50%">
 <p>1 wayya’asəfû fəlišətîm ’eṯ-m<sup>a</sup>ḥănêhem lammiləḥāmâ wayyē’āsəfû śōḵōh ’ăšer lîhûḏâ wayy<sup>a</sup>ḥănû bên-śwōḵōh ûḇên-‘ăzēqâ bə’efes dammîm: </p>
 <p>2 wəšā’ûl wə’îš-yiśərā’ēl ne’esəfû wayy<sup>a</sup>ḥănû bə‘ēmeq hā’ēlâ wayy<sup>a</sup>‘arəḵû miləḥāmâ liqəra’ṯ pəlišətîm: </p>
 <p>3 ûfəlišətîm ‘ōməḏîm ’el-hâār mizzeh wəyiśərā’ēl ‘ōməḏîm ’el-hâār mizzeh wəhagayə’ bênêhem: </p>
 <p>4 wayyēṣē’ ’îš-habēnayim mimm<sup>a</sup>ḥănwōṯ pəlišətîm gāləyāṯ šəmwō migaṯ gāḇəhwō šēš ’ammwōṯ wāzāreṯ: </p>
 <p>5 wəḵwōḇ<sup>a</sup>‘ nəḥōšeṯ ‘al-rō’šwō wəširəywōn qaśəqaśśîm hû’ lāḇûš ûmišəqal hašširəywōn ḥămēšeṯ-’ălāfîm šəqālîm nəḥōšeṯ: </p>
 <p>6 ûmiṣəḥaṯ nəḥōšeṯ ‘al-raḡəlāyw wəḵîḏwōn nəḥōšeṯ bên kəṯēfāyw: </p>
 <p>7 <font color="brown">wəḥāṣ</font> <font color="blue">wə‘ēṣ</font> ḥănîṯwō kimənwōr ’ōrəḡîm wəlaheḇeṯ ḥănîṯwō šēš-mē’wōṯ šəqālîm barəzel wənōśē’ haṣṣinnâ hōlēḵə ləfānāyw: </p>
 <p>8 wayy<sup>a</sup>‘ămōḏ wayyiqərā’ ’el-m<sup>a</sup>‘arəḵōṯ yiśərā’ēl wayyō’mer lâem lāmmâ ṯēṣə’û l<sup>a</sup>‘ărōḵə miləḥāmâ hălwō’ ’ānōḵî hapəlišətî wə’atem ‘ăḇāḏîm ləšā’ûl bərû-lāḵem ’îš wəyērēḏ ’ēlāy: </p>
 <p>9 ’im-yûḵal ləhillāḥēm ’itî wəhikānî wəhāyînû lāḵem l<sup>a</sup>‘ăḇāḏîm wə’im-’ănî ’ûḵal-lwō wəhikîṯîw wihəyîṯem lānû l<sup>a</sup>‘ăḇāḏîm w<sup>a</sup>‘ăḇaḏətem ’ōṯānû: </p>
 <p>10 wayyō’mer hapəlišətî ’ănî ḥērafətî ’eṯ-m<sup>a</sup>‘arəḵwōṯ yiśərā’ēl hayywōm hazzeh tənû-lî ’îš wənillāḥămâ yāḥaḏ: </p>
 <p>11 wayyišəm<sup>a</sup>‘ šā’ûl wəḵāl-yiśərā’ēl ’eṯ-diḇərê hapəlišətî hā’ēlleh wayyēḥatû wayyirə’û mə’ōḏ: f</p>
 <p>12 wəḏāwiḏ ben-’îš ’efərāṯî hazzeh mibêṯ leḥem yəhûḏâ ûšəmwō yišay wəlwō šəmōnâ ḇānîm wəhā’îš bîmê šā’ûl zāqēn bā’ ḇa’ănāšîm: </p>
 <p>13 wayyēləḵû šəlōšeṯ bənê-yišay hagəḏōlîm hāləḵû ’<sup>a</sup>ḥărê-šā’ûl lammiləḥāmâ wəšēm| šəlōšeṯ bānāyw ’ăšer hāləḵû bammiləḥāmâ ’ĕlî’āḇ habəḵwōr ûmišənēhû ’ăḇînāḏāḇ wəhaššəlišî šammâ: </p>
 <p>14 wəḏāwiḏ hû’ haqqāṭān ûšəlōšâ hagəḏōlîm hāləḵû ’<sup>a</sup>ḥărê šā’ûl: s</p>
 <p>15 wəḏāwiḏ hōlēḵə wāšāḇ mē‘al šā’ûl lirə‘wōṯ ’eṯ-ṣō’n ’āḇîw bêṯ-lāḥem: </p>
 <p>16 wayyigaš hapəlišətî hašəkēm wəh<sup>a</sup>‘ărēḇ wayyiṯəyaṣṣēḇ ’arəbā‘îm ywōm: f</p>
 <p>17 wayyō’mer yišay ləḏāwiḏ bənwō q<sup>a</sup>ḥ-nā’ lə’<sup>a</sup>ḥeyḵā ’êfaṯ haqqālî’ hazzeh w<sup>a</sup>‘ăśārâ leḥem hazzeh wəhārēṣ hamm<sup>a</sup>ḥăneh lə’<sup>a</sup>ḥeyḵā: </p>
 <p>18 wə’ēṯ ‘ăśereṯ ḥăriṣê heḥālāḇ hā’ēlleh tāḇî’ ləśar-hā’ālef wə’eṯ-’<sup>a</sup>ḥeyḵā tifəqōḏ ləšālwōm wə’eṯ-‘ărubāṯām tiqqāḥ: </p>
 <p>19 wəšā’ûl wəhēmmâ wəḵāl-’îš yiśərā’ēl bə‘ēmeq hā’ēlâ niləḥāmîm ‘im-pəlišətîm: </p>
 <p>20 wayyašəkēm dāwiḏ babōqer wayyiṭṭōš ’eṯ-haṣṣō’n ‘al-šōmēr wayyiśśā’ wayyēleḵə ka’ăšer ṣiûâû yišāy wayyāḇō’ hamm<sup>a</sup>‘əgālâ wəh<sup>a</sup>ḥayil hayyōṣē’ ’el-hamm<sup>a</sup>‘ărāḵâ wəhērē‘û bammiləḥāmâ: </p>
 <p>21 wat<sup>a</sup>‘ărōḵə yiśərā’ēl ûfəlišətîm m<sup>a</sup>‘ărāḵâ liqəra’ṯ m<sup>a</sup>‘ărāḵâ: </p>
 <p>22 wayyiṭṭōš dāwiḏ ’eṯ-hakēlîm mē‘ālāyw ‘al-yaḏ šwōmēr hakēlîm wayyārāṣ hamm<sup>a</sup>‘ărāḵâ wayyāḇō’ wayyišə’al lə’eḥāyw ləšālwōm: </p>
 <p>23 wəhû’| məḏabēr ‘immām wəhinnēh ’îš habēnayim ‘wōleh gāləyāṯ hapəlišətî šəmwō migaṯ <font color="brown">mimm<sup>a</sup>‘ărwōṯ</font> <font color="blue">mimm<sup>a</sup>‘arəḵwōṯ<font color="red"><sup>a</sup></font></font> pəlišətîm wayəḏabēr kadəḇārîm hā’ēlleh wayyišəm<sup>a</sup>‘ dāwiḏ: </p>
 <p>24 wəḵōl ’îš yiśərā’ēl birə’wōṯām ’eṯ-hā’îš wayyānusû mipānāyw wayyîrə’û mə’ōḏ: </p>
 <p>25 wayyō’mer| ’îš yiśərā’ēl harrə’îṯem hā’îš hā‘ōleh hazzeh kî ləḥārēf ’eṯ-yiśərā’ēl ‘ōleh wəhāyâ hā’îš ’ăšer-yakennû y<sup>a</sup>‘əšərennû hammeleḵə| ‘ōšer gāḏwōl wə’eṯ-bitwō yiten-lwō wə’ēṯ bêṯ ’āḇîw y<sup>a</sup>‘ăśeh ḥāfəšî bəyiśərā’ēl: </p>
 <p>26 wayyō’mer dāwiḏ ’el-hā’ănāšîm hā‘ōməḏîm ‘immwō lē’mōr mah-yyē‘āśeh lā’îš ’ăšer yakeh ’eṯ-hapəlišətî hallāz wəhēsîr ḥerəpâ mē‘al yiśərā’ēl kî mî hapəlišətî he‘ārēl hazzeh kî ḥērēf m<sup>a</sup>‘arəḵwōṯ ’ĕlōhîm ḥayyîm: </p>
 <p>27 wayyō’mer lwō hā‘ām kadāḇār hazzeh lē’mōr kōh yē‘āśeh lā’îš ’ăšer yakennû: </p>
 <p>28 wayyišəm<sup>a</sup>‘ ’ĕlî’āḇ ’āḥîw hagāḏwōl bəḏabərwō ’el-hā’ănāšîm wayyiḥar-’af ’ĕlî’āḇ bəḏāwiḏ wayyō’mer| lāmmâ-zzeh yāraḏətā wə‘al-mî nāṭašətā mə‘aṭ haṣṣō’n hâēnnâ bammiḏəbār ’ănî yāḏ<sup>a</sup>‘ətî ’eṯ-zəḏōnəḵā wə’ēṯ rō‘a ləḇāḇeḵā kî ləm<sup>a</sup>‘an rə’wōṯ hammiləḥāmâ yārāḏətā: </p>
 <p>29 wayyō’mer dāwiḏ meh ‘āśîṯî ‘ātâ hălwō’ dāḇār hû’: </p>
 <p>30 wayyissōḇ mē’eṣəlwō ’el-mûl ’<sup>a</sup>ḥēr wayyō’mer kadāḇār hazzeh wayəšiḇuhû hā‘ām dāḇār kadāḇār hāri’šwōn: </p>
 <p>31 wayyəššāmə‘û<font color="red"><sup>1</sup></font> hadəḇārîm ’ăšer diber dāwiḏ wayyagiḏû lifənê-šā’ûl wayyiqqāḥēhû: </p>
 <p>32 wayyō’mer dāwiḏ ’el-šā’ûl ’al-yipōl lēḇ-’āḏām ‘ālāyw ‘aḇədəḵā yēlēḵə wəniləḥam ‘im-hapəlišətî hazzeh: </p>
 <p>33 wayyō’mer šā’ûl ’el-dāwiḏ lō’ ṯûḵal lāleḵeṯ ’el-hapəlišətî hazzeh ləhillāḥēm ‘immwō kî-n<sup>a</sup>‘ar ’atâ wəhû’ ’îš miləḥāmâ minnə‘urāyw: s</p>
 <p>34 wayyō’mer dāwiḏ ’el-šā’ûl rō‘eh hāyâ ‘aḇədəḵā lə’āḇîw baṣṣō’n ûḇā’ hā’ărî wə’eṯ-hadwōḇ wənāśā’ śeh mēhā‘ēḏer: </p>
 <p>35 wəyāṣā’ṯî ’<sup>a</sup>ḥărāyw wəhikiṯîw wəhiṣṣalətî mipîw wayyāqām ‘ālay wəheḥĕzaqətî bizəqānwō wəhikiṯîw wahămîtîw: </p>
 <p>36 gam ’eṯ-hā’ărî gam-hadwōḇ hikâ ‘aḇədeḵā wəhāyâ hapəlišətî he‘ārēl hazzeh kə’<sup>a</sup>ḥaḏ mēhem kî ḥērēf m<sup>a</sup>‘arəḵōṯ ’ĕlōhîm ḥayyîm: s</p>
 <p>37 wayyō’mer dāwiḏ yəhwâ ’ăšer hiṣṣilanî mîyaḏ hā’ărî ûmîyaḏ hadōḇ hû’ yaṣṣîlēnî mîyaḏ hapəlišətî hazzeh swayyō’mer šā’ûl ’el-dāwiḏ lēḵə wayhwâ yihəyeh ‘immāḵə: </p>
 <p>38 wayyaləbēš šā’ûl ’eṯ-dāwiḏ madāyw wənāṯan qwōḇ<sup>a</sup>‘ nəḥōšeṯ ‘al-rō’šwō wayyaləbēš ’ōṯwō širəywōn: </p>
 <p>39 wayy<sup>a</sup>ḥəgōr dāwiḏ ’eṯ-ḥarəbwō mē‘al ləmadāyw wayyō’el lāleḵeṯ kî lō’-nissâ wayyō’mer dāwiḏ ’el-šā’ûl lō’ ’ûḵal lāleḵeṯ bā’ēlleh kî lō’ nissîṯî wayəsirēm dāwiḏ mē‘ālāyw: </p>
 <p>40 wayyiqq<sup>a</sup>ḥ maqəlwō bəyāḏwō wayyiḇəḥar-lwō ḥămiššâ ḥalluqê-’ăḇānîm| min-hann<sup>a</sup>ḥal wayyāśem ’ōṯām biḵəlî hārō‘îm ’ăšer-lwō ûḇayyaləqûṭ wəqallə‘wō ḇəyāḏwō wayyigaš ’el-hapəlišətî: </p>
 <p>41 wayyēleḵə hapəlišətî hōlēḵə wəqārēḇ ’el-dāwiḏ wəhā’îš nōśē’ haṣṣinnâ ləfānāyw: </p>
 <p>42 wayyabēṭ hapəlišətî wayyirə’eh ’eṯ-dāwiḏ wayyiḇəzēhû kî-hāyâ n<sup>a</sup>‘ar wə’aḏəmōnî ‘im-yəfēh marə’eh: </p>
 <p>43 wayyō’mer hapəlišətî ’el-dāwiḏ hăḵeleḇ ’ānōḵî kî-’atâ ḇā’-’ēlay bammaqəlwōṯ wayəqallēl hapəlišətî ’eṯ-dāwiḏ bē’lōhāyw: </p>
 <p>44 wayyō’mer hapəlišətî ’el-dāwiḏ ləḵâ ’ēlay wə’etənâ ’eṯ-bəśārəḵā lə‘wōf haššāmayim ûləḇehĕmaṯ haśśāḏeh: s</p>
 <p>45 wayyō’mer dāwiḏ ’el-hapəlišətî ’atâ bā’ ’ēlay bəḥereḇ ûḇ<sup>a</sup>ḥănîṯ ûḇəḵîḏwōn wə’ānōḵî ḇā’-’ēleyḵā bəšēm yəhwâ ṣəḇā’wōṯ ’ĕlōhê m<sup>a</sup>‘arəḵwōṯ yiśərā’ēl ’ăšer ḥērafətā: </p>
 <p>46 hayywōm hazzeh yəsagerəḵā yəhwâ bəyāḏî wəhikîṯiḵā wahăsirōṯî ’eṯ-rō’šəḵā mē‘āleyḵā wənāṯatî peḡer m<sup>a</sup>ḥănēh fəlišətîm hayywōm hazzeh lə‘wōf haššāmayim ûləḥayyaṯ hā’āreṣ wəyēḏə‘û kāl-hā’āreṣ kî yēš ’ĕlōhîm ləyiśərā’ēl: </p>
 <p>47 wəyēḏə‘û kāl-haqqâāl hazzeh kî-lō’ bəḥereḇ ûḇ<sup>a</sup>ḥănîṯ yəhwōšî‘a yəhwâ kî layhwâ hammiləḥāmâ wənāṯan ’eṯəḵem bəyāḏēnû: </p>
 <p>48 wəhāyâ kî-qām hapəlišətî wayyēleḵə wayyiqəraḇ liqəra’ṯ dāwiḏ wayəmahēr dāwiḏ wayyārāṣ hamm<sup>a</sup>‘ărāḵâ liqəra’ṯ hapəlišətî: </p>
 <p>49 wayyišəl<sup>a</sup>ḥ dāwiḏ ’eṯ-yāḏwō ’el-hakelî wayyiqq<sup>a</sup>ḥ miššām ’eḇen wayəqall<sup>a</sup>‘ wayyaḵə ’eṯ-hapəlišətî ’el-miṣəḥwō watiṭəb<sup>a</sup>‘ hā’eḇen bəmiṣəḥwō wayyipōl ‘al-pānāyw ’ārəṣâ: </p>
 <p>50 wayyeḥĕzaq dāwiḏ min-hapəlišətî baqqel<sup>a</sup>‘ ûḇā’eḇen wayyaḵə ’eṯ-hapəlišətî wayəmîṯēhû wəḥereḇ ’ên bəyaḏ-dāwiḏ: </p>
 <p>51 wayyārāṣ dāwiḏ wayy<sup>a</sup>‘ămōḏ ’el-hapəlišətî wayyiqq<sup>a</sup>ḥ ’eṯ-ḥarəbwō wayyišələfāh mit<sup>a</sup>‘ərāh wayəmōṯəṯēhû wayyiḵərāṯ-bāh ’eṯ-rō’šwō wayyirə’û hapəlišətîm kî-mēṯ gibwōrām wayyānusû: </p>
 <p>52 wayyāqumû ’anəšê yiśərā’ēl wîhûḏâ wayyāri‘û wayyirədəfû ’eṯ-hapəlišətîm ‘aḏ-bwō’ăḵā ḡayə’ wə‘aḏ š<sup>a</sup>‘ărê ‘eqərwōn wayyipəlû ḥaləlê fəlišətîm bəḏereḵə š<sup>a</sup>‘ărayim wə‘aḏ-gaṯ wə‘aḏ-‘eqərwōn: </p>
 <p>53 wayyāšuḇû bənê yiśərā’ēl midəlōq ’<sup>a</sup>ḥărê fəlišətîm wayyāšōssû ’eṯ-m<sup>a</sup>ḥănêhem: </p>
 <p>54 wayyiqq<sup>a</sup>ḥ dāwiḏ ’eṯ-rō’š hapəlišətî wayəḇi’ēhû yərûšālāim wə’eṯ-kēlāyw śām bə’âŏlwō: s</p>
 <p>55 wəḵirə’wōṯ šā’ûl ’eṯ-dāwiḏ yōṣē’ liqəra’ṯ hapəlišətî ’āmar ’el-’aḇənēr śar haṣṣāḇā’ ben-mî-zeh hann<sup>a</sup>‘ar ’aḇənēr wayyō’mer ’aḇənēr ḥê-nafəšəḵā hammeleḵə ’im-yāḏā‘ətî: </p>
 <p>56 wayyō’mer hammeleḵə šə’al ’atâ ben-mî-zeh hā‘ālem: s</p>
 <p>57 ûḵəšûḇ dāwiḏ mēhakwōṯ ’eṯ-hapəlišətî wayyiqq<sup>a</sup>ḥ ’ōṯwō ’aḇənēr wayəḇi’ēhû lifənê šā’ûl wərō’š hapəlišətî bəyāḏwō: </p>
 <p>58 wayyō’mer ’ēlāyw šā’ûl ben-mî ’atâ hannā‘ar wayyō’mer dāwiḏ ben-‘aḇədəḵā yišay bêṯ hall<sup>a</sup>ḥəmî: </p>
 </td>
 </tr></table>
 <p></p><hr>
 <center>
 <a href="sa1018.htm">Next: 1 Samuel (1 Shmuel) Chapter 18</a></center>
 </body>