<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jos004.htm">Polyglot</a> 
 <a href="../kjv/jos004.htm">KJV</a> 
 <a href="../sep/jsb004.htm">Sep:JsB</a> 
 <a href="../vul/jos004.htm">Vul</a> 
 
 <br>
 <br><a href="jos.htm">Joshua (Yehoshua) Index</a><br>
  
 <a href="jos003.htm">Previous</a> 
 <a href="jos005.htm">Next</a> 
 </center>
 <hr>
 
 <h3 align="CENTER">Tanach (Hebrew): Joshua (Yehoshua) Chapter 4</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְהִי֙ כַּאֲשֶׁר־תַּ֣מּוּ כָל־הַגּ֔וֹי לַעֲב֖וֹר אֶת־הַיַּרְדֵּ֑ן פוַיֹּ֣אמֶר יְהוָ֔ה אֶל־יְהוֹשֻׁ֖עַ לֵאמֹֽר׃ </span></p>
 <p align="RIGHT"><span lang="he">‎<a name="002">2</a> ‏קְח֤וּ לָכֶם֙ מִן־הָעָ֔ם שְׁנֵ֥ים עָשָׂ֖ר אֲנָשִׁ֑ים אִישׁ־אֶחָ֥ד אִישׁ־אֶחָ֖ד מִשָּֽׁבֶט׃ </span></p>
 <p align="RIGHT"><span lang="he">‎<a name="003">3</a> ‏וְצַוּ֣וּ אוֹתָם֮ לֵאמֹר֒ שְׂאֽוּ־לָכֶ֨ם מִזֶּ֜ה מִתּ֣וֹךְ הַיַּרְדֵּ֗ן מִמַּצַּב֙ רַגְלֵ֣י הַכֹּהֲנִ֔ים הָכִ֖ין שְׁתֵּים־עֶשְׂרֵ֣ה אֲבָנִ֑ים וְהַעֲבַרְתֶּ֤ם אוֹתָם֙ עִמָּכֶ֔ם וְהִנַּחְתֶּ֣ם אוֹתָ֔ם בַּמָּל֕וֹן אֲשֶׁר־תָּלִ֥ינוּ ב֖וֹ הַלָּֽיְלָה׃ ס</span></p>
 <p align="RIGHT"><span lang="he">‎<a name="004">4</a> ‏וַיִּקְרָ֣א יְהוֹשֻׁ֗עַ אֶל־שְׁנֵ֤ים הֶֽעָשָׂר֙ אִ֔ישׁ אֲשֶׁ֥ר הֵכִ֖ין מִבְּנֵ֣י יִשְׂרָאֵ֑ל אִישׁ־אֶחָ֥ד אִישׁ־אֶחָ֖ד מִשָּֽׁבֶט׃ </span></p>
 <p align="RIGHT"><span lang="he">‎<a name="005">5</a> ‏וַיֹּ֤אמֶר לָהֶם֙ יְהוֹשֻׁ֔עַ עִ֠בְרוּ לִפְנֵ֨י אֲר֧וֹן יְהוָ֛ה אֱלֹֽהֵיכֶ֖ם אֶל־תּ֣וֹךְ הַיַּרְדֵּ֑ן וְהָרִ֨ימוּ לָכֶ֜ם אִ֣ישׁ אֶ֤בֶן אַחַת֙ עַל־שִׁכְמ֔וֹ לְמִסְפַּ֖ר שִׁבְטֵ֥י בְנֵי־יִשְׂרָאֵֽל׃ </span></p>
 <p align="RIGHT"><span lang="he">‎<a name="006">6</a> ‏לְמַ֗עַן תִּֽהְיֶ֛ה זֹ֥את א֖וֹת בְּקִרְבְּכֶ֑ם כִּֽי־יִשְׁאָל֨וּן בְּנֵיכֶ֤ם מָחָר֙ לֵאמֹ֔ר מָ֛ה הָאֲבָנִ֥ים הָאֵ֖לֶּה לָכֶֽם׃ </span></p>
 <p align="RIGHT"><span lang="he">‎<a name="007">7</a> ‏וַאֲמַרְתֶּ֣ם לָהֶ֗ם אֲשֶׁ֨ר נִכְרְת֜וּ מֵימֵ֤י הַיַּרְדֵּן֙ מִפְּנֵי֙ אֲר֣וֹן בְּרִית־יְהוָ֔ה בְּעָבְרוֹ֙ בַּיַּרְדֵּ֔ן נִכְרְת֖וּ מֵ֣י הַיַּרְדֵּ֑ן וְ֠הָיוּ הָאֲבָנִ֨ים הָאֵ֧לֶּה לְזִכָּר֛וֹן לִבְנֵ֥י יִשְׂרָאֵ֖ל עַד־עוֹלָֽם׃ </span></p>
 <p align="RIGHT"><span lang="he">‎<a name="008">8</a> ‏וַיַּעֲשׂוּ־כֵ֣ן בְּנֵי־יִשְׂרָאֵל֮<font color="red"><sup>3</sup></font> כַּאֲשֶׁ֣ר צִוָּ֣ה יְהוֹשֻׁעַ֒ וַיִּשְׂא֡וּ שְׁתֵּֽי־עֶשְׂרֵ֨ה אֲבָנִ֜ים מִתּ֣וֹךְ הַיַּרְדֵּ֗ן כַּאֲשֶׁ֨ר דִּבֶּ֤ר יְהוָה֙ אֶל־יְהוֹשֻׁ֔עַ לְמִסְפַּ֖ר שִׁבְטֵ֣י בְנֵֽי־יִשְׂרָאֵ֑ל וַיַּעֲבִר֤וּם עִמָּם֙ אֶל־הַמָּל֔וֹן וַיַּנִּח֖וּם שָֽׁם׃ </span></p>
 <p align="RIGHT"><span lang="he">‎<a name="009">9</a> ‏וּשְׁתֵּ֧ים עֶשְׂרֵ֣ה אֲבָנִ֗ים הֵקִ֣ים יְהוֹשֻׁעַ֮ בְּת֣וֹךְ הַיַּרְדֵּן֒ תַּ֗חַת מַצַּב֙ רַגְלֵ֣י הַכֹּהֲנִ֔ים נֹשְׂאֵ֖י אֲר֣וֹן הַבְּרִ֑ית וַיִּ֣הְיוּ שָׁ֔ם עַ֖ד הַיּ֥וֹם הַזֶּֽה׃ </span></p>
 <p align="RIGHT"><span lang="he">‎<a name="010">10</a> ‏וְהַכֹּהֲנִ֞ים נֹשְׂאֵ֣י הָאָר֗וֹן עֹמְדִים֮ בְּת֣וֹךְ הַיַּרְדֵּן֒ עַ֣ד תֹּ֣ם כָּֽל־הַ֠דָּבָר אֲשֶׁר־צִוָּ֨ה יְהוָ֤ה אֶת־יְהוֹשֻׁ֙עַ֙ לְדַבֵּ֣ר אֶל־הָעָ֔ם כְּכֹ֛ל אֲשֶׁר־צִוָּ֥ה מֹשֶׁ֖ה אֶת־יְהוֹשֻׁ֑עַ וַיְמַהֲר֥וּ הָעָ֖ם וַֽיַּעֲבֹֽרוּ׃ </span></p>
 <p align="RIGHT"><span lang="he">‎<a name="011">11</a> ‏וַיְהִ֛י כַּֽאֲשֶׁר־תַּ֥ם כָּל־הָעָ֖ם לַֽעֲב֑וֹר וַיַּעֲבֹ֧ר אֲרוֹן־יְהוָ֛ה וְהַכֹּהֲנִ֖ים לִפְנֵ֥י הָעָֽם׃ </span></p>
 <p align="RIGHT"><span lang="he">‎<a name="012">12</a> ‏וַ֠יַּעַבְרוּ בְּנֵי־רְאוּבֵ֨ן וּבְנֵי־גָ֜ד וַחֲצִ֨י שֵׁ֤בֶט הַֽמְנַשֶּׁה֙ חֲמֻשִׁ֔ים לִפְנֵ֖י בְּנֵ֣י יִשְׂרָאֵ֑ל כַּאֲשֶׁ֛ר דִּבֶּ֥ר אֲלֵיהֶ֖ם מֹשֶֽׁה׃ </span></p>
 <p align="RIGHT"><span lang="he">‎<a name="013">13</a> ‏כְּאַרְבָּעִ֥ים אֶ֖לֶף חֲלוּצֵ֣י הַצָּבָ֑א עָבְר֞וּ לִפְנֵ֤י יְהוָה֙ לַמִּלְחָמָ֔ה אֶ֖ל עַֽרְב֥וֹת יְרִיחֽוֹ׃ ס</span></p>
 <p align="RIGHT"><span lang="he">‎<a name="014">14</a> ‏בַּיּ֣וֹם הַה֗וּא גִּדַּ֤ל יְהוָה֙ אֶת־יְהוֹשֻׁ֔עַ בְּעֵינֵ֖י כָּל־יִשְׂרָאֵ֑ל וַיִּֽרְא֣וּ אֹת֔וֹ כַּאֲשֶׁ֛ר יָרְא֥וּ אֶת־מֹשֶׁ֖ה כָּל־יְמֵ֥י חַיָּֽיו׃ פ</span></p>
 <p align="RIGHT"><span lang="he">‎<a name="015">15</a> ‏וַיֹּ֣אמֶר יְהוָ֔ה אֶל־יְהוֹשֻׁ֖עַ לֵאמֹֽר׃ </span></p>
 <p align="RIGHT"><span lang="he">‎<a name="016">16</a> ‏צַוֵּה֙ אֶת־הַכֹּ֣הֲנִ֔ים נֹשְׂאֵ֖י אֲר֣וֹן הָעֵד֑וּת וְיַעֲל֖וּ מִן־הַיַּרְדֵּֽן׃ </span></p>
 <p align="RIGHT"><span lang="he">‎<a name="017">17</a> ‏וַיְצַ֣ו יְהוֹשֻׁ֔עַ אֶת־הַכֹּהֲנִ֖ים לֵאמֹ֑ר עֲל֖וּ מִן־הַיַּרְדֵּֽן׃ </span></p>
 <p align="RIGHT"><span lang="he">‎<a name="018">18</a> ‏וַ֠יְהִי <font color="brown">בעלות</font> <font color="blue">כַּעֲל֨וֹת</font> הַכֹּהֲנִ֜ים נֹשְׂאֵ֨י אֲר֤וֹן בְּרִית־יְהוָה֙ מִתּ֣וֹךְ הַיַּרְדֵּ֔ן נִתְּק֗וּ כַּפּוֹת֙ רַגְלֵ֣י הַכֹּהֲנִ֔ים אֶ֖ל הֶחָרָבָ֑ה וַיָּשֻׁ֤בוּ מֵֽי־הַיַּרְדֵּן֙ לִמְקוֹמָ֔ם וַיֵּלְכ֥וּ כִתְמוֹל־שִׁלְשׁ֖וֹם עַל־כָּל־גְּדוֹתָֽיו׃ </span></p>
 <p align="RIGHT"><span lang="he">‎<a name="019">19</a> ‏וְהָעָ֗ם עָלוּ֙ מִן־הַיַּרְדֵּ֔ן בֶּעָשׂ֖וֹר לַחֹ֣דֶשׁ הָרִאשׁ֑וֹן וַֽיַּחֲנוּ֙ בַּגִּלְגָּ֔ל בִּקְצֵ֖ה מִזְרַ֥ח יְרִיחֽוֹ׃ </span></p>
 <p align="RIGHT"><span lang="he">‎<a name="020">20</a> ‏וְאֵת֩ שְׁתֵּ֨ים עֶשְׂרֵ֤ה הָֽאֲבָנִים֙ הָאֵ֔לֶּה אֲשֶׁ֥ר לָקְח֖וּ מִן־הַיַּרְדֵּ֑ן הֵקִ֥ים יְהוֹשֻׁ֖עַ בַּגִּלְגָּֽל׃ </span></p>
 <p align="RIGHT"><span lang="he">‎<a name="021">21</a> ‏וַיֹּ֛אמֶר אֶל־בְּנֵ֥י יִשְׂרָאֵ֖ל לֵאמֹ֑ר אֲשֶׁר֩ יִשְׁאָל֨וּן בְּנֵיכֶ֤ם מָחָר֙ אֶת־אֲבוֹתָ֣ם לֵאמֹ֔ר מָ֖ה הָאֲבָנִ֥ים הָאֵֽלֶּה׃ </span></p>
 <p align="RIGHT"><span lang="he">‎<a name="022">22</a> ‏וְהוֹדַעְתֶּ֖ם אֶת־בְּנֵיכֶ֣ם לֵאמֹ֑ר בַּיַּבָּשָׁה֙ עָבַ֣ר יִשְׂרָאֵ֔ל אֶת־הַיַּרְדֵּ֖ן הַזֶּֽה׃ </span></p>
 <p align="RIGHT"><span lang="he">‎<a name="023">23</a> ‏אֲשֶׁר־הוֹבִישׁ֩ יְהוָ֨ה אֱלֹהֵיכֶ֜ם אֶת־מֵ֧י הַיַּרְדֵּ֛ן מִפְּנֵיכֶ֖ם עַֽד־עָבְרְכֶ֑ם כַּאֲשֶׁ֣ר עָשָׂה֩ יְהוָ֨ה אֱלֹהֵיכֶ֧ם לְיַם־ס֛וּף אֲשֶׁר־הוֹבִ֥ישׁ מִפָּנֵ֖ינוּ עַד־עָבְרֵֽנוּ׃ </span></p>
 <p align="RIGHT"><span lang="he">‎<a name="024">24</a> ‏לְ֠מַעַן דַּ֜עַת כָּל־עַמֵּ֤י הָאָ֙רֶץ֙ אֶת־יַ֣ד יְהוָ֔ה כִּ֥י חֲזָקָ֖ה הִ֑יא לְמַ֧עַן יְרָאתֶ֛ם אֶת־יְהוָ֥ה אֱלֹהֵיכֶ֖ם כָּל־הַיָּמִֽים׃ ס</span></p>
 </td>
 <td width="50%">
 <p>1 wayəhî ka’ăšer-tammû ḵāl-hagwōy l<sup>a</sup>‘ăḇwōr ’eṯ-hayyarədēn fwayyō’mer yəhwâ ’el-yəhwōšu‘a lē’mōr: </p>
 <p>2 qəḥû lāḵem min-hā‘ām šənêm ‘āśār ’ănāšîm ’îš-’eḥāḏ ’îš-’eḥāḏ miššāḇeṭ: </p>
 <p>3 wəṣaûû ’wōṯām lē’mōr śə’û-lāḵem mizzeh mitwōḵə hayyarədēn mimmaṣṣaḇ raḡəlê hakōhănîm hāḵîn šətêm-‘eśərēh ’ăḇānîm wəh<sup>a</sup>‘ăḇarətem ’wōṯām ‘immāḵem wəhinn<sup>a</sup>ḥətem ’wōṯām bammālwōn ’ăšer-tālînû ḇwō hallāyəlâ: s</p>
 <p>4 wayyiqərā’ yəhwōšu‘a ’el-šənêm he‘āśār ’îš ’ăšer hēḵîn mibənê yiśərā’ēl ’îš-’eḥāḏ ’îš-’eḥāḏ miššāḇeṭ: </p>
 <p>5 wayyō’mer lâem yəhwōšu‘a ‘iḇərû lifənê ’ărwōn yəhwâ ’ĕlōhêḵem ’el-twōḵə hayyarədēn wəhārîmû lāḵem ’îš ’eḇen ’<sup>a</sup>ḥaṯ ‘al-šiḵəmwō ləmisəpar šiḇəṭê ḇənê-yiśərā’ēl: </p>
 <p>6 ləm<sup>a</sup>‘an tihəyeh zō’ṯ ’wōṯ bəqirəbəḵem kî-yišə’ālûn bənêḵem māḥār lē’mōr mâ hā’ăḇānîm hā’ēlleh lāḵem: </p>
 <p>7 wa’ămarətem lâem ’ăšer niḵərəṯû mêmê hayyarədēn mipənê ’ărwōn bərîṯ-yəhwâ bə‘āḇərwō bayyarədēn niḵərəṯû mê hayyarədēn wəhāyû hā’ăḇānîm hā’ēlleh ləzikārwōn liḇənê yiśərā’ēl ‘aḏ-‘wōlām: </p>
 <p>8 wayy<sup>a</sup>‘ăśû-ḵēn bənê-yiśərā’ēl<font color="red"><sup>3</sup></font> ka’ăšer ṣiûâ yəhwōšu‘a wayyiśə’û šətê-‘eśərēh ’ăḇānîm mitwōḵə hayyarədēn ka’ăšer diber yəhwâ ’el-yəhwōšu‘a ləmisəpar šiḇəṭê ḇənê-yiśərā’ēl wayy<sup>a</sup>‘ăḇirûm ‘immām ’el-hammālwōn wayyanniḥûm šām: </p>
 <p>9 ûšətêm ‘eśərēh ’ăḇānîm hēqîm yəhwōšu‘a bəṯwōḵə hayyarədēn t<sup>a</sup>ḥaṯ maṣṣaḇ raḡəlê hakōhănîm nōśə’ê ’ărwōn habərîṯ wayyihəyû šām ‘aḏ hayywōm hazzeh: </p>
 <p>10 wəhakōhănîm nōśə’ê hā’ārwōn ‘ōməḏîm bəṯwōḵə hayyarədēn ‘aḏ tōm kāl-hadāḇār ’ăšer-ṣiûâ yəhwâ ’eṯ-yəhwōšu‘a ləḏabēr ’el-hā‘ām kəḵōl ’ăšer-ṣiûâ mōšeh ’eṯ-yəhwōšu‘a wayəmahărû hā‘ām wayy<sup>a</sup>‘ăḇōrû: </p>
 <p>11 wayəhî ka’ăšer-tam kāl-hā‘ām l<sup>a</sup>‘ăḇwōr wayy<sup>a</sup>‘ăḇōr ’ărwōn-yəhwâ wəhakōhănîm lifənê hā‘ām: </p>
 <p>12 wayy<sup>a</sup>‘aḇərû bənê-rə’ûḇēn ûḇənê-ḡāḏ w<sup>a</sup>ḥăṣî šēḇeṭ hamənaššeh ḥămušîm lifənê bənê yiśərā’ēl ka’ăšer diber ’ălêhem mōšeh: </p>
 <p>13 kə’arəbā‘îm ’elef ḥălûṣê haṣṣāḇā’ ‘āḇərû lifənê yəhwâ lammiləḥāmâ ’el ‘arəḇwōṯ yərîḥwō: s</p>
 <p>14 bayywōm hahû’ gidal yəhwâ ’eṯ-yəhwōšu‘a bə‘ênê kāl-yiśərā’ēl wayyirə’û ’ōṯwō ka’ăšer yārə’û ’eṯ-mōšeh kāl-yəmê ḥayyāyw: f</p>
 <p>15 wayyō’mer yəhwâ ’el-yəhwōšu‘a lē’mōr: </p>
 <p>16 ṣaûēh ’eṯ-hakōhănîm nōśə’ê ’ărwōn hā‘ēḏûṯ wəy<sup>a</sup>‘ălû min-hayyarədēn: </p>
 <p>17 wayəṣaw yəhwōšu‘a ’eṯ-hakōhănîm lē’mōr ‘ălû min-hayyarədēn: </p>
 <p>18 wayəhî <font color="brown">b<sup>a</sup>‘ălwōṯ</font> <font color="blue">k<sup>a</sup>‘ălwōṯ</font> hakōhănîm nōśə’ê ’ărwōn bərîṯ-yəhwâ mitwōḵə hayyarədēn nitəqû kapwōṯ raḡəlê hakōhănîm ’el heḥārāḇâ wayyāšuḇû mê-hayyarədēn liməqwōmām wayyēləḵû ḵiṯəmwōl-šiləšwōm ‘al-kāl-gəḏwōṯāyw: </p>
 <p>19 wəhā‘ām ‘ālû min-hayyarədēn be‘āśwōr l<sup>a</sup>ḥōḏeš hāri’šwōn wayy<sup>a</sup>ḥănû bagiləgāl biqəṣēh mizər<sup>a</sup>ḥ yərîḥwō: </p>
 <p>20 wə’ēṯ šətêm ‘eśərēh hā’ăḇānîm hā’ēlleh ’ăšer lāqəḥû min-hayyarədēn hēqîm yəhwōšu‘a bagiləgāl: </p>
 <p>21 wayyō’mer ’el-bənê yiśərā’ēl lē’mōr ’ăšer yišə’ālûn bənêḵem māḥār ’eṯ-’ăḇwōṯām lē’mōr mâ hā’ăḇānîm hā’ēlleh: </p>
 <p>22 wəhwōḏ<sup>a</sup>‘ətem ’eṯ-bənêḵem lē’mōr bayyabāšâ ‘āḇar yiśərā’ēl ’eṯ-hayyarədēn hazzeh: </p>
 <p>23 ’ăšer-hwōḇîš yəhwâ ’ĕlōhêḵem ’eṯ-mê hayyarədēn mipənêḵem ‘aḏ-‘āḇərəḵem ka’ăšer ‘āśâ yəhwâ ’ĕlōhêḵem ləyam-sûf ’ăšer-hwōḇîš mipānênû ‘aḏ-‘āḇərēnû: </p>
 <p>24 ləm<sup>a</sup>‘an d<sup>a</sup>‘aṯ kāl-‘ammê hā’āreṣ ’eṯ-yaḏ yəhwâ kî ḥăzāqâ hî’ ləm<sup>a</sup>‘an yərā’ṯem ’eṯ-yəhwâ ’ĕlōhêḵem kāl-hayyāmîm: s</p>
 </td>
 </tr></table>
 <p></p><hr>
 <center>
 <a href="jos005.htm">Next: Joshua (Yehoshua) Chapter 5</a></center>
 </body>