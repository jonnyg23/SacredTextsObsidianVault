<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/pro011.htm">Polyglot</a> 
 <a href="../kjv/pro011.htm">KJV</a> 
 <a href="../sep/pro011.htm">Sep</a> 
 <a href="../vul/pro011.htm">Vul</a> 
 
 <br>
 <br><a href="pro.htm">Proverbs (Mishlei) Index</a><br>
  
 <a href="pro010.htm">Previous</a> 
 <a href="pro012.htm">Next</a> 
 </center>
 <hr>
 
 <h3 align="CENTER">Tanach (Hebrew): Proverbs (Mishlei) Chapter 11</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏מֹאזְנֵ֣י מִ֭רְמָה תּוֹעֲבַ֣ת יְהוָ֑ה וְאֶ֖בֶן שְׁלֵמָ֣ה רְצוֹנֽוֹ׃ </span></p>
 <p align="RIGHT"><span lang="he">‎<a name="002">2</a> ‏בָּֽא־זָ֭דוֹן וַיָּבֹ֣א קָל֑וֹן וְֽאֶת־צְנוּעִ֥ים חָכְמָֽה׃ </span></p>
 <p align="RIGHT"><span lang="he">‎<a name="003">3</a> ‏תֻּמַּ֣ת יְשָׁרִ֣ים תַּנְחֵ֑ם וְסֶ֖לֶף בּוֹגְדִ֣ים <font color="brown">ושדם</font> <font color="blue">יְשָׁדֵּֽם׃</font> </span></p>
 <p align="RIGHT"><span lang="he">‎<a name="004">4</a> ‏לֹא־יוֹעִ֣יל ה֭וֹן<font color="red"><sup>3</sup></font> בְּי֣וֹם עֶבְרָ֑ה וּ֝צְדָקָ֗ה תַּצִּ֥יל מִמָּֽוֶת׃ </span></p>
 <p align="RIGHT"><span lang="he">‎<a name="005">5</a> ‏צִדְקַ֣ת תָּ֭מִים תְּיַשֵּׁ֣ר דַּרְכּ֑וֹ וּ֝בְרִשְׁעָת֗וֹ יִפֹּ֥ל רָשָֽׁע׃ </span></p>
 <p align="RIGHT"><span lang="he">‎<a name="006">6</a> ‏צִדְקַ֣ת יְ֭שָׁרִים תַּצִּילֵ֑ם וּ֝בְהַוַּ֗ת בֹּגְדִ֥ים יִלָּכֵֽדוּ׃ </span></p>
 <p align="RIGHT"><span lang="he">‎<a name="007">7</a> ‏בְּמ֤וֹת אָדָ֣ם רָ֭שָׁע תֹּאבַ֣ד תִּקְוָ֑ה וְתוֹחֶ֖לֶת אוֹנִ֣ים אָבָֽדָה׃ </span></p>
 <p align="RIGHT"><span lang="he">‎<a name="008">8</a> ‏צַ֭דִּיק מִצָּרָ֣ה נֶחֱלָ֑ץ וַיָּבֹ֖א רָשָׁ֣ע תַּחְתָּֽיו׃ </span></p>
 <p align="RIGHT"><span lang="he">‎<a name="009">9</a> ‏בְּפֶ֗ה חָ֭נֵף יַשְׁחִ֣ת רֵעֵ֑הוּ וּ֝בְדַ֗עַת צַדִּיקִ֥ים יֵחָלֵֽצוּ׃ </span></p>
 <p align="RIGHT"><span lang="he">‎<a name="010">10</a> ‏בְּט֣וּב צַ֭דִּיקִים תַּעֲלֹ֣ץ קִרְיָ֑ה וּבַאֲבֹ֖ד רְשָׁעִ֣ים רִנָּֽה׃ </span></p>
 <p align="RIGHT"><span lang="he">‎<a name="011">11</a> ‏בְּבִרְכַּ֣ת יְ֭שָׁרִים תָּר֣וּם קָ֑רֶת וּבְפִ֥י רְ֝שָׁעִ֗ים תֵּהָרֵֽס׃ </span></p>
 <p align="RIGHT"><span lang="he">‎<a name="012">12</a> ‏בָּז־לְרֵעֵ֥הוּ חֲסַר־לֵ֑ב וְאִ֖ישׁ תְּבוּנ֣וֹת יַחֲרִֽישׁ׃ </span></p>
 <p align="RIGHT"><span lang="he">‎<a name="013">13</a> ‏הוֹלֵ֣ךְ רָ֭כִיל מְגַלֶּה־סּ֑וֹד וְנֶאֱמַן־ר֝֗וּחַ מְכַסֶּ֥ה דָבָֽר׃ </span></p>
 <p align="RIGHT"><span lang="he">‎<a name="014">14</a> ‏בְּאֵ֣ין תַּ֭חְבֻּלוֹת יִפָּל־עָ֑ם וּ֝תְשׁוּעָ֗ה בְּרֹ֣ב יוֹעֵֽץ׃ </span></p>
 <p align="RIGHT"><span lang="he">‎<a name="015">15</a> ‏רַע־יֵ֭רוֹעַ כִּי־עָ֣רַב זָ֑ר וְשֹׂנֵ֖א תֹקְעִ֣ים בּוֹטֵֽחַ׃ </span></p>
 <p align="RIGHT"><span lang="he">‎<a name="016">16</a> ‏אֵֽשֶׁת־חֵ֭ן תִּתְמֹ֣ךְ כָּב֑וֹד וְ֝עָרִיצִ֗ים יִתְמְכוּ־עֹֽשֶׁר׃ </span></p>
 <p align="RIGHT"><span lang="he">‎<a name="017">17</a> ‏גֹּמֵ֣ל נַ֭פְשׁוֹ אִ֣ישׁ חָ֑סֶד וְעֹכֵ֥ר שְׁ֝אֵר֗וֹ אַכְזָרִֽי׃ </span></p>
 <p align="RIGHT"><span lang="he">‎<a name="018">18</a> ‏רָשָׁ֗ע עֹשֶׂ֥ה פְעֻלַּת־שָׁ֑קֶר וְזֹרֵ֥עַ צְ֝דָקָ֗ה שֶׂ֣כֶר אֱמֶֽת׃ </span></p>
 <p align="RIGHT"><span lang="he">‎<a name="019">19</a> ‏כֵּן־צְדָקָ֥ה לְחַיִּ֑ים וּמְרַדֵּ֖ף רָעָ֣ה לְמוֹתֽוֹ׃ </span></p>
 <p align="RIGHT"><span lang="he">‎<a name="020">20</a> ‏תּוֹעֲבַ֣ת יְ֭הוָה עִקְּשֵׁי־לֵ֑ב וּ֝רְצוֹנ֗וֹ תְּמִ֣ימֵי דָֽרֶךְ׃ </span></p>
 <p align="RIGHT"><span lang="he">‎<a name="021">21</a> ‏יָ֣ד לְ֭יָד לֹא־יִנָּ֣קֶה רָּ֑ע וְזֶ֖רַע צַדִּיקִ֣ים נִמְלָֽט׃ </span></p>
 <p align="RIGHT"><span lang="he">‎<a name="022">22</a> ‏נֶ֣זֶם זָ֭הָב בְּאַ֣ף חֲזִ֑יר אִשָּׁ֥ה יָ֝פָ֗ה וְסָ֣רַת טָֽעַם׃ </span></p>
 <p align="RIGHT"><span lang="he">‎<a name="023">23</a> ‏תַּאֲוַ֣ת צַדִּיקִ֣ים אַךְ־ט֑וֹב תִּקְוַ֖ת רְשָׁעִ֣ים עֶבְרָֽה׃ </span></p>
 <p align="RIGHT"><span lang="he">‎<a name="024">24</a> ‏יֵ֣שׁ מְ֭פַזֵּר וְנוֹסָ֥ף ע֑וֹד וְחוֹשֵׂ֥ךְ מִ֝יֹּ֗שֶׁר אַךְ־לְמַחְסֽוֹר׃ </span></p>
 <p align="RIGHT"><span lang="he">‎<a name="025">25</a> ‏נֶֽפֶשׁ־בְּרָכָ֥ה תְדֻשָּׁ֑ן וּ֝מַרְוֶ֗ה גַּם־ה֥וּא יוֹרֶֽא׃ </span></p>
 <p align="RIGHT"><span lang="he">‎<a name="026">26</a> ‏מֹ֣נֵֽעַ בָּ֭ר יִקְּבֻ֣הוּ לְא֑וֹם וּ֝בְרָכָ֗ה לְרֹ֣אשׁ מַשְׁבִּֽיר׃ </span></p>
 <p align="RIGHT"><span lang="he">‎<a name="027">27</a> ‏שֹׁ֣חֵֽר ט֭וֹב<font color="red"><sup>3</sup></font> יְבַקֵּ֣שׁ רָצ֑וֹן וְדֹרֵ֖שׁ רָעָ֣ה תְבוֹאֶֽנּוּ׃ </span></p>
 <p align="RIGHT"><span lang="he">‎<a name="028">28</a> ‏בּוֹטֵ֣חַ בְּ֭עָשְׁרוֹ ה֣וּא יִפֹּ֑ל וְ֝כֶעָלֶ֗ה צַדִּיקִ֥ים יִפְרָֽחוּ׃ </span></p>
 <p align="RIGHT"><span lang="he">‎<a name="029">29</a> ‏עוֹכֵ֣ר בֵּ֭יתוֹ יִנְחַל־ר֑וּחַ וְעֶ֥בֶד אֱ֝וִ֗יל לַחֲכַם־לֵֽב׃ </span></p>
 <p align="RIGHT"><span lang="he">‎<a name="030">30</a> ‏פְּֽרִי־צַ֭דִּיק עֵ֣ץ חַיִּ֑ים וְלֹקֵ֖חַ נְפָשׂ֣וֹת<font color="red"><sup>1</sup></font> חָכָֽם׃ </span></p>
 <p align="RIGHT"><span lang="he">‎<a name="031">31</a> ‏הֵ֣ן צַ֭דִּיק בָּאָ֣רֶץ יְשֻׁלָּ֑ם אַ֝֗ף כִּֽי־רָשָׁ֥ע וְחוֹטֵֽא׃ </span></p>
 </td>
 <td width="50%">
 <p>1 mō’zənê mirəmâ twō‘ăḇaṯ yəhwâ wə’eḇen šəlēmâ rəṣwōnwō: </p>
 <p>2 bā’-zāḏwōn wayyāḇō’ qālwōn wə’eṯ-ṣənû‘îm ḥāḵəmâ: </p>
 <p>3 tummaṯ yəšārîm tanəḥēm wəselef bwōḡəḏîm <font color="brown">wəšādām</font> <font color="blue">yəšādēm:</font> </p>
 <p>4 lō’-ywō‘îl hwōn<font color="red"><sup>3</sup></font> bəywōm ‘eḇərâ ûṣəḏāqâ taṣṣîl mimmāweṯ: </p>
 <p>5 ṣiḏəqaṯ tāmîm təyaššēr darəkwō ûḇərišə‘āṯwō yipōl rāšā‘: </p>
 <p>6 ṣiḏəqaṯ yəšārîm taṣṣîlēm ûḇəhaûaṯ bōḡəḏîm yillāḵēḏû: </p>
 <p>7 bəmwōṯ ’āḏām rāšā‘ tō’ḇaḏ tiqəwâ wəṯwōḥeleṯ ’wōnîm ’āḇāḏâ: </p>
 <p>8 ṣadîq miṣṣārâ neḥĕlāṣ wayyāḇō’ rāšā‘ t<sup>a</sup>ḥətāyw: </p>
 <p>9 bəfeh ḥānēf yašəḥiṯ rē‘ēhû ûḇəḏ<sup>a</sup>‘aṯ ṣadîqîm yēḥālēṣû: </p>
 <p>10 bəṭûḇ ṣadîqîm t<sup>a</sup>‘ălōṣ qirəyâ ûḇa’ăḇōḏ rəšā‘îm rinnâ: </p>
 <p>11 bəḇirəkaṯ yəšārîm tārûm qāreṯ ûḇəfî rəšā‘îm tēhārēs: </p>
 <p>12 bāz-lərē‘ēhû ḥăsar-lēḇ wə’îš təḇûnwōṯ y<sup>a</sup>ḥărîš: </p>
 <p>13 hwōlēḵə rāḵîl məḡalleh-sswōḏ wəne’ĕman-rûḥa məḵasseh ḏāḇār: </p>
 <p>14 bə’ên t<sup>a</sup>ḥəbulwōṯ yipāl-‘ām ûṯəšû‘â bərōḇ ywō‘ēṣ: </p>
 <p>15 r<sup>a</sup>‘-yērwō‘a kî-‘āraḇ zār wəśōnē’ ṯōqə‘îm bwōṭēḥa: </p>
 <p>16 ’ēšeṯ-ḥēn tiṯəmōḵə kāḇwōḏ wə‘ārîṣîm yiṯəməḵû-‘ōšer: </p>
 <p>17 gōmēl nafəšwō ’îš ḥāseḏ wə‘ōḵēr šə’ērwō ’aḵəzārî: </p>
 <p>18 rāšā‘ ‘ōśeh fə‘ullaṯ-šāqer wəzōrē‘a ṣəḏāqâ śeḵer ’ĕmeṯ: </p>
 <p>19 kēn-ṣəḏāqâ ləḥayyîm ûməradēf rā‘â ləmwōṯwō: </p>
 <p>20 twō‘ăḇaṯ yəhwâ ‘iqqəšê-lēḇ ûrəṣwōnwō təmîmê ḏāreḵə: </p>
 <p>21 yāḏ ləyāḏ lō’-yinnāqeh rrā‘ wəzer<sup>a</sup>‘ ṣadîqîm niməlāṭ: </p>
 <p>22 nezem zâāḇ bə’af ḥăzîr ’iššâ yāfâ wəsāraṯ ṭā‘am: </p>
 <p>23 ta’ăwaṯ ṣadîqîm ’aḵə-ṭwōḇ tiqəwaṯ rəšā‘îm ‘eḇərâ: </p>
 <p>24 yēš məfazzēr wənwōsāf ‘wōḏ wəḥwōśēḵə mîyōšer ’aḵə-ləm<sup>a</sup>ḥəswōr: </p>
 <p>25 nefeš-bərāḵâ ṯəḏuššān ûmarəweh gam-hû’ ywōre’: </p>
 <p>26 mōnē‘a bār yiqqəḇuhû lə’wōm ûḇərāḵâ lərō’š mašəbîr: </p>
 <p>27 šōḥēr ṭwōḇ<font color="red"><sup>3</sup></font> yəḇaqqēš rāṣwōn wəḏōrēš rā‘â ṯəḇwō’ennû: </p>
 <p>28 bwōṭēḥa bə‘āšərwō hû’ yipōl wəḵe‘āleh ṣadîqîm yifərāḥû: </p>
 <p>29 ‘wōḵēr bêṯwō yinəḥal-rûḥa wə‘eḇeḏ ’ĕwîl l<sup>a</sup>ḥăḵam-lēḇ: </p>
 <p>30 pərî-ṣadîq ‘ēṣ ḥayyîm wəlōqēḥa nəfāśwōṯ<font color="red"><sup>1</sup></font> ḥāḵām: </p>
 <p>31 hēn ṣadîq bā’āreṣ yəšullām ’af kî-rāšā‘ wəḥwōṭē’: </p>
 </td>
 </tr></table>
 <p></p><hr>
 <center>
 <a href="pro012.htm">Next: Proverbs (Mishlei) Chapter 12</a></center>
 </body>