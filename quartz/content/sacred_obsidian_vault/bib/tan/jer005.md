<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jer005.htm">Polyglot</a> 
 <a href="../kjv/jer005.htm">KJV</a> 
 <a href="../sep/jer005.htm">Sep</a> 
 <a href="../vul/jer005.htm">Vul</a> 
 
 <br>
 <br><a href="jer.htm">Jeremiah (Yermiyah) Index</a><br>
  
 <a href="jer004.htm">Previous</a> 
 <a href="jer006.htm">Next</a> 
 </center>
 <hr>
 
 <h3 align="CENTER">Tanach (Hebrew): Jeremiah (Yermiyah) Chapter 5</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏שׁוֹטְט֞וּ בְּחוּצ֣וֹת יְרוּשָׁלִַ֗ם וּרְאוּ־נָ֤א וּדְעוּ֙ וּבַקְשׁ֣וּ בִרְחוֹבוֹתֶ֔יהָ אִם־תִּמְצְא֣וּ אִ֔ישׁ אִם־יֵ֛שׁ עֹשֶׂ֥ה מִשְׁפָּ֖ט מְבַקֵּ֣שׁ אֱמוּנָ֑ה וְאֶסְלַ֖ח לָֽהּ׃ </span></p>
 <p align="RIGHT"><span lang="he">‎<a name="002">2</a> ‏וְאִ֥ם חַי־יְהוָֹ֖ה יֹאמֵ֑רוּ לָכֵ֥ן לַשֶּׁ֖קֶר יִשָּׁבֵֽעוּ׃ </span></p>
 <p align="RIGHT"><span lang="he">‎<a name="003">3</a> ‏יְהוָֹ֗ה עֵינֶיךָ֮ הֲל֣וֹא לֶאֱמוּנָה֒ הִכִּ֤יתָה אֹתָם֙ וְֽלֹא־חָ֔לוּ כִּלִּיתָ֕ם מֵאֲנ֖וּ קַ֣חַת מוּסָ֑ר חִזְּק֤וּ פְנֵיהֶם֙ מִסֶּ֔לַע מֵאֲנ֖וּ לָשֽׁוּב׃ </span></p>
 <p align="RIGHT"><span lang="he">‎<a name="004">4</a> ‏וַאֲנִ֣י אָמַ֔רְתִּי אַךְ־דַּלִּ֖ים הֵ֑ם נוֹאֲל֕וּ כִּ֣י לֹ֤א יָדְעוּ֙ דֶּ֣רֶךְ יְהוָ֔ה מִשְׁפַּ֖ט אֱלֹהֵיהֶֽם׃ </span></p>
 <p align="RIGHT"><span lang="he">‎<a name="005">5</a> ‏אֵֽלֲכָה־לִּ֤י אֶל־הַגְּדֹלִים֙ וַאֲדַבְּרָ֣ה אוֹתָ֔ם כִּ֣י הֵ֗מָּה יָדְעוּ֙ דֶּ֣רֶךְ יְהוָ֔ה מִשְׁפַּ֖ט אֱלֹהֵיהֶ֑ם אַ֣ךְ הֵ֤מָּה יַחְדָּו֙ שָׁ֣בְרוּ עֹ֔ל נִתְּק֖וּ מוֹסֵרֽוֹת׃ </span></p>
 <p align="RIGHT"><span lang="he">‎<a name="006">6</a> ‏עַל־כֵּן֩ הִכָּ֨ם אַרְיֵ֜ה מִיַּ֗עַר זְאֵ֤ב עֲרָבוֹת֙ יְשָׁדְדֵ֔ם נָמֵ֤ר שֹׁקֵד֙ עַל־עָ֣רֵיהֶ֔ם כָּל־הַיּוֹצֵ֥א מֵהֵ֖נָּה יִטָּרֵ֑ף כִּ֤י רַבּוּ֙ פִּשְׁעֵיהֶ֔ם עָצְמ֖וּ <font color="brown">משבותיהם</font> <font color="blue">מְשׁוּבוֹתֵיהֶֽם׃<font color="red"><sup>3</sup></font></font> </span></p>
 <p align="RIGHT"><span lang="he">‎<a name="007">7</a> ‏אֵ֤י לָזֹאת֙ <font color="brown">אסלוח־<font color="red"><sup>1</sup></font></font> <font color="blue">אֶֽסְלַֽח־</font> לָ֔ךְ<font color="red"><sup>y</sup></font> בָּנַ֣יִךְ עֲזָב֔וּנִי וַיִּשָּׁבְע֖וּ בְּלֹ֣א אֱלֹהִ֑ים וָאַשְׂבִּ֤עַ אוֹתָם֙ וַיִּנְאָ֔פוּ וּבֵ֥ית זוֹנָ֖ה יִתְגֹּדָֽדוּ׃ </span></p>
 <p align="RIGHT"><span lang="he">‎<a name="008">8</a> ‏סוּסִ֥ים מְיֻזָּנִ֖ים מַשְׁכִּ֣ים הָי֑וּ אִ֛ישׁ אֶל־אֵ֥שֶׁת רֵעֵ֖הוּ יִצְהָֽלוּ׃ </span></p>
 <p align="RIGHT"><span lang="he">‎<a name="009">9</a> ‏הַֽעַל־אֵ֥לֶּה לוֹא־אֶפְקֹ֖ד נְאֻם־יְהוָֹ֑ה וְאִם֙ בְּג֣וֹי אֲשֶׁר־כָּזֶ֔ה לֹ֥א תִתְנַקֵּ֖ם נַפְשִֽׁי׃ ס</span></p>
 <p align="RIGHT"><span lang="he">‎<a name="010">10</a> ‏עֲל֤וּ בְשָׁרוֹתֶ֙יהָ֙ וְשַׁחֵ֔תוּ וְכָלָ֖ה אַֽל־תַּעֲשׂ֑וּ הָסִ֙ירוּ֙ נְטִ֣ישׁוֹתֶ֔יהָ כִּ֛י ל֥וֹא לַיהוָ֖ה הֵֽמָּה׃ </span></p>
 <p align="RIGHT"><span lang="he">‎<a name="011">11</a> ‏כִּי֩ בָג֨וֹד בָּגְד֜וּ בִּ֗י בֵּ֧ית יִשְׂרָאֵ֛ל וּבֵ֥ית יְהוּדָ֖ה נְאֻם־יְהוָֽה׃ </span></p>
 <p align="RIGHT"><span lang="he">‎<a name="012">12</a> ‏כִּֽחֲשׁוּ֙ בַּיהוָ֔ה וַיֹּאמְר֖וּ לֹא־ה֑וּא וְלֹא־תָב֤וֹא עָלֵ֙ינוּ֙ רָעָ֔ה וְחֶ֥רֶב וְרָעָ֖ב ל֥וֹא נִרְאֶֽה׃ </span></p>
 <p align="RIGHT"><span lang="he">‎<a name="013">13</a> ‏וְהַנְּבִיאִים֙ יִֽהְי֣וּ לְר֔וּחַ וְהַדִּבֵּ֖ר אֵ֣ין בָּהֶ֑ם כֹּ֥ה יֵעָשֶׂ֖ה לָהֶֽם׃ ס</span></p>
 <p align="RIGHT"><span lang="he">‎<a name="014">14</a> ‏לָכֵ֗ן כֹּֽה־אָמַ֤ר יְהוָה֙ אֱלֹהֵ֣י צְבָא֔וֹת יַ֚עַן דַּבֶּרְכֶ֔ם אֶת־הַדָּבָ֖ר הַזֶּ֑ה הִנְנִ֣י נֹתֵן֩ דְּבָרַ֨י בְּפִ֜יךָ לְאֵ֗שׁ וְהָעָ֥ם הַזֶּ֛ה עֵצִ֖ים וַאֲכָלָֽתַם׃ </span></p>
 <p align="RIGHT"><span lang="he">‎<a name="015">15</a> ‏הִנְנִ֣י מֵבִיא֩ עֲלֵיכֶ֨ם גּ֧וֹי מִמֶּרְחָ֛ק בֵּ֥ית יִשְׂרָאֵ֖ל נְאֻם־יְהוָֹ֑ה גּ֣וֹי׀ אֵיתָ֣ן ה֗וּא גּ֤וֹי מֵעוֹלָם֙ ה֔וּא גּ֚וֹי לֹא־תֵדַ֣ע לְשֹׁנ֔וֹ וְלֹ֥א תִשְׁמַ֖ע מַה־יְדַבֵּֽר׃ </span></p>
 <p align="RIGHT"><span lang="he">‎<a name="016">16</a> ‏אַשְׁפָּת֖וֹ כְּקֶ֣בֶר פָּת֑וּחַ כֻּלָּ֖ם גִּבּוֹרִֽים׃ </span></p>
 <p align="RIGHT"><span lang="he">‎<a name="017">17</a> ‏וְאָכַ֨ל קְצִֽירְךָ֜ וְלַחְמֶ֗ךָ יֹאכְלוּ֙ בָּנֶ֣יךָ וּבְנוֹתֶ֔יךָ יֹאכַ֤ל צֹאנְךָ֙ וּבְקָרֶ֔ךָ יֹאכַ֥ל גַּפְנְךָ֖ וּתְאֵנָתֶ֑ךָ יְרֹשֵׁ֞שׁ עָרֵ֣י מִבְצָרֶ֗יךָ אֲשֶׁ֥ר אַתָּ֛ה בּוֹטֵ֥חַ בָּהֵ֖נָּה בֶּחָֽרֶב׃ </span></p>
 <p align="RIGHT"><span lang="he">‎<a name="018">18</a> ‏וְגַ֛ם בַּיָּמִ֥ים הָהֵ֖מָּה נְאֻם־יְהוָֹ֑ה לֹֽא־אֶעֱשֶׂ֥ה אִתְּכֶ֖ם כָּלָֽה׃ </span></p>
 <p align="RIGHT"><span lang="he">‎<a name="019">19</a> ‏וְהָיָה֙ כִּ֣י תֹאמְר֔וּ תַּ֣חַת מֶ֗ה עָשָׂ֨ה יְהוָֹ֧ה אֱלֹהֵ֛ינוּ לָ֖נוּ אֶת־כָּל־אֵ֑לֶּה וְאָמַרְתָּ֣ אֲלֵיהֶ֗ם כַּאֲשֶׁ֨ר עֲזַבְתֶּ֤ם אוֹתִי֙ וַתַּעַבְד֞וּ אֱלֹהֵ֤י נֵכָר֙ בְּאַרְצְכֶ֔ם כֵּ֚ן תַּעַבְד֣וּ זָרִ֔ים בְּאֶ֖רֶץ לֹ֥א לָכֶֽם׃ ס</span></p>
 <p align="RIGHT"><span lang="he">‎<a name="020">20</a> ‏הַגִּ֥ידוּ זֹ֖את בְּבֵ֣ית יַעֲקֹ֑ב וְהַשְׁמִיע֥וּהָ בִיהוּדָ֖ה לֵאמֹֽר׃ </span></p>
 <p align="RIGHT"><span lang="he">‎<a name="021">21</a> ‏שִׁמְעוּ־נָ֣א זֹ֔את עַ֥ם סָכָ֖ל וְאֵ֣ין לֵ֑ב עֵינַ֤יִם לָהֶם֙ וְלֹ֣א יִרְא֔וּ אָזְנַ֥יִם לָהֶ֖ם וְלֹ֥א יִשְׁמָֽעוּ׃ </span></p>
 <p align="RIGHT"><span lang="he">‎<a name="022">22</a> ‏הַאוֹתִ֨י לֹא־תִירָ֜אוּ נְאֻם־יְהוָֹ֗ה אִ֤ם מִפָּנַי֙ לֹ֣א תָחִ֔ילוּ אֲשֶׁר־שַׂ֤מְתִּי חוֹל֙ גְּב֣וּל לַיָּ֔ם חָק־עוֹלָ֖ם וְלֹ֣א יַעַבְרֶ֑נְהוּ וַיִּֽתְגָּעֲשׁוּ֙ וְלֹ֣א יוּכָ֔לוּ וְהָמ֥וּ גַלָּ֖יו וְלֹ֥א יַעַבְרֻֽנְהוּ׃ </span></p>
 <p align="RIGHT"><span lang="he">‎<a name="023">23</a> ‏וְלָעָ֤ם הַזֶּה֙ הָיָ֔ה לֵ֖ב סוֹרֵ֣ר וּמוֹרֶ֑ה סָ֖רוּ וַיֵּלֵֽכוּ׃ </span></p>
 <p align="RIGHT"><span lang="he">‎<a name="024">24</a> ‏וְלֹֽא־אָמְר֣וּ בִלְבָבָ֗ם נִ֤ירָא נָא֙ אֶת־יְהוָ֣ה אֱלֹהֵ֔ינוּ הַנֹּתֵ֗ן גֶּ֛שֶׁם <font color="brown">וירה</font> <font color="blue">יוֹרֶ֥ה</font> וּמַלְק֖וֹשׁ בְּעִתּ֑וֹ שְׁבֻע֛וֹת חֻקּ֥וֹת קָצִ֖יר יִשְׁמָר־לָֽנוּ׃ </span></p>
 <p align="RIGHT"><span lang="he">‎<a name="025">25</a> ‏עֲוֹנוֹתֵיכֶ֖ם הִטּוּ־אֵ֑לֶּה וְחַטֹּ֣אותֵיכֶ֔ם מָנְע֥וּ הַטּ֖וֹב מִכֶּֽם׃ </span></p>
 <p align="RIGHT"><span lang="he">‎<a name="026">26</a> ‏כִּי־נִמְצְא֥וּ בְעַמִּ֖י רְשָׁעִ֑ים יָשׁוּר֙ כְּשַׁ֣ךְ יְקוּשִׁ֔ים הִצִּ֥יבוּ מַשְׁחִ֖ית אֲנָשִׁ֥ים יִלְכֹּֽדוּ׃ </span></p>
 <p align="RIGHT"><span lang="he">‎<a name="027">27</a> ‏כִּכְלוּב֙ מָ֣לֵא ע֔וֹף כֵּ֥ן בָּתֵּיהֶ֖ם מְלֵאִ֣ים מִרְמָ֑ה עַל־כֵּ֥ן גָּדְל֖וּ וַֽיַּעֲשִֽׁירוּ׃ </span></p>
 <p align="RIGHT"><span lang="he">‎<a name="028">28</a> ‏שָׁמְנ֣וּ עָשְׁת֗וּ גַּ֚ם עָֽבְר֣וּ דִבְרֵי־רָ֔ע דִּ֣ין לֹא־דָ֔נוּ דִּ֥ין יָת֖וֹם וְיַצְלִ֑יחוּ וּמִשְׁפַּ֥ט אֶבְיוֹנִ֖ים לֹ֥א שָׁפָֽטוּ׃ </span></p>
 <p align="RIGHT"><span lang="he">‎<a name="029">29</a> ‏הַֽעַל־אֵ֥לֶּה לֹֽא־אֶפְקֹ֖ד נְאֻם־יְהוָֹ֑ה אִ֚ם בְּג֣וֹי אֲשֶׁר־כָּזֶ֔ה לֹ֥א תִתְנַקֵּ֖ם נַפְשִֽׁי׃ ס</span></p>
 <p align="RIGHT"><span lang="he">‎<a name="030">30</a> ‏שַׁמָּה֙ וְשַׁ֣עֲרוּרָ֔ה נִהְיְתָ֖ה בָּאָֽרֶץ׃ </span></p>
 <p align="RIGHT"><span lang="he">‎<a name="031">31</a> ‏הַנְּבִיאִ֞ים נִבְּא֣וּ־בַשֶּׁ֗קֶר וְהַכֹּהֲנִים֙ יִרְדּ֣וּ עַל־יְדֵיהֶ֔ם וְעַמִּ֖י אָ֣הֲבוּ כֵ֑ן וּמַֽה־תַּעֲשׂ֖וּ לְאַחֲרִיתָֽהּ׃ </span></p>
 </td>
 <td width="50%">
 <p>1 šwōṭəṭû bəḥûṣwōṯ yərûšālaim ûrə’û-nā’ ûḏə‘û ûḇaqəšû ḇirəḥwōḇwōṯeyhā ’im-timəṣə’û ’îš ’im-yēš ‘ōśeh mišəpāṭ məḇaqqēš ’ĕmûnâ wə’esəl<sup>a</sup>ḥ lāh: </p>
 <p>2 wə’im ḥay-yəhwōâ yō’mērû lāḵēn laššeqer yiššāḇē‘û: </p>
 <p>3 yəhwōâ ‘êneyḵā hălwō’ le’ĕmûnâ hikîṯâ ’ōṯām wəlō’-ḥālû killîṯām mē’ănû q<sup>a</sup>ḥaṯ mûsār ḥizzəqû fənêhem missel<sup>a</sup>‘ mē’ănû lāšûḇ: </p>
 <p>4 wa’ănî ’āmarətî ’aḵə-dallîm hēm nwō’ălû kî lō’ yāḏə‘û dereḵə yəhwâ mišəpaṭ ’ĕlōhêhem: </p>
 <p>5 ’ēlăḵâ-llî ’el-hagəḏōlîm wa’ăḏabərâ ’wōṯām kî hēmmâ yāḏə‘û dereḵə yəhwâ mišəpaṭ ’ĕlōhêhem ’aḵə hēmmâ y<sup>a</sup>ḥədāw šāḇərû ‘ōl nitəqû mwōsērwōṯ: </p>
 <p>6 ‘al-kēn hikām ’arəyēh mîy<sup>a</sup>‘ar zə’ēḇ ‘ărāḇwōṯ yəšāḏəḏēm nāmēr šōqēḏ ‘al-‘ārêhem kāl-hayywōṣē’ mēhēnnâ yiṭṭārēf kî rabû pišə‘êhem ‘āṣəmû <font color="brown">məšuḇwōṯêhem</font> <font color="blue">məšûḇwōṯêhem:<font color="red"><sup>3</sup></font></font> </p>
 <p>7 ’ê lāzō’ṯ <font color="brown">’esəlwōḥa-<font color="red"><sup>1</sup></font></font> <font color="blue">’esəl<sup>a</sup>ḥ-</font> lāḵə<font color="red"><sup>y</sup></font> bānayiḵə ‘ăzāḇûnî wayyiššāḇə‘û bəlō’ ’ĕlōhîm wā’aśəbi‘a ’wōṯām wayyinə’āfû ûḇêṯ zwōnâ yiṯəgōḏāḏû: </p>
 <p>8 sûsîm məyuzzānîm mašəkîm hāyû ’îš ’el-’ēšeṯ rē‘ēhû yiṣəhālû: </p>
 <p>9 h<sup>a</sup>‘al-’ēlleh lwō’-’efəqōḏ nə’um-yəhwōâ wə’im bəḡwōy ’ăšer-kāzeh lō’ ṯiṯənaqqēm nafəšî: s</p>
 <p>10 ‘ălû ḇəšārwōṯeyhā wəš<sup>a</sup>ḥēṯû wəḵālâ ’al-t<sup>a</sup>‘ăśû hāsîrû nəṭîšwōṯeyhā kî lwō’ layhwâ hēmmâ: </p>
 <p>11 kî ḇāḡwōḏ bāḡəḏû bî bêṯ yiśərā’ēl ûḇêṯ yəhûḏâ nə’um-yəhwâ: </p>
 <p>12 kiḥăšû bayhwâ wayyō’mərû lō’-hû’ wəlō’-ṯāḇwō’ ‘ālênû rā‘â wəḥereḇ wərā‘āḇ lwō’ nirə’eh: </p>
 <p>13 wəhannəḇî’îm yihəyû lərûḥa wəhadibēr ’ên bâem kōh yē‘āśeh lâem: s</p>
 <p>14 lāḵēn kōh-’āmar yəhwâ ’ĕlōhê ṣəḇā’wōṯ y<sup>a</sup>‘an daberəḵem ’eṯ-hadāḇār hazzeh hinənî nōṯēn dəḇāray bəfîḵā lə’ēš wəhā‘ām hazzeh ‘ēṣîm wa’ăḵālāṯam: </p>
 <p>15 hinənî mēḇî’ ‘ălêḵem gwōy mimmerəḥāq bêṯ yiśərā’ēl nə’um-yəhwōâ gwōy| ’êṯān hû’ gwōy mē‘wōlām hû’ gwōy lō’-ṯēḏ<sup>a</sup>‘ ləšōnwō wəlō’ ṯišəm<sup>a</sup>‘ mah-yəḏabēr: </p>
 <p>16 ’ašəpāṯwō kəqeḇer pāṯûḥa kullām gibwōrîm: </p>
 <p>17 wə’āḵal qəṣîrəḵā wəl<sup>a</sup>ḥəmeḵā yō’ḵəlû bāneyḵā ûḇənwōṯeyḵā yō’ḵal ṣō’nəḵā ûḇəqāreḵā yō’ḵal gafənəḵā ûṯə’ēnāṯeḵā yərōšēš ‘ārê miḇəṣāreyḵā ’ăšer ’atâ bwōṭēḥa bâēnnâ beḥāreḇ: </p>
 <p>18 wəḡam bayyāmîm hâēmmâ nə’um-yəhwōâ lō’-’e‘ĕśeh ’itəḵem kālâ: </p>
 <p>19 wəhāyâ kî ṯō’mərû t<sup>a</sup>ḥaṯ meh ‘āśâ yəhwōâ ’ĕlōhênû lānû ’eṯ-kāl-’ēlleh wə’āmarətā ’ălêhem ka’ăšer ‘ăzaḇətem ’wōṯî wat<sup>a</sup>‘aḇəḏû ’ĕlōhê nēḵār bə’arəṣəḵem kēn t<sup>a</sup>‘aḇəḏû zārîm bə’ereṣ lō’ lāḵem: s</p>
 <p>20 hagîḏû zō’ṯ bəḇêṯ y<sup>a</sup>‘ăqōḇ wəhašəmî‘ûhā ḇîhûḏâ lē’mōr: </p>
 <p>21 šimə‘û-nā’ zō’ṯ ‘am sāḵāl wə’ên lēḇ ‘ênayim lâem wəlō’ yirə’û ’āzənayim lâem wəlō’ yišəmā‘û: </p>
 <p>22 ha’wōṯî lō’-ṯîrā’û nə’um-yəhwōâ ’im mipānay lō’ ṯāḥîlû ’ăšer-śamətî ḥwōl gəḇûl layyām ḥāq-‘wōlām wəlō’ y<sup>a</sup>‘aḇərenəhû wayyiṯəgā‘ăšû wəlō’ yûḵālû wəhāmû ḡallāyw wəlō’ y<sup>a</sup>‘aḇərunəhû: </p>
 <p>23 wəlā‘ām hazzeh hāyâ lēḇ swōrēr ûmwōreh sārû wayyēlēḵû: </p>
 <p>24 wəlō’-’āmərû ḇiləḇāḇām nîrā’ nā’ ’eṯ-yəhwâ ’ĕlōhênû hannōṯēn gešem <font color="brown">wəyōreh</font> <font color="blue">ywōreh</font> ûmaləqwōš bə‘itwō šəḇu‘wōṯ ḥuqqwōṯ qāṣîr yišəmār-lānû: </p>
 <p>25 ‘ăwōnwōṯêḵem hiṭṭû-’ēlleh wəḥaṭṭō’wṯêḵem mānə‘û haṭṭwōḇ mikem: </p>
 <p>26 kî-niməṣə’û ḇə‘ammî rəšā‘îm yāšûr kəšaḵə yəqûšîm hiṣṣîḇû mašəḥîṯ ’ănāšîm yiləkōḏû: </p>
 <p>27 kiḵəlûḇ mālē’ ‘wōf kēn bātêhem məlē’îm mirəmâ ‘al-kēn gāḏəlû wayy<sup>a</sup>‘ăšîrû: </p>
 <p>28 šāmənû ‘āšəṯû gam ‘āḇərû ḏiḇərê-rā‘ dîn lō’-ḏānû dîn yāṯwōm wəyaṣəlîḥû ûmišəpaṭ ’eḇəywōnîm lō’ šāfāṭû: </p>
 <p>29 h<sup>a</sup>‘al-’ēlleh lō’-’efəqōḏ nə’um-yəhwōâ ’im bəḡwōy ’ăšer-kāzeh lō’ ṯiṯənaqqēm nafəšî: s</p>
 <p>30 šammâ wəš<sup>a</sup>‘ărûrâ nihəyəṯâ bā’āreṣ: </p>
 <p>31 hannəḇî’îm nibə’û-ḇaššeqer wəhakōhănîm yirədû ‘al-yəḏêhem wə‘ammî ’âăḇû ḵēn ûmah-t<sup>a</sup>‘ăśû lə’<sup>a</sup>ḥărîṯāh: </p>
 </td>
 </tr></table>
 <p></p><hr>
 <center>
 <a href="jer006.htm">Next: Jeremiah (Yermiyah) Chapter 6</a></center>
 </body>