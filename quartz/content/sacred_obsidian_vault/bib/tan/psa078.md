<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa078.htm">Polyglot</a> 
 <a href="../kjv/psa078.htm">KJV</a> 
 <a href="../sep/psa078.htm">Sep</a> 
 <a href="../vul/psa078.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa077.htm">Previous</a> 
 <a href="psa079.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 78</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏מַשְׂכִּ֗יל לְאָ֫סָ֥ף הַאֲזִ֣ינָה עַ֭מִּי תּוֹרָתִ֑י הַטּ֥וּ אָ֝זְנְכֶ֗ם לְאִמְרֵי־פִֽי׃ </span></p>
 <p align="RIGHT"><span lang="he">‎<a name="002">2</a> ‏אֶפְתְּחָ֣ה בְמָשָׁ֣ל פִּ֑י אַבִּ֥יעָה חִ֝יד֗וֹת מִנִּי־קֶֽדֶם׃ </span></p>
 <p align="RIGHT"><span lang="he">‎<a name="003">3</a> ‏אֲשֶׁ֣ר שָׁ֭מַעְנוּ וַנֵּדָעֵ֑ם וַ֝אֲבוֹתֵ֗ינוּ סִפְּרוּ־לָֽנוּ׃ </span></p>
 <p align="RIGHT"><span lang="he">‎<a name="004">4</a> ‏לֹ֤א נְכַחֵ֨ד׀ מִבְּנֵיהֶ֗ם לְד֥וֹר אַחֲר֗וֹן מְֽ֭סַפְּרִים תְּהִלּ֣וֹת יְהוָ֑ה וֶעֱזוּז֥וֹ וְ֝נִפְלְאוֹתָ֗יו אֲשֶׁ֣ר עָשָֽׂה׃ </span></p>
 <p align="RIGHT"><span lang="he">‎<a name="005">5</a> ‏וַיָּ֤קֶם עֵד֨וּת׀ בְּֽיַעֲקֹ֗ב וְתוֹרָה֮ שָׂ֤ם בְּיִשְׂרָ֫אֵ֥ל אֲשֶׁ֣ר צִ֭וָּה אֶת־אֲבוֹתֵ֑ינוּ לְ֝הוֹדִיעָ֗ם לִבְנֵיהֶֽם׃ </span></p>
 <p align="RIGHT"><span lang="he">‎<a name="006">6</a> ‏לְמַ֤עַן יֵדְע֨וּ׀ דּ֣וֹר אַ֭חֲרוֹן בָּנִ֣ים יִוָּלֵ֑דוּ יָ֝קֻ֗מוּ וִֽיסַפְּר֥וּ לִבְנֵיהֶֽם׃ </span></p>
 <p align="RIGHT"><span lang="he">‎<a name="007">7</a> ‏וְיָשִׂ֥ימוּ בֵֽאלֹהִ֗ים כִּ֫סְלָ֥ם וְלֹ֣א יִ֭שְׁכְּחוּ מַֽעַלְלֵי־אֵ֑ל וּמִצְוֹתָ֥יו יִנְצֹֽרוּ׃ </span></p>
 <p align="RIGHT"><span lang="he">‎<a name="008">8</a> ‏וְלֹ֤א יִהְי֨וּ׀ כַּאֲבוֹתָ֗ם דּוֹר֮ סוֹרֵ֪ר וּמֹ֫רֶ֥ה דּ֭וֹר לֹא־הֵכִ֣ין לִבּ֑וֹ וְלֹא־נֶאֶמְנָ֖ה אֶת־אֵ֣ל רוּחֽוֹ׃ </span></p>
 <p align="RIGHT"><span lang="he">‎<a name="009">9</a> ‏בְּֽנֵי־אֶפְרַ֗יִם נוֹשְׁקֵ֥י רוֹמֵי־קָ֑שֶׁת הָ֝פְכ֗וּ בְּי֣וֹם קְרָֽב׃ </span></p>
 <p align="RIGHT"><span lang="he">‎<a name="010">10</a> ‏לֹ֣א שָׁ֭מְרוּ בְּרִ֣ית אֱלֹהִ֑ים וּ֝בְתוֹרָת֗וֹ מֵאֲנ֥וּ לָלֶֽכֶת׃ </span></p>
 <p align="RIGHT"><span lang="he">‎<a name="011">11</a> ‏וַיִּשְׁכְּח֥וּ עֲלִילוֹתָ֑יו וְ֝נִפְלְאוֹתָ֗יו אֲשֶׁ֣ר הֶרְאָֽם׃ </span></p>
 <p align="RIGHT"><span lang="he">‎<a name="012">12</a> ‏נֶ֣גֶד אֲ֭בוֹתָם עָ֣שָׂה פֶ֑לֶא בְּאֶ֖רֶץ מִצְרַ֣יִם שְׂדֵה־צֹֽעַן׃ </span></p>
 <p align="RIGHT"><span lang="he">‎<a name="013">13</a> ‏בָּ֣קַע יָ֭ם וַיַּֽעֲבִירֵ֑ם וַֽיַּצֶּב־מַ֥יִם כְּמוֹ־נֵֽד׃ </span></p>
 <p align="RIGHT"><span lang="he">‎<a name="014">14</a> ‏וַיַּנְחֵ֣ם בֶּעָנָ֣ן יוֹמָ֑ם וְכָל־הַ֝לַּ֗יְלָה בְּא֣וֹר אֵֽשׁ׃ </span></p>
 <p align="RIGHT"><span lang="he">‎<a name="015">15</a> ‏יְבַקַּ֣ע צֻ֭רִים בַּמִּדְבָּ֑ר וַ֝יַּ֗שְׁקְ כִּתְהֹמ֥וֹת רַבָּֽה׃ </span></p>
 <p align="RIGHT"><span lang="he">‎<a name="016">16</a> ‏וַיּוֹצִ֣א נוֹזְלִ֣ים מִסָּ֑לַע וַיּ֖וֹרֶד כַּנְּהָר֣וֹת מָֽיִם׃ </span></p>
 <p align="RIGHT"><span lang="he">‎<a name="017">17</a> ‏וַיּוֹסִ֣יפוּ ע֖וֹד לַחֲטֹא־ל֑וֹ לַֽמְר֥וֹת עֶ֝לְי֗וֹן בַּצִּיָּֽה׃ </span></p>
 <p align="RIGHT"><span lang="he">‎<a name="018">18</a> ‏וַיְנַסּוּ־אֵ֥ל בִּלְבָבָ֑ם לִֽשְׁאָל־אֹ֥כֶל לְנַפְשָֽׁם׃ </span></p>
 <p align="RIGHT"><span lang="he">‎<a name="019">19</a> ‏וַֽיְדַבְּר֗וּ בֵּֽאלֹ֫הִ֥ים אָ֭מְרוּ הֲי֣וּכַל אֵ֑ל לַעֲרֹ֥ךְ שֻׁ֝לְחָ֗ן בַּמִּדְבָּֽר׃ </span></p>
 <p align="RIGHT"><span lang="he">‎<a name="020">20</a> ‏הֵ֤ן הִכָּה־צ֨וּר׀ וַיָּז֣וּבוּ מַיִם֮ וּנְחָלִ֪ים יִ֫שְׁטֹ֥פוּ הֲגַם־לֶ֭חֶם י֣וּכַל תֵּ֑ת אִם־יָכִ֖ין שְׁאֵ֣ר לְעַמּֽוֹ׃ </span></p>
 <p align="RIGHT"><span lang="he">‎<a name="021">21</a> ‏לָכֵ֤ן׀ שָׁמַ֥ע יְהוָ֗ה וַֽיִּתְעַבָּ֥ר וְ֭אֵשׁ נִשְּׂקָ֣ה בְיַעֲקֹ֑ב וְגַם־אַ֝֗ף עָלָ֥ה בְיִשְׂרָאֵֽל׃ </span></p>
 <p align="RIGHT"><span lang="he">‎<a name="022">22</a> ‏כִּ֤י לֹ֣א הֶ֭אֱמִינוּ בֵּאלֹהִ֑ים וְלֹ֥א בָ֝טְח֗וּ בִּֽישׁוּעָתֽוֹ׃ </span></p>
 <p align="RIGHT"><span lang="he">‎<a name="023">23</a> ‏וַיְצַ֣ו שְׁחָקִ֣ים מִמָּ֑עַל וְדַלְתֵ֖י שָׁמַ֣יִם פָּתָֽח׃ </span></p>
 <p align="RIGHT"><span lang="he">‎<a name="024">24</a> ‏וַיַּמְטֵ֬ר עֲלֵיהֶ֣ם מָ֣ן לֶאֱכֹ֑ל וּדְגַן־שָׁ֝מַ֗יִם נָ֣תַן לָֽמוֹ׃ </span></p>
 <p align="RIGHT"><span lang="he">‎<a name="025">25</a> ‏לֶ֣חֶם אַ֭בִּירִים אָ֣כַל אִ֑ישׁ צֵידָ֬ה שָׁלַ֖ח לָהֶ֣ם לָשֹֽׂבַע׃ </span></p>
 <p align="RIGHT"><span lang="he">‎<a name="026">26</a> ‏יַסַּ֣ע קָ֭דִים בַּשָּׁמָ֑יִם וַיְנַהֵ֖ג בְּעֻזּ֣וֹ תֵימָֽן׃ </span></p>
 <p align="RIGHT"><span lang="he">‎<a name="027">27</a> ‏וַיַּמְטֵ֬ר עֲלֵיהֶ֣ם כֶּעָפָ֣ר שְׁאֵ֑ר וּֽכְח֥וֹל יַ֝מִּ֗ים ע֣וֹף כָּנָֽף׃ </span></p>
 <p align="RIGHT"><span lang="he">‎<a name="028">28</a> ‏וַ֭יַּפֵּל בְּקֶ֣רֶב מַחֲנֵ֑הוּ סָ֝בִ֗יב לְמִשְׁכְּנֹתָֽיו׃ </span></p>
 <p align="RIGHT"><span lang="he">‎<a name="029">29</a> ‏וַיֹּאכְל֣וּ וַיִּשְׂבְּע֣וּ מְאֹ֑ד וְ֝תַֽאֲוָתָ֗ם יָבִ֥א לָהֶֽם׃ </span></p>
 <p align="RIGHT"><span lang="he">‎<a name="030">30</a> ‏לֹא־זָר֥וּ מִתַּאֲוָתָ֑ם ע֝֗וֹד אָכְלָ֥ם בְּפִיהֶֽם׃ </span></p>
 <p align="RIGHT"><span lang="he">‎<a name="031">31</a> ‏וְאַ֤ף אֱלֹהִ֨ים׀ עָ֘לָ֤ה בָהֶ֗ם וַֽ֭יַּהֲרֹג בְּמִשְׁמַנֵּיהֶ֑ם וּבַחוּרֵ֖י יִשְׂרָאֵ֣ל הִכְרִֽיעַ׃ </span></p>
 <p align="RIGHT"><span lang="he">‎<a name="032">32</a> ‏בְּכָל־זֹ֭את חָֽטְאוּ־ע֑וֹד וְלֹֽא־הֶ֝אֱמִ֗ינוּ בְּנִפְלְאוֹתָֽיו׃ </span></p>
 <p align="RIGHT"><span lang="he">‎<a name="033">33</a> ‏וַיְכַל־בַּהֶ֥בֶל יְמֵיהֶ֑ם וּ֝שְׁנוֹתָ֗ם בַּבֶּהָלָֽה׃ </span></p>
 <p align="RIGHT"><span lang="he">‎<a name="034">34</a> ‏אִם־הֲרָגָ֥ם וּדְרָשׁ֑וּהוּ וְ֝שָׁ֗בוּ וְשִֽׁחֲרוּ־אֵֽל׃ </span></p>
 <p align="RIGHT"><span lang="he">‎<a name="035">35</a> ‏וַֽ֭יִּזְכְּרוּ כִּֽי־אֱלֹהִ֣ים צוּרָ֑ם וְאֵ֥ל עֶ֝לְיוֹן גֹּאֲלָֽם׃ </span></p>
 <p align="RIGHT"><span lang="he">‎<a name="036">36</a> ‏וַיְפַתּ֥וּהוּ בְּפִיהֶ֑ם וּ֝בִלְשׁוֹנָ֗ם יְכַזְּבוּ־לֽוֹ׃ </span></p>
 <p align="RIGHT"><span lang="he">‎<a name="037">37</a> ‏וְ֭לִבָּם לֹא־נָכ֣וֹן עִמּ֑וֹ וְלֹ֥א נֶ֝אֶמְנ֗וּ בִּבְרִיתֽוֹ׃ </span></p>
 <p align="RIGHT"><span lang="he">‎<a name="038">38</a> ‏וְה֤וּא רַח֨וּם׀ יְכַפֵּ֥ר עָוֹן֮ וְֽלֹא־יַ֫שְׁחִ֥ית וְ֭הִרְבָּה לְהָשִׁ֣יב אַפּ֑וֹ וְלֹֽא־יָ֝עִיר כָּל־חֲמָתֽוֹ׃ </span></p>
 <p align="RIGHT"><span lang="he">‎<a name="039">39</a> ‏וַ֭יִּזְכֹּר כִּי־בָשָׂ֣ר הֵ֑מָּה ר֥וּחַ ה֝וֹלֵ֗ךְ וְלֹ֣א יָשֽׁוּב׃ </span></p>
 <p align="RIGHT"><span lang="he">‎<a name="040">40</a> ‏כַּ֭מָּה יַמְר֣וּהוּ בַמִּדְבָּ֑ר יַ֝עֲצִיב֗וּהוּ בִּֽישִׁימֽוֹן׃ </span></p>
 <p align="RIGHT"><span lang="he">‎<a name="041">41</a> ‏וַיָּשׁ֣וּבוּ וַיְנַסּ֣וּ אֵ֑ל וּקְד֖וֹשׁ יִשְׂרָאֵ֣ל הִתְווּ׃ </span></p>
 <p align="RIGHT"><span lang="he">‎<a name="042">42</a> ‏לֹא־זָכְר֥וּ אֶת־יָד֑וֹ י֝֗וֹם אֲ‍ֽשֶׁר־פָּדָ֥ם מִנִּי־צָֽר׃ </span></p>
 <p align="RIGHT"><span lang="he">‎<a name="043">43</a> ‏אֲשֶׁר־שָׂ֣ם בְּ֭מִצְרַיִם אֹֽתוֹתָ֑יו וּ֝מוֹפְתָ֗יו בִּשְׂדֵה־צֹֽעַן׃ </span></p>
 <p align="RIGHT"><span lang="he">‎<a name="044">44</a> ‏וַיַּהֲפֹ֣ךְ לְ֭דָם יְאֹרֵיהֶ֑ם וְ֝נֹזְלֵיהֶ֗ם בַּל־יִשְׁתָּיֽוּן׃ </span></p>
 <p align="RIGHT"><span lang="he">‎<a name="045">45</a> ‏יְשַׁלַּ֬ח בָּהֶ֣ם עָ֭רֹב וַיֹּאכְלֵ֑ם וּ֝צְפַרְדֵּ֗עַ וַתַּשְׁחִיתֵֽם׃ </span></p>
 <p align="RIGHT"><span lang="he">‎<a name="046">46</a> ‏וַיִּתֵּ֣ן לֶחָסִ֣יל יְבוּלָ֑ם וִֽ֝יגִיעָ֗ם לָאַרְבֶּֽה׃ </span></p>
 <p align="RIGHT"><span lang="he">‎<a name="047">47</a> ‏יַהֲרֹ֣ג בַּבָּרָ֣ד גַּפְנָ֑ם וְ֝שִׁקְמוֹתָ֗ם בַּֽחֲנָמַֽל׃ </span></p>
 <p align="RIGHT"><span lang="he">‎<a name="048">48</a> ‏וַיַּסְגֵּ֣ר לַבָּרָ֣ד בְּעִירָ֑ם וּ֝מִקְנֵיהֶ֗ם לָרְשָׁפִֽים׃ </span></p>
 <p align="RIGHT"><span lang="he">‎<a name="049">49</a> ‏יְשַׁלַּח־בָּ֨ם׀ חֲר֬וֹן אַפּ֗וֹ עֶבְרָ֣ה וָזַ֣עַם וְצָרָ֑ה מִ֝שְׁלַ֗חַת מַלְאֲכֵ֥י רָעִֽים׃ </span></p>
 <p align="RIGHT"><span lang="he">‎<a name="050">50</a> ‏יְפַלֵּ֥ס נָתִ֗יב לְאַ֫פּ֥וֹ לֹא־חָשַׂ֣ךְ מִמָּ֣וֶת נַפְשָׁ֑ם וְ֝חַיָּתָ֗ם לַדֶּ֥בֶר הִסְגִּֽיר׃ </span></p>
 <p align="RIGHT"><span lang="he">‎<a name="051">51</a> ‏וַיַּ֣ךְ כָּל־בְּכ֣וֹר בְּמִצְרָ֑יִם רֵאשִׁ֥ית א֝וֹנִ֗ים בְּאָהֳלֵי־חָֽם׃ </span></p>
 <p align="RIGHT"><span lang="he">‎<a name="052">52</a> ‏וַיַּסַּ֣ע כַּצֹּ֣אן עַמּ֑וֹ וַֽיְנַהֲגֵ֥ם כַּ֝עֵ֗דֶר בַּמִּדְבָּֽר׃ </span></p>
 <p align="RIGHT"><span lang="he">‎<a name="053">53</a> ‏וַיַּנְחֵ֣ם לָ֭בֶטַח וְלֹ֣א פָחָ֑דוּ וְאֶת־א֝וֹיְבֵיהֶ֗ם כִּסָּ֥ה הַיָּֽם׃ </span></p>
 <p align="RIGHT"><span lang="he">‎<a name="054">54</a> ‏וַ֭יְבִיאֵם אֶל־גְּב֣וּל קָדְשׁ֑וֹ הַר־זֶ֝֗ה קָנְתָ֥ה יְמִינֽוֹ׃ </span></p>
 <p align="RIGHT"><span lang="he">‎<a name="055">55</a> ‏וַיְגָ֤רֶשׁ מִפְּנֵיהֶ֨ם׀ גּוֹיִ֗ם וַֽ֭יַּפִּילֵם בְּחֶ֣בֶל נַחֲלָ֑ה וַיַּשְׁכֵּ֥ן בְּ֝אָהֳלֵיהֶ֗ם שִׁבְטֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="056">56</a> ‏וַיְנַסּ֣וּ וַ֭יַּמְרוּ אֶת־אֱלֹהִ֣ים עֶלְי֑וֹן וְ֝עֵדוֹתָ֗יו לֹ֣א שָׁמָֽרוּ׃ </span></p>
 <p align="RIGHT"><span lang="he">‎<a name="057">57</a> ‏וַיִּסֹּ֣גוּ וַֽ֭יִּבְגְּדוּ כַּאֲבוֹתָ֑ם נֶ֝הְפְּכ֗וּ כְּקֶ֣שֶׁת רְמִיָּֽה׃ </span></p>
 <p align="RIGHT"><span lang="he">‎<a name="058">58</a> ‏וַיַּכְעִיס֥וּהוּ בְּבָמוֹתָ֑ם וּ֝בִפְסִילֵיהֶ֗ם יַקְנִיאֽוּהוּ׃ </span></p>
 <p align="RIGHT"><span lang="he">‎<a name="059">59</a> ‏שָׁמַ֣ע אֱ֭לֹהִים וַֽיִּתְעַבָּ֑ר וַיִּמְאַ֥ס מְ֝אֹ֗ד בְּיִשְׂרָאֵֽל׃ </span></p>
 <p align="RIGHT"><span lang="he">‎<a name="060">60</a> ‏וַ֭יִּטֹּשׁ מִשְׁכַּ֣ן שִׁל֑וֹ אֹ֝֗הֶל שִׁכֵּ֥ן בָּאָדָֽם׃ </span></p>
 <p align="RIGHT"><span lang="he">‎<a name="061">61</a> ‏וַיִּתֵּ֣ן לַשְּׁבִ֣י עֻזּ֑וֹ וְֽתִפְאַרְתּ֥וֹ בְיַד־צָֽר׃ </span></p>
 <p align="RIGHT"><span lang="he">‎<a name="062">62</a> ‏וַיַּסְגֵּ֣ר לַחֶ֣רֶב עַמּ֑וֹ וּ֝בְנַחֲלָת֗וֹ הִתְעַבָּֽר׃ </span></p>
 <p align="RIGHT"><span lang="he">‎<a name="063">63</a> ‏בַּחוּרָ֥יו אָֽכְלָה־אֵ֑שׁ וּ֝בְתוּלֹתָ֗יו לֹ֣א הוּלָּֽלוּ׃ </span></p>
 <p align="RIGHT"><span lang="he">‎<a name="064">64</a> ‏כֹּ֭הֲנָיו בַּחֶ֣רֶב נָפָ֑לוּ וְ֝אַלְמְנֹתָ֗יו לֹ֣א תִבְכֶּֽינָה׃ </span></p>
 <p align="RIGHT"><span lang="he">‎<a name="065">65</a> ‏וַיִּקַ֖ץ כְּיָשֵׁ֥ן׀ אֲדֹנָ֑י כְּ֝גִבּ֗וֹר מִתְרוֹנֵ֥ן מִיָּֽיִן׃ </span></p>
 <p align="RIGHT"><span lang="he">‎<a name="066">66</a> ‏וַיַּךְ־צָרָ֥יו אָח֑וֹר חֶרְפַּ֥ת ע֝וֹלָ֗ם נָ֣תַן לָֽמוֹ׃ </span></p>
 <p align="RIGHT"><span lang="he">‎<a name="067">67</a> ‏וַ֭יִּמְאַס בְּאֹ֣הֶל יוֹסֵ֑ף וּֽבְשֵׁ֥בֶט אֶ֝פְרַ֗יִם לֹ֣א בָחָֽר׃ </span></p>
 <p align="RIGHT"><span lang="he">‎<a name="068">68</a> ‏וַ֭יִּבְחַר אֶת־שֵׁ֣בֶט יְהוּדָ֑ה אֶֽת־הַ֥ר צִ֝יּ֗וֹן אֲשֶׁ֣ר אָהֵֽב׃ </span></p>
 <p align="RIGHT"><span lang="he">‎<a name="069">69</a> ‏וַיִּ֣בֶן כְּמוֹ־רָ֭מִים מִקְדָּשׁ֑וֹ כְּ֝אֶ֗רֶץ יְסָדָ֥הּ לְעוֹלָֽם׃ </span></p>
 <p align="RIGHT"><span lang="he">‎<a name="070">70</a> ‏וַ֭יִּבְחַר בְּדָוִ֣ד עַבְדּ֑וֹ וַ֝יִּקָּחֵ֗הוּ מִֽמִּכְלְאֹ֥ת צֹֽאן׃ </span></p>
 <p align="RIGHT"><span lang="he">‎<a name="071">71</a> ‏מֵאַחַ֥ר עָל֗וֹת הֱ֫בִיא֥וֹ לִ֭רְעוֹת בְּיַעֲקֹ֣ב עַמּ֑וֹ וּ֝בְיִשְׂרָאֵ֗ל נַחֲלָתֽוֹ׃ </span></p>
 <p align="RIGHT"><span lang="he">‎<a name="072">72</a> ‏וַ֭יִּרְעֵם כְּתֹ֣ם לְבָב֑וֹ וּבִתְבוּנ֖וֹת כַּפָּ֣יו יַנְחֵֽם׃ </span></p>
 </td>
 <td width="50%">
 <p>1 maśəkîl lə’āsāf ha’ăzînâ ‘ammî twōrāṯî haṭṭû ’āzənəḵem lə’imərê-fî: </p>
 <p>2 ’efətəḥâ ḇəmāšāl pî ’abî‘â ḥîḏwōṯ minnî-qeḏem: </p>
 <p>3 ’ăšer šām<sup>a</sup>‘ənû wannēḏā‘ēm wa’ăḇwōṯênû sipərû-lānû: </p>
 <p>4 lō’ nəḵ<sup>a</sup>ḥēḏ| mibənêhem ləḏwōr ’<sup>a</sup>ḥărwōn məsapərîm təhillwōṯ yəhwâ we‘ĕzûzwō wənifələ’wōṯāyw ’ăšer ‘āśâ: </p>
 <p>5 wayyāqem ‘ēḏûṯ| bəy<sup>a</sup>‘ăqōḇ wəṯwōrâ śām bəyiśərā’ēl ’ăšer ṣiûâ ’eṯ-’ăḇwōṯênû ləhwōḏî‘ām liḇənêhem: </p>
 <p>6 ləm<sup>a</sup>‘an yēḏə‘û| dwōr ’<sup>a</sup>ḥărwōn bānîm yiûālēḏû yāqumû wîsapərû liḇənêhem: </p>
 <p>7 wəyāśîmû ḇē’lōhîm kisəlām wəlō’ yišəkəḥû m<sup>a</sup>‘aləlê-’ēl ûmiṣəwōṯāyw yinəṣōrû: </p>
 <p>8 wəlō’ yihəyû| ka’ăḇwōṯām dwōr swōrēr ûmōreh dwōr lō’-hēḵîn libwō wəlō’-ne’emənâ ’eṯ-’ēl rûḥwō: </p>
 <p>9 bənê-’efərayim nwōšəqê rwōmê-qāšeṯ hāfəḵû bəywōm qərāḇ: </p>
 <p>10 lō’ šāmərû bərîṯ ’ĕlōhîm ûḇəṯwōrāṯwō mē’ănû lāleḵeṯ: </p>
 <p>11 wayyišəkəḥû ‘ălîlwōṯāyw wənifələ’wōṯāyw ’ăšer herə’ām: </p>
 <p>12 neḡeḏ ’ăḇwōṯām ‘āśâ fele’ bə’ereṣ miṣərayim śəḏēh-ṣō‘an: </p>
 <p>13 bāq<sup>a</sup>‘ yām wayy<sup>a</sup>‘ăḇîrēm wayyaṣṣeḇ-mayim kəmwō-nēḏ: </p>
 <p>14 wayyanəḥēm be‘ānān ywōmām wəḵāl-hallayəlâ bə’wōr ’ēš: </p>
 <p>15 yəḇaqq<sup>a</sup>‘ ṣurîm bammiḏəbār wayyašəqə kiṯəhōmwōṯ rabâ: </p>
 <p>16 wayywōṣi’ nwōzəlîm missāl<sup>a</sup>‘ wayywōreḏ kannəhārwōṯ māyim: </p>
 <p>17 wayywōsîfû ‘wōḏ l<sup>a</sup>ḥăṭō’-lwō lamərwōṯ ‘eləywōn baṣṣîyâ: </p>
 <p>18 wayənassû-’ēl biləḇāḇām lišə’āl-’ōḵel lənafəšām: </p>
 <p>19 wayəḏabərû bē’lōhîm ’āmərû hăyûḵal ’ēl l<sup>a</sup>‘ărōḵə šuləḥān bammiḏəbār: </p>
 <p>20 hēn hikâ-ṣûr| wayyāzûḇû mayim ûnəḥālîm yišəṭōfû hăḡam-leḥem yûḵal tēṯ ’im-yāḵîn šə’ēr lə‘ammwō: </p>
 <p>21 lāḵēn| šām<sup>a</sup>‘ yəhwâ wayyiṯə‘abār wə’ēš niśśəqâ ḇəy<sup>a</sup>‘ăqōḇ wəḡam-’af ‘ālâ ḇəyiśərā’ēl: </p>
 <p>22 kî lō’ he’ĕmînû bē’lōhîm wəlō’ ḇāṭəḥû bîšû‘āṯwō: </p>
 <p>23 wayəṣaw šəḥāqîm mimmā‘al wəḏaləṯê šāmayim pāṯāḥ: </p>
 <p>24 wayyaməṭēr ‘ălêhem mān le’ĕḵōl ûḏəḡan-šāmayim nāṯan lāmwō: </p>
 <p>25 leḥem ’abîrîm ’āḵal ’îš ṣêḏâ šāl<sup>a</sup>ḥ lâem lāśōḇ<sup>a</sup>‘: </p>
 <p>26 yass<sup>a</sup>‘ qāḏîm baššāmāyim wayənahēḡ bə‘uzzwō ṯêmān: </p>
 <p>27 wayyaməṭēr ‘ălêhem ke‘āfār šə’ēr ûḵəḥwōl yammîm ‘wōf kānāf: </p>
 <p>28 wayyapēl bəqereḇ m<sup>a</sup>ḥănēhû sāḇîḇ ləmišəkənōṯāyw: </p>
 <p>29 wayyō’ḵəlû wayyiśəbə‘û mə’ōḏ wəṯa’ăwāṯām yāḇi’ lâem: </p>
 <p>30 lō’-zārû mita’ăwāṯām ‘wōḏ ’āḵəlām bəfîhem: </p>
 <p>31 wə’af ’ĕlōhîm| ‘ālâ ḇâem wayyahărōḡ bəmišəmannêhem ûḇ<sup>a</sup>ḥûrê yiśərā’ēl hiḵərî‘a: </p>
 <p>32 bəḵāl-zō’ṯ ḥāṭə’û-‘wōḏ wəlō’-he’ĕmînû bənifələ’wōṯāyw: </p>
 <p>33 wayəḵal-baheḇel yəmêhem ûšənwōṯām babehālâ: </p>
 <p>34 ’im-hărāḡām ûḏərāšûhû wəšāḇû wəšiḥărû-’ēl: </p>
 <p>35 wayyizəkərû kî-’ĕlōhîm ṣûrām wə’ēl ‘eləywōn gō’ălām: </p>
 <p>36 wayəfatûhû bəfîhem ûḇiləšwōnām yəḵazzəḇû-lwō: </p>
 <p>37 wəlibām lō’-nāḵwōn ‘immwō wəlō’ ne’emənû biḇərîṯwō: </p>
 <p>38 wəhû’ r<sup>a</sup>ḥûm| yəḵapēr ‘āwōn wəlō’-yašəḥîṯ wəhirəbâ ləhāšîḇ ’apwō wəlō’-yā‘îr kāl-ḥămāṯwō: </p>
 <p>39 wayyizəkōr kî-ḇāśār hēmmâ rûḥa hwōlēḵə wəlō’ yāšûḇ: </p>
 <p>40 kammâ yamərûhû ḇammiḏəbār y<sup>a</sup>‘ăṣîḇûhû bîšîmwōn: </p>
 <p>41 wayyāšûḇû wayənassû ’ēl ûqəḏwōš yiśərā’ēl hiṯəwû: </p>
 <p>42 lō’-zāḵərû ’eṯ-yāḏwō ywōm ’ă‍šer-pāḏām minnî-ṣār: </p>
 <p>43 ’ăšer-śām bəmiṣərayim ’ōṯwōṯāyw ûmwōfəṯāyw biśəḏēh-ṣō‘an: </p>
 <p>44 wayyahăfōḵə ləḏām yə’ōrêhem wənōzəlêhem bal-yišətāyûn: </p>
 <p>45 yəšall<sup>a</sup>ḥ bâem ‘ārōḇ wayyō’ḵəlēm ûṣəfarədē‘a watašəḥîṯēm: </p>
 <p>46 wayyitēn leḥāsîl yəḇûlām wîḡî‘ām lā’arəbeh: </p>
 <p>47 yahărōḡ babārāḏ gafənām wəšiqəmwōṯām b<sup>a</sup>ḥănāmal: </p>
 <p>48 wayyasəgēr labārāḏ bə‘îrām ûmiqənêhem lārəšāfîm: </p>
 <p>49 yəšall<sup>a</sup>ḥ-bām| ḥărwōn ’apwō ‘eḇərâ wāz<sup>a</sup>‘am wəṣārâ mišəl<sup>a</sup>ḥaṯ malə’ăḵê rā‘îm: </p>
 <p>50 yəfallēs nāṯîḇ lə’apwō lō’-ḥāśaḵə mimmāweṯ nafəšām wəḥayyāṯām ladeḇer hisəgîr: </p>
 <p>51 wayyaḵə kāl-bəḵwōr bəmiṣərāyim rē’šîṯ ’wōnîm bə’âŏlê-ḥām: </p>
 <p>52 wayyass<sup>a</sup>‘ kaṣṣō’n ‘ammwō wayənahăḡēm k<sup>a</sup>‘ēḏer bammiḏəbār: </p>
 <p>53 wayyanəḥēm lāḇeṭ<sup>a</sup>ḥ wəlō’ fāḥāḏû wə’eṯ-’wōyəḇêhem kissâ hayyām: </p>
 <p>54 wayəḇî’ēm ’el-gəḇûl qāḏəšwō har-zeh qānəṯâ yəmînwō: </p>
 <p>55 wayəḡāreš mipənêhem| gwōyim wayyapîlēm bəḥeḇel n<sup>a</sup>ḥălâ wayyašəkēn bə’âŏlêhem šiḇəṭê yiśərā’ēl: </p>
 <p>56 wayənassû wayyamərû ’eṯ-’ĕlōhîm ‘eləywōn wə‘ēḏwōṯāyw lō’ šāmārû: </p>
 <p>57 wayyissōḡû wayyiḇəgəḏû ka’ăḇwōṯām nehəpəḵû kəqešeṯ rəmîyâ: </p>
 <p>58 wayyaḵə‘îsûhû bəḇāmwōṯām ûḇifəsîlêhem yaqənî’ûhû: </p>
 <p>59 šām<sup>a</sup>‘ ’ĕlōhîm wayyiṯə‘abār wayyimə’as mə’ōḏ bəyiśərā’ēl: </p>
 <p>60 wayyiṭṭōš mišəkan šilwō ’ōhel šikēn bā’āḏām: </p>
 <p>61 wayyitēn laššəḇî ‘uzzwō wəṯifə’arətwō ḇəyaḏ-ṣār: </p>
 <p>62 wayyasəgēr l<sup>a</sup>ḥereḇ ‘ammwō ûḇən<sup>a</sup>ḥălāṯwō hiṯə‘abār: </p>
 <p>63 b<sup>a</sup>ḥûrāyw ’āḵəlâ-’ēš ûḇəṯûlōṯāyw lō’ hûllālû: </p>
 <p>64 kōhănāyw b<sup>a</sup>ḥereḇ nāfālû wə’aləmənōṯāyw lō’ ṯiḇəkeynâ: </p>
 <p>65 wayyiqaṣ kəyāšēn| ’ăḏōnāy kəḡibwōr miṯərwōnēn mîyāyin: </p>
 <p>66 wayyaḵə-ṣārāyw ’āḥwōr ḥerəpaṯ ‘wōlām nāṯan lāmwō: </p>
 <p>67 wayyimə’as bə’ōhel ywōsēf ûḇəšēḇeṭ ’efərayim lō’ ḇāḥār: </p>
 <p>68 wayyiḇəḥar ’eṯ-šēḇeṭ yəhûḏâ ’eṯ-har ṣîywōn ’ăšer ’âēḇ: </p>
 <p>69 wayyiḇen kəmwō-rāmîm miqədāšwō kə’ereṣ yəsāḏāh lə‘wōlām: </p>
 <p>70 wayyiḇəḥar bəḏāwiḏ ‘aḇədwō wayyiqqāḥēhû mimmiḵələ’ōṯ ṣō’n: </p>
 <p>71 mē’<sup>a</sup>ḥar ‘ālwōṯ hĕḇî’wō lirə‘wōṯ bəy<sup>a</sup>‘ăqōḇ ‘ammwō ûḇəyiśərā’ēl n<sup>a</sup>ḥălāṯwō: </p>
 <p>72 wayyirə‘ēm kəṯōm ləḇāḇwō ûḇiṯəḇûnwōṯ kapāyw yanəḥēm: </p>
 </td>
 </tr></table>
 <p></p><hr>
 <center>
 <a href="psa079.htm">Next: Psalms (Tehilim) Chapter 79</a></center>
 </body>