<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/mic006.htm">Polyglot</a> 
 <a href="../kjv/mic006.htm">KJV</a> 
 <a href="../sep/mic006.htm">Sep</a> 
 <a href="../vul/mic006.htm">Vul</a> 
 
 <br>
 <br><a href="mic.htm">Micah (Mikhah) Index</a><br>
  
 <a href="mic005.htm">Previous</a> 
 <a href="mic007.htm">Next</a> 
 </center>
 <hr>
 
 <h3 align="CENTER">Tanach (Hebrew): Micah (Mikhah) Chapter 6</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏שִׁמְעוּ־נָ֕א אֵ֥ת אֲשֶׁר־יְהוָ֖ה אֹמֵ֑ר ק֚וּם רִ֣יב אֶת־הֶהָרִ֔ים וְתִשְׁמַ֥עְנָה הַגְּבָע֖וֹת קוֹלֶֽךָ׃ </span></p>
 <p align="RIGHT"><span lang="he">‎<a name="002">2</a> ‏שִׁמְע֤וּ הָרִים֙ אֶת־רִ֣יב יְהוָ֔ה וְהָאֵתָנִ֖ים מֹ֣סְדֵי אָ֑רֶץ כִּ֣י רִ֤יב לַֽיהוָה֙ עִם־עַמּ֔וֹ וְעִם־יִשְׂרָאֵ֖ל יִתְוַכָּֽח׃ </span></p>
 <p align="RIGHT"><span lang="he">‎<a name="003">3</a> ‏עַמִּ֛י מֶה־עָשִׂ֥יתִי לְךָ֖ וּמָ֣ה הֶלְאֵתִ֑יךָ עֲנֵ֥ה בִֽי׃ </span></p>
 <p align="RIGHT"><span lang="he">‎<a name="004">4</a> ‏כִּ֤י הֶעֱלִתִ֙יךָ֙ מֵאֶ֣רֶץ מִצְרַ֔יִם וּמִבֵּ֥ית עֲבָדִ֖ים פְּדִיתִ֑יךָ וָאֶשְׁלַ֣ח לְפָנֶ֔יךָ אֶת־מֹשֶׁ֖ה אַהֲרֹ֥ן וּמִרְיָֽם׃ </span></p>
 <p align="RIGHT"><span lang="he">‎<a name="005">5</a> ‏עַמִּ֗י זְכָר־נָא֙ מַה־יָּעַ֗ץ בָּלָק֙ מֶ֣לֶךְ מוֹאָ֔ב וּמֶה־עָנָ֥ה אֹת֖וֹ בִּלְעָ֣ם בֶּן־בְּע֑וֹר מִן־הַשִּׁטִּים֙ עַד־הַגִּלְגָּ֔ל לְמַ֕עַן דַּ֖עַת צִדְק֥וֹת יְהוָֽה׃ </span></p>
 <p align="RIGHT"><span lang="he">‎<a name="006">6</a> ‏בַּמָּה֙ אֲקַדֵּ֣ם יְהוָ֔ה אִכַּ֖ף לֵאלֹהֵ֣י מָר֑וֹם הַאֲקַדְּמֶ֣נּוּ בְעוֹל֔וֹת בַּעֲגָלִ֖ים בְּנֵ֥י שָׁנָֽה׃ </span></p>
 <p align="RIGHT"><span lang="he">‎<a name="007">7</a> ‏הֲיִרְצֶ֤ה יְהוָה֙ בְּאַלְפֵ֣י אֵילִ֔ים בְּרִֽבְב֖וֹת נַֽחֲלֵי־שָׁ֑מֶן הַאֶתֵּ֤ן בְּכוֹרִי֙ פִּשְׁעִ֔י פְּרִ֥י בִטְנִ֖י חַטַּ֥את נַפְשִֽׁי׃ </span></p>
 <p align="RIGHT"><span lang="he">‎<a name="008">8</a> ‏הִגִּ֥יד לְךָ֛ אָדָ֖ם מַה־טּ֑וֹב וּמָֽה־יְהוָ֞ה דּוֹרֵ֣שׁ מִמְּךָ֗ כִּ֣י אִם־עֲשׂ֤וֹת מִשְׁפָּט֙ וְאַ֣הֲבַת חֶ֔סֶד וְהַצְנֵ֥עַ לֶ֖כֶת עִם־אֱלֹהֶֽיךָ׃ פ</span></p>
 <p align="RIGHT"><span lang="he">‎<a name="009">9</a> ‏ק֤וֹל יְהוָה֙ לָעִ֣יר יִקְרָ֔א וְתוּשִׁיָּ֖ה יִרְאֶ֣ה שְׁמֶ֑ךָ שִׁמְע֥וּ מַטֶּ֖ה וּמִ֥י יְעָדָֽהּ׃ </span></p>
 <p align="RIGHT"><span lang="he">‎<a name="010">10</a> ‏ע֗וֹד הַאִשׁ֙ בֵּ֣ית רָשָׁ֔ע אֹצְר֖וֹת רֶ֑שַׁע וְאֵיפַ֥ת רָז֖וֹן זְעוּמָֽה׃ </span></p>
 <p align="RIGHT"><span lang="he">‎<a name="011">11</a> ‏הַאֶזְכֶּ֖ה בְּמֹ֣אזְנֵי רֶ֑שַׁע וּבְכִ֖יס אַבְנֵ֥י מִרְמָֽה׃ </span></p>
 <p align="RIGHT"><span lang="he">‎<a name="012">12</a> ‏אֲשֶׁ֤ר עֲשִׁירֶ֙יהָ֙ מָלְא֣וּ חָמָ֔ס וְיֹשְׁבֶ֖יהָ דִּבְּרוּ־שָׁ֑קֶר וּלְשׁוֹנָ֖ם רְמִיָּ֥ה בְּפִיהֶֽם׃ </span></p>
 <p align="RIGHT"><span lang="he">‎<a name="013">13</a> ‏וְגַם־אֲנִ֖י הֶחֱלֵ֣יתִי הַכּוֹתֶ֑ךָ הַשְׁמֵ֖ם עַל־חַטֹּאתֶֽךָ׃ </span></p>
 <p align="RIGHT"><span lang="he">‎<a name="014">14</a> ‏אַתָּ֤ה תֹאכַל֙ וְלֹ֣א תִשְׂבָּ֔ע וְיֶשְׁחֲךָ֖ בְּקִרְבֶּ֑ךָ וְתַסֵּג֙ וְלֹ֣א תַפְלִ֔יט וַאֲשֶׁ֥ר תְּפַלֵּ֖ט לַחֶ֥רֶב אֶתֵּֽן׃ </span></p>
 <p align="RIGHT"><span lang="he">‎<a name="015">15</a> ‏אַתָּ֥ה תִזְרַ֖ע וְלֹ֣א תִקְצ֑וֹר אַתָּ֤ה תִדְרֹֽךְ־זַ֙יִת֙ וְלֹא־תָס֣וּךְ שֶׁ֔מֶן וְתִיר֖וֹשׁ וְלֹ֥א תִשְׁתֶּה־יָּֽיִן׃ </span></p>
 <p align="RIGHT"><span lang="he">‎<a name="016">16</a> ‏וְיִשְׁתַּמֵּ֞ר חֻקּ֣וֹת עָמְרִ֗י וְכֹל֙ מַעֲשֵׂ֣ה בֵית־אַחְאָ֔ב וַתֵּלְכ֖וּ בְּמֹֽעֲצוֹתָ֑ם לְמַעַן֩ תִּתִּ֨י אֹתְךָ֜ לְשַׁמָּ֗ה וְיֹשְׁבֶ֙יהָ֙ לִשְׁרֵקָ֔ה וְחֶרְפַּ֥ת עַמִּ֖י תִּשָּֽׂאוּ׃ פ</span></p>
 </td>
 <td width="50%">
 <p>1 šimə‘û-nā’ ’ēṯ ’ăšer-yəhwâ ’ōmēr qûm rîḇ ’eṯ-hehārîm wəṯišəm<sup>a</sup>‘ənâ hagəḇā‘wōṯ qwōleḵā: </p>
 <p>2 šimə‘û hārîm ’eṯ-rîḇ yəhwâ wəhā’ēṯānîm mōsəḏê ’āreṣ kî rîḇ layhwâ ‘im-‘ammwō wə‘im-yiśərā’ēl yiṯəwakāḥ: </p>
 <p>3 ‘ammî meh-‘āśîṯî ləḵā ûmâ helə’ēṯîḵā ‘ănēh ḇî: </p>
 <p>4 kî he‘ĕliṯîḵā mē’ereṣ miṣərayim ûmibêṯ ‘ăḇāḏîm pəḏîṯîḵā wā’ešəl<sup>a</sup>ḥ ləfāneyḵā ’eṯ-mōšeh ’ahărōn ûmirəyām: </p>
 <p>5 ‘ammî zəḵār-nā’ mah-yyā‘aṣ bālāq meleḵə mwō’āḇ ûmeh-‘ānâ ’ōṯwō bilə‘ām ben-bə‘wōr min-haššiṭṭîm ‘aḏ-hagiləgāl ləm<sup>a</sup>‘an d<sup>a</sup>‘aṯ ṣiḏəqwōṯ yəhwâ: </p>
 <p>6 bammâ ’ăqadēm yəhwâ ’ikaf lē’lōhê mārwōm ha’ăqadəmennû ḇə‘wōlwōṯ b<sup>a</sup>‘ăḡālîm bənê šānâ: </p>
 <p>7 hăyirəṣeh yəhwâ bə’aləfê ’êlîm bəriḇəḇwōṯ n<sup>a</sup>ḥălê-šāmen ha’etēn bəḵwōrî pišə‘î pərî ḇiṭənî ḥaṭṭa’ṯ nafəšî: </p>
 <p>8 higîḏ ləḵā ’āḏām mah-ṭṭwōḇ ûmâ-yəhwâ dwōrēš mimməḵā kî ’im-‘ăśwōṯ mišəpāṭ wə’ahăḇaṯ ḥeseḏ wəhaṣənē‘a leḵeṯ ‘im-’ĕlōheyḵā: f</p>
 <p>9 qwōl yəhwâ lā‘îr yiqərā’ wəṯûšîyâ yirə’eh šəmeḵā šimə‘û maṭṭeh ûmî yə‘āḏāh: </p>
 <p>10 ‘wōḏ ha’iš bêṯ rāšā‘ ’ōṣərwōṯ reš<sup>a</sup>‘ wə’êfaṯ rāzwōn zə‘ûmâ: </p>
 <p>11 ha’ezəkeh bəmō’zənê reš<sup>a</sup>‘ ûḇəḵîs ’aḇənê mirəmâ: </p>
 <p>12 ’ăšer ‘ăšîreyhā mālə’û ḥāmās wəyōšəḇeyhā dibərû-šāqer ûləšwōnām rəmîyâ bəfîhem: </p>
 <p>13 wəḡam-’ănî heḥĕlêṯî hakwōṯeḵā hašəmēm ‘al-ḥaṭṭō’ṯeḵā: </p>
 <p>14 ’atâ ṯō’ḵal wəlō’ ṯiśəbā‘ wəyešəḥăḵā bəqirəbeḵā wəṯassēḡ wəlō’ ṯafəlîṭ wa’ăšer təfallēṭ l<sup>a</sup>ḥereḇ ’etēn: </p>
 <p>15 ’atâ ṯizər<sup>a</sup>‘ wəlō’ ṯiqəṣwōr ’atâ ṯiḏərōḵə-zayiṯ wəlō’-ṯāsûḵə šemen wəṯîrwōš wəlō’ ṯišəteh-yyāyin: </p>
 <p>16 wəyišətammēr ḥuqqwōṯ ‘āmərî wəḵōl m<sup>a</sup>‘ăśēh ḇêṯ-’<sup>a</sup>ḥə’āḇ watēləḵû bəmō‘ăṣwōṯām ləm<sup>a</sup>‘an titî ’ōṯəḵā ləšammâ wəyōšəḇeyhā lišərēqâ wəḥerəpaṯ ‘ammî tiśśā’û: f</p>
 </td>
 </tr></table>
 <p></p><hr>
 <center>
 <a href="mic007.htm">Next: Micah (Mikhah) Chapter 7</a></center>
 </body>