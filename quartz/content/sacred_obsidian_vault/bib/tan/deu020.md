<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/deu020.htm">Polyglot</a> 
 <a href="../kjv/deu020.htm">KJV</a> 
 <a href="../sep/deu020.htm">Sep</a> 
 <a href="../vul/deu020.htm">Vul</a> 
 
 <br>
 <br><a href="deu.htm">Deuteronomy (Devarim) Index</a><br>
  
 <a href="deu019.htm">Previous</a> 
 <a href="deu021.htm">Next</a> 
 </center>
 <hr>
 
 <h3 align="CENTER">Tanach (Hebrew): Deuteronomy (Devarim) Chapter 20</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏כִּֽי־תֵצֵ֨א לַמִּלְחָמָ֜ה עַל־אֹיְבֶ֗יךָ וְֽרָאִ֜יתָ ס֤וּס וָרֶ֙כֶב֙ עַ֚ם רַ֣ב מִמְּךָ֔ לֹ֥א תִירָ֖א מֵהֶ֑ם כִּֽי־יְהוָ֤ה אֱלֹהֶ֙יךָ֙ עִמָּ֔ךְ הַמַּֽעַלְךָ֖ מֵאֶ֥רֶץ מִצְרָֽיִם׃ </span></p>
 <p align="RIGHT"><span lang="he">‎<a name="002">2</a> ‏וְהָיָ֕ה כְּקָֽרָבְכֶ֖ם אֶל־הַמִּלְחָמָ֑ה וְנִגַּ֥שׁ הַכֹּהֵ֖ן וְדִבֶּ֥ר אֶל־הָעָֽם׃ </span></p>
 <p align="RIGHT"><span lang="he">‎<a name="003">3</a> ‏וְאָמַ֤ר אֲלֵהֶם֙ שְׁמַ֣ע יִשְׂרָאֵ֔ל אַתֶּ֨ם קְרֵבִ֥ים הַיּ֛וֹם לַמִּלְחָמָ֖ה עַל־אֹיְבֵיכֶ֑ם אַל־יֵרַ֣ךְ לְבַבְכֶ֗ם אַל־תִּֽירְא֧וּ וְאַֽל־תַּחְפְּז֛וּ וְאַל־תַּֽעַרְצ֖וּ מִפְּנֵיהֶֽם׃ </span></p>
 <p align="RIGHT"><span lang="he">‎<a name="004">4</a> ‏כִּ֚י יְהוָ֣ה אֱלֹֽהֵיכֶ֔ם הַהֹלֵ֖ךְ עִמָּכֶ֑ם לְהִלָּחֵ֥ם לָכֶ֛ם עִם־אֹיְבֵיכֶ֖ם לְהוֹשִׁ֥יעַ אֶתְכֶֽם׃ </span></p>
 <p align="RIGHT"><span lang="he">‎<a name="005">5</a> ‏וְדִבְּר֣וּ הַשֹּֽׁטְרִים֮ אֶל־הָעָ֣ם לֵאמֹר֒ מִֽי־הָאִ֞ישׁ אֲשֶׁ֨ר בָּנָ֤ה בַֽיִת־חָדָשׁ֙ וְלֹ֣א חֲנָכ֔וֹ יֵלֵ֖ךְ וְיָשֹׁ֣ב לְבֵית֑וֹ פֶּן־יָמוּת֙ בַּמִּלְחָמָ֔ה וְאִ֥ישׁ אַחֵ֖ר יַחְנְכֶֽנּוּ׃ </span></p>
 <p align="RIGHT"><span lang="he">‎<a name="006">6</a> ‏וּמִֽי־הָאִ֞ישׁ אֲשֶׁר־נָטַ֥ע כֶּ֙רֶם֙ וְלֹ֣א חִלְּל֔וֹ יֵלֵ֖ךְ וְיָשֹׁ֣ב לְבֵית֑וֹ פֶּן־יָמוּת֙ בַּמִּלְחָמָ֔ה וְאִ֥ישׁ אַחֵ֖ר יְחַלְּלֶֽנּוּ׃ </span></p>
 <p align="RIGHT"><span lang="he">‎<a name="007">7</a> ‏וּמִֽי־הָאִ֞ישׁ אֲשֶׁר־אֵרַ֤שׂ אִשָּׁה֙ וְלֹ֣א לְקָחָ֔הּ יֵלֵ֖ךְ וְיָשֹׁ֣ב לְבֵית֑וֹ פֶּן־יָמוּת֙ בַּמִּלְחָמָ֔ה וְאִ֥ישׁ אַחֵ֖ר יִקָּחֶֽנָּה׃ </span></p>
 <p align="RIGHT"><span lang="he">‎<a name="008">8</a> ‏וְיָסְפ֣וּ הַשֹּׁטְרִים֮ לְדַבֵּ֣ר אֶל־הָעָם֒ וְאָמְר֗וּ מִי־הָאִ֤ישׁ הַיָּרֵא֙ וְרַ֣ךְ הַלֵּבָ֔ב יֵלֵ֖ךְ וְיָשֹׁ֣ב לְבֵית֑וֹ וְלֹ֥א יִמַּ֛ס אֶת־לְבַ֥ב אֶחָ֖יו כִּלְבָבֽוֹ׃ </span></p>
 <p align="RIGHT"><span lang="he">‎<a name="009">9</a> ‏וְהָיָ֛ה כְּכַלֹּ֥ת הַשֹּׁטְרִ֖ים לְדַבֵּ֣ר אֶל־הָעָ֑ם וּפָ֥קְד֛וּ<font color="red"><sup>3</sup></font> שָׂרֵ֥י צְבָא֖וֹת בְּרֹ֥אשׁ הָעָֽם׃ ס</span></p>
 <p align="RIGHT"><span lang="he">‎<a name="010">10</a> ‏כִּֽי־תִקְרַ֣ב אֶל־עִ֔יר לְהִלָּחֵ֖ם עָלֶ֑יהָ וְקָרָ֥אתָ אֵלֶ֖יהָ לְשָׁלֽוֹם׃ </span></p>
 <p align="RIGHT"><span lang="he">‎<a name="011">11</a> ‏וְהָיָה֙ אִם־שָׁל֣וֹם תַּֽעַנְךָ֔ וּפָתְחָ֖ה לָ֑ךְ וְהָיָ֞ה כָּל־הָעָ֣ם הַנִּמְצָא־בָ֗הּ יִהְי֥וּ לְךָ֛ לָמַ֖ס וַעֲבָדֽוּךָ׃ </span></p>
 <p align="RIGHT"><span lang="he">‎<a name="012">12</a> ‏וְאִם־לֹ֤א תַשְׁלִים֙ עִמָּ֔ךְ וְעָשְׂתָ֥ה עִמְּךָ֖ מִלְחָמָ֑ה וְצַרְתָּ֖ עָלֶֽיהָ׃ </span></p>
 <p align="RIGHT"><span lang="he">‎<a name="013">13</a> ‏וּנְתָנָ֛הּ יְהוָ֥ה אֱלֹהֶ֖יךָ בְּיָדֶ֑ךָ וְהִכִּיתָ֥ אֶת־כָּל־זְכוּרָ֖הּ לְפִי־חָֽרֶב׃ </span></p>
 <p align="RIGHT"><span lang="he">‎<a name="014">14</a> ‏רַ֣ק הַ֠נָּשִׁים וְהַטַּ֨ף וְהַבְּהֵמָ֜ה וְכֹל֩ אֲשֶׁ֨ר יִהְיֶ֥ה בָעִ֛יר כָּל־שְׁלָלָ֖הּ תָּבֹ֣ז לָ֑ךְ וְאָֽכַלְתָּ֙ אֶת־שְׁלַ֣ל אֹיְבֶ֔יךָ אֲשֶׁ֥ר נָתַ֛ן יְהוָ֥ה אֱלֹהֶ֖יךָ לָֽךְ׃ </span></p>
 <p align="RIGHT"><span lang="he">‎<a name="015">15</a> ‏כֵּ֤ן תַּעֲשֶׂה֙ לְכָל־הֶ֣עָרִ֔ים הָרְחֹקֹ֥ת מִמְּךָ֖ מְאֹ֑ד אֲשֶׁ֛ר לֹא־מֵעָרֵ֥י הַגּֽוֹיִם־הָאֵ֖לֶּה הֵֽנָּה׃ </span></p>
 <p align="RIGHT"><span lang="he">‎<a name="016">16</a> ‏רַ֗ק מֵעָרֵ֤י הָֽעַמִּים֙ הָאֵ֔לֶּה אֲשֶׁר֙ יְהוָ֣ה אֱלֹהֶ֔יךָ נֹתֵ֥ן לְךָ֖ נַחֲלָ֑ה לֹ֥א תְחַיֶּ֖ה כָּל־נְשָׁמָֽה׃ </span></p>
 <p align="RIGHT"><span lang="he">‎<a name="017">17</a> ‏כִּֽי־הַחֲרֵ֣ם תַּחֲרִימֵ֗ם הַחִתִּ֤י וְהָאֱמֹרִי֙ הַכְּנַעֲנִ֣י וְהַפְּרִזִּ֔י הַחִוִּ֖י וְהַיְבוּסִ֑י כַּאֲשֶׁ֥ר צִוְּךָ֖ יְהוָ֥ה אֱלֹהֶֽיךָ׃ </span></p>
 <p align="RIGHT"><span lang="he">‎<a name="018">18</a> ‏לְמַ֗עַן אֲשֶׁ֨ר לֹֽא־יְלַמְּד֤וּ אֶתְכֶם֙ לַעֲשׂ֔וֹת כְּכֹל֙ תּֽוֹעֲבֹתָ֔ם אֲשֶׁ֥ר עָשׂ֖וּ לֵֽאלֹהֵיהֶ֑ם וַחֲטָאתֶ֖ם לַיהוָ֥ה אֱלֹהֵיכֶֽם׃ ס</span></p>
 <p align="RIGHT"><span lang="he">‎<a name="019">19</a> ‏כִּֽי־תָצ֣וּר אֶל־עִיר֩ יָמִ֨ים רַבִּ֜ים לְֽהִלָּחֵ֧ם עָלֶ֣יהָ לְתָפְשָׂ֗הּ לֹֽא־תַשְׁחִ֤ית אֶת־עֵצָהּ֙ לִנְדֹּ֤חַ עָלָיו֙ גַּרְזֶ֔ן כִּ֚י מִמֶּ֣נּוּ תֹאכֵ֔ל וְאֹת֖וֹ לֹ֣א תִכְרֹ֑ת כִּ֤י הָֽאָדָם֙ עֵ֣ץ הַשָּׂדֶ֔ה לָבֹ֥א מִפָּנֶ֖יךָ בַּמָּצֽוֹר׃ </span></p>
 <p align="RIGHT"><span lang="he">‎<a name="020">20</a> ‏רַ֞ק עֵ֣ץ אֲשֶׁר־תֵּדַ֗ע כִּֽי־לֹא־עֵ֤ץ מַאֲכָל֙ ה֔וּא אֹת֥וֹ תַשְׁחִ֖ית וְכָרָ֑תָּ וּבָנִ֣יתָ מָצ֗וֹר עַל־הָעִיר֙ אֲשֶׁר־הִ֨וא עֹשָׂ֧ה עִמְּךָ֛ מִלְחָמָ֖ה עַ֥ד רִדְתָּֽהּ׃ פ</span></p>
 </td>
 <td width="50%">
 <p>1 kî-ṯēṣē’ lammiləḥāmâ ‘al-’ōyəḇeyḵā wərā’îṯā sûs wāreḵeḇ ‘am raḇ mimməḵā lō’ ṯîrā’ mēhem kî-yəhwâ ’ĕlōheyḵā ‘immāḵə hamm<sup>a</sup>‘aləḵā mē’ereṣ miṣərāyim: </p>
 <p>2 wəhāyâ kəqārāḇəḵem ’el-hammiləḥāmâ wənigaš hakōhēn wəḏiber ’el-hā‘ām: </p>
 <p>3 wə’āmar ’ălēhem šəm<sup>a</sup>‘ yiśərā’ēl ’atem qərēḇîm hayywōm lammiləḥāmâ ‘al-’ōyəḇêḵem ’al-yēraḵə ləḇaḇəḵem ’al-tîrə’û wə’al-t<sup>a</sup>ḥəpəzû wə’al-t<sup>a</sup>‘arəṣû mipənêhem: </p>
 <p>4 kî yəhwâ ’ĕlōhêḵem hahōlēḵə ‘immāḵem ləhillāḥēm lāḵem ‘im-’ōyəḇêḵem ləhwōšî‘a ’eṯəḵem: </p>
 <p>5 wəḏibərû haššōṭərîm ’el-hā‘ām lē’mōr mî-hā’îš ’ăšer bānâ ḇayiṯ-ḥāḏāš wəlō’ ḥănāḵwō yēlēḵə wəyāšōḇ ləḇêṯwō pen-yāmûṯ bammiləḥāmâ wə’îš ’<sup>a</sup>ḥēr y<sup>a</sup>ḥənəḵennû: </p>
 <p>6 ûmî-hā’îš ’ăšer-nāṭ<sup>a</sup>‘ kerem wəlō’ ḥilləlwō yēlēḵə wəyāšōḇ ləḇêṯwō pen-yāmûṯ bammiləḥāmâ wə’îš ’<sup>a</sup>ḥēr yəḥalləlennû: </p>
 <p>7 ûmî-hā’îš ’ăšer-’ēraś ’iššâ wəlō’ ləqāḥāh yēlēḵə wəyāšōḇ ləḇêṯwō pen-yāmûṯ bammiləḥāmâ wə’îš ’<sup>a</sup>ḥēr yiqqāḥennâ: </p>
 <p>8 wəyāsəfû haššōṭərîm ləḏabēr ’el-hā‘ām wə’āmərû mî-hā’îš hayyārē’ wəraḵə hallēḇāḇ yēlēḵə wəyāšōḇ ləḇêṯwō wəlō’ yimmas ’eṯ-ləḇaḇ ’eḥāyw kiləḇāḇwō: </p>
 <p>9 wəhāyâ kəḵallōṯ haššōṭərîm ləḏabēr ’el-hā‘ām ûfāqəḏû<font color="red"><sup>3</sup></font> śārê ṣəḇā’wōṯ bərō’š hā‘ām: s</p>
 <p>10 kî-ṯiqəraḇ ’el-‘îr ləhillāḥēm ‘āleyhā wəqārā’ṯā ’ēleyhā ləšālwōm: </p>
 <p>11 wəhāyâ ’im-šālwōm t<sup>a</sup>‘anəḵā ûfāṯəḥâ lāḵə wəhāyâ kāl-hā‘ām hanniməṣā’-ḇāh yihəyû ləḵā lāmas w<sup>a</sup>‘ăḇāḏûḵā: </p>
 <p>12 wə’im-lō’ ṯašəlîm ‘immāḵə wə‘āśəṯâ ‘imməḵā miləḥāmâ wəṣarətā ‘āleyhā: </p>
 <p>13 ûnəṯānāh yəhwâ ’ĕlōheyḵā bəyāḏeḵā wəhikîṯā ’eṯ-kāl-zəḵûrāh ləfî-ḥāreḇ: </p>
 <p>14 raq hannāšîm wəhaṭṭaf wəhabəhēmâ wəḵōl ’ăšer yihəyeh ḇā‘îr kāl-šəlālāh tāḇōz lāḵə wə’āḵalətā ’eṯ-šəlal ’ōyəḇeyḵā ’ăšer nāṯan yəhwâ ’ĕlōheyḵā lāḵə: </p>
 <p>15 kēn t<sup>a</sup>‘ăśeh ləḵāl-he‘ārîm hārəḥōqōṯ mimməḵā mə’ōḏ ’ăšer lō’-mē‘ārê hagwōyim-hā’ēlleh hēnnâ: </p>
 <p>16 raq mē‘ārê hā‘ammîm hā’ēlleh ’ăšer yəhwâ ’ĕlōheyḵā nōṯēn ləḵā n<sup>a</sup>ḥălâ lō’ ṯəḥayyeh kāl-nəšāmâ: </p>
 <p>17 kî-h<sup>a</sup>ḥărēm t<sup>a</sup>ḥărîmēm h<sup>a</sup>ḥitî wəhā’ĕmōrî hakən<sup>a</sup>‘ănî wəhapərizzî h<sup>a</sup>ḥiûî wəhayəḇûsî ka’ăšer ṣiûəḵā yəhwâ ’ĕlōheyḵā: </p>
 <p>18 ləm<sup>a</sup>‘an ’ăšer lō’-yəlamməḏû ’eṯəḵem l<sup>a</sup>‘ăśwōṯ kəḵōl twō‘ăḇōṯām ’ăšer ‘āśû lē’lōhêhem w<sup>a</sup>ḥăṭā’ṯem layhwâ ’ĕlōhêḵem: s</p>
 <p>19 kî-ṯāṣûr ’el-‘îr yāmîm rabîm ləhillāḥēm ‘āleyhā ləṯāfəśāh lō’-ṯašəḥîṯ ’eṯ-‘ēṣāh linədōḥa ‘ālāyw garəzen kî mimmennû ṯō’ḵēl wə’ōṯwō lō’ ṯiḵərōṯ kî hā’āḏām ‘ēṣ haśśāḏeh lāḇō’ mipāneyḵā bammāṣwōr: </p>
 <p>20 raq ‘ēṣ ’ăšer-tēḏ<sup>a</sup>‘ kî-lō’-‘ēṣ ma’ăḵāl hû’ ’ōṯwō ṯašəḥîṯ wəḵārātā ûḇānîṯā māṣwōr ‘al-hā‘îr ’ăšer-hiw’ ‘ōśâ ‘imməḵā miləḥāmâ ‘aḏ riḏətāh: f</p>
 </td>
 </tr></table>
 <p></p><hr>
 <center>
 <a href="deu021.htm">Next: Deuteronomy (Devarim) Chapter 21</a></center>
 </body>