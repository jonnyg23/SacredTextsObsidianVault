<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa064.htm">Polyglot</a> 
 <a href="../kjv/psa064.htm">KJV</a> 
 <a href="../sep/psa064.htm">Sep</a> 
 <a href="../vul/psa064.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa063.htm">Previous</a> 
 <a href="psa065.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 64</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏לַמְנַצֵּ֗חַ מִזְמ֥וֹר לְדָוִֽד׃ </span></p>
 <p align="RIGHT"><span lang="he">‎<a name="002">2</a> ‏שְׁמַע־אֱלֹהִ֣ים קוֹלִ֣י בְשִׂיחִ֑י מִפַּ֥חַד א֝וֹיֵ֗ב תִּצֹּ֥ר חַיָּֽי׃ </span></p>
 <p align="RIGHT"><span lang="he">‎<a name="003">3</a> ‏תַּ֭סְתִּירֵנִי מִסּ֣וֹד מְרֵעִ֑ים מֵ֝רִגְשַׁ֗ת פֹּ֣עֲלֵי אָֽוֶן׃ </span></p>
 <p align="RIGHT"><span lang="he">‎<a name="004">4</a> ‏אֲשֶׁ֤ר שָׁנְנ֣וּ כַחֶ֣רֶב לְשׁוֹנָ֑ם דָּרְכ֥וּ חִ֝צָּ֗ם דָּבָ֥ר מָֽר׃ </span></p>
 <p align="RIGHT"><span lang="he">‎<a name="005">5</a> ‏לִיר֣וֹת בַּמִּסְתָּרִ֣ים תָּ֑ם פִּתְאֹ֥ם יֹ֝רֻ֗הוּ וְלֹ֣א יִירָֽאוּ׃ </span></p>
 <p align="RIGHT"><span lang="he">‎<a name="006">6</a> ‏יְחַזְּקוּ־לָ֨מוֹ׀ דָּ֘בָ֤ר רָ֗ע יְֽ֭סַפְּרוּ לִטְמ֣וֹן מוֹקְשִׁ֑ים אָ֝מְר֗וּ מִ֣י יִרְאֶה־לָּֽמוֹ׃ </span></p>
 <p align="RIGHT"><span lang="he">‎<a name="007">7</a> ‏יַֽחְפְּֽשׂוּ־עוֹלֹ֗ת תַּ֭מְנוּ חֵ֣פֶשׂ מְחֻפָּ֑שׂ וְקֶ֥רֶב אִ֝֗ישׁ וְלֵ֣ב עָמֹֽק׃ </span></p>
 <p align="RIGHT"><span lang="he">‎<a name="008">8</a> ‏וַיֹּרֵ֗ם אֱלֹ֫הִ֥ים חֵ֥ץ פִּתְא֑וֹם הָ֝י֗וּ מַכּוֹתָֽם׃ </span></p>
 <p align="RIGHT"><span lang="he">‎<a name="009">9</a> ‏וַיַּכְשִׁיל֣וּהוּ עָלֵ֣ימוֹ לְשׁוֹנָ֑ם יִ֝תְנֹדֲד֗וּ כָּל־רֹ֥אֵה בָֽם׃ </span></p>
 <p align="RIGHT"><span lang="he">‎<a name="010">10</a> ‏וַיִּֽירְא֗וּ כָּל־אָ֫דָ֥ם וַ֭יַּגִּידוּ פֹּ֥עַל אֱלֹהִ֗ים וּֽמַעֲשֵׂ֥הוּ הִשְׂכִּֽילוּ׃ </span></p>
 <p align="RIGHT"><span lang="he">‎<a name="011">11</a> ‏יִשְׂמַ֬ח צַדִּ֣יק בַּ֭יהוָה וְחָ֣סָה ב֑וֹ וְ֝יִתְהַֽלְל֗וּ כָּל־יִשְׁרֵי־לֵֽב׃ </span></p>
 </td>
 <td width="50%">
 <p>1 lamənaṣṣēḥa mizəmwōr ləḏāwiḏ: </p>
 <p>2 šəm<sup>a</sup>‘-’ĕlōhîm qwōlî ḇəśîḥî mip<sup>a</sup>ḥaḏ ’wōyēḇ tiṣṣōr ḥayyāy: </p>
 <p>3 tasətîrēnî misswōḏ mərē‘îm mēriḡəšaṯ pō‘ălê ’āwen: </p>
 <p>4 ’ăšer šānənû ḵ<sup>a</sup>ḥereḇ ləšwōnām dārəḵû ḥiṣṣām dāḇār mār: </p>
 <p>5 lîrwōṯ bammisətārîm tām piṯə’ōm yōruhû wəlō’ yîrā’û: </p>
 <p>6 yəḥazzəqû-lāmwō| dāḇār rā‘ yəsapərû liṭəmwōn mwōqəšîm ’āmərû mî yirə’eh-llāmwō: </p>
 <p>7 y<sup>a</sup>ḥəpəśû-‘wōlōṯ tamənû ḥēfeś məḥupāś wəqereḇ ’îš wəlēḇ ‘āmōq: </p>
 <p>8 wayyōrēm ’ĕlōhîm ḥēṣ piṯə’wōm hāyû makwōṯām: </p>
 <p>9 wayyaḵəšîlûhû ‘ālêmwō ləšwōnām yiṯənōḏăḏû kāl-rō’ēh ḇām: </p>
 <p>10 wayyîrə’û kāl-’āḏām wayyagîḏû pō‘al ’ĕlōhîm ûm<sup>a</sup>‘ăśēhû hiśəkîlû: </p>
 <p>11 yiśəm<sup>a</sup>ḥ ṣadîq bayhwâ wəḥāsâ ḇwō wəyiṯəhaləlû kāl-yišərê-lēḇ: </p>
 </td>
 </tr></table>
 <p></p><hr>
 <center>
 <a href="psa065.htm">Next: Psalms (Tehilim) Chapter 65</a></center>
 </body>