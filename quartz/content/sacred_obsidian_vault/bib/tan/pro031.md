<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/pro031.htm">Polyglot</a> 
 <a href="../kjv/pro031.htm">KJV</a> 
 <a href="../sep/pro031.htm">Sep</a> 
 <a href="../vul/pro031.htm">Vul</a> 
 
 <br>
 <br><a href="pro.htm">Proverbs (Mishlei) Index</a><br>
  
 <a href="pro030.htm">Previous</a> 
 <a href="job001.htm">Next</a> 
 </center>
 <hr>
 
 <h3 align="CENTER">Tanach (Hebrew): Proverbs (Mishlei) Chapter 31</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏דִּ֭בְרֵי לְמוּאֵ֣ל מֶ֑לֶךְ מַ֝שָּׂ֗א אֲ‍ֽשֶׁר־יִסְּרַ֥תּוּ אִמּֽוֹ׃ </span></p>
 <p align="RIGHT"><span lang="he">‎<a name="002">2</a> ‏מַה־בְּ֭רִי וּמַֽה־בַּר־בִּטְנִ֑י וּ֝מֶה בַּר־נְדָרָֽי׃ </span></p>
 <p align="RIGHT"><span lang="he">‎<a name="003">3</a> ‏אַל־תִּתֵּ֣ן לַנָּשִׁ֣ים חֵילֶ֑ךָ וּ֝דְרָכֶ֗יךָ לַֽמְח֥וֹת מְלָכִֽין׃ </span></p>
 <p align="RIGHT"><span lang="he">‎<a name="004">4</a> ‏אַ֤ל לַֽמְלָכִ֨ים׀ לְֽמוֹאֵ֗ל אַ֣ל לַֽמְלָכִ֣ים שְׁתוֹ־יָ֑יִן וּ֝לְרוֹזְנִ֗ים <font color="brown">או</font> <font color="blue">אֵ֣י</font> שֵׁכָֽר׃ </span></p>
 <p align="RIGHT"><span lang="he">‎<a name="005">5</a> ‏פֶּן־יִ֭שְׁתֶּה וְיִשְׁכַּ֣ח מְחֻקָּ֑ק וִֽ֝ישַׁנֶּה דִּ֣ין כָּל־בְּנֵי־עֹֽנִי׃ </span></p>
 <p align="RIGHT"><span lang="he">‎<a name="006">6</a> ‏תְּנוּ־שֵׁכָ֣ר לְאוֹבֵ֑ד וְ֝יַיִן לְמָ֣רֵי נָֽפֶשׁ׃ </span></p>
 <p align="RIGHT"><span lang="he">‎<a name="007">7</a> ‏יִ֭שְׁתֶּה וְיִשְׁכַּ֣ח רִישׁ֑וֹ וַ֝עֲמָל֗וֹ לֹ֣א יִזְכָּר־עֽוֹד׃ </span></p>
 <p align="RIGHT"><span lang="he">‎<a name="008">8</a> ‏פְּתַח־פִּ֥יךָ לְאִלֵּ֑ם אֶל־דִּ֝֗ין כָּל־בְּנֵ֥י חֲלֽוֹף׃ </span></p>
 <p align="RIGHT"><span lang="he">‎<a name="009">9</a> ‏פְּתַח־פִּ֥יךָ שְׁפָט־צֶ֑דֶק וְ֝דִ֗ין עָנִ֥י וְאֶבְיֽוֹן׃ פ</span></p>
 <p align="RIGHT"><span lang="he">‎<a name="010">10</a> ‏אֵֽשֶׁת־חַ֭יִל מִ֣י יִמְצָ֑א וְרָחֹ֖ק מִפְּנִינִ֣ים מִכְרָֽהּ׃ </span></p>
 <p align="RIGHT"><span lang="he">‎<a name="011">11</a> ‏בָּ֣טַח בָּ֭הּ לֵ֣ב בַּעְלָ֑הּ וְ֝שָׁלָ֗ל לֹ֣א יֶחְסָֽר׃ </span></p>
 <p align="RIGHT"><span lang="he">‎<a name="012">12</a> ‏גְּמָלַ֣תְהוּ ט֣וֹב וְלֹא־רָ֑ע כֹּ֝֗ל יְמֵ֣י חַיֶּֽיה׃<font color="red"><sup>1</sup></font> </span></p>
 <p align="RIGHT"><span lang="he">‎<a name="013">13</a> ‏דָּ֭רְשָׁה צֶ֣מֶר וּפִשְׁתִּ֑ים וַ֝תַּ֗עַשׂ בְּחֵ֣פֶץ כַּפֶּֽיהָ׃ </span></p>
 <p align="RIGHT"><span lang="he">‎<a name="014">14</a> ‏הָ֭יְתָה כָּאֳנִיּ֣וֹת סוֹחֵ֑ר מִ֝מֶּרְחָ֗ק תָּבִ֥יא לַחְמָֽהּ׃ </span></p>
 <p align="RIGHT"><span lang="he">‎<a name="015">15</a> ‏וַתָּ֤קָם׀ בְּע֬וֹד לַ֗יְלָה וַתִּתֵּ֣ן טֶ֣רֶף לְבֵיתָ֑הּ וְ֝חֹ֗ק לְנַעֲרֹתֶֽיהָ׃ </span></p>
 <p align="RIGHT"><span lang="he">‎<a name="016">16</a> ‏זָמְמָ֣ה שָׂ֭דֶה וַתִּקָּחֵ֑הוּ מִפְּרִ֥י כַ֝פֶּ֗יהָ <font color="brown">נטע</font> <font color="blue">נָ֣טְעָה</font> כָּֽרֶם׃ </span></p>
 <p align="RIGHT"><span lang="he">‎<a name="017">17</a> ‏חָֽגְרָ֣ה בְע֣וֹז מָתְנֶ֑יהָ וַ֝תְּאַמֵּ֗ץ זְרֹעוֹתֶֽיהָ׃ </span></p>
 <p align="RIGHT"><span lang="he">‎<a name="018">18</a> ‏טָ֭עֲמָה כִּי־ט֣וֹב סַחְרָ֑הּ לֹֽא־יִכְבֶּ֖ה <font color="brown">בליל</font> <font color="blue">בַלַּ֣יְלָה</font> נֵרָֽהּ׃ </span></p>
 <p align="RIGHT"><span lang="he">‎<a name="019">19</a> ‏יָ֭דֶיהָ שִׁלְּחָ֣ה בַכִּישׁ֑וֹר וְ֝כַפֶּ֗יהָ תָּ֣מְכוּ פָֽלֶךְ׃ </span></p>
 <p align="RIGHT"><span lang="he">‎<a name="020">20</a> ‏כַּ֭פָּהּ פָּרְשָׂ֣ה לֶעָנִ֑י וְ֝יָדֶ֗יהָ שִׁלְּחָ֥ה לָֽאֶבְיֽוֹן׃ </span></p>
 <p align="RIGHT"><span lang="he">‎<a name="021">21</a> ‏לֹא־תִירָ֣א לְבֵיתָ֣הּ מִשָּׁ֑לֶג כִּ֥י כָל־בֵּ֝יתָ֗הּ לָבֻ֥שׁ שָׁנִֽים׃ </span></p>
 <p align="RIGHT"><span lang="he">‎<a name="022">22</a> ‏מַרְבַדִּ֥ים עָֽשְׂתָה־לָּ֑הּ שֵׁ֖שׁ וְאַרְגָּמָ֣ן לְבוּשָֽׁהּ׃ </span></p>
 <p align="RIGHT"><span lang="he">‎<a name="023">23</a> ‏נוֹדָ֣ע בַּשְּׁעָרִ֣ים בַּעְלָ֑הּ בְּ֝שִׁבְתּ֗וֹ עִם־זִקְנֵי־אָֽרֶץ׃ </span></p>
 <p align="RIGHT"><span lang="he">‎<a name="024">24</a> ‏סָדִ֣ין עָ֭שְׂתָה וַתִּמְכֹּ֑ר וַ֝חֲג֗וֹר נָתְנָ֥ה לַֽכְּנַעֲנִֽי׃ </span></p>
 <p align="RIGHT"><span lang="he">‎<a name="025">25</a> ‏עֹז־וְהָדָ֥ר לְבוּשָׁ֑הּ וַ֝תִּשְׂחַ֗ק לְי֣וֹם אַחֲרֽוֹן׃ </span></p>
 <p align="RIGHT"><span lang="he">‎<a name="026">26</a> ‏פִּ֭יהָ פָּתְחָ֣ה בְחָכְמָ֑ה וְתֽוֹרַת־חֶ֝֗סֶד עַל־לְשׁוֹנָֽהּ׃ </span></p>
 <p align="RIGHT"><span lang="he">‎<a name="027">27</a> ‏צ֭וֹפִיָּה הֲלִיכ֣וֹת בֵּיתָ֑הּ וְלֶ֥חֶם עַ֝צְל֗וּת לֹ֣א תֹאכֵֽל׃ </span></p>
 <p align="RIGHT"><span lang="he">‎<a name="028">28</a> ‏קָ֣מוּ בָ֭נֶיהָ וַֽיְאַשְּׁר֑וּהָ בַּ֝עְלָ֗הּ וַֽיְהַֽלְלָֽהּ׃ </span></p>
 <p align="RIGHT"><span lang="he">‎<a name="029">29</a> ‏רַבּ֣וֹת בָּ֭נוֹת עָ֣שׂוּ חָ֑יִל וְ֝אַ֗תְּ עָלִ֥ית עַל־כֻּלָּֽנָה׃ </span></p>
 <p align="RIGHT"><span lang="he">‎<a name="030">30</a> ‏שֶׁ֣קֶר הַ֭חֵן וְהֶ֣בֶל הַיֹּ֑פִי אִשָּׁ֥ה יִרְאַת־יְ֝הוָ֗ה הִ֣יא תִתְהַלָּֽל׃ </span></p>
 <p align="RIGHT"><span lang="he">‎<a name="031">31</a> ‏תְּנוּ־לָ֭הּ מִפְּרִ֣י יָדֶ֑יהָ וִֽיהַלְל֖וּהָ בַשְּׁעָרִ֣ים מַעֲשֶֽׂיהָ׃ </span></p>
 <p></p>
 </td>
 <td width="50%">
 <p>1 diḇərê ləmû’ēl meleḵə maśśā’ ’ă‍šer-yissəratû ’immwō: </p>
 <p>2 mah-bərî ûmah-bar-biṭənî ûmeh bar-nəḏārāy: </p>
 <p>3 ’al-titēn lannāšîm ḥêleḵā ûḏərāḵeyḵā laməḥwōṯ məlāḵîn: </p>
 <p>4 ’al laməlāḵîm| ləmwō’ēl ’al laməlāḵîm šəṯwō-yāyin ûlərwōzənîm <font color="brown">’wō</font> <font color="blue">’ê</font> šēḵār: </p>
 <p>5 pen-yišəteh wəyišək<sup>a</sup>ḥ məḥuqqāq wîšanneh dîn kāl-bənê-‘ōnî: </p>
 <p>6 tənû-šēḵār lə’wōḇēḏ wəyayin ləmārê nāfeš: </p>
 <p>7 yišəteh wəyišək<sup>a</sup>ḥ rîšwō w<sup>a</sup>‘ămālwō lō’ yizəkār-‘wōḏ: </p>
 <p>8 pəṯ<sup>a</sup>ḥ-pîḵā lə’illēm ’el-dîn kāl-bənê ḥălwōf: </p>
 <p>9 pəṯ<sup>a</sup>ḥ-pîḵā šəfāṭ-ṣeḏeq wəḏîn ‘ānî wə’eḇəywōn: f</p>
 <p>10 ’ēšeṯ-ḥayil mî yiməṣā’ wərāḥōq mipənînîm miḵərāh: </p>
 <p>11 bāṭ<sup>a</sup>ḥ bāh lēḇ b<sup>a</sup>‘əlāh wəšālāl lō’ yeḥəsār: </p>
 <p>12 gəmālaṯəhû ṭwōḇ wəlō’-rā‘ kōl yəmê ḥayyeyh:<font color="red"><sup>1</sup></font> </p>
 <p>13 dārəšâ ṣemer ûfišətîm wat<sup>a</sup>‘aś bəḥēfeṣ kapeyhā: </p>
 <p>14 hāyəṯâ kā’ŏnîywōṯ swōḥēr mimmerəḥāq tāḇî’ l<sup>a</sup>ḥəmāh: </p>
 <p>15 watāqām| bə‘wōḏ layəlâ watitēn ṭeref ləḇêṯāh wəḥōq lən<sup>a</sup>‘ărōṯeyhā: </p>
 <p>16 zāməmâ śāḏeh watiqqāḥēhû mipərî ḵapeyhā <font color="brown">nəṭ<sup>a</sup>‘</font> <font color="blue">nāṭə‘â</font> kārem: </p>
 <p>17 ḥāḡərâ ḇə‘wōz māṯəneyhā watə’ammēṣ zərō‘wōṯeyhā: </p>
 <p>18 ṭā‘ămâ kî-ṭwōḇ s<sup>a</sup>ḥərāh lō’-yiḵəbeh <font color="brown">ḇallayil</font> <font color="blue">ḇallayəlâ</font> nērāh: </p>
 <p>19 yāḏeyhā šilləḥâ ḇakîšwōr wəḵapeyhā tāməḵû fāleḵə: </p>
 <p>20 kapāh pārəśâ le‘ānî wəyāḏeyhā šilləḥâ lā’eḇəywōn: </p>
 <p>21 lō’-ṯîrā’ ləḇêṯāh miššāleḡ kî ḵāl-bêṯāh lāḇuš šānîm: </p>
 <p>22 marəḇadîm ‘āśəṯâ-llāh šēš wə’arəgāmān ləḇûšāh: </p>
 <p>23 nwōḏā‘ baššə‘ārîm b<sup>a</sup>‘əlāh bəšiḇətwō ‘im-ziqənê-’āreṣ: </p>
 <p>24 sāḏîn ‘āśəṯâ watiməkōr w<sup>a</sup>ḥăḡwōr nāṯənâ lakən<sup>a</sup>‘ănî: </p>
 <p>25 ‘ōz-wəhāḏār ləḇûšāh watiśəḥaq ləywōm ’<sup>a</sup>ḥărwōn: </p>
 <p>26 pîhā pāṯəḥâ ḇəḥāḵəmâ wəṯwōraṯ-ḥeseḏ ‘al-ləšwōnāh: </p>
 <p>27 ṣwōfîyâ hălîḵwōṯ bêṯāh wəleḥem ‘aṣəlûṯ lō’ ṯō’ḵēl: </p>
 <p>28 qāmû ḇāneyhā wayə’aššərûhā b<sup>a</sup>‘əlāh wayəhaləlāh: </p>
 <p>29 rabwōṯ bānwōṯ ‘āśû ḥāyil wə’atə ‘ālîṯ ‘al-kullānâ: </p>
 <p>30 šeqer h<sup>a</sup>ḥēn wəheḇel hayyōfî ’iššâ yirə’aṯ-yəhwâ hî’ ṯiṯəhallāl: </p>
 <p>31 tənû-lāh mipərî yāḏeyhā wîhaləlûhā ḇaššə‘ārîm m<sup>a</sup>‘ăśeyhā: </p>
 </td>
 </tr></table>
 <p></p><hr>
 <center>
 <a href="job001.htm">Next: Job (Iyov) Chapter 1</a></center>
 </body>