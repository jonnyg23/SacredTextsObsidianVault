<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/eze031.htm">Polyglot</a> 
 <a href="../kjv/eze031.htm">KJV</a> 
 <a href="../sep/eze031.htm">Sep</a> 
 <a href="../vul/eze031.htm">Vul</a> 
 
 <br>
 <br><a href="eze.htm">Ezekiel (Yechezqel) Index</a><br>
  
 <a href="eze030.htm">Previous</a> 
 <a href="eze032.htm">Next</a> 
 </center>
 <hr>
 
 <h3 align="CENTER">Tanach (Hebrew): Ezekiel (Yechezqel) Chapter 31</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְהִ֗י בְּאַחַ֤ת עֶשְׂרֵה֙ שָׁנָ֔ה בַּשְּׁלִישִׁ֖י בְּאֶחָ֣ד לַחֹ֑דֶשׁ הָיָ֥ה דְבַר־יְהוָ֖ה אֵלַ֥י לֵאמֹֽר׃ </span></p>
 <p align="RIGHT"><span lang="he">‎<a name="002">2</a> ‏בֶּן־אָדָ֕ם אֱמֹ֛ר אֶל־פַּרְעֹ֥ה מֶֽלֶךְ־מִצְרַ֖יִם וְאֶל־הֲמוֹנ֑וֹ אֶל־מִ֖י דָּמִ֥יתָ בְגָדְלֶֽךָ׃ </span></p>
 <p align="RIGHT"><span lang="he">‎<a name="003">3</a> ‏הִנֵּ֨ה אַשּׁ֜וּר אֶ֣רֶז בַּלְּבָנ֗וֹן יְפֵ֥ה עָנָ֛ף וְחֹ֥רֶשׁ מֵצַ֖ל וּגְבַ֣הּ קוֹמָ֑ה וּבֵ֣ין עֲבֹתִ֔ים הָיְתָ֖ה צַמַּרְתּֽוֹ׃ </span></p>
 <p align="RIGHT"><span lang="he">‎<a name="004">4</a> ‏מַ֣יִם גִּדְּל֔וּהוּ תְּה֖וֹם רֹֽמְמָ֑תְהוּ אֶת־נַהֲרֹתֶ֗יהָ הֹלֵךְ֙ סְבִיב֣וֹת מַטָּעָ֔הּ וְאֶת־תְּעָלֹתֶ֣יהָ שִׁלְחָ֔ה אֶ֖ל כָּל־עֲצֵ֥י הַשָּׂדֶֽה׃ </span></p>
 <p align="RIGHT"><span lang="he">‎<a name="005">5</a> ‏עַל־כֵּן֙ גָּבְהָ֣א קֹמָת֔וֹ מִכֹּ֖ל עֲצֵ֣י הַשָּׂדֶ֑ה וַתִּרְבֶּ֨ינָה סַֽרְעַפֹּתָ֜יו וַתֶּאֱרַ֧כְנָה <font color="brown">פארתו</font> <font color="blue">פֹארֹתָ֛יו</font> מִמַּ֥יִם רַבִּ֖ים בְּשַׁלְּחֽוֹ׃ </span></p>
 <p align="RIGHT"><span lang="he">‎<a name="006">6</a> ‏בִּסְעַפֹּתָ֤יו קִֽנְנוּ֙ כָּל־ע֣וֹף הַשָּׁמַ֔יִם וְתַ֤חַת פֹּֽארֹתָיו֙ יָֽלְד֔וּ כֹּ֖ל חַיַּ֣ת הַשָּׂדֶ֑ה וּבְצִלּוֹ֙ יֵֽשְׁב֔וּ כֹּ֖ל גּוֹיִ֥ם רַבִּֽים׃ </span></p>
 <p align="RIGHT"><span lang="he">‎<a name="007">7</a> ‏וַיְּיִ֣ף בְּגָדְל֔וֹ בְּאֹ֖רֶךְ דָּֽלִיּוֹתָ֑יו כִּֽי־הָיָ֥ה שָׁרְשׁ֖וֹ אֶל־מַ֥יִם רַבִּֽים׃ </span></p>
 <p align="RIGHT"><span lang="he">‎<a name="008">8</a> ‏אֲרָזִ֣ים לֹֽא־עֲמָמֻהוּ֮ בְּגַן־אֱלֹהִים֒ בְּרוֹשִׁ֗ים לֹ֤א דָמוּ֙ אֶל־סְעַפֹּתָ֔יו וְעַרְמֹנִ֥ים לֹֽא־הָי֖וּ כְּפֹֽארֹתָ֑יו כָּל־עֵץ֙ בְּגַן־אֱלֹהִ֔ים לֹא־דָמָ֥ה אֵלָ֖יו בְּיָפְיֽוֹ׃ </span></p>
 <p align="RIGHT"><span lang="he">‎<a name="009">9</a> ‏יָפֶ֣ה עֲשִׂיתִ֔יו בְּרֹ֖ב דָּֽלִיּוֹתָ֑יו וַיְקַנְאֻ֙הוּ֙ כָּל־עֲצֵי־עֵ֔דֶן אֲשֶׁ֖ר בְּגַ֥ן הָאֱלֹהִֽים׃ ס</span></p>
 <p align="RIGHT"><span lang="he">‎<a name="010">10</a> ‏לָכֵ֗ן כֹּ֤ה אָמַר֙ אֲדֹנָ֣י יְהוִ֔ה יַ֕עַן אֲשֶׁ֥ר גָּבַ֖הְתָּ בְּקוֹמָ֑ה וַיִּתֵּ֤ן צַמַּרְתּוֹ֙ אֶל־בֵּ֣ין עֲבוֹתִ֔ים וְרָ֥ם לְבָב֖וֹ בְּגָבְהֽוֹ׃ </span></p>
 <p align="RIGHT"><span lang="he">‎<a name="011">11</a> ‏וְאֶ֨תְּנֵ֔הוּ בְּיַ֖ד אֵ֣יל גּוֹיִ֑ם עָשׂ֤וֹ יַֽעֲשֶׂה֙ ל֔וֹ כְּרִשְׁע֖וֹ גֵּרַשְׁתִּֽהוּ׃ </span></p>
 <p align="RIGHT"><span lang="he">‎<a name="012">12</a> ‏וַיִּכְרְתֻ֧הוּ זָרִ֛ים עָרִיצֵ֥י גוֹיִ֖ם וַֽיִּטְּשֻׁ֑הוּ אֶל־הֶ֠הָרִים וּבְכָל־גֵּ֨אָי֜וֹת<font color="red"><sup>3</sup></font> נָפְל֣וּ דָלִיּוֹתָ֗יו וַתִּשָּׁבַ֤רְנָה פֹֽארֹתָיו֙ בְּכֹל֙ אֲפִיקֵ֣י הָאָ֔רֶץ וַיֵּרְד֧וּ מִצִּלּ֛וֹ כָּל־עַמֵּ֥י הָאָ֖רֶץ וַֽיִּטְּשֻֽׁהוּ׃ </span></p>
 <p align="RIGHT"><span lang="he">‎<a name="013">13</a> ‏עַל־מַפַּלְתּ֥וֹ יִשְׁכְּנ֖וּ כָּל־ע֣וֹף הַשָּׁמָ֑יִם וְאֶל־פֹּארֹתָ֣יו הָי֔וּ כֹּ֖ל חַיַּ֥ת הַשָּׂדֶֽה׃ </span></p>
 <p align="RIGHT"><span lang="he">‎<a name="014">14</a> ‏לְמַ֡עַן אֲשֶׁר֩ לֹא־יִגְבְּה֨וּ בְקוֹמָתָ֜ם כָּל־עֲצֵי־מַ֗יִם וְלֹֽא־יִתְּנ֤וּ אֶת־צַמַּרְתָּם֙ אֶל־בֵּ֣ין עֲבֹתִ֔ים וְלֹֽא־יַעַמְד֧וּ אֵלֵיהֶ֛ם בְּגָבְהָ֖ם כָּל־שֹׁ֣תֵי מָ֑יִם כִּֽי־כֻלָּם֩ נִתְּנ֨וּ לַמָּ֜וֶת אֶל־אֶ֣רֶץ תַּחְתִּ֗ית בְּת֛וֹךְ בְּנֵ֥י אָדָ֖ם אֶל־י֥וֹרְדֵי בֽוֹר׃ ס</span></p>
 <p align="RIGHT"><span lang="he">‎<a name="015">15</a> ‏כֹּֽה־אָמַ֞ר אֲדֹנָ֣י יְהוִ֗ה בְּי֨וֹם רִדְתּ֤וֹ שְׁא֙וֹלָה֙ הֶאֱבַ֜לְתִּי כִּסֵּ֤תִי עָלָיו֙ אֶת־תְּה֔וֹם וָֽאֶמְנַע֙ נַהֲרוֹתֶ֔יהָ וַיִּכָּלְא֖וּ מַ֣יִם רַבִּ֑ים וָאַקְדִּ֤ר עָלָיו֙ לְבָנ֔וֹן וְכָל־עֲצֵ֥י הַשָּׂדֶ֖ה עָלָ֥יו עֻלְפֶּֽה׃ </span></p>
 <p align="RIGHT"><span lang="he">‎<a name="016">16</a> ‏מִקּ֤וֹל מַפַּלְתּוֹ֙ הִרְעַ֣שְׁתִּי גוֹיִ֔ם בְּהוֹרִדִ֥י אֹת֛וֹ שְׁא֖וֹלָה אֶת־י֣וֹרְדֵי ב֑וֹר וַיִּנָּ֨חֲמ֜וּ בְּאֶ֤רֶץ תַּחְתִּית֙ כָּל־עֲצֵי־עֵ֔דֶן מִבְחַ֥ר וְטוֹב־לְבָנ֖וֹן כָּל־שֹׁ֥תֵי מָֽיִם׃ </span></p>
 <p align="RIGHT"><span lang="he">‎<a name="017">17</a> ‏גַּם־הֵ֗ם אִתּ֛וֹ יָרְד֥וּ שְׁא֖וֹלָה אֶל־חַלְלֵי־חָ֑רֶב וּזְרֹע֛וֹ יָשְׁב֥וּ בְצִלּ֖וֹ בְּת֥וֹךְ גּוֹיִֽם׃ </span></p>
 <p align="RIGHT"><span lang="he">‎<a name="018">18</a> ‏אֶל־מִ֨י דָמִ֥יתָ כָּ֛כָה בְּכָב֥וֹד וּבְגֹ֖דֶל בַּעֲצֵי־עֵ֑דֶן וְהוּרַדְתָּ֙ אֶת־עֲצֵי־עֵ֜דֶן אֶל־אֶ֣רֶץ תַּחְתִּ֗ית בְּת֨וֹךְ עֲרֵלִ֤ים תִּשְׁכַּב֙ אֶת־חַלְלֵי־חֶ֔רֶב ה֤וּא פַרְעֹה֙ וְכָל־הֲמוֹנֹ֔ה<font color="red"><sup>q</sup></font> נְאֻ֖ם אֲדֹנָ֥י יְהוִֽה׃ ס</span></p>
 </td>
 <td width="50%">
 <p>1 wayəhî bə’<sup>a</sup>ḥaṯ ‘eśərēh šānâ baššəlîšî bə’eḥāḏ l<sup>a</sup>ḥōḏeš hāyâ ḏəḇar-yəhwâ ’ēlay lē’mōr: </p>
 <p>2 ben-’āḏām ’ĕmōr ’el-parə‘ōh meleḵə-miṣərayim wə’el-hămwōnwō ’el-mî dāmîṯā ḇəḡāḏəleḵā: </p>
 <p>3 hinnēh ’aššûr ’erez balləḇānwōn yəfēh ‘ānāf wəḥōreš mēṣal ûḡəḇ<sup>a</sup>h qwōmâ ûḇên ‘ăḇōṯîm hāyəṯâ ṣammarətwō: </p>
 <p>4 mayim gidəlûhû təhwōm rōməmāṯəhû ’eṯ-nahărōṯeyhā hōlēḵə səḇîḇwōṯ maṭṭā‘āh wə’eṯ-tə‘ālōṯeyhā šiləḥâ ’el kāl-‘ăṣê haśśāḏeh: </p>
 <p>5 ‘al-kēn gāḇəhā’ qōmāṯwō mikōl ‘ăṣê haśśāḏeh watirəbeynâ sarə‘apōṯāyw wate’ĕraḵənâ <font color="brown">fō’rāṯāw</font> <font color="blue">fō’rōṯāyw</font> mimmayim rabîm bəšalləḥwō: </p>
 <p>6 bisə‘apōṯāyw qinənû kāl-‘wōf haššāmayim wəṯ<sup>a</sup>ḥaṯ pō’rōṯāyw yāləḏû kōl ḥayyaṯ haśśāḏeh ûḇəṣillwō yēšəḇû kōl gwōyim rabîm: </p>
 <p>7 wayyəyif bəḡāḏəlwō bə’ōreḵə dālîywōṯāyw kî-hāyâ šārəšwō ’el-mayim rabîm: </p>
 <p>8 ’ărāzîm lō’-‘ămāmuhû bəḡan-’ĕlōhîm bərwōšîm lō’ ḏāmû ’el-sə‘apōṯāyw wə‘arəmōnîm lō’-hāyû kəfō’rōṯāyw kāl-‘ēṣ bəḡan-’ĕlōhîm lō’-ḏāmâ ’ēlāyw bəyāfəywō: </p>
 <p>9 yāfeh ‘ăśîṯîw bərōḇ dālîywōṯāyw wayəqanə’uhû kāl-‘ăṣê-‘ēḏen ’ăšer bəḡan hā’ĕlōhîm: s</p>
 <p>10 lāḵēn kōh ’āmar ’ăḏōnāy yəhwih y<sup>a</sup>‘an ’ăšer gāḇahətā bəqwōmâ wayyitēn ṣammarətwō ’el-bên ‘ăḇwōṯîm wərām ləḇāḇwō bəḡāḇəhwō: </p>
 <p>11 wə’etənēhû bəyaḏ ’êl gwōyim ‘āśwō y<sup>a</sup>‘ăśeh lwō kərišə‘wō gērašətihû: </p>
 <p>12 wayyiḵərəṯuhû zārîm ‘ārîṣê ḡwōyim wayyiṭṭəšuhû ’el-hehārîm ûḇəḵāl-gē’āywōṯ<font color="red"><sup>3</sup></font> nāfəlû ḏālîywōṯāyw watiššāḇarənâ fō’rōṯāyw bəḵōl ’ăfîqê hā’āreṣ wayyērəḏû miṣṣillwō kāl-‘ammê hā’āreṣ wayyiṭṭəšuhû: </p>
 <p>13 ‘al-mapalətwō yišəkənû kāl-‘wōf haššāmāyim wə’el-pō’rōṯāyw hāyû kōl ḥayyaṯ haśśāḏeh: </p>
 <p>14 ləm<sup>a</sup>‘an ’ăšer lō’-yiḡəbəhû ḇəqwōmāṯām kāl-‘ăṣê-mayim wəlō’-yitənû ’eṯ-ṣammarətām ’el-bên ‘ăḇōṯîm wəlō’-y<sup>a</sup>‘aməḏû ’ēlêhem bəḡāḇəhām kāl-šōṯê māyim kî-ḵullām nitənû lammāweṯ ’el-’ereṣ t<sup>a</sup>ḥətîṯ bəṯwōḵə bənê ’āḏām ’el-ywōrəḏê ḇwōr: s</p>
 <p>15 kōh-’āmar ’ăḏōnāy yəhwih bəywōm riḏətwō šə’wōlâ he’ĕḇalətî kissēṯî ‘ālāyw ’eṯ-təhwōm wā’emən<sup>a</sup>‘ nahărwōṯeyhā wayyikālə’û mayim rabîm wā’aqədir ‘ālāyw ləḇānwōn wəḵāl-‘ăṣê haśśāḏeh ‘ālāyw ‘uləpeh: </p>
 <p>16 miqqwōl mapalətwō hirə‘ašətî ḡwōyim bəhwōriḏî ’ōṯwō šə’wōlâ ’eṯ-ywōrəḏê ḇwōr wayyinnāḥămû bə’ereṣ t<sup>a</sup>ḥətîṯ kāl-‘ăṣê-‘ēḏen miḇəḥar wəṭwōḇ-ləḇānwōn kāl-šōṯê māyim: </p>
 <p>17 gam-hēm ’itwō yārəḏû šə’wōlâ ’el-ḥaləlê-ḥāreḇ ûzərō‘wō yāšəḇû ḇəṣillwō bəṯwōḵə gwōyim: </p>
 <p>18 ’el-mî ḏāmîṯā kāḵâ bəḵāḇwōḏ ûḇəḡōḏel b<sup>a</sup>‘ăṣê-‘ēḏen wəhûraḏətā ’eṯ-‘ăṣê-‘ēḏen ’el-’ereṣ t<sup>a</sup>ḥətîṯ bəṯwōḵə ‘ărēlîm tišəkaḇ ’eṯ-ḥaləlê-ḥereḇ hû’ farə‘ōh wəḵāl-hămwōnōh<font color="red"><sup>q</sup></font> nə’um ’ăḏōnāy yəhwih: s</p>
 </td>
 </tr></table>
 <p></p><hr>
 <center>
 <a href="eze032.htm">Next: Ezekiel (Yechezqel) Chapter 32</a></center>
 </body>