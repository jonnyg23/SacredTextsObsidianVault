<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/gen022.htm">Polyglot</a> 
 <a href="../kjv/gen022.htm">KJV</a> 
 <a href="../sep/gen022.htm">Sep</a> 
 <a href="../vul/gen022.htm">Vul</a> 
 
 <br>
 <br><a href="gen.htm">Genesis (Bereshit) Index</a><br>
  
 <a href="gen021.htm">Previous</a> 
 <a href="gen023.htm">Next</a> 
 </center>
 <hr>
 
 <h3 align="CENTER">Tanach (Hebrew): Genesis (Bereshit) Chapter 22</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְהִ֗י אַחַר֙ הַדְּבָרִ֣ים הָאֵ֔לֶּה וְהָ֣אֱלֹהִ֔ים נִסָּ֖ה אֶת־אַבְרָהָ֑ם וַיֹּ֣אמֶר אֵלָ֔יו אַבְרָהָ֖ם וַיֹּ֥אמֶר הִנֵּֽנִי׃ </span></p>
 <p align="RIGHT"><span lang="he">‎<a name="002">2</a> ‏וַיֹּ֡אמֶר קַח־נָ֠א אֶת־בִּנְךָ֙ אֶת־יְחִֽידְךָ֤ אֲשֶׁר־אָהַ֙בְתָּ֙ אֶת־יִצְחָ֔ק וְלֶךְ־לְךָ֔ אֶל־אֶ֖רֶץ הַמֹּרִיָּ֑ה וְהַעֲלֵ֤הוּ שָׁם֙ לְעֹלָ֔ה עַ֚ל אַחַ֣ד הֶֽהָרִ֔ים אֲשֶׁ֖ר אֹמַ֥ר אֵלֶֽיךָ׃ </span></p>
 <p align="RIGHT"><span lang="he">‎<a name="003">3</a> ‏וַיַּשְׁכֵּ֨ם אַבְרָהָ֜ם בַּבֹּ֗קֶר וַֽיַּחֲבֹשׁ֙ אֶת־חֲמֹר֔וֹ וַיִּקַּ֞ח אֶת־שְׁנֵ֤י נְעָרָיו֙ אִתּ֔וֹ וְאֵ֖ת יִצְחָ֣ק בְּנ֑וֹ וַיְבַקַּע֙ עֲצֵ֣י עֹלָ֔ה וַיָּ֣קָם וַיֵּ֔לֶךְ אֶל־הַמָּק֖וֹם אֲשֶׁר־אָֽמַר־ל֥וֹ הָאֱלֹהִֽים׃ </span></p>
 <p align="RIGHT"><span lang="he">‎<a name="004">4</a> ‏בַּיּ֣וֹם הַשְּׁלִישִׁ֗י וַיִּשָּׂ֨א אַבְרָהָ֧ם אֶת־עֵינָ֛יו וַיַּ֥רְא אֶת־הַמָּק֖וֹם מֵרָחֹֽק׃ </span></p>
 <p align="RIGHT"><span lang="he">‎<a name="005">5</a> ‏וַיֹּ֨אמֶר אַבְרָהָ֜ם אֶל־נְעָרָ֗יו שְׁבוּ־לָכֶ֥ם פֹּה֙ עִֽם־הַחֲמ֔וֹר וַאֲנִ֣י וְהַנַּ֔עַר נֵלְכָ֖ה עַד־כֹּ֑ה וְנִֽשְׁתַּחֲוֶ֖ה וְנָשׁ֥וּבָה אֲלֵיכֶֽם׃ </span></p>
 <p align="RIGHT"><span lang="he">‎<a name="006">6</a> ‏וַיִּקַּ֨ח אַבְרָהָ֜ם אֶת־עֲצֵ֣י הָעֹלָ֗ה וַיָּ֙שֶׂם֙ עַל־יִצְחָ֣ק בְּנ֔וֹ וַיִּקַּ֣ח בְּיָד֔וֹ אֶת־הָאֵ֖שׁ וְאֶת־הַֽמַּאֲכֶ֑לֶת וַיֵּלְכ֥וּ שְׁנֵיהֶ֖ם יַחְדָּֽו׃ </span></p>
 <p align="RIGHT"><span lang="he">‎<a name="007">7</a> ‏וַיֹּ֨אמֶר יִצְחָ֜ק אֶל־אַבְרָהָ֤ם אָבִיו֙ וַיֹּ֣אמֶר אָבִ֔י וַיֹּ֖אמֶר הִנֶּ֣נִּֽי בְנִ֑י וַיֹּ֗אמֶר הִנֵּ֤ה הָאֵשׁ֙ וְהָ֣עֵצִ֔ים וְאַיֵּ֥ה הַשֶּׂ֖ה לְעֹלָֽה׃ </span></p>
 <p align="RIGHT"><span lang="he">‎<a name="008">8</a> ‏וַיֹּ֙אמֶר֙ אַבְרָהָ֔ם אֱלֹהִ֞ים יִרְאֶה־לּ֥וֹ הַשֶּׂ֛ה לְעֹלָ֖ה בְּנִ֑י וַיֵּלְכ֥וּ שְׁנֵיהֶ֖ם יַחְדָּֽו׃ </span></p>
 <p align="RIGHT"><span lang="he">‎<a name="009">9</a> ‏וַיָּבֹ֗אוּ אֶֽל־הַמָּקוֹם֮ אֲשֶׁ֣ר אָֽמַר־ל֣וֹ הָאֱלֹהִים֒ וַיִּ֨בֶן שָׁ֤ם אַבְרָהָם֙ אֶת־הַמִּזְבֵּ֔חַ וַֽיַּעֲרֹ֖ךְ אֶת־הָעֵצִ֑ים וַֽיַּעֲקֹד֙ אֶת־יִצְחָ֣ק בְּנ֔וֹ וַיָּ֤שֶׂם אֹתוֹ֙ עַל־הַמִּזְבֵּ֔חַ מִמַּ֖עַל לָעֵצִֽים׃ </span></p>
 <p align="RIGHT"><span lang="he">‎<a name="010">10</a> ‏וַיִּשְׁלַ֤ח אַבְרָהָם֙ אֶת־יָד֔וֹ וַיִּקַּ֖ח אֶת־הַֽמַּאֲכֶ֑לֶת לִשְׁחֹ֖ט אֶת־בְּנֽוֹ׃ </span></p>
 <p align="RIGHT"><span lang="he">‎<a name="011">11</a> ‏וַיִּקְרָ֨א אֵלָ֜יו מַלְאַ֤ךְ יְהוָה֙ מִן־הַשָּׁמַ֔יִם וַיֹּ֖אמֶר אַבְרָהָ֣ם׀ אַבְרָהָ֑ם וַיֹּ֖אמֶר הִנֵּֽנִי׃ </span></p>
 <p align="RIGHT"><span lang="he">‎<a name="012">12</a> ‏וַיֹּ֗אמֶר אַל־תִּשְׁלַ֤ח יָֽדְךָ֙ אֶל־הַנַּ֔עַר וְאַל־תַּ֥עַשׂ ל֖וֹ מְא֑וּמָּה<font color="red"><sup>1</sup></font> כִּ֣י׀ עַתָּ֣ה יָדַ֗עְתִּי כִּֽי־יְרֵ֤א אֱלֹהִים֙ אַ֔תָּה וְלֹ֥א חָשַׂ֛כְתָּ אֶת־בִּנְךָ֥ אֶת־יְחִידְךָ֖ מִמֶּֽנִּי׃ </span></p>
 <p align="RIGHT"><span lang="he">‎<a name="013">13</a> ‏וַיִּשָּׂ֨א אַבְרָהָ֜ם אֶת־עֵינָ֗יו וַיַּרְא֙ וְהִנֵּה־אַ֔יִל אַחַ֕ר נֶאֱחַ֥ז בַּסְּבַ֖ךְ בְּקַרְנָ֑יו וַיֵּ֤לֶךְ אַבְרָהָם֙ וַיִּקַּ֣ח אֶת־הָאַ֔יִל וַיַּעֲלֵ֥הוּ לְעֹלָ֖ה תַּ֥חַת בְּנֽוֹ׃ </span></p>
 <p align="RIGHT"><span lang="he">‎<a name="014">14</a> ‏וַיִּקְרָ֧א אַבְרָהָ֛ם שֵֽׁם־הַמָּק֥וֹם הַה֖וּא יְהוָ֣ה׀ יִרְאֶ֑ה אֲשֶׁר֙ יֵאָמֵ֣ר הַיּ֔וֹם בְּהַ֥ר יְהוָ֖ה יֵרָאֶֽה׃ </span></p>
 <p align="RIGHT"><span lang="he">‎<a name="015">15</a> ‏וַיִּקְרָ֛א מַלְאַ֥ךְ יְהוָ֖ה אֶל־אַבְרָהָ֑ם שֵׁנִ֖ית מִן־הַשָּׁמָֽיִם׃ </span></p>
 <p align="RIGHT"><span lang="he">‎<a name="016">16</a> ‏וַיֹּ֕אמֶר בִּ֥י נִשְׁבַּ֖עְתִּי נְאֻם־יְהוָ֑ה כִּ֗י יַ֚עַן אֲשֶׁ֤ר עָשִׂ֙יתָ֙ אֶת־הַדָּבָ֣ר הַזֶּ֔ה וְלֹ֥א חָשַׂ֖כְתָּ אֶת־בִּנְךָ֥ אֶת־יְחִידֶֽךָ׃ </span></p>
 <p align="RIGHT"><span lang="he">‎<a name="017">17</a> ‏כִּֽי־בָרֵ֣ךְ אֲבָרֶכְךָ֗ וְהַרְבָּ֨ה אַרְבֶּ֤ה אֶֽת־זַרְעֲךָ֙ כְּכוֹכְבֵ֣י הַשָּׁמַ֔יִם וְכַח֕וֹל אֲשֶׁ֖ר עַל־שְׂפַ֣ת הַיָּ֑ם וְיִרַ֣שׁ זַרְעֲךָ֔ אֵ֖ת שַׁ֥עַר אֹיְבָֽיו׃ </span></p>
 <p align="RIGHT"><span lang="he">‎<a name="018">18</a> ‏וְהִתְבָּרֲכ֣וּ בְזַרְעֲךָ֔ כֹּ֖ל גּוֹיֵ֣י הָאָ֑רֶץ עֵ֕קֶב אֲשֶׁ֥ר שָׁמַ֖עְתָּ בְּקֹלִֽי׃ </span></p>
 <p align="RIGHT"><span lang="he">‎<a name="019">19</a> ‏וַיָּ֤שָׁב אַבְרָהָם֙ אֶל־נְעָרָ֔יו וַיָּקֻ֛מוּ וַיֵּלְכ֥וּ יַחְדָּ֖ו אֶל־בְּאֵ֣ר שָׁ֑בַע וַיֵּ֥שֶׁב אַבְרָהָ֖ם בִּבְאֵ֥ר שָֽׁבַע׃ פ</span></p>
 <p align="RIGHT"><span lang="he">‎<a name="020">20</a> ‏וַיְהִ֗י אַחֲרֵי֙ הַדְּבָרִ֣ים הָאֵ֔לֶּה וַיֻּגַּ֥ד לְאַבְרָהָ֖ם לֵאמֹ֑ר הִ֠נֵּה יָלְדָ֨ה מִלְכָּ֥ה גַם־הִ֛וא בָּנִ֖ים לְנָח֥וֹר אָחִֽיךָ׃ </span></p>
 <p align="RIGHT"><span lang="he">‎<a name="021">21</a> ‏אֶת־ע֥וּץ בְּכֹר֖וֹ וְאֶת־בּ֣וּז אָחִ֑יו וְאֶת־קְמוּאֵ֖ל אֲבִ֥י אֲרָֽם׃ </span></p>
 <p align="RIGHT"><span lang="he">‎<a name="022">22</a> ‏וְאֶת־כֶּ֣שֶׂד וְאֶת־חֲז֔וֹ וְאֶת־פִּלְדָּ֖שׁ וְאֶת־יִדְלָ֑ף וְאֵ֖ת בְּתוּאֵֽל׃ </span></p>
 <p align="RIGHT"><span lang="he">‎<a name="023">23</a> ‏וּבְתוּאֵ֖ל יָלַ֣ד אֶת־רִבְקָ֑ה שְׁמֹנָ֥ה אֵ֙לֶּה֙ יָלְדָ֣ה מִלְכָּ֔ה לְנָח֖וֹר אֲחִ֥י אַבְרָהָֽם׃ </span></p>
 <p align="RIGHT"><span lang="he">‎<a name="024">24</a> ‏וּפִֽילַגְשׁ֖וֹ וּשְׁמָ֣הּ רְאוּמָ֑ה וַתֵּ֤לֶד גַּם־הִוא֙ אֶת־טֶ֣בַח וְאֶת־גַּ֔חַם וְאֶת־תַּ֖חַשׁ וְאֶֽת־מַעֲכָֽה׃ ס</span></p>
 </td>
 <td width="50%">
 <p>1 wayəhî ’<sup>a</sup>ḥar hadəḇārîm hā’ēlleh wəhā’ĕlōhîm nissâ ’eṯ-’aḇərâām wayyō’mer ’ēlāyw ’aḇərâām wayyō’mer hinnēnî: </p>
 <p>2 wayyō’mer q<sup>a</sup>ḥ-nā’ ’eṯ-binəḵā ’eṯ-yəḥîḏəḵā ’ăšer-’âaḇətā ’eṯ-yiṣəḥāq wəleḵə-ləḵā ’el-’ereṣ hammōrîyâ wəh<sup>a</sup>‘ălēhû šām lə‘ōlâ ‘al ’<sup>a</sup>ḥaḏ hehārîm ’ăšer ’ōmar ’ēleyḵā: </p>
 <p>3 wayyašəkēm ’aḇərâām babōqer wayy<sup>a</sup>ḥăḇōš ’eṯ-ḥămōrwō wayyiqq<sup>a</sup>ḥ ’eṯ-šənê nə‘ārāyw ’itwō wə’ēṯ yiṣəḥāq bənwō wayəḇaqq<sup>a</sup>‘ ‘ăṣê ‘ōlâ wayyāqām wayyēleḵə ’el-hammāqwōm ’ăšer-’āmar-lwō hā’ĕlōhîm: </p>
 <p>4 bayywōm haššəlîšî wayyiśśā’ ’aḇərâām ’eṯ-‘ênāyw wayyarə’ ’eṯ-hammāqwōm mērāḥōq: </p>
 <p>5 wayyō’mer ’aḇərâām ’el-nə‘ārāyw šəḇû-lāḵem pōh ‘im-h<sup>a</sup>ḥămwōr wa’ănî wəhann<sup>a</sup>‘ar nēləḵâ ‘aḏ-kōh wənišət<sup>a</sup>ḥăweh wənāšûḇâ ’ălêḵem: </p>
 <p>6 wayyiqq<sup>a</sup>ḥ ’aḇərâām ’eṯ-‘ăṣê hā‘ōlâ wayyāśem ‘al-yiṣəḥāq bənwō wayyiqq<sup>a</sup>ḥ bəyāḏwō ’eṯ-hā’ēš wə’eṯ-hamma’ăḵeleṯ wayyēləḵû šənêhem y<sup>a</sup>ḥədāw: </p>
 <p>7 wayyō’mer yiṣəḥāq ’el-’aḇərâām ’āḇîw wayyō’mer ’āḇî wayyō’mer hinnennî ḇənî wayyō’mer hinnēh hā’ēš wəhā‘ēṣîm wə’ayyēh haśśeh lə‘ōlâ: </p>
 <p>8 wayyō’mer ’aḇərâām ’ĕlōhîm yirə’eh-llwō haśśeh lə‘ōlâ bənî wayyēləḵû šənêhem y<sup>a</sup>ḥədāw: </p>
 <p>9 wayyāḇō’û ’el-hammāqwōm ’ăšer ’āmar-lwō hā’ĕlōhîm wayyiḇen šām ’aḇərâām ’eṯ-hammizəbēḥa wayy<sup>a</sup>‘ărōḵə ’eṯ-hā‘ēṣîm wayy<sup>a</sup>‘ăqōḏ ’eṯ-yiṣəḥāq bənwō wayyāśem ’ōṯwō ‘al-hammizəbēḥa mimm<sup>a</sup>‘al lā‘ēṣîm: </p>
 <p>10 wayyišəl<sup>a</sup>ḥ ’aḇərâām ’eṯ-yāḏwō wayyiqq<sup>a</sup>ḥ ’eṯ-hamma’ăḵeleṯ lišəḥōṭ ’eṯ-bənwō: </p>
 <p>11 wayyiqərā’ ’ēlāyw malə’aḵə yəhwâ min-haššāmayim wayyō’mer ’aḇərâām| ’aḇərâām wayyō’mer hinnēnî: </p>
 <p>12 wayyō’mer ’al-tišəl<sup>a</sup>ḥ yāḏəḵā ’el-hann<sup>a</sup>‘ar wə’al-t<sup>a</sup>‘aś lwō mə’ûmmâ<font color="red"><sup>1</sup></font> kî| ‘atâ yāḏ<sup>a</sup>‘ətî kî-yərē’ ’ĕlōhîm ’atâ wəlō’ ḥāśaḵətā ’eṯ-binəḵā ’eṯ-yəḥîḏəḵā mimmennî: </p>
 <p>13 wayyiśśā’ ’aḇərâām ’eṯ-‘ênāyw wayyarə’ wəhinnēh-’ayil ’<sup>a</sup>ḥar ne’ĕḥaz bassəḇaḵə bəqarənāyw wayyēleḵə ’aḇərâām wayyiqq<sup>a</sup>ḥ ’eṯ-hā’ayil wayy<sup>a</sup>‘ălēhû lə‘ōlâ t<sup>a</sup>ḥaṯ bənwō: </p>
 <p>14 wayyiqərā’ ’aḇərâām šēm-hammāqwōm hahû’ yəhwâ| yirə’eh ’ăšer yē’āmēr hayywōm bəhar yəhwâ yērā’eh: </p>
 <p>15 wayyiqərā’ malə’aḵə yəhwâ ’el-’aḇərâām šēnîṯ min-haššāmāyim: </p>
 <p>16 wayyō’mer bî nišəb<sup>a</sup>‘ətî nə’um-yəhwâ kî y<sup>a</sup>‘an ’ăšer ‘āśîṯā ’eṯ-hadāḇār hazzeh wəlō’ ḥāśaḵətā ’eṯ-binəḵā ’eṯ-yəḥîḏeḵā: </p>
 <p>17 kî-ḇārēḵə ’ăḇāreḵəḵā wəharəbâ ’arəbeh ’eṯ-zarə‘ăḵā kəḵwōḵəḇê haššāmayim wəḵ<sup>a</sup>ḥwōl ’ăšer ‘al-śəfaṯ hayyām wəyiraš zarə‘ăḵā ’ēṯ š<sup>a</sup>‘ar ’ōyəḇāyw: </p>
 <p>18 wəhiṯəbārăḵû ḇəzarə‘ăḵā kōl gwōyê hā’āreṣ ‘ēqeḇ ’ăšer šām<sup>a</sup>‘ətā bəqōlî: </p>
 <p>19 wayyāšāḇ ’aḇərâām ’el-nə‘ārāyw wayyāqumû wayyēləḵû y<sup>a</sup>ḥədāw ’el-bə’ēr šāḇ<sup>a</sup>‘ wayyēšeḇ ’aḇərâām biḇə’ēr šāḇ<sup>a</sup>‘: f</p>
 <p>20 wayəhî ’<sup>a</sup>ḥărê hadəḇārîm hā’ēlleh wayyugaḏ lə’aḇərâām lē’mōr hinnēh yāləḏâ miləkâ ḡam-hiw’ bānîm lənāḥwōr ’āḥîḵā: </p>
 <p>21 ’eṯ-‘ûṣ bəḵōrwō wə’eṯ-bûz ’āḥîw wə’eṯ-qəmû’ēl ’ăḇî ’ărām: </p>
 <p>22 wə’eṯ-keśeḏ wə’eṯ-ḥăzwō wə’eṯ-pilədāš wə’eṯ-yiḏəlāf wə’ēṯ bəṯû’ēl: </p>
 <p>23 ûḇəṯû’ēl yālaḏ ’eṯ-riḇəqâ šəmōnâ ’ēlleh yāləḏâ miləkâ lənāḥwōr ’ăḥî ’aḇərâām: </p>
 <p>24 ûfîlaḡəšwō ûšəmāh rə’ûmâ watēleḏ gam-hiw’ ’eṯ-ṭeḇ<sup>a</sup>ḥ wə’eṯ-g<sup>a</sup>ḥam wə’eṯ-t<sup>a</sup>ḥaš wə’eṯ-m<sup>a</sup>‘ăḵâ: s</p>
 </td>
 </tr></table>
 <p></p><hr>
 <center>
 <a href="gen023.htm">Next: Genesis (Bereshit) Chapter 23</a></center>
 </body>