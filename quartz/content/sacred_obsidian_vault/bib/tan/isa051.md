<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/isa051.htm">Polyglot</a> 
 <a href="../kjv/isa051.htm">KJV</a> 
 <a href="../sep/isa051.htm">Sep</a> 
 <a href="../vul/isa051.htm">Vul</a> 
 
 <br>
 <br><a href="isa.htm">Isaiah (Yisheyah) Index</a><br>
  
 <a href="isa050.htm">Previous</a> 
 <a href="isa052.htm">Next</a> 
 </center>
 <hr>
 
 <h3 align="CENTER">Tanach (Hebrew): Isaiah (Yisheyah) Chapter 51</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏שִׁמְע֥וּ אֵלַ֛י רֹ֥דְפֵי צֶ֖דֶק מְבַקְשֵׁ֣י יְהוָ֑ה הַבִּ֙יטוּ֙ אֶל־צ֣וּר חֻצַּבְתֶּ֔ם וְאֶל־מַקֶּ֥בֶת בּ֖וֹר נֻקַּרְתֶּֽם׃ </span></p>
 <p align="RIGHT"><span lang="he">‎<a name="002">2</a> ‏הַבִּ֙יטוּ֙ אֶל־אַבְרָהָ֣ם אֲבִיכֶ֔ם וְאֶל־שָׂרָ֖ה תְּחוֹלֶלְכֶ֑ם כִּי־אֶחָ֣ד קְרָאתִ֔יו וַאֲבָרְכֵ֖הוּ וְאַרְבֵּֽהוּ׃ ס</span></p>
 <p align="RIGHT"><span lang="he">‎<a name="003">3</a> ‏כִּֽי־נִחַ֨ם יְהוָ֜ה צִיּ֗וֹן נִחַם֙ כָּל־חָרְבֹתֶ֔יהָ וַיָּ֤שֶׂם מִדְבָּרָהּ֙ כְּעֵ֔דֶן וְעַרְבָתָ֖הּ כְּגַן־יְהוָ֑ה שָׂשׂ֤וֹן וְשִׂמְחָה֙ יִמָּ֣צֵא בָ֔הּ תּוֹדָ֖ה וְק֥וֹל זִמְרָֽה׃ ס</span></p>
 <p align="RIGHT"><span lang="he">‎<a name="004">4</a> ‏הַקְשִׁ֤יבוּ אֵלַי֙ עַמִּ֔י וּלְאוּמִּ֖י אֵלַ֣י הַאֲזִ֑ינוּ כִּ֤י תוֹרָה֙ מֵאִתִּ֣י תֵצֵ֔א וּמִשְׁפָּטִ֔י לְא֥וֹר עַמִּ֖ים אַרְגִּֽיעַ׃ </span></p>
 <p align="RIGHT"><span lang="he">‎<a name="005">5</a> ‏קָר֤וֹב צִדְקִי֙ יָצָ֣א יִשְׁעִ֔י וּזְרֹעַ֖י עַמִּ֣ים יִשְׁפֹּ֑טוּ אֵלַי֙ אִיִּ֣ים יְקַוּ֔וּ וְאֶל־זְרֹעִ֖י יְיַחֵלֽוּן׃ </span></p>
 <p align="RIGHT"><span lang="he">‎<a name="006">6</a> ‏שְׂאוּ֩ לַשָּׁמַ֨יִם עֵֽינֵיכֶ֜ם וְֽהַבִּ֧יטוּ אֶל־הָאָ֣רֶץ מִתַּ֗חַת כִּֽי־שָׁמַ֜יִם כֶּעָשָׁ֤ן נִמְלָ֙חוּ֙ וְהָאָ֙רֶץ֙ כַּבֶּ֣גֶד תִּבְלֶ֔ה וְיֹשְׁבֶ֖יהָ כְּמוֹ־כֵ֣ן יְמוּת֑וּן וִישֽׁוּעָתִי֙ לְעוֹלָ֣ם תִּֽהְיֶ֔ה וְצִדְקָתִ֖י לֹ֥א תֵחָֽת׃ ס</span></p>
 <p align="RIGHT"><span lang="he">‎<a name="007">7</a> ‏שִׁמְע֤וּ אֵלַי֙ יֹ֣דְעֵי צֶ֔דֶק עַ֖ם תּוֹרָתִ֣י בְלִבָּ֑ם אַל־תִּֽירְאוּ֙ חֶרְפַּ֣ת אֱנ֔וֹשׁ וּמִגִּדֻּפֹתָ֖ם אַל־תֵּחָֽתּוּ׃ </span></p>
 <p align="RIGHT"><span lang="he">‎<a name="008">8</a> ‏כִּ֤י כַבֶּ֙גֶד֙ יֹאכְלֵ֣ם עָ֔שׁ וְכַצֶּ֖מֶר יֹאכְלֵ֣ם סָ֑ס וְצִדְקָתִי֙ לְעוֹלָ֣ם תִּֽהְיֶ֔ה וִישׁוּעָתִ֖י לְד֥וֹר דּוֹרִֽים׃ ס</span></p>
 <p align="RIGHT"><span lang="he">‎<a name="009">9</a> ‏עוּרִ֨י עוּרִ֤י לִבְשִׁי־עֹז֙ זְר֣וֹעַ יְהוָ֔ה ע֚וּרִי כִּ֣ימֵי קֶ֔דֶם דֹּר֖וֹת עוֹלָמִ֑ים הֲל֥וֹא אַתְּ־הִ֛יא הַמַּחְצֶ֥בֶת רַ֖הַב מְחוֹלֶ֥לֶת תַּנִּֽין׃ </span></p>
 <p align="RIGHT"><span lang="he">‎<a name="010">10</a> ‏הֲל֤וֹא אַתְּ־הִיא֙ הַמַּחֲרֶ֣בֶת יָ֔ם מֵ֖י תְּה֣וֹם רַבָּ֑ה הַשָּׂ֙מָה֙ מַֽעֲמַקֵּי־יָ֔ם דֶּ֖רֶךְ לַעֲבֹ֥ר גְּאוּלִֽים׃ </span></p>
 <p align="RIGHT"><span lang="he">‎<a name="011">11</a> ‏וּפְדוּיֵ֨י יְהוָ֜ה יְשׁוּב֗וּן וּבָ֤אוּ צִיּוֹן֙ בְּרִנָּ֔ה וְשִׂמְחַ֥ת עוֹלָ֖ם עַל־רֹאשָׁ֑ם שָׂשׂ֤וֹן וְשִׂמְחָה֙ יַשִּׂיג֔וּן נָ֖סוּ יָג֥וֹן וַאֲנָחָֽה׃ ס</span></p>
 <p align="RIGHT"><span lang="he">‎<a name="012">12</a> ‏אָנֹכִ֧י אָנֹכִ֛י ה֖וּא מְנַחֶמְכֶ֑ם מִֽי־אַ֤תְּ וַתִּֽירְאִי֙ מֵאֱנ֣וֹשׁ יָמ֔וּת וּמִבֶּן־אָדָ֖ם חָצִ֥יר יִנָּתֵֽן׃ </span></p>
 <p align="RIGHT"><span lang="he">‎<a name="013">13</a> ‏וַתִּשְׁכַּ֞ח יְהוָ֣ה עֹשֶׂ֗ךָ נוֹטֶ֣ה שָׁמַיִם֮ וְיֹסֵ֣ד אָרֶץ֒ וַתְּפַחֵ֨ד תָּמִ֜יד<font color="red"><sup>3</sup></font> כָּל־הַיּ֗וֹם מִפְּנֵי֙ חֲמַ֣ת הַמֵּצִ֔יק כַּאֲשֶׁ֥ר כּוֹנֵ֖ן לְהַשְׁחִ֑ית וְאַיֵּ֖ה חֲמַ֥ת הַמֵּצִֽיק׃ </span></p>
 <p align="RIGHT"><span lang="he">‎<a name="014">14</a> ‏מִהַ֥ר צֹעֶ֖ה לְהִפָּתֵ֑חַ וְלֹא־יָמ֣וּת לַשַּׁ֔חַת וְלֹ֥א יֶחְסַ֖ר לַחְמֽוֹ׃ </span></p>
 <p align="RIGHT"><span lang="he">‎<a name="015">15</a> ‏וְאָֽנֹכִי֙ יְהוָ֣ה אֱלֹהֶ֔יךָ רֹגַ֣ע הַיָּ֔ם וַיֶּהֱמ֖וּ גַּלָּ֑יו יְהוָ֥ה צְבָא֖וֹת שְׁמֽוֹ׃ </span></p>
 <p align="RIGHT"><span lang="he">‎<a name="016">16</a> ‏וָאָשִׂ֤ים דְּבָרַי֙ בְּפִ֔יךָ וּבְצֵ֥ל יָדִ֖י כִּסִּיתִ֑יךָ לִנְטֹ֤עַ שָׁמַ֙יִם֙ וְלִיסֹ֣ד אָ֔רֶץ וְלֵאמֹ֥ר לְצִיּ֖וֹן עַמִּי־אָֽתָּה׃ ס</span></p>
 <p align="RIGHT"><span lang="he">‎<a name="017">17</a> ‏הִתְעוֹרְרִ֣י הִֽתְעוֹרְרִ֗י ק֚וּמִי יְר֣וּשָׁלִַ֔ם אֲשֶׁ֥ר שָׁתִ֛ית מִיַּ֥ד יְהוָ֖ה אֶת־כּ֣וֹס חֲמָת֑וֹ אֶת־קֻבַּ֜עַת כּ֧וֹס הַתַּרְעֵלָ֛ה שָׁתִ֖ית מָצִֽית׃ </span></p>
 <p align="RIGHT"><span lang="he">‎<a name="018">18</a> ‏אֵין־מְנַהֵ֣ל לָ֔הּ מִכָּל־בָּנִ֖ים יָלָ֑דָה וְאֵ֤ין מַחֲזִיק֙ בְּיָדָ֔הּ מִכָּל־בָּנִ֖ים גִּדֵּֽלָה׃ </span></p>
 <p align="RIGHT"><span lang="he">‎<a name="019">19</a> ‏שְׁתַּ֤יִם הֵ֙נָּה֙ קֹֽרְאֹתַ֔יִךְ מִ֖י יָנ֣וּד לָ֑ךְ הַשֹּׁ֧ד וְהַשֶּׁ֛בֶר וְהָרָעָ֥ב וְהַחֶ֖רֶב מִ֥י אֲנַחֲמֵֽךְ׃ </span></p>
 <p align="RIGHT"><span lang="he">‎<a name="020">20</a> ‏בָּנַ֜יִךְ עֻלְּפ֥וּ שָׁכְב֛וּ בְּרֹ֥אשׁ כָּל־חוּצ֖וֹת כְּת֣וֹא מִכְמָ֑ר הַֽמְלֵאִ֥ים חֲמַת־יְהוָ֖ה גַּעֲרַ֥ת אֱלֹהָֽיִךְ׃ </span></p>
 <p align="RIGHT"><span lang="he">‎<a name="021">21</a> ‏לָכֵ֛ן שִׁמְעִי־נָ֥א זֹ֖את עֲנִיָּ֑ה וּשְׁכֻרַ֖ת וְלֹ֥א מִיָּֽיִן׃ ס</span></p>
 <p align="RIGHT"><span lang="he">‎<a name="022">22</a> ‏כֹּֽה־אָמַ֞ר אֲדֹנַ֣יִךְ יְהוָ֗ה וֵאלֹהַ֙יִךְ֙ יָרִ֣יב עַמּ֔וֹ הִנֵּ֥ה לָקַ֛חְתִּי מִיָּדֵ֖ךְ אֶת־כּ֣וֹס הַתַּרְעֵלָ֑ה אֶת־קֻבַּ֙עַת֙ כּ֣וֹס חֲמָתִ֔י לֹא־תוֹסִ֥יפִי לִשְׁתּוֹתָ֖הּ עֽוֹד׃ </span></p>
 <p align="RIGHT"><span lang="he">‎<a name="023">23</a> ‏וְשַׂמְתִּ֙יהָ֙ בְּיַד־מוֹגַ֔יִךְ אֲשֶׁר־אָמְר֥וּ לְנַפְשֵׁ֖ךְ שְׁחִ֣י וְנַעֲבֹ֑רָה וַתָּשִׂ֤ימִי כָאָ֙רֶץ֙ גֵּוֵ֔ךְ וְכַח֖וּץ לַעֹבְרִֽים׃ ס</span></p>
 </td>
 <td width="50%">
 <p>1 šimə‘û ’ēlay rōḏəfê ṣeḏeq məḇaqəšê yəhwâ habîṭû ’el-ṣûr ḥuṣṣaḇətem wə’el-maqqeḇeṯ bwōr nuqqarətem: </p>
 <p>2 habîṭû ’el-’aḇərâām ’ăḇîḵem wə’el-śārâ təḥwōleləḵem kî-’eḥāḏ qərā’ṯîw wa’ăḇārəḵēhû wə’arəbēhû: s</p>
 <p>3 kî-niḥam yəhwâ ṣîywōn niḥam kāl-ḥārəḇōṯeyhā wayyāśem miḏəbārāh kə‘ēḏen wə‘arəḇāṯāh kəḡan-yəhwâ śāśwōn wəśiməḥâ yimmāṣē’ ḇāh twōḏâ wəqwōl zimərâ: s</p>
 <p>4 haqəšîḇû ’ēlay ‘ammî ûlə’ûmmî ’ēlay ha’ăzînû kî ṯwōrâ mē’itî ṯēṣē’ ûmišəpāṭî lə’wōr ‘ammîm ’arəgî‘a: </p>
 <p>5 qārwōḇ ṣiḏəqî yāṣā’ yišə‘î ûzərō‘ay ‘ammîm yišəpōṭû ’ēlay ’îyîm yəqaûû wə’el-zərō‘î yəy<sup>a</sup>ḥēlûn: </p>
 <p>6 śə’û laššāmayim ‘ênêḵem wəhabîṭû ’el-hā’āreṣ mit<sup>a</sup>ḥaṯ kî-šāmayim ke‘āšān niməlāḥû wəhā’āreṣ kabeḡeḏ tiḇəleh wəyōšəḇeyhā kəmwō-ḵēn yəmûṯûn wîšû‘āṯî lə‘wōlām tihəyeh wəṣiḏəqāṯî lō’ ṯēḥāṯ: s</p>
 <p>7 šimə‘û ’ēlay yōḏə‘ê ṣeḏeq ‘am twōrāṯî ḇəlibām ’al-tîrə’û ḥerəpaṯ ’ĕnwōš ûmigidufōṯām ’al-tēḥātû: </p>
 <p>8 kî ḵabeḡeḏ yō’ḵəlēm ‘āš wəḵaṣṣemer yō’ḵəlēm sās wəṣiḏəqāṯî lə‘wōlām tihəyeh wîšû‘āṯî ləḏwōr dwōrîm: s</p>
 <p>9 ‘ûrî ‘ûrî liḇəšî-‘ōz zərwō‘a yəhwâ ‘ûrî kîmê qeḏem dōrwōṯ ‘wōlāmîm hălwō’ ’atə-hî’ hamm<sup>a</sup>ḥəṣeḇeṯ rahaḇ məḥwōleleṯ tannîn: </p>
 <p>10 hălwō’ ’atə-hî’ hamm<sup>a</sup>ḥăreḇeṯ yām mê təhwōm rabâ haśśāmâ m<sup>a</sup>‘ămaqqê-yām dereḵə l<sup>a</sup>‘ăḇōr gə’ûlîm: </p>
 <p>11 ûfəḏûyê yəhwâ yəšûḇûn ûḇā’û ṣîywōn bərinnâ wəśiməḥaṯ ‘wōlām ‘al-rō’šām śāśwōn wəśiməḥâ yaśśîḡûn nāsû yāḡwōn wa’ănāḥâ: s</p>
 <p>12 ’ānōḵî ’ānōḵî hû’ mən<sup>a</sup>ḥeməḵem mî-’atə watîrə’î mē’ĕnwōš yāmûṯ ûmiben-’āḏām ḥāṣîr yinnāṯēn: </p>
 <p>13 watišək<sup>a</sup>ḥ yəhwâ ‘ōśeḵā nwōṭeh šāmayim wəyōsēḏ ’āreṣ watəf<sup>a</sup>ḥēḏ tāmîḏ<font color="red"><sup>3</sup></font> kāl-hayywōm mipənê ḥămaṯ hammēṣîq ka’ăšer kwōnēn ləhašəḥîṯ wə’ayyēh ḥămaṯ hammēṣîq: </p>
 <p>14 mihar ṣō‘eh ləhipāṯēḥa wəlō’-yāmûṯ lašš<sup>a</sup>ḥaṯ wəlō’ yeḥəsar l<sup>a</sup>ḥəmwō: </p>
 <p>15 wə’ānōḵî yəhwâ ’ĕlōheyḵā rōḡ<sup>a</sup>‘ hayyām wayyehĕmû gallāyw yəhwâ ṣəḇā’wōṯ šəmwō: </p>
 <p>16 wā’āśîm dəḇāray bəfîḵā ûḇəṣēl yāḏî kissîṯîḵā linəṭō‘a šāmayim wəlîsōḏ ’āreṣ wəlē’mōr ləṣîywōn ‘ammî-’ātâ: s</p>
 <p>17 hiṯə‘wōrərî hiṯə‘wōrərî qûmî yərûšālaim ’ăšer šāṯîṯ mîyaḏ yəhwâ ’eṯ-kwōs ḥămāṯwō ’eṯ-qub<sup>a</sup>‘aṯ kwōs hatarə‘ēlâ šāṯîṯ māṣîṯ: </p>
 <p>18 ’ên-mənahēl lāh mikāl-bānîm yālāḏâ wə’ên m<sup>a</sup>ḥăzîq bəyāḏāh mikāl-bānîm gidēlâ: </p>
 <p>19 šətayim hēnnâ qōrə’ōṯayiḵə mî yānûḏ lāḵə haššōḏ wəhaššeḇer wəhārā‘āḇ wəh<sup>a</sup>ḥereḇ mî ’ăn<sup>a</sup>ḥămēḵə: </p>
 <p>20 bānayiḵə ‘ulləfû šāḵəḇû bərō’š kāl-ḥûṣwōṯ kəṯwō’ miḵəmār haməlē’îm ḥămaṯ-yəhwâ g<sup>a</sup>‘ăraṯ ’ĕlōhāyiḵə: </p>
 <p>21 lāḵēn šimə‘î-nā’ zō’ṯ ‘ănîyâ ûšəḵuraṯ wəlō’ mîyāyin: s</p>
 <p>22 kōh-’āmar ’ăḏōnayiḵə yəhwâ wē’lōhayiḵə yārîḇ ‘ammwō hinnēh lāq<sup>a</sup>ḥətî mîyāḏēḵə ’eṯ-kwōs hatarə‘ēlâ ’eṯ-qub<sup>a</sup>‘aṯ kwōs ḥămāṯî lō’-ṯwōsîfî lišətwōṯāh ‘wōḏ: </p>
 <p>23 wəśamətîhā bəyaḏ-mwōḡayiḵə ’ăšer-’āmərû lənafəšēḵə šəḥî wən<sup>a</sup>‘ăḇōrâ watāśîmî ḵā’āreṣ gēwēḵə wəḵ<sup>a</sup>ḥûṣ l<sup>a</sup>‘ōḇərîm: s</p>
 </td>
 </tr></table>
 <p></p><hr>
 <center>
 <a href="isa052.htm">Next: Isaiah (Yisheyah) Chapter 52</a></center>
 </body>