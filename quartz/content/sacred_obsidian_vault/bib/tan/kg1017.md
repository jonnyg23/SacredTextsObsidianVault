<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/kg1017.htm">Polyglot</a> 
 <a href="../kjv/kg1017.htm">KJV</a> 
 <a href="../sep/kg1017.htm">Sep</a> 
 <a href="../vul/kg1017.htm">Vul</a> 
 
 <br>
 <br><a href="kg1.htm">1 Kings (1 Melakhim) Index</a><br>
  
 <a href="kg1016.htm">Previous</a> 
 <a href="kg1018.htm">Next</a> 
 </center>
 <hr>
 
 <h3 align="CENTER">Tanach (Hebrew): 1 Kings (1 Melakhim) Chapter 17</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיֹּאמֶר֩ אֵלִיָּ֨הוּ הַתִּשְׁבִּ֜י מִתֹּשָׁבֵ֣י גִלְעָד֮ אֶל־אַחְאָב֒ חַי־יְהוָ֞ה אֱלֹהֵ֤י יִשְׂרָאֵל֙ אֲשֶׁ֣ר עָמַ֣דְתִּי לְפָנָ֔יו אִם־יִהְיֶ֛ה הַשָּׁנִ֥ים הָאֵ֖לֶּה טַ֣ל וּמָטָ֑ר כִּ֖י אִם־לְפִ֥י דְבָרִֽי׃ ס</span></p>
 <p align="RIGHT"><span lang="he">‎<a name="002">2</a> ‏וַיְהִ֥י דְבַר־יְהוָ֖ה אֵלָ֥יו לֵאמֹֽר׃ </span></p>
 <p align="RIGHT"><span lang="he">‎<a name="003">3</a> ‏לֵ֣ךְ מִזֶּ֔ה וּפָנִ֥יתָ לְּךָ֖ קֵ֑דְמָה וְנִסְתַּרְתָּ֙ בְּנַ֣חַל כְּרִ֔ית אֲשֶׁ֖ר עַל־פְּנֵ֥י הַיַּרְדֵּֽן׃ </span></p>
 <p align="RIGHT"><span lang="he">‎<a name="004">4</a> ‏וְהָיָ֖ה מֵהַנַּ֣חַל תִּשְׁתֶּ֑ה וְאֶת־הָעֹרְבִ֣ים צִוִּ֔יתִי לְכַלְכֶּלְךָ֖ שָֽׁם׃ </span></p>
 <p align="RIGHT"><span lang="he">‎<a name="005">5</a> ‏וַיֵּ֥לֶךְ וַיַּ֖עַשׂ כִּדְבַ֣ר יְהוָ֑ה וַיֵּ֗לֶךְ וַיֵּ֙שֶׁב֙ בְּנַ֣חַל כְּרִ֔ית אֲשֶׁ֖ר עַל־פְּנֵ֥י הַיַּרְדֵּֽן׃ </span></p>
 <p align="RIGHT"><span lang="he">‎<a name="006">6</a> ‏וְהָעֹרְבִ֗ים מְבִיאִ֨ים ל֜וֹ לֶ֤חֶם וּבָשָׂר֙ בַּבֹּ֔קֶר וְלֶ֥חֶם וּבָשָׂ֖ר בָּעָ֑רֶב וּמִן־הַנַּ֖חַל יִשְׁתֶּֽה׃ </span></p>
 <p align="RIGHT"><span lang="he">‎<a name="007">7</a> ‏וַיְהִ֛י מִקֵּ֥ץ יָמִ֖ים וַיִּיבַ֣שׁ הַנָּ֑חַל כִּ֛י לֹֽא־הָיָ֥ה גֶ֖שֶׁם בָּאָֽרֶץ׃ ס</span></p>
 <p align="RIGHT"><span lang="he">‎<a name="008">8</a> ‏וַיְהִ֥י דְבַר־יְהוָ֖ה אֵלָ֥יו לֵאמֹֽר׃ </span></p>
 <p align="RIGHT"><span lang="he">‎<a name="009">9</a> ‏ק֣וּם לֵ֤ךְ צָרְפַ֙תָה֙ אֲשֶׁ֣ר לְצִיד֔וֹן וְיָשַׁבְתָּ֖ שָׁ֑ם הִנֵּ֨ה צִוִּ֥יתִי שָׁ֛ם אִשָּׁ֥ה אַלְמָנָ֖ה לְכַלְכְּלֶֽךָ׃ </span></p>
 <p align="RIGHT"><span lang="he">‎<a name="010">10</a> ‏וַיָּ֣קָם׀ וַיֵּ֣לֶךְ צָרְפַ֗תָה וַיָּבֹא֙ אֶל־פֶּ֣תַח הָעִ֔יר וְהִנֵּֽה־שָׁ֛ם אִשָּׁ֥ה אַלְמָנָ֖ה מְקֹשֶׁ֣שֶׁת עֵצִ֑ים וַיִּקְרָ֤א אֵלֶ֙יהָ֙ וַיֹּאמַ֔ר קְחִי־נָ֨א לִ֧י מְעַט־מַ֛יִם בַּכְּלִ֖י וְאֶשְׁתֶּֽה׃ </span></p>
 <p align="RIGHT"><span lang="he">‎<a name="011">11</a> ‏וַתֵּ֖לֶךְ לָקַ֑חַת וַיִּקְרָ֤א אֵלֶ֙יהָ֙ וַיֹּאמַ֔ר לִֽקְחִי־נָ֥א לִ֛י פַּת־לֶ֖חֶם בְּיָדֵֽךְ׃ </span></p>
 <p align="RIGHT"><span lang="he">‎<a name="012">12</a> ‏וַתֹּ֗אמֶר חַי־יְהוָ֤ה אֱלֹהֶ֙יךָ֙ אִם־יֶשׁ־לִ֣י מָע֔וֹג כִּ֣י אִם־מְלֹ֤א כַף־קֶ֙מַח֙ בַּכַּ֔ד וּמְעַט־שֶׁ֖מֶן בַּצַּפָּ֑חַת וְהִנְנִ֨י מְקֹשֶׁ֜שֶׁת שְׁנַ֣יִם עֵצִ֗ים וּבָ֙אתִי֙ וַעֲשִׂיתִ֙יהוּ֙ לִ֣י וְלִבְנִ֔י וַאֲכַלְנֻ֖הוּ וָמָֽתְנוּ׃ </span></p>
 <p align="RIGHT"><span lang="he">‎<a name="013">13</a> ‏וַיֹּ֨אמֶר אֵלֶ֤יהָ אֵלִיָּ֙הוּ֙ אַל־תִּ֣ירְאִ֔י בֹּ֖אִי עֲשִׂ֣י כִדְבָרֵ֑ךְ אַ֣ךְ עֲשִׂי־לִ֣י מִ֠שָּׁם עֻגָ֨ה קְטַנָּ֤ה בָרִאשֹׁנָה֙ וְהוֹצֵ֣אתְ<font color="red"><sup>1</sup></font> לִ֔י וְלָ֣ךְ וְלִבְנֵ֔ךְ תַּעֲשִׂ֖י בָּאַחֲרֹנָֽה׃ ס</span></p>
 <p align="RIGHT"><span lang="he">‎<a name="014">14</a> ‏כִּ֣י כֹה֩ אָמַ֨ר יְהוָ֜ה אֱלֹהֵ֣י יִשְׂרָאֵ֗ל כַּ֤ד הַקֶּ֙מַח֙ לֹ֣א תִכְלָ֔ה וְצַפַּ֥חַת הַשֶּׁ֖מֶן לֹ֣א תֶחְסָ֑ר עַ֠ד י֧וֹם <font color="brown">תתן־</font> <font color="blue">תֵּת־</font> יְהוָ֛ה גֶּ֖שֶׁם עַל־פְּנֵ֥י הָאֲדָמָֽה׃ </span></p>
 <p align="RIGHT"><span lang="he">‎<a name="015">15</a> ‏וַתֵּ֥לֶךְ וַתַּעֲשֶׂ֖ה כִּדְבַ֣ר אֵלִיָּ֑הוּ וַתֹּ֧אכַל <font color="brown">הוא־</font> <font color="brown">והיא</font> <font color="blue">הִֽיא־</font> <font color="blue">וָה֛וּא</font> וּבֵיתָ֖הּ יָמִֽים׃ </span></p>
 <p align="RIGHT"><span lang="he">‎<a name="016">16</a> ‏כַּ֤ד הַקֶּ֙מַח֙ לֹ֣א כָלָ֔תָה וְצַפַּ֥חַת הַשֶּׁ֖מֶן לֹ֣א חָסֵ֑ר כִּדְבַ֣ר יְהוָ֔ה אֲשֶׁ֥ר דִּבֶּ֖ר בְּיַ֥ד אֵלִיָּֽהוּ׃ פ</span></p>
 <p align="RIGHT"><span lang="he">‎<a name="017">17</a> ‏וַיְהִ֗י אַחַר֙ הַדְּבָרִ֣ים הָאֵ֔לֶּה חָלָ֕ה בֶּן־הָאִשָּׁ֖ה בַּעֲלַ֣ת הַבָּ֑יִת וַיְהִ֤י חָלְיוֹ֙ חָזָ֣ק מְאֹ֔ד עַ֛ד אֲשֶׁ֥ר לֹא־נֽוֹתְרָה־בּ֖וֹ נְשָׁמָֽה׃ </span></p>
 <p align="RIGHT"><span lang="he">‎<a name="018">18</a> ‏וַתֹּ֙אמֶר֙ אֶל־אֵ֣לִיָּ֔הוּ מַה־לִּ֥י וָלָ֖ךְ אִ֣ישׁ הָאֱלֹהִ֑ים בָּ֧אתָ אֵלַ֛י לְהַזְכִּ֥יר אֶת־עֲוֹנִ֖י וּלְהָמִ֥ית אֶת־בְּנִֽי׃ </span></p>
 <p align="RIGHT"><span lang="he">‎<a name="019">19</a> ‏וַיֹּ֥אמֶר אֵלֶ֖יהָ תְּנִֽי־לִ֣י אֶת־בְּנֵ֑ךְ וַיִּקָּחֵ֣הוּ מֵחֵיקָ֗הּ וַֽיַּעֲלֵ֙הוּ֙ אֶל־הָעֲלִיָּ֗ה אֲשֶׁר־הוּא֙ יֹשֵׁ֣ב שָׁ֔ם וַיַּשְׁכִּבֵ֖הוּ עַל־מִטָּתֽוֹ׃ </span></p>
 <p align="RIGHT"><span lang="he">‎<a name="020">20</a> ‏וַיִּקְרָ֥א אֶל־יְהוָ֖ה וַיֹּאמַ֑ר יְהוָ֣ה אֱלֹהָ֔י הֲ֠גַם עַל־הָאַלְמָנָ֞ה אֲשֶׁר־אֲנִ֨י מִתְגּוֹרֵ֥ר עִמָּ֛הּ הֲרֵע֖וֹתָ לְהָמִ֥ית אֶת־בְּנָֽהּ׃ </span></p>
 <p align="RIGHT"><span lang="he">‎<a name="021">21</a> ‏וַיִּתְמֹדֵ֤ד עַל־הַיֶּ֙לֶד֙ שָׁלֹ֣שׁ פְּעָמִ֔ים וַיִּקְרָ֥א אֶל־יְהוָ֖ה וַיֹּאמַ֑ר יְהוָ֣ה אֱלֹהָ֔י תָּ֥שָׁב נָ֛א נֶֽפֶשׁ־הַיֶּ֥לֶד הַזֶּ֖ה עַל־קִרְבּֽוֹ׃ </span></p>
 <p align="RIGHT"><span lang="he">‎<a name="022">22</a> ‏וַיִּשְׁמַ֥ע יְהוָ֖ה בְּק֣וֹל אֵלִיָּ֑הוּ וַתָּ֧שָׁב נֶֽפֶשׁ־הַיֶּ֛לֶד עַל־קִרְבּ֖וֹ וַיֶּֽחִי׃ </span></p>
 <p align="RIGHT"><span lang="he">‎<a name="023">23</a> ‏וַיִּקַּ֨ח אֵלִיָּ֜הוּ אֶת־הַיֶּ֗לֶד וַיֹּרִדֵ֤הוּ מִן־הָעֲלִיָּה֙ הַבַּ֔יְתָה וַֽיִּתְּנֵ֖הוּ לְאִמּ֑וֹ וַיֹּ֙אמֶר֙ אֵ֣לִיָּ֔הוּ רְאִ֖י חַ֥י בְּנֵֽךְ׃ </span></p>
 <p align="RIGHT"><span lang="he">‎<a name="024">24</a> ‏וַתֹּ֤אמֶר הָֽאִשָּׁה֙ אֶל־אֵ֣לִיָּ֔הוּ עַתָּה֙ זֶ֣ה יָדַ֔עְתִּי כִּ֛י אִ֥ישׁ אֱלֹהִ֖ים אָ֑תָּה וּדְבַר־יְהוָ֥ה בְּפִ֖יךָ אֱמֶֽת׃ פ</span></p>
 </td>
 <td width="50%">
 <p>1 wayyō’mer ’ēlîyâû hatišəbî mitōšāḇê ḡilə‘āḏ ’el-’<sup>a</sup>ḥə’āḇ ḥay-yəhwâ ’ĕlōhê yiśərā’ēl ’ăšer ‘āmaḏətî ləfānāyw ’im-yihəyeh haššānîm hā’ēlleh ṭal ûmāṭār kî ’im-ləfî ḏəḇārî: s</p>
 <p>2 wayəhî ḏəḇar-yəhwâ ’ēlāyw lē’mōr: </p>
 <p>3 lēḵə mizzeh ûfānîṯā lləḵā qēḏəmâ wənisətarətā bən<sup>a</sup>ḥal kərîṯ ’ăšer ‘al-pənê hayyarədēn: </p>
 <p>4 wəhāyâ mēhann<sup>a</sup>ḥal tišəteh wə’eṯ-hā‘ōrəḇîm ṣiûîṯî ləḵaləkeləḵā šām: </p>
 <p>5 wayyēleḵə wayy<sup>a</sup>‘aś kiḏəḇar yəhwâ wayyēleḵə wayyēšeḇ bən<sup>a</sup>ḥal kərîṯ ’ăšer ‘al-pənê hayyarədēn: </p>
 <p>6 wəhā‘ōrəḇîm məḇî’îm lwō leḥem ûḇāśār babōqer wəleḥem ûḇāśār bā‘āreḇ ûmin-hann<sup>a</sup>ḥal yišəteh: </p>
 <p>7 wayəhî miqqēṣ yāmîm wayyîḇaš hannāḥal kî lō’-hāyâ ḡešem bā’āreṣ: s</p>
 <p>8 wayəhî ḏəḇar-yəhwâ ’ēlāyw lē’mōr: </p>
 <p>9 qûm lēḵə ṣārəfaṯâ ’ăšer ləṣîḏwōn wəyāšaḇətā šām hinnēh ṣiûîṯî šām ’iššâ ’aləmānâ ləḵaləkəleḵā: </p>
 <p>10 wayyāqām| wayyēleḵə ṣārəfaṯâ wayyāḇō’ ’el-peṯ<sup>a</sup>ḥ hā‘îr wəhinnēh-šām ’iššâ ’aləmānâ məqōšešeṯ ‘ēṣîm wayyiqərā’ ’ēleyhā wayyō’mar qəḥî-nā’ lî mə‘aṭ-mayim bakəlî wə’ešəteh: </p>
 <p>11 watēleḵə lāq<sup>a</sup>ḥaṯ wayyiqərā’ ’ēleyhā wayyō’mar liqəḥî-nā’ lî paṯ-leḥem bəyāḏēḵə: </p>
 <p>12 watō’mer ḥay-yəhwâ ’ĕlōheyḵā ’im-yeš-lî mā‘wōḡ kî ’im-məlō’ ḵaf-qem<sup>a</sup>ḥ bakaḏ ûmə‘aṭ-šemen baṣṣapāḥaṯ wəhinənî məqōšešeṯ šənayim ‘ēṣîm ûḇā’ṯî w<sup>a</sup>‘ăśîṯîhû lî wəliḇənî wa’ăḵalənuhû wāmāṯənû: </p>
 <p>13 wayyō’mer ’ēleyhā ’ēlîyâû ’al-tîrə’î bō’î ‘ăśî ḵiḏəḇārēḵə ’aḵə ‘ăśî-lî miššām ‘uḡâ qəṭannâ ḇāri’šōnâ wəhwōṣē’ṯə<font color="red"><sup>1</sup></font> lî wəlāḵə wəliḇənēḵə t<sup>a</sup>‘ăśî bā’<sup>a</sup>ḥărōnâ: s</p>
 <p>14 kî ḵōh ’āmar yəhwâ ’ĕlōhê yiśərā’ēl kaḏ haqqem<sup>a</sup>ḥ lō’ ṯiḵəlâ wəṣap<sup>a</sup>ḥaṯ haššemen lō’ ṯeḥəsār ‘aḏ ywōm <font color="brown">titen-</font> <font color="blue">tēṯ-</font> yəhwâ gešem ‘al-pənê hā’ăḏāmâ: </p>
 <p>15 watēleḵə wat<sup>a</sup>‘ăśeh kiḏəḇar ’ēlîyâû watō’ḵal <font color="brown">hû’-</font> <font color="brown">wâî’</font> <font color="blue">hî’-</font> <font color="blue">wâû’</font> ûḇêṯāh yāmîm: </p>
 <p>16 kaḏ haqqem<sup>a</sup>ḥ lō’ ḵālāṯâ wəṣap<sup>a</sup>ḥaṯ haššemen lō’ ḥāsēr kiḏəḇar yəhwâ ’ăšer diber bəyaḏ ’ēlîyâû: f</p>
 <p>17 wayəhî ’<sup>a</sup>ḥar hadəḇārîm hā’ēlleh ḥālâ ben-hā’iššâ b<sup>a</sup>‘ălaṯ habāyiṯ wayəhî ḥāləywō ḥāzāq mə’ōḏ ‘aḏ ’ăšer lō’-nwōṯərâ-bwō nəšāmâ: </p>
 <p>18 watō’mer ’el-’ēlîyâû mah-llî wālāḵə ’îš hā’ĕlōhîm bā’ṯā ’ēlay ləhazəkîr ’eṯ-‘ăwōnî ûləhāmîṯ ’eṯ-bənî: </p>
 <p>19 wayyō’mer ’ēleyhā tənî-lî ’eṯ-bənēḵə wayyiqqāḥēhû mēḥêqāh wayy<sup>a</sup>‘ălēhû ’el-hā‘ălîyâ ’ăšer-hû’ yōšēḇ šām wayyašəkiḇēhû ‘al-miṭṭāṯwō: </p>
 <p>20 wayyiqərā’ ’el-yəhwâ wayyō’mar yəhwâ ’ĕlōhāy hăḡam ‘al-hā’aləmānâ ’ăšer-’ănî miṯəgwōrēr ‘immāh hărē‘wōṯā ləhāmîṯ ’eṯ-bənāh: </p>
 <p>21 wayyiṯəmōḏēḏ ‘al-hayyeleḏ šālōš pə‘āmîm wayyiqərā’ ’el-yəhwâ wayyō’mar yəhwâ ’ĕlōhāy tāšāḇ nā’ nefeš-hayyeleḏ hazzeh ‘al-qirəbwō: </p>
 <p>22 wayyišəm<sup>a</sup>‘ yəhwâ bəqwōl ’ēlîyâû watāšāḇ nefeš-hayyeleḏ ‘al-qirəbwō wayyeḥî: </p>
 <p>23 wayyiqq<sup>a</sup>ḥ ’ēlîyâû ’eṯ-hayyeleḏ wayyōriḏēhû min-hā‘ălîyâ habayəṯâ wayyitənēhû lə’immwō wayyō’mer ’ēlîyâû rə’î ḥay bənēḵə: </p>
 <p>24 watō’mer hā’iššâ ’el-’ēlîyâû ‘atâ zeh yāḏ<sup>a</sup>‘ətî kî ’îš ’ĕlōhîm ’ātâ ûḏəḇar-yəhwâ bəfîḵā ’ĕmeṯ: f</p>
 </td>
 </tr></table>
 <p></p><hr>
 <center>
 <a href="kg1018.htm">Next: 1 Kings (1 Melakhim) Chapter 18</a></center>
 </body>