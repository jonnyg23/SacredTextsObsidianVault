<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/isa014.htm">Polyglot</a> 
 <a href="../kjv/isa014.htm">KJV</a> 
 <a href="../sep/isa014.htm">Sep</a> 
 <a href="../vul/isa014.htm">Vul</a> 
 
 <br>
 <br><a href="isa.htm">Isaiah (Yisheyah) Index</a><br>
  
 <a href="isa013.htm">Previous</a> 
 <a href="isa015.htm">Next</a> 
 </center>
 <hr>
 
 <h3 align="CENTER">Tanach (Hebrew): Isaiah (Yisheyah) Chapter 14</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏כִּי֩ יְרַחֵ֨ם יְהוָ֜ה אֶֽת־יַעֲקֹ֗ב וּבָחַ֥ר עוֹד֙ בְּיִשְׂרָאֵ֔ל וְהִנִּיחָ֖ם עַל־אַדְמָתָ֑ם וְנִלְוָ֤ה הַגֵּר֙ עֲלֵיהֶ֔ם וְנִסְפְּח֖וּ עַל־בֵּ֥ית יַעֲקֹֽב׃ </span></p>
 <p align="RIGHT"><span lang="he">‎<a name="002">2</a> ‏וּלְקָח֣וּם עַמִּים֮ וֶהֱבִיא֣וּם אֶל־מְקוֹמָם֒ וְהִֽתְנַחֲל֣וּם בֵּֽית־יִשְׂרָאֵ֗ל עַ֚ל אַדְמַ֣ת יְהוָ֔ה לַעֲבָדִ֖ים וְלִשְׁפָח֑וֹת וְהָיוּ֙ שֹׁבִ֣ים לְשֹֽׁבֵיהֶ֔ם וְרָד֖וּ בְּנֹגְשֵׂיהֶֽם׃ ס</span></p>
 <p align="RIGHT"><span lang="he">‎<a name="003">3</a> ‏וְהָיָ֗ה בְּי֨וֹם הָנִ֤יחַ יְהוָה֙ לְךָ֔ מֵֽעָצְבְּךָ֖ וּמֵרָגְזֶ֑ךָ וּמִן־הָעֲבֹדָ֥ה הַקָּשָׁ֖ה אֲשֶׁ֥ר עֻבַּד־בָּֽךְ׃ </span></p>
 <p align="RIGHT"><span lang="he">‎<a name="004">4</a> ‏וְנָשָׂ֜אתָ הַמָּשָׁ֥ל הַזֶּ֛ה עַל־מֶ֥לֶךְ בָּבֶ֖ל וְאָמָ֑רְתָּ אֵ֚יךְ שָׁבַ֣ת נֹגֵ֔שׂ שָׁבְתָ֖ה מַדְהֵבָֽה׃ </span></p>
 <p align="RIGHT"><span lang="he">‎<a name="005">5</a> ‏שָׁבַ֥ר יְהוָ֖ה מַטֵּ֣ה רְשָׁעִ֑ים שֵׁ֖בֶט מֹשְׁלִֽים׃ </span></p>
 <p align="RIGHT"><span lang="he">‎<a name="006">6</a> ‏מַכֶּ֤ה עַמִּים֙ בְּעֶבְרָ֔ה מַכַּ֖ת בִּלְתִּ֣י סָרָ֑ה רֹדֶ֤ה בָאַף֙ גּוֹיִ֔ם מֻרְדָּ֖ף בְּלִ֥י חָשָֽׂךְ׃ </span></p>
 <p align="RIGHT"><span lang="he">‎<a name="007">7</a> ‏נָ֥חָה שָׁקְטָ֖ה כָּל־הָאָ֑רֶץ פָּצְח֖וּ רִנָּֽה׃ </span></p>
 <p align="RIGHT"><span lang="he">‎<a name="008">8</a> ‏גַּם־בְּרוֹשִׁ֛ים שָׂמְח֥וּ לְךָ֖ אַרְזֵ֣י לְבָנ֑וֹן<font color="red"><sup>3</sup></font> מֵאָ֣ז שָׁכַ֔בְתָּ לֹֽא־יַעֲלֶ֥ה הַכֹּרֵ֖ת עָלֵֽינוּ׃ </span></p>
 <p align="RIGHT"><span lang="he">‎<a name="009">9</a> ‏שְׁא֗וֹל מִתַּ֛חַת רָגְזָ֥ה לְךָ֖ לִקְרַ֣את בּוֹאֶ֑ךָ עוֹרֵ֨ר לְךָ֤ רְפָאִים֙ כָּל־עַתּ֣וּדֵי אָ֔רֶץ הֵקִים֙ מִכִּסְאוֹתָ֔ם כֹּ֖ל מַלְכֵ֥י גוֹיִֽם׃ </span></p>
 <p align="RIGHT"><span lang="he">‎<a name="010">10</a> ‏כֻּלָּ֣ם יַֽעֲנ֔וּ וְיֹאמְר֖וּ אֵלֶ֑יךָ גַּם־אַתָּ֛ה חֻלֵּ֥יתָ כָמ֖וֹנוּ אֵלֵ֥ינוּ נִמְשָֽׁלְתָּ׃ </span></p>
 <p align="RIGHT"><span lang="he">‎<a name="011">11</a> ‏הוּרַ֥ד שְׁא֛וֹל גְּאוֹנֶ֖ךָ הֶמְיַ֣ת נְבָלֶ֑יךָ תַּחְתֶּ֙יךָ֙ יֻצַּ֣ע רִמָּ֔ה וּמְכַסֶּ֖יךָ תּוֹלֵעָֽה׃ </span></p>
 <p align="RIGHT"><span lang="he">‎<a name="012">12</a> ‏אֵ֛יךְ נָפַ֥לְתָּ מִשָּׁמַ֖יִם הֵילֵ֣ל בֶּן־שָׁ֑חַר נִגְדַּ֣עְתָּ לָאָ֔רֶץ חוֹלֵ֖שׁ עַל־גּוֹיִֽם׃ </span></p>
 <p align="RIGHT"><span lang="he">‎<a name="013">13</a> ‏וְאַתָּ֞ה אָמַ֤רְתָּ בִֽלְבָבְךָ֙ הַשָּׁמַ֣יִם אֶֽעֱלֶ֔ה מִמַּ֥עַל לְכֽוֹכְבֵי־אֵ֖ל אָרִ֣ים כִּסְאִ֑י וְאֵשֵׁ֥ב בְּהַר־מוֹעֵ֖ד בְּיַרְכְּתֵ֥י צָפֽוֹן׃ </span></p>
 <p align="RIGHT"><span lang="he">‎<a name="014">14</a> ‏אֶעֱלֶ֖ה עַל־בָּ֣מֳתֵי עָ֑ב אֶדַּמֶּ֖ה לְעֶלְיֽוֹן׃ </span></p>
 <p align="RIGHT"><span lang="he">‎<a name="015">15</a> ‏אַ֧ךְ אֶל־שְׁא֛וֹל תּוּרָ֖ד אֶל־יַרְכְּתֵי־בֽוֹר׃ </span></p>
 <p align="RIGHT"><span lang="he">‎<a name="016">16</a> ‏רֹאֶ֙יךָ֙ אֵלֶ֣יךָ יַשְׁגִּ֔יחוּ אֵלֶ֖יךָ יִתְבּוֹנָ֑נוּ הֲזֶ֤ה הָאִישׁ֙ מַרְגִּ֣יז הָאָ֔רֶץ מַרְעִ֖ישׁ מַמְלָכֽוֹת׃ </span></p>
 <p align="RIGHT"><span lang="he">‎<a name="017">17</a> ‏שָׂ֥ם תֵּבֵ֛ל כַּמִּדְבָּ֖ר וְעָרָ֣יו הָרָ֑ס אֲסִירָ֖יו לֹא־פָ֥תַח בָּֽיְתָה׃ </span></p>
 <p align="RIGHT"><span lang="he">‎<a name="018">18</a> ‏כָּל־מַלְכֵ֥י גוֹיִ֖ם כֻּלָּ֑ם שָׁכְב֥וּ בְכָב֖וֹד אִ֥ישׁ בְּבֵיתֽוֹ׃ </span></p>
 <p align="RIGHT"><span lang="he">‎<a name="019">19</a> ‏וְאַתָּ֞ה הָשְׁלַ֤כְתָּ מִֽקִּבְרְךָ֙ כְּנֵ֣צֶר נִתְעָ֔ב לְב֥וּשׁ הֲרֻגִ֖ים מְטֹ֣עֲנֵי חָ֑רֶב יוֹרְדֵ֥י אֶל־אַבְנֵי־ב֖וֹר כְּפֶ֥גֶר מוּבָֽס׃ </span></p>
 <p align="RIGHT"><span lang="he">‎<a name="020">20</a> ‏לֹֽא־תֵחַ֤ד אִתָּם֙ בִּקְבוּרָ֔ה כִּֽי־אַרְצְךָ֥ שִׁחַ֖תָּ עַמְּךָ֣ הָרָ֑גְתָּ לֹֽא־יִקָּרֵ֥א לְעוֹלָ֖ם זֶ֥רַע מְרֵעִֽים׃ </span></p>
 <p align="RIGHT"><span lang="he">‎<a name="021">21</a> ‏הָכִ֧ינוּ לְבָנָ֛יו מַטְבֵּ֖חַ בַּעֲוֹ֣ן אֲבוֹתָ֑ם בַּל־יָקֻ֙מוּ֙ וְיָ֣רְשׁוּ אָ֔רֶץ וּמָלְא֥וּ פְנֵֽי־תֵבֵ֖ל עָרִֽים׃ </span></p>
 <p align="RIGHT"><span lang="he">‎<a name="022">22</a> ‏וְקַמְתִּ֣י עֲלֵיהֶ֔ם נְאֻ֖ם יְהוָ֣ה צְבָא֑וֹת וְהִכְרַתִּ֨י לְבָבֶ֜ל שֵׁ֥ם וּשְׁאָ֛ר וְנִ֥ין וָנֶ֖כֶד נְאֻם־יְהוָֽה׃ </span></p>
 <p align="RIGHT"><span lang="he">‎<a name="023">23</a> ‏וְשַׂמְתִּ֛יהָ לְמוֹרַ֥שׁ קִפֹּ֖ד וְאַגְמֵי־מָ֑יִם וְטֵֽאטֵאתִ֙יהָ֙ בְּמַטְאֲטֵ֣א הַשְׁמֵ֔ד נְאֻ֖ם יְהוָ֥ה צְבָאֽוֹת׃ פ</span></p>
 <p align="RIGHT"><span lang="he">‎<a name="024">24</a> ‏נִשְׁבַּ֛ע יְהוָ֥ה צְבָא֖וֹת לֵאמֹ֑ר אִם־לֹ֞א כַּאֲשֶׁ֤ר דִּמִּ֙יתִי֙ כֵּ֣ן הָיָ֔תָה וְכַאֲשֶׁ֥ר יָעַ֖צְתִּי הִ֥יא תָקֽוּם׃ </span></p>
 <p align="RIGHT"><span lang="he">‎<a name="025">25</a> ‏לִשְׁבֹּ֤ר אַשּׁוּר֙ בְּאַרְצִ֔י וְעַל־הָרַ֖י אֲבוּסֶ֑נּוּ וְסָ֤ר מֵֽעֲלֵיהֶם֙ עֻלּ֔וֹ וְסֻ֨בֳּל֔וֹ מֵעַ֥ל שִׁכְמ֖וֹ יָסֽוּר׃ </span></p>
 <p align="RIGHT"><span lang="he">‎<a name="026">26</a> ‏זֹ֛את הָעֵצָ֥ה הַיְּעוּצָ֖ה עַל־כָּל־הָאָ֑רֶץ וְזֹ֛את הַיָּ֥ד הַנְּטוּיָ֖ה עַל־כָּל־הַגּוֹיִֽם׃ </span></p>
 <p align="RIGHT"><span lang="he">‎<a name="027">27</a> ‏כִּֽי־יְהוָ֧ה צְבָא֛וֹת יָעָ֖ץ וּמִ֣י יָפֵ֑ר וְיָד֥וֹ הַנְּטוּיָ֖ה וּמִ֥י<font color="red"><sup>3</sup></font> יְשִׁיבֶֽנָּה׃ פ</span></p>
 <p align="RIGHT"><span lang="he">‎<a name="028">28</a> ‏בִּשְׁנַת־מ֖וֹת הַמֶּ֣לֶךְ אָחָ֑ז הָיָ֖ה הַמַּשָּׂ֥א הַזֶּֽה׃ </span></p>
 <p align="RIGHT"><span lang="he">‎<a name="029">29</a> ‏אַֽל־תִּשְׂמְחִ֤י פְלֶ֙שֶׁת֙ כֻּלֵּ֔ךְ כִּ֥י נִשְׁבַּ֖ר שֵׁ֣בֶט מַכֵּ֑ךְ כִּֽי־מִשֹּׁ֤רֶשׁ נָחָשׁ֙ יֵ֣צֵא צֶ֔פַע וּפִרְי֖וֹ שָׂרָ֥ף מְעוֹפֵֽף׃ </span></p>
 <p align="RIGHT"><span lang="he">‎<a name="030">30</a> ‏וְרָעוּ֙ בְּכוֹרֵ֣י דַלִּ֔ים וְאֶבְיוֹנִ֖ים לָבֶ֣טַח יִרְבָּ֑צוּ וְהֵמַתִּ֤י בָֽרָעָב֙ שָׁרְשֵׁ֔ךְ וּשְׁאֵרִיתֵ֖ךְ יַהֲרֹֽג׃ </span></p>
 <p align="RIGHT"><span lang="he">‎<a name="031">31</a> ‏הֵילִ֤ילִֽי שַׁ֙עַר֙ זַֽעֲקִי־עִ֔יר נָמ֖וֹג פְּלֶ֣שֶׁת כֻּלֵּ֑ךְ כִּ֤י מִצָּפוֹן֙ עָשָׁ֣ן בָּ֔א וְאֵ֥ין בּוֹדֵ֖ד בְּמוֹעָדָֽיו׃ </span></p>
 <p align="RIGHT"><span lang="he">‎<a name="032">32</a> ‏וּמַֽה־יַּעֲנֶ֖ה מַלְאֲכֵי־ג֑וֹי כִּ֤י יְהוָה֙ יִסַּ֣ד צִיּ֔וֹן וּבָ֥הּ יֶחֱס֖וּ עֲנִיֵּ֥י עַמּֽוֹ׃ ס</span></p>
 </td>
 <td width="50%">
 <p>1 kî yər<sup>a</sup>ḥēm yəhwâ ’eṯ-y<sup>a</sup>‘ăqōḇ ûḇāḥar ‘wōḏ bəyiśərā’ēl wəhinnîḥām ‘al-’aḏəmāṯām wəniləwâ hagēr ‘ălêhem wənisəpəḥû ‘al-bêṯ y<sup>a</sup>‘ăqōḇ: </p>
 <p>2 ûləqāḥûm ‘ammîm wehĕḇî’ûm ’el-məqwōmām wəhiṯən<sup>a</sup>ḥălûm bêṯ-yiśərā’ēl ‘al ’aḏəmaṯ yəhwâ l<sup>a</sup>‘ăḇāḏîm wəlišəfāḥwōṯ wəhāyû šōḇîm ləšōḇêhem wərāḏû bənōḡəśêhem: s</p>
 <p>3 wəhāyâ bəywōm hānîḥa yəhwâ ləḵā mē‘āṣəbəḵā ûmērāḡəzeḵā ûmin-hā‘ăḇōḏâ haqqāšâ ’ăšer ‘ubaḏ-bāḵə: </p>
 <p>4 wənāśā’ṯā hammāšāl hazzeh ‘al-meleḵə bāḇel wə’āmārətā ’êḵə šāḇaṯ nōḡēś šāḇəṯâ maḏəhēḇâ: </p>
 <p>5 šāḇar yəhwâ maṭṭēh rəšā‘îm šēḇeṭ mōšəlîm: </p>
 <p>6 makeh ‘ammîm bə‘eḇərâ makaṯ bilətî sārâ rōḏeh ḇā’af gwōyim murədāf bəlî ḥāśāḵə: </p>
 <p>7 nāḥâ šāqəṭâ kāl-hā’āreṣ pāṣəḥû rinnâ: </p>
 <p>8 gam-bərwōšîm śāməḥû ləḵā ’arəzê ləḇānwōn<font color="red"><sup>3</sup></font> mē’āz šāḵaḇətā lō’-y<sup>a</sup>‘ăleh hakōrēṯ ‘ālênû: </p>
 <p>9 šə’wōl mit<sup>a</sup>ḥaṯ rāḡəzâ ləḵā liqəra’ṯ bwō’eḵā ‘wōrēr ləḵā rəfā’îm kāl-‘atûḏê ’āreṣ hēqîm mikisə’wōṯām kōl maləḵê ḡwōyim: </p>
 <p>10 kullām y<sup>a</sup>‘ănû wəyō’mərû ’ēleyḵā gam-’atâ ḥullêṯā ḵāmwōnû ’ēlênû niməšālətā: </p>
 <p>11 hûraḏ šə’wōl gə’wōneḵā heməyaṯ nəḇāleyḵā t<sup>a</sup>ḥəteyḵā yuṣṣ<sup>a</sup>‘ rimmâ ûməḵasseyḵā twōlē‘â: </p>
 <p>12 ’êḵə nāfalətā miššāmayim hêlēl ben-šāḥar niḡəd<sup>a</sup>‘ətā lā’āreṣ ḥwōlēš ‘al-gwōyim: </p>
 <p>13 wə’atâ ’āmarətā ḇiləḇāḇəḵā haššāmayim ’e‘ĕleh mimm<sup>a</sup>‘al ləḵwōḵəḇê-’ēl ’ārîm kisə’î wə’ēšēḇ bəhar-mwō‘ēḏ bəyarəkəṯê ṣāfwōn: </p>
 <p>14 ’e‘ĕleh ‘al-bāmŏṯê ‘āḇ ’edammeh lə‘eləywōn: </p>
 <p>15 ’aḵə ’el-šə’wōl tûrāḏ ’el-yarəkəṯê-ḇwōr: </p>
 <p>16 rō’eyḵā ’ēleyḵā yašəgîḥû ’ēleyḵā yiṯəbwōnānû hăzeh hā’îš marəgîz hā’āreṣ marə‘îš maməlāḵwōṯ: </p>
 <p>17 śām tēḇēl kammiḏəbār wə‘ārāyw hārās ’ăsîrāyw lō’-fāṯ<sup>a</sup>ḥ bāyəṯâ: </p>
 <p>18 kāl-maləḵê ḡwōyim kullām šāḵəḇû ḇəḵāḇwōḏ ’îš bəḇêṯwō: </p>
 <p>19 wə’atâ hāšəlaḵətā miqqiḇərəḵā kənēṣer niṯə‘āḇ ləḇûš hăruḡîm məṭō‘ănê ḥāreḇ ywōrəḏê ’el-’aḇənê-ḇwōr kəfeḡer mûḇās: </p>
 <p>20 lō’-ṯēḥaḏ ’itām biqəḇûrâ kî-’arəṣəḵā šiḥatā ‘amməḵā hārāḡətā lō’-yiqqārē’ lə‘wōlām zer<sup>a</sup>‘ mərē‘îm: </p>
 <p>21 hāḵînû ləḇānāyw maṭəbēḥa b<sup>a</sup>‘ăwōn ’ăḇwōṯām bal-yāqumû wəyārəšû ’āreṣ ûmālə’û fənê-ṯēḇēl ‘ārîm: </p>
 <p>22 wəqamətî ‘ălêhem nə’um yəhwâ ṣəḇā’wōṯ wəhiḵəratî ləḇāḇel šēm ûšə’ār wənîn wāneḵeḏ nə’um-yəhwâ: </p>
 <p>23 wəśamətîhā ləmwōraš qipōḏ wə’aḡəmê-māyim wəṭē’ṭē’ṯîhā bəmaṭə’ăṭē’ hašəmēḏ nə’um yəhwâ ṣəḇā’wōṯ: f</p>
 <p>24 nišəb<sup>a</sup>‘ yəhwâ ṣəḇā’wōṯ lē’mōr ’im-lō’ ka’ăšer dimmîṯî kēn hāyāṯâ wəḵa’ăšer yā‘aṣətî hî’ ṯāqûm: </p>
 <p>25 lišəbōr ’aššûr bə’arəṣî wə‘al-hāray ’ăḇûsennû wəsār mē‘ălêhem ‘ullwō wəsubŏlwō mē‘al šiḵəmwō yāsûr: </p>
 <p>26 zō’ṯ hā‘ēṣâ hayyə‘ûṣâ ‘al-kāl-hā’āreṣ wəzō’ṯ hayyāḏ hannəṭûyâ ‘al-kāl-hagwōyim: </p>
 <p>27 kî-yəhwâ ṣəḇā’wōṯ yā‘āṣ ûmî yāfēr wəyāḏwō hannəṭûyâ ûmî<font color="red"><sup>3</sup></font> yəšîḇennâ: f</p>
 <p>28 bišənaṯ-mwōṯ hammeleḵə ’āḥāz hāyâ hammaśśā’ hazzeh: </p>
 <p>29 ’al-tiśəməḥî fəlešeṯ kullēḵə kî nišəbar šēḇeṭ makēḵə kî-miššōreš nāḥāš yēṣē’ ṣef<sup>a</sup>‘ ûfirəywō śārāf mə‘wōfēf: </p>
 <p>30 wərā‘û bəḵwōrê ḏallîm wə’eḇəywōnîm lāḇeṭ<sup>a</sup>ḥ yirəbāṣû wəhēmatî ḇārā‘āḇ šārəšēḵə ûšə’ērîṯēḵə yahărōḡ: </p>
 <p>31 hêlîlî š<sup>a</sup>‘ar z<sup>a</sup>‘ăqî-‘îr nāmwōḡ pəlešeṯ kullēḵə kî miṣṣāfwōn ‘āšān bā’ wə’ên bwōḏēḏ bəmwō‘āḏāyw: </p>
 <p>32 ûmah-yy<sup>a</sup>‘ăneh malə’ăḵê-ḡwōy kî yəhwâ yissaḏ ṣîywōn ûḇāh yeḥĕsû ‘ănîyê ‘ammwō: s</p>
 </td>
 </tr></table>
 <p></p><hr>
 <center>
 <a href="isa015.htm">Next: Isaiah (Yisheyah) Chapter 15</a></center>
 </body>