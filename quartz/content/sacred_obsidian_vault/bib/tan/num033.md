<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/num033.htm">Polyglot</a> 
 <a href="../kjv/num033.htm">KJV</a> 
 <a href="../sep/num033.htm">Sep</a> 
 <a href="../vul/num033.htm">Vul</a> 
 
 <br>
 <br><a href="num.htm">Numbers (Bemidbar) Index</a><br>
  
 <a href="num032.htm">Previous</a> 
 <a href="num034.htm">Next</a> 
 </center>
 <hr>
 
 <h3 align="CENTER">Tanach (Hebrew): Numbers (Bemidbar) Chapter 33</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏אֵ֜לֶּה מַסְעֵ֣י בְנֵֽי־יִשְׂרָאֵ֗ל אֲשֶׁ֥ר יָצְא֛וּ מֵאֶ֥רֶץ מִצְרַ֖יִם לְצִבְאֹתָ֑ם בְּיַד־מֹשֶׁ֖ה וְאַהֲרֹֽן׃ </span></p>
 <p align="RIGHT"><span lang="he">‎<a name="002">2</a> ‏וַיִּכְתֹּ֨ב מֹשֶׁ֜ה אֶת־מוֹצָאֵיהֶ֛ם לְמַסְעֵיהֶ֖ם עַל־פִּ֣י יְהוָ֑ה וְאֵ֥לֶּה מַסְעֵיהֶ֖ם לְמוֹצָאֵיהֶֽם׃ </span></p>
 <p align="RIGHT"><span lang="he">‎<a name="003">3</a> ‏וַיִּסְע֤וּ מֵֽרַעְמְסֵס֙ בַּחֹ֣דֶשׁ הָרִאשׁ֔וֹן<font color="red"><sup>3</sup></font> בַּחֲמִשָּׁ֥ה עָשָׂ֛ר י֖וֹם לַחֹ֣דֶשׁ הָרִאשׁ֑וֹן מִֽמָּחֳרַ֣ת הַפֶּ֗סַח יָצְא֤וּ בְנֵֽי־יִשְׂרָאֵל֙ בְּיָ֣ד רָמָ֔ה לְעֵינֵ֖י כָּל־מִצְרָֽיִם׃ </span></p>
 <p align="RIGHT"><span lang="he">‎<a name="004">4</a> ‏וּמִצְרַ֣יִם מְקַבְּרִ֗ים אֵת֩ אֲשֶׁ֨ר הִכָּ֧ה יְהוָ֛ה בָּהֶ֖ם כָּל־בְּכ֑וֹר וּבֵאלֹ֣הֵיהֶ֔ם עָשָׂ֥ה יְהוָ֖ה שְׁפָטִֽים׃ </span></p>
 <p align="RIGHT"><span lang="he">‎<a name="005">5</a> ‏וַיִּסְע֥וּ בְנֵֽי־יִשְׂרָאֵ֖ל מֵרַעְמְסֵ֑ס וַֽיַּחֲנ֖וּ בְּסֻכֹּֽת׃ </span></p>
 <p align="RIGHT"><span lang="he">‎<a name="006">6</a> ‏וַיִּסְע֖וּ מִסֻּכֹּ֑ת וַיַּחֲנ֣וּ בְאֵתָ֔ם אֲשֶׁ֖ר בִּקְצֵ֥ה הַמִּדְבָּֽר׃ </span></p>
 <p align="RIGHT"><span lang="he">‎<a name="007">7</a> ‏וַיִּסְעוּ֙ מֵֽאֵתָ֔ם וַיָּ֙שָׁב֙ עַל־פִּ֣י הַחִירֹ֔ת אֲשֶׁ֥ר עַל־פְּנֵ֖י בַּ֣עַל צְפ֑וֹן וַֽיַּחֲנ֖וּ לִפְנֵ֥י מִגְדֹּֽל׃ </span></p>
 <p align="RIGHT"><span lang="he">‎<a name="008">8</a> ‏וַיִּסְעוּ֙ מִפְּנֵ֣י הַֽחִירֹ֔ת וַיַּֽעַבְר֥וּ בְתוֹךְ־הַיָּ֖ם הַמִּדְבָּ֑רָה וַיֵּ֨לְכ֜וּ דֶּ֣רֶךְ שְׁלֹ֤שֶׁת יָמִים֙ בְּמִדְבַּ֣ר אֵתָ֔ם וַֽיַּחֲנ֖וּ בְּמָרָֽה׃ </span></p>
 <p align="RIGHT"><span lang="he">‎<a name="009">9</a> ‏וַיִּסְעוּ֙ מִמָּרָ֔ה וַיָּבֹ֖אוּ אֵילִ֑מָה וּ֠בְאֵילִם שְׁתֵּ֣ים עֶשְׂרֵ֞ה עֵינֹ֥ת מַ֛יִם וְשִׁבְעִ֥ים תְּמָרִ֖ים וַיַּחֲנוּ־שָֽׁם׃ </span></p>
 <p align="RIGHT"><span lang="he">‎<a name="010">10</a> ‏וַיִּסְע֖וּ מֵאֵילִ֑ם וַֽיַּחֲנ֖וּ עַל־יַם־סֽוּף׃ </span></p>
 <p align="RIGHT"><span lang="he">‎<a name="011">11</a> ‏וַיִּסְע֖וּ מִיַּם־ס֑וּף וַֽיַּחֲנ֖וּ בְּמִדְבַּר־סִֽין׃ </span></p>
 <p align="RIGHT"><span lang="he">‎<a name="012">12</a> ‏וַיִּסְע֖וּ מִמִּדְבַּר־סִ֑ין וַֽיַּחֲנ֖וּ בְּדָפְקָֽה׃ </span></p>
 <p align="RIGHT"><span lang="he">‎<a name="013">13</a> ‏וַיִּסְע֖וּ מִדָּפְקָ֑ה וַֽיַּחֲנ֖וּ בְּאָלֽוּשׁ׃ </span></p>
 <p align="RIGHT"><span lang="he">‎<a name="014">14</a> ‏וַיִּסְע֖וּ מֵאָל֑וּשׁ וַֽיַּחֲנוּ֙ בִּרְפִידִ֔ם וְלֹא־הָ֨יָה שָׁ֥ם מַ֛יִם לָעָ֖ם לִשְׁתּֽוֹת׃ </span></p>
 <p align="RIGHT"><span lang="he">‎<a name="015">15</a> ‏וַיִּסְע֖וּ מֵרְפִידִ֑ם וַֽיַּחֲנ֖וּ בְּמִדְבַּ֥ר סִינָֽי׃ </span></p>
 <p align="RIGHT"><span lang="he">‎<a name="016">16</a> ‏וַיִּסְע֖וּ מִמִּדְבַּ֣ר סִינָ֑י וַֽיַּחֲנ֖וּ בְּקִבְרֹ֥ת הַֽתַּאֲוָֽה׃ </span></p>
 <p align="RIGHT"><span lang="he">‎<a name="017">17</a> ‏וַיִּסְע֖וּ מִקִּבְרֹ֣ת הַֽתַּאֲוָ֑ה וַֽיַּחֲנ֖וּ בַּחֲצֵרֹֽת׃ </span></p>
 <p align="RIGHT"><span lang="he">‎<a name="018">18</a> ‏וַיִּסְע֖וּ מֵחֲצֵרֹ֑ת וַֽיַּחֲנ֖וּ בְּרִתְמָֽה׃ </span></p>
 <p align="RIGHT"><span lang="he">‎<a name="019">19</a> ‏וַיִּסְע֖וּ מֵרִתְמָ֑ה וַֽיַּחֲנ֖וּ בְּרִמֹּ֥ן פָּֽרֶץ׃ </span></p>
 <p align="RIGHT"><span lang="he">‎<a name="020">20</a> ‏וַיִּסְע֖וּ מֵרִמֹּ֣ן פָּ֑רֶץ וַֽיַּחֲנ֖וּ בְּלִבְנָֽה׃ </span></p>
 <p align="RIGHT"><span lang="he">‎<a name="021">21</a> ‏וַיִּסְע֖וּ מִלִּבְנָ֑ה וַֽיַּחֲנ֖וּ בְּרִסָּֽה׃ </span></p>
 <p align="RIGHT"><span lang="he">‎<a name="022">22</a> ‏וַיִּסְע֖וּ מֵרִסָּ֑ה וַֽיַּחֲנ֖וּ בִּקְהֵלָֽתָה׃ </span></p>
 <p align="RIGHT"><span lang="he">‎<a name="023">23</a> ‏וַיִּסְע֖וּ מִקְּהֵלָ֑תָה וַֽיַּחֲנ֖וּ בְּהַר־שָֽׁפֶר׃ </span></p>
 <p align="RIGHT"><span lang="he">‎<a name="024">24</a> ‏וַיִּסְע֖וּ מֵֽהַר־שָׁ֑פֶר וַֽיַּחֲנ֖וּ בַּחֲרָדָֽה׃ </span></p>
 <p align="RIGHT"><span lang="he">‎<a name="025">25</a> ‏וַיִּסְע֖וּ מֵחֲרָדָ֑ה וַֽיַּחֲנ֖וּ בְּמַקְהֵלֹֽת׃ </span></p>
 <p align="RIGHT"><span lang="he">‎<a name="026">26</a> ‏וַיִּסְע֖וּ מִמַּקְהֵלֹ֑ת וַֽיַּחֲנ֖וּ בְּתָֽחַת׃ </span></p>
 <p align="RIGHT"><span lang="he">‎<a name="027">27</a> ‏וַיִּסְע֖וּ מִתָּ֑חַת וַֽיַּחֲנ֖וּ בְּתָֽרַח׃ </span></p>
 <p align="RIGHT"><span lang="he">‎<a name="028">28</a> ‏וַיִּסְע֖וּ מִתָּ֑רַח וַֽיַּחֲנ֖וּ בְּמִתְקָֽה׃ </span></p>
 <p align="RIGHT"><span lang="he">‎<a name="029">29</a> ‏וַיִּסְע֖וּ מִמִּתְקָ֑ה וַֽיַּחֲנ֖וּ בְּחַשְׁמֹנָֽה׃ </span></p>
 <p align="RIGHT"><span lang="he">‎<a name="030">30</a> ‏וַיִּסְע֖וּ מֵֽחַשְׁמֹנָ֑ה וַֽיַּחֲנ֖וּ בְּמֹסֵרֽוֹת׃ </span></p>
 <p align="RIGHT"><span lang="he">‎<a name="031">31</a> ‏וַיִּסְע֖וּ מִמֹּסֵר֑וֹת וַֽיַּחֲנ֖וּ בִּבְנֵ֥י יַעֲקָֽן׃ </span></p>
 <p align="RIGHT"><span lang="he">‎<a name="032">32</a> ‏וַיִּסְע֖וּ מִבְּנֵ֣י יַעֲקָ֑ן וַֽיַּחֲנ֖וּ בְּחֹ֥ר הַגִּדְגָּֽד׃ </span></p>
 <p align="RIGHT"><span lang="he">‎<a name="033">33</a> ‏וַיִּסְע֖וּ מֵחֹ֣ר הַגִּדְגָּ֑ד וַֽיַּחֲנ֖וּ בְּיָטְבָֽתָה׃ </span></p>
 <p align="RIGHT"><span lang="he">‎<a name="034">34</a> ‏וַיִּסְע֖וּ מִיָּטְבָ֑תָה וַֽיַּחֲנ֖וּ בְּעַבְרֹנָֽה׃ </span></p>
 <p align="RIGHT"><span lang="he">‎<a name="035">35</a> ‏וַיִּסְע֖וּ מֵֽעַבְרֹנָ֑ה וַֽיַּחֲנ֖וּ בְּעֶצְי֥וֹן גָּֽבֶר׃ </span></p>
 <p align="RIGHT"><span lang="he">‎<a name="036">36</a> ‏וַיִּסְע֖וּ מֵעֶצְי֣וֹן גָּ֑בֶר וַיַּחֲנ֥וּ בְמִדְבַּר־צִ֖ן הִ֥וא קָדֵֽשׁ׃ </span></p>
 <p align="RIGHT"><span lang="he">‎<a name="037">37</a> ‏וַיִּסְע֖וּ מִקָּדֵ֑שׁ וַֽיַּחֲנוּ֙ בְּהֹ֣ר הָהָ֔ר בִּקְצֵ֖ה אֶ֥רֶץ אֱדֽוֹם׃ </span></p>
 <p align="RIGHT"><span lang="he">‎<a name="038">38</a> ‏וַיַּעַל֩ אַהֲרֹ֨ן הַכֹּהֵ֜ן אֶל־הֹ֥ר הָהָ֛ר עַל־פִּ֥י יְהוָ֖ה וַיָּ֣מָת שָׁ֑ם בִּשְׁנַ֣ת הָֽאַרְבָּעִ֗ים לְצֵ֤את בְּנֵֽי־יִשְׂרָאֵל֙ מֵאֶ֣רֶץ מִצְרַ֔יִם בַּחֹ֥דֶשׁ הַחֲמִישִׁ֖י בְּאֶחָ֥ד לַחֹֽדֶשׁ׃ </span></p>
 <p align="RIGHT"><span lang="he">‎<a name="039">39</a> ‏וְאַהֲרֹ֔ן בֶּן־שָׁלֹ֧שׁ וְעֶשְׂרִ֛ים וּמְאַ֖ת שָׁנָ֑ה בְּמֹת֖וֹ בְּהֹ֥ר הָהָֽר׃ ס</span></p>
 <p align="RIGHT"><span lang="he">‎<a name="040">40</a> ‏וַיִּשְׁמַ֗ע הַֽכְּנַעֲנִי֙ מֶ֣לֶךְ עֲרָ֔ד וְהֽוּא־יֹשֵׁ֥ב בַּנֶּ֖גֶב בְּאֶ֣רֶץ כְּנָ֑עַן בְּבֹ֖א בְּנֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="041">41</a> ‏וַיִּסְע֖וּ מֵהֹ֣ר הָהָ֑ר וַֽיַּחֲנ֖וּ בְּצַלְמֹנָֽה׃ </span></p>
 <p align="RIGHT"><span lang="he">‎<a name="042">42</a> ‏וַיִּסְע֖וּ מִצַּלְמֹנָ֑ה וַֽיַּחֲנ֖וּ בְּפוּנֹֽן׃ </span></p>
 <p align="RIGHT"><span lang="he">‎<a name="043">43</a> ‏וַיִּסְע֖וּ מִפּוּנֹ֑ן וַֽיַּחֲנ֖וּ בְּאֹבֹֽת׃ </span></p>
 <p align="RIGHT"><span lang="he">‎<a name="044">44</a> ‏וַיִּסְע֖וּ מֵאֹבֹ֑ת וַֽיַּחֲנ֛וּ בְּעִיֵּ֥י הָעֲבָרִ֖ים בִּגְב֥וּל מוֹאָֽב׃ </span></p>
 <p align="RIGHT"><span lang="he">‎<a name="045">45</a> ‏וַיִּסְע֖וּ מֵעִיִּ֑ים וַֽיַּחֲנ֖וּ בְּדִיבֹ֥ן גָּֽד׃ </span></p>
 <p align="RIGHT"><span lang="he">‎<a name="046">46</a> ‏וַיִּסְע֖וּ מִדִּיבֹ֣ן גָּ֑ד וַֽיַּחֲנ֖וּ בְּעַלְמֹ֥ן דִּבְלָתָֽיְמָה׃ </span></p>
 <p align="RIGHT"><span lang="he">‎<a name="047">47</a> ‏וַיִּסְע֖וּ מֵעַלְמֹ֣ן דִּבְלָתָ֑יְמָה וַֽיַּחֲנ֛וּ בְּהָרֵ֥י הָעֲבָרִ֖ים לִפְנֵ֥י נְבֽוֹ׃ </span></p>
 <p align="RIGHT"><span lang="he">‎<a name="048">48</a> ‏וַיִּסְע֖וּ מֵהָרֵ֣י הָעֲבָרִ֑ים וַֽיַּחֲנוּ֙ בְּעַֽרְבֹ֣ת מוֹאָ֔ב עַ֖ל יַרְדֵּ֥ן יְרֵחֽוֹ׃ </span></p>
 <p align="RIGHT"><span lang="he">‎<a name="049">49</a> ‏וַיַּחֲנ֤וּ עַל־הַיַּרְדֵּן֙ מִבֵּ֣ית הַיְשִׁמֹ֔ת עַ֖ד אָבֵ֣ל הַשִּׁטִּ֑ים בְּעַֽרְבֹ֖ת מוֹאָֽב׃ ס</span></p>
 <p align="RIGHT"><span lang="he">‎<a name="050">50</a> ‏וַיְדַבֵּ֧ר יְהוָ֛ה אֶל־מֹשֶׁ֖ה בְּעַֽרְבֹ֣ת מוֹאָ֑ב עַל־יַרְדֵּ֥ן יְרֵח֖וֹ לֵאמֹֽר׃ </span></p>
 <p align="RIGHT"><span lang="he">‎<a name="051">51</a> ‏דַּבֵּר֙ אֶל־בְּנֵ֣י יִשְׂרָאֵ֔ל וְאָמַרְתָּ֖ אֲלֵהֶ֑ם כִּ֥י אַתֶּ֛ם עֹבְרִ֥ים אֶת־הַיַּרְדֵּ֖ן אֶל־אֶ֥רֶץ כְּנָֽעַן׃ </span></p>
 <p align="RIGHT"><span lang="he">‎<a name="052">52</a> ‏וְה֨וֹרַשְׁתֶּ֜ם אֶת־כָּל־יֹשְׁבֵ֤י הָאָ֙רֶץ֙ מִפְּנֵיכֶ֔ם וְאִ֨בַּדְתֶּ֔ם אֵ֖ת כָּל־מַשְׂכִּיֹּתָ֑ם וְאֵ֨ת כָּל־צַלְמֵ֤י מַסֵּֽכֹתָם֙ תְּאַבֵּ֔דוּ וְאֵ֥ת כָּל־בָּמֹתָ֖ם תַּשְׁמִֽידוּ׃ </span></p>
 <p align="RIGHT"><span lang="he">‎<a name="053">53</a> ‏וְהוֹרַשְׁתֶּ֥ם אֶת־הָאָ֖רֶץ וִֽישַׁבְתֶּם־בָּ֑הּ כִּ֥י לָכֶ֛ם נָתַ֥תִּי אֶת־הָאָ֖רֶץ לָרֶ֥שֶׁת אֹתָֽהּ׃ </span></p>
 <p align="RIGHT"><span lang="he">‎<a name="054">54</a> ‏וְהִתְנַחַלְתֶּם֩ אֶת־הָאָ֨רֶץ בְּגוֹרָ֜ל לְמִשְׁפְּחֹֽתֵיכֶ֗ם לָרַ֞ב תַּרְבּ֤וּ אֶת־נַחֲלָתוֹ֙ וְלַמְעַט֙ תַּמְעִ֣יט אֶת־נַחֲלָת֔וֹ אֶל֩ אֲשֶׁר־יֵ֨צֵא ל֥וֹ שָׁ֛מָּה הַגּוֹרָ֖ל ל֣וֹ יִהְיֶ֑ה לְמַטּ֥וֹת אֲבֹתֵיכֶ֖ם תִּתְנֶחָֽלוּ׃ </span></p>
 <p align="RIGHT"><span lang="he">‎<a name="055">55</a> ‏וְאִם־לֹ֨א תוֹרִ֜ישׁוּ אֶת־יֹשְׁבֵ֣י הָאָרֶץ֮ מִפְּנֵיכֶם֒ וְהָיָה֙ אֲשֶׁ֣ר תּוֹתִ֣ירוּ מֵהֶ֔ם לְשִׂכִּים֙ בְּעֵ֣ינֵיכֶ֔ם וְלִצְנִינִ֖ם בְּצִדֵּיכֶ֑ם וְצָרֲר֣וּ אֶתְכֶ֔ם עַל־הָאָ֕רֶץ אֲשֶׁ֥ר אַתֶּ֖ם יֹשְׁבִ֥ים בָּֽהּ׃ </span></p>
 <p align="RIGHT"><span lang="he">‎<a name="056">56</a> ‏וְהָיָ֗ה כַּאֲשֶׁ֥ר דִּמִּ֛יתִי לַעֲשׂ֥וֹת לָהֶ֖ם אֶֽעֱשֶׂ֥ה לָכֶֽם׃ פ</span></p>
 </td>
 <td width="50%">
 <p>1 ’ēlleh masə‘ê ḇənê-yiśərā’ēl ’ăšer yāṣə’û mē’ereṣ miṣərayim ləṣiḇə’ōṯām bəyaḏ-mōšeh wə’ahărōn: </p>
 <p>2 wayyiḵətōḇ mōšeh ’eṯ-mwōṣā’êhem ləmasə‘êhem ‘al-pî yəhwâ wə’ēlleh masə‘êhem ləmwōṣā’êhem: </p>
 <p>3 wayyisə‘û mēr<sup>a</sup>‘əməsēs b<sup>a</sup>ḥōḏeš hāri’šwōn<font color="red"><sup>3</sup></font> b<sup>a</sup>ḥămiššâ ‘āśār ywōm l<sup>a</sup>ḥōḏeš hāri’šwōn mimmāḥŏraṯ hapes<sup>a</sup>ḥ yāṣə’û ḇənê-yiśərā’ēl bəyāḏ rāmâ lə‘ênê kāl-miṣərāyim: </p>
 <p>4 ûmiṣərayim məqabərîm ’ēṯ ’ăšer hikâ yəhwâ bâem kāl-bəḵwōr ûḇē’lōhêhem ‘āśâ yəhwâ šəfāṭîm: </p>
 <p>5 wayyisə‘û ḇənê-yiśərā’ēl mēr<sup>a</sup>‘əməsēs wayy<sup>a</sup>ḥănû bəsukōṯ: </p>
 <p>6 wayyisə‘û missukōṯ wayy<sup>a</sup>ḥănû ḇə’ēṯām ’ăšer biqəṣēh hammiḏəbār: </p>
 <p>7 wayyisə‘û mē’ēṯām wayyāšāḇ ‘al-pî h<sup>a</sup>ḥîrōṯ ’ăšer ‘al-pənê b<sup>a</sup>‘al ṣəfwōn wayy<sup>a</sup>ḥănû lifənê miḡədōl: </p>
 <p>8 wayyisə‘û mipənê h<sup>a</sup>ḥîrōṯ wayy<sup>a</sup>‘aḇərû ḇəṯwōḵə-hayyām hammiḏəbārâ wayyēləḵû dereḵə šəlōšeṯ yāmîm bəmiḏəbar ’ēṯām wayy<sup>a</sup>ḥănû bəmārâ: </p>
 <p>9 wayyisə‘û mimmārâ wayyāḇō’û ’êlimâ ûḇə’êlim šətêm ‘eśərēh ‘ênōṯ mayim wəšiḇə‘îm təmārîm wayy<sup>a</sup>ḥănû-šām: </p>
 <p>10 wayyisə‘û mē’êlim wayy<sup>a</sup>ḥănû ‘al-yam-sûf: </p>
 <p>11 wayyisə‘û mîyam-sûf wayy<sup>a</sup>ḥănû bəmiḏəbar-sîn: </p>
 <p>12 wayyisə‘û mimmiḏəbar-sîn wayy<sup>a</sup>ḥănû bəḏāfəqâ: </p>
 <p>13 wayyisə‘û midāfəqâ wayy<sup>a</sup>ḥănû bə’ālûš: </p>
 <p>14 wayyisə‘û mē’ālûš wayy<sup>a</sup>ḥănû birəfîḏim wəlō’-hāyâ šām mayim lā‘ām lišətwōṯ: </p>
 <p>15 wayyisə‘û mērəfîḏim wayy<sup>a</sup>ḥănû bəmiḏəbar sînāy: </p>
 <p>16 wayyisə‘û mimmiḏəbar sînāy wayy<sup>a</sup>ḥănû bəqiḇərōṯ hata’ăwâ: </p>
 <p>17 wayyisə‘û miqqiḇərōṯ hata’ăwâ wayy<sup>a</sup>ḥănû b<sup>a</sup>ḥăṣērōṯ: </p>
 <p>18 wayyisə‘û mēḥăṣērōṯ wayy<sup>a</sup>ḥănû bəriṯəmâ: </p>
 <p>19 wayyisə‘û mēriṯəmâ wayy<sup>a</sup>ḥănû bərimmōn pāreṣ: </p>
 <p>20 wayyisə‘û mērimmōn pāreṣ wayy<sup>a</sup>ḥănû bəliḇənâ: </p>
 <p>21 wayyisə‘û milliḇənâ wayy<sup>a</sup>ḥănû bərissâ: </p>
 <p>22 wayyisə‘û mērissâ wayy<sup>a</sup>ḥănû biqəhēlāṯâ: </p>
 <p>23 wayyisə‘û miqqəhēlāṯâ wayy<sup>a</sup>ḥănû bəhar-šāfer: </p>
 <p>24 wayyisə‘û mēhar-šāfer wayy<sup>a</sup>ḥănû b<sup>a</sup>ḥărāḏâ: </p>
 <p>25 wayyisə‘û mēḥărāḏâ wayy<sup>a</sup>ḥănû bəmaqəhēlōṯ: </p>
 <p>26 wayyisə‘û mimmaqəhēlōṯ wayy<sup>a</sup>ḥănû bəṯāḥaṯ: </p>
 <p>27 wayyisə‘û mitāḥaṯ wayy<sup>a</sup>ḥănû bəṯār<sup>a</sup>ḥ: </p>
 <p>28 wayyisə‘û mitār<sup>a</sup>ḥ wayy<sup>a</sup>ḥănû bəmiṯəqâ: </p>
 <p>29 wayyisə‘û mimmiṯəqâ wayy<sup>a</sup>ḥănû bəḥašəmōnâ: </p>
 <p>30 wayyisə‘û mēḥašəmōnâ wayy<sup>a</sup>ḥănû bəmōsērwōṯ: </p>
 <p>31 wayyisə‘û mimmōsērwōṯ wayy<sup>a</sup>ḥănû biḇənê y<sup>a</sup>‘ăqān: </p>
 <p>32 wayyisə‘û mibənê y<sup>a</sup>‘ăqān wayy<sup>a</sup>ḥănû bəḥōr hagiḏəgāḏ: </p>
 <p>33 wayyisə‘û mēḥōr hagiḏəgāḏ wayy<sup>a</sup>ḥănû bəyāṭəḇāṯâ: </p>
 <p>34 wayyisə‘û mîyāṭəḇāṯâ wayy<sup>a</sup>ḥănû bə‘aḇərōnâ: </p>
 <p>35 wayyisə‘û mē‘aḇərōnâ wayy<sup>a</sup>ḥănû bə‘eṣəywōn gāḇer: </p>
 <p>36 wayyisə‘û mē‘eṣəywōn gāḇer wayy<sup>a</sup>ḥănû ḇəmiḏəbar-ṣin hiw’ qāḏēš: </p>
 <p>37 wayyisə‘û miqqāḏēš wayy<sup>a</sup>ḥănû bəhōr hâār biqəṣēh ’ereṣ ’ĕḏwōm: </p>
 <p>38 wayy<sup>a</sup>‘al ’ahărōn hakōhēn ’el-hōr hâār ‘al-pî yəhwâ wayyāmāṯ šām bišənaṯ hā’arəbā‘îm ləṣē’ṯ bənê-yiśərā’ēl mē’ereṣ miṣərayim b<sup>a</sup>ḥōḏeš h<sup>a</sup>ḥămîšî bə’eḥāḏ l<sup>a</sup>ḥōḏeš: </p>
 <p>39 wə’ahărōn ben-šālōš wə‘eśərîm ûmə’aṯ šānâ bəmōṯwō bəhōr hâār: s</p>
 <p>40 wayyišəm<sup>a</sup>‘ hakən<sup>a</sup>‘ănî meleḵə ‘ărāḏ wəhû’-yōšēḇ banneḡeḇ bə’ereṣ kənā‘an bəḇō’ bənê yiśərā’ēl: </p>
 <p>41 wayyisə‘û mēhōr hâār wayy<sup>a</sup>ḥănû bəṣaləmōnâ: </p>
 <p>42 wayyisə‘û miṣṣaləmōnâ wayy<sup>a</sup>ḥănû bəfûnōn: </p>
 <p>43 wayyisə‘û mipûnōn wayy<sup>a</sup>ḥănû bə’ōḇōṯ: </p>
 <p>44 wayyisə‘û mē’ōḇōṯ wayy<sup>a</sup>ḥănû bə‘îyê hā‘ăḇārîm biḡəḇûl mwō’āḇ: </p>
 <p>45 wayyisə‘û mē‘îyîm wayy<sup>a</sup>ḥănû bəḏîḇōn gāḏ: </p>
 <p>46 wayyisə‘û midîḇōn gāḏ wayy<sup>a</sup>ḥănû bə‘aləmōn diḇəlāṯāyəmâ: </p>
 <p>47 wayyisə‘û mē‘aləmōn diḇəlāṯāyəmâ wayy<sup>a</sup>ḥănû bəhārê hā‘ăḇārîm lifənê nəḇwō: </p>
 <p>48 wayyisə‘û mēhārê hā‘ăḇārîm wayy<sup>a</sup>ḥănû bə‘arəḇōṯ mwō’āḇ ‘al yarədēn yərēḥwō: </p>
 <p>49 wayy<sup>a</sup>ḥănû ‘al-hayyarədēn mibêṯ hayəšimōṯ ‘aḏ ’āḇēl haššiṭṭîm bə‘arəḇōṯ mwō’āḇ: s</p>
 <p>50 wayəḏabēr yəhwâ ’el-mōšeh bə‘arəḇōṯ mwō’āḇ ‘al-yarədēn yərēḥwō lē’mōr: </p>
 <p>51 dabēr ’el-bənê yiśərā’ēl wə’āmarətā ’ălēhem kî ’atem ‘ōḇərîm ’eṯ-hayyarədēn ’el-’ereṣ kənā‘an: </p>
 <p>52 wəhwōrašətem ’eṯ-kāl-yōšəḇê hā’āreṣ mipənêḵem wə’ibaḏətem ’ēṯ kāl-maśəkîyōṯām wə’ēṯ kāl-ṣaləmê massēḵōṯām tə’abēḏû wə’ēṯ kāl-bāmōṯām tašəmîḏû: </p>
 <p>53 wəhwōrašətem ’eṯ-hā’āreṣ wîšaḇətem-bāh kî lāḵem nāṯatî ’eṯ-hā’āreṣ lārešeṯ ’ōṯāh: </p>
 <p>54 wəhiṯən<sup>a</sup>ḥalətem ’eṯ-hā’āreṣ bəḡwōrāl ləmišəpəḥōṯêḵem lāraḇ tarəbû ’eṯ-n<sup>a</sup>ḥălāṯwō wəlamə‘aṭ tamə‘îṭ ’eṯ-n<sup>a</sup>ḥălāṯwō ’el ’ăšer-yēṣē’ lwō šāmmâ hagwōrāl lwō yihəyeh ləmaṭṭwōṯ ’ăḇōṯêḵem tiṯəneḥālû: </p>
 <p>55 wə’im-lō’ ṯwōrîšû ’eṯ-yōšəḇê hā’āreṣ mipənêḵem wəhāyâ ’ăšer twōṯîrû mēhem ləśikîm bə‘ênêḵem wəliṣənînim bəṣidêḵem wəṣārărû ’eṯəḵem ‘al-hā’āreṣ ’ăšer ’atem yōšəḇîm bāh: </p>
 <p>56 wəhāyâ ka’ăšer dimmîṯî l<sup>a</sup>‘ăśwōṯ lâem ’e‘ĕśeh lāḵem: f</p>
 </td>
 </tr></table>
 <p></p><hr>
 <center>
 <a href="num034.htm">Next: Numbers (Bemidbar) Chapter 34</a></center>
 </body>