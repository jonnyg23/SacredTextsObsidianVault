<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/gen015.htm">Polyglot</a> 
 <a href="../kjv/gen015.htm">KJV</a> 
 <a href="../sep/gen015.htm">Sep</a> 
 <a href="../vul/gen015.htm">Vul</a> 
 
 <br>
 <br><a href="gen.htm">Genesis (Bereshit) Index</a><br>
  
 <a href="gen014.htm">Previous</a> 
 <a href="gen016.htm">Next</a> 
 </center>
 <hr>
 
 <h3 align="CENTER">Tanach (Hebrew): Genesis (Bereshit) Chapter 15</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏אַחַ֣ר׀ הַדְּבָרִ֣ים הָאֵ֗לֶּה הָיָ֤ה דְבַר־יְהוָה֙ אֶל־אַבְרָ֔ם בַּֽמַּחֲזֶ֖ה לֵאמֹ֑ר אַל־תִּירָ֣א אַבְרָ֗ם אָנֹכִי֙ מָגֵ֣ן לָ֔ךְ שְׂכָרְךָ֖ הַרְבֵּ֥ה מְאֹֽד׃ </span></p>
 <p align="RIGHT"><span lang="he">‎<a name="002">2</a> ‏וַיֹּ֣אמֶר אַבְרָ֗ם אֲדֹנָ֤י יֱהוִה֙ מַה־תִּתֶּן־לִ֔י וְאָנֹכִ֖י הוֹלֵ֣ךְ עֲרִירִ֑י וּבֶן־מֶ֣שֶׁק בֵּיתִ֔י ה֖וּא דַּמֶּ֥שֶׂק אֱלִיעֶֽזֶר׃ </span></p>
 <p align="RIGHT"><span lang="he">‎<a name="003">3</a> ‏וַיֹּ֣אמֶר אַבְרָ֔ם הֵ֣ן לִ֔י לֹ֥א נָתַ֖תָּה זָ֑רַע וְהִנֵּ֥ה בֶן־בֵּיתִ֖י יוֹרֵ֥שׁ אֹתִֽי׃ </span></p>
 <p align="RIGHT"><span lang="he">‎<a name="004">4</a> ‏וְהִנֵּ֨ה דְבַר־יְהוָ֤ה אֵלָיו֙ לֵאמֹ֔ר לֹ֥א יִֽירָשְׁךָ֖ זֶ֑ה כִּי־אִם֙ אֲשֶׁ֣ר יֵצֵ֣א מִמֵּעֶ֔יךָ ה֖וּא יִֽירָשֶֽׁךָ׃ </span></p>
 <p align="RIGHT"><span lang="he">‎<a name="005">5</a> ‏וַיּוֹצֵ֨א אֹת֜וֹ הַח֗וּצָה וַיֹּ֙אמֶר֙ הַבֶּט־נָ֣א הַשָּׁמַ֗יְמָה וּסְפֹר֙ הַכּ֣וֹכָבִ֔ים אִם־תּוּכַ֖ל לִסְפֹּ֣ר אֹתָ֑ם וַיֹּ֣אמֶר ל֔וֹ כֹּ֥ה יִהְיֶ֖ה זַרְעֶֽךָ׃ </span></p>
 <p align="RIGHT"><span lang="he">‎<a name="006">6</a> ‏וְהֶאֱמִ֖ן בַּֽיהוָ֑ה וַיַּחְשְׁבֶ֥הָ לּ֖וֹ צְדָקָֽה׃ </span></p>
 <p align="RIGHT"><span lang="he">‎<a name="007">7</a> ‏וַיֹּ֖אמֶר אֵלָ֑יו אֲנִ֣י יְהוָ֗ה אֲשֶׁ֤ר הוֹצֵאתִ֙יךָ֙ מֵא֣וּר כַּשְׂדִּ֔ים לָ֧תֶת לְךָ֛ אֶת־הָאָ֥רֶץ הַזֹּ֖את לְרִשְׁתָּֽהּ׃ </span></p>
 <p align="RIGHT"><span lang="he">‎<a name="008">8</a> ‏וַיֹּאמַ֑ר אֲדֹנָ֣י יֱהוִ֔ה בַּמָּ֥ה אֵדַ֖ע כִּ֥י אִֽירָשֶֽׁנָּה׃ </span></p>
 <p align="RIGHT"><span lang="he">‎<a name="009">9</a> ‏וַיֹּ֣אמֶר אֵלָ֗יו קְחָ֥ה לִי֙ עֶגְלָ֣ה מְשֻׁלֶּ֔שֶׁת וְעֵ֥ז מְשֻׁלֶּ֖שֶׁת וְאַ֣יִל מְשֻׁלָּ֑שׁ וְתֹ֖ר וְגוֹזָֽל׃ </span></p>
 <p align="RIGHT"><span lang="he">‎<a name="010">10</a> ‏וַיִּֽקַּֽח־ל֣וֹ אֶת־כָּל־אֵ֗לֶּה וַיְבַתֵּ֤ר אֹתָם֙ בַּתָּ֔וֶךְ וַיִּתֵּ֥ן אִישׁ־בִּתְר֖וֹ לִקְרַ֣את רֵעֵ֑הוּ וְאֶת־הַצִפֹּ֖ר<font color="red"><sup>1</sup></font> לֹ֥א בָתָֽר׃ </span></p>
 <p align="RIGHT"><span lang="he">‎<a name="011">11</a> ‏וַיֵּ֥רֶד הָעַ֖יִט עַל־הַפְּגָרִ֑ים וַיַּשֵּׁ֥ב אֹתָ֖ם אַבְרָֽם׃ </span></p>
 <p align="RIGHT"><span lang="he">‎<a name="012">12</a> ‏וַיְהִ֤י הַשֶּׁ֙מֶשׁ֙ לָב֔וֹא וְתַרְדֵּמָ֖ה נָפְלָ֣ה עַל־אַבְרָ֑ם וְהִנֵּ֥ה אֵימָ֛ה חֲשֵׁכָ֥ה גְדֹלָ֖ה נֹפֶ֥לֶת עָלָֽיו׃ </span></p>
 <p align="RIGHT"><span lang="he">‎<a name="013">13</a> ‏וַיֹּ֣אמֶר לְאַבְרָ֗ם יָדֹ֨עַ תֵּדַ֜ע כִּי־גֵ֣ר׀ יִהְיֶ֣ה זַרְעֲךָ֗ בְּאֶ֙רֶץ֙ לֹ֣א לָהֶ֔ם וַעֲבָד֖וּם וְעִנּ֣וּ אֹתָ֑ם אַרְבַּ֥ע מֵא֖וֹת שָׁנָֽה׃ </span></p>
 <p align="RIGHT"><span lang="he">‎<a name="014">14</a> ‏וְגַ֧ם אֶת־הַגּ֛וֹי אֲשֶׁ֥ר יַעֲבֹ֖דוּ דָּ֣ן אָנֹ֑כִי וְאַחֲרֵי־כֵ֥ן יֵצְא֖וּ בִּרְכֻ֥שׁ גָּדֽוֹל׃ </span></p>
 <p align="RIGHT"><span lang="he">‎<a name="015">15</a> ‏וְאַתָּ֛ה תָּב֥וֹא אֶל־אֲבֹתֶ֖יךָ בְּשָׁל֑וֹם תִּקָּבֵ֖ר בְּשֵׂיבָ֥ה טוֹבָֽה׃ </span></p>
 <p align="RIGHT"><span lang="he">‎<a name="016">16</a> ‏וְד֥וֹר רְבִיעִ֖י יָשׁ֣וּבוּ הֵ֑נָּה כִּ֧י לֹא־שָׁלֵ֛ם עֲוֹ֥ן הָאֱמֹרִ֖י עַד־הֵֽנָּה׃ </span></p>
 <p align="RIGHT"><span lang="he">‎<a name="017">17</a> ‏וַיְהִ֤י הַשֶּׁ֙מֶשׁ֙ בָּ֔אָה וַעֲלָטָ֖ה הָיָ֑ה וְהִנֵּ֨ה תַנּ֤וּר עָשָׁן֙ וְלַפִּ֣יד אֵ֔שׁ אֲשֶׁ֣ר עָבַ֔ר בֵּ֖ין הַגְּזָרִ֥ים הָאֵֽלֶּה׃ </span></p>
 <p align="RIGHT"><span lang="he">‎<a name="018">18</a> ‏בַּיּ֣וֹם הַה֗וּא כָּרַ֧ת יְהוָ֛ה אֶת־אַבְרָ֖ם בְּרִ֣ית לֵאמֹ֑ר לְזַרְעֲךָ֗ נָתַ֙תִּי֙ אֶת־הָאָ֣רֶץ הַזֹּ֔את מִנְּהַ֣ר מִצְרַ֔יִם עַד־הַנָּהָ֥ר הַגָּדֹ֖ל נְהַר־פְּרָֽת׃ </span></p>
 <p align="RIGHT"><span lang="he">‎<a name="019">19</a> ‏אֶת־הַקֵּינִי֙ וְאֶת־הַקְּנִזִּ֔י וְאֵ֖ת הַקַּדְמֹנִֽי׃ </span></p>
 <p align="RIGHT"><span lang="he">‎<a name="020">20</a> ‏וְאֶת־הַחִתִּ֥י וְאֶת־הַפְּרִזִּ֖י וְאֶת־הָרְפָאִֽים׃ </span></p>
 <p align="RIGHT"><span lang="he">‎<a name="021">21</a> ‏וְאֶת־הָֽאֱמֹרִי֙ וְאֶת־הַֽכְּנַעֲנִ֔י וְאֶת־הַגִּרְגָּשִׁ֖י וְאֶת־הַיְבוּסִֽי׃ ס</span></p>
 </td>
 <td width="50%">
 <p>1 ’<sup>a</sup>ḥar| hadəḇārîm hā’ēlleh hāyâ ḏəḇar-yəhwâ ’el-’aḇərām bamm<sup>a</sup>ḥăzeh lē’mōr ’al-tîrā’ ’aḇərām ’ānōḵî māḡēn lāḵə śəḵārəḵā harəbēh mə’ōḏ: </p>
 <p>2 wayyō’mer ’aḇərām ’ăḏōnāy yĕhwih mah-titen-lî wə’ānōḵî hwōlēḵə ‘ărîrî ûḇen-mešeq bêṯî hû’ dammeśeq ’ĕlî‘ezer: </p>
 <p>3 wayyō’mer ’aḇərām hēn lî lō’ nāṯatâ zār<sup>a</sup>‘ wəhinnēh ḇen-bêṯî ywōrēš ’ōṯî: </p>
 <p>4 wəhinnēh ḏəḇar-yəhwâ ’ēlāyw lē’mōr lō’ yîrāšəḵā zeh kî-’im ’ăšer yēṣē’ mimmē‘eyḵā hû’ yîrāšeḵā: </p>
 <p>5 wayywōṣē’ ’ōṯwō h<sup>a</sup>ḥûṣâ wayyō’mer habeṭ-nā’ haššāmayəmâ ûsəfōr hakwōḵāḇîm ’im-tûḵal lisəpōr ’ōṯām wayyō’mer lwō kōh yihəyeh zarə‘eḵā: </p>
 <p>6 wəhe’ĕmin bayhwâ wayy<sup>a</sup>ḥəšəḇehā llwō ṣəḏāqâ: </p>
 <p>7 wayyō’mer ’ēlāyw ’ănî yəhwâ ’ăšer hwōṣē’ṯîḵā mē’ûr kaśədîm lāṯeṯ ləḵā ’eṯ-hā’āreṣ hazzō’ṯ lərišətāh: </p>
 <p>8 wayyō’mar ’ăḏōnāy yĕhwih bammâ ’ēḏ<sup>a</sup>‘ kî ’îrāšennâ: </p>
 <p>9 wayyō’mer ’ēlāyw qəḥâ lî ‘eḡəlâ məšullešeṯ wə‘ēz məšullešeṯ wə’ayil məšullāš wəṯōr wəḡwōzāl: </p>
 <p>10 wayyiqq<sup>a</sup>ḥ-lwō ’eṯ-kāl-’ēlleh wayəḇatēr ’ōṯām batāweḵə wayyitēn ’îš-biṯərwō liqəra’ṯ rē‘ēhû wə’eṯ-haṣipōr<font color="red"><sup>1</sup></font> lō’ ḇāṯār: </p>
 <p>11 wayyēreḏ hā‘ayiṭ ‘al-hapəḡārîm wayyaššēḇ ’ōṯām ’aḇərām: </p>
 <p>12 wayəhî haššemeš lāḇwō’ wəṯarədēmâ nāfəlâ ‘al-’aḇərām wəhinnēh ’êmâ ḥăšēḵâ ḡəḏōlâ nōfeleṯ ‘ālāyw: </p>
 <p>13 wayyō’mer lə’aḇərām yāḏō‘a tēḏ<sup>a</sup>‘ kî-ḡēr| yihəyeh zarə‘ăḵā bə’ereṣ lō’ lâem w<sup>a</sup>‘ăḇāḏûm wə‘innû ’ōṯām ’arəb<sup>a</sup>‘ mē’wōṯ šānâ: </p>
 <p>14 wəḡam ’eṯ-hagwōy ’ăšer y<sup>a</sup>‘ăḇōḏû dān ’ānōḵî wə’<sup>a</sup>ḥărê-ḵēn yēṣə’û birəḵuš gāḏwōl: </p>
 <p>15 wə’atâ tāḇwō’ ’el-’ăḇōṯeyḵā bəšālwōm tiqqāḇēr bəśêḇâ ṭwōḇâ: </p>
 <p>16 wəḏwōr rəḇî‘î yāšûḇû hēnnâ kî lō’-šālēm ‘ăwōn hā’ĕmōrî ‘aḏ-hēnnâ: </p>
 <p>17 wayəhî haššemeš bā’â w<sup>a</sup>‘ălāṭâ hāyâ wəhinnēh ṯannûr ‘āšān wəlapîḏ ’ēš ’ăšer ‘āḇar bên hagəzārîm hā’ēlleh: </p>
 <p>18 bayywōm hahû’ kāraṯ yəhwâ ’eṯ-’aḇərām bərîṯ lē’mōr ləzarə‘ăḵā nāṯatî ’eṯ-hā’āreṣ hazzō’ṯ minnəhar miṣərayim ‘aḏ-hannâār hagāḏōl nəhar-pərāṯ: </p>
 <p>19 ’eṯ-haqqênî wə’eṯ-haqqənizzî wə’ēṯ haqqaḏəmōnî: </p>
 <p>20 wə’eṯ-h<sup>a</sup>ḥitî wə’eṯ-hapərizzî wə’eṯ-hārəfā’îm: </p>
 <p>21 wə’eṯ-hā’ĕmōrî wə’eṯ-hakən<sup>a</sup>‘ănî wə’eṯ-hagirəgāšî wə’eṯ-hayəḇûsî: s</p>
 </td>
 </tr></table>
 <p></p><hr>
 <center>
 <a href="gen016.htm">Next: Genesis (Bereshit) Chapter 16</a></center>
 </body>