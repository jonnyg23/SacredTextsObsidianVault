<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/exo024.htm">Polyglot</a> 
 <a href="../kjv/exo024.htm">KJV</a> 
 <a href="../sep/exo024.htm">Sep</a> 
 <a href="../vul/exo024.htm">Vul</a> 
 
 <br>
 <br><a href="exo.htm">Exodus (Shemot) Index</a><br>
  
 <a href="exo023.htm">Previous</a> 
 <a href="exo025.htm">Next</a> 
 </center>
 <hr>
 
 <h3 align="CENTER">Tanach (Hebrew): Exodus (Shemot) Chapter 24</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וְאֶל־מֹשֶׁ֨ה אָמַ֜ר עֲלֵ֣ה אֶל־יְהוָ֗ה אַתָּה֙ וְאַהֲרֹן֙ נָדָ֣ב וַאֲבִיה֔וּא וְשִׁבְעִ֖ים מִזִּקְנֵ֣י יִשְׂרָאֵ֑ל וְהִשְׁתַּחֲוִיתֶ֖ם מֵרָחֹֽק׃ </span></p>
 <p align="RIGHT"><span lang="he">‎<a name="002">2</a> ‏וְנִגַּ֨שׁ מֹשֶׁ֤ה לְבַדּוֹ֙ אֶל־יְהוָ֔ה וְהֵ֖ם לֹ֣א יִגָּ֑שׁוּ וְהָעָ֕ם לֹ֥א יַעֲל֖וּ עִמּֽוֹ׃ </span></p>
 <p align="RIGHT"><span lang="he">‎<a name="003">3</a> ‏וַיָּבֹ֣א מֹשֶׁ֗ה וַיְסַפֵּ֤ר לָעָם֙ אֵ֚ת כָּל־דִּבְרֵ֣י יְהוָ֔ה וְאֵ֖ת כָּל־הַמִּשְׁפָּטִ֑ים וַיַּ֨עַן כָּל־הָעָ֜ם ק֤וֹל אֶחָד֙ וַיֹּ֣אמְר֔וּ כָּל־הַדְּבָרִ֛ים אֲשֶׁר־דִּבֶּ֥ר יְהוָ֖ה נַעֲשֶֽׂה׃ </span></p>
 <p align="RIGHT"><span lang="he">‎<a name="004">4</a> ‏וַיִּכְתֹּ֣ב מֹשֶׁ֗ה אֵ֚ת כָּל־דִּבְרֵ֣י יְהוָ֔ה וַיַּשְׁכֵּ֣ם בַּבֹּ֔קֶר וַיִּ֥בֶן מִזְבֵּ֖חַ תַּ֣חַת הָהָ֑ר וּשְׁתֵּ֤ים עֶשְׂרֵה֙ מַצֵּבָ֔ה לִשְׁנֵ֥ים עָשָׂ֖ר שִׁבְטֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="005">5</a> ‏וַיִּשְׁלַ֗ח אֶֽת־נַעֲרֵי֙ בְּנֵ֣י יִשְׂרָאֵ֔ל וַיַּֽעֲל֖וּ עֹלֹ֑ת וַֽיִּזְבְּח֞וּ זְבָחִ֧ים שְׁלָמִ֛ים לַיהוָ֖ה פָּרִֽים׃ </span></p>
 <p align="RIGHT"><span lang="he">‎<a name="006">6</a> ‏וַיִּקַּ֤ח מֹשֶׁה֙ חֲצִ֣י הַדָּ֔ם וַיָּ֖שֶׂם בָּאַגָּנֹ֑ת וַחֲצִ֣י הַדָּ֔ם זָרַ֖ק עַל־הַמִּזְבֵּֽחַ׃ </span></p>
 <p align="RIGHT"><span lang="he">‎<a name="007">7</a> ‏וַיִּקַּח֙ סֵ֣פֶר הַבְּרִ֔ית וַיִּקְרָ֖א בְּאָזְנֵ֣י הָעָ֑ם וַיֹּ֣אמְר֔וּ כֹּ֛ל אֲשֶׁר־דִּבֶּ֥ר יְהוָ֖ה נַעֲשֶׂ֥ה וְנִשְׁמָֽע׃ </span></p>
 <p align="RIGHT"><span lang="he">‎<a name="008">8</a> ‏וַיִּקַּ֤ח מֹשֶׁה֙ אֶת־הַדָּ֔ם וַיִּזְרֹ֖ק עַל־הָעָ֑ם וַיֹּ֗אמֶר הִנֵּ֤ה דַֽם־הַבְּרִית֙ אֲשֶׁ֨ר כָּרַ֤ת יְהוָה֙ עִמָּכֶ֔ם עַ֥ל כָּל־הַדְּבָרִ֖ים הָאֵֽלֶּה׃ </span></p>
 <p align="RIGHT"><span lang="he">‎<a name="009">9</a> ‏וַיַּ֥עַל מֹשֶׁ֖ה וְאַהֲרֹ֑ן נָדָב֙ וַאֲבִיה֔וּא וְשִׁבְעִ֖ים מִזִּקְנֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="010">10</a> ‏וַיִּרְא֕וּ אֵ֖ת אֱלֹהֵ֣י יִשְׂרָאֵ֑ל וְתַ֣חַת רַגְלָ֗יו כְּמַעֲשֵׂה֙ לִבְנַ֣ת הַסַּפִּ֔יר וּכְעֶ֥צֶם הַשָּׁמַ֖יִם לָטֹֽהַר׃ </span></p>
 <p align="RIGHT"><span lang="he">‎<a name="011">11</a> ‏וְאֶל־אֲצִילֵי֙ בְּנֵ֣י יִשְׂרָאֵ֔ל לֹ֥א שָׁלַ֖ח יָד֑וֹ וַֽיֶּחֱזוּ֙ אֶת־הָ֣אֱלֹהִ֔ים וַיֹּאכְל֖וּ וַיִּשְׁתּֽוּ׃ ס</span></p>
 <p align="RIGHT"><span lang="he">‎<a name="012">12</a> ‏וַיֹּ֨אמֶר יְהוָ֜ה אֶל־מֹשֶׁ֗ה עֲלֵ֥ה אֵלַ֛י הָהָ֖רָה וֶהְיֵה־שָׁ֑ם וְאֶתְּנָ֨ה לְךָ֜ אֶת־לֻחֹ֣ת הָאֶ֗בֶן וְהַתּוֹרָה֙ וְהַמִּצְוָ֔ה אֲשֶׁ֥ר כָּתַ֖בְתִּי לְהוֹרֹתָֽם׃ </span></p>
 <p align="RIGHT"><span lang="he">‎<a name="013">13</a> ‏וַיָּ֣קָם מֹשֶׁ֔ה וִיהוֹשֻׁ֖עַ מְשָׁרְת֑וֹ וַיַּ֥עַל מֹשֶׁ֖ה אֶל־הַ֥ר הָאֱלֹהִֽים׃ </span></p>
 <p align="RIGHT"><span lang="he">‎<a name="014">14</a> ‏וְאֶל־הַזְּקֵנִ֤ים אָמַר֙ שְׁבוּ־לָ֣נוּ בָזֶ֔ה עַ֥ד אֲשֶׁר־נָשׁ֖וּב אֲלֵיכֶ֑ם וְהִנֵּ֨ה אַהֲרֹ֤ן וְחוּר֙ עִמָּכֶ֔ם מִי־בַ֥עַל דְּבָרִ֖ים יִגַּ֥שׁ אֲלֵהֶֽם׃ </span></p>
 <p align="RIGHT"><span lang="he">‎<a name="015">15</a> ‏וַיַּ֥עַל מֹשֶׁ֖ה אֶל־הָהָ֑ר וַיְכַ֥ס הֶעָנָ֖ן אֶת־הָהָֽר׃ </span></p>
 <p align="RIGHT"><span lang="he">‎<a name="016">16</a> ‏וַיִּשְׁכֹּ֤ן כְּבוֹד־יְהוָה֙ עַל־הַ֣ר סִינַ֔י וַיְכַסֵּ֥הוּ הֶעָנָ֖ן שֵׁ֣שֶׁת יָמִ֑ים וַיִּקְרָ֧א אֶל־מֹשֶׁ֛ה בַּיּ֥וֹם הַשְּׁבִיעִ֖י מִתּ֥וֹךְ הֶעָנָֽן׃ </span></p>
 <p align="RIGHT"><span lang="he">‎<a name="017">17</a> ‏וּמַרְאֵה֙ כְּב֣וֹד יְהוָ֔ה כְּאֵ֥שׁ אֹכֶ֖לֶת בְּרֹ֣אשׁ הָהָ֑ר לְעֵינֵ֖י בְּנֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="018">18</a> ‏וַיָּבֹ֥א מֹשֶׁ֛ה בְּת֥וֹךְ הֶעָנָ֖ן וַיַּ֣עַל אֶל־הָהָ֑ר וַיְהִ֤י מֹשֶׁה֙ בָּהָ֔ר אַרְבָּעִ֣ים י֔וֹם וְאַרְבָּעִ֖ים לָֽיְלָה׃ פ</span></p>
 </td>
 <td width="50%">
 <p>1 wə’el-mōšeh ’āmar ‘ălēh ’el-yəhwâ ’atâ wə’ahărōn nāḏāḇ wa’ăḇîhû’ wəšiḇə‘îm mizziqənê yiśərā’ēl wəhišət<sup>a</sup>ḥăwîṯem mērāḥōq: </p>
 <p>2 wənigaš mōšeh ləḇadwō ’el-yəhwâ wəhēm lō’ yigāšû wəhā‘ām lō’ y<sup>a</sup>‘ălû ‘immwō: </p>
 <p>3 wayyāḇō’ mōšeh wayəsapēr lā‘ām ’ēṯ kāl-diḇərê yəhwâ wə’ēṯ kāl-hammišəpāṭîm wayy<sup>a</sup>‘an kāl-hā‘ām qwōl ’eḥāḏ wayyō’mərû kāl-hadəḇārîm ’ăšer-diber yəhwâ n<sup>a</sup>‘ăśeh: </p>
 <p>4 wayyiḵətōḇ mōšeh ’ēṯ kāl-diḇərê yəhwâ wayyašəkēm babōqer wayyiḇen mizəbēḥa t<sup>a</sup>ḥaṯ hâār ûšətêm ‘eśərēh maṣṣēḇâ lišənêm ‘āśār šiḇəṭê yiśərā’ēl: </p>
 <p>5 wayyišəl<sup>a</sup>ḥ ’eṯ-n<sup>a</sup>‘ărê bənê yiśərā’ēl wayy<sup>a</sup>‘ălû ‘ōlōṯ wayyizəbəḥû zəḇāḥîm šəlāmîm layhwâ pārîm: </p>
 <p>6 wayyiqq<sup>a</sup>ḥ mōšeh ḥăṣî hadām wayyāśem bā’agānōṯ w<sup>a</sup>ḥăṣî hadām zāraq ‘al-hammizəbēḥa: </p>
 <p>7 wayyiqq<sup>a</sup>ḥ sēfer habərîṯ wayyiqərā’ bə’āzənê hā‘ām wayyō’mərû kōl ’ăšer-diber yəhwâ n<sup>a</sup>‘ăśeh wənišəmā‘: </p>
 <p>8 wayyiqq<sup>a</sup>ḥ mōšeh ’eṯ-hadām wayyizərōq ‘al-hā‘ām wayyō’mer hinnēh ḏam-habərîṯ ’ăšer kāraṯ yəhwâ ‘immāḵem ‘al kāl-hadəḇārîm hā’ēlleh: </p>
 <p>9 wayy<sup>a</sup>‘al mōšeh wə’ahărōn nāḏāḇ wa’ăḇîhû’ wəšiḇə‘îm mizziqənê yiśərā’ēl: </p>
 <p>10 wayyirə’û ’ēṯ ’ĕlōhê yiśərā’ēl wəṯ<sup>a</sup>ḥaṯ raḡəlāyw kəm<sup>a</sup>‘ăśēh liḇənaṯ hassapîr ûḵə‘eṣem haššāmayim lāṭōhar: </p>
 <p>11 wə’el-’ăṣîlê bənê yiśərā’ēl lō’ šāl<sup>a</sup>ḥ yāḏwō wayyeḥĕzû ’eṯ-hā’ĕlōhîm wayyō’ḵəlû wayyišətû: s</p>
 <p>12 wayyō’mer yəhwâ ’el-mōšeh ‘ălēh ’ēlay hâārâ wehəyēh-šām wə’etənâ ləḵā ’eṯ-luḥōṯ hā’eḇen wəhatwōrâ wəhammiṣəwâ ’ăšer kāṯaḇətî ləhwōrōṯām: </p>
 <p>13 wayyāqām mōšeh wîhwōšu‘a məšārəṯwō wayy<sup>a</sup>‘al mōšeh ’el-har hā’ĕlōhîm: </p>
 <p>14 wə’el-hazzəqēnîm ’āmar šəḇû-lānû ḇāzeh ‘aḏ ’ăšer-nāšûḇ ’ălêḵem wəhinnēh ’ahărōn wəḥûr ‘immāḵem mî-ḇ<sup>a</sup>‘al dəḇārîm yigaš ’ălēhem: </p>
 <p>15 wayy<sup>a</sup>‘al mōšeh ’el-hâār wayəḵas he‘ānān ’eṯ-hâār: </p>
 <p>16 wayyišəkōn kəḇwōḏ-yəhwâ ‘al-har sînay wayəḵassēhû he‘ānān šēšeṯ yāmîm wayyiqərā’ ’el-mōšeh bayywōm haššəḇî‘î mitwōḵə he‘ānān: </p>
 <p>17 ûmarə’ēh kəḇwōḏ yəhwâ kə’ēš ’ōḵeleṯ bərō’š hâār lə‘ênê bənê yiśərā’ēl: </p>
 <p>18 wayyāḇō’ mōšeh bəṯwōḵə he‘ānān wayy<sup>a</sup>‘al ’el-hâār wayəhî mōšeh bâār ’arəbā‘îm ywōm wə’arəbā‘îm lāyəlâ: f</p>
 </td>
 </tr></table>
 <p></p><hr>
 <center>
 <a href="exo025.htm">Next: Exodus (Shemot) Chapter 25</a></center>
 </body>