<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/pro023.htm">Polyglot</a> 
 <a href="../kjv/pro023.htm">KJV</a> 
 <a href="../sep/pro023.htm">Sep</a> 
 <a href="../vul/pro023.htm">Vul</a> 
 
 <br>
 <br><a href="pro.htm">Proverbs (Mishlei) Index</a><br>
  
 <a href="pro022.htm">Previous</a> 
 <a href="pro024.htm">Next</a> 
 </center>
 <hr>
 
 <h3 align="CENTER">Tanach (Hebrew): Proverbs (Mishlei) Chapter 23</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏כִּֽי־תֵ֭שֵׁב לִלְח֣וֹם אֶת־מוֹשֵׁ֑ל בִּ֥ין תָּ֝בִ֗ין אֶת־אֲשֶׁ֥ר לְפָנֶֽיךָ׃ </span></p>
 <p align="RIGHT"><span lang="he">‎<a name="002">2</a> ‏וְשַׂמְתָּ֣ שַׂכִּ֣ין בְּלֹעֶ֑ךָ אִם־בַּ֖עַל נֶ֣פֶשׁ אָֽתָּה׃ </span></p>
 <p align="RIGHT"><span lang="he">‎<a name="003">3</a> ‏אַל־תִּ֭תְאָו<font color="red"><sup>q</sup></font> לְמַטְעַמּוֹתָ֑יו וְ֝ה֗וּא לֶ֣חֶם כְּזָבִֽים׃ </span></p>
 <p align="RIGHT"><span lang="he">‎<a name="004">4</a> ‏אַל־תִּיגַ֥ע לְֽהַעֲשִׁ֑יר מִֽבִּינָתְךָ֥ חֲדָֽל׃ </span></p>
 <p align="RIGHT"><span lang="he">‎<a name="005">5</a> ‏<font color="brown">התעוף</font> <font color="blue">הֲתָ֤עִיף</font> עֵינֶ֥יךָ בּ֗וֹ וְֽאֵ֫ינֶ֥נּוּ כִּ֤י עָשֹׂ֣ה יַעֲשֶׂה־לּ֣וֹ כְנָפַ֑יִם כְּ֝נֶ֗שֶׁר <font color="brown">ועיף</font> <font color="blue">יָע֥וּף</font> הַשָּׁמָֽיִם׃ פ</span></p>
 <p align="RIGHT"><span lang="he">‎<a name="006">6</a> ‏אַל־תִּלְחַ֗ם אֶת־לֶ֭חֶם רַ֣ע עָ֑יִן וְאַל־<font color="brown">תתאו</font> <font color="blue">תִּ֝תְאָ֗יו</font> לְמַטְעַמֹּתָֽיו׃ </span></p>
 <p align="RIGHT"><span lang="he">‎<a name="007">7</a> ‏כִּ֤י׀ כְּמוֹ־שָׁעַ֥ר בְּנַפְשׁ֗וֹ כֶּ֫ן־ה֥וּא אֱכֹ֣ל וּ֭שְׁתֵה יֹ֣אמַר לָ֑ךְ וְ֝לִבּ֗וֹ בַּל־עִמָּֽךְ׃ </span></p>
 <p align="RIGHT"><span lang="he">‎<a name="008">8</a> ‏פִּֽתְּךָ־אָכַ֥לְתָּ תְקִיאֶ֑נָּה וְ֝שִׁחַ֗תָּ דְּבָרֶ֥יךָ הַנְּעִימִֽים׃ </span></p>
 <p align="RIGHT"><span lang="he">‎<a name="009">9</a> ‏בְּאָזְנֵ֣י כְ֭סִיל אַל־תְּדַבֵּ֑ר כִּֽי־יָ֝ב֗וּז לְשֵׂ֣כֶל מִלֶּֽיךָ׃ </span></p>
 <p align="RIGHT"><span lang="he">‎<a name="010">10</a> ‏אַל־תַּ֭סֵּג גְּב֣וּל עוֹלָ֑ם וּבִשְׂדֵ֥י יְ֝תוֹמִ֗ים אַל־תָּבֹֽא׃ </span></p>
 <p align="RIGHT"><span lang="he">‎<a name="011">11</a> ‏כִּֽי־גֹאֲלָ֥ם חָזָ֑ק הֽוּא־יָרִ֖יב אֶת־רִיבָ֣ם אִתָּֽךְ׃ </span></p>
 <p align="RIGHT"><span lang="he">‎<a name="012">12</a> ‏הָבִ֣יאָה לַמּוּסָ֣ר לִבֶּ֑ךָ וְ֝אָזְנֶ֗ךָ לְאִמְרֵי־דָֽעַת׃ </span></p>
 <p align="RIGHT"><span lang="he">‎<a name="013">13</a> ‏אַל־תִּמְנַ֣ע מִנַּ֣עַר מוּסָ֑ר כִּֽי־תַכֶּ֥נּוּ בַ֝שֵּׁ֗בֶט לֹ֣א יָמֽוּת׃ </span></p>
 <p align="RIGHT"><span lang="he">‎<a name="014">14</a> ‏אַ֭תָּה בַּשֵּׁ֣בֶט תַּכֶּ֑נּוּ וְ֝נַפְשׁ֗וֹ מִשְּׁא֥וֹל תַּצִּֽיל׃ </span></p>
 <p align="RIGHT"><span lang="he">‎<a name="015">15</a> ‏בְּ֭נִי אִם־חָכַ֣ם לִבֶּ֑ךָ יִשְׂמַ֖ח לִבִּ֣י גַם־אָֽנִי׃ </span></p>
 <p align="RIGHT"><span lang="he">‎<a name="016">16</a> ‏וְתַעְלֹ֥זְנָה כִלְיוֹתָ֑י בְּדַבֵּ֥ר שְׂ֝פָתֶ֗יךָ מֵישָׁרִֽים׃ </span></p>
 <p align="RIGHT"><span lang="he">‎<a name="017">17</a> ‏אַל־יְקַנֵּ֣א לִ֭בְּךָ בַּֽחַטָּאִ֑ים כִּ֥י אִם־בְּיִרְאַת־יְ֝הוָ֗ה כָּל־הַיּֽוֹם׃ </span></p>
 <p align="RIGHT"><span lang="he">‎<a name="018">18</a> ‏כִּ֭י אִם־יֵ֣שׁ אַחֲרִ֑ית וְ֝תִקְוָתְךָ֗ לֹ֣א תִכָּרֵֽת׃ </span></p>
 <p align="RIGHT"><span lang="he">‎<a name="019">19</a> ‏שְׁמַע־אַתָּ֣ה בְנִ֣י וַחֲכָ֑ם וְאַשֵּׁ֖ר בַּדֶּ֣רֶךְ לִבֶּֽךָ׃ </span></p>
 <p align="RIGHT"><span lang="he">‎<a name="020">20</a> ‏אַל־תְּהִ֥י בְסֹֽבְאֵי־יָ֑יִן בְּזֹלֲלֵ֖י בָשָׂ֣ר לָֽמוֹ׃ </span></p>
 <p align="RIGHT"><span lang="he">‎<a name="021">21</a> ‏כִּי־סֹבֵ֣א וְ֭זוֹלֵל יִוָּרֵ֑שׁ וּ֝קְרָעִ֗ים תַּלְבִּ֥ישׁ נוּמָֽה׃ </span></p>
 <p align="RIGHT"><span lang="he">‎<a name="022">22</a> ‏שְׁמַ֣ע לְ֭אָבִיךָ זֶ֣ה יְלָדֶ֑ךָ וְאַל־תָּ֝ב֗וּז כִּֽי־זָקְנָ֥ה אִמֶּֽךָ׃ </span></p>
 <p align="RIGHT"><span lang="he">‎<a name="023">23</a> ‏אֱמֶ֣ת קְ֭נֵה וְאַל־תִּמְכֹּ֑ר חָכְמָ֖ה וּמוּסָ֣ר וּבִינָֽה׃ </span></p>
 <p align="RIGHT"><span lang="he">‎<a name="024">24</a> ‏<font color="brown">גול</font> <font color="blue">גִּ֣יל</font> <font color="brown">יגול</font> <font color="blue">יָ֭גִיל</font> אֲבִ֣י צַדִּ֑יק <font color="brown">יולד</font> <font color="blue">וְיוֹלֵ֥ד</font> חָ֝כָ֗ם <font color="brown">וישמח־</font> <font color="blue">יִשְׂמַח־</font> בּֽוֹ׃ </span></p>
 <p align="RIGHT"><span lang="he">‎<a name="025">25</a> ‏יִֽשְׂמַח־אָבִ֥יךָ וְאִמֶּ֑ךָ וְ֝תָגֵ֗ל יֽוֹלַדְתֶּֽךָ׃ </span></p>
 <p align="RIGHT"><span lang="he">‎<a name="026">26</a> ‏תְּנָֽה־בְנִ֣י לִבְּךָ֣ לִ֑י וְ֝עֵינֶ֗יךָ דְּרָכַ֥י <font color="brown">תרצנה</font> <font color="blue">תִּצֹּֽרְנָה׃<font color="red"><sup>a</sup></font></font> </span></p>
 <p align="RIGHT"><span lang="he">‎<a name="027">27</a> ‏כִּֽי־שׁוּחָ֣ה עֲמֻקָּ֣ה זוֹנָ֑ה וּבְאֵ֥ר צָ֝רָ֗ה נָכְרִיָּֽה׃ </span></p>
 <p align="RIGHT"><span lang="he">‎<a name="028">28</a> ‏אַף־הִ֭יא כְּחֶ֣תֶף תֶּֽאֱרֹ֑ב וּ֝בוֹגְדִ֗ים בְּאָדָ֥ם תּוֹסִֽף׃ </span></p>
 <p align="RIGHT"><span lang="he">‎<a name="029">29</a> ‏לְמִ֨י א֥וֹי לְמִ֪י אֲב֡וֹי לְמִ֤י <font color="brown">מדונים</font> <font color="blue">מִדְיָנִ֨ים׀</font> לְמִ֥י שִׂ֗יחַ לְ֭מִי פְּצָעִ֣ים חִנָּ֑ם לְ֝מִ֗י חַכְלִל֥וּת עֵינָֽיִם׃ </span></p>
 <p align="RIGHT"><span lang="he">‎<a name="030">30</a> ‏לַֽמְאַחֲרִ֥ים עַל־הַיָּ֑יִן לַ֝בָּאִ֗ים לַחְקֹ֥ר מִמְסָֽךְ׃ </span></p>
 <p align="RIGHT"><span lang="he">‎<a name="031">31</a> ‏אַל־תֵּ֥רֶא יַיִן֮ כִּ֪י יִתְאַ֫דָּ֥ם כִּֽי־יִתֵּ֣ן <font color="brown">בכיס</font> <font color="blue">בַּכּ֣וֹס</font> עֵינ֑וֹ יִ֝תְהַלֵּ֗ךְ בְּמֵישָׁרִֽים׃ </span></p>
 <p align="RIGHT"><span lang="he">‎<a name="032">32</a> ‏אַ֭חֲרִיתוֹ כְּנָחָ֣שׁ יִשָּׁ֑ךְ וּֽכְצִפְעֹנִ֥י יַפְרִֽשׁ׃ </span></p>
 <p align="RIGHT"><span lang="he">‎<a name="033">33</a> ‏עֵ֭ינֶיךָ יִרְא֣וּ זָר֑וֹת וְ֝לִבְּךָ֗ יְדַבֵּ֥ר תַּהְפֻּכֽוֹת׃ </span></p>
 <p align="RIGHT"><span lang="he">‎<a name="034">34</a> ‏וְ֭הָיִיתָ כְּשֹׁכֵ֣ב בְּלֶב־יָ֑ם וּ֝כְשֹׁכֵ֗ב בְּרֹ֣אשׁ חִבֵּֽל׃ </span></p>
 <p align="RIGHT"><span lang="he">‎<a name="035">35</a> ‏הִכּ֥וּנִי בַל־חָלִיתִי֮ הֲלָמ֗וּנִי בַּל־יָ֫דָ֥עְתִּי מָתַ֥י אָקִ֑יץ א֝וֹסִ֗יף אֲבַקְשֶׁ֥נּוּ עֽוֹד׃ </span></p>
 </td>
 <td width="50%">
 <p>1 kî-ṯēšēḇ liləḥwōm ’eṯ-mwōšēl bîn tāḇîn ’eṯ-’ăšer ləfāneyḵā: </p>
 <p>2 wəśamətā śakîn bəlō‘eḵā ’im-b<sup>a</sup>‘al nefeš ’ātâ: </p>
 <p>3 ’al-tiṯə’āw<font color="red"><sup>q</sup></font> ləmaṭə‘ammwōṯāyw wəhû’ leḥem kəzāḇîm: </p>
 <p>4 ’al-tîḡ<sup>a</sup>‘ ləh<sup>a</sup>‘ăšîr mibînāṯəḵā ḥăḏāl: </p>
 <p>5 <font color="brown">hăṯā‘ûf</font> <font color="blue">hăṯā‘îf</font> ‘êneyḵā bwō wə’ênennû kî ‘āśōh y<sup>a</sup>‘ăśeh-llwō ḵənāfayim kənešer <font color="brown">wə‘āyēf</font> <font color="blue">yā‘ûf</font> haššāmāyim: f</p>
 <p>6 ’al-tiləḥam ’eṯ-leḥem r<sup>a</sup>‘ ‘āyin wə’al-<font color="brown">tiṯə’āw</font> <font color="blue">tiṯə’āyw</font> ləmaṭə‘ammōṯāyw: </p>
 <p>7 kî| kəmwō-šā‘ar bənafəšwō ken-hû’ ’ĕḵōl ûšəṯēh yō’mar lāḵə wəlibwō bal-‘immāḵə: </p>
 <p>8 pitəḵā-’āḵalətā ṯəqî’ennâ wəšiḥatā dəḇāreyḵā hannə‘îmîm: </p>
 <p>9 bə’āzənê ḵəsîl ’al-təḏabēr kî-yāḇûz ləśēḵel milleyḵā: </p>
 <p>10 ’al-tassēḡ gəḇûl ‘wōlām ûḇiśəḏê yəṯwōmîm ’al-tāḇō’: </p>
 <p>11 kî-ḡō’ălām ḥāzāq hû’-yārîḇ ’eṯ-rîḇām ’itāḵə: </p>
 <p>12 hāḇî’â lammûsār libeḵā wə’āzəneḵā lə’imərê-ḏā‘aṯ: </p>
 <p>13 ’al-timən<sup>a</sup>‘ minn<sup>a</sup>‘ar mûsār kî-ṯakennû ḇaššēḇeṭ lō’ yāmûṯ: </p>
 <p>14 ’atâ baššēḇeṭ takennû wənafəšwō miššə’wōl taṣṣîl: </p>
 <p>15 bənî ’im-ḥāḵam libeḵā yiśəm<sup>a</sup>ḥ libî ḡam-’ānî: </p>
 <p>16 wəṯ<sup>a</sup>‘əlōzənâ ḵiləywōṯāy bəḏabēr śəfāṯeyḵā mêšārîm: </p>
 <p>17 ’al-yəqannē’ libəḵā b<sup>a</sup>ḥaṭṭā’îm kî ’im-bəyirə’aṯ-yəhwâ kāl-hayywōm: </p>
 <p>18 kî ’im-yēš ’<sup>a</sup>ḥărîṯ wəṯiqəwāṯəḵā lō’ ṯikārēṯ: </p>
 <p>19 šəm<sup>a</sup>‘-’atâ ḇənî w<sup>a</sup>ḥăḵām wə’aššēr badereḵə libeḵā: </p>
 <p>20 ’al-təhî ḇəsōḇə’ê-yāyin bəzōlălê ḇāśār lāmwō: </p>
 <p>21 kî-sōḇē’ wəzwōlēl yiûārēš ûqərā‘îm taləbîš nûmâ: </p>
 <p>22 šəm<sup>a</sup>‘ lə’āḇîḵā zeh yəlāḏeḵā wə’al-tāḇûz kî-zāqənâ ’immeḵā: </p>
 <p>23 ’ĕmeṯ qənēh wə’al-timəkōr ḥāḵəmâ ûmûsār ûḇînâ: </p>
 <p>24 <font color="brown">gwōl</font> <font color="blue">gîl</font> <font color="brown">yāḡwōl</font> <font color="blue">yāḡîl</font> ’ăḇî ṣadîq <font color="brown">ywōlēḏ</font> <font color="blue">wəywōlēḏ</font> ḥāḵām <font color="brown">wəyiśəm<sup>a</sup>ḥ-</font> <font color="blue">yiśəm<sup>a</sup>ḥ-</font> bwō: </p>
 <p>25 yiśəm<sup>a</sup>ḥ-’āḇîḵā wə’immeḵā wəṯāḡēl ywōlaḏəteḵā: </p>
 <p>26 tənâ-ḇənî libəḵā lî wə‘êneyḵā dərāḵay <font color="brown">tirəṣenâ</font> <font color="blue">tiṣṣōrənâ:<font color="red"><sup>a</sup></font></font> </p>
 <p>27 kî-šûḥâ ‘ămuqqâ zwōnâ ûḇə’ēr ṣārâ nāḵərîyâ: </p>
 <p>28 ’af-hî’ kəḥeṯef te’ĕrōḇ ûḇwōḡəḏîm bə’āḏām twōsif: </p>
 <p>29 ləmî ’wōy ləmî ’ăḇwōy ləmî <font color="brown">məḏwōnîm</font> <font color="blue">miḏəyānîm|</font> ləmî śîḥa ləmî pəṣā‘îm ḥinnām ləmî ḥaḵəlilûṯ ‘ênāyim: </p>
 <p>30 lamə’<sup>a</sup>ḥărîm ‘al-hayyāyin labā’îm l<sup>a</sup>ḥəqōr miməsāḵə: </p>
 <p>31 ’al-tēre’ yayin kî yiṯə’adām kî-yitēn <font color="brown">bakîs</font> <font color="blue">bakwōs</font> ‘ênwō yiṯəhallēḵə bəmêšārîm: </p>
 <p>32 ’<sup>a</sup>ḥărîṯwō kənāḥāš yiššāḵə ûḵəṣifə‘ōnî yafəriš: </p>
 <p>33 ‘êneyḵā yirə’û zārwōṯ wəlibəḵā yəḏabēr tahəpuḵwōṯ: </p>
 <p>34 wəhāyîṯā kəšōḵēḇ bəleḇ-yām ûḵəšōḵēḇ bərō’š ḥibēl: </p>
 <p>35 hikûnî ḇal-ḥālîṯî hălāmûnî bal-yāḏā‘ətî māṯay ’āqîṣ ’wōsîf ’ăḇaqəšennû ‘wōḏ: </p>
 </td>
 </tr></table>
 <p></p><hr>
 <center>
 <a href="pro024.htm">Next: Proverbs (Mishlei) Chapter 24</a></center>
 </body>