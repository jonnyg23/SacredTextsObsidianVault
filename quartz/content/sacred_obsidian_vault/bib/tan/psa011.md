<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa011.htm">Polyglot</a> 
 <a href="../kjv/psa011.htm">KJV</a> 
 <a href="../sep/psa011.htm">Sep</a> 
 <a href="../vul/psa011.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa010.htm">Previous</a> 
 <a href="psa012.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 11</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏לַמְנַצֵּ֗חַ לְדָ֫וִ֥ד בַּֽיהוָ֨ה׀ חָסִ֗יתִי אֵ֭יךְ תֹּאמְר֣וּ לְנַפְשִׁ֑י <font color="brown">נודו</font> <font color="blue">נ֝֗וּדִי</font> הַרְכֶ֥ם צִפּֽוֹר׃ </span></p>
 <p align="RIGHT"><span lang="he">‎<a name="002">2</a> ‏כִּ֤י הִנֵּ֪ה<font color="red"><sup>3</sup></font> הָרְשָׁעִ֡ים יִדְרְכ֬וּן קֶ֗שֶׁת כּוֹנְנ֣וּ חִצָּ֣ם עַל־יֶ֑תֶר לִיר֥וֹת בְּמוֹ־אֹ֝֗פֶל לְיִשְׁרֵי־לֵֽב׃ </span></p>
 <p align="RIGHT"><span lang="he">‎<a name="003">3</a> ‏כִּ֣י הַ֭שָּׁתוֹת יֵֽהָרֵס֑וּן צַ֝דִּ֗יק מַה־פָּעָֽל׃ </span></p>
 <p align="RIGHT"><span lang="he">‎<a name="004">4</a> ‏יְהוָ֤ה׀ בְּֽהֵ֘יכַ֤ל קָדְשׁ֗וֹ יְהוָה֮ בַּשָּׁמַ֪יִם כִּ֫סְא֥וֹ עֵינָ֥יו יֶחֱז֑וּ עַפְעַפָּ֥יו יִ֝בְחֲנ֗וּ בְּנֵ֣י אָדָֽם׃ </span></p>
 <p align="RIGHT"><span lang="he">‎<a name="005">5</a> ‏יְהוָה֮ צַדִּ֪יק יִ֫בְחָ֥ן וְ֭רָשָׁע וְאֹהֵ֣ב חָמָ֑ס שָֽׂנְאָ֥ה נַפְשֽׁוֹ׃ </span></p>
 <p align="RIGHT"><span lang="he">‎<a name="006">6</a> ‏יַמְטֵ֥ר עַל־רְשָׁעִ֗ים פַּ֫חִ֥ים אֵ֣שׁ וְ֭גָפְרִית וְר֥וּחַ זִלְעָפ֗וֹת מְנָ֣ת כּוֹסָֽם׃ </span></p>
 <p align="RIGHT"><span lang="he">‎<a name="007">7</a> ‏כִּֽי־צַדִּ֣יק יְ֭הוָה צְדָק֣וֹת אָהֵ֑ב יָ֝שָׁ֗ר יֶחֱז֥וּ פָנֵֽימוֹ׃ </span></p>
 </td>
 <td width="50%">
 <p>1 lamənaṣṣēḥa ləḏāwiḏ bayhwâ| ḥāsîṯî ’êḵə tō’mərû lənafəšî <font color="brown">nûḏû</font> <font color="blue">nûḏî</font> harəḵem ṣipwōr: </p>
 <p>2 kî hinnēh<font color="red"><sup>3</sup></font> hārəšā‘îm yiḏərəḵûn qešeṯ kwōnənû ḥiṣṣām ‘al-yeṯer lîrwōṯ bəmwō-’ōfel ləyišərê-lēḇ: </p>
 <p>3 kî haššāṯwōṯ yēhārēsûn ṣadîq mah-pā‘āl: </p>
 <p>4 yəhwâ| bəhêḵal qāḏəšwō yəhwâ baššāmayim kisə’wō ‘ênāyw yeḥĕzû ‘afə‘apāyw yiḇəḥănû bənê ’āḏām: </p>
 <p>5 yəhwâ ṣadîq yiḇəḥān wərāšā‘ wə’ōhēḇ ḥāmās śānə’â nafəšwō: </p>
 <p>6 yaməṭēr ‘al-rəšā‘îm p<sup>a</sup>ḥîm ’ēš wəḡāfərîṯ wərûḥa zilə‘āfwōṯ mənāṯ kwōsām: </p>
 <p>7 kî-ṣadîq yəhwâ ṣəḏāqwōṯ ’âēḇ yāšār yeḥĕzû fānêmwō: </p>
 </td>
 </tr></table>
 <p></p><hr>
 <center>
 <a href="psa012.htm">Next: Psalms (Tehilim) Chapter 12</a></center>
 </body>