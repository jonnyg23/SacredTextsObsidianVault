<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/exo014.htm">Polyglot</a> 
 <a href="../kjv/exo014.htm">KJV</a> 
 <a href="../sep/exo014.htm">Sep</a> 
 <a href="../vul/exo014.htm">Vul</a> 
 
 <br>
 <br><a href="exo.htm">Exodus (Shemot) Index</a><br>
  
 <a href="exo013.htm">Previous</a> 
 <a href="exo015.htm">Next</a> 
 </center>
 <hr>
 
 <h3 align="CENTER">Tanach (Hebrew): Exodus (Shemot) Chapter 14</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְדַבֵּ֥ר יְהוָֹ֖ה אֶל־מֹשֶׁ֥ה לֵּאמֹֽר׃ </span></p>
 <p align="RIGHT"><span lang="he">‎<a name="002">2</a> ‏דַּבֵּר֮ אֶל־בְּנֵ֣י יִשְׂרָאֵל֒ וְיָשֻׁ֗בוּ וְיַחֲנוּ֙ לִפְנֵי֙ פִּ֣י הַחִירֹ֔ת בֵּ֥ין מִגְדֹּ֖ל וּבֵ֣ין הַיָּ֑ם לִפְנֵי֙ בַּ֣עַל צְפֹ֔ן נִכְח֥וֹ תַחֲנ֖וּ עַל־הַיָּֽם׃ </span></p>
 <p align="RIGHT"><span lang="he">‎<a name="003">3</a> ‏וְאָמַ֤ר פַּרְעֹה֙ לִבְנֵ֣י יִשְׂרָאֵ֔ל נְבֻכִ֥ים הֵ֖ם בָּאָ֑רֶץ סָגַ֥ר עֲלֵיהֶ֖ם הַמִּדְבָּֽר׃ </span></p>
 <p align="RIGHT"><span lang="he">‎<a name="004">4</a> ‏וְחִזַּקְתִּ֣י אֶת־לֵב־פַּרְעֹה֮ וְרָדַ֣ף אַחֲרֵיהֶם֒ וְאִכָּבְדָ֤ה בְּפַרְעֹה֙ וּבְכָל־חֵיל֔וֹ וְיָדְע֥וּ מִצְרַ֖יִם כִּֽי־אֲנִ֣י יְהוָ֑ה וַיַּֽעֲשׂוּ־כֵֽן׃ </span></p>
 <p align="RIGHT"><span lang="he">‎<a name="005">5</a> ‏וַיֻּגַּד֙ לְמֶ֣לֶךְ מִצְרַ֔יִם כִּ֥י בָרַ֖ח הָעָ֑ם וַ֠יֵּהָפֵךְ לְבַ֨ב פַּרְעֹ֤ה וַעֲבָדָיו֙ אֶל־הָעָ֔ם וַיֹּֽאמרוּ֙<font color="red"><sup>3</sup></font> מַה־זֹּ֣את עָשִׂ֔ינוּ כִּֽי־שִׁלַּ֥חְנוּ אֶת־יִשְׂרָאֵ֖ל מֵעָבְדֵֽנוּ׃ </span></p>
 <p align="RIGHT"><span lang="he">‎<a name="006">6</a> ‏וַיֶּאְסֹ֖ר אֶת־רִכְבּ֑וֹ וְאֶת־עַמּ֖וֹ לָקַ֥ח עִמּֽוֹ׃ </span></p>
 <p align="RIGHT"><span lang="he">‎<a name="007">7</a> ‏וַיִּקַּ֗ח שֵׁשׁ־מֵא֥וֹת רֶ֙כֶב֙ בָּח֔וּר וְכֹ֖ל רֶ֣כֶב מִצְרָ֑יִם וְשָׁלִשִׁ֖ם עַל־כֻּלּֽוֹ׃ </span></p>
 <p align="RIGHT"><span lang="he">‎<a name="008">8</a> ‏וַיְחַזֵּ֣ק יְהוָֹ֗ה אֶת־לֵ֤ב פַּרְעֹה֙ מֶ֣לֶךְ מִצְרַ֔יִם וַיִּרְדֹּ֕ף אַחֲרֵ֖י בְּנֵ֣י יִשְׂרָאֵ֑ל וּבְנֵ֣י יִשְׂרָאֵ֔ל יֹצְאִ֖ים בְּיָ֥ד רָמָֽה׃ </span></p>
 <p align="RIGHT"><span lang="he">‎<a name="009">9</a> ‏וַיִּרְדְּפ֨וּ מִצְרַ֜יִם אַחֲרֵיהֶ֗ם וַיַּשִּׂ֤יגוּ אוֹתָם֙ חֹנִ֣ים עַל־הַיָּ֔ם כָּל־סוּס֙ רֶ֣כֶב פַּרְעֹ֔ה וּפָרָשָׁ֖יו וְחֵיל֑וֹ עַל־פִּי֙ הַֽחִירֹ֔ת לִפְנֵ֖י בַּ֥עַל צְפֹֽן׃ </span></p>
 <p align="RIGHT"><span lang="he">‎<a name="010">10</a> ‏וּפַרְעֹ֖ה הִקְרִ֑יב וַיִּשְׂאוּ֩ בְנֵֽי־יִשְׂרָאֵ֨ל אֶת־עֵינֵיהֶ֜ם וְהִנֵּ֥ה מִצְרַ֣יִם׀ נֹסֵ֣עַ אַחֲרֵיהֶ֗ם וַיִּֽירְאוּ֙ מְאֹ֔ד וַיִּצְעֲק֥וּ בְנֵֽי־יִשְׂרָאֵ֖ל אֶל־יְהוָֽה׃ </span></p>
 <p align="RIGHT"><span lang="he">‎<a name="011">11</a> ‏וַיֹּאמְרוּ֮ אֶל־מֹשֶׁה֒ הַֽמִבְּלִ֤י אֵין־קְבָרִים֙ בְּמִצְרַ֔יִם לְקַחְתָּ֖נוּ לָמ֣וּת בַּמִּדְבָּ֑ר מַה־זֹּאת֙ עָשִׂ֣יתָ לָּ֔נוּ לְהוֹצִיאָ֖נוּ מִמִּצְרָֽיִם׃ </span></p>
 <p align="RIGHT"><span lang="he">‎<a name="012">12</a> ‏הֲלֹא־זֶ֣ה הַדָּבָ֗ר אֲשֶׁר֩ דִּבַּ֨רְנוּ אֵלֶ֤יךָ בְמִצְרַ֙יִם֙ לֵאמֹ֔ר חֲדַ֥ל מִמֶּ֖נּוּ וְנַֽעַבְדָ֣ה אֶת־מִצְרָ֑יִם כִּ֣י ט֥וֹב לָ֙נוּ֙ עֲבֹ֣ד אֶת־מִצְרַ֔יִם מִמֻּתֵ֖נוּ בַּמִּדְבָּֽר׃ </span></p>
 <p align="RIGHT"><span lang="he">‎<a name="013">13</a> ‏וַיֹּ֨אמֶר מֹשֶׁ֣ה אֶל־הָעָם֮ אַל־תִּירָאוּ֒ הִֽתְיַצְב֗וּ וּרְאוּ֙ אֶת־יְשׁוּעַ֣ת יְהוָ֔ה אֲשֶׁר־יַעֲשֶׂ֥ה לָכֶ֖ם הַיּ֑וֹם כִּ֗י אֲשֶׁ֨ר רְאִיתֶ֤ם אֶת־מִצְרַ֙יִם֙ הַיּ֔וֹם לֹ֥א תֹסִ֛יפוּ לִרְאֹתָ֥ם ע֖וֹד עַד־עוֹלָֽם׃ </span></p>
 <p align="RIGHT"><span lang="he">‎<a name="014">14</a> ‏יְהוָ֖ה יִלָּחֵ֣ם לָכֶ֑ם וְאַתֶּ֖ם תַּחֲרִישֽׁוּן׃ פ</span></p>
 <p align="RIGHT"><span lang="he">‎<a name="015">15</a> ‏וַיֹּ֤אמֶר יְהוָה֙ אֶל־מֹשֶׁ֔ה מַה־תִּצְעַ֖ק אֵלָ֑י דַּבֵּ֥ר אֶל־בְּנֵי־יִשְׂרָאֵ֖ל וְיִסָּֽעוּ׃ </span></p>
 <p align="RIGHT"><span lang="he">‎<a name="016">16</a> ‏וְאַתָּ֞ה הָרֵ֣ם אֶֽת־מַטְּךָ֗ וּנְטֵ֧ה אֶת־יָדְךָ֛ עַל־הַיָּ֖ם וּבְקָעֵ֑הוּ וְיָבֹ֧אוּ בְנֵֽי־יִשְׂרָאֵ֛ל בְּת֥וֹךְ הַיָּ֖ם בַּיַּבָּשָֽׁה׃ </span></p>
 <p align="RIGHT"><span lang="he">‎<a name="017">17</a> ‏וַאֲנִ֗י הִנְנִ֤י מְחַזֵּק֙ אֶת־לֵ֣ב מִצְרַ֔יִם וְיָבֹ֖אוּ אַחֲרֵיהֶ֑ם וְאִכָּבְדָ֤ה בְּפַרְעֹה֙ וּבְכָל־חֵיל֔וֹ בְּרִכְבּ֖וֹ וּבְפָרָשָֽׁיו׃ </span></p>
 <p align="RIGHT"><span lang="he">‎<a name="018">18</a> ‏וְיָדְע֥וּ מִצְרַ֖יִם כִּי־אֲנִ֣י יְהוָ֑ה בְּהִכָּבְדִ֣י בְּפַרְעֹ֔ה בְּרִכְבּ֖וֹ וּבְפָרָשָֽׁיו׃ </span></p>
 <p align="RIGHT"><span lang="he">‎<a name="019">19</a> ‏וַיִּסַּ֞ע מַלְאַ֣ךְ הָאֱלֹהִ֗ים הַהֹלֵךְ֙ לִפְנֵי֙ מַחֲנֵ֣ה יִשְׂרָאֵ֔ל וַיֵּ֖לֶךְ מֵאַחֲרֵיהֶ֑ם וַיִּסַּ֞ע עַמּ֤וּד הֶֽעָנָן֙ מִפְּנֵיהֶ֔ם וַיַּֽעֲמֹ֖ד מֵאַחֲרֵיהֶֽם׃ </span></p>
 <p align="RIGHT"><span lang="he">‎<a name="020">20</a> ‏וַיָּבֹ֞א בֵּ֣ין׀ מַחֲנֵ֣ה מִצְרַ֗יִם וּבֵין֙ מַחֲנֵ֣ה יִשְׂרָאֵ֔ל וַיְהִ֤י הֶֽעָנָן֙ וְהַחֹ֔שֶׁךְ וַיָּ֖אֶר אֶת־הַלָּ֑יְלָה וְלֹא־קָרַ֥ב זֶ֛ה אֶל־זֶ֖ה כָּל־הַלָּֽיְלָה׃ </span></p>
 <p align="RIGHT"><span lang="he">‎<a name="021">21</a> ‏וַיֵּ֨ט מֹשֶׁ֣ה אֶת־יָדוֹ֮ עַל־הַיָּם֒ וַיּ֣וֹלֶךְ יְהוָ֣ה׀ אֶת־הַ֠יָּם בְּר֨וּחַ קָדִ֤ים עַזָּה֙ כָּל־הַלַּ֔יְלָה וַיָּ֥שֶׂם אֶת־הַיָּ֖ם לֶחָרָבָ֑ה וַיִּבָּקְע֖וּ הַמָּֽיִם׃ </span></p>
 <p align="RIGHT"><span lang="he">‎<a name="022">22</a> ‏וַיָּבֹ֧אוּ בְנֵֽי־יִשְׂרָאֵ֛ל בְּת֥וֹךְ הַיָּ֖ם בַּיַּבָּשָׁ֑ה וְהַמַּ֤יִם לָהֶם֙ חֹמָ֔ה מִֽימִינָ֖ם וּמִשְּׂמֹאלָֽם׃ </span></p>
 <p align="RIGHT"><span lang="he">‎<a name="023">23</a> ‏וַיִּרְדְּפ֤וּ מִצְרַ֙יִם֙ וַיָּבֹ֣אוּ אַחֲרֵיהֶ֔ם כֹּ֚ל ס֣וּס פַּרְעֹ֔ה רִכְבּ֖וֹ וּפָרָשָׁ֑יו אֶל־תּ֖וֹךְ הַיָּֽם׃ </span></p>
 <p align="RIGHT"><span lang="he">‎<a name="024">24</a> ‏וַֽיְהִי֙ בְּאַשְׁמֹ֣רֶת הַבֹּ֔קֶר וַיַּשְׁקֵ֤ף יְהוָה֙ אֶל־מַחֲנֵ֣ה מִצְרַ֔יִם בְּעַמּ֥וּד אֵ֖שׁ וְעָנָ֑ן וַיָּ֕הָם אֵ֖ת מַחֲנֵ֥ה מִצְרָֽיִם׃ </span></p>
 <p align="RIGHT"><span lang="he">‎<a name="025">25</a> ‏וַיָּ֗סַר אֵ֚ת אֹפַ֣ן מַרְכְּבֹתָ֔יו וַֽיְנַהֲגֵ֖הוּ בִּכְבֵדֻ֑ת וַיֹּ֣אמֶר מִצְרַ֗יִם אָנ֙וּסָה֙ מִפְּנֵ֣י יִשְׂרָאֵ֔ל כִּ֣י יְהוָ֔ה נִלְחָ֥ם לָהֶ֖ם בְּמִצְרָֽיִם<font color="red"><sup>2</sup></font> פ</span></p>
 <p align="RIGHT"><span lang="he">‎<a name="026">26</a> ‏וַיֹּ֤אמֶר יְהוָה֙ אֶל־מֹשֶׁ֔ה נְטֵ֥ה אֶת־יָדְךָ֖ עַל־הַיָּ֑ם וְיָשֻׁ֤בוּ הַמַּ֙יִם֙ עַל־מִצְרַ֔יִם עַל־רִכְבּ֖וֹ וְעַל־פָּרָשָֽׁיו׃ </span></p>
 <p align="RIGHT"><span lang="he">‎<a name="027">27</a> ‏וַיֵּט֩ מֹשֶׁ֨ה אֶת־יָד֜וֹ עַל־הַיָּ֗ם וַיָּ֨שָׁב הַיָּ֜ם לִפְנ֥וֹת בֹּ֙קֶר֙ לְאֵ֣יתָנ֔וֹ וּמִצְרַ֖יִם נָסִ֣ים לִקְרָאת֑וֹ וַיְנַעֵ֧ר יְהוָ֛ה אֶת־מִצְרַ֖יִם בְּת֥וֹךְ הַיָּֽם׃ </span></p>
 <p align="RIGHT"><span lang="he">‎<a name="028">28</a> ‏וַיָּשֻׁ֣בוּ הַמַּ֗יִם וַיְכַסּ֤וּ אֶת־הָרֶ֙כֶב֙ וְאֶת־הַפָּ֣רָשִׁ֔ים לְכֹל֙ חֵ֣יל פַּרְעֹ֔ה הַבָּאִ֥ים אַחֲרֵיהֶ֖ם בַּיָּ֑ם לֹֽא־נִשְׁאַ֥ר בָּהֶ֖ם עַד־אֶחָֽד׃ </span></p>
 <p align="RIGHT"><span lang="he">‎<a name="029">29</a> ‏וּבְנֵ֧י יִשְׂרָאֵ֛ל הָלְכ֥וּ בַיַּבָּשָׁ֖ה בְּת֣וֹךְ הַיָּ֑ם וְהַמַּ֤יִם לָהֶם֙ חֹמָ֔ה מִֽימִינָ֖ם וּמִשְּׂמֹאלָֽם<font color="red"><sup>2</sup></font> </span></p>
 <p align="RIGHT"><span lang="he">‎<a name="030">30</a> ‏וַיּ֨וֹשַׁע יְהוָ֜ה בַּיּ֥וֹם הַה֛וּא אֶת־יִשְׂרָאֵ֖ל מִיַּ֣ד מִצְרָ֑יִם וַיַּ֤רְא יִשְׂרָאֵל֙ אֶת־מִצְרַ֔יִם מֵ֖ת עַל־שְׂפַ֥ת הַיָּֽם׃ </span></p>
 <p align="RIGHT"><span lang="he">‎<a name="031">31</a> ‏וַיַּ֨רְא יִשְׂרָאֵ֜ל אֶת־הַיָּ֣ד הַגְּדֹלָ֗ה אֲשֶׁ֨ר עָשָׂ֤ה יְהוָה֙ בְּמִצְרַ֔יִם וַיִּֽירְא֥וּ הָעָ֖ם אֶת־יְהוָ֑ה וַיַּֽאֲמִ֙ינוּ֙ בַּֽיהוָ֔ה וּבְמֹשֶׁ֖ה עַבְדּֽוֹ׃ פ</span></p>
 </td>
 <td width="50%">
 <p>1 wayəḏabēr yəhwōâ ’el-mōšeh llē’mōr: </p>
 <p>2 dabēr ’el-bənê yiśərā’ēl wəyāšuḇû wəy<sup>a</sup>ḥănû lifənê pî h<sup>a</sup>ḥîrōṯ bên miḡədōl ûḇên hayyām lifənê b<sup>a</sup>‘al ṣəfōn niḵəḥwō ṯ<sup>a</sup>ḥănû ‘al-hayyām: </p>
 <p>3 wə’āmar parə‘ōh liḇənê yiśərā’ēl nəḇuḵîm hēm bā’āreṣ sāḡar ‘ălêhem hammiḏəbār: </p>
 <p>4 wəḥizzaqətî ’eṯ-lēḇ-parə‘ōh wərāḏaf ’<sup>a</sup>ḥărêhem wə’ikāḇəḏâ bəfarə‘ōh ûḇəḵāl-ḥêlwō wəyāḏə‘û miṣərayim kî-’ănî yəhwâ wayy<sup>a</sup>‘ăśû-ḵēn: </p>
 <p>5 wayyugaḏ ləmeleḵə miṣərayim kî ḇār<sup>a</sup>ḥ hā‘ām wayyēhāfēḵə ləḇaḇ parə‘ōh w<sup>a</sup>‘ăḇāḏāyw ’el-hā‘ām wayyō’mrû<font color="red"><sup>3</sup></font> mah-zzō’ṯ ‘āśînû kî-šill<sup>a</sup>ḥənû ’eṯ-yiśərā’ēl mē‘āḇəḏēnû: </p>
 <p>6 wayye’əsōr ’eṯ-riḵəbwō wə’eṯ-‘ammwō lāq<sup>a</sup>ḥ ‘immwō: </p>
 <p>7 wayyiqq<sup>a</sup>ḥ šēš-mē’wōṯ reḵeḇ bāḥûr wəḵōl reḵeḇ miṣərāyim wəšālišim ‘al-kullwō: </p>
 <p>8 wayəḥazzēq yəhwōâ ’eṯ-lēḇ parə‘ōh meleḵə miṣərayim wayyirədōf ’<sup>a</sup>ḥărê bənê yiśərā’ēl ûḇənê yiśərā’ēl yōṣə’îm bəyāḏ rāmâ: </p>
 <p>9 wayyirədəfû miṣərayim ’<sup>a</sup>ḥărêhem wayyaśśîḡû ’wōṯām ḥōnîm ‘al-hayyām kāl-sûs reḵeḇ parə‘ōh ûfārāšāyw wəḥêlwō ‘al-pî h<sup>a</sup>ḥîrōṯ lifənê b<sup>a</sup>‘al ṣəfōn: </p>
 <p>10 ûfarə‘ōh hiqərîḇ wayyiśə’û ḇənê-yiśərā’ēl ’eṯ-‘ênêhem wəhinnēh miṣərayim| nōsē‘a ’<sup>a</sup>ḥărêhem wayyîrə’û mə’ōḏ wayyiṣə‘ăqû ḇənê-yiśərā’ēl ’el-yəhwâ: </p>
 <p>11 wayyō’mərû ’el-mōšeh hamibəlî ’ên-qəḇārîm bəmiṣərayim ləq<sup>a</sup>ḥətānû lāmûṯ bammiḏəbār mah-zzō’ṯ ‘āśîṯā llānû ləhwōṣî’ānû mimmiṣərāyim: </p>
 <p>12 hălō’-zeh hadāḇār ’ăšer dibarənû ’ēleyḵā ḇəmiṣərayim lē’mōr ḥăḏal mimmennû wən<sup>a</sup>‘aḇəḏâ ’eṯ-miṣərāyim kî ṭwōḇ lānû ‘ăḇōḏ ’eṯ-miṣərayim mimmuṯēnû bammiḏəbār: </p>
 <p>13 wayyō’mer mōšeh ’el-hā‘ām ’al-tîrā’û hiṯəyaṣəḇû ûrə’û ’eṯ-yəšû‘aṯ yəhwâ ’ăšer-y<sup>a</sup>‘ăśeh lāḵem hayywōm kî ’ăšer rə’îṯem ’eṯ-miṣərayim hayywōm lō’ ṯōsîfû lirə’ōṯām ‘wōḏ ‘aḏ-‘wōlām: </p>
 <p>14 yəhwâ yillāḥēm lāḵem wə’atem t<sup>a</sup>ḥărîšûn: f</p>
 <p>15 wayyō’mer yəhwâ ’el-mōšeh mah-tiṣə‘aq ’ēlāy dabēr ’el-bənê-yiśərā’ēl wəyissā‘û: </p>
 <p>16 wə’atâ hārēm ’eṯ-maṭṭəḵā ûnəṭēh ’eṯ-yāḏəḵā ‘al-hayyām ûḇəqā‘ēhû wəyāḇō’û ḇənê-yiśərā’ēl bəṯwōḵə hayyām bayyabāšâ: </p>
 <p>17 wa’ănî hinənî məḥazzēq ’eṯ-lēḇ miṣərayim wəyāḇō’û ’<sup>a</sup>ḥărêhem wə’ikāḇəḏâ bəfarə‘ōh ûḇəḵāl-ḥêlwō bəriḵəbwō ûḇəfārāšāyw: </p>
 <p>18 wəyāḏə‘û miṣərayim kî-’ănî yəhwâ bəhikāḇəḏî bəfarə‘ōh bəriḵəbwō ûḇəfārāšāyw: </p>
 <p>19 wayyiss<sup>a</sup>‘ malə’aḵə hā’ĕlōhîm hahōlēḵə lifənê m<sup>a</sup>ḥănēh yiśərā’ēl wayyēleḵə mē’<sup>a</sup>ḥărêhem wayyiss<sup>a</sup>‘ ‘ammûḏ he‘ānān mipənêhem wayy<sup>a</sup>‘ămōḏ mē’<sup>a</sup>ḥărêhem: </p>
 <p>20 wayyāḇō’ bên| m<sup>a</sup>ḥănēh miṣərayim ûḇên m<sup>a</sup>ḥănēh yiśərā’ēl wayəhî he‘ānān wəh<sup>a</sup>ḥōšeḵə wayyā’er ’eṯ-hallāyəlâ wəlō’-qāraḇ zeh ’el-zeh kāl-hallāyəlâ: </p>
 <p>21 wayyēṭ mōšeh ’eṯ-yāḏwō ‘al-hayyām wayywōleḵə yəhwâ| ’eṯ-hayyām bərûḥa qāḏîm ‘azzâ kāl-hallayəlâ wayyāśem ’eṯ-hayyām leḥārāḇâ wayyibāqə‘û hammāyim: </p>
 <p>22 wayyāḇō’û ḇənê-yiśərā’ēl bəṯwōḵə hayyām bayyabāšâ wəhammayim lâem ḥōmâ mîmînām ûmiśśəmō’lām: </p>
 <p>23 wayyirədəfû miṣərayim wayyāḇō’û ’<sup>a</sup>ḥărêhem kōl sûs parə‘ōh riḵəbwō ûfārāšāyw ’el-twōḵə hayyām: </p>
 <p>24 wayəhî bə’ašəmōreṯ habōqer wayyašəqēf yəhwâ ’el-m<sup>a</sup>ḥănēh miṣərayim bə‘ammûḏ ’ēš wə‘ānān wayyâām ’ēṯ m<sup>a</sup>ḥănēh miṣərāyim: </p>
 <p>25 wayyāsar ’ēṯ ’ōfan marəkəḇōṯāyw wayənahăḡēhû biḵəḇēḏuṯ wayyō’mer miṣərayim ’ānûsâ mipənê yiśərā’ēl kî yəhwâ niləḥām lâem bəmiṣərāyim<font color="red"><sup>2</sup></font> f</p>
 <p>26 wayyō’mer yəhwâ ’el-mōšeh nəṭēh ’eṯ-yāḏəḵā ‘al-hayyām wəyāšuḇû hammayim ‘al-miṣərayim ‘al-riḵəbwō wə‘al-pārāšāyw: </p>
 <p>27 wayyēṭ mōšeh ’eṯ-yāḏwō ‘al-hayyām wayyāšāḇ hayyām lifənwōṯ bōqer lə’êṯānwō ûmiṣərayim nāsîm liqərā’ṯwō wayən<sup>a</sup>‘ēr yəhwâ ’eṯ-miṣərayim bəṯwōḵə hayyām: </p>
 <p>28 wayyāšuḇû hammayim wayəḵassû ’eṯ-hāreḵeḇ wə’eṯ-hapārāšîm ləḵōl ḥêl parə‘ōh habā’îm ’<sup>a</sup>ḥărêhem bayyām lō’-nišə’ar bâem ‘aḏ-’eḥāḏ: </p>
 <p>29 ûḇənê yiśərā’ēl hāləḵû ḇayyabāšâ bəṯwōḵə hayyām wəhammayim lâem ḥōmâ mîmînām ûmiśśəmō’lām<font color="red"><sup>2</sup></font> </p>
 <p>30 wayywōš<sup>a</sup>‘ yəhwâ bayywōm hahû’ ’eṯ-yiśərā’ēl mîyaḏ miṣərāyim wayyarə’ yiśərā’ēl ’eṯ-miṣərayim mēṯ ‘al-śəfaṯ hayyām: </p>
 <p>31 wayyarə’ yiśərā’ēl ’eṯ-hayyāḏ hagəḏōlâ ’ăšer ‘āśâ yəhwâ bəmiṣərayim wayyîrə’û hā‘ām ’eṯ-yəhwâ wayya’ămînû bayhwâ ûḇəmōšeh ‘aḇədwō: f</p>
 </td>
 </tr></table>
 <p></p><hr>
 <center>
 <a href="exo015.htm">Next: Exodus (Shemot) Chapter 15</a></center>
 </body>