<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/sa1023.htm">Polyglot</a> 
 <a href="../kjv/sa1023.htm">KJV</a> 
 <a href="../sep/sa1023.htm">Sep</a> 
 <a href="../vul/sa1023.htm">Vul</a> 
 
 <br>
 <br><a href="sa1.htm">1 Samuel (1 Shmuel) Index</a><br>
  
 <a href="sa1022.htm">Previous</a> 
 <a href="sa1024.htm">Next</a> 
 </center>
 <hr>
 
 <h3 align="CENTER">Tanach (Hebrew): 1 Samuel (1 Shmuel) Chapter 23</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיַּגִּ֥דוּ לְדָוִ֖ד לֵאמֹ֑ר הִנֵּ֤ה פְלִשְׁתִּים֙ נִלְחָמִ֣ים בִּקְעִילָ֔ה וְהֵ֖מָּה שֹׁסִ֥ים אֶת־הַגֳּרָנֽוֹת׃ </span></p>
 <p align="RIGHT"><span lang="he">‎<a name="002">2</a> ‏וַיִּשְׁאַ֨ל דָּוִ֤ד בַּֽיהוָה֙ לֵאמֹ֔ר הַאֵלֵ֣ךְ וְהִכֵּ֔יתִי בַּפְּלִשְׁתִּ֖ים הָאֵ֑לֶּה סוַיֹּ֨אמֶר יְהוָ֜ה אֶל־דָּוִ֗ד לֵ֚ךְ וְהִכִּ֣יתָ בַפְּלִשְׁתִּ֔ים וְהוֹשַׁעְתָּ֖ אֶת־קְעִילָֽה׃ </span></p>
 <p align="RIGHT"><span lang="he">‎<a name="003">3</a> ‏וַיֹּ֨אמְר֜וּ אַנְשֵׁ֤י דָוִד֙ אֵלָ֔יו הִנֵּ֨ה אֲנַ֥חְנוּ פֹ֛ה בִּֽיהוּדָ֖ה יְרֵאִ֑ים וְאַף֙ כִּֽי־נֵלֵ֣ךְ קְעִלָ֔ה אֶל־מַֽעַרְכ֖וֹת פְּלִשְׁתִּֽים׃ ס</span></p>
 <p align="RIGHT"><span lang="he">‎<a name="004">4</a> ‏וַיּ֨וֹסֶף ע֤וֹד דָּוִד֙ לִשְׁאֹ֣ל בַּֽיהוָ֔ה סוַֽיַּעֲנֵ֖הוּ יְהוָ֑ה וַיֹּ֗אמֶר ק֚וּם רֵ֣ד קְעִילָ֔ה כִּֽי־אֲנִ֥י נֹתֵ֛ן אֶת־פְּלִשְׁתִּ֖ים בְּיָדֶֽךָ׃ </span></p>
 <p align="RIGHT"><span lang="he">‎<a name="005">5</a> ‏וַיֵּ֣לֶךְ דָּוִד֩ <font color="brown">ואנשו</font> <font color="blue">וַאֲנָשָׁ֨יו</font> קְעִילָ֜ה וַיִּלָּ֣חֶם בַּפְּלִשְׁתִּ֗ים וַיִּנְהַג֙ אֶת־מִקְנֵיהֶ֔ם וַיַּ֥ךְ בָּהֶ֖ם מַכָּ֣ה גְדוֹלָ֑ה וַיֹּ֣שַׁע דָּוִ֔ד אֵ֖ת יֹשְׁבֵ֥י קְעִילָֽה׃ ס</span></p>
 <p align="RIGHT"><span lang="he">‎<a name="006">6</a> ‏וַיְהִ֗י בִּ֠בְרֹחַ אֶבְיָתָ֧ר בֶּן־אֲחִימֶ֛לֶךְ אֶל־דָּוִ֖ד קְעִילָ֑ה אֵפ֖וֹד יָרַ֥ד בְּיָדֽוֹ׃ </span></p>
 <p align="RIGHT"><span lang="he">‎<a name="007">7</a> ‏וַיֻּגַּ֣ד לְשָׁא֔וּל כִּי־בָ֥א דָוִ֖ד קְעִילָ֑ה וַיֹּ֣אמֶר שָׁא֗וּל נִכַּ֨ר אֹת֤וֹ אֱלֹהִים֙ בְּיָדִ֔י כִּ֚י נִסְגַּ֣ר לָב֔וֹא בְּעִ֖יר דְּלָתַ֥יִם וּבְרִֽיחַ׃ </span></p>
 <p align="RIGHT"><span lang="he">‎<a name="008">8</a> ‏וַיְשַׁמַּ֥ע שָׁא֛וּל אֶת־כָּל־הָעָ֖ם לַמִּלְחָמָ֑ה לָרֶ֣דֶת קְעִילָ֔ה לָצ֥וּר אֶל־דָּוִ֖ד וְאֶל־אֲנָשָֽׁיו׃ </span></p>
 <p align="RIGHT"><span lang="he">‎<a name="009">9</a> ‏וַיֵּ֣דַע דָּוִ֔ד כִּ֣י עָלָ֔יו שָׁא֖וּל מַחֲרִ֣ישׁ הָרָעָ֑ה וַיֹּ֙אמֶר֙ אֶל־אֶבְיָתָ֣ר הַכֹּהֵ֔ן הַגִּ֖ישָׁה הָאֵפֽוֹד׃ ס</span></p>
 <p align="RIGHT"><span lang="he">‎<a name="010">10</a> ‏וַיֹּאמֶר֮ דָּוִד֒ יְהוָה֙ אֱלֹהֵ֣י יִשְׂרָאֵ֔ל שָׁמֹ֤עַ שָׁמַע֙ עַבְדְּךָ֔ כִּֽי־מְבַקֵּ֥שׁ שָׁא֖וּל לָב֣וֹא אֶל־קְעִילָ֑ה לְשַׁחֵ֥ת לָעִ֖יר בַּעֲבוּרִֽי׃ </span></p>
 <p align="RIGHT"><span lang="he">‎<a name="011">11</a> ‏הֲיַסְגִּרֻ֣נִי בַעֲלֵי֩ קְעִילָ֨ה בְיָד֜וֹ הֲיֵרֵ֣ד שָׁא֗וּל כַּֽאֲשֶׁר֙ שָׁמַ֣ע עַבְדֶּ֔ךָ יְהוָה֙ אֱלֹהֵ֣י יִשְׂרָאֵ֔ל הַגֶּד־נָ֖א לְעַבְדֶּ֑ךָ סוַיֹּ֥אמֶר יְהוָ֖ה יֵרֵֽד׃ </span></p>
 <p align="RIGHT"><span lang="he">‎<a name="012">12</a> ‏וַיֹּ֣אמֶר דָּוִ֔ד הֲיַסְגִּ֜רוּ בַּעֲלֵ֧י קְעִילָ֛ה אֹתִ֥י וְאֶת־אֲנָשַׁ֖י בְּיַד־שָׁא֑וּל וַיֹּ֥אמֶר יְהוָ֖ה יַסְגִּֽירוּ׃ ס</span></p>
 <p align="RIGHT"><span lang="he">‎<a name="013">13</a> ‏וַיָּקָם֩ דָּוִ֨ד וַאֲנָשָׁ֜יו כְּשֵׁשׁ־מֵא֣וֹת אִ֗ישׁ וַיֵּצְאוּ֙ מִקְּעִלָ֔ה וַיִּֽתְהַלְּכ֖וּ בַּאֲשֶׁ֣ר יִתְהַלָּ֑כוּ וּלְשָׁא֣וּל הֻגַּ֗ד כִּֽי־נִמְלַ֤ט דָּוִד֙ מִקְּעִילָ֔ה וַיֶּחְדַּ֖ל לָצֵֽאת׃ </span></p>
 <p align="RIGHT"><span lang="he">‎<a name="014">14</a> ‏וַיֵּ֨שֶׁב דָּוִ֤ד בַּמִּדְבָּר֙ בַּמְּצָד֔וֹת וַיֵּ֥שֶׁב בָּהָ֖ר בְּמִדְבַּר־זִ֑יף וַיְבַקְשֵׁ֤הוּ שָׁאוּל֙ כָּל־הַיָּמִ֔ים וְלֹֽא־נְתָנ֥וֹ אֱלֹהִ֖ים בְּיָדֽוֹ׃ </span></p>
 <p align="RIGHT"><span lang="he">‎<a name="015">15</a> ‏וַיַּ֣רְא דָוִ֔ד<font color="red"><sup>1</sup></font> כִּֽי־יָצָ֥א שָׁא֖וּל לְבַקֵּ֣שׁ אֶת־נַפְשׁ֑וֹ וְדָוִ֥ד בְּמִדְבַּר־זִ֖יף בַּחֹֽרְשָׁה׃ ס</span></p>
 <p align="RIGHT"><span lang="he">‎<a name="016">16</a> ‏וַיָּ֙קָם֙ יְהוֹנָתָ֣ן בֶּן־שָׁא֔וּל וַיֵּ֥לֶךְ אֶל־דָּוִ֖ד חֹ֑רְשָׁה וַיְחַזֵּ֥ק אֶת־יָד֖וֹ בֵּאלֹהִֽים׃ </span></p>
 <p align="RIGHT"><span lang="he">‎<a name="017">17</a> ‏וַיֹּ֨אמֶר אֵלָ֜יו אַל־תִּירָ֗א כִּ֠י לֹ֤א תִֽמְצָאֲךָ֙ יַ֚ד שָׁא֣וּל אָבִ֔י וְאַתָּה֙ תִּמְלֹ֣ךְ עַל־יִשְׂרָאֵ֔ל וְאָנֹכִ֖י אֶֽהְיֶה־לְּךָ֣ לְמִשְׁנֶ֑ה וְגַם־שָׁא֥וּל אָבִ֖י יֹדֵ֥עַ כֵּֽן׃ </span></p>
 <p align="RIGHT"><span lang="he">‎<a name="018">18</a> ‏וַיִּכְרְת֧וּ שְׁנֵיהֶ֛ם בְּרִ֖ית לִפְנֵ֣י יְהוָ֑ה וַיֵּ֤שֶׁב דָּוִד֙ בַּחֹ֔רְשָׁה וִיהוֹנָתָ֖ן הָלַ֥ךְ לְבֵיתֽוֹ׃ ס</span></p>
 <p align="RIGHT"><span lang="he">‎<a name="019">19</a> ‏וַיַּעֲל֤וּ זִפִים֙ אֶל־שָׁא֔וּל הַגִּבְעָ֖תָה לֵאמֹ֑ר הֲל֣וֹא דָ֠וִד מִסְתַּתֵּ֨ר עִמָּ֤נוּ בַמְּצָדוֹת֙ בַּחֹ֔רְשָׁה בְּגִבְעַת֙ הַֽחֲכִילָ֔ה אֲשֶׁ֖ר מִימִ֥ין הַיְשִׁימֽוֹן׃ </span></p>
 <p align="RIGHT"><span lang="he">‎<a name="020">20</a> ‏וְ֠עַתָּה לְכָל־אַוַּ֨ת נַפְשְׁךָ֥ הַמֶּ֛לֶךְ לָרֶ֖דֶת רֵ֑ד וְלָ֥נוּ הַסְגִּיר֖וֹ בְּיַ֥ד הַמֶּֽלֶךְ׃ </span></p>
 <p align="RIGHT"><span lang="he">‎<a name="021">21</a> ‏וַיֹּ֣אמֶר שָׁא֔וּל בְּרוּכִ֥ים אַתֶּ֖ם לַֽיהוָ֑ה כִּ֥י חֲמַלְתֶּ֖ם עָלָֽי׃ </span></p>
 <p align="RIGHT"><span lang="he">‎<a name="022">22</a> ‏לְכוּ־נָ֞א הָכִ֣ינוּ ע֗וֹד וּדְע֤וּ וּרְאוּ֙ אֶת־מְקוֹמוֹ֙ אֲשֶׁ֣ר תִּֽהְיֶ֣ה רַגְל֔וֹ מִ֥י רָאָ֖הוּ שָׁ֑ם כִּ֚י אָמַ֣ר אֵלַ֔י עָר֥וֹם יַעְרִ֖ם הֽוּא׃ </span></p>
 <p align="RIGHT"><span lang="he">‎<a name="023">23</a> ‏וּרְא֣וּ וּדְע֗וּ מִכֹּ֤ל הַמַּֽחֲבֹאִים֙ אֲשֶׁ֣ר יִתְחַבֵּ֣א שָׁ֔ם וְשַׁבְתֶּ֤ם אֵלַי֙ אֶל־נָכ֔וֹן וְהָלַכְתִּ֖י אִתְּכֶ֑ם וְהָיָה֙ אִם־יֶשְׁנ֣וֹ בָאָ֔רֶץ וְחִפַּשְׂתִּ֣י אֹת֔וֹ בְּכֹ֖ל אַלְפֵ֥י יְהוּדָֽה׃ </span></p>
 <p align="RIGHT"><span lang="he">‎<a name="024">24</a> ‏וַיָּק֛וּמוּ וַיֵּלְכ֥וּ זִ֖יפָה לִפְנֵ֣י שָׁא֑וּל וְדָוִ֨ד וַאֲנָשָׁ֜יו בְּמִדְבַּ֤ר מָעוֹן֙ בָּעֲרָבָ֔ה אֶ֖ל יְמִ֥ין הַיְשִׁימֽוֹן׃ </span></p>
 <p align="RIGHT"><span lang="he">‎<a name="025">25</a> ‏וַיֵּ֨לֶךְ שָׁא֣וּל וַאֲנָשָׁיו֮ לְבַקֵּשׁ֒ וַיַּגִּ֣דוּ<font color="red"><sup>3</sup></font> לְדָוִ֔ד וַיֵּ֣רֶד הַסֶּ֔לַע וַיֵּ֖שֶׁב בְּמִדְבַּ֣ר מָע֑וֹן וַיִּשְׁמַ֣ע שָׁא֔וּל וַיִּרְדֹּ֥ף אַחֲרֵֽי־דָוִ֖ד מִדְבַּ֥ר מָעֽוֹן׃ </span></p>
 <p align="RIGHT"><span lang="he">‎<a name="026">26</a> ‏וַיֵּ֨לֶךְ שָׁא֜וּל מִצַּ֤ד הָהָר֙ מִזֶּ֔ה וְדָוִ֧ד וַאֲנָשָׁ֛יו מִצַּ֥ד הָהָ֖ר מִזֶּ֑ה וַיְהִ֨י דָוִ֜ד נֶחְפָּ֤ז לָלֶ֙כֶת֙ מִפְּנֵ֣י שָׁא֔וּל וְשָׁא֣וּל וַאֲנָשָׁ֗יו עֹֽטְרִ֛ים אֶל־דָּוִ֥ד וְאֶל־אֲנָשָׁ֖יו לְתָפְשָֽׂם׃ </span></p>
 <p align="RIGHT"><span lang="he">‎<a name="027">27</a> ‏וּמַלְאָ֣ךְ בָּ֔א אֶל־שָׁא֖וּל לֵאמֹ֑ר מַהֲרָ֣ה וְלֵ֔כָה כִּֽי־פָשְׁט֥וּ פְלִשְׁתִּ֖ים עַל־הָאָֽרֶץ׃ </span></p>
 <p align="RIGHT"><span lang="he">‎<a name="028">28</a> ‏וַיָּ֣שָׁב שָׁא֗וּל מִרְדֹף֙ אַחֲרֵ֣י דָוִ֔ד וַיֵּ֖לֶךְ לִקְרַ֣את פְּלִשְׁתִּ֑ים עַל־כֵּ֗ן קָֽרְאוּ֙ לַמָּק֣וֹם הַה֔וּא סֶ֖לַע הַֽמַּחְלְקֽוֹת׃ </span></p>
 </td>
 <td width="50%">
 <p>1 wayyagiḏû ləḏāwiḏ lē’mōr hinnēh fəlišətîm niləḥāmîm biqə‘îlâ wəhēmmâ šōsîm ’eṯ-hagŏrānwōṯ: </p>
 <p>2 wayyišə’al dāwiḏ bayhwâ lē’mōr ha’ēlēḵə wəhikêṯî bapəlišətîm hā’ēlleh swayyō’mer yəhwâ ’el-dāwiḏ lēḵə wəhikîṯā ḇapəlišətîm wəhwōš<sup>a</sup>‘ətā ’eṯ-qə‘îlâ: </p>
 <p>3 wayyō’mərû ’anəšê ḏāwiḏ ’ēlāyw hinnēh ’ăn<sup>a</sup>ḥənû fōh bîhûḏâ yərē’îm wə’af kî-nēlēḵə qə‘ilâ ’el-m<sup>a</sup>‘arəḵwōṯ pəlišətîm: s</p>
 <p>4 wayywōsef ‘wōḏ dāwiḏ lišə’ōl bayhwâ swayy<sup>a</sup>‘ănēhû yəhwâ wayyō’mer qûm rēḏ qə‘îlâ kî-’ănî nōṯēn ’eṯ-pəlišətîm bəyāḏeḵā: </p>
 <p>5 wayyēleḵə dāwiḏ <font color="brown">wa’ănāšāw</font> <font color="blue">wa’ănāšāyw</font> qə‘îlâ wayyillāḥem bapəlišətîm wayyinəhaḡ ’eṯ-miqənêhem wayyaḵə bâem makâ ḡəḏwōlâ wayyōš<sup>a</sup>‘ dāwiḏ ’ēṯ yōšəḇê qə‘îlâ: s</p>
 <p>6 wayəhî biḇərōḥa ’eḇəyāṯār ben-’ăḥîmeleḵə ’el-dāwiḏ qə‘îlâ ’ēfwōḏ yāraḏ bəyāḏwō: </p>
 <p>7 wayyugaḏ ləšā’ûl kî-ḇā’ ḏāwiḏ qə‘îlâ wayyō’mer šā’ûl nikar ’ōṯwō ’ĕlōhîm bəyāḏî kî nisəgar lāḇwō’ bə‘îr dəlāṯayim ûḇərîḥa: </p>
 <p>8 wayəšamm<sup>a</sup>‘ šā’ûl ’eṯ-kāl-hā‘ām lammiləḥāmâ lāreḏeṯ qə‘îlâ lāṣûr ’el-dāwiḏ wə’el-’ănāšāyw: </p>
 <p>9 wayyēḏ<sup>a</sup>‘ dāwiḏ kî ‘ālāyw šā’ûl m<sup>a</sup>ḥărîš hārā‘â wayyō’mer ’el-’eḇəyāṯār hakōhēn hagîšâ hā’ēfwōḏ: s</p>
 <p>10 wayyō’mer dāwiḏ yəhwâ ’ĕlōhê yiśərā’ēl šāmō‘a šām<sup>a</sup>‘ ‘aḇədəḵā kî-məḇaqqēš šā’ûl lāḇwō’ ’el-qə‘îlâ ləš<sup>a</sup>ḥēṯ lā‘îr b<sup>a</sup>‘ăḇûrî: </p>
 <p>11 hăyasəgirunî ḇ<sup>a</sup>‘ălê qə‘îlâ ḇəyāḏwō hăyērēḏ šā’ûl ka’ăšer šām<sup>a</sup>‘ ‘aḇədeḵā yəhwâ ’ĕlōhê yiśərā’ēl hageḏ-nā’ lə‘aḇədeḵā swayyō’mer yəhwâ yērēḏ: </p>
 <p>12 wayyō’mer dāwiḏ hăyasəgirû b<sup>a</sup>‘ălê qə‘îlâ ’ōṯî wə’eṯ-’ănāšay bəyaḏ-šā’ûl wayyō’mer yəhwâ yasəgîrû: s</p>
 <p>13 wayyāqām dāwiḏ wa’ănāšāyw kəšēš-mē’wōṯ ’îš wayyēṣə’û miqqə‘ilâ wayyiṯəhalləḵû ba’ăšer yiṯəhallāḵû ûləšā’ûl hugaḏ kî-niməlaṭ dāwiḏ miqqə‘îlâ wayyeḥədal lāṣē’ṯ: </p>
 <p>14 wayyēšeḇ dāwiḏ bammiḏəbār bamməṣāḏwōṯ wayyēšeḇ bâār bəmiḏəbar-zîf wayəḇaqəšēhû šā’ûl kāl-hayyāmîm wəlō’-nəṯānwō ’ĕlōhîm bəyāḏwō: </p>
 <p>15 wayyarə’ ḏāwiḏ<font color="red"><sup>1</sup></font> kî-yāṣā’ šā’ûl ləḇaqqēš ’eṯ-nafəšwō wəḏāwiḏ bəmiḏəbar-zîf b<sup>a</sup>ḥōrəšâ: s</p>
 <p>16 wayyāqām yəhwōnāṯān ben-šā’ûl wayyēleḵə ’el-dāwiḏ ḥōrəšâ wayəḥazzēq ’eṯ-yāḏwō bē’lōhîm: </p>
 <p>17 wayyō’mer ’ēlāyw ’al-tîrā’ kî lō’ ṯiməṣā’ăḵā yaḏ šā’ûl ’āḇî wə’atâ timəlōḵə ‘al-yiśərā’ēl wə’ānōḵî ’ehəyeh-lləḵā ləmišəneh wəḡam-šā’ûl ’āḇî yōḏē‘a kēn: </p>
 <p>18 wayyiḵərəṯû šənêhem bərîṯ lifənê yəhwâ wayyēšeḇ dāwiḏ b<sup>a</sup>ḥōrəšâ wîhwōnāṯān hālaḵə ləḇêṯwō: s</p>
 <p>19 wayy<sup>a</sup>‘ălû zifîm ’el-šā’ûl hagiḇə‘āṯâ lē’mōr hălwō’ ḏāwiḏ misətatēr ‘immānû ḇamməṣāḏwōṯ b<sup>a</sup>ḥōrəšâ bəḡiḇə‘aṯ h<sup>a</sup>ḥăḵîlâ ’ăšer mîmîn hayəšîmwōn: </p>
 <p>20 wə‘atâ ləḵāl-’aûaṯ nafəšəḵā hammeleḵə lāreḏeṯ rēḏ wəlānû hasəgîrwō bəyaḏ hammeleḵə: </p>
 <p>21 wayyō’mer šā’ûl bərûḵîm ’atem layhwâ kî ḥămalətem ‘ālāy: </p>
 <p>22 ləḵû-nā’ hāḵînû ‘wōḏ ûḏə‘û ûrə’û ’eṯ-məqwōmwō ’ăšer tihəyeh raḡəlwō mî rā’âû šām kî ’āmar ’ēlay ‘ārwōm y<sup>a</sup>‘ərim hû’: </p>
 <p>23 ûrə’û ûḏə‘û mikōl hamm<sup>a</sup>ḥăḇō’îm ’ăšer yiṯəḥabē’ šām wəšaḇətem ’ēlay ’el-nāḵwōn wəhālaḵətî ’itəḵem wəhāyâ ’im-yešənwō ḇā’āreṣ wəḥipaśətî ’ōṯwō bəḵōl ’aləfê yəhûḏâ: </p>
 <p>24 wayyāqûmû wayyēləḵû zîfâ lifənê šā’ûl wəḏāwiḏ wa’ănāšāyw bəmiḏəbar mā‘wōn bā‘ărāḇâ ’el yəmîn hayəšîmwōn: </p>
 <p>25 wayyēleḵə šā’ûl wa’ănāšāyw ləḇaqqēš wayyagiḏû<font color="red"><sup>3</sup></font> ləḏāwiḏ wayyēreḏ hassel<sup>a</sup>‘ wayyēšeḇ bəmiḏəbar mā‘wōn wayyišəm<sup>a</sup>‘ šā’ûl wayyirədōf ’<sup>a</sup>ḥărê-ḏāwiḏ miḏəbar mā‘wōn: </p>
 <p>26 wayyēleḵə šā’ûl miṣṣaḏ hâār mizzeh wəḏāwiḏ wa’ănāšāyw miṣṣaḏ hâār mizzeh wayəhî ḏāwiḏ neḥəpāz lāleḵeṯ mipənê šā’ûl wəšā’ûl wa’ănāšāyw ‘ōṭərîm ’el-dāwiḏ wə’el-’ănāšāyw ləṯāfəśām: </p>
 <p>27 ûmalə’āḵə bā’ ’el-šā’ûl lē’mōr mahărâ wəlēḵâ kî-fāšəṭû fəlišətîm ‘al-hā’āreṣ: </p>
 <p>28 wayyāšāḇ šā’ûl mirəḏōf ’<sup>a</sup>ḥărê ḏāwiḏ wayyēleḵə liqəra’ṯ pəlišətîm ‘al-kēn qārə’û lammāqwōm hahû’ sel<sup>a</sup>‘ hamm<sup>a</sup>ḥələqwōṯ: </p>
 </td>
 </tr></table>
 <p></p><hr>
 <center>
 <a href="sa1024.htm">Next: 1 Samuel (1 Shmuel) Chapter 24</a></center>
 </body>