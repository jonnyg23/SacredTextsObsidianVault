<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/zac010.htm">Polyglot</a> 
 <a href="../kjv/zac010.htm">KJV</a> 
 <a href="../sep/zac010.htm">Sep</a> 
 <a href="../vul/zac010.htm">Vul</a> 
 
 <br>
 <br><a href="zac.htm">Zechariah (Zekharyah) Index</a><br>
  
 <a href="zac009.htm">Previous</a> 
 <a href="zac011.htm">Next</a> 
 </center>
 <hr>
 
 <h3 align="CENTER">Tanach (Hebrew): Zechariah (Zekharyah) Chapter 10</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏שַׁאֲל֨וּ מֵיְהוָ֤ה מָטָר֙ בְּעֵ֣ת מַלְק֔וֹשׁ יְהוָ֖ה עֹשֶׂ֣ה חֲזִיזִ֑ים וּמְטַר־גֶּ֙שֶׁם֙ יִתֵּ֣ן לָהֶ֔ם לְאִ֖ישׁ עֵ֥שֶׂב בַּשָּׂדֶֽה׃ </span></p>
 <p align="RIGHT"><span lang="he">‎<a name="002">2</a> ‏כִּ֧י הַתְּרָפִ֣ים דִּבְּרוּ־אָ֗וֶן וְהַקּֽוֹסְמִים֙ חָ֣זוּ שֶׁ֔קֶר וַֽחֲלֹמוֹת֙ הַשָּׁ֣וא יְדַבֵּ֔רוּ הֶ֖בֶל יְנַֽחֵמ֑וּן עַל־כֵּן֙ נָסְע֣וּ כְמוֹ־צֹ֔אן יַעֲנ֖וּ כִּֽי־אֵ֥ין רֹעֶֽה׃ פ</span></p>
 <p align="RIGHT"><span lang="he">‎<a name="003">3</a> ‏עַל־הָֽרֹעִים֙ חָרָ֣ה אַפִּ֔י וְעַל־הָעַתּוּדִ֖ים אֶפְק֑וֹד כִּֽי־פָקַד֩ יְהוָ֨ה צְבָא֤וֹת אֶת־עֶדְרוֹ֙ אֶת־בֵּ֣ית יְהוּדָ֔ה וְשָׂ֣ם אוֹתָ֔ם כְּס֥וּס הוֹד֖וֹ בַּמִּלְחָמָֽה׃ </span></p>
 <p align="RIGHT"><span lang="he">‎<a name="004">4</a> ‏מִמֶּ֤נּוּ פִנָּה֙ מִמֶּ֣נּוּ יָתֵ֔ד מִמֶּ֖נּוּ קֶ֣שֶׁת מִלְחָמָ֑ה מִמֶּ֛נּוּ יֵצֵ֥א כָל־נוֹגֵ֖שׂ יַחְדָּֽו׃ </span></p>
 <p align="RIGHT"><span lang="he">‎<a name="005">5</a> ‏וְהָי֨וּ כְגִבֹּרִ֜ים בּוֹסִ֨ים בְּטִ֤יט חוּצוֹת֙ בַּמִּלְחָמָ֔ה וְנִ֨לְחֲמ֔וּ כִּ֥י יְהוָ֖ה עִמָּ֑ם וְהֹבִ֖ישׁוּ רֹכְבֵ֥י סוּסִֽים׃ </span></p>
 <p align="RIGHT"><span lang="he">‎<a name="006">6</a> ‏וְגִבַּרְתִּ֣י׀ אֶת־בֵּ֣ית יְהוּדָ֗ה וְאֶת־בֵּ֤ית יוֹסֵף֙ אוֹשִׁ֔יעַ וְהֽוֹשְׁבוֹתִים֙ כִּ֣י רִֽחַמְתִּ֔ים וְהָי֖וּ כַּאֲשֶׁ֣ר לֹֽא־זְנַחְתִּ֑ים כִּ֗י אֲנִ֛י יְהוָ֥ה אֱלֹהֵיהֶ֖ם וְאֶעֱנֵֽם׃ </span></p>
 <p align="RIGHT"><span lang="he">‎<a name="007">7</a> ‏וְהָי֤וּ כְגִבּוֹר֙ אֶפְרַ֔יִם וְשָׂמַ֥ח לִבָּ֖ם כְּמוֹ־יָ֑יִן וּבְנֵיהֶם֙ יִרְא֣וּ וְשָׂמֵ֔חוּ יָגֵ֥ל לִבָּ֖ם בַּיהוָֽה׃ </span></p>
 <p align="RIGHT"><span lang="he">‎<a name="008">8</a> ‏אֶשְׁרְקָ֥ה לָהֶ֛ם וַאֲקַבְּצֵ֖ם כִּ֣י פְדִיתִ֑ים וְרָב֖וּ כְּמ֥וֹ רָבֽוּ׃ </span></p>
 <p align="RIGHT"><span lang="he">‎<a name="009">9</a> ‏וְאֶזְרָעֵם֙ בָּֽעַמִּ֔ים וּבַמֶּרְחַקִּ֖ים יִזְכְּר֑וּנִי וְחָי֥וּ אֶת־בְּנֵיהֶ֖ם וָשָֽׁבוּ׃ </span></p>
 <p align="RIGHT"><span lang="he">‎<a name="010">10</a> ‏וַהֲשִֽׁיבוֹתִים֙ מֵאֶ֣רֶץ מִצְרַ֔יִם וּמֵֽאַשּׁ֖וּר אֲקַבְּצֵ֑ם וְאֶל־אֶ֨רֶץ גִּלְעָ֤ד וּלְבָנוֹן֙ אֲבִיאֵ֔ם וְלֹ֥א יִמָּצֵ֖א לָהֶֽם׃ </span></p>
 <p align="RIGHT"><span lang="he">‎<a name="011">11</a> ‏וְעָבַ֨ר בַּיָּ֜ם צָרָ֗ה וְהִכָּ֤ה בַיָּם֙ גַּלִּ֔ים וְהֹבִ֕ישׁוּ כֹּ֖ל מְצוּל֣וֹת יְאֹ֑ר וְהוּרַד֙ גְּא֣וֹן אַשּׁ֔וּר וְשֵׁ֥בֶט מִצְרַ֖יִם יָסֽוּר׃ </span></p>
 <p align="RIGHT"><span lang="he">‎<a name="012">12</a> ‏וְגִבַּרְתִּים֙ בַּֽיהוָ֔ה וּבִשְׁמ֖וֹ יִתְהַלָּ֑כוּ נְאֻ֖ם יְהוָֽה׃ ס</span></p>
 </td>
 <td width="50%">
 <p>1 ša’ălû mêəhwâ māṭār bə‘ēṯ maləqwōš yəhwâ ‘ōśeh ḥăzîzîm ûməṭar-gešem yitēn lâem lə’îš ‘ēśeḇ baśśāḏeh: </p>
 <p>2 kî hatərāfîm dibərû-’āwen wəhaqqwōsəmîm ḥāzû šeqer w<sup>a</sup>ḥălōmwōṯ haššāw’ yəḏabērû heḇel yən<sup>a</sup>ḥēmûn ‘al-kēn nāsə‘û ḵəmwō-ṣō’n y<sup>a</sup>‘ănû kî-’ên rō‘eh: f</p>
 <p>3 ‘al-hārō‘îm ḥārâ ’apî wə‘al-hā‘atûḏîm ’efəqwōḏ kî-fāqaḏ yəhwâ ṣəḇā’wōṯ ’eṯ-‘eḏərwō ’eṯ-bêṯ yəhûḏâ wəśām ’wōṯām kəsûs hwōḏwō bammiləḥāmâ: </p>
 <p>4 mimmennû finnâ mimmennû yāṯēḏ mimmennû qešeṯ miləḥāmâ mimmennû yēṣē’ ḵāl-nwōḡēś y<sup>a</sup>ḥədāw: </p>
 <p>5 wəhāyû ḵəḡibōrîm bwōsîm bəṭîṭ ḥûṣwōṯ bammiləḥāmâ wəniləḥămû kî yəhwâ ‘immām wəhōḇîšû rōḵəḇê sûsîm: </p>
 <p>6 wəḡibarətî| ’eṯ-bêṯ yəhûḏâ wə’eṯ-bêṯ ywōsēf ’wōšî‘a wəhwōšəḇwōṯîm kî riḥamətîm wəhāyû ka’ăšer lō’-zən<sup>a</sup>ḥətîm kî ’ănî yəhwâ ’ĕlōhêhem wə’e‘ĕnēm: </p>
 <p>7 wəhāyû ḵəḡibwōr ’efərayim wəśām<sup>a</sup>ḥ libām kəmwō-yāyin ûḇənêhem yirə’û wəśāmēḥû yāḡēl libām bayhwâ: </p>
 <p>8 ’ešərəqâ lâem wa’ăqabəṣēm kî fəḏîṯîm wərāḇû kəmwō rāḇû: </p>
 <p>9 wə’ezərā‘ēm bā‘ammîm ûḇammerəḥaqqîm yizəkərûnî wəḥāyû ’eṯ-bənêhem wāšāḇû: </p>
 <p>10 wahăšîḇwōṯîm mē’ereṣ miṣərayim ûmē’aššûr ’ăqabəṣēm wə’el-’ereṣ gilə‘āḏ ûləḇānwōn ’ăḇî’ēm wəlō’ yimmāṣē’ lâem: </p>
 <p>11 wə‘āḇar bayyām ṣārâ wəhikâ ḇayyām gallîm wəhōḇîšû kōl məṣûlwōṯ yə’ōr wəhûraḏ gə’wōn ’aššûr wəšēḇeṭ miṣərayim yāsûr: </p>
 <p>12 wəḡibarətîm bayhwâ ûḇišəmwō yiṯəhallāḵû nə’um yəhwâ: s</p>
 </td>
 </tr></table>
 <p></p><hr>
 <center>
 <a href="zac011.htm">Next: Zechariah (Zekharyah) Chapter 11</a></center>
 </body>