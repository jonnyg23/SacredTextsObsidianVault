<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/lev005.htm">Polyglot</a> 
 <a href="../kjv/lev005.htm">KJV</a> 
 <a href="../sep/lev005.htm">Sep</a> 
 <a href="../vul/lev005.htm">Vul</a> 
 
 <br>
 <br><a href="lev.htm">Leviticus (Vayikra) Index</a><br>
  
 <a href="lev004.htm">Previous</a> 
 <a href="lev006.htm">Next</a> 
 </center>
 <hr>
 
 <h3 align="CENTER">Tanach (Hebrew): Leviticus (Vayikra) Chapter 5</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וְנֶ֣פֶשׁ כִּֽי־תֶחֱטָ֗א וְשָֽׁמְעָה֙ ק֣וֹל אָלָ֔ה וְה֣וּא עֵ֔ד א֥וֹ רָאָ֖ה א֣וֹ יָדָ֑ע אִם־ל֥וֹא יַגִּ֖יד וְנָשָׂ֥א עֲוֹנֽוֹ׃ </span></p>
 <p align="RIGHT"><span lang="he">‎<a name="002">2</a> ‏א֣וֹ נֶ֗פֶשׁ אֲשֶׁ֣ר תִּגַּע֮ בְּכָל־דָּבָ֣ר טָמֵא֒ אוֹ֩ בְנִבְלַ֨ת חַיָּ֜ה טְמֵאָ֗ה א֚וֹ<font color="red"><sup>3</sup></font> בְּנִבְלַת֙ בְּהֵמָ֣ה טְמֵאָ֔ה א֕וֹ בְּנִבְלַ֖ת שֶׁ֣רֶץ טָמֵ֑א וְנֶעְלַ֣ם מִמֶּ֔נּוּ וְה֥וּא טָמֵ֖א וְאָשֵֽׁם׃ </span></p>
 <p align="RIGHT"><span lang="he">‎<a name="003">3</a> ‏א֣וֹ כִ֤י יִגַּע֙ בְּטֻמְאַ֣ת אָדָ֔ם לְכֹל֙ טֻמְאָת֔וֹ אֲשֶׁ֥ר יִטְמָ֖א בָּ֑הּ וְנֶעְלַ֣ם מִמֶּ֔נּוּ וְה֥וּא יָדַ֖ע וְאָשֵֽׁם׃ </span></p>
 <p align="RIGHT"><span lang="he">‎<a name="004">4</a> ‏א֣וֹ נֶ֡פֶשׁ כִּ֣י תִשָּׁבַע֩ לְבַטֵּ֨א בִשְׂפָתַ֜יִם לְהָרַ֣ע׀ א֣וֹ לְהֵיטִ֗יב לְ֠כֹל אֲשֶׁ֨ר יְבַטֵּ֧א הָאָדָ֛ם בִּשְׁבֻעָ֖ה וְנֶעְלַ֣ם מִמֶּ֑נּוּ וְהוּא־יָדַ֥ע וְאָשֵׁ֖ם לְאַחַ֥ת מֵאֵֽלֶּה׃ </span></p>
 <p align="RIGHT"><span lang="he">‎<a name="005">5</a> ‏וְהָיָ֥ה כִֽי־יֶאְשַׁ֖ם לְאַחַ֣ת מֵאֵ֑לֶּה וְהִ֨תְוַדָּ֔ה אֲשֶׁ֥ר חָטָ֖א עָלֶֽיהָ׃ </span></p>
 <p align="RIGHT"><span lang="he">‎<a name="006">6</a> ‏וְהֵבִ֣יא אֶת־אֲשָׁמ֣וֹ לַיהוָ֡ה עַ֣ל חַטָּאתוֹ֩ אֲשֶׁ֨ר חָטָ֜א נְקֵבָ֨ה מִן־הַצֹּ֥אן כִּשְׂבָּ֛ה אֽוֹ־שְׂעִירַ֥ת עִזִּ֖ים לְחַטָּ֑את וְכִפֶּ֥ר עָלָ֛יו הַכֹּהֵ֖ן מֵחַטָּאתֽוֹ׃ </span></p>
 <p align="RIGHT"><span lang="he">‎<a name="007">7</a> ‏וְאִם־לֹ֨א תַגִּ֣יע<font color="red"><sup>1</sup></font> יָדוֹ֮ דֵּ֣י שֶׂה֒ וְהֵבִ֨יא אֶת־אֲשָׁמ֜וֹ אֲשֶׁ֣ר חָטָ֗א שְׁתֵּ֥י תֹרִ֛ים אֽוֹ־שְׁנֵ֥י בְנֵֽי־יוֹנָ֖ה לַֽיהוָ֑ה אֶחָ֥ד לְחַטָּ֖את וְאֶחָ֥ד לְעֹלָֽה׃ </span></p>
 <p align="RIGHT"><span lang="he">‎<a name="008">8</a> ‏וְהֵבִ֤יא אֹתָם֙ אֶל־הַכֹּהֵ֔ן וְהִקְרִ֛יב אֶת־אֲשֶׁ֥ר לַחַטָּ֖את רִאשׁוֹנָ֑ה וּמָלַ֧ק אֶת־רֹאשׁ֛וֹ מִמּ֥וּל עָרְפּ֖וֹ וְלֹ֥א יַבְדִּֽיל׃ </span></p>
 <p align="RIGHT"><span lang="he">‎<a name="009">9</a> ‏וְהִזָּ֞ה מִדַּ֤ם הַחַטָּאת֙ עַל־קִ֣יר הַמִּזְבֵּ֔חַ וְהַנִּשְׁאָ֣ר בַּדָּ֔ם יִמָּצֵ֖ה אֶל־יְס֣וֹד הַמִּזְבֵּ֑חַ חַטָּ֖את הֽוּא׃ </span></p>
 <p align="RIGHT"><span lang="he">‎<a name="010">10</a> ‏וְאֶת־הַשֵּׁנִ֛י יַעֲשֶׂ֥ה עֹלָ֖ה כַּמִּשְׁפָּ֑ט וְכִפֶּ֨ר עָלָ֧יו הַכֹּהֵ֛ן מֵחַטָּאת֥וֹ אֲשֶׁר־חָטָ֖א וְנִסְלַ֥ח לֽוֹ׃ ס</span></p>
 <p align="RIGHT"><span lang="he">‎<a name="011">11</a> ‏וְאִם־לֹא֩ תַשִּׂ֨יג יָד֜וֹ לִשְׁתֵּ֣י תֹרִ֗ים אוֹ֮ לִשְׁנֵ֣י בְנֵי־יוֹנָה֒ וְהֵבִ֨יא אֶת־קָרְבָּנ֜וֹ אֲשֶׁ֣ר חָטָ֗א עֲשִׂירִ֧ת הָאֵפָ֛ה סֹ֖לֶת לְחַטָּ֑את לֹא־יָשִׂ֨ים עָלֶ֜יהָ שֶׁ֗מֶן וְלֹא־יִתֵּ֤ן עָלֶ֙יהָ֙ לְבֹנָ֔ה כִּ֥י חַטָּ֖את הִֽיא׃ </span></p>
 <p align="RIGHT"><span lang="he">‎<a name="012">12</a> ‏וֶהֱבִיאָהּ֮ אֶל־הַכֹּהֵן֒ וְקָמַ֣ץ הַכֹּהֵ֣ן׀ מִ֠מֶּנָּה מְל֨וֹא קֻמְצ֜וֹ אֶת־אַזְכָּרָתָה֙ וְהִקְטִ֣יר הַמִּזְבֵּ֔חָה עַ֖ל אִשֵּׁ֣י יְהוָ֑ה חַטָּ֖את הִֽוא׃ </span></p>
 <p align="RIGHT"><span lang="he">‎<a name="013">13</a> ‏וְכִפֶּר֩ עָלָ֨יו הַכֹּהֵ֜ן עַל־חַטָּאת֧וֹ אֲשֶׁר־חָטָ֛א מֵֽאַחַ֥ת מֵאֵ֖לֶּה וְנִסְלַ֣ח ל֑וֹ וְהָיְתָ֥ה לַכֹּהֵ֖ן כַּמִּנְחָֽה׃ ס</span></p>
 <p align="RIGHT"><span lang="he">‎<a name="014">14</a> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </span></p>
 <p align="RIGHT"><span lang="he">‎<a name="015">15</a> ‏נֶ֚פֶשׁ כִּֽי־תִמְעֹ֣ל מַ֔עַל וְחָֽטְאָה֙ בִּשְׁגָגָ֔ה מִקָּדְשֵׁ֖י יְהוָ֑ה וְהֵבִיא֩ אֶת־אֲשָׁמ֨וֹ לַֽיהוָ֜ה אַ֧יִל תָּמִ֣ים מִן־הַצֹּ֗אן בְּעֶרְכְּךָ֛ כֶּֽסֶף־שְׁקָלִ֥ים בְּשֶֽׁקֶל־הַקֹּ֖דֶשׁ לְאָשָֽׁם׃ </span></p>
 <p align="RIGHT"><span lang="he">‎<a name="016">16</a> ‏וְאֵ֣ת אֲשֶׁר֩ חָטָ֨א מִן־הַקֹּ֜דֶשׁ יְשַׁלֵּ֗ם וְאֶת־חֲמִֽישִׁתוֹ֙ יוֹסֵ֣ף עָלָ֔יו וְנָתַ֥ן אֹת֖וֹ לַכֹּהֵ֑ן וְהַכֹּהֵ֗ן יְכַפֵּ֥ר עָלָ֛יו בְּאֵ֥יל הָאָשָׁ֖ם וְנִסְלַ֥ח לֽוֹ׃ פ</span></p>
 <p align="RIGHT"><span lang="he">‎<a name="017">17</a> ‏וְאִם־נֶ֙פֶשׁ֙ כִּ֣י תֶֽחֱטָ֔א וְעָֽשְׂתָ֗ה אַחַת֙ מִכָּל־מִצְוֹ֣ת יְהוָ֔ה אֲשֶׁ֖ר לֹ֣א תֵעָשֶׂ֑ינָה וְלֹֽא־יָדַ֥ע וְאָשֵׁ֖ם וְנָשָׂ֥א עֲוֹנֽוֹ׃ </span></p>
 <p align="RIGHT"><span lang="he">‎<a name="018">18</a> ‏וְ֠הֵבִיא אַ֣יִל תָּמִ֧ים מִן־הַצֹּ֛אן בְּעֶרְכְּךָ֥ לְאָשָׁ֖ם אֶל־הַכֹּהֵ֑ן וְכִפֶּר֩ עָלָ֨יו הַכֹּהֵ֜ן עַ֣ל שִׁגְגָת֧וֹ אֲשֶׁר־שָׁגָ֛ג וְה֥וּא לֹֽא־יָדַ֖ע וְנִסְלַ֥ח לֽוֹ׃ </span></p>
 <p align="RIGHT"><span lang="he">‎<a name="019">19</a> ‏אָשָׁ֖ם ה֑וּא אָשֹׁ֥ם אָשַׁ֖ם לַיהוָֽה׃ פ</span></p>
 <p align="RIGHT"><span lang="he">‎<a name="020">20</a> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </span></p>
 <p align="RIGHT"><span lang="he">‎<a name="021">21</a> ‏נֶ֚פֶשׁ כִּ֣י תֶחֱטָ֔א וּמָעֲלָ֥ה מַ֖עַל בַּיהוָ֑ה וְכִחֵ֨שׁ בַּעֲמִית֜וֹ בְּפִקָּד֗וֹן אֽוֹ־בִתְשׂ֤וּמֶת יָד֙ א֣וֹ בְגָזֵ֔ל א֖וֹ עָשַׁ֥ק אֶת־עֲמִיתֽוֹ׃ </span></p>
 <p align="RIGHT"><span lang="he">‎<a name="022">22</a> ‏אֽוֹ־מָצָ֧א אֲבֵדָ֛ה וְכִ֥חֶשׁ בָּ֖הּ וְנִשְׁבַּ֣ע עַל־שָׁ֑קֶר עַל־אַחַ֗ת מִכֹּ֛ל אֲשֶׁר־יַעֲשֶׂ֥ה הָאָדָ֖ם לַחֲטֹ֥א בָהֵֽנָּה׃ </span></p>
 <p align="RIGHT"><span lang="he">‎<a name="023">23</a> ‏וְהָיָה֮ כִּֽי־יֶחֱטָ֣א וְאָשֵׁם֒ וְהֵשִׁ֨יב אֶת־הַגְּזֵלָ֜ה אֲשֶׁ֣ר גָּזָ֗ל א֤וֹ אֶת־הָעֹ֙שֶׁק֙ אֲשֶׁ֣ר עָשָׁ֔ק א֚וֹ אֶת־הַפִּקָּד֔וֹן אֲשֶׁ֥ר הָפְקַ֖ד אִתּ֑וֹ א֥וֹ אֶת־הָאֲבֵדָ֖ה אֲשֶׁ֥ר מָצָֽא׃ </span></p>
 <p align="RIGHT"><span lang="he">‎<a name="024">24</a> ‏א֠וֹ מִכֹּ֞ל אֲשֶׁר־יִשָּׁבַ֣ע עָלָיו֮ לַשֶּׁקֶר֒ וְשִׁלַּ֤ם אֹתוֹ֙ בְּרֹאשׁ֔וֹ וַחֲמִשִׁתָ֖יו יֹסֵ֣ף עָלָ֑יו לַאֲשֶׁ֨ר ה֥וּא ל֛וֹ יִתְּנֶ֖נּוּ בְּי֥וֹם אַשְׁמָתֽוֹ׃ </span></p>
 <p align="RIGHT"><span lang="he">‎<a name="025">25</a> ‏וְאֶת־אֲשָׁמ֥וֹ יָבִ֖יא לַיהוָ֑ה אַ֣יִל תָּמִ֧ים מִן־הַצֹּ֛אן בְּעֶרְכְּךָ֥ לְאָשָׁ֖ם אֶל־הַכֹּהֵֽן׃ </span></p>
 <p align="RIGHT"><span lang="he">‎<a name="026">26</a> ‏וְכִפֶּ֨ר עָלָ֧יו הַכֹּהֵ֛ן לִפְנֵ֥י יְהוָ֖ה וְנִסְלַ֣ח ל֑וֹ עַל־אַחַ֛ת מִכֹּ֥ל אֲשֶֽׁר־יַעֲשֶׂ֖ה לְאַשְׁמָ֥ה בָֽהּ׃ פ</span></p>
 </td>
 <td width="50%">
 <p>1 wənefeš kî-ṯeḥĕṭā’ wəšāmə‘â qwōl ’ālâ wəhû’ ‘ēḏ ’wō rā’â ’wō yāḏā‘ ’im-lwō’ yagîḏ wənāśā’ ‘ăwōnwō: </p>
 <p>2 ’wō nefeš ’ăšer tig<sup>a</sup>‘ bəḵāl-dāḇār ṭāmē’ ’wō ḇəniḇəlaṯ ḥayyâ ṭəmē’â ’wō<font color="red"><sup>3</sup></font> bəniḇəlaṯ bəhēmâ ṭəmē’â ’wō bəniḇəlaṯ šereṣ ṭāmē’ wəne‘əlam mimmennû wəhû’ ṭāmē’ wə’āšēm: </p>
 <p>3 ’wō ḵî yig<sup>a</sup>‘ bəṭumə’aṯ ’āḏām ləḵōl ṭumə’āṯwō ’ăšer yiṭəmā’ bāh wəne‘əlam mimmennû wəhû’ yāḏ<sup>a</sup>‘ wə’āšēm: </p>
 <p>4 ’wō nefeš kî ṯiššāḇ<sup>a</sup>‘ ləḇaṭṭē’ ḇiśəfāṯayim ləhār<sup>a</sup>‘| ’wō ləhêṭîḇ ləḵōl ’ăšer yəḇaṭṭē’ hā’āḏām bišəḇu‘â wəne‘əlam mimmennû wəhû’-yāḏ<sup>a</sup>‘ wə’āšēm lə’<sup>a</sup>ḥaṯ mē’ēlleh: </p>
 <p>5 wəhāyâ ḵî-ye’əšam lə’<sup>a</sup>ḥaṯ mē’ēlleh wəhiṯəwadâ ’ăšer ḥāṭā’ ‘āleyhā: </p>
 <p>6 wəhēḇî’ ’eṯ-’ăšāmwō layhwâ ‘al ḥaṭṭā’ṯwō ’ăšer ḥāṭā’ nəqēḇâ min-haṣṣō’n kiśəbâ ’wō-śə‘îraṯ ‘izzîm ləḥaṭṭā’ṯ wəḵiper ‘ālāyw hakōhēn mēḥaṭṭā’ṯwō: </p>
 <p>7 wə’im-lō’ ṯagî‘<font color="red"><sup>1</sup></font> yāḏwō dê śeh wəhēḇî’ ’eṯ-’ăšāmwō ’ăšer ḥāṭā’ šətê ṯōrîm ’wō-šənê ḇənê-ywōnâ layhwâ ’eḥāḏ ləḥaṭṭā’ṯ wə’eḥāḏ lə‘ōlâ: </p>
 <p>8 wəhēḇî’ ’ōṯām ’el-hakōhēn wəhiqərîḇ ’eṯ-’ăšer l<sup>a</sup>ḥaṭṭā’ṯ ri’šwōnâ ûmālaq ’eṯ-rō’šwō mimmûl ‘ārəpwō wəlō’ yaḇədîl: </p>
 <p>9 wəhizzâ midam h<sup>a</sup>ḥaṭṭā’ṯ ‘al-qîr hammizəbēḥa wəhannišə’ār badām yimmāṣēh ’el-yəswōḏ hammizəbēḥa ḥaṭṭā’ṯ hû’: </p>
 <p>10 wə’eṯ-haššēnî y<sup>a</sup>‘ăśeh ‘ōlâ kammišəpāṭ wəḵiper ‘ālāyw hakōhēn mēḥaṭṭā’ṯwō ’ăšer-ḥāṭā’ wənisəl<sup>a</sup>ḥ lwō: s</p>
 <p>11 wə’im-lō’ ṯaśśîḡ yāḏwō lišətê ṯōrîm ’wō lišənê ḇənê-ywōnâ wəhēḇî’ ’eṯ-qārəbānwō ’ăšer ḥāṭā’ ‘ăśîriṯ hā’ēfâ sōleṯ ləḥaṭṭā’ṯ lō’-yāśîm ‘āleyhā šemen wəlō’-yitēn ‘āleyhā ləḇōnâ kî ḥaṭṭā’ṯ hî’: </p>
 <p>12 wehĕḇî’āh ’el-hakōhēn wəqāmaṣ hakōhēn| mimmennâ məlwō’ quməṣwō ’eṯ-’azəkārāṯâ wəhiqəṭîr hammizəbēḥâ ‘al ’iššê yəhwâ ḥaṭṭā’ṯ hiw’: </p>
 <p>13 wəḵiper ‘ālāyw hakōhēn ‘al-ḥaṭṭā’ṯwō ’ăšer-ḥāṭā’ mē’<sup>a</sup>ḥaṯ mē’ēlleh wənisəl<sup>a</sup>ḥ lwō wəhāyəṯâ lakōhēn kamminəḥâ: s</p>
 <p>14 wayəḏabēr yəhwâ ’el-mōšeh llē’mōr: </p>
 <p>15 nefeš kî-ṯimə‘ōl m<sup>a</sup>‘al wəḥāṭə’â bišəḡāḡâ miqqāḏəšê yəhwâ wəhēḇî’ ’eṯ-’ăšāmwō layhwâ ’ayil tāmîm min-haṣṣō’n bə‘erəkəḵā kesef-šəqālîm bəšeqel-haqqōḏeš lə’āšām: </p>
 <p>16 wə’ēṯ ’ăšer ḥāṭā’ min-haqqōḏeš yəšallēm wə’eṯ-ḥămîšiṯwō ywōsēf ‘ālāyw wənāṯan ’ōṯwō lakōhēn wəhakōhēn yəḵapēr ‘ālāyw bə’êl hā’āšām wənisəl<sup>a</sup>ḥ lwō: f</p>
 <p>17 wə’im-nefeš kî ṯeḥĕṭā’ wə‘āśəṯâ ’<sup>a</sup>ḥaṯ mikāl-miṣəwōṯ yəhwâ ’ăšer lō’ ṯē‘āśeynâ wəlō’-yāḏ<sup>a</sup>‘ wə’āšēm wənāśā’ ‘ăwōnwō: </p>
 <p>18 wəhēḇî’ ’ayil tāmîm min-haṣṣō’n bə‘erəkəḵā lə’āšām ’el-hakōhēn wəḵiper ‘ālāyw hakōhēn ‘al šiḡəḡāṯwō ’ăšer-šāḡāḡ wəhû’ lō’-yāḏ<sup>a</sup>‘ wənisəl<sup>a</sup>ḥ lwō: </p>
 <p>19 ’āšām hû’ ’āšōm ’āšam layhwâ: f</p>
 <p>20 wayəḏabēr yəhwâ ’el-mōšeh llē’mōr: </p>
 <p>21 nefeš kî ṯeḥĕṭā’ ûmā‘ălâ m<sup>a</sup>‘al bayhwâ wəḵiḥēš b<sup>a</sup>‘ămîṯwō bəfiqqāḏwōn ’wō-ḇiṯəśûmeṯ yāḏ ’wō ḇəḡāzēl ’wō ‘āšaq ’eṯ-‘ămîṯwō: </p>
 <p>22 ’wō-māṣā’ ’ăḇēḏâ wəḵiḥeš bāh wənišəb<sup>a</sup>‘ ‘al-šāqer ‘al-’<sup>a</sup>ḥaṯ mikōl ’ăšer-y<sup>a</sup>‘ăśeh hā’āḏām l<sup>a</sup>ḥăṭō’ ḇâēnnâ: </p>
 <p>23 wəhāyâ kî-yeḥĕṭā’ wə’āšēm wəhēšîḇ ’eṯ-hagəzēlâ ’ăšer gāzāl ’wō ’eṯ-hā‘ōšeq ’ăšer ‘āšāq ’wō ’eṯ-hapiqqāḏwōn ’ăšer hāfəqaḏ ’itwō ’wō ’eṯ-hā’ăḇēḏâ ’ăšer māṣā’: </p>
 <p>24 ’wō mikōl ’ăšer-yiššāḇ<sup>a</sup>‘ ‘ālāyw laššeqer wəšillam ’ōṯwō bərō’šwō w<sup>a</sup>ḥămišiṯāyw yōsēf ‘ālāyw la’ăšer hû’ lwō yitənennû bəywōm ’ašəmāṯwō: </p>
 <p>25 wə’eṯ-’ăšāmwō yāḇî’ layhwâ ’ayil tāmîm min-haṣṣō’n bə‘erəkəḵā lə’āšām ’el-hakōhēn: </p>
 <p>26 wəḵiper ‘ālāyw hakōhēn lifənê yəhwâ wənisəl<sup>a</sup>ḥ lwō ‘al-’<sup>a</sup>ḥaṯ mikōl ’ăšer-y<sup>a</sup>‘ăśeh lə’ašəmâ ḇāh: f</p>
 </td>
 </tr></table>
 <p></p><hr>
 <center>
 <a href="lev006.htm">Next: Leviticus (Vayikra) Chapter 6</a></center>
 </body>