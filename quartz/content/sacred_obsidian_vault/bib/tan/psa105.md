<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa105.htm">Polyglot</a> 
 <a href="../kjv/psa105.htm">KJV</a> 
 <a href="../sep/psa105.htm">Sep</a> 
 <a href="../vul/psa105.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa104.htm">Previous</a> 
 <a href="psa106.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 105</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏הוֹד֣וּ לַ֭יהוָה קִרְא֣וּ בִּשְׁמ֑וֹ הוֹדִ֥יעוּ בָ֝עַמִּ֗ים עֲלִילוֹתָֽיו׃ </span></p>
 <p align="RIGHT"><span lang="he">‎<a name="002">2</a> ‏שִֽׁירוּ־ל֖וֹ זַמְּרוּ־ל֑וֹ שִׂ֝֗יחוּ בְּכָל־נִפְלְאוֹתָֽיו׃ </span></p>
 <p align="RIGHT"><span lang="he">‎<a name="003">3</a> ‏הִֽ֭תְהַלְלוּ בְּשֵׁ֣ם קָדְשׁ֑וֹ יִ֝שְׂמַ֗ח לֵ֤ב׀ מְבַקְשֵׁ֬י יְהוָֽה׃ </span></p>
 <p align="RIGHT"><span lang="he">‎<a name="004">4</a> ‏דִּרְשׁ֣וּ יְהוָ֣ה וְעֻזּ֑וֹ בַּקְּשׁ֖וּ פָנָ֣יו תָּמִֽיד׃ </span></p>
 <p align="RIGHT"><span lang="he">‎<a name="005">5</a> ‏זִכְר֗וּ נִפְלְאוֹתָ֥יו אֲשֶׁר־עָשָׂ֑ה מֹ֝פְתָ֗יו וּמִשְׁפְּטֵי־פִֽיו׃ </span></p>
 <p align="RIGHT"><span lang="he">‎<a name="006">6</a> ‏זֶ֭רַע אַבְרָהָ֣ם עַבְדּ֑וֹ בְּנֵ֖י יַעֲקֹ֣ב בְּחִירָֽיו׃ </span></p>
 <p align="RIGHT"><span lang="he">‎<a name="007">7</a> ‏ה֭וּא יְהוָ֣ה אֱלֹהֵ֑ינוּ בְּכָל־הָ֝אָ֗רֶץ מִשְׁפָּטָֽיו׃ </span></p>
 <p align="RIGHT"><span lang="he">‎<a name="008">8</a> ‏זָכַ֣ר לְעוֹלָ֣ם בְּרִית֑וֹ דָּבָ֥ר צִ֝וָּ֗ה לְאֶ֣לֶף דּֽוֹר׃ </span></p>
 <p align="RIGHT"><span lang="he">‎<a name="009">9</a> ‏אֲשֶׁ֣ר כָּ֭רַת אֶת־אַבְרָהָ֑ם וּשְׁב֖וּעָת֣וֹ לְיִשְׂחָֽק׃ </span></p>
 <p align="RIGHT"><span lang="he">‎<a name="010">10</a> ‏וַיַּֽעֲמִידֶ֣הָ לְיַעֲקֹ֣ב לְחֹ֑ק לְ֝יִשְׂרָאֵ֗ל בְּרִ֣ית עוֹלָֽם׃ </span></p>
 <p align="RIGHT"><span lang="he">‎<a name="011">11</a> ‏לֵאמֹ֗ר לְךָ֗ אֶתֵּ֥ן אֶת־אֶֽרֶץ־כְּנָ֑עַן חֶ֝֗בֶל נַחֲלַתְכֶֽם׃ </span></p>
 <p align="RIGHT"><span lang="he">‎<a name="012">12</a> ‏בִּֽ֭הְיוֹתָם מְתֵ֣י מִסְפָּ֑ר כִּ֝מְעַ֗ט וְגָרִ֥ים בָּֽהּ׃ </span></p>
 <p align="RIGHT"><span lang="he">‎<a name="013">13</a> ‏וַֽ֭יִּתְהַלְּכוּ מִגּ֣וֹי אֶל־גּ֑וֹי מִ֝מַּמְלָכָ֗ה אֶל־עַ֥ם אַחֵֽר׃ </span></p>
 <p align="RIGHT"><span lang="he">‎<a name="014">14</a> ‏לֹֽא־הִנִּ֣יחַ אָדָ֣ם לְעָשְׁקָ֑ם וַיּ֖וֹכַח עֲלֵיהֶ֣ם מְלָכִֽים׃ </span></p>
 <p align="RIGHT"><span lang="he">‎<a name="015">15</a> ‏אַֽל־תִּגְּע֥וּ בִמְשִׁיחָ֑י וְ֝לִנְבִיאַי אַל־תָּרֵֽעוּ׃ </span></p>
 <p align="RIGHT"><span lang="he">‎<a name="016">16</a> ‏וַיִּקְרָ֣א רָ֭עָב עַל־הָאָ֑רֶץ כָּֽל־מַטֵּה־לֶ֥חֶם שָׁבָֽר׃ </span></p>
 <p align="RIGHT"><span lang="he">‎<a name="017">17</a> ‏שָׁלַ֣ח לִפְנֵיהֶ֣ם אִ֑ישׁ לְ֝עֶ֗בֶד נִמְכַּ֥ר יוֹסֵֽף׃ </span></p>
 <p align="RIGHT"><span lang="he">‎<a name="018">18</a> ‏עִנּ֣וּ בַכֶּ֣בֶל <font color="brown">רגליו</font> <font color="blue">רַגְל֑וֹ</font> בַּ֝רְזֶ֗ל בָּ֣אָה נַפְשֽׁוֹ׃ </span></p>
 <p align="RIGHT"><span lang="he">‎<a name="019">19</a> ‏עַד־עֵ֥ת בֹּֽא־דְבָר֑וֹ אִמְרַ֖ת יְהוָ֣ה צְרָפָֽתְהוּ׃ </span></p>
 <p align="RIGHT"><span lang="he">‎<a name="020">20</a> ‏שָׁ֣לַח מֶ֭לֶךְ וַיַּתִּירֵ֑הוּ מֹשֵׁ֥ל עַ֝מִּ֗ים וַֽיְפַתְּחֵֽהוּ׃ </span></p>
 <p align="RIGHT"><span lang="he">‎<a name="021">21</a> ‏שָׂמ֣וֹ אָד֣וֹן לְבֵית֑וֹ וּ֝מֹשֵׁ֗ל בְּכָל־קִנְיָנֽוֹ׃ </span></p>
 <p align="RIGHT"><span lang="he">‎<a name="022">22</a> ‏לֶאְסֹ֣ר שָׂרָ֣יו בְּנַפְשׁ֑וֹ וּזְקֵנָ֥יו יְחַכֵּֽם׃ </span></p>
 <p align="RIGHT"><span lang="he">‎<a name="023">23</a> ‏וַיָּבֹ֣א יִשְׂרָאֵ֣ל מִצְרָ֑יִם וְ֝יַעֲקֹ֗ב גָּ֣ר בְּאֶֽרֶץ־חָֽם׃ </span></p>
 <p align="RIGHT"><span lang="he">‎<a name="024">24</a> ‏וַיֶּ֣פֶר אֶת־עַמּ֣וֹ מְאֹ֑ד וַ֝יַּֽעֲצִמֵהוּ מִצָּרָֽיו׃ </span></p>
 <p align="RIGHT"><span lang="he">‎<a name="025">25</a> ‏הָפַ֣ךְ לִ֭בָּם לִשְׂנֹ֣א עַמּ֑וֹ לְ֝הִתְנַכֵּ֗ל בַּעֲבָדָֽיו׃ </span></p>
 <p align="RIGHT"><span lang="he">‎<a name="026">26</a> ‏שָׁ֭לַח מֹשֶׁ֣ה עַבְדּ֑וֹ אַ֝הֲרֹ֗ן אֲשֶׁ֣ר בָּֽחַר־בּֽוֹ׃ </span></p>
 <p align="RIGHT"><span lang="he">‎<a name="027">27</a> ‏שָֽׂמוּ־בָ֭ם דִּבְרֵ֣י אֹתוֹתָ֑יו וּ֝מֹפְתִ֗ים בְּאֶ֣רֶץ חָֽם׃ </span></p>
 <p align="RIGHT"><span lang="he">‎<a name="028">28</a> ‏שָׁ֣לַֽח חֹ֭שֶׁךְ וַיַּחְשִׁ֑ךְ וְלֹֽא־מָ֝ר֗וּ אֶת־<font color="brown">דברוו<font color="red"><sup>1</sup></font></font> <font color="blue">דְּבָרֽוֹ׃</font> </span></p>
 <p align="RIGHT"><span lang="he">‎<a name="029">29</a> ‏הָפַ֣ךְ אֶת־מֵימֵיהֶ֣ם לְדָ֑ם וַ֝יָּ֗מֶת אֶת־דְּגָתָֽם׃ </span></p>
 <p align="RIGHT"><span lang="he">‎<a name="030">30</a> ‏שָׁרַ֣ץ אַרְצָ֣ם צְפַרְדְּעִ֑ים בְּ֝חַדְרֵ֗י מַלְכֵיהֶֽם׃ </span></p>
 <p align="RIGHT"><span lang="he">‎<a name="031">31</a> ‏אָ֭מַר וַיָּבֹ֣א עָרֹ֑ב כִּ֝נִּ֗ים בְּכָל־גְּבוּלָֽם׃ </span></p>
 <p align="RIGHT"><span lang="he">‎<a name="032">32</a> ‏נָתַ֣ן גִּשְׁמֵיהֶ֣ם בָּרָ֑ד אֵ֖שׁ לֶהָב֣וֹת בְּאַרְצָֽם׃ </span></p>
 <p align="RIGHT"><span lang="he">‎<a name="033">33</a> ‏וַיַּ֣ךְ גַּ֭פְנָם וּתְאֵנָתָ֑ם וַ֝יְשַׁבֵּ֗ר עֵ֣ץ גְּבוּלָֽם׃ </span></p>
 <p align="RIGHT"><span lang="he">‎<a name="034">34</a> ‏אָ֭מַר וַיָּבֹ֣א אַרְבֶּ֑ה וְ֝יֶ֗לֶק וְאֵ֣ין מִסְפָּֽר׃ </span></p>
 <p align="RIGHT"><span lang="he">‎<a name="035">35</a> ‏וַיֹּ֣אכַל כָּל־עֵ֣שֶׂב בְּאַרְצָ֑ם וַ֝יֹּ֗אכַל פְּרִ֣י אַדְמָתָֽם׃ </span></p>
 <p align="RIGHT"><span lang="he">‎<a name="036">36</a> ‏וַיַּ֣ךְ כָּל־בְּכ֣וֹר בְּאַרְצָ֑ם רֵ֝אשִׁ֗ית לְכָל־אוֹנָֽם׃ </span></p>
 <p align="RIGHT"><span lang="he">‎<a name="037">37</a> ‏וַֽ֭יּוֹצִיאֵם בְּכֶ֣סֶף וְזָהָ֑ב וְאֵ֖ין בִּשְׁבָטָ֣יו כּוֹשֵֽׁל׃ </span></p>
 <p align="RIGHT"><span lang="he">‎<a name="038">38</a> ‏שָׂמַ֣ח מִצְרַ֣יִם בְּצֵאתָ֑ם כִּֽי־נָפַ֖ל פַּחְדָּ֣ם עֲלֵיהֶֽם׃ </span></p>
 <p align="RIGHT"><span lang="he">‎<a name="039">39</a> ‏פָּרַ֣שׂ עָנָ֣ן לְמָסָ֑ךְ וְ֝אֵ֗שׁ לְהָאִ֥יר לָֽיְלָה׃ </span></p>
 <p align="RIGHT"><span lang="he">‎<a name="040">40</a> ‏שָׁאַ֣ל וַיָּבֵ֣א שְׂלָ֑ו וְלֶ֥חֶם שָׁ֝מַ֗יִם יַשְׂבִּיעֵֽם׃ </span></p>
 <p align="RIGHT"><span lang="he">‎<a name="041">41</a> ‏פָּ֣תַח צ֭וּר וַיָּז֣וּבוּ מָ֑יִם הָ֝לְכ֗וּ בַּצִּיּ֥וֹת נָהָֽר׃ </span></p>
 <p align="RIGHT"><span lang="he">‎<a name="042">42</a> ‏כִּֽי־זָ֭כַר אֶת־דְּבַ֣ר קָדְשׁ֑וֹ אֶֽת־אַבְרָהָ֥ם עַבְדּֽוֹ׃ </span></p>
 <p align="RIGHT"><span lang="he">‎<a name="043">43</a> ‏וַיּוֹצִ֣א עַמּ֣וֹ בְשָׂשׂ֑וֹן בְּ֝רִנָּ֗ה אֶת־בְּחִירָֽיו׃ </span></p>
 <p align="RIGHT"><span lang="he">‎<a name="044">44</a> ‏וַיִּתֵּ֣ן לָ֭הֶם אַרְצ֣וֹת גּוֹיִ֑ם וַעֲמַ֖ל לְאֻמִּ֣ים יִירָֽשׁוּ׃ </span></p>
 <p align="RIGHT"><span lang="he">‎<a name="045">45</a> ‏בַּעֲב֤וּר׀ יִשְׁמְר֣וּ חֻ֭קָּיו וְתוֹרֹתָ֥יו יִנְצֹ֗רוּ הַֽלְלוּ־יָֽהּ׃ </span></p>
 </td>
 <td width="50%">
 <p>1 hwōḏû layhwâ qirə’û bišəmwō hwōḏî‘û ḇā‘ammîm ‘ălîlwōṯāyw: </p>
 <p>2 šîrû-lwō zammərû-lwō śîḥû bəḵāl-nifələ’wōṯāyw: </p>
 <p>3 hiṯəhaləlû bəšēm qāḏəšwō yiśəm<sup>a</sup>ḥ lēḇ| məḇaqəšê yəhwâ: </p>
 <p>4 dirəšû yəhwâ wə‘uzzwō baqqəšû fānāyw tāmîḏ: </p>
 <p>5 ziḵərû nifələ’wōṯāyw ’ăšer-‘āśâ mōfəṯāyw ûmišəpəṭê-fîw: </p>
 <p>6 zer<sup>a</sup>‘ ’aḇərâām ‘aḇədwō bənê y<sup>a</sup>‘ăqōḇ bəḥîrāyw: </p>
 <p>7 hû’ yəhwâ ’ĕlōhênû bəḵāl-hā’āreṣ mišəpāṭāyw: </p>
 <p>8 zāḵar lə‘wōlām bərîṯwō dāḇār ṣiûâ lə’elef dwōr: </p>
 <p>9 ’ăšer kāraṯ ’eṯ-’aḇərâām ûšəḇû‘āṯwō ləyiśəḥāq: </p>
 <p>10 wayy<sup>a</sup>‘ămîḏehā ləy<sup>a</sup>‘ăqōḇ ləḥōq ləyiśərā’ēl bərîṯ ‘wōlām: </p>
 <p>11 lē’mōr ləḵā ’etēn ’eṯ-’ereṣ-kənā‘an ḥeḇel n<sup>a</sup>ḥălaṯəḵem: </p>
 <p>12 bihəywōṯām məṯê misəpār kimə‘aṭ wəḡārîm bāh: </p>
 <p>13 wayyiṯəhalləḵû migwōy ’el-gwōy mimmaməlāḵâ ’el-‘am ’<sup>a</sup>ḥēr: </p>
 <p>14 lō’-hinnîḥa ’āḏām lə‘āšəqām wayywōḵ<sup>a</sup>ḥ ‘ălêhem məlāḵîm: </p>
 <p>15 ’al-tigə‘û ḇiməšîḥāy wəlinəḇî’ay ’al-tārē‘û: </p>
 <p>16 wayyiqərā’ rā‘āḇ ‘al-hā’āreṣ kāl-maṭṭēh-leḥem šāḇār: </p>
 <p>17 šāl<sup>a</sup>ḥ lifənêhem ’îš lə‘eḇeḏ niməkar ywōsēf: </p>
 <p>18 ‘innû ḇakeḇel <font color="brown">raḡəlāyw</font> <font color="blue">raḡəlwō</font> barəzel bā’â nafəšwō: </p>
 <p>19 ‘aḏ-‘ēṯ bō’-ḏəḇārwō ’iməraṯ yəhwâ ṣərāfāṯəhû: </p>
 <p>20 šāl<sup>a</sup>ḥ meleḵə wayyatîrēhû mōšēl ‘ammîm wayəfatəḥēhû: </p>
 <p>21 śāmwō ’āḏwōn ləḇêṯwō ûmōšēl bəḵāl-qinəyānwō: </p>
 <p>22 le’əsōr śārāyw bənafəšwō ûzəqēnāyw yəḥakēm: </p>
 <p>23 wayyāḇō’ yiśərā’ēl miṣərāyim wəy<sup>a</sup>‘ăqōḇ gār bə’ereṣ-ḥām: </p>
 <p>24 wayyefer ’eṯ-‘ammwō mə’ōḏ wayy<sup>a</sup>‘ăṣimēhû miṣṣārāyw: </p>
 <p>25 hāfaḵə libām liśənō’ ‘ammwō ləhiṯənakēl b<sup>a</sup>‘ăḇāḏāyw: </p>
 <p>26 šāl<sup>a</sup>ḥ mōšeh ‘aḇədwō ’ahărōn ’ăšer bāḥar-bwō: </p>
 <p>27 śāmû-ḇām diḇərê ’ōṯwōṯāyw ûmōfəṯîm bə’ereṣ ḥām: </p>
 <p>28 šāl<sup>a</sup>ḥ ḥōšeḵə wayy<sup>a</sup>ḥəšiḵə wəlō’-mārû ’eṯ-<font color="brown">dəḇārāww<font color="red"><sup>1</sup></font></font> <font color="blue">dəḇārwō:</font> </p>
 <p>29 hāfaḵə ’eṯ-mêmêhem ləḏām wayyāmeṯ ’eṯ-dəḡāṯām: </p>
 <p>30 šāraṣ ’arəṣām ṣəfarədə‘îm bəḥaḏərê maləḵêhem: </p>
 <p>31 ’āmar wayyāḇō’ ‘ārōḇ kinnîm bəḵāl-gəḇûlām: </p>
 <p>32 nāṯan gišəmêhem bārāḏ ’ēš lehāḇwōṯ bə’arəṣām: </p>
 <p>33 wayyaḵə gafənām ûṯə’ēnāṯām wayəšabēr ‘ēṣ gəḇûlām: </p>
 <p>34 ’āmar wayyāḇō’ ’arəbeh wəyeleq wə’ên misəpār: </p>
 <p>35 wayyō’ḵal kāl-‘ēśeḇ bə’arəṣām wayyō’ḵal pərî ’aḏəmāṯām: </p>
 <p>36 wayyaḵə kāl-bəḵwōr bə’arəṣām rē’šîṯ ləḵāl-’wōnām: </p>
 <p>37 wayywōṣî’ēm bəḵesef wəzâāḇ wə’ên bišəḇāṭāyw kwōšēl: </p>
 <p>38 śām<sup>a</sup>ḥ miṣərayim bəṣē’ṯām kî-nāfal p<sup>a</sup>ḥədām ‘ălêhem: </p>
 <p>39 pāraś ‘ānān ləmāsāḵə wə’ēš ləhā’îr lāyəlâ: </p>
 <p>40 šā’al wayyāḇē’ śəlāw wəleḥem šāmayim yaśəbî‘ēm: </p>
 <p>41 pāṯ<sup>a</sup>ḥ ṣûr wayyāzûḇû māyim hāləḵû baṣṣîywōṯ nâār: </p>
 <p>42 kî-zāḵar ’eṯ-dəḇar qāḏəšwō ’eṯ-’aḇərâām ‘aḇədwō: </p>
 <p>43 wayywōṣi’ ‘ammwō ḇəśāśwōn bərinnâ ’eṯ-bəḥîrāyw: </p>
 <p>44 wayyitēn lâem ’arəṣwōṯ gwōyim w<sup>a</sup>‘ămal lə’ummîm yîrāšû: </p>
 <p>45 b<sup>a</sup>‘ăḇûr| yišəmərû ḥuqqāyw wəṯwōrōṯāyw yinəṣōrû haləlû-yāh: </p>
 </td>
 </tr></table>
 <p></p><hr>
 <center>
 <a href="psa106.htm">Next: Psalms (Tehilim) Chapter 106</a></center>
 </body>