<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/ch2005.htm">Polyglot</a> 
 <a href="../kjv/ch2005.htm">KJV</a> 
 <a href="../sep/ch2005.htm">Sep</a> 
 <a href="../vul/ch2005.htm">Vul</a> 
 
 <br>
 <br><a href="ch2.htm">2 Chronicles (2 Divrey Yamim) Index</a><br>
  
 <a href="ch2004.htm">Previous</a> 
 <a href="ch2006.htm">Next</a> 
 </center>
 <hr>
 
 <h3 align="CENTER">Tanach (Hebrew): 2 Chronicles (2 Divrey Yamim) Chapter 5</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַתִּשְׁלַם֙ כָּל־הַמְּלָאכָ֔ה אֲשֶׁר־עָשָׂ֥ה שְׁלֹמֹ֖ה לְבֵ֣ית יְהוָ֑ה סוַיָּבֵ֨א שְׁלֹמֹ֜ה אֶת־קָדְשֵׁ֣י׀ דָּוִ֣יד אָבִ֗יו וְאֶת־הַכֶּ֤סֶף וְאֶת־הַזָּהָב֙ וְאֶת־כָּל־הַכֵּלִ֔ים נָתַ֕ן בְּאֹצְר֖וֹת בֵּ֥ית הָאֱלֹהִֽים׃ פ</span></p>
 <p align="RIGHT"><span lang="he">‎<a name="002">2</a> ‏אָז֩ יַקְהֵ֨יל שְׁלֹמֹ֜ה אֶת־זִקְנֵ֣י יִשְׂרָאֵ֗ל וְאֶת־כָּל־רָאשֵׁ֨י הַמַּטּ֜וֹת נְשִׂיאֵ֧י הָאָב֛וֹת לִבְנֵ֥י יִשְׂרָאֵ֖ל אֶל־יְרוּשָׁלִָ֑ם לְֽהַעֲל֞וֹת אֶת־אֲר֧וֹן בְּרִית־יְהוָ֛ה מֵעִ֥יר דָּוִ֖יד הִ֥יא צִיּֽוֹן׃ </span></p>
 <p align="RIGHT"><span lang="he">‎<a name="003">3</a> ‏וַיִּקָּהֲל֧וּ אֶל־הַמֶּ֛לֶךְ כָּל־אִ֥ישׁ יִשְׂרָאֵ֖ל בֶּחָ֑ג ה֖וּא הַחֹ֥דֶשׁ הַשְּׁבִעִֽי׃ </span></p>
 <p align="RIGHT"><span lang="he">‎<a name="004">4</a> ‏וַיָּבֹ֕אוּ כֹּ֖ל זִקְנֵ֣י יִשְׂרָאֵ֑ל וַיִּשְׂא֥וּ הַלְוִיִּ֖ם אֶת־הָאָרֽוֹן׃ </span></p>
 <p align="RIGHT"><span lang="he">‎<a name="005">5</a> ‏וַיַּעֲל֤וּ אֶת־הָאָרוֹן֙ וְאֶת־אֹ֣הֶל מוֹעֵ֔ד וְאֶת־כָּל־כְּלֵ֥י הַקֹּ֖דֶשׁ אֲשֶׁ֣ר בָּאֹ֑הֶל הֶעֱל֣וּ אֹתָ֔ם הַכֹּהֲנִ֖ים הַלְוִיִּֽם׃ </span></p>
 <p align="RIGHT"><span lang="he">‎<a name="006">6</a> ‏וְהַמֶּ֣לֶךְ שְׁלֹמֹ֗ה וְכָל־עֲדַ֧ת יִשְׂרָאֵ֛ל הַנּוֹעָדִ֥ים עָלָ֖יו לִפְנֵ֣י הָאָר֑וֹן מְזַבְּחִים֙ צֹ֣אן וּבָקָ֔ר אֲשֶׁ֧ר לֹֽא־יִסָּפְר֛וּ וְלֹ֥א יִמָּנ֖וּ מֵרֹֽב׃ </span></p>
 <p align="RIGHT"><span lang="he">‎<a name="007">7</a> ‏וַיָּבִ֣יאוּ הַ֠כֹּהֲנִים אֶת־אֲר֨וֹן בְּרִית־יְהוָ֧ה אֶל־מְקוֹמ֛וֹ אֶל־דְּבִ֥יר הַבַּ֖יִת אֶל־קֹ֣דֶשׁ הַקְּדָשִׁ֑ים אֶל־תַּ֖חַת כַּנְפֵ֥י הַכְּרוּבִֽים׃ </span></p>
 <p align="RIGHT"><span lang="he">‎<a name="008">8</a> ‏וַיִּהְי֤וּ הַכְּרוּבִים֙ פֹּרְשִׂ֣ים כְּנָפַ֔יִם עַל־מְק֖וֹם הָאָר֑וֹן וַיְכַסּ֧וּ הַכְּרוּבִ֛ים עַל־הָאָר֥וֹן וְעַל־בַּדָּ֖יו מִלְמָֽעְלָה׃ </span></p>
 <p align="RIGHT"><span lang="he">‎<a name="009">9</a> ‏וַֽיַּאֲרִיכוּ֮ הַבַּדִּים֒ וַיֵּרָאוּ֩ רָאשֵׁ֨י הַבַּדִּ֤ים מִן־הָאָרוֹן֙ עַל־פְּנֵ֣י הַדְּבִ֔יר וְלֹ֥א יֵרָא֖וּ הַח֑וּצָה וַֽיְהִי־שָׁ֔ם עַ֖ד הַיּ֥וֹם הַזֶּֽה׃ </span></p>
 <p align="RIGHT"><span lang="he">‎<a name="010">10</a> ‏אֵ֚ין בָּֽאָר֔וֹן רַ֚ק שְׁנֵ֣י הַלֻּח֔וֹת אֲשֶׁר־נָתַ֥ן מֹשֶׁ֖ה בְּחֹרֵ֑ב אֲשֶׁ֨ר כָּרַ֤ת יְהוָה֙ עִם־בְּנֵ֣י יִשְׂרָאֵ֔ל בְּצֵאתָ֖ם מִמִּצְרָֽיִם׃ פ</span></p>
 <p align="RIGHT"><span lang="he">‎<a name="011">11</a> ‏וַיְהִ֕י בְּצֵ֥את הַכֹּהֲנִ֖ים מִן־הַקֹּ֑דֶשׁ כִּ֠י כָּל־הַכֹּהֲנִ֤ים הַֽנִּמְצְאִים֙ הִתְקַדָּ֔שׁוּ אֵ֖ין לִשְׁמ֥וֹר לְמַחְלְקֽוֹת׃ </span></p>
 <p align="RIGHT"><span lang="he">‎<a name="012">12</a> ‏וְהַלְוִיִּ֣ם הַמְשֹׁרֲרִ֣ים לְכֻלָּ֡ם לְאָסָ֡ף לְהֵימָ֣ן לִֽ֠ידֻתוּן וְלִבְנֵיהֶ֨ם וְלַאֲחֵיהֶ֜ם מְלֻבָּשִׁ֣ים בּ֗וּץ בִּמְצִלְתַּ֙יִם֙ וּבִנְבָלִ֣ים וְכִנֹּר֔וֹת עֹמְדִ֖ים מִזְרָ֣ח לַמִּזְבֵּ֑חַ וְעִמָּהֶ֤ם כֹּֽהֲנִים֙ לְמֵאָ֣ה וְעֶשְׂרִ֔ים <font color="brown">מחצררים</font> <font color="blue">מַחְצְרִ֖ים</font> בַּחֲצֹֽצְרֽוֹת׃ </span></p>
 <p align="RIGHT"><span lang="he">‎<a name="013">13</a> ‏וַיְהִ֣י כְ֠אֶחָד <font color="brown">למחצצרים</font> <font color="blue">לַמְחַצְּרִ֨ים</font> וְלַמְשֹֽׁרֲרִ֜ים לְהַשְׁמִ֣יעַ קוֹל־אֶחָ֗ד לְהַלֵּ֣ל וּלְהֹדוֹת֮ לַיהוָה֒ וּכְהָרִ֣ים ק֠וֹל בַּחֲצֹצְר֨וֹת וּבִמְצִלְתַּ֜יִם וּבִכְלֵ֣י הַשִּׁ֗יר וּבְהַלֵּ֤ל לַיהוָה֙ כִּ֣י ט֔וֹב כִּ֥י לְעוֹלָ֖ם חַסְדּ֑וֹ וְהַבַּ֛יִת מָלֵ֥א עָנָ֖ן בֵּ֥ית יְהוָֽה׃ </span></p>
 <p align="RIGHT"><span lang="he">‎<a name="014">14</a> ‏וְלֹא־יָֽכְל֧וּ הַכֹּהֲנִ֛ים לַעֲמ֥וֹד לְשָׁרֵ֖ת מִפְּנֵ֣י הֶעָנָ֑ן כִּֽי־מָלֵ֥א כְבוֹד־יְהוָ֖ה אֶת־בֵּ֥ית הָאֱלֹהִֽים׃ פ</span></p>
 </td>
 <td width="50%">
 <p>1 watišəlam kāl-hamməlā’ḵâ ’ăšer-‘āśâ šəlōmōh ləḇêṯ yəhwâ swayyāḇē’ šəlōmōh ’eṯ-qāḏəšê| dāwîḏ ’āḇîw wə’eṯ-hakesef wə’eṯ-hazzâāḇ wə’eṯ-kāl-hakēlîm nāṯan bə’ōṣərwōṯ bêṯ hā’ĕlōhîm: f</p>
 <p>2 ’āz yaqəhêl šəlōmōh ’eṯ-ziqənê yiśərā’ēl wə’eṯ-kāl-rā’šê hammaṭṭwōṯ nəśî’ê hā’āḇwōṯ liḇənê yiśərā’ēl ’el-yərûšālāim ləh<sup>a</sup>‘ălwōṯ ’eṯ-’ărwōn bərîṯ-yəhwâ mē‘îr dāwîḏ hî’ ṣîywōn: </p>
 <p>3 wayyiqqâălû ’el-hammeleḵə kāl-’îš yiśərā’ēl beḥāḡ hû’ h<sup>a</sup>ḥōḏeš haššəḇi‘î: </p>
 <p>4 wayyāḇō’û kōl ziqənê yiśərā’ēl wayyiśə’û haləwîyim ’eṯ-hā’ārwōn: </p>
 <p>5 wayy<sup>a</sup>‘ălû ’eṯ-hā’ārwōn wə’eṯ-’ōhel mwō‘ēḏ wə’eṯ-kāl-kəlê haqqōḏeš ’ăšer bā’ōhel he‘ĕlû ’ōṯām hakōhănîm haləwîyim: </p>
 <p>6 wəhammeleḵə šəlōmōh wəḵāl-‘ăḏaṯ yiśərā’ēl hannwō‘āḏîm ‘ālāyw lifənê hā’ārwōn məzabəḥîm ṣō’n ûḇāqār ’ăšer lō’-yissāfərû wəlō’ yimmānû mērōḇ: </p>
 <p>7 wayyāḇî’û hakōhănîm ’eṯ-’ărwōn bərîṯ-yəhwâ ’el-məqwōmwō ’el-dəḇîr habayiṯ ’el-qōḏeš haqqəḏāšîm ’el-t<sup>a</sup>ḥaṯ kanəfê hakərûḇîm: </p>
 <p>8 wayyihəyû hakərûḇîm pōrəśîm kənāfayim ‘al-məqwōm hā’ārwōn wayəḵassû hakərûḇîm ‘al-hā’ārwōn wə‘al-badāyw miləmā‘əlâ: </p>
 <p>9 wayya’ărîḵû habadîm wayyērā’û rā’šê habadîm min-hā’ārwōn ‘al-pənê hadəḇîr wəlō’ yērā’û h<sup>a</sup>ḥûṣâ wayəhî-šām ‘aḏ hayywōm hazzeh: </p>
 <p>10 ’ên bā’ārwōn raq šənê halluḥwōṯ ’ăšer-nāṯan mōšeh bəḥōrēḇ ’ăšer kāraṯ yəhwâ ‘im-bənê yiśərā’ēl bəṣē’ṯām mimmiṣərāyim: f</p>
 <p>11 wayəhî bəṣē’ṯ hakōhănîm min-haqqōḏeš kî kāl-hakōhănîm hanniməṣə’îm hiṯəqadāšû ’ên lišəmwōr ləm<sup>a</sup>ḥələqwōṯ: </p>
 <p>12 wəhaləwîyim haməšōrărîm ləḵullām lə’āsāf ləhêmān lîḏuṯûn wəliḇənêhem wəla’ăḥêhem məlubāšîm bûṣ biməṣilətayim ûḇinəḇālîm wəḵinnōrwōṯ ‘ōməḏîm mizərāḥ lammizəbēḥa wə‘immâem kōhănîm ləmē’â wə‘eśərîm <font color="brown">m<sup>a</sup>ḥəṣərirîm</font> <font color="blue">m<sup>a</sup>ḥəṣərîm</font> b<sup>a</sup>ḥăṣōṣərwōṯ: </p>
 <p>13 wayəhî ḵə’eḥāḏ <font color="brown">lamm<sup>a</sup>ḥăṣōṣərîm</font> <font color="blue">laməḥaṣṣərîm</font> wəlaməšōrărîm ləhašəmî‘a qwōl-’eḥāḏ ləhallēl ûləhōḏwōṯ layhwâ ûḵəhārîm qwōl b<sup>a</sup>ḥăṣōṣərwōṯ ûḇiməṣilətayim ûḇiḵəlê haššîr ûḇəhallēl layhwâ kî ṭwōḇ kî lə‘wōlām ḥasədwō wəhabayiṯ mālē’ ‘ānān bêṯ yəhwâ: </p>
 <p>14 wəlō’-yāḵəlû hakōhănîm l<sup>a</sup>‘ămwōḏ ləšārēṯ mipənê he‘ānān kî-mālē’ ḵəḇwōḏ-yəhwâ ’eṯ-bêṯ hā’ĕlōhîm: f</p>
 </td>
 </tr></table>
 <p></p><hr>
 <center>
 <a href="ch2006.htm">Next: 2 Chronicles (2 Divrey Yamim) Chapter 6</a></center>
 </body>