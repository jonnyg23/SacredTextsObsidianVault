<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/eze025.htm">Polyglot</a> 
 <a href="../kjv/eze025.htm">KJV</a> 
 <a href="../sep/eze025.htm">Sep</a> 
 <a href="../vul/eze025.htm">Vul</a> 
 
 <br>
 <br><a href="eze.htm">Ezekiel (Yechezqel) Index</a><br>
  
 <a href="eze024.htm">Previous</a> 
 <a href="eze026.htm">Next</a> 
 </center>
 <hr>
 
 <h3 align="CENTER">Tanach (Hebrew): Ezekiel (Yechezqel) Chapter 25</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְהִ֥י דְבַר־יְהוָ֖ה אֵלַ֥י לֵאמֹֽר׃ </span></p>
 <p align="RIGHT"><span lang="he">‎<a name="002">2</a> ‏בֶּן־אָדָ֕ם שִׂ֥ים פָּנֶ֖יךָ אֶל־בְּנֵ֣י עַמּ֑וֹן וְהִנָּבֵ֖א עֲלֵיהֶֽם׃ </span></p>
 <p align="RIGHT"><span lang="he">‎<a name="003">3</a> ‏וְאָֽמַרְתָּ֙ לִבְנֵ֣י עַמּ֔וֹן שִׁמְע֖וּ דְּבַר־אֲדֹנָ֣י יְהוִ֑ה כֹּה־אָמַ֣ר אֲדֹנָ֣י יְהוִ֡ה יַעַן֩ אָמְרֵ֨ךְ הֶאָ֜ח אֶל־מִקְדָּשִׁ֣י כִֽי־נִחָ֗ל וְאֶל־אַדְמַ֤ת יִשְׂרָאֵל֙ כִּ֣י נָשַׁ֔מָּה וְאֶל־בֵּ֣ית יְהוּדָ֔ה כִּ֥י הָלְכ֖וּ בַּגּוֹלָֽה׃ </span></p>
 <p align="RIGHT"><span lang="he">‎<a name="004">4</a> ‏לָכֵ֡ן הִנְנִי֩ נֹתְנָ֨ךְ לִבְנֵי־קֶ֜דֶם לְמֽוֹרָשָׁ֗ה וְיִשְּׁב֤וּ טִירֽוֹתֵיהֶם֙ בָּ֔ךְ וְנָ֥תְנוּ בָ֖ךְ מִשְׁכְּנֵיהֶ֑ם הֵ֚מָּה יֹאכְל֣וּ פִרְיֵ֔ךְ וְהֵ֖מָּה יִשְׁתּ֥וּ חֲלָבֵֽךְ׃ </span></p>
 <p align="RIGHT"><span lang="he">‎<a name="005">5</a> ‏וְנָתַתִּ֤י אֶת־רַבָּה֙ לִנְוֵ֣ה גְמַלִּ֔ים וְאֶת־בְּנֵ֥י עַמּ֖וֹן לְמִרְבַּץ־צֹ֑אן וִֽידַעְתֶּ֖ם כִּֽי־אֲנִ֥י יְהוָֽה׃ ס</span></p>
 <p align="RIGHT"><span lang="he">‎<a name="006">6</a> ‏כִּ֣י כֹ֤ה אָמַר֙ אֲדֹנָ֣י יְהוִ֔ה יַ֚עַן מַחְאֲךָ֣ יָ֔ד וְרַקְעֲךָ֖ בְּרָ֑גֶל וַתִּשְׂמַ֤ח בְּכָל־שָֽׁאטְךָ֙ בְּנֶ֔פֶשׁ אֶל־אַדְמַ֖ת יִשְׂרָאֵֽל׃ </span></p>
 <p align="RIGHT"><span lang="he">‎<a name="007">7</a> ‏לָכֵ֡ן הִנְנִי֩ נָטִ֨יתִי אֶת־יָדִ֜י עָלֶ֗יךָ וּנְתַתִּ֤יךָ־<font color="brown">לבג<font color="red"><sup>1</sup></font></font> <font color="blue">לְבַז֙</font> לַגּוֹיִ֔ם וְהִכְרַתִּ֙יךָ֙ מִן־הָ֣עַמִּ֔ים וְהַאֲבַדְתִּ֖יךָ מִן־הָאֲרָצ֑וֹת אַשְׁמִ֣ידְךָ֔ וְיָדַעְתָּ֖ כִּֽי־אֲנִ֥י יְהוָֽה׃ ס</span></p>
 <p align="RIGHT"><span lang="he">‎<a name="008">8</a> ‏כֹּ֥ה אָמַ֖ר אֲדֹנָ֣י יְהוִ֑ה יַ֗עַן אֲמֹ֤ר מוֹאָב֙ וְשֵׂעִ֔יר הִנֵּ֥ה כְּכָֽל־הַגּוֹיִ֖ם בֵּ֥ית יְהוּדָֽה׃ </span></p>
 <p align="RIGHT"><span lang="he">‎<a name="009">9</a> ‏לָכֵן֩ הִנְנִ֨י פֹתֵ֜חַ אֶת־כֶּ֤תֶף מוֹאָב֙ מֵהֶ֣עָרִ֔ים מֵֽעָרָ֖יו מִקָּצֵ֑הוּ צְבִ֗י אֶ֚רֶץ בֵּ֣ית הַיְשִׁימֹ֔ת בַּ֥עַל מְע֖וֹן <font color="brown">וקריתמה</font> <font color="blue">וְקִרְיָתָֽיְמָה׃</font> </span></p>
 <p align="RIGHT"><span lang="he">‎<a name="010">10</a> ‏לִבְנֵי־קֶ֙דֶם֙ עַל־בְּנֵ֣י עַמּ֔וֹן וּנְתַתִּ֖יהָ לְמֽוֹרָשָׁ֑ה לְמַ֛עַן לֹֽא־תִזָּכֵ֥ר בְּנֵֽי־עַמּ֖וֹן בַּגּוֹיִֽם׃ </span></p>
 <p align="RIGHT"><span lang="he">‎<a name="011">11</a> ‏וּבְמוֹאָ֖ב אֶעֱשֶׂ֣ה שְׁפָטִ֑ים וְיָדְע֖וּ כִּֽי־אֲנִ֥י יְהוָֽה׃ ס</span></p>
 <p align="RIGHT"><span lang="he">‎<a name="012">12</a> ‏כֹּ֤ה אָמַר֙ אֲדֹנָ֣י יְהוִ֔ה יַ֣עַן עֲשׂ֥וֹת אֱד֛וֹם בִּנְקֹ֥ם נָקָ֖ם לְבֵ֣ית יְהוּדָ֑ה וַיֶּאְשְׁמ֥וּ אָשׁ֖וֹם וְנִקְּמ֥וּ בָהֶֽם׃ </span></p>
 <p align="RIGHT"><span lang="he">‎<a name="013">13</a> ‏לָכֵ֗ן כֹּ֤ה אָמַר֙ אֲדֹנָ֣י יְהוִ֔ה וְנָטִ֤תִי יָדִי֙ עַל־אֱד֔וֹם וְהִכְרַתִּ֥י מִמֶּ֖נָּה אָדָ֣ם וּבְהֵמָ֑ה וּנְתַתִּ֤יהָ חָרְבָּה֙ מִתֵּימָ֔ן וּדְדָ֖נֶה בַּחֶ֥רֶב יִפֹּֽלוּ׃ </span></p>
 <p align="RIGHT"><span lang="he">‎<a name="014">14</a> ‏וְנָתַתִּ֨י אֶת־נִקְמָתִ֜י בֶּאֱד֗וֹם בְּיַד֙ עַמִּ֣י יִשְׂרָאֵ֔ל וְעָשׂ֣וּ בֶאֱד֔וֹם כְּאַפִּ֖י וְכַחֲמָתִ֑י וְיָֽדְעוּ֙ אֶת־נִקְמָתִ֔י נְאֻ֖ם אֲדֹנָ֥י יְהוִֽה׃ פ</span></p>
 <p align="RIGHT"><span lang="he">‎<a name="015">15</a> ‏כֹּ֤ה אָמַר֙ אֲדֹנָ֣י יְהוִ֔ה יַ֛עַן עֲשׂ֥וֹת פְּלִשְׁתִּ֖ים בִּנְקָמָ֑ה וַיִּנָּקְמ֤וּ נָקָם֙ בִּשְׁאָ֣ט בְּנֶ֔פֶשׁ לְמַשְׁחִ֖ית אֵיבַ֥ת עוֹלָֽם׃ </span></p>
 <p align="RIGHT"><span lang="he">‎<a name="016">16</a> ‏לָכֵ֗ן כֹּ֤ה אָמַר֙ אֲדֹנָ֣י יְהוִ֔ה הִנְנִ֨י נוֹטֶ֤ה יָדִי֙ עַל־פְּלִשְׁתִּ֔ים וְהִכְרַתִּ֖י אֶת־כְּרֵתִ֑ים וְהַ֣אֲבַדְתִּ֔י אֶת־שְׁאֵרִ֖ית ח֥וֹף הַיָּֽם׃ </span></p>
 <p align="RIGHT"><span lang="he">‎<a name="017">17</a> ‏וְעָשִׂ֤יתִי בָם֙ נְקָמ֣וֹת גְּדֹל֔וֹת בְּתוֹכְח֖וֹת חֵמָ֑ה וְיָֽדְעוּ֙ כִּֽי־אֲנִ֣י יְהוָ֔ה בְּתִתִּ֥י אֶת־נִקְמָתִ֖י בָּֽם׃ ס</span></p>
 </td>
 <td width="50%">
 <p>1 wayəhî ḏəḇar-yəhwâ ’ēlay lē’mōr: </p>
 <p>2 ben-’āḏām śîm pāneyḵā ’el-bənê ‘ammwōn wəhinnāḇē’ ‘ălêhem: </p>
 <p>3 wə’āmarətā liḇənê ‘ammwōn šimə‘û dəḇar-’ăḏōnāy yəhwih kōh-’āmar ’ăḏōnāy yəhwih y<sup>a</sup>‘an ’āmərēḵə he’āḥ ’el-miqədāšî ḵî-niḥāl wə’el-’aḏəmaṯ yiśərā’ēl kî nāšammâ wə’el-bêṯ yəhûḏâ kî hāləḵû bagwōlâ: </p>
 <p>4 lāḵēn hinənî nōṯənāḵə liḇənê-qeḏem ləmwōrāšâ wəyiššəḇû ṭîrwōṯêhem bāḵə wənāṯənû ḇāḵə mišəkənêhem hēmmâ yō’ḵəlû firəyēḵə wəhēmmâ yišətû ḥălāḇēḵə: </p>
 <p>5 wənāṯatî ’eṯ-rabâ linəwēh ḡəmallîm wə’eṯ-bənê ‘ammwōn ləmirəbaṣ-ṣō’n wîḏ<sup>a</sup>‘ətem kî-’ănî yəhwâ: s</p>
 <p>6 kî ḵōh ’āmar ’ăḏōnāy yəhwih y<sup>a</sup>‘an m<sup>a</sup>ḥə’ăḵā yāḏ wəraqə‘ăḵā bərāḡel watiśəm<sup>a</sup>ḥ bəḵāl-šā’ṭəḵā bənefeš ’el-’aḏəmaṯ yiśərā’ēl: </p>
 <p>7 lāḵēn hinənî nāṭîṯî ’eṯ-yāḏî ‘āleyḵā ûnəṯatîḵā-<font color="brown">ləḇaḡ<font color="red"><sup>1</sup></font></font> <font color="blue">ləḇaz</font> lagwōyim wəhiḵəratîḵā min-hā‘ammîm wəha’ăḇaḏətîḵā min-hā’ărāṣwōṯ ’ašəmîḏəḵā wəyāḏ<sup>a</sup>‘ətā kî-’ănî yəhwâ: s</p>
 <p>8 kōh ’āmar ’ăḏōnāy yəhwih y<sup>a</sup>‘an ’ămōr mwō’āḇ wəśē‘îr hinnēh kəḵāl-hagwōyim bêṯ yəhûḏâ: </p>
 <p>9 lāḵēn hinənî fōṯēḥa ’eṯ-keṯef mwō’āḇ mēhe‘ārîm mē‘ārāyw miqqāṣēhû ṣəḇî ’ereṣ bêṯ hayəšîmōṯ b<sup>a</sup>‘al mə‘wōn <font color="brown">wəqirəyāṯəmâ</font> <font color="blue">wəqirəyāṯāyəmâ:</font> </p>
 <p>10 liḇənê-qeḏem ‘al-bənê ‘ammwōn ûnəṯatîhā ləmwōrāšâ ləm<sup>a</sup>‘an lō’-ṯizzāḵēr bənê-‘ammwōn bagwōyim: </p>
 <p>11 ûḇəmwō’āḇ ’e‘ĕśeh šəfāṭîm wəyāḏə‘û kî-’ănî yəhwâ: s</p>
 <p>12 kōh ’āmar ’ăḏōnāy yəhwih y<sup>a</sup>‘an ‘ăśwōṯ ’ĕḏwōm binəqōm nāqām ləḇêṯ yəhûḏâ wayye’əšəmû ’āšwōm wəniqqəmû ḇâem: </p>
 <p>13 lāḵēn kōh ’āmar ’ăḏōnāy yəhwih wənāṭiṯî yāḏî ‘al-’ĕḏwōm wəhiḵəratî mimmennâ ’āḏām ûḇəhēmâ ûnəṯatîhā ḥārəbâ mitêmān ûḏəḏāneh b<sup>a</sup>ḥereḇ yipōlû: </p>
 <p>14 wənāṯatî ’eṯ-niqəmāṯî be’ĕḏwōm bəyaḏ ‘ammî yiśərā’ēl wə‘āśû ḇe’ĕḏwōm kə’apî wəḵ<sup>a</sup>ḥămāṯî wəyāḏə‘û ’eṯ-niqəmāṯî nə’um ’ăḏōnāy yəhwih: f</p>
 <p>15 kōh ’āmar ’ăḏōnāy yəhwih y<sup>a</sup>‘an ‘ăśwōṯ pəlišətîm binəqāmâ wayyinnāqəmû nāqām bišə’āṭ bənefeš ləmašəḥîṯ ’êḇaṯ ‘wōlām: </p>
 <p>16 lāḵēn kōh ’āmar ’ăḏōnāy yəhwih hinənî nwōṭeh yāḏî ‘al-pəlišətîm wəhiḵəratî ’eṯ-kərēṯîm wəha’ăḇaḏətî ’eṯ-šə’ērîṯ ḥwōf hayyām: </p>
 <p>17 wə‘āśîṯî ḇām nəqāmwōṯ gəḏōlwōṯ bəṯwōḵəḥwōṯ ḥēmâ wəyāḏə‘û kî-’ănî yəhwâ bəṯitî ’eṯ-niqəmāṯî bām: s</p>
 </td>
 </tr></table>
 <p></p><hr>
 <center>
 <a href="eze026.htm">Next: Ezekiel (Yechezqel) Chapter 26</a></center>
 </body>