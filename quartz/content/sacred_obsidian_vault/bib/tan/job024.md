<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/job024.htm">Polyglot</a> 
 <a href="../kjv/job024.htm">KJV</a> 
 <a href="../sep/job024.htm">Sep</a> 
 <a href="../vul/job024.htm">Vul</a> 
 
 <br>
 <br><a href="job.htm">Job (Iyov) Index</a><br>
  
 <a href="job023.htm">Previous</a> 
 <a href="job025.htm">Next</a> 
 </center>
 <hr>
 
 <h3 align="CENTER">Tanach (Hebrew): Job (Iyov) Chapter 24</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏מַדּ֗וּעַ מִ֭שַּׁדַּי לֹא־נִצְפְּנ֣וּ עִתִּ֑ים <font color="brown">וידעו</font> <font color="blue">וְ֝יֹדְעָ֗יו</font> לֹא־חָ֥זוּ יָמָֽיו׃ </span></p>
 <p align="RIGHT"><span lang="he">‎<a name="002">2</a> ‏גְּבֻל֥וֹת יַשִּׂ֑יגוּ עֵ֥דֶר גָּ֝זְל֗וּ וַיִּרְעֽוּ׃ </span></p>
 <p align="RIGHT"><span lang="he">‎<a name="003">3</a> ‏חֲמ֣וֹר יְתוֹמִ֣ים יִנְהָ֑גוּ יַ֝חְבְּל֗וּ שׁ֣וֹר אַלְמָנָֽה׃ </span></p>
 <p align="RIGHT"><span lang="he">‎<a name="004">4</a> ‏יַטּ֣וּ אֶבְיוֹנִ֣ים מִדָּ֑רֶךְ יַ֥חַד חֻ֝בְּא֗וּ עֲנִיֵּי־אָֽרֶץ׃ </span></p>
 <p align="RIGHT"><span lang="he">‎<a name="005">5</a> ‏הֵ֤ן פְּרָאִ֨ים׀ בַּֽמִּדְבָּ֗ר יָצְא֣וּ בְּ֭פָעֳלָם מְשַׁחֲרֵ֣י לַטָּ֑רֶף עֲרָבָ֥ה ל֥וֹ לֶ֝֗חֶם לַנְּעָרִֽים׃ </span></p>
 <p align="RIGHT"><span lang="he">‎<a name="006">6</a> ‏בַּ֭שָּׂדֶה בְּלִיל֣וֹ <font color="brown">יקצירו</font> <font color="blue">יִקְצ֑וֹרוּ</font> וְכֶ֖רֶם רָשָׁ֣ע יְלַקֵּֽשׁוּ׃ </span></p>
 <p align="RIGHT"><span lang="he">‎<a name="007">7</a> ‏עָר֣וֹם יָ֭לִינוּ מִבְּלִ֣י לְב֑וּשׁ וְאֵ֥ין כְּ֝ס֗וּת בַּקָּרָֽה׃ </span></p>
 <p align="RIGHT"><span lang="he">‎<a name="008">8</a> ‏מִזֶּ֣רֶם הָרִ֣ים יִרְטָ֑בוּ וּֽמִבְּלִ֥י מַ֝חְסֶ֗ה חִבְּקוּ־צֽוּר׃ </span></p>
 <p align="RIGHT"><span lang="he">‎<a name="009">9</a> ‏יִ֭גְזְלוּ מִשֹּׁ֣ד יָת֑וֹם וְֽעַל־עָנִ֥י יַחְבֹּֽלוּ׃ </span></p>
 <p align="RIGHT"><span lang="he">‎<a name="010">10</a> ‏עָר֣וֹם הִ֭לְּכוּ בְּלִ֣י לְב֑וּשׁ וּ֝רְעֵבִ֗ים נָ֣שְׂאוּ עֹֽמֶר׃ </span></p>
 <p align="RIGHT"><span lang="he">‎<a name="011">11</a> ‏בֵּין־שׁוּרֹתָ֥ם יַצְהִ֑ירוּ יְקָבִ֥ים דָּ֝רְכ֗וּ וַיִּצְמָֽאוּ׃ </span></p>
 <p align="RIGHT"><span lang="he">‎<a name="012">12</a> ‏מֵ֘עִ֤יר מְתִ֨ים׀ יִנְאָ֗קוּ וְנֶֽפֶשׁ־חֲלָלִ֥ים תְּשַׁוֵּ֑עַ וֶ֝אֱל֗וֹהַּ לֹא־יָשִׂ֥ים תִּפְלָֽה׃ </span></p>
 <p align="RIGHT"><span lang="he">‎<a name="013">13</a> ‏הֵ֤מָּה׀ הָיוּ֮ בְּֽמֹרְדֵ֫י־א֥וֹר לֹֽא־הִכִּ֥ירוּ דְרָכָ֑יו וְלֹ֥א יָ֝שְׁב֗וּ בִּנְתִיבֹתָֽיו׃ </span></p>
 <p align="RIGHT"><span lang="he">‎<a name="014">14</a> ‏לָא֡וֹר יָ֘ק֤וּם רוֹצֵ֗חַ יִֽקְטָל־עָנִ֥י וְאֶבְי֑וֹן וּ֝בַלַּ֗יְלָה יְהִ֣י כַגַּנָּֽב׃ </span></p>
 <p align="RIGHT"><span lang="he">‎<a name="015">15</a> ‏וְעֵ֤ין נֹאֵ֨ף׀ שָׁ֤מְרָֽה נֶ֣שֶׁף לֵ֭אמֹר לֹא־תְשׁוּרֵ֣נִי עָ֑יִן וְסֵ֖תֶר פָּנִ֣ים יָשִֽׂים׃ </span></p>
 <p align="RIGHT"><span lang="he">‎<a name="016">16</a> ‏חָתַ֥ר בַּחֹ֗שֶׁךְ בָּ֫תִּ֥ים יוֹמָ֥ם חִתְּמוּ־לָ֗מוֹ לֹא־יָ֥דְעוּ אֽוֹר׃ </span></p>
 <p align="RIGHT"><span lang="he">‎<a name="017">17</a> ‏כִּ֤י יַחְדָּ֨ו׀ בֹּ֣קֶר לָ֣מוֹ צַלְמָ֑וֶת כִּֽי־יַ֝כִּ֗יר בַּלְה֥וֹת צַלְמָֽוֶת׃ </span></p>
 <p align="RIGHT"><span lang="he">‎<a name="018">18</a> ‏קַֽל־ה֤וּא׀ עַל־פְּנֵי־מַ֗יִם תְּקֻלַּ֣ל חֶלְקָתָ֣ם בָּאָ֑רֶץ לֹֽא־יִ֝פְנֶה דֶּ֣רֶךְ כְּרָמִֽים׃ </span></p>
 <p align="RIGHT"><span lang="he">‎<a name="019">19</a> ‏צִיָּ֤ה גַם־חֹ֗ם יִגְזְל֥וּ מֵֽימֵי־שֶׁ֗לֶג שְׁא֣וֹל חָטָֽאוּ׃ </span></p>
 <p align="RIGHT"><span lang="he">‎<a name="020">20</a> ‏יִשְׁכָּ֘חֵ֤הוּ רֶ֨חֶם׀ מְתָ֘ק֤וֹ רִמָּ֗ה ע֥וֹד לֹֽא־יִזָּכֵ֑ר וַתִּשָּׁבֵ֖ר כָּעֵ֣ץ עַוְלָֽה׃ </span></p>
 <p align="RIGHT"><span lang="he">‎<a name="021">21</a> ‏רֹעֶ֣ה עֲ֭קָרָה לֹ֣א תֵלֵ֑ד וְ֝אַלְמָנָ֗ה לֹ֣א יְיֵטִֽיב׃ </span></p>
 <p align="RIGHT"><span lang="he">‎<a name="022">22</a> ‏וּמָשַׁ֣ךְ אַבִּירִ֣ים בְּכֹח֑וֹ יָ֝ק֗וּם וְֽלֹא־יַאֲמִ֥ין בַּֽחַיִּֽין׃ </span></p>
 <p align="RIGHT"><span lang="he">‎<a name="023">23</a> ‏יִתֶּן־ל֣וֹ לָ֭בֶטַח וְיִשָּׁעֵ֑ן וְ֝עֵינֵ֗יהוּ עַל־דַּרְכֵיהֶֽם׃ </span></p>
 <p align="RIGHT"><span lang="he">‎<a name="024">24</a> ‏ר֤וֹמּוּ מְּעַ֨ט׀<font color="red"><sup>3</sup></font> וְֽאֵינֶ֗נּוּ וְֽהֻמְּכ֗וּ כַּכֹּ֥ל יִקָּפְצ֑וּן וּכְרֹ֖אשׁ שִׁבֹּ֣לֶת יִמָּֽלוּ׃ </span></p>
 <p align="RIGHT"><span lang="he">‎<a name="025">25</a> ‏וְאִם־לֹ֣א אֵ֭פוֹ מִ֣י יַכְזִיבֵ֑נִי וְיָשֵׂ֥ם לְ֝אַ֗ל מִלָּתִֽי׃ ס</span></p>
 </td>
 <td width="50%">
 <p>1 madû‘a miššaday lō’-niṣəpənû ‘itîm <font color="brown">wəyōḏə‘wō</font> <font color="blue">wəyōḏə‘āyw</font> lō’-ḥāzû yāmāyw: </p>
 <p>2 gəḇulwōṯ yaśśîḡû ‘ēḏer gāzəlû wayyirə‘û: </p>
 <p>3 ḥămwōr yəṯwōmîm yinəhāḡû y<sup>a</sup>ḥəbəlû šwōr ’aləmānâ: </p>
 <p>4 yaṭṭû ’eḇəywōnîm midāreḵə y<sup>a</sup>ḥaḏ ḥubə’û ‘ănîyê-’āreṣ: </p>
 <p>5 hēn pərā’îm| bammiḏəbār yāṣə’û bəfā‘ŏlām məš<sup>a</sup>ḥărê laṭṭāref ‘ărāḇâ lwō leḥem lannə‘ārîm: </p>
 <p>6 baśśāḏeh bəlîlwō <font color="brown">yaqəṣîrû</font> <font color="blue">yiqəṣwōrû</font> wəḵerem rāšā‘ yəlaqqēšû: </p>
 <p>7 ‘ārwōm yālînû mibəlî ləḇûš wə’ên kəsûṯ baqqārâ: </p>
 <p>8 mizzerem hārîm yirəṭāḇû ûmibəlî m<sup>a</sup>ḥəseh ḥibəqû-ṣûr: </p>
 <p>9 yiḡəzəlû miššōḏ yāṯwōm wə‘al-‘ānî y<sup>a</sup>ḥəbōlû: </p>
 <p>10 ‘ārwōm hilləḵû bəlî ləḇûš ûrə‘ēḇîm nāśə’û ‘ōmer: </p>
 <p>11 bên-šûrōṯām yaṣəhîrû yəqāḇîm dārəḵû wayyiṣəmā’û: </p>
 <p>12 mē‘îr məṯîm| yinə’āqû wənefeš-ḥălālîm təšaûē‘a we’ĕlwōhha lō’-yāśîm tifəlâ: </p>
 <p>13 hēmmâ| hāyû bəmōrəḏê-’wōr lō’-hikîrû ḏərāḵāyw wəlō’ yāšəḇû binəṯîḇōṯāyw: </p>
 <p>14 lā’wōr yāqûm rwōṣēḥa yiqəṭāl-‘ānî wə’eḇəywōn ûḇallayəlâ yəhî ḵagannāḇ: </p>
 <p>15 wə‘ên nō’ēf| šāmərâ nešef lē’mōr lō’-ṯəšûrēnî ‘āyin wəsēṯer pānîm yāśîm: </p>
 <p>16 ḥāṯar b<sup>a</sup>ḥōšeḵə bātîm ywōmām ḥitəmû-lāmwō lō’-yāḏə‘û ’wōr: </p>
 <p>17 kî y<sup>a</sup>ḥədāw| bōqer lāmwō ṣaləmāweṯ kî-yakîr baləhwōṯ ṣaləmāweṯ: </p>
 <p>18 qal-hû’| ‘al-pənê-mayim təqullal ḥeləqāṯām bā’āreṣ lō’-yifəneh dereḵə kərāmîm: </p>
 <p>19 ṣîyâ ḡam-ḥōm yiḡəzəlû mêmê-šeleḡ šə’wōl ḥāṭā’û: </p>
 <p>20 yišəkāḥēhû reḥem| məṯāqwō rimmâ ‘wōḏ lō’-yizzāḵēr watiššāḇēr kā‘ēṣ ‘awəlâ: </p>
 <p>21 rō‘eh ‘ăqārâ lō’ ṯēlēḏ wə’aləmānâ lō’ yəyēṭîḇ: </p>
 <p>22 ûmāšaḵə ’abîrîm bəḵōḥwō yāqûm wəlō’-ya’ămîn b<sup>a</sup>ḥayyîn: </p>
 <p>23 yiten-lwō lāḇeṭ<sup>a</sup>ḥ wəyiššā‘ēn wə‘ênêhû ‘al-darəḵêhem: </p>
 <p>24 rwōmmû mmə‘aṭ|<font color="red"><sup>3</sup></font> wə’ênennû wəhumməḵû kakōl yiqqāfəṣûn ûḵərō’š šibōleṯ yimmālû: </p>
 <p>25 wə’im-lō’ ’ēfwō mî yaḵəzîḇēnî wəyāśēm lə’al millāṯî: s</p>
 </td>
 </tr></table>
 <p></p><hr>
 <center>
 <a href="job025.htm">Next: Job (Iyov) Chapter 25</a></center>
 </body>