<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/pro001.htm">Polyglot</a> 
 <a href="../kjv/pro001.htm">KJV</a> 
 <a href="../sep/pro001.htm">Sep</a> 
 <a href="../vul/pro001.htm">Vul</a> 
 
 <br>
 <br><a href="pro.htm">Proverbs (Mishlei) Index</a><br>
  
 <a href="psa150.htm">Previous</a> 
 <a href="pro002.htm">Next</a> 
 </center>
 <hr>
 
 <h3 align="CENTER">Tanach (Hebrew): Proverbs (Mishlei) Chapter 1</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏מִ֭שְׁלֵי שְׁלֹמֹ֣ה בֶן־דָּוִ֑ד מֶ֝֗לֶךְ יִשְׂרָאֵֽל׃ </span></p>
 <p align="RIGHT"><span lang="he">‎<a name="002">2</a> ‏לָדַ֣עַת חָכְמָ֣ה וּמוּסָ֑ר לְ֝הָבִ֗ין אִמְרֵ֥י בִינָֽה׃ </span></p>
 <p align="RIGHT"><span lang="he">‎<a name="003">3</a> ‏לָ֭קַחַת מוּסַ֣ר הַשְׂכֵּ֑ל צֶ֥דֶק וּ֝מִשְׁפָּ֗ט וּמֵישָׁרִֽים׃ </span></p>
 <p align="RIGHT"><span lang="he">‎<a name="004">4</a> ‏לָתֵ֣ת לִפְתָאיִ֣ם עָרְמָ֑ה לְ֝נַ֗עַר דַּ֣עַת וּמְזִמָּֽה׃ </span></p>
 <p align="RIGHT"><span lang="he">‎<a name="005">5</a> ‏יִשְׁמַ֣ע חָ֭כָם וְי֣וֹסֶף לֶ֑קַח וְ֝נָב֗וֹן תַּחְבֻּל֥וֹת יִקְנֶֽה׃ </span></p>
 <p align="RIGHT"><span lang="he">‎<a name="006">6</a> ‏לְהָבִ֣ין מָ֭שָׁל וּמְלִיצָ֑ה דִּבְרֵ֥י<font color="red"><sup>3</sup></font> חֲ֝כָמִ֗ים וְחִידֹתָֽם׃ </span></p>
 <p align="RIGHT"><span lang="he">‎<a name="007">7</a> ‏יִרְאַ֣ת יְ֭הוָה רֵאשִׁ֣ית דָּ֑עַת חָכְמָ֥ה וּ֝מוּסָ֗ר אֱוִילִ֥ים בָּֽזוּ׃ פ</span></p>
 <p align="RIGHT"><span lang="he">‎<a name="008">8</a> ‏שְׁמַ֣ע בְּ֭נִי מוּסַ֣ר אָבִ֑יךָ וְאַל־תִּ֝טֹּ֗שׁ תּוֹרַ֥ת אִמֶּֽךָ׃ </span></p>
 <p align="RIGHT"><span lang="he">‎<a name="009">9</a> ‏כִּ֤י׀ לִוְיַ֤ת חֵ֓ן הֵ֬ם לְרֹאשֶׁ֑ךָ וַ֝עֲנָקִ֗ים לְגַרְגְּרֹתֶֽיךָ׃ </span></p>
 <p align="RIGHT"><span lang="he">‎<a name="010">10</a> ‏בְּנִ֡י אִם־יְפַתּ֥וּךָ חַ֝טָּאִ֗ים אַל־תֹּבֵֽא׃ </span></p>
 <p align="RIGHT"><span lang="he">‎<a name="011">11</a> ‏אִם־יֹאמְרוּ֮ לְכָ֪ה אִ֫תָּ֥נוּ נֶאֶרְבָ֥ה לְדָ֑ם נִצְפְּנָ֖ה לְנָקִ֣י חִנָּֽם׃ </span></p>
 <p align="RIGHT"><span lang="he">‎<a name="012">12</a> ‏נִ֭בְלָעֵם כִּשְׁא֣וֹל חַיִּ֑ים וּ֝תְמִימִ֗ים כְּי֣וֹרְדֵי בֽוֹר׃ </span></p>
 <p align="RIGHT"><span lang="he">‎<a name="013">13</a> ‏כָּל־ה֣וֹן יָקָ֣ר נִמְצָ֑א נְמַלֵּ֖א בָתֵּ֣ינוּ שָׁלָֽל׃ </span></p>
 <p align="RIGHT"><span lang="he">‎<a name="014">14</a> ‏גּ֭וֹרָ֣לְךָ תַּפִּ֣יל בְּתוֹכֵ֑נוּ כִּ֥יס אֶ֝חָ֗ד יִהְיֶ֥ה לְכֻלָּֽנוּ׃ </span></p>
 <p align="RIGHT"><span lang="he">‎<a name="015">15</a> ‏בְּנִ֗י אַל־תֵּלֵ֣ךְ בְּדֶ֣רֶךְ אִתָּ֑ם מְנַ֥ע רַ֝גְלְךָ֗ מִנְּתִיבָתָֽם׃ </span></p>
 <p align="RIGHT"><span lang="he">‎<a name="016">16</a> ‏כִּ֣י רַ֭גְלֵיהֶם לָרַ֣ע יָר֑וּצוּ וִֽ֝ימַהֲר֗וּ לִשְׁפָּךְ־דָּֽם׃ </span></p>
 <p align="RIGHT"><span lang="he">‎<a name="017">17</a> ‏כִּֽי־חִ֭נָּם מְזֹרָ֣ה הָרָ֑שֶׁת בְּ֝עֵינֵ֗י כָל־בַּ֥עַל<font color="red"><sup>1</sup></font> כָּנָֽף׃ </span></p>
 <p align="RIGHT"><span lang="he">‎<a name="018">18</a> ‏וְ֭הֵם לְדָמָ֣ם יֶאֱרֹ֑בוּ יִ֝צְפְּנ֗וּ לְנַפְשֹׁתָֽם׃ </span></p>
 <p align="RIGHT"><span lang="he">‎<a name="019">19</a> ‏כֵּ֗ן אָ֭רְחוֹת כָּל־בֹּ֣צֵֽעַ בָּ֑צַע אֶת־נֶ֖פֶשׁ בְּעָלָ֣יו יִקָּֽח׃ פ</span></p>
 <p align="RIGHT"><span lang="he">‎<a name="020">20</a> ‏חָ֭כְמוֹת בַּח֣וּץ תָּרֹ֑נָּה בָּ֝רְחֹב֗וֹת תִּתֵּ֥ן קוֹלָֽהּ׃ </span></p>
 <p align="RIGHT"><span lang="he">‎<a name="021">21</a> ‏בְּרֹ֥אשׁ הֹמִיּ֗וֹת תִּ֫קְרָ֥א בְּפִתְחֵ֖י שְׁעָרִ֥ים בָּעִ֗יר אֲמָרֶ֥יהָ תֹאמֵֽר׃ </span></p>
 <p align="RIGHT"><span lang="he">‎<a name="022">22</a> ‏עַד־מָתַ֣י׀ פְּתָיִם֮ תְּֽאֵהֲב֫וּ פֶ֥תִי וְלֵצִ֗ים לָ֭צוֹן חָמְד֣וּ לָהֶ֑ם וּ֝כְסִילִ֗ים יִשְׂנְאוּ־דָֽעַת׃ </span></p>
 <p align="RIGHT"><span lang="he">‎<a name="023">23</a> ‏תָּשׁ֗וּבוּ לְֽת֫וֹכַחְתִּ֥י הִנֵּ֤ה אַבִּ֣יעָה לָכֶ֣ם רוּחִ֑י אוֹדִ֖יעָה דְבָרַ֣י אֶתְכֶֽם׃ </span></p>
 <p align="RIGHT"><span lang="he">‎<a name="024">24</a> ‏יַ֣עַן קָ֭רָאתִי וַתְּמָאֵ֑נוּ נָטִ֥יתִי יָ֝דִ֗י וְאֵ֣ין מַקְשִֽׁיב׃ </span></p>
 <p align="RIGHT"><span lang="he">‎<a name="025">25</a> ‏וַתִּפְרְע֥וּ כָל־עֲצָתִ֑י וְ֝תוֹכַחְתִּ֗י לֹ֣א אֲבִיתֶֽם׃ </span></p>
 <p align="RIGHT"><span lang="he">‎<a name="026">26</a> ‏גַּם־אֲ֭נִי בְּאֵידְכֶ֣ם אֶשְׂחָ֑ק אֶ֝לְעַ֗ג בְּבֹ֣א פַחְדְּכֶֽם׃ </span></p>
 <p align="RIGHT"><span lang="he">‎<a name="027">27</a> ‏בְּבֹ֤א <font color="brown">כשאוה</font> <font color="blue">כְשׁוֹאָ֨ה׀</font> פַּחְדְּכֶ֗ם וְֽ֭אֵידְכֶם כְּסוּפָ֣ה יֶאֱתֶ֑ה בְּבֹ֥א עֲ֝לֵיכֶ֗ם צָרָ֥ה וְצוּקָֽה׃ </span></p>
 <p align="RIGHT"><span lang="he">‎<a name="028">28</a> ‏אָ֣ז יִ֭קְרָאֻנְנִי וְלֹ֣א אֶֽעֱנֶ֑ה יְ֝שַׁחֲרֻ֗נְנִי וְלֹ֣א יִמְצָאֻֽנְנִי׃ </span></p>
 <p align="RIGHT"><span lang="he">‎<a name="029">29</a> ‏תַּ֭חַת כִּי־שָׂ֣נְאוּ דָ֑עַת וְיִרְאַ֥ת יְ֝הוָֹ֗ה לֹ֣א בָחָֽרוּ׃ </span></p>
 <p align="RIGHT"><span lang="he">‎<a name="030">30</a> ‏לֹא־אָב֥וּ לַעֲצָתִ֑י נָ֝אֲצ֗וּ כָּל־תּוֹכַחְתִּֽי׃ </span></p>
 <p align="RIGHT"><span lang="he">‎<a name="031">31</a> ‏וְֽ֭יֹאכְלוּ מִפְּרִ֣י דַרְכָּ֑ם וּֽמִמֹּעֲצֹ֖תֵיהֶ֣ם יִשְׂבָּֽעוּ׃ </span></p>
 <p align="RIGHT"><span lang="he">‎<a name="032">32</a> ‏כִּ֤י מְשׁוּבַ֣ת פְּתָיִ֣ם תַּֽהַרְגֵ֑ם וְשַׁלְוַ֖ת כְּסִילִ֣ים תְּאַבְּדֵֽם׃ </span></p>
 <p align="RIGHT"><span lang="he">‎<a name="033">33</a> ‏וְשֹׁמֵ֣עַֽ לִ֭י יִשְׁכָּן־בֶּ֑טַח וְ֝שַׁאֲנַ֗ן מִפַּ֥חַד רָעָֽה׃ פ</span></p>
 </td>
 <td width="50%">
 <p>1 mišəlê šəlōmōh ḇen-dāwiḏ meleḵə yiśərā’ēl: </p>
 <p>2 lāḏ<sup>a</sup>‘aṯ ḥāḵəmâ ûmûsār ləhāḇîn ’imərê ḇînâ: </p>
 <p>3 lāq<sup>a</sup>ḥaṯ mûsar haśəkēl ṣeḏeq ûmišəpāṭ ûmêšārîm: </p>
 <p>4 lāṯēṯ lifəṯā’yim ‘ārəmâ lən<sup>a</sup>‘ar d<sup>a</sup>‘aṯ ûməzimmâ: </p>
 <p>5 yišəm<sup>a</sup>‘ ḥāḵām wəywōsef leq<sup>a</sup>ḥ wənāḇwōn t<sup>a</sup>ḥəbulwōṯ yiqəneh: </p>
 <p>6 ləhāḇîn māšāl ûməlîṣâ diḇərê<font color="red"><sup>3</sup></font> ḥăḵāmîm wəḥîḏōṯām: </p>
 <p>7 yirə’aṯ yəhwâ rē’šîṯ dā‘aṯ ḥāḵəmâ ûmûsār ’ĕwîlîm bāzû: f</p>
 <p>8 šəm<sup>a</sup>‘ bənî mûsar ’āḇîḵā wə’al-tiṭṭōš twōraṯ ’immeḵā: </p>
 <p>9 kî| liwəyaṯ ḥēn hēm lərō’šeḵā w<sup>a</sup>‘ănāqîm ləḡarəgərōṯeyḵā: </p>
 <p>10 bənî ’im-yəfatûḵā ḥaṭṭā’îm ’al-tōḇē’: </p>
 <p>11 ’im-yō’mərû ləḵâ ’itānû ne’erəḇâ ləḏām niṣəpənâ lənāqî ḥinnām: </p>
 <p>12 niḇəlā‘ēm kišə’wōl ḥayyîm ûṯəmîmîm kəywōrəḏê ḇwōr: </p>
 <p>13 kāl-hwōn yāqār niməṣā’ nəmallē’ ḇātênû šālāl: </p>
 <p>14 gwōrāləḵā tapîl bəṯwōḵēnû kîs ’eḥāḏ yihəyeh ləḵullānû: </p>
 <p>15 bənî ’al-tēlēḵə bəḏereḵə ’itām mən<sup>a</sup>‘ raḡələḵā minnəṯîḇāṯām: </p>
 <p>16 kî raḡəlêhem lār<sup>a</sup>‘ yārûṣû wîmahărû lišəpāḵə-dām: </p>
 <p>17 kî-ḥinnām məzōrâ hārāšeṯ bə‘ênê ḵāl-b<sup>a</sup>‘al<font color="red"><sup>1</sup></font> kānāf: </p>
 <p>18 wəhēm ləḏāmām ye’ĕrōḇû yiṣəpənû lənafəšōṯām: </p>
 <p>19 kēn ’ārəḥwōṯ kāl-bōṣē‘a bāṣ<sup>a</sup>‘ ’eṯ-nefeš bə‘ālāyw yiqqāḥ: f</p>
 <p>20 ḥāḵəmwōṯ b<sup>a</sup>ḥûṣ tārōnnâ bārəḥōḇwōṯ titēn qwōlāh: </p>
 <p>21 bərō’š hōmîywōṯ tiqərā’ bəfiṯəḥê šə‘ārîm bā‘îr ’ămāreyhā ṯō’mēr: </p>
 <p>22 ‘aḏ-māṯay| pəṯāyim tə’ēhăḇû feṯî wəlēṣîm lāṣwōn ḥāməḏû lâem ûḵəsîlîm yiśənə’û-ḏā‘aṯ: </p>
 <p>23 tāšûḇû ləṯwōḵ<sup>a</sup>ḥətî hinnēh ’abî‘â lāḵem rûḥî ’wōḏî‘â ḏəḇāray ’eṯəḵem: </p>
 <p>24 y<sup>a</sup>‘an qārā’ṯî watəmā’ēnû nāṭîṯî yāḏî wə’ên maqəšîḇ: </p>
 <p>25 watifərə‘û ḵāl-‘ăṣāṯî wəṯwōḵ<sup>a</sup>ḥətî lō’ ’ăḇîṯem: </p>
 <p>26 gam-’ănî bə’êḏəḵem ’eśəḥāq ’elə‘aḡ bəḇō’ f<sup>a</sup>ḥədəḵem: </p>
 <p>27 bəḇō’ <font color="brown">ḵəša’ăwâ</font> <font color="blue">ḵəšwō’â|</font> p<sup>a</sup>ḥədəḵem wə’êḏəḵem kəsûfâ ye’ĕṯeh bəḇō’ ‘ălêḵem ṣārâ wəṣûqâ: </p>
 <p>28 ’āz yiqərā’unənî wəlō’ ’e‘ĕneh yəš<sup>a</sup>ḥărunənî wəlō’ yiməṣā’unənî: </p>
 <p>29 t<sup>a</sup>ḥaṯ kî-śānə’û ḏā‘aṯ wəyirə’aṯ yəhwōâ lō’ ḇāḥārû: </p>
 <p>30 lō’-’āḇû l<sup>a</sup>‘ăṣāṯî nā’ăṣû kāl-twōḵ<sup>a</sup>ḥətî: </p>
 <p>31 wəyō’ḵəlû mipərî ḏarəkām ûmimmō‘ăṣōṯêhem yiśəbā‘û: </p>
 <p>32 kî məšûḇaṯ pəṯāyim taharəḡēm wəšaləwaṯ kəsîlîm tə’abəḏēm: </p>
 <p>33 wəšōmē‘a lî yišəkān-beṭ<sup>a</sup>ḥ wəša’ănan mip<sup>a</sup>ḥaḏ rā‘â: f</p>
 </td>
 </tr></table>
 <p></p><hr>
 <center>
 <a href="pro002.htm">Next: Proverbs (Mishlei) Chapter 2</a></center>
 </body>