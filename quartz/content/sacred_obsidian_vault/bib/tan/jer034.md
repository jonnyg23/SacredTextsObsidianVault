<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jer034.htm">Polyglot</a> 
 <a href="../kjv/jer034.htm">KJV</a> 
 <a href="../sep/jer034.htm">Sep</a> 
 <a href="../vul/jer034.htm">Vul</a> 
 
 <br>
 <br><a href="jer.htm">Jeremiah (Yermiyah) Index</a><br>
  
 <a href="jer033.htm">Previous</a> 
 <a href="jer035.htm">Next</a> 
 </center>
 <hr>
 
 <h3 align="CENTER">Tanach (Hebrew): Jeremiah (Yermiyah) Chapter 34</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏הַדָּבָ֛ר אֲשֶׁר־הָיָ֥ה אֶֽל־יִרְמְיָ֖הוּ מֵאֵ֣ת יְהוָ֑ה וּנְבוּכַדְרֶאצַּ֣ר מֶֽלֶךְ־בָּבֶ֣ל׀ וְכָל־חֵיל֡וֹ וְכָל־מַמְלְכ֣וֹת אֶרֶץ֩ מֶמְשֶׁ֨לֶת יָד֜וֹ וְכָל־הָעַמִּ֗ים נִלְחָמִ֧ים עַל־יְרוּשָׁלִַ֛ם וְעַל־כָּל־עָרֶ֖יהָ לֵאמֹֽר׃ </span></p>
 <p align="RIGHT"><span lang="he">‎<a name="002">2</a> ‏כֹּֽה־אָמַ֤ר יְהוָה֙ אֱלֹהֵ֣י יִשְׂרָאֵ֔ל הָלֹךְ֙ וְאָ֣מַרְתָּ֔ אֶל־צִדְקִיָּ֖הוּ מֶ֣לֶךְ יְהוּדָ֑ה וְאָמַרְתָּ֣ אֵלָ֗יו כֹּ֚ה אָמַ֣ר יְהוָ֔ה הִנְנִ֨י נֹתֵ֜ן אֶת־הָעִ֤יר הַזֹּאת֙ בְּיַ֣ד מֶֽלֶךְ־בָּבֶ֔ל וּשְׂרָפָ֖הּ בָּאֵֽשׁ׃ </span></p>
 <p align="RIGHT"><span lang="he">‎<a name="003">3</a> ‏וְאַתָּ֗ה לֹ֚א תִמָּלֵט֙ מִיָּד֔וֹ כִּ֚י תָּפֹ֣שׂ תִּתָּפֵ֔שׂ וּבְיָד֖וֹ תִּנָּתֵ֑ן וְֽ֠עֵינֶיךָ אֶת־עֵינֵ֨י מֶֽלֶךְ־בָּבֶ֜ל תִּרְאֶ֗ינָה וּפִ֛יהוּ אֶת־פִּ֥יךָ יְדַבֵּ֖ר וּבָבֶ֥ל תָּבֽוֹא׃ </span></p>
 <p align="RIGHT"><span lang="he">‎<a name="004">4</a> ‏אַ֚ךְ שְׁמַ֣ע דְּבַר־יְהוָ֔ה צִדְקִיָּ֖הוּ מֶ֣לֶךְ יְהוּדָ֑ה כֹּֽה־אָמַ֤ר יְהוָה֙ עָלֶ֔יךָ לֹ֥א תָמ֖וּת בֶּחָֽרֶב׃ </span></p>
 <p align="RIGHT"><span lang="he">‎<a name="005">5</a> ‏בְּשָׁל֣וֹם תָּמ֗וּת וּֽכְמִשְׂרְפ֣וֹת אֲ֠בוֹתֶיךָ הַמְּלָכִ֨ים הָרִֽאשֹׁנִ֜ים אֲשֶׁר־הָי֣וּ לְפָנֶ֗יךָ כֵּ֚ן יִשְׂרְפוּ־לָ֔ךְ וְה֥וֹי אָד֖וֹן יִסְפְּדוּ־לָ֑ךְ כִּֽי־דָבָ֥ר אֲנִֽי־דִבַּ֖רְתִּי נְאֻם־יְהוָֽה׃ ס</span></p>
 <p align="RIGHT"><span lang="he">‎<a name="006">6</a> ‏וַיְדַבֵּר֙ יִרְמְיָ֣הוּ הַנָּבִ֔יא אֶל־צִדְקִיָּ֖הוּ מֶ֣לֶךְ יְהוּדָ֑ה אֵ֛ת כָּל־הַדְּבָרִ֥ים הָאֵ֖לֶּה בִּירוּשָׁלִָֽם׃ </span></p>
 <p align="RIGHT"><span lang="he">‎<a name="007">7</a> ‏וְחֵ֣יל מֶֽלֶךְ־בָּבֶ֗ל נִלְחָמִים֙ עַל־יְר֣וּשָׁלִַ֔ם וְעַ֛ל כָּל־עָרֵ֥י יְהוּדָ֖ה הַנּֽוֹתָר֑וֹת אֶל־לָכִישׁ֙ וְאֶל־עֲזֵקָ֔ה כִּ֣י הֵ֗נָּה נִשְׁאֲר֛וּ בְּעָרֵ֥י יְהוּדָ֖ה עָרֵ֥י מִבְצָֽר׃ פ</span></p>
 <p align="RIGHT"><span lang="he">‎<a name="008">8</a> ‏הַדָּבָ֛ר אֲשֶׁר־הָיָ֥ה אֶֽל־יִרְמְיָ֖הוּ מֵאֵ֣ת יְהוָ֑ה אַחֲרֵ֡י כְּרֹת֩ הַמֶּ֨לֶךְ צִדְקִיָּ֜הוּ בְּרִ֗ית אֶת־כָּל־הָעָם֙ אֲשֶׁ֣ר בִּירֽוּשָׁלִַ֔ם לִקְרֹ֥א לָהֶ֖ם דְּרֽוֹר׃ </span></p>
 <p align="RIGHT"><span lang="he">‎<a name="009">9</a> ‏לְ֠שַׁלַּח אִ֣ישׁ אֶת־עַבְדּ֞וֹ וְאִ֧ישׁ אֶת־שִׁפְחָת֛וֹ הָעִבְרִ֥י וְהָעִבְרִיָּ֖ה חָפְשִׁ֑ים לְבִלְתִּ֧י עֲבָד־בָּ֛ם בִּיהוּדִ֥י אָחִ֖יהוּ אִֽישׁ׃ </span></p>
 <p align="RIGHT"><span lang="he">‎<a name="010">10</a> ‏וַיִּשְׁמְעוּ֩ כָל־הַשָּׂרִ֨ים וְכָל־הָעָ֜ם אֲשֶׁר־בָּ֣אוּ בַבְּרִ֗ית לְ֠שַׁלַּח אִ֣ישׁ אֶת־עַבְדּ֞וֹ וְאִ֤ישׁ אֶת־שִׁפְחָתוֹ֙ חָפְשִׁ֔ים לְבִלְתִּ֥י עֲבָד־בָּ֖ם ע֑וֹד וַֽיִּשְׁמְע֖וּ וַיְשַׁלֵּֽחוּ׃ </span></p>
 <p align="RIGHT"><span lang="he">‎<a name="011">11</a> ‏וַיָּשׁ֙וּבוּ֙ אַחֲרֵי־כֵ֔ן וַיָּשִׁ֗בוּ אֶת־הָֽעֲבָדִים֙ וְאֶת־הַשְּׁפָח֔וֹת אֲשֶׁ֥ר שִׁלְּח֖וּ חָפְשִׁ֑ים <font color="brown">ויכבישום</font> <font color="blue">וַֽיִּכְבְּשׁ֔וּם</font> לַעֲבָדִ֖ים וְלִשְׁפָחֽוֹת׃ ס</span></p>
 <p align="RIGHT"><span lang="he">‎<a name="012">12</a> ‏וַיְהִ֤י דְבַר־יְהוָה֙ אֶֽל־יִרְמְיָ֔הוּ מֵאֵ֥ת יְהוָ֖ה לֵאמֹֽר׃ </span></p>
 <p align="RIGHT"><span lang="he">‎<a name="013">13</a> ‏כֹּֽה־אָמַ֥ר יְהוָ֖ה אֱלֹהֵ֣י יִשְׂרָאֵ֑ל אָנֹכִ֗י כָּרַ֤תִּֽי בְרִית֙ אֶת־אֲב֣וֹתֵיכֶ֔ם בְּי֨וֹם הוֹצִאִ֤י אוֹתָם֙ מֵאֶ֣רֶץ מִצְרַ֔יִם מִבֵּ֥ית עֲבָדִ֖ים לֵאמֹֽר׃ </span></p>
 <p align="RIGHT"><span lang="he">‎<a name="014">14</a> ‏מִקֵּ֣ץ שֶׁ֣בַע שָׁנִ֡ים תְּֽשַׁלְּח֡וּ אִישׁ֩ אֶת־אָחִ֨יו הָעִבְרִ֜י אֲשֶֽׁר־יִמָּכֵ֣ר לְךָ֗ וַעֲבָֽדְךָ֙ שֵׁ֣שׁ שָׁנִ֔ים וְשִׁלַּחְתּ֥וֹ חָפְשִׁ֖י מֵֽעִמָּ֑ךְ וְלֹֽא־שָׁמְע֤וּ אֲבֽוֹתֵיכֶם֙ אֵלַ֔י וְלֹ֥א הִטּ֖וּ אֶת־אָזְנָֽם׃ </span></p>
 <p align="RIGHT"><span lang="he">‎<a name="015">15</a> ‏וַתָּשֻׁ֨בוּ אַתֶּ֜ם הַיּ֗וֹם וַתַּעֲשׂ֤וּ אֶת־הַיָּשָׁר֙ בְּעֵינַ֔י לִקְרֹ֥א דְר֖וֹר אִ֣ישׁ לְרֵעֵ֑הוּ וַתִּכְרְת֤וּ בְרִית֙ לְפָנַ֔י בַּבַּ֕יִת אֲשֶׁר־נִקְרָ֥א שְׁמִ֖י עָלָֽיו׃ </span></p>
 <p align="RIGHT"><span lang="he">‎<a name="016">16</a> ‏וַתָּשֻׁ֙בוּ֙ וַתְּחַלְּל֣וּ אֶת־שְׁמִ֔י וַתָּשִׁ֗בוּ אִ֤ישׁ אֶת־עַבְדּוֹ֙ וְאִ֣ישׁ אֶת־שִׁפְחָת֔וֹ אֲשֶׁר־שִׁלַּחְתֶּ֥ם חָפְשִׁ֖ים לְנַפְשָׁ֑ם וַתִּכְבְּשׁ֣וּ אֹתָ֔ם לִֽהְי֣וֹת לָכֶ֔ם לַעֲבָדִ֖ים וְלִשְׁפָחֽוֹת׃ ס</span></p>
 <p align="RIGHT"><span lang="he">‎<a name="017">17</a> ‏לָכֵן֮ כֹּה־אָמַ֣ר יְהוָה֒ אַתֶּם֙ לֹֽא־שְׁמַעְתֶּ֣ם אֵלַ֔י לִקְרֹ֣א דְר֔וֹר אִ֥ישׁ לְאָחִ֖יו וְאִ֣ישׁ לְרֵעֵ֑הוּ הִנְנִ֣י קֹרֵא֩ לָכֶ֨ם דְּר֜וֹר נְאֻם־יְהוָ֗ה אֶל־הַחֶ֙רֶב֙ אֶל־הַדֶּ֣בֶר וְאֶל־הָרָעָ֔ב וְנָתַתִּ֤י אֶתְכֶם֙ <font color="brown">לזועה</font> <font color="blue">לְזַעֲוָ֔ה</font> לְכֹ֖ל מַמְלְכ֥וֹת הָאָֽרֶץ׃ </span></p>
 <p align="RIGHT"><span lang="he">‎<a name="018">18</a> ‏וְנָתַתִּ֣י אֶת־הָאֲנָשִׁ֗ים הָעֹֽבְרִים֙ אֶת־בְּרִתִ֔י אֲשֶׁ֤ר לֹֽא־הֵקִ֙ימוּ֙ אֶת־דִּבְרֵ֣י הַבְּרִ֔ית אֲשֶׁ֥ר כָּרְת֖וּ לְפָנָ֑י הָעֵ֙גֶל֙ אֲשֶׁ֣ר כָּרְת֣וּ לִשְׁנַ֔יִם וַיַּעַבְר֖וּ בֵּ֥ין בְּתָרָֽיו׃ </span></p>
 <p align="RIGHT"><span lang="he">‎<a name="019">19</a> ‏שָׂרֵ֨י יְהוּדָ֜ה וְשָׂרֵ֣י יְרוּשָׁלִַ֗ם הַסָּֽרִסִים֙ וְהַכֹּ֣הֲנִ֔ים וְכֹ֖ל עַ֣ם הָאָ֑רֶץ הָעֹ֣בְרִ֔ים בֵּ֖ין בִּתְרֵ֥י הָעֵֽגֶל׃ </span></p>
 <p align="RIGHT"><span lang="he">‎<a name="020">20</a> ‏וְנָתַתִּ֤י אוֹתָם֙ בְּיַ֣ד אֹֽיְבֵיהֶ֔ם וּבְיַ֖ד מְבַקְשֵׁ֣י נַפְשָׁ֑ם וְהָיְתָ֤ה נִבְלָתָם֙ לְמַֽאֲכָ֔ל לְע֥וֹף הַשָּׁמַ֖יִם וּלְבֶהֱמַ֥ת הָאָֽרֶץ׃ </span></p>
 <p align="RIGHT"><span lang="he">‎<a name="021">21</a> ‏וְאֶת־צִדְקִיָּ֨הוּ מֶֽלֶךְ־יְהוּדָ֜ה וְאֶת־שָׂרָ֗יו אֶתֵּן֙ בְּיַ֣ד אֹֽיְבֵיהֶ֔ם וּבְיַ֖ד מְבַקְשֵׁ֣י נַפְשָׁ֑ם וּבְיַד חֵ֚יל מֶ֣לֶךְ בָּבֶ֔ל הָעֹלִ֖ים מֵעֲלֵיכֶֽם׃ </span></p>
 <p align="RIGHT"><span lang="he">‎<a name="022">22</a> ‏הִנְנִ֨י מְצַוֶּ֜ה נְאֻם־יְהוָ֗ה וַהֲשִׁ֨בֹתִ֜ים אֶל־הָעִ֤יר הַזֹּאת֙ וְנִלְחֲמ֣וּ עָלֶ֔יהָ וּלְכָד֖וּהָ וּשְׂרָפֻ֣הָ בָאֵ֑שׁ וְאֶת־עָרֵ֧י יְהוּדָ֛ה אֶתֵּ֥ן שְׁמָמָ֖ה מֵאֵ֥ין יֹשֵֽׁב׃ פ</span></p>
 </td>
 <td width="50%">
 <p>1 hadāḇār ’ăšer-hāyâ ’el-yirəməyâû mē’ēṯ yəhwâ ûnəḇûḵaḏəre’ṣṣar meleḵə-bāḇel| wəḵāl-ḥêlwō wəḵāl-mamələḵwōṯ ’ereṣ meməšeleṯ yāḏwō wəḵāl-hā‘ammîm niləḥāmîm ‘al-yərûšālaim wə‘al-kāl-‘āreyhā lē’mōr: </p>
 <p>2 kōh-’āmar yəhwâ ’ĕlōhê yiśərā’ēl hālōḵə wə’āmarətā ’el-ṣiḏəqîyâû meleḵə yəhûḏâ wə’āmarətā ’ēlāyw kōh ’āmar yəhwâ hinənî nōṯēn ’eṯ-hā‘îr hazzō’ṯ bəyaḏ meleḵə-bāḇel ûśərāfāh bā’ēš: </p>
 <p>3 wə’atâ lō’ ṯimmālēṭ mîyāḏwō kî tāfōś titāfēś ûḇəyāḏwō tinnāṯēn wə‘êneyḵā ’eṯ-‘ênê meleḵə-bāḇel tirə’eynâ ûfîhû ’eṯ-pîḵā yəḏabēr ûḇāḇel tāḇwō’: </p>
 <p>4 ’aḵə šəm<sup>a</sup>‘ dəḇar-yəhwâ ṣiḏəqîyâû meleḵə yəhûḏâ kōh-’āmar yəhwâ ‘āleyḵā lō’ ṯāmûṯ beḥāreḇ: </p>
 <p>5 bəšālwōm tāmûṯ ûḵəmiśərəfwōṯ ’ăḇwōṯeyḵā hamməlāḵîm hāri’šōnîm ’ăšer-hāyû ləfāneyḵā kēn yiśərəfû-lāḵə wəhwōy ’āḏwōn yisəpəḏû-lāḵə kî-ḏāḇār ’ănî-ḏibarətî nə’um-yəhwâ: s</p>
 <p>6 wayəḏabēr yirəməyâû hannāḇî’ ’el-ṣiḏəqîyâû meleḵə yəhûḏâ ’ēṯ kāl-hadəḇārîm hā’ēlleh bîrûšālāim: </p>
 <p>7 wəḥêl meleḵə-bāḇel niləḥāmîm ‘al-yərûšālaim wə‘al kāl-‘ārê yəhûḏâ hannwōṯārwōṯ ’el-lāḵîš wə’el-‘ăzēqâ kî hēnnâ nišə’ărû bə‘ārê yəhûḏâ ‘ārê miḇəṣār: f</p>
 <p>8 hadāḇār ’ăšer-hāyâ ’el-yirəməyâû mē’ēṯ yəhwâ ’<sup>a</sup>ḥărê kərōṯ hammeleḵə ṣiḏəqîyâû bərîṯ ’eṯ-kāl-hā‘ām ’ăšer bîrûšālaim liqərō’ lâem dərwōr: </p>
 <p>9 ləšall<sup>a</sup>ḥ ’îš ’eṯ-‘aḇədwō wə’îš ’eṯ-šifəḥāṯwō hā‘iḇərî wəhā‘iḇərîyâ ḥāfəšîm ləḇilətî ‘ăḇāḏ-bām bîhûḏî ’āḥîhû ’îš: </p>
 <p>10 wayyišəmə‘û ḵāl-haśśārîm wəḵāl-hā‘ām ’ăšer-bā’û ḇabərîṯ ləšall<sup>a</sup>ḥ ’îš ’eṯ-‘aḇədwō wə’îš ’eṯ-šifəḥāṯwō ḥāfəšîm ləḇilətî ‘ăḇāḏ-bām ‘wōḏ wayyišəmə‘û wayəšallēḥû: </p>
 <p>11 wayyāšûḇû ’<sup>a</sup>ḥărê-ḵēn wayyāšiḇû ’eṯ-hā‘ăḇāḏîm wə’eṯ-haššəfāḥwōṯ ’ăšer šilləḥû ḥāfəšîm <font color="brown">wayyaḵəbîšûm</font> <font color="blue">wayyiḵəbəšûm</font> l<sup>a</sup>‘ăḇāḏîm wəlišəfāḥwōṯ: s</p>
 <p>12 wayəhî ḏəḇar-yəhwâ ’el-yirəməyâû mē’ēṯ yəhwâ lē’mōr: </p>
 <p>13 kōh-’āmar yəhwâ ’ĕlōhê yiśərā’ēl ’ānōḵî kāratî ḇərîṯ ’eṯ-’ăḇwōṯêḵem bəywōm hwōṣi’î ’wōṯām mē’ereṣ miṣərayim mibêṯ ‘ăḇāḏîm lē’mōr: </p>
 <p>14 miqqēṣ šeḇ<sup>a</sup>‘ šānîm təšalləḥû ’îš ’eṯ-’āḥîw hā‘iḇərî ’ăšer-yimmāḵēr ləḵā w<sup>a</sup>‘ăḇāḏəḵā šēš šānîm wəšill<sup>a</sup>ḥətwō ḥāfəšî mē‘immāḵə wəlō’-šāmə‘û ’ăḇwōṯêḵem ’ēlay wəlō’ hiṭṭû ’eṯ-’āzənām: </p>
 <p>15 watāšuḇû ’atem hayywōm wat<sup>a</sup>‘ăśû ’eṯ-hayyāšār bə‘ênay liqərō’ ḏərwōr ’îš lərē‘ēhû watiḵərəṯû ḇərîṯ ləfānay babayiṯ ’ăšer-niqərā’ šəmî ‘ālāyw: </p>
 <p>16 watāšuḇû watəḥalləlû ’eṯ-šəmî watāšiḇû ’îš ’eṯ-‘aḇədwō wə’îš ’eṯ-šifəḥāṯwō ’ăšer-šill<sup>a</sup>ḥətem ḥāfəšîm lənafəšām watiḵəbəšû ’ōṯām lihəywōṯ lāḵem l<sup>a</sup>‘ăḇāḏîm wəlišəfāḥwōṯ: s</p>
 <p>17 lāḵēn kōh-’āmar yəhwâ ’atem lō’-šəm<sup>a</sup>‘ətem ’ēlay liqərō’ ḏərwōr ’îš lə’āḥîw wə’îš lərē‘ēhû hinənî qōrē’ lāḵem dərwōr nə’um-yəhwâ ’el-h<sup>a</sup>ḥereḇ ’el-hadeḇer wə’el-hārā‘āḇ wənāṯatî ’eṯəḵem <font color="brown">lizəwā‘â</font> <font color="blue">ləz<sup>a</sup>‘ăwâ</font> ləḵōl mamələḵwōṯ hā’āreṣ: </p>
 <p>18 wənāṯatî ’eṯ-hā’ănāšîm hā‘ōḇərîm ’eṯ-bəriṯî ’ăšer lō’-hēqîmû ’eṯ-diḇərê habərîṯ ’ăšer kārəṯû ləfānāy hā‘ēḡel ’ăšer kārəṯû lišənayim wayy<sup>a</sup>‘aḇərû bên bəṯārāyw: </p>
 <p>19 śārê yəhûḏâ wəśārê yərûšālaim hassārisîm wəhakōhănîm wəḵōl ‘am hā’āreṣ hā‘ōḇərîm bên biṯərê hā‘ēḡel: </p>
 <p>20 wənāṯatî ’wōṯām bəyaḏ ’ōyəḇêhem ûḇəyaḏ məḇaqəšê nafəšām wəhāyəṯâ niḇəlāṯām ləma’ăḵāl lə‘wōf haššāmayim ûləḇehĕmaṯ hā’āreṣ: </p>
 <p>21 wə’eṯ-ṣiḏəqîyâû meleḵə-yəhûḏâ wə’eṯ-śārāyw ’etēn bəyaḏ ’ōyəḇêhem ûḇəyaḏ məḇaqəšê nafəšām ûḇəyaḏ ḥêl meleḵə bāḇel hā‘ōlîm mē‘ălêḵem: </p>
 <p>22 hinənî məṣaûeh nə’um-yəhwâ wahăšiḇōṯîm ’el-hā‘îr hazzō’ṯ wəniləḥămû ‘āleyhā ûləḵāḏûhā ûśərāfuhā ḇā’ēš wə’eṯ-‘ārê yəhûḏâ ’etēn šəmāmâ mē’ên yōšēḇ: f</p>
 </td>
 </tr></table>
 <p></p><hr>
 <center>
 <a href="jer035.htm">Next: Jeremiah (Yermiyah) Chapter 35</a></center>
 </body>