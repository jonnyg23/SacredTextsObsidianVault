<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/pro010.htm">Polyglot</a> 
 <a href="../kjv/pro010.htm">KJV</a> 
 <a href="../sep/pro010.htm">Sep</a> 
 <a href="../vul/pro010.htm">Vul</a> 
 
 <br>
 <br><a href="pro.htm">Proverbs (Mishlei) Index</a><br>
  
 <a href="pro009.htm">Previous</a> 
 <a href="pro011.htm">Next</a> 
 </center>
 <hr>
 
 <h3 align="CENTER">Tanach (Hebrew): Proverbs (Mishlei) Chapter 10</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏מִשְׁלֵ֗י שְׁלֹ֫מֹ֥ה פבֵּ֣ן חָ֭כָם יְשַׂמַּח־אָ֑ב וּבֵ֥ן כְּ֝סִ֗יל תּוּגַ֥ת אִמּֽוֹ׃ </span></p>
 <p align="RIGHT"><span lang="he">‎<a name="002">2</a> ‏לֹא־י֭וֹעִילוּ אוֹצְר֣וֹת רֶ֑שַׁע וּ֝צְדָקָ֗ה תַּצִּ֥יל מִמָּֽוֶת׃ </span></p>
 <p align="RIGHT"><span lang="he">‎<a name="003">3</a> ‏לֹֽא־יַרְעִ֣יב יְ֭הוָה נֶ֣פֶשׁ צַדִּ֑יק וְהַוַּ֖ת רְשָׁעִ֣ים יֶהְדֹּֽף׃ </span></p>
 <p align="RIGHT"><span lang="he">‎<a name="004">4</a> ‏רָ֗אשׁ עֹשֶׂ֥ה כַף־רְמִיָּ֑ה וְיַ֖ד חָרוּצִ֣ים תַּעֲשִֽׁיר׃ </span></p>
 <p align="RIGHT"><span lang="he">‎<a name="005">5</a> ‏אֹגֵ֣ר בַּ֭קַּיִץ בֵּ֣ן מַשְׂכִּ֑יל נִרְדָּ֥ם בַּ֝קָּצִ֗יר בֵּ֣ן מֵבִֽישׁ׃ </span></p>
 <p align="RIGHT"><span lang="he">‎<a name="006">6</a> ‏בְּ֭רָכוֹת לְרֹ֣אשׁ צַדִּ֑יק וּפִ֥י רְ֝שָׁעִ֗ים יְכַסֶּ֥ה חָמָֽס׃ </span></p>
 <p align="RIGHT"><span lang="he">‎<a name="007">7</a> ‏זֵ֣כֶר צַ֭דִּיק לִבְרָכָ֑ה וְשֵׁ֖ם רְשָׁעִ֣ים יִרְקָֽב׃ </span></p>
 <p align="RIGHT"><span lang="he">‎<a name="008">8</a> ‏חֲכַם־לֵ֭ב יִקַּ֣ח מִצְוֹ֑ת וֶאֱוִ֥יל שְׂ֝פָתַ֗יִם יִלָּבֵֽט׃ </span></p>
 <p align="RIGHT"><span lang="he">‎<a name="009">9</a> ‏הוֹלֵ֣ךְ בַּ֭תֹּם יֵ֣לֶךְ בֶּ֑טַח וּמְעַקֵּ֥שׁ דְּ֝רָכָ֗יו יִוָּדֵֽעַ׃ </span></p>
 <p align="RIGHT"><span lang="he">‎<a name="010">10</a> ‏קֹ֣רֵֽץ<font color="red"><sup>3</sup></font> עַ֭יִן יִתֵּ֣ן עַצָּ֑בֶת וֶאֱוִ֥יל שְׂ֝פָתַ֗יִם יִלָּבֵֽט׃ </span></p>
 <p align="RIGHT"><span lang="he">‎<a name="011">11</a> ‏מְק֣וֹר חַ֭יִּים פִּ֣י צַדִּ֑יק וּפִ֥י רְ֝שָׁעִ֗ים יְכַסֶּ֥ה חָמָֽס׃ </span></p>
 <p align="RIGHT"><span lang="he">‎<a name="012">12</a> ‏שִׂ֭נְאָה תְּעוֹרֵ֣ר מְדָנִ֑ים וְעַ֥ל כָּל־פְּ֝שָׁעִ֗ים תְּכַסֶּ֥ה אַהֲבָֽה׃ </span></p>
 <p align="RIGHT"><span lang="he">‎<a name="013">13</a> ‏בְּשִׂפְתֵ֣י נָ֭בוֹן תִּמָּצֵ֣א חָכְמָ֑ה וְ֝שֵׁ֗בֶט לְגֵ֣ו חֲסַר־לֵֽב׃ </span></p>
 <p align="RIGHT"><span lang="he">‎<a name="014">14</a> ‏חֲכָמִ֥ים יִצְפְּנוּ־דָ֑עַת וּפִֽי־אֱ֝וִיל מְחִתָּ֥ה קְרֹבָֽה׃ </span></p>
 <p align="RIGHT"><span lang="he">‎<a name="015">15</a> ‏ה֣וֹן עָ֭שִׁיר קִרְיַ֣ת עֻזּ֑וֹ מְחִתַּ֖ת דַּלִּ֣ים רֵישָֽׁם׃ </span></p>
 <p align="RIGHT"><span lang="he">‎<a name="016">16</a> ‏פְּעֻלַּ֣ת צַדִּ֣יק לְחַיִּ֑ים תְּבוּאַ֖ת רָשָׁ֣ע לְחַטָּֽאת׃ </span></p>
 <p align="RIGHT"><span lang="he">‎<a name="017">17</a> ‏אֹ֣רַח לְ֭חַיִּים שׁוֹמֵ֣ר מוּסָ֑ר וְעוֹזֵ֖ב תּוֹכַ֣חַת מַתְעֶֽה׃ </span></p>
 <p align="RIGHT"><span lang="he">‎<a name="018">18</a> ‏מְכַסֶּ֣ה שִׂ֭נְאָה שִׂפְתֵי־שָׁ֑קֶר וּמוֹצִ֥א דִ֝בָּ֗ה ה֣וּא כְסִֽיל׃ </span></p>
 <p align="RIGHT"><span lang="he">‎<a name="019">19</a> ‏בְּרֹ֣ב דְּ֭בָרִים לֹ֣א יֶחְדַּל־פָּ֑שַׁע וְחֹשֵׂ֖ךְ שְׂפָתָ֣יו מַשְׂכִּֽיל׃ </span></p>
 <p align="RIGHT"><span lang="he">‎<a name="020">20</a> ‏כֶּ֣סֶף נִ֭בְחָר לְשׁ֣וֹן צַדִּ֑יק לֵ֖ב רְשָׁעִ֣ים כִּמְעָֽט׃ </span></p>
 <p align="RIGHT"><span lang="he">‎<a name="021">21</a> ‏שִׂפְתֵ֣י צַ֭דִּיק יִרְע֣וּ רַבִּ֑ים וֶֽ֝אֱוִילִ֗ים בַּחֲסַר־לֵ֥ב יָמֽוּתוּ׃ </span></p>
 <p align="RIGHT"><span lang="he">‎<a name="022">22</a> ‏בִּרְכַּ֣ת יְ֭הוָה הִ֣יא תַעֲשִׁ֑יר וְלֹֽא־יוֹסִ֖ף עֶ֣צֶב עִמָּֽהּ׃ </span></p>
 <p align="RIGHT"><span lang="he">‎<a name="023">23</a> ‏כִּשְׂח֣וֹק לִ֭כְסִיל עֲשׂ֣וֹת זִמָּ֑ה וְ֝חָכְמָ֗ה לְאִ֣ישׁ תְּבוּנָֽה׃ </span></p>
 <p align="RIGHT"><span lang="he">‎<a name="024">24</a> ‏מְגוֹרַ֣ת רָ֭שָׁע הִ֣יא תְבוֹאֶ֑נּוּ וְתַאֲוַ֖ת צַדִּיקִ֣ים יִתֵּֽן׃ </span></p>
 <p align="RIGHT"><span lang="he">‎<a name="025">25</a> ‏כַּעֲב֣וֹר ס֭וּפָה<font color="red"><sup>3</sup></font> וְאֵ֣ין רָשָׁ֑ע וְ֝צַדִּ֗יק יְס֣וֹד עוֹלָֽם׃ </span></p>
 <p align="RIGHT"><span lang="he">‎<a name="026">26</a> ‏כַּחֹ֤מֶץ׀ לַשִּׁנַּ֗יִם וְכֶעָשָׁ֥ן לָעֵינָ֑יִם כֵּ֥ן הֶ֝עָצֵ֗ל לְשֹׁלְחָֽיו׃ </span></p>
 <p align="RIGHT"><span lang="he">‎<a name="027">27</a> ‏יִרְאַ֣ת יְ֭הוָה תּוֹסִ֣יף יָמִ֑ים וּשְׁנ֖וֹת רְשָׁעִ֣ים תִּקְצֹֽרְנָה׃ </span></p>
 <p align="RIGHT"><span lang="he">‎<a name="028">28</a> ‏תּוֹחֶ֣לֶת צַדִּיקִ֣ים שִׂמְחָ֑ה וְתִקְוַ֖ת רְשָׁעִ֣ים תֹּאבֵֽד׃ </span></p>
 <p align="RIGHT"><span lang="he">‎<a name="029">29</a> ‏מָע֣וֹז לַ֭תֹּם דֶּ֣רֶךְ יְהוָ֑ה וּ֝מְחִתָּ֗ה לְפֹ֣עֲלֵי אָֽוֶן׃ </span></p>
 <p align="RIGHT"><span lang="he">‎<a name="030">30</a> ‏צַדִּ֣יק לְעוֹלָ֣ם בַּל־יִמּ֑וֹט וּ֝רְשָׁעִ֗ים לֹ֣א יִשְׁכְּנוּ־אָֽרֶץ׃ </span></p>
 <p align="RIGHT"><span lang="he">‎<a name="031">31</a> ‏פִּֽי־צַ֭דִּיק יָנ֣וּב חָכְמָ֑ה וּלְשׁ֥וֹן תַּ֝הְפֻּכ֗וֹת תִּכָּרֵֽת׃ </span></p>
 <p align="RIGHT"><span lang="he">‎<a name="032">32</a> ‏שִׂפְתֵ֣י צַ֭דִּיק יֵדְע֣וּן רָצ֑וֹן וּפִ֥י רְ֝שָׁעִ֗ים תַּהְפֻּכֽוֹת׃ </span></p>
 </td>
 <td width="50%">
 <p>1 mišəlê šəlōmōh fbēn ḥāḵām yəśamm<sup>a</sup>ḥ-’āḇ ûḇēn kəsîl tûḡaṯ ’immwō: </p>
 <p>2 lō’-ywō‘îlû ’wōṣərwōṯ reš<sup>a</sup>‘ ûṣəḏāqâ taṣṣîl mimmāweṯ: </p>
 <p>3 lō’-yarə‘îḇ yəhwâ nefeš ṣadîq wəhaûaṯ rəšā‘îm yehədōf: </p>
 <p>4 rā’š ‘ōśeh ḵaf-rəmîyâ wəyaḏ ḥārûṣîm t<sup>a</sup>‘ăšîr: </p>
 <p>5 ’ōḡēr baqqayiṣ bēn maśəkîl nirədām baqqāṣîr bēn mēḇîš: </p>
 <p>6 bərāḵwōṯ lərō’š ṣadîq ûfî rəšā‘îm yəḵasseh ḥāmās: </p>
 <p>7 zēḵer ṣadîq liḇərāḵâ wəšēm rəšā‘îm yirəqāḇ: </p>
 <p>8 ḥăḵam-lēḇ yiqq<sup>a</sup>ḥ miṣəwōṯ we’ĕwîl śəfāṯayim yillāḇēṭ: </p>
 <p>9 hwōlēḵə batōm yēleḵə beṭ<sup>a</sup>ḥ ûmə‘aqqēš dərāḵāyw yiûāḏē‘a: </p>
 <p>10 qōrēṣ<font color="red"><sup>3</sup></font> ‘ayin yitēn ‘aṣṣāḇeṯ we’ĕwîl śəfāṯayim yillāḇēṭ: </p>
 <p>11 məqwōr ḥayyîm pî ṣadîq ûfî rəšā‘îm yəḵasseh ḥāmās: </p>
 <p>12 śinə’â tə‘wōrēr məḏānîm wə‘al kāl-pəšā‘îm təḵasseh ’ahăḇâ: </p>
 <p>13 bəśifəṯê nāḇwōn timmāṣē’ ḥāḵəmâ wəšēḇeṭ ləḡēw ḥăsar-lēḇ: </p>
 <p>14 ḥăḵāmîm yiṣəpənû-ḏā‘aṯ ûfî-’ĕwîl məḥitâ qərōḇâ: </p>
 <p>15 hwōn ‘āšîr qirəyaṯ ‘uzzwō məḥitaṯ dallîm rêšām: </p>
 <p>16 pə‘ullaṯ ṣadîq ləḥayyîm təḇû’aṯ rāšā‘ ləḥaṭṭā’ṯ: </p>
 <p>17 ’ōr<sup>a</sup>ḥ ləḥayyîm šwōmēr mûsār wə‘wōzēḇ twōḵ<sup>a</sup>ḥaṯ maṯə‘eh: </p>
 <p>18 məḵasseh śinə’â śifəṯê-šāqer ûmwōṣi’ ḏibâ hû’ ḵəsîl: </p>
 <p>19 bərōḇ dəḇārîm lō’ yeḥədal-pāš<sup>a</sup>‘ wəḥōśēḵə śəfāṯāyw maśəkîl: </p>
 <p>20 kesef niḇəḥār ləšwōn ṣadîq lēḇ rəšā‘îm kimə‘āṭ: </p>
 <p>21 śifəṯê ṣadîq yirə‘û rabîm we’ĕwîlîm b<sup>a</sup>ḥăsar-lēḇ yāmûṯû: </p>
 <p>22 birəkaṯ yəhwâ hî’ ṯ<sup>a</sup>‘ăšîr wəlō’-ywōsif ‘eṣeḇ ‘immāh: </p>
 <p>23 kiśəḥwōq liḵəsîl ‘ăśwōṯ zimmâ wəḥāḵəmâ lə’îš təḇûnâ: </p>
 <p>24 məḡwōraṯ rāšā‘ hî’ ṯəḇwō’ennû wəṯa’ăwaṯ ṣadîqîm yitēn: </p>
 <p>25 k<sup>a</sup>‘ăḇwōr sûfâ<font color="red"><sup>3</sup></font> wə’ên rāšā‘ wəṣadîq yəswōḏ ‘wōlām: </p>
 <p>26 k<sup>a</sup>ḥōmeṣ| laššinnayim wəḵe‘āšān lā‘ênāyim kēn he‘āṣēl ləšōləḥāyw: </p>
 <p>27 yirə’aṯ yəhwâ twōsîf yāmîm ûšənwōṯ rəšā‘îm tiqəṣōrənâ: </p>
 <p>28 twōḥeleṯ ṣadîqîm śiməḥâ wəṯiqəwaṯ rəšā‘îm tō’ḇēḏ: </p>
 <p>29 mā‘wōz latōm dereḵə yəhwâ ûməḥitâ ləfō‘ălê ’āwen: </p>
 <p>30 ṣadîq lə‘wōlām bal-yimmwōṭ ûrəšā‘îm lō’ yišəkənû-’āreṣ: </p>
 <p>31 pî-ṣadîq yānûḇ ḥāḵəmâ ûləšwōn tahəpuḵwōṯ tikārēṯ: </p>
 <p>32 śifəṯê ṣadîq yēḏə‘ûn rāṣwōn ûfî rəšā‘îm tahəpuḵwōṯ: </p>
 </td>
 </tr></table>
 <p></p><hr>
 <center>
 <a href="pro011.htm">Next: Proverbs (Mishlei) Chapter 11</a></center>
 </body>