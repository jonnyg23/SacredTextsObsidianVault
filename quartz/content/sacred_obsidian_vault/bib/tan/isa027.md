<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/isa027.htm">Polyglot</a> 
 <a href="../kjv/isa027.htm">KJV</a> 
 <a href="../sep/isa027.htm">Sep</a> 
 <a href="../vul/isa027.htm">Vul</a> 
 
 <br>
 <br><a href="isa.htm">Isaiah (Yisheyah) Index</a><br>
  
 <a href="isa026.htm">Previous</a> 
 <a href="isa028.htm">Next</a> 
 </center>
 <hr>
 
 <h3 align="CENTER">Tanach (Hebrew): Isaiah (Yisheyah) Chapter 27</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏בַּיּ֣וֹם הַה֡וּא יִפְקֹ֣ד יְהוָה֩ בְּחַרְב֨וֹ<font color="red"><sup>1</sup></font> הַקָּשָׁ֜ה וְהַגְּדוֹלָ֣ה וְהַֽחֲזָקָ֗ה עַ֤ל לִוְיָתָן֙ נָחָ֣שׁ בָּרִ֔חַ וְעַל֙ לִוְיָתָ֔ן נָחָ֖שׁ עֲקַלָּת֑וֹן וְהָרַ֥ג אֶת־הַתַּנִּ֖ין אֲשֶׁ֥ר בַּיָּֽם׃ ס</span></p>
 <p align="RIGHT"><span lang="he">‎<a name="002">2</a> ‏בַּיּ֖וֹם הַה֑וּא כֶּ֥רֶם חֶ֖מֶד עַנּוּ־לָֽהּ׃ </span></p>
 <p align="RIGHT"><span lang="he">‎<a name="003">3</a> ‏אֲנִ֤י יְהוָה֙ נֹֽצְרָ֔הּ לִרְגָעִ֖ים אַשְׁקֶ֑נָּה פֶּ֚ן יִפְקֹ֣ד עָלֶ֔יהָ לַ֥יְלָה וָי֖וֹם אֶצֳּרֶֽנָּה׃ </span></p>
 <p align="RIGHT"><span lang="he">‎<a name="004">4</a> ‏חֵמָ֖ה אֵ֣ין לִ֑י מִֽי־יִתְּנֵ֜נִי שָׁמִ֥יר שַׁ֙יִת֙ בַּמִּלְחָמָ֔ה אֶפְשְׂעָ֥ה בָ֖הּ אֲצִיתֶ֥נָּה יָּֽחַד׃ </span></p>
 <p align="RIGHT"><span lang="he">‎<a name="005">5</a> ‏א֚וֹ יַחֲזֵ֣ק בְּמָעוּזִּ֔י יַעֲשֶׂ֥ה שָׁל֖וֹם לִ֑י שָׁל֖וֹם יַֽעֲשֶׂה־לִּֽי׃ </span></p>
 <p align="RIGHT"><span lang="he">‎<a name="006">6</a> ‏הַבָּאִים֙ יַשְׁרֵ֣שׁ יַֽעֲקֹ֔ב יָצִ֥יץ וּפָרַ֖ח יִשְׂרָאֵ֑ל וּמָלְא֥וּ פְנֵי־תֵבֵ֖ל תְּנוּבָֽה׃ ס</span></p>
 <p align="RIGHT"><span lang="he">‎<a name="007">7</a> ‏הַכְּמַכַּ֥ת מַכֵּ֖הוּ הִכָּ֑הוּ אִם־כְּהֶ֥רֶג הֲרֻגָ֖יו הֹרָֽג׃ </span></p>
 <p align="RIGHT"><span lang="he">‎<a name="008">8</a> ‏בְּסַאסְּאָ֖ה בְּשַׁלְחָ֣הּ תְּרִיבֶ֑נָּה הָגָ֛ה בְּרוּח֥וֹ הַקָּשָׁ֖ה בְּי֥וֹם קָדִֽים׃ </span></p>
 <p align="RIGHT"><span lang="he">‎<a name="009">9</a> ‏לָכֵ֗ן בְּזֹאת֙ יְכֻפַּ֣ר עֲוֹֽן־יַעֲקֹ֔ב וְזֶ֕ה כָּל־פְּרִ֖י הָסִ֣ר חַטָּאת֑וֹ בְּשׂוּמ֣וֹ׀ כָּל־אַבְנֵ֣י מִזְבֵּ֗חַ כְּאַבְנֵי־גִר֙ מְנֻפָּצ֔וֹת לֹֽא־יָקֻ֥מוּ אֲשֵׁרִ֖ים וְחַמָּנִֽים׃ </span></p>
 <p align="RIGHT"><span lang="he">‎<a name="010">10</a> ‏כִּ֣י עִ֤יר בְּצוּרָה֙ בָּדָ֔ד נָוֶ֕ה מְשֻׁלָּ֥ח וְנֶעֱזָ֖ב כַּמִּדְבָּ֑ר שָׁ֣ם יִרְעֶ֥ה עֵ֛גֶל וְשָׁ֥ם יִרְבָּ֖ץ וְכִלָּ֥ה סְעִפֶֽיהָ׃ </span></p>
 <p align="RIGHT"><span lang="he">‎<a name="011">11</a> ‏בִּיבֹ֤שׁ קְצִירָהּ֙ תִּשָּׁבַ֔רְנָה נָשִׁ֕ים בָּא֖וֹת מְאִיר֣וֹת אוֹתָ֑הּ כִּ֣י לֹ֤א עַם־בִּינוֹת֙ ה֔וּא עַל־כֵּן֙ לֹֽא־יְרַחֲמֶ֣נּוּ עֹשֵׂ֔הוּ וְיֹצְר֖וֹ לֹ֥א יְחֻנֶּֽנּוּ׃ ס</span></p>
 <p align="RIGHT"><span lang="he">‎<a name="012">12</a> ‏וְהָיָה֙ בַּיּ֣וֹם הַה֔וּא יַחְבֹּ֧ט יְהוָ֛ה מִשִּׁבֹּ֥לֶת הַנָּהָ֖ר עַד־נַ֣חַל מִצְרָ֑יִם וְאַתֶּ֧ם תְּלֻקְּט֛וּ לְאַחַ֥ד אֶחָ֖ד בְּנֵ֥י יִשְׂרָאֵֽל׃ ס</span></p>
 <p align="RIGHT"><span lang="he">‎<a name="013">13</a> ‏וְהָיָ֣ה׀ בַּיּ֣וֹם הַה֗וּא יִתָּקַע֮ בְּשׁוֹפָ֣ר גָּדוֹל֒ וּבָ֗אוּ הָאֹֽבְדִים֙ בְּאֶ֣רֶץ אַשּׁ֔וּר וְהַנִּדָּחִ֖ים בְּאֶ֣רֶץ מִצְרָ֑יִם וְהִשְׁתַּחֲו֧וּ לַיהוָ֛ה בְּהַ֥ר הַקֹּ֖דֶשׁ בִּירוּשָׁלִָֽם׃ </span></p>
 </td>
 <td width="50%">
 <p>1 bayywōm hahû’ yifəqōḏ yəhwâ bəḥarəḇwō<font color="red"><sup>1</sup></font> haqqāšâ wəhagəḏwōlâ wəh<sup>a</sup>ḥăzāqâ ‘al liwəyāṯān nāḥāš bāriḥa wə‘al liwəyāṯān nāḥāš ‘ăqallāṯwōn wəhāraḡ ’eṯ-hatannîn ’ăšer bayyām: s</p>
 <p>2 bayywōm hahû’ kerem ḥemeḏ ‘annû-lāh: </p>
 <p>3 ’ănî yəhwâ nōṣərāh lirəḡā‘îm ’ašəqennâ pen yifəqōḏ ‘āleyhā layəlâ wāywōm ’eṣṣŏrennâ: </p>
 <p>4 ḥēmâ ’ên lî mî-yitənēnî šāmîr šayiṯ bammiləḥāmâ ’efəśə‘â ḇāh ’ăṣîṯennâ yyāḥaḏ: </p>
 <p>5 ’wō y<sup>a</sup>ḥăzēq bəmā‘ûzzî y<sup>a</sup>‘ăśeh šālwōm lî šālwōm y<sup>a</sup>‘ăśeh-llî: </p>
 <p>6 habā’îm yašərēš y<sup>a</sup>‘ăqōḇ yāṣîṣ ûfār<sup>a</sup>ḥ yiśərā’ēl ûmālə’û fənê-ṯēḇēl tənûḇâ: s</p>
 <p>7 hakəmakaṯ makēhû hikâû ’im-kəhereḡ hăruḡāyw hōrāḡ: </p>
 <p>8 bəsa’ssə’â bəšaləḥāh tərîḇennâ hāḡâ bərûḥwō haqqāšâ bəywōm qāḏîm: </p>
 <p>9 lāḵēn bəzō’ṯ yəḵupar ‘ăwōn-y<sup>a</sup>‘ăqōḇ wəzeh kāl-pərî hāsir ḥaṭṭā’ṯwō bəśûmwō| kāl-’aḇənê mizəbēḥa kə’aḇənê-ḡir mənupāṣwōṯ lō’-yāqumû ’ăšērîm wəḥammānîm: </p>
 <p>10 kî ‘îr bəṣûrâ bāḏāḏ nāweh məšullāḥ wəne‘ĕzāḇ kammiḏəbār šām yirə‘eh ‘ēḡel wəšām yirəbāṣ wəḵillâ sə‘ifeyhā: </p>
 <p>11 bîḇōš qəṣîrāh tiššāḇarənâ nāšîm bā’wōṯ mə’îrwōṯ ’wōṯāh kî lō’ ‘am-bînwōṯ hû’ ‘al-kēn lō’-yər<sup>a</sup>ḥămennû ‘ōśēhû wəyōṣərwō lō’ yəḥunnennû: s</p>
 <p>12 wəhāyâ bayywōm hahû’ y<sup>a</sup>ḥəbōṭ yəhwâ miššibōleṯ hannâār ‘aḏ-n<sup>a</sup>ḥal miṣərāyim wə’atem təluqqəṭû lə’<sup>a</sup>ḥaḏ ’eḥāḏ bənê yiśərā’ēl: s</p>
 <p>13 wəhāyâ| bayywōm hahû’ yitāq<sup>a</sup>‘ bəšwōfār gāḏwōl ûḇā’û hā’ōḇəḏîm bə’ereṣ ’aššûr wəhannidāḥîm bə’ereṣ miṣərāyim wəhišət<sup>a</sup>ḥăwû layhwâ bəhar haqqōḏeš bîrûšālāim: </p>
 </td>
 </tr></table>
 <p></p><hr>
 <center>
 <a href="isa028.htm">Next: Isaiah (Yisheyah) Chapter 28</a></center>
 </body>