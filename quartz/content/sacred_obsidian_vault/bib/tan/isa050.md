<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/isa050.htm">Polyglot</a> 
 <a href="../kjv/isa050.htm">KJV</a> 
 <a href="../sep/isa050.htm">Sep</a> 
 <a href="../vul/isa050.htm">Vul</a> 
 
 <br>
 <br><a href="isa.htm">Isaiah (Yisheyah) Index</a><br>
  
 <a href="isa049.htm">Previous</a> 
 <a href="isa051.htm">Next</a> 
 </center>
 <hr>
 
 <h3 align="CENTER">Tanach (Hebrew): Isaiah (Yisheyah) Chapter 50</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏כֹּ֣ה׀ אָמַ֣ר יְהוָ֗ה אֵ֣י זֶ֠ה סֵ֣פֶר כְּרִית֤וּת אִמְּכֶם֙ אֲשֶׁ֣ר שִׁלַּחְתִּ֔יהָ א֚וֹ מִ֣י מִנּוֹשַׁ֔י אֲשֶׁר־מָכַ֥רְתִּי אֶתְכֶ֖ם ל֑וֹ הֵ֤ן בַּעֲוֹנֹֽתֵיכֶם֙ נִמְכַּרְתֶּ֔ם וּבְפִשְׁעֵיכֶ֖ם שֻׁלְּחָ֥ה אִמְּכֶֽם׃ </span></p>
 <p align="RIGHT"><span lang="he">‎<a name="002">2</a> ‏מַדּ֨וּעַ בָּ֜אתִי וְאֵ֣ין אִ֗ישׁ קָרָֽאתִי֮<font color="red"><sup>3</sup></font> וְאֵ֣ין עוֹנֶה֒ הֲקָצ֨וֹר קָצְרָ֤ה יָדִי֙ מִפְּד֔וּת וְאִם־אֵֽין־בִּ֥י כֹ֖חַ לְהַצִּ֑יל הֵ֣ן בְּגַעֲרָתִ֞י אַחֲרִ֣יב יָ֗ם אָשִׂ֤ים נְהָרוֹת֙ מִדְבָּ֔ר תִּבְאַ֤שׁ דְּגָתָם֙ מֵאֵ֣ין מַ֔יִם וְתָמֹ֖ת בַּצָּמָֽא׃ </span></p>
 <p align="RIGHT"><span lang="he">‎<a name="003">3</a> ‏אַלְבִּ֥ישׁ שָׁמַ֖יִם קַדְר֑וּת וְשַׂ֖ק אָשִׂ֥ים כְּסוּתָֽם׃ ס</span></p>
 <p align="RIGHT"><span lang="he">‎<a name="004">4</a> ‏אֲדֹנָ֣י יְהוִֹ֗ה נָ֤תַן לִי֙ לְשׁ֣וֹן לִמּוּדִ֔ים לָדַ֛עַת לָע֥וּת אֶת־יָעֵ֖ף דָּבָ֑ר יָעִ֣יר׀ בַּבֹּ֣קֶר בַּבֹּ֗קֶר יָעִ֥יר לִי֙ אֹ֔זֶן לִשְׁמֹ֖עַ כַּלִּמּוּדִֽים׃ </span></p>
 <p align="RIGHT"><span lang="he">‎<a name="005">5</a> ‏אֲדֹנָ֤י יְהוִה֙ פָּתַֽח־לִ֣י אֹ֔זֶן וְאָנֹכִ֖י לֹ֣א מָרִ֑יתִי אָח֖וֹר לֹ֥א נְסוּגֹֽתִי׃ </span></p>
 <p align="RIGHT"><span lang="he">‎<a name="006">6</a> ‏גֵּוִי֙ נָתַ֣תִּי לְמַכִּ֔ים וּלְחָיַ֖י לְמֹֽרְטִ֑ים פָּנַי֙ לֹ֣א הִסְתַּ֔רְתִּי מִכְּלִמּ֖וֹת וָרֹֽק׃ </span></p>
 <p align="RIGHT"><span lang="he">‎<a name="007">7</a> ‏וַאדֹנָ֤י יְהוִה֙ יַֽעֲזָר־לִ֔י עַל־כֵּ֖ן לֹ֣א נִכְלָ֑מְתִּי עַל־כֵּ֞ן שַׂ֤מְתִּי פָנַי֙ כַּֽחַלָּמִ֔ישׁ וָאֵדַ֖ע כִּי־לֹ֥א אֵבֽוֹשׁ׃ </span></p>
 <p align="RIGHT"><span lang="he">‎<a name="008">8</a> ‏קָרוֹב֙ מַצְדִּיקִ֔י מִֽי־יָרִ֥יב אִתִּ֖י נַ֣עַמְדָה יָּ֑חַד מִֽי־בַ֥עַל מִשְׁפָּטִ֖י יִגַּ֥שׁ אֵלָֽי׃ </span></p>
 <p align="RIGHT"><span lang="he">‎<a name="009">9</a> ‏הֵ֣ן אֲדֹנָ֤י יְהוִה֙ יַֽעֲזָר־לִ֔י מִי־ה֖וּא יַרְשִׁיעֵ֑נִי הֵ֤ן כֻּלָּם֙ כַּבֶּ֣גֶד יִבְל֔וּ עָ֖שׁ יֹאכְלֵֽם׃ </span></p>
 <p align="RIGHT"><span lang="he">‎<a name="010">10</a> ‏מִ֤י בָכֶם֙ יְרֵ֣א יְהוָ֔ה שֹׁמֵ֖עַ בְּק֣וֹל עַבְדּ֑וֹ אֲשֶׁ֣ר׀ הָלַ֣ךְ חֲשֵׁכִ֗ים וְאֵ֥ין נֹ֙גַהּ֙ ל֔וֹ יִבְטַח֙ בְּשֵׁ֣ם יְהוָ֔ה וְיִשָּׁעֵ֖ן בֵּאלֹהָֽיו׃ </span></p>
 <p align="RIGHT"><span lang="he">‎<a name="011">11</a> ‏הֵ֧ן כֻּלְּכֶ֛ם קֹ֥דְחֵי אֵ֖שׁ מְאַזְּרֵ֣י זִיק֑וֹת לְכ֣וּ׀ בְּא֣וּר אֶשְׁכֶ֗ם וּבְזִיקוֹת֙ בִּֽעַרְתֶּ֔ם מִיָּדִי֙ הָיְתָה־זֹּ֣את לָכֶ֔ם לְמַעֲצֵבָ֖ה תִּשְׁכָּבֽוּן׃ פ</span></p>
 </td>
 <td width="50%">
 <p>1 kōh| ’āmar yəhwâ ’ê zeh sēfer kərîṯûṯ ’imməḵem ’ăšer šill<sup>a</sup>ḥətîhā ’wō mî minnwōšay ’ăšer-māḵarətî ’eṯəḵem lwō hēn b<sup>a</sup>‘ăwōnōṯêḵem niməkarətem ûḇəfišə‘êḵem šulləḥâ ’imməḵem: </p>
 <p>2 madû‘a bā’ṯî wə’ên ’îš qārā’ṯî<font color="red"><sup>3</sup></font> wə’ên ‘wōneh hăqāṣwōr qāṣərâ yāḏî mipəḏûṯ wə’im-’ên-bî ḵōḥa ləhaṣṣîl hēn bəḡ<sup>a</sup>‘ărāṯî ’<sup>a</sup>ḥărîḇ yām ’āśîm nəhārwōṯ miḏəbār tiḇə’aš dəḡāṯām mē’ên mayim wəṯāmōṯ baṣṣāmā’: </p>
 <p>3 ’aləbîš šāmayim qaḏərûṯ wəśaq ’āśîm kəsûṯām: s</p>
 <p>4 ’ăḏōnāy yəhwōih nāṯan lî ləšwōn limmûḏîm lāḏ<sup>a</sup>‘aṯ lā‘ûṯ ’eṯ-yā‘ēf dāḇār yā‘îr| babōqer babōqer yā‘îr lî ’ōzen lišəmō‘a kallimmûḏîm: </p>
 <p>5 ’ăḏōnāy yəhwih pāṯ<sup>a</sup>ḥ-lî ’ōzen wə’ānōḵî lō’ mārîṯî ’āḥwōr lō’ nəsûḡōṯî: </p>
 <p>6 gēwî nāṯatî ləmakîm ûləḥāyay ləmōrəṭîm pānay lō’ hisətarətî mikəlimmwōṯ wārōq: </p>
 <p>7 wa’ḏōnāy yəhwih y<sup>a</sup>‘ăzār-lî ‘al-kēn lō’ niḵəlāmətî ‘al-kēn śamətî fānay k<sup>a</sup>ḥallāmîš wā’ēḏ<sup>a</sup>‘ kî-lō’ ’ēḇwōš: </p>
 <p>8 qārwōḇ maṣədîqî mî-yārîḇ ’itî n<sup>a</sup>‘aməḏâ yyāḥaḏ mî-ḇ<sup>a</sup>‘al mišəpāṭî yigaš ’ēlāy: </p>
 <p>9 hēn ’ăḏōnāy yəhwih y<sup>a</sup>‘ăzār-lî mî-hû’ yarəšî‘ēnî hēn kullām kabeḡeḏ yiḇəlû ‘āš yō’ḵəlēm: </p>
 <p>10 mî ḇāḵem yərē’ yəhwâ šōmē‘a bəqwōl ‘aḇədwō ’ăšer| hālaḵə ḥăšēḵîm wə’ên nōḡ<sup>a</sup>h lwō yiḇəṭ<sup>a</sup>ḥ bəšēm yəhwâ wəyiššā‘ēn bē’lōhāyw: </p>
 <p>11 hēn kulləḵem qōḏəḥê ’ēš mə’azzərê zîqwōṯ ləḵû| bə’ûr ’ešəḵem ûḇəzîqwōṯ bi‘arətem mîyāḏî hāyəṯâ-zzō’ṯ lāḵem ləm<sup>a</sup>‘ăṣēḇâ tišəkāḇûn: f</p>
 </td>
 </tr></table>
 <p></p><hr>
 <center>
 <a href="isa051.htm">Next: Isaiah (Yisheyah) Chapter 51</a></center>
 </body>