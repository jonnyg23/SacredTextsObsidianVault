<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa015.htm">Polyglot</a> 
 <a href="../kjv/psa015.htm">KJV</a> 
 <a href="../sep/psa015.htm">Sep</a> 
 <a href="../vul/psa015.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa014.htm">Previous</a> 
 <a href="psa016.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 15</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏מִזְמ֗וֹר לְדָ֫וִ֥ד יְ֭הוָֹה מִי־יָג֣וּר בְּאָהֳלֶ֑ךָ מִֽי־יִ֝שְׁכֹּ֗ן בְּהַ֣ר קָדְשֶֽׁךָ׃ </span></p>
 <p align="RIGHT"><span lang="he">‎<a name="002">2</a> ‏הוֹלֵ֣ךְ תָּ֭מִים וּפֹעֵ֥ל צֶ֑דֶק וְדֹבֵ֥ר אֱ֝מֶ֗ת בִּלְבָבֽוֹ׃ </span></p>
 <p align="RIGHT"><span lang="he">‎<a name="003">3</a> ‏לֹֽא־רָגַ֨ל׀ עַל־לְשֹׁנ֗וֹ לֹא־עָשָׂ֣ה לְרֵעֵ֣הוּ רָעָ֑ה וְ֝חֶרְפָּ֗ה לֹא־נָשָׂ֥א עַל־קְרֹֽבוֹ׃ </span></p>
 <p align="RIGHT"><span lang="he">‎<a name="004">4</a> ‏נִבְזֶ֤ה׀ בְּֽעֵ֘ינָ֤יו נִמְאָ֗ס וְאֶת־יִרְאֵ֣י יְהוָ֣ה יְכַבֵּ֑ד נִשְׁבַּ֥ע לְ֝הָרַ֗ע וְלֹ֣א יָמִֽר׃ </span></p>
 <p align="RIGHT"><span lang="he">‎<a name="005">5</a> ‏כַּסְפּ֤וֹ׀ לֹא־נָתַ֣ן בְּנֶשֶׁךְ֮ וְשֹׁ֥חַד עַל־נָקִ֗י לֹ֥א לָ֫קָ֥ח עֹֽשֵׂה־אֵ֑לֶּה לֹ֖א יִמּ֣וֹט לְעוֹלָֽם׃ </span></p>
 </td>
 <td width="50%">
 <p>1 mizəmwōr ləḏāwiḏ yəhwōâ mî-yāḡûr bə’âŏleḵā mî-yišəkōn bəhar qāḏəšeḵā: </p>
 <p>2 hwōlēḵə tāmîm ûfō‘ēl ṣeḏeq wəḏōḇēr ’ĕmeṯ biləḇāḇwō: </p>
 <p>3 lō’-rāḡal| ‘al-ləšōnwō lō’-‘āśâ lərē‘ēhû rā‘â wəḥerəpâ lō’-nāśā’ ‘al-qərōḇwō: </p>
 <p>4 niḇəzeh| bə‘ênāyw nimə’ās wə’eṯ-yirə’ê yəhwâ yəḵabēḏ nišəb<sup>a</sup>‘ ləhār<sup>a</sup>‘ wəlō’ yāmir: </p>
 <p>5 kasəpwō| lō’-nāṯan bənešeḵə wəšōḥaḏ ‘al-nāqî lō’ lāqāḥ ‘ōśēh-’ēlleh lō’ yimmwōṭ lə‘wōlām: </p>
 </td>
 </tr></table>
 <p></p><hr>
 <center>
 <a href="psa016.htm">Next: Psalms (Tehilim) Chapter 16</a></center>
 </body>