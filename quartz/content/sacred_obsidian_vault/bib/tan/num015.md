<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/num015.htm">Polyglot</a> 
 <a href="../kjv/num015.htm">KJV</a> 
 <a href="../sep/num015.htm">Sep</a> 
 <a href="../vul/num015.htm">Vul</a> 
 
 <br>
 <br><a href="num.htm">Numbers (Bemidbar) Index</a><br>
  
 <a href="num014.htm">Previous</a> 
 <a href="num016.htm">Next</a> 
 </center>
 <hr>
 
 <h3 align="CENTER">Tanach (Hebrew): Numbers (Bemidbar) Chapter 15</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </span></p>
 <p align="RIGHT"><span lang="he">‎<a name="002">2</a> ‏דַּבֵּר֙ אֶל־בְּנֵ֣י יִשְׂרָאֵ֔ל וְאָמַרְתָּ֖ אֲלֵהֶ֑ם כִּ֣י תָבֹ֗אוּ אֶל־אֶ֙רֶץ֙ מוֹשְׁבֹ֣תֵיכֶ֔ם אֲשֶׁ֥ר אֲנִ֖י נֹתֵ֥ן לָכֶֽם׃ </span></p>
 <p align="RIGHT"><span lang="he">‎<a name="003">3</a> ‏וַעֲשִׂיתֶ֨ם אִשֶּׁ֤ה לַֽיהוָה֙ עֹלָ֣ה אוֹ־זֶ֔בַח לְפַלֵּא־נֶ֙דֶר֙ א֣וֹ בִנְדָבָ֔ה א֖וֹ בְּמֹעֲדֵיכֶ֑ם לַעֲשׂ֞וֹת רֵ֤יחַ נִיחֹ֙חַ֙ לַֽיהוָ֔ה מִן־הַבָּקָ֖ר א֥וֹ מִן־הַצֹּֽאן׃ </span></p>
 <p align="RIGHT"><span lang="he">‎<a name="004">4</a> ‏וְהִקְרִ֛יב הַמַּקְרִ֥יב קָרְבָּנ֖וֹ לַֽיהוָ֑ה מִנְחָה֙ סֹ֣לֶת עִשָּׂר֔וֹן בָּל֕וּל בִּרְבִעִ֥ית הַהִ֖ין שָֽׁמֶן׃ </span></p>
 <p align="RIGHT"><span lang="he">‎<a name="005">5</a> ‏וְיַ֤יִן לַנֶּ֙סֶךְ֙ רְבִיעִ֣ית הַהִ֔ין תַּעֲשֶׂ֥ה עַל־הָעֹלָ֖ה א֣וֹ לַזָּ֑בַח לַכֶּ֖בֶשׂ הָאֶחָֽד׃ </span></p>
 <p align="RIGHT"><span lang="he">‎<a name="006">6</a> ‏א֤וֹ לָאַ֙יִל֙ תַּעֲשֶׂ֣ה מִנְחָ֔ה סֹ֖לֶת שְׁנֵ֣י עֶשְׂרֹנִ֑ים בְּלוּלָ֥ה בַשֶּׁ֖מֶן שְׁלִשִׁ֥ית הַהִֽין׃ </span></p>
 <p align="RIGHT"><span lang="he">‎<a name="007">7</a> ‏וְיַ֥יִן לַנֶּ֖סֶךְ שְׁלִשִׁ֣ית הַהִ֑ין תַּקְרִ֥יב רֵֽיחַ־נִיחֹ֖חַ לַיהוָֽה׃ </span></p>
 <p align="RIGHT"><span lang="he">‎<a name="008">8</a> ‏וְכִֽי־תַעֲשֶׂ֥ה בֶן־בָּקָ֖ר עֹלָ֣ה אוֹ־זָ֑בַח לְפַלֵּא־נֶ֥דֶר אֽוֹ־שְׁלָמִ֖ים לַֽיהוָֽה׃ </span></p>
 <p align="RIGHT"><span lang="he">‎<a name="009">9</a> ‏וְהִקְרִ֤יב עַל־בֶּן־הַבָּקָר֙ מִנְחָ֔ה סֹ֖לֶת שְׁלֹשָׁ֣ה עֶשְׂרֹנִ֑ים בָּל֥וּל בַּשֶּׁ֖מֶן חֲצִ֥י הַהִֽין׃ </span></p>
 <p align="RIGHT"><span lang="he">‎<a name="010">10</a> ‏וְיַ֛יִן תַּקְרִ֥יב לַנֶּ֖סֶךְ חֲצִ֣י הַהִ֑ין אִשֵּׁ֥ה רֵֽיחַ־נִיחֹ֖חַ לַיהוָֽה׃ </span></p>
 <p align="RIGHT"><span lang="he">‎<a name="011">11</a> ‏כָּ֣כָה יֵעָשֶׂ֗ה לַשּׁוֹר֙ הָֽאֶחָ֔ד א֖וֹ לָאַ֣יִל הָאֶחָ֑ד אֽוֹ־לַשֶּׂ֥ה בַכְּבָשִׂ֖ים א֥וֹ בָעִזִּֽים׃ </span></p>
 <p align="RIGHT"><span lang="he">‎<a name="012">12</a> ‏כַּמִּסְפָּ֖ר אֲשֶׁ֣ר תַּעֲשׂ֑וּ כָּ֛כָה תַּעֲשׂ֥וּ לָאֶחָ֖ד כְּמִסְפָּרָֽם׃ </span></p>
 <p align="RIGHT"><span lang="he">‎<a name="013">13</a> ‏כָּל־הָאֶזְרָ֥ח יַעֲשֶׂה־כָּ֖כָה אֶת־אֵ֑לֶּה לְהַקְרִ֛יב אִשֵּׁ֥ה רֵֽיחַ־נִיחֹ֖חַ לַֽיהוָֽה׃ </span></p>
 <p align="RIGHT"><span lang="he">‎<a name="014">14</a> ‏וְכִֽי־יָגוּר֩ אִתְּכֶ֨ם גֵּ֜ר א֤וֹ אֲשֶֽׁר־בְּתֽוֹכְכֶם֙ לְדֹרֹ֣תֵיכֶ֔ם וְעָשָׂ֛ה אִשֵּׁ֥ה רֵֽיחַ־נִיחֹ֖חַ לַיהוָ֑ה כַּאֲשֶׁ֥ר תַּעֲשׂ֖וּ כֵּ֥ן יַעֲשֶֽׂה׃ </span></p>
 <p align="RIGHT"><span lang="he">‎<a name="015">15</a> ‏הַקָּהָ֕ל חֻקָּ֥ה אַחַ֛ת לָכֶ֖ם וְלַגֵּ֣ר הַגָּ֑ר חֻקַּ֤ת עוֹלָם֙ לְדֹרֹ֣תֵיכֶ֔ם כָּכֶ֛ם כַּגֵּ֥ר יִהְיֶ֖ה לִפְנֵ֥י יְהוָֽה׃ </span></p>
 <p align="RIGHT"><span lang="he">‎<a name="016">16</a> ‏תּוֹרָ֥ה אַחַ֛ת וּמִשְׁפָּ֥ט אֶחָ֖ד יִהְיֶ֣ה לָכֶ֑ם וְלַגֵּ֖ר הַגָּ֥ר אִתְּכֶֽם׃ פ</span></p>
 <p align="RIGHT"><span lang="he">‎<a name="017">17</a> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </span></p>
 <p align="RIGHT"><span lang="he">‎<a name="018">18</a> ‏דַּבֵּר֙ אֶל־בְּנֵ֣י יִשְׂרָאֵ֔ל וְאָמַרְתָּ֖ אֲלֵהֶ֑ם בְּבֹֽאֲכֶם֙ אֶל־הָאָ֔רֶץ אֲשֶׁ֥ר אֲנִ֛י מֵבִ֥יא אֶתְכֶ֖ם שָֽׁמָּה׃ </span></p>
 <p align="RIGHT"><span lang="he">‎<a name="019">19</a> ‏וְהָיָ֕ה בַּאֲכָלְכֶ֖ם מִלֶּ֣חֶם הָאָ֑רֶץ תָּרִ֥ימוּ תְרוּמָ֖ה לַיהוָֽה׃ </span></p>
 <p align="RIGHT"><span lang="he">‎<a name="020">20</a> ‏רֵאשִׁית֙ עֲרִסֹ֣תֵכֶ֔ם חַלָּ֖ה תָּרִ֣ימוּ תְרוּמָ֑ה כִּתְרוּמַ֣ת גֹּ֔רֶן כֵּ֖ן תָּרִ֥ימוּ אֹתָֽהּ׃ </span></p>
 <p align="RIGHT"><span lang="he">‎<a name="021">21</a> ‏מֵרֵאשִׁית֙ עֲרִסֹ֣תֵיכֶ֔ם תִּתְּנ֥וּ לַיהוָ֖ה תְּרוּמָ֑ה לְדֹרֹ֖תֵיכֶֽם׃ ס</span></p>
 <p align="RIGHT"><span lang="he">‎<a name="022">22</a> ‏וְכִ֣י תִשְׁגּ֔וּ וְלֹ֣א תַעֲשׂ֔וּ אֵ֥ת כָּל־הַמִּצְוֹ֖ת הָאֵ֑לֶּה אֲשֶׁר־דִּבֶּ֥ר יְהוָ֖ה אֶל־מֹשֶֽׁה׃ </span></p>
 <p align="RIGHT"><span lang="he">‎<a name="023">23</a> ‏אֵת֩ כָּל־אֲשֶׁ֨ר צִוָּ֧ה יְהוָ֛ה אֲלֵיכֶ֖ם בְּיַד־מֹשֶׁ֑ה מִן־הַיּ֞וֹם אֲשֶׁ֨ר צִוָּ֧ה יְהוָ֛ה וָהָ֖לְאָה לְדֹרֹתֵיכֶֽם׃ </span></p>
 <p align="RIGHT"><span lang="he">‎<a name="024">24</a> ‏וְהָיָ֗ה אִ֣ם מֵעֵינֵ֣י הָעֵדָה֮ נֶעֶשְׂתָ֣ה לִשְׁגָגָה֒ וְעָשׂ֣וּ כָל־הָעֵדָ֡ה פַּ֣ר בֶּן־בָּקָר֩ אֶחָ֨ד לְעֹלָ֜ה לְרֵ֤יחַ נִיחֹ֙חַ֙ לַֽיהוָ֔ה וּמִנְחָת֥וֹ וְנִסְכּ֖וֹ כַּמִּשְׁפָּ֑ט וּשְׂעִיר־עִזִּ֥ים אֶחָ֖ד לְחַטָּֽת׃ </span></p>
 <p align="RIGHT"><span lang="he">‎<a name="025">25</a> ‏וְכִפֶּ֣ר הַכֹּהֵ֗ן עַֽל־כָּל־עֲדַ֛ת בְּנֵ֥י יִשְׂרָאֵ֖ל וְנִסְלַ֣ח לָהֶ֑ם כִּֽי־שְׁגָגָ֣ה הִ֔וא וְהֵם֩ הֵבִ֨יאוּ אֶת־קָרְבָּנָ֜ם אִשֶּׁ֣ה לַֽיהוָ֗ה וְחַטָּאתָ֛ם לִפְנֵ֥י יְהוָ֖ה עַל־שִׁגְגָתָֽם׃ </span></p>
 <p align="RIGHT"><span lang="he">‎<a name="026">26</a> ‏וְנִסְלַ֗ח לְכָל־עֲדַת֙ בְּנֵ֣י יִשְׂרָאֵ֔ל וְלַגֵּ֖ר הַגָּ֣ר בְּתוֹכָ֑ם כִּ֥י לְכָל־הָעָ֖ם בִּשְׁגָגָֽה׃ ס</span></p>
 <p align="RIGHT"><span lang="he">‎<a name="027">27</a> ‏וְאִם־נֶ֥פֶשׁ אַחַ֖ת תֶּחֱטָ֣א בִשְׁגָגָ֑ה וְהִקְרִ֛יבָה עֵ֥ז בַּת־שְׁנָתָ֖הּ לְחַטָּֽאת׃ </span></p>
 <p align="RIGHT"><span lang="he">‎<a name="028">28</a> ‏וְכִפֶּ֣ר הַכֹּהֵ֗ן עַל־הַנֶּ֧פֶשׁ הַשֹּׁגֶ֛גֶת בְּחֶטְאָ֥ה בִשְׁגָגָ֖ה לִפְנֵ֣י יְהוָ֑ה לְכַפֵּ֥ר עָלָ֖יו וְנִסְלַ֥ח לֽוֹ׃ </span></p>
 <p align="RIGHT"><span lang="he">‎<a name="029">29</a> ‏הָֽאֶזְרָח֙ בִּבְנֵ֣י יִשְׂרָאֵ֔ל וְלַגֵּ֖ר הַגָּ֣ר בְּתוֹכָ֑ם תּוֹרָ֤ה אַחַת֙ יִהְיֶ֣ה לָכֶ֔ם לָעֹשֶׂ֖ה בִּשְׁגָגָֽה׃ </span></p>
 <p align="RIGHT"><span lang="he">‎<a name="030">30</a> ‏וְהַנֶּ֜פֶשׁ אֲשֶֽׁר־תַּעֲשֶׂ֣ה׀ בְּיָ֣ד רָמָ֗ה מִן־הָֽאֶזְרָח֙ וּמִן־הַגֵּ֔ר אֶת־יְהוָ֖ה ה֣וּא מְגַדֵּ֑ף וְנִכְרְתָ֛ה הַנֶּ֥פֶשׁ הַהִ֖וא מִקֶּ֥רֶב עַמָּֽהּ׃ </span></p>
 <p align="RIGHT"><span lang="he">‎<a name="031">31</a> ‏כִּ֤י דְבַר־יְהוָה֙ בָּזָ֔ה וְאֶת־מִצְוָת֖וֹ הֵפַ֑ר הִכָּרֵ֧ת׀ תִּכָּרֵ֛ת הַנֶּ֥פֶשׁ הַהִ֖וא עֲוֹנָ֥ה בָֽהּ׃ פ</span></p>
 <p align="RIGHT"><span lang="he">‎<a name="032">32</a> ‏וַיִּהְי֥וּ בְנֵֽי־יִשְׂרָאֵ֖ל בַּמִּדְבָּ֑ר וַֽיִּמְצְא֗וּ אִ֛ישׁ מְקֹשֵׁ֥שׁ עֵצִ֖ים בְּי֥וֹם הַשַּׁבָּֽת׃ </span></p>
 <p align="RIGHT"><span lang="he">‎<a name="033">33</a> ‏וַיַּקְרִ֣יבוּ אֹת֔וֹ הַמֹּצְאִ֥ים אֹת֖וֹ מְקֹשֵׁ֣שׁ עֵצִ֑ים אֶל־מֹשֶׁה֙ וְאֶֽל־אַהֲרֹ֔ן וְאֶ֖ל כָּל־הָעֵדָֽה׃ </span></p>
 <p align="RIGHT"><span lang="he">‎<a name="034">34</a> ‏וַיַּנִּ֥יחוּ אֹת֖וֹ בַּמִּשְׁמָ֑ר כִּ֚י לֹ֣א פֹרַ֔שׁ מַה־יֵּעָשֶׂ֖ה לֽוֹ׃ ס</span></p>
 <p align="RIGHT"><span lang="he">‎<a name="035">35</a> ‏וַיֹּ֤אמֶר יְהוָה֙ אֶל־מֹשֶׁ֔ה מ֥וֹת יוּמַ֖ת הָאִ֑ישׁ רָג֨וֹם אֹת֤וֹ בָֽאֲבָנִים֙ כָּל־הָ֣עֵדָ֔ה מִח֖וּץ לַֽמַּחֲנֶֽה׃ </span></p>
 <p align="RIGHT"><span lang="he">‎<a name="036">36</a> ‏וַיֹּצִ֨יאוּ אֹת֜וֹ כָּל־הָעֵדָ֗ה אֶל־מִחוּץ֙ לַֽמַּחֲנֶ֔ה וַיִּרְגְּמ֥וּ אֹת֛וֹ בָּאֲבָנִ֖ים וַיָּמֹ֑ת כַּאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃ פ</span></p>
 <p align="RIGHT"><span lang="he">‎<a name="037">37</a> ‏וַיֹּ֥אמֶר יְהוָ֖ה אֶל־מֹשֶׁ֥ה לֵּאמֹֽר׃ </span></p>
 <p align="RIGHT"><span lang="he">‎<a name="038">38</a> ‏דַּבֵּ֞ר אֶל־בְּנֵ֤י יִשְׂרָאֵל֙ וְאָמַרְתָּ֣ אֲלֵהֶ֔ם וְעָשׂ֨וּ לָהֶ֥ם צִיצִ֛ת עַל־כַּנְפֵ֥י בִגְדֵיהֶ֖ם לְדֹרֹתָ֑ם וְנָ֥תְנ֛וּ<font color="red"><sup>3</sup></font> עַל־צִיצִ֥ת הַכָּנָ֖ף פְּתִ֥יל תְּכֵֽלֶת׃ </span></p>
 <p align="RIGHT"><span lang="he">‎<a name="039">39</a> ‏וְהָיָ֣ה לָכֶם֮ לְצִיצִת֒ וּרְאִיתֶ֣ם אֹת֗וֹ וּזְכַרְתֶּם֙ אֶת־כָּל־מִצְוֹ֣ת יְהוָ֔ה וַעֲשִׂיתֶ֖ם אֹתָ֑ם וְלֹֽא־תָתֻ֜רוּ אַחֲרֵ֤י לְבַבְכֶם֙ וְאַחֲרֵ֣י עֵֽינֵיכֶ֔ם אֲשֶׁר־אַתֶּ֥ם זֹנִ֖ים אַחֲרֵיהֶֽם׃ </span></p>
 <p align="RIGHT"><span lang="he">‎<a name="040">40</a> ‏לְמַ֣עַן תִּזְכְּר֔וּ וַעֲשִׂיתֶ֖ם אֶת־כָּל־מִצְוֹתָ֑י וִהְיִיתֶ֥ם קְדֹשִׁ֖ים לֵֽאלֹהֵיכֶֽם׃ </span></p>
 <p align="RIGHT"><span lang="he">‎<a name="041">41</a> ‏אֲנִ֞י יְהוָ֣ה אֱלֹֽהֵיכֶ֗ם אֲשֶׁ֨ר הוֹצֵ֤אתִי אֶתְכֶם֙ מֵאֶ֣רֶץ מִצְרַ֔יִם לִהְי֥וֹת לָכֶ֖ם לֵאלֹהִ֑ים אֲנִ֖י יְהוָ֥ה אֱלֹהֵיכֶֽם׃ פ</span></p>
 </td>
 <td width="50%">
 <p>1 wayəḏabēr yəhwâ ’el-mōšeh llē’mōr: </p>
 <p>2 dabēr ’el-bənê yiśərā’ēl wə’āmarətā ’ălēhem kî ṯāḇō’û ’el-’ereṣ mwōšəḇōṯêḵem ’ăšer ’ănî nōṯēn lāḵem: </p>
 <p>3 w<sup>a</sup>‘ăśîṯem ’iššeh layhwâ ‘ōlâ ’wō-zeḇ<sup>a</sup>ḥ ləfallē’-neḏer ’wō ḇinəḏāḇâ ’wō bəmō‘ăḏêḵem l<sup>a</sup>‘ăśwōṯ rêḥa nîḥōḥa layhwâ min-habāqār ’wō min-haṣṣō’n: </p>
 <p>4 wəhiqərîḇ hammaqərîḇ qārəbānwō layhwâ minəḥâ sōleṯ ‘iśśārwōn bālûl birəḇi‘îṯ hahîn šāmen: </p>
 <p>5 wəyayin lanneseḵə rəḇî‘îṯ hahîn t<sup>a</sup>‘ăśeh ‘al-hā‘ōlâ ’wō lazzāḇ<sup>a</sup>ḥ lakeḇeś hā’eḥāḏ: </p>
 <p>6 ’wō lā’ayil t<sup>a</sup>‘ăśeh minəḥâ sōleṯ šənê ‘eśərōnîm bəlûlâ ḇaššemen šəlišîṯ hahîn: </p>
 <p>7 wəyayin lanneseḵə šəlišîṯ hahîn taqərîḇ rêḥa-nîḥōḥa layhwâ: </p>
 <p>8 wəḵî-ṯ<sup>a</sup>‘ăśeh ḇen-bāqār ‘ōlâ ’wō-zāḇ<sup>a</sup>ḥ ləfallē’-neḏer ’wō-šəlāmîm layhwâ: </p>
 <p>9 wəhiqərîḇ ‘al-ben-habāqār minəḥâ sōleṯ šəlōšâ ‘eśərōnîm bālûl baššemen ḥăṣî hahîn: </p>
 <p>10 wəyayin taqərîḇ lanneseḵə ḥăṣî hahîn ’iššēh rêḥa-nîḥōḥa layhwâ: </p>
 <p>11 kāḵâ yē‘āśeh laššwōr hā’eḥāḏ ’wō lā’ayil hā’eḥāḏ ’wō-laśśeh ḇakəḇāśîm ’wō ḇā‘izzîm: </p>
 <p>12 kammisəpār ’ăšer t<sup>a</sup>‘ăśû kāḵâ t<sup>a</sup>‘ăśû lā’eḥāḏ kəmisəpārām: </p>
 <p>13 kāl-hā’ezərāḥ y<sup>a</sup>‘ăśeh-kāḵâ ’eṯ-’ēlleh ləhaqərîḇ ’iššēh rêḥa-nîḥōḥa layhwâ: </p>
 <p>14 wəḵî-yāḡûr ’itəḵem gēr ’wō ’ăšer-bəṯwōḵəḵem ləḏōrōṯêḵem wə‘āśâ ’iššēh rêḥa-nîḥōḥa layhwâ ka’ăšer t<sup>a</sup>‘ăśû kēn y<sup>a</sup>‘ăśeh: </p>
 <p>15 haqqâāl ḥuqqâ ’<sup>a</sup>ḥaṯ lāḵem wəlagēr hagār ḥuqqaṯ ‘wōlām ləḏōrōṯêḵem kāḵem kagēr yihəyeh lifənê yəhwâ: </p>
 <p>16 twōrâ ’<sup>a</sup>ḥaṯ ûmišəpāṭ ’eḥāḏ yihəyeh lāḵem wəlagēr hagār ’itəḵem: f</p>
 <p>17 wayəḏabēr yəhwâ ’el-mōšeh llē’mōr: </p>
 <p>18 dabēr ’el-bənê yiśərā’ēl wə’āmarətā ’ălēhem bəḇō’ăḵem ’el-hā’āreṣ ’ăšer ’ănî mēḇî’ ’eṯəḵem šāmmâ: </p>
 <p>19 wəhāyâ ba’ăḵāləḵem milleḥem hā’āreṣ tārîmû ṯərûmâ layhwâ: </p>
 <p>20 rē’šîṯ ‘ărisōṯēḵem ḥallâ tārîmû ṯərûmâ kiṯərûmaṯ gōren kēn tārîmû ’ōṯāh: </p>
 <p>21 mērē’šîṯ ‘ărisōṯêḵem titənû layhwâ tərûmâ ləḏōrōṯêḵem: s</p>
 <p>22 wəḵî ṯišəgû wəlō’ ṯ<sup>a</sup>‘ăśû ’ēṯ kāl-hammiṣəwōṯ hā’ēlleh ’ăšer-diber yəhwâ ’el-mōšeh: </p>
 <p>23 ’ēṯ kāl-’ăšer ṣiûâ yəhwâ ’ălêḵem bəyaḏ-mōšeh min-hayywōm ’ăšer ṣiûâ yəhwâ wâālə’â ləḏōrōṯêḵem: </p>
 <p>24 wəhāyâ ’im mē‘ênê hā‘ēḏâ ne‘eśəṯâ lišəḡāḡâ wə‘āśû ḵāl-hā‘ēḏâ par ben-bāqār ’eḥāḏ lə‘ōlâ lərêḥa nîḥōḥa layhwâ ûminəḥāṯwō wənisəkwō kammišəpāṭ ûśə‘îr-‘izzîm ’eḥāḏ ləḥaṭṭāṯ: </p>
 <p>25 wəḵiper hakōhēn ‘al-kāl-‘ăḏaṯ bənê yiśərā’ēl wənisəl<sup>a</sup>ḥ lâem kî-šəḡāḡâ hiw’ wəhēm hēḇî’û ’eṯ-qārəbānām ’iššeh layhwâ wəḥaṭṭā’ṯām lifənê yəhwâ ‘al-šiḡəḡāṯām: </p>
 <p>26 wənisəl<sup>a</sup>ḥ ləḵāl-‘ăḏaṯ bənê yiśərā’ēl wəlagēr hagār bəṯwōḵām kî ləḵāl-hā‘ām bišəḡāḡâ: s</p>
 <p>27 wə’im-nefeš ’<sup>a</sup>ḥaṯ teḥĕṭā’ ḇišəḡāḡâ wəhiqərîḇâ ‘ēz baṯ-šənāṯāh ləḥaṭṭā’ṯ: </p>
 <p>28 wəḵiper hakōhēn ‘al-hannefeš haššōḡeḡeṯ bəḥeṭə’â ḇišəḡāḡâ lifənê yəhwâ ləḵapēr ‘ālāyw wənisəl<sup>a</sup>ḥ lwō: </p>
 <p>29 hā’ezərāḥ biḇənê yiśərā’ēl wəlagēr hagār bəṯwōḵām twōrâ ’<sup>a</sup>ḥaṯ yihəyeh lāḵem lā‘ōśeh bišəḡāḡâ: </p>
 <p>30 wəhannefeš ’ăšer-t<sup>a</sup>‘ăśeh| bəyāḏ rāmâ min-hā’ezərāḥ ûmin-hagēr ’eṯ-yəhwâ hû’ məḡadēf wəniḵərəṯâ hannefeš hahiw’ miqqereḇ ‘ammāh: </p>
 <p>31 kî ḏəḇar-yəhwâ bāzâ wə’eṯ-miṣəwāṯwō hēfar hikārēṯ| tikārēṯ hannefeš hahiw’ ‘ăwōnâ ḇāh: f</p>
 <p>32 wayyihəyû ḇənê-yiśərā’ēl bammiḏəbār wayyiməṣə’û ’îš məqōšēš ‘ēṣîm bəywōm haššabāṯ: </p>
 <p>33 wayyaqərîḇû ’ōṯwō hammōṣə’îm ’ōṯwō məqōšēš ‘ēṣîm ’el-mōšeh wə’el-’ahărōn wə’el kāl-hā‘ēḏâ: </p>
 <p>34 wayyannîḥû ’ōṯwō bammišəmār kî lō’ fōraš mah-yyē‘āśeh lwō: s</p>
 <p>35 wayyō’mer yəhwâ ’el-mōšeh mwōṯ yûmaṯ hā’îš rāḡwōm ’ōṯwō ḇā’ăḇānîm kāl-hā‘ēḏâ miḥûṣ lamm<sup>a</sup>ḥăneh: </p>
 <p>36 wayyōṣî’û ’ōṯwō kāl-hā‘ēḏâ ’el-miḥûṣ lamm<sup>a</sup>ḥăneh wayyirəgəmû ’ōṯwō bā’ăḇānîm wayyāmōṯ ka’ăšer ṣiûâ yəhwâ ’eṯ-mōšeh: f</p>
 <p>37 wayyō’mer yəhwâ ’el-mōšeh llē’mōr: </p>
 <p>38 dabēr ’el-bənê yiśərā’ēl wə’āmarətā ’ălēhem wə‘āśû lâem ṣîṣiṯ ‘al-kanəfê ḇiḡəḏêhem ləḏōrōṯām wənāṯənû<font color="red"><sup>3</sup></font> ‘al-ṣîṣiṯ hakānāf pəṯîl təḵēleṯ: </p>
 <p>39 wəhāyâ lāḵem ləṣîṣiṯ ûrə’îṯem ’ōṯwō ûzəḵarətem ’eṯ-kāl-miṣəwōṯ yəhwâ w<sup>a</sup>‘ăśîṯem ’ōṯām wəlō’-ṯāṯurû ’<sup>a</sup>ḥărê ləḇaḇəḵem wə’<sup>a</sup>ḥărê ‘ênêḵem ’ăšer-’atem zōnîm ’<sup>a</sup>ḥărêhem: </p>
 <p>40 ləm<sup>a</sup>‘an tizəkərû w<sup>a</sup>‘ăśîṯem ’eṯ-kāl-miṣəwōṯāy wihəyîṯem qəḏōšîm lē’lōhêḵem: </p>
 <p>41 ’ănî yəhwâ ’ĕlōhêḵem ’ăšer hwōṣē’ṯî ’eṯəḵem mē’ereṣ miṣərayim lihəywōṯ lāḵem lē’lōhîm ’ănî yəhwâ ’ĕlōhêḵem: f</p>
 </td>
 </tr></table>
 <p></p><hr>
 <center>
 <a href="num016.htm">Next: Numbers (Bemidbar) Chapter 16</a></center>
 </body>