<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/lev016.htm">Polyglot</a> 
 <a href="../kjv/lev016.htm">KJV</a> 
 <a href="../sep/lev016.htm">Sep</a> 
 <a href="../vul/lev016.htm">Vul</a> 
 
 <br>
 <br><a href="lev.htm">Leviticus (Vayikra) Index</a><br>
  
 <a href="lev015.htm">Previous</a> 
 <a href="lev017.htm">Next</a> 
 </center>
 <hr>
 
 <h3 align="CENTER">Tanach (Hebrew): Leviticus (Vayikra) Chapter 16</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְדַבֵּ֤ר יְהוָה֙ אֶל־מֹשֶׁ֔ה אַחֲרֵ֣י מ֔וֹת שְׁנֵ֖י בְּנֵ֣י אַהֲרֹ֑ן בְּקָרְבָתָ֥ם לִפְנֵי־יְהוָ֖ה וַיָּמֻֽתוּ׃ </span></p>
 <p align="RIGHT"><span lang="he">‎<a name="002">2</a> ‏וַיֹּ֨אמֶר יְהוָ֜ה אֶל־מֹשֶׁ֗ה דַּבֵּר֮ אֶל־אַהֲרֹ֣ן אָחִיךָ֒ וְאַל־יָבֹ֤א בְכָל־עֵת֙ אֶל־הַקֹּ֔דֶשׁ מִבֵּ֖ית לַפָּרֹ֑כֶת אֶל־פְּנֵ֨י הַכַּפֹּ֜רֶת אֲשֶׁ֤ר עַל־הָאָרֹן֙ וְלֹ֣א יָמ֔וּת כִּ֚י בֶּֽעָנָ֔ן אֵרָאֶ֖ה עַל־הַכַּפֹּֽרֶת׃ </span></p>
 <p align="RIGHT"><span lang="he">‎<a name="003">3</a> ‏בְּזֹ֛את יָבֹ֥א אַהֲרֹ֖ן אֶל־הַקֹּ֑דֶשׁ בְּפַ֧ר בֶּן־בָּקָ֛ר לְחַטָּ֖את וְאַ֥יִל לְעֹלָֽה׃ </span></p>
 <p align="RIGHT"><span lang="he">‎<a name="004">4</a> ‏כְּתֹֽנֶת־בַּ֨ד קֹ֜דֶשׁ יִלְבָּ֗שׁ וּמִֽכְנְסֵי־בַד֮ יִהְי֣וּ עַל־בְּשָׂרוֹ֒ וּבְאַבְנֵ֥ט בַּד֙ יַחְגֹּ֔ר וּבְמִצְנֶ֥פֶת בַּ֖ד יִצְנֹ֑ף בִּגְדֵי־קֹ֣דֶשׁ הֵ֔ם וְרָחַ֥ץ בַּמַּ֛יִם אֶת־בְּשָׂר֖וֹ וּלְבֵשָֽׁם׃ </span></p>
 <p align="RIGHT"><span lang="he">‎<a name="005">5</a> ‏וּמֵאֵ֗ת עֲדַת֙ בְּנֵ֣י יִשְׂרָאֵ֔ל יִקַּ֛ח שְׁנֵֽי־שְׂעִירֵ֥י עִזִּ֖ים לְחַטָּ֑את וְאַ֥יִל אֶחָ֖ד לְעֹלָֽה׃ </span></p>
 <p align="RIGHT"><span lang="he">‎<a name="006">6</a> ‏וְהִקְרִ֧יב אַהֲרֹ֛ן אֶת־פַּ֥ר הַחַטָּ֖את אֲשֶׁר־ל֑וֹ וְכִפֶּ֥ר בַּעֲד֖וֹ וּבְעַ֥ד בֵּיתֽוֹ׃ </span></p>
 <p align="RIGHT"><span lang="he">‎<a name="007">7</a> ‏וְלָקַ֖ח אֶת־שְׁנֵ֣י הַשְּׂעִירִ֑ם וְהֶעֱמִ֤יד אֹתָם֙ לִפְנֵ֣י יְהוָ֔ה פֶּ֖תַח אֹ֥הֶל מוֹעֵֽד׃ </span></p>
 <p align="RIGHT"><span lang="he">‎<a name="008">8</a> ‏וְנָתַ֧ן אַהֲרֹ֛ן עַל־שְׁנֵ֥י הַשְּׂעִירִ֖ם גּוֹרָל֑וֹת גּוֹרָ֤ל אֶחָד֙ לַיהוָ֔ה וְגוֹרָ֥ל אֶחָ֖ד לַעֲזָאזֵֽל׃ </span></p>
 <p align="RIGHT"><span lang="he">‎<a name="009">9</a> ‏וְהִקְרִ֤יב אַהֲרֹן֙ אֶת־הַשָּׂעִ֔יר אֲשֶׁ֨ר עָלָ֥ה עָלָ֛יו הַגּוֹרָ֖ל לַיהוָ֑ה וְעָשָׂ֖הוּ חַטָּֽאת׃ </span></p>
 <p align="RIGHT"><span lang="he">‎<a name="010">10</a> ‏וְהַשָּׂעִ֗יר אֲשֶׁר֩ עָלָ֨ה עָלָ֤יו הַגּוֹרָל֙ לַעֲזָאזֵ֔ל יָֽעֳמַד־חַ֛י לִפְנֵ֥י יְהוָ֖ה לְכַפֵּ֣ר עָלָ֑יו לְשַׁלַּ֥ח אֹת֛וֹ לַעֲזָאזֵ֖ל הַמִּדְבָּֽרָה׃ </span></p>
 <p align="RIGHT"><span lang="he">‎<a name="011">11</a> ‏וְהִקְרִ֨יב אַהֲרֹ֜ן אֶת־פַּ֤ר הַֽחַטָּאת֙ אֲשֶׁר־ל֔וֹ וְכִפֶּ֥ר בַּֽעֲד֖וֹ וּבְעַ֣ד בֵּית֑וֹ וְשָׁחַ֛ט אֶת־פַּ֥ר הַֽחַטָּ֖את אֲשֶׁר־לֽוֹ׃ </span></p>
 <p align="RIGHT"><span lang="he">‎<a name="012">12</a> ‏וְלָקַ֣ח מְלֹֽא־הַ֠מַּחְתָּה גַּֽחֲלֵי־אֵ֞שׁ מֵעַ֤ל הַמִּזְבֵּ֙חַ֙ מִלִּפְנֵ֣י יְהוָ֔ה וּמְלֹ֣א חָפְנָ֔יו קְטֹ֥רֶת סַמִּ֖ים דַּקָּ֑ה וְהֵבִ֖יא מִבֵּ֥ית לַפָּרֹֽכֶת׃ </span></p>
 <p align="RIGHT"><span lang="he">‎<a name="013">13</a> ‏וְנָתַ֧ן אֶֽת־הַקְּטֹ֛רֶת עַל־הָאֵ֖שׁ לִפְנֵ֣י יְהוָ֑ה וְכִסָּ֣ה׀ עֲנַ֣ן הַקְּטֹ֗רֶת אֶת־הַכַּפֹּ֛רֶת אֲשֶׁ֥ר עַל־הָעֵד֖וּת וְלֹ֥א יָמֽוּת׃ </span></p>
 <p align="RIGHT"><span lang="he">‎<a name="014">14</a> ‏וְלָקַח֙ מִדַּ֣ם הַפָּ֔ר וְהִזָּ֧ה בְאֶצְבָּע֛וֹ עַל־פְּנֵ֥י הַכַּפֹּ֖רֶת קֵ֑דְמָה וְלִפְנֵ֣י הַכַּפֹּ֗רֶת יַזֶּ֧ה שֶֽׁבַע־פְּעָמִ֛ים מִן־הַדָּ֖ם בְּאֶצְבָּעֽוֹ׃ </span></p>
 <p align="RIGHT"><span lang="he">‎<a name="015">15</a> ‏וְשָׁחַ֞ט אֶת־שְׂעִ֤יר הַֽחַטָּאת֙ אֲשֶׁ֣ר לָעָ֔ם וְהֵבִיא֙ אֶת־דָּמ֔וֹ אֶל־מִבֵּ֖ית לַפָּרֹ֑כֶת וְעָשָׂ֣ה אֶת־דָּמ֗וֹ כַּאֲשֶׁ֤ר עָשָׂה֙ לְדַ֣ם הַפָּ֔ר וְהִזָּ֥ה אֹת֛וֹ עַל־הַכַּפֹּ֖רֶת וְלִפְנֵ֥י הַכַּפֹּֽרֶת׃ </span></p>
 <p align="RIGHT"><span lang="he">‎<a name="016">16</a> ‏וְכִפֶּ֣ר עַל־הַקֹּ֗דֶשׁ מִטֻּמְאֹת֙ בְּנֵ֣י יִשְׂרָאֵ֔ל וּמִפִּשְׁעֵיהֶ֖ם לְכָל־חַטֹּאתָ֑ם וְכֵ֤ן יַעֲשֶׂה֙ לְאֹ֣הֶל מוֹעֵ֔ד הַשֹּׁכֵ֣ן אִתָּ֔ם בְּת֖וֹךְ טֻמְאֹתָֽם׃ </span></p>
 <p align="RIGHT"><span lang="he">‎<a name="017">17</a> ‏וְכָל־אָדָ֞ם לֹא־יִהְיֶ֣ה׀ בְּאֹ֣הֶל מוֹעֵ֗ד בְּבֹא֛וֹ לְכַפֵּ֥ר בַּקֹּ֖דֶשׁ עַד־צֵאת֑וֹ וְכִפֶּ֤ר בַּעֲדוֹ֙ וּבְעַ֣ד בֵּית֔וֹ וּבְעַ֖ד כָּל־קְהַ֥ל יִשְׂרָאֵֽל׃ </span></p>
 <p align="RIGHT"><span lang="he">‎<a name="018">18</a> ‏וְיָצָ֗א אֶל־הַמִּזְבֵּ֛חַ אֲשֶׁ֥ר לִפְנֵֽי־יְהוָ֖ה וְכִפֶּ֣ר עָלָ֑יו וְלָקַ֞ח מִדַּ֤ם הַפָּר֙ וּמִדַּ֣ם הַשָּׂעִ֔יר וְנָתַ֛ן עַל־קַרְנ֥וֹת הַמִּזְבֵּ֖חַ סָבִֽיב׃ </span></p>
 <p align="RIGHT"><span lang="he">‎<a name="019">19</a> ‏וְהִזָּ֨ה עָלָ֧יו מִן־הַדָּ֛ם בְּאֶצְבָּע֖וֹ שֶׁ֣בַע פְּעָמִ֑ים וְטִהֲר֣וֹ וְקִדְּשׁ֔וֹ מִטֻּמְאֹ֖ת בְּנֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="020">20</a> ‏וְכִלָּה֙ מִכַּפֵּ֣ר אֶת־הַקֹּ֔דֶשׁ וְאֶת־אֹ֥הֶל מוֹעֵ֖ד וְאֶת־הַמִּזְבֵּ֑חַ וְהִקְרִ֖יב אֶת־הַשָּׂעִ֥יר הֶחָֽי׃ </span></p>
 <p align="RIGHT"><span lang="he">‎<a name="021">21</a> ‏וְסָמַ֨ךְ אַהֲרֹ֜ן אֶת־שְׁתֵּ֣י <font color="brown">ידו</font> <font color="blue">יָדָ֗יו</font> עַ֨ל רֹ֣אשׁ הַשָּׂעִיר֮ הַחַי֒ וְהִתְוַדָּ֣ה עָלָ֗יו אֶת־כָּל־עֲוֹנֹת֙ בְּנֵ֣י יִשְׂרָאֵ֔ל וְאֶת־כָּל־פִּשְׁעֵיהֶ֖ם לְכָל־חַטֹּאתָ֑ם וְנָתַ֤ן אֹתָם֙ עַל־רֹ֣אשׁ הַשָּׂעִ֔יר וְשִׁלַּ֛ח בְּיַד־אִ֥ישׁ עִתִּ֖י הַמִּדְבָּֽרָה׃ </span></p>
 <p align="RIGHT"><span lang="he">‎<a name="022">22</a> ‏וְנָשָׂ֨א הַשָּׂעִ֥יר עָלָ֛יו אֶת־כָּל־עֲוֹנֹתָ֖ם אֶל־אֶ֣רֶץ גְּזֵרָ֑ה וְשִׁלַּ֥ח אֶת־הַשָּׂעִ֖יר בַּמִּדְבָּֽר׃ </span></p>
 <p align="RIGHT"><span lang="he">‎<a name="023">23</a> ‏וּבָ֤א אַהֲרֹן֙ אֶל־אֹ֣הֶל מוֹעֵ֔ד וּפָשַׁט֙ אֶת־בִּגְדֵ֣י הַבָּ֔ד אֲשֶׁ֥ר לָבַ֖שׁ בְּבֹא֣וֹ אֶל־הַקֹּ֑דֶשׁ וְהִנִּיחָ֖ם שָֽׁם׃ </span></p>
 <p align="RIGHT"><span lang="he">‎<a name="024">24</a> ‏וְרָחַ֨ץ אֶת־בְּשָׂר֤וֹ בַמַּ֙יִם֙ בְּמָק֣וֹם קָד֔וֹשׁ וְלָבַ֖שׁ אֶת־בְּגָדָ֑יו וְיָצָ֗א וְעָשָׂ֤ה אֶת־עֹֽלָתוֹ֙ וְאֶת־עֹלַ֣ת הָעָ֔ם וְכִפֶּ֥ר בַּעֲד֖וֹ וּבְעַ֥ד הָעָֽם׃ </span></p>
 <p align="RIGHT"><span lang="he">‎<a name="025">25</a> ‏וְאֵ֛ת חֵ֥לֶב הַֽחַטָּ֖את יַקְטִ֥יר הַמִּזְבֵּֽחָה׃ </span></p>
 <p align="RIGHT"><span lang="he">‎<a name="026">26</a> ‏וְהַֽמְשַׁלֵּ֤חַ אֶת־הַשָּׂעִיר֙ לַֽעֲזָאזֵ֔ל יְכַבֵּ֣ס בְּגָדָ֔יו וְרָחַ֥ץ אֶת־בְּשָׂר֖וֹ בַּמָּ֑יִם וְאַחֲרֵי־כֵ֖ן יָב֥וֹא אֶל־הַֽמַּחֲנֶֽה׃ </span></p>
 <p align="RIGHT"><span lang="he">‎<a name="027">27</a> ‏וְאֵת֩ פַּ֨ר הַֽחַטָּ֜את וְאֵ֣ת׀ שְׂעִ֣יר הַֽחַטָּ֗את אֲשֶׁ֨ר הוּבָ֤א אֶת־דָּמָם֙ לְכַפֵּ֣ר בַּקֹּ֔דֶשׁ יוֹצִ֖יא אֶל־מִח֣וּץ לַֽמַּחֲנֶ֑ה וְשָׂרְפ֣וּ בָאֵ֔שׁ אֶת־עֹרֹתָ֥ם וְאֶת־בְּשָׂרָ֖ם וְאֶת־פִּרְשָֽׁם׃ </span></p>
 <p align="RIGHT"><span lang="he">‎<a name="028">28</a> ‏וְהַשֹּׂרֵ֣ף אֹתָ֔ם יְכַבֵּ֣ס בְּגָדָ֔יו וְרָחַ֥ץ אֶת־בְּשָׂר֖וֹ בַּמָּ֑יִם וְאַחֲרֵי־כֵ֖ן יָב֥וֹא אֶל־הַֽמַּחֲנֶֽה׃ </span></p>
 <p align="RIGHT"><span lang="he">‎<a name="029">29</a> ‏וְהָיְתָ֥ה לָכֶ֖ם לְחֻקַּ֣ת עוֹלָ֑ם בַּחֹ֣דֶשׁ הַ֠שְּׁבִיעִי בֶּֽעָשׂ֨וֹר לַחֹ֜דֶשׁ תְּעַנּ֣וּ אֶת־נַפְשֹֽׁתֵיכֶ֗ם וְכָל־מְלָאכָה֙ לֹ֣א תַעֲשׂ֔וּ הָֽאֶזְרָ֔ח וְהַגֵּ֖ר הַגָּ֥ר בְּתוֹכְכֶֽם׃ </span></p>
 <p align="RIGHT"><span lang="he">‎<a name="030">30</a> ‏כִּֽי־בַיּ֥וֹם הַזֶּ֛ה יְכַפֵּ֥ר עֲלֵיכֶ֖ם לְטַהֵ֣ר אֶתְכֶ֑ם מִכֹּל֙ חַטֹּ֣אתֵיכֶ֔ם לִפְנֵ֥י יְהוָ֖ה תִּטְהָֽרוּ׃ </span></p>
 <p align="RIGHT"><span lang="he">‎<a name="031">31</a> ‏שַׁבַּ֨ת שַׁבָּת֥וֹן הִיא֙ לָכֶ֔ם וְעִנִּיתֶ֖ם אֶת־נַפְשֹׁתֵיכֶ֑ם חֻקַּ֖ת עוֹלָֽם׃ </span></p>
 <p align="RIGHT"><span lang="he">‎<a name="032">32</a> ‏וְכִפֶּ֨ר הַכֹּהֵ֜ן אֲשֶׁר־יִמְשַׁ֣ח אֹת֗וֹ וַאֲשֶׁ֤ר יְמַלֵּא֙ אֶת־יָד֔וֹ לְכַהֵ֖ן תַּ֣חַת אָבִ֑יו וְלָבַ֛שׁ אֶת־בִּגְדֵ֥י הַבָּ֖ד בִּגְדֵ֥י הַקֹּֽדֶשׁ׃ </span></p>
 <p align="RIGHT"><span lang="he">‎<a name="033">33</a> ‏וְכִפֶּר֙ אֶת־מִקְדַּ֣שׁ הַקֹּ֔דֶשׁ וְאֶת־אֹ֧הֶל מוֹעֵ֛ד וְאֶת־הַמִּזְבֵּ֖חַ יְכַפֵּ֑ר וְעַ֧ל הַכֹּהֲנִ֛ים וְעַל־כָּל־עַ֥ם הַקָּהָ֖ל יְכַפֵּֽר׃ </span></p>
 <p align="RIGHT"><span lang="he">‎<a name="034">34</a> ‏וְהָֽיְתָה־זֹּ֨את לָכֶ֜ם לְחֻקַּ֣ת עוֹלָ֗ם לְכַפֵּ֞ר עַל־בְּנֵ֤י יִשְׂרָאֵל֙ מִכָּל־חַטֹּאתָ֔ם אַחַ֖ת בַּשָּׁנָ֑ה וַיַּ֕עַשׂ כַּאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃ פ</span></p>
 </td>
 <td width="50%">
 <p>1 wayəḏabēr yəhwâ ’el-mōšeh ’<sup>a</sup>ḥărê mwōṯ šənê bənê ’ahărōn bəqārəḇāṯām lifənê-yəhwâ wayyāmuṯû: </p>
 <p>2 wayyō’mer yəhwâ ’el-mōšeh dabēr ’el-’ahărōn ’āḥîḵā wə’al-yāḇō’ ḇəḵāl-‘ēṯ ’el-haqqōḏeš mibêṯ lapārōḵeṯ ’el-pənê hakapōreṯ ’ăšer ‘al-hā’ārōn wəlō’ yāmûṯ kî be‘ānān ’ērā’eh ‘al-hakapōreṯ: </p>
 <p>3 bəzō’ṯ yāḇō’ ’ahărōn ’el-haqqōḏeš bəfar ben-bāqār ləḥaṭṭā’ṯ wə’ayil lə‘ōlâ: </p>
 <p>4 kəṯōneṯ-baḏ qōḏeš yiləbāš ûmiḵənəsê-ḇaḏ yihəyû ‘al-bəśārwō ûḇə’aḇənēṭ baḏ y<sup>a</sup>ḥəgōr ûḇəmiṣənefeṯ baḏ yiṣənōf biḡəḏê-qōḏeš hēm wərāḥaṣ bammayim ’eṯ-bəśārwō ûləḇēšām: </p>
 <p>5 ûmē’ēṯ ‘ăḏaṯ bənê yiśərā’ēl yiqq<sup>a</sup>ḥ šənê-śə‘îrê ‘izzîm ləḥaṭṭā’ṯ wə’ayil ’eḥāḏ lə‘ōlâ: </p>
 <p>6 wəhiqərîḇ ’ahărōn ’eṯ-par h<sup>a</sup>ḥaṭṭā’ṯ ’ăšer-lwō wəḵiper b<sup>a</sup>‘ăḏwō ûḇə‘aḏ bêṯwō: </p>
 <p>7 wəlāq<sup>a</sup>ḥ ’eṯ-šənê haśśə‘îrim wəhe‘ĕmîḏ ’ōṯām lifənê yəhwâ peṯ<sup>a</sup>ḥ ’ōhel mwō‘ēḏ: </p>
 <p>8 wənāṯan ’ahărōn ‘al-šənê haśśə‘îrim gwōrālwōṯ gwōrāl ’eḥāḏ layhwâ wəḡwōrāl ’eḥāḏ l<sup>a</sup>‘ăzā’zēl: </p>
 <p>9 wəhiqərîḇ ’ahărōn ’eṯ-haśśā‘îr ’ăšer ‘ālâ ‘ālāyw hagwōrāl layhwâ wə‘āśâû ḥaṭṭā’ṯ: </p>
 <p>10 wəhaśśā‘îr ’ăšer ‘ālâ ‘ālāyw hagwōrāl l<sup>a</sup>‘ăzā’zēl yā‘ŏmaḏ-ḥay lifənê yəhwâ ləḵapēr ‘ālāyw ləšall<sup>a</sup>ḥ ’ōṯwō l<sup>a</sup>‘ăzā’zēl hammiḏəbārâ: </p>
 <p>11 wəhiqərîḇ ’ahărōn ’eṯ-par h<sup>a</sup>ḥaṭṭā’ṯ ’ăšer-lwō wəḵiper b<sup>a</sup>‘ăḏwō ûḇə‘aḏ bêṯwō wəšāḥaṭ ’eṯ-par h<sup>a</sup>ḥaṭṭā’ṯ ’ăšer-lwō: </p>
 <p>12 wəlāq<sup>a</sup>ḥ məlō’-hamm<sup>a</sup>ḥətâ g<sup>a</sup>ḥălê-’ēš mē‘al hammizəbēḥa millifənê yəhwâ ûməlō’ ḥāfənāyw qəṭōreṯ sammîm daqqâ wəhēḇî’ mibêṯ lapārōḵeṯ: </p>
 <p>13 wənāṯan ’eṯ-haqqəṭōreṯ ‘al-hā’ēš lifənê yəhwâ wəḵissâ| ‘ănan haqqəṭōreṯ ’eṯ-hakapōreṯ ’ăšer ‘al-hā‘ēḏûṯ wəlō’ yāmûṯ: </p>
 <p>14 wəlāq<sup>a</sup>ḥ midam hapār wəhizzâ ḇə’eṣəbā‘wō ‘al-pənê hakapōreṯ qēḏəmâ wəlifənê hakapōreṯ yazzeh šeḇ<sup>a</sup>‘-pə‘āmîm min-hadām bə’eṣəbā‘wō: </p>
 <p>15 wəšāḥaṭ ’eṯ-śə‘îr h<sup>a</sup>ḥaṭṭā’ṯ ’ăšer lā‘ām wəhēḇî’ ’eṯ-dāmwō ’el-mibêṯ lapārōḵeṯ wə‘āśâ ’eṯ-dāmwō ka’ăšer ‘āśâ ləḏam hapār wəhizzâ ’ōṯwō ‘al-hakapōreṯ wəlifənê hakapōreṯ: </p>
 <p>16 wəḵiper ‘al-haqqōḏeš miṭṭumə’ōṯ bənê yiśərā’ēl ûmipišə‘êhem ləḵāl-ḥaṭṭō’ṯām wəḵēn y<sup>a</sup>‘ăśeh lə’ōhel mwō‘ēḏ haššōḵēn ’itām bəṯwōḵə ṭumə’ōṯām: </p>
 <p>17 wəḵāl-’āḏām lō’-yihəyeh| bə’ōhel mwō‘ēḏ bəḇō’wō ləḵapēr baqqōḏeš ‘aḏ-ṣē’ṯwō wəḵiper b<sup>a</sup>‘ăḏwō ûḇə‘aḏ bêṯwō ûḇə‘aḏ kāl-qəhal yiśərā’ēl: </p>
 <p>18 wəyāṣā’ ’el-hammizəbēḥa ’ăšer lifənê-yəhwâ wəḵiper ‘ālāyw wəlāq<sup>a</sup>ḥ midam hapār ûmidam haśśā‘îr wənāṯan ‘al-qarənwōṯ hammizəbēḥa sāḇîḇ: </p>
 <p>19 wəhizzâ ‘ālāyw min-hadām bə’eṣəbā‘wō šeḇ<sup>a</sup>‘ pə‘āmîm wəṭihărwō wəqidəšwō miṭṭumə’ōṯ bənê yiśərā’ēl: </p>
 <p>20 wəḵillâ mikapēr ’eṯ-haqqōḏeš wə’eṯ-’ōhel mwō‘ēḏ wə’eṯ-hammizəbēḥa wəhiqərîḇ ’eṯ-haśśā‘îr heḥāy: </p>
 <p>21 wəsāmaḵə ’ahărōn ’eṯ-šətê <font color="brown">yāḏwō</font> <font color="blue">yāḏāyw</font> ‘al rō’š haśśā‘îr h<sup>a</sup>ḥay wəhiṯəwadâ ‘ālāyw ’eṯ-kāl-‘ăwōnōṯ bənê yiśərā’ēl wə’eṯ-kāl-pišə‘êhem ləḵāl-ḥaṭṭō’ṯām wənāṯan ’ōṯām ‘al-rō’š haśśā‘îr wəšill<sup>a</sup>ḥ bəyaḏ-’îš ‘itî hammiḏəbārâ: </p>
 <p>22 wənāśā’ haśśā‘îr ‘ālāyw ’eṯ-kāl-‘ăwōnōṯām ’el-’ereṣ gəzērâ wəšill<sup>a</sup>ḥ ’eṯ-haśśā‘îr bammiḏəbār: </p>
 <p>23 ûḇā’ ’ahărōn ’el-’ōhel mwō‘ēḏ ûfāšaṭ ’eṯ-biḡəḏê habāḏ ’ăšer lāḇaš bəḇō’wō ’el-haqqōḏeš wəhinnîḥām šām: </p>
 <p>24 wərāḥaṣ ’eṯ-bəśārwō ḇammayim bəmāqwōm qāḏwōš wəlāḇaš ’eṯ-bəḡāḏāyw wəyāṣā’ wə‘āśâ ’eṯ-‘ōlāṯwō wə’eṯ-‘ōlaṯ hā‘ām wəḵiper b<sup>a</sup>‘ăḏwō ûḇə‘aḏ hā‘ām: </p>
 <p>25 wə’ēṯ ḥēleḇ h<sup>a</sup>ḥaṭṭā’ṯ yaqəṭîr hammizəbēḥâ: </p>
 <p>26 wəhaməšallēḥa ’eṯ-haśśā‘îr l<sup>a</sup>‘ăzā’zēl yəḵabēs bəḡāḏāyw wərāḥaṣ ’eṯ-bəśārwō bammāyim wə’<sup>a</sup>ḥărê-ḵēn yāḇwō’ ’el-hamm<sup>a</sup>ḥăneh: </p>
 <p>27 wə’ēṯ par h<sup>a</sup>ḥaṭṭā’ṯ wə’ēṯ| śə‘îr h<sup>a</sup>ḥaṭṭā’ṯ ’ăšer hûḇā’ ’eṯ-dāmām ləḵapēr baqqōḏeš ywōṣî’ ’el-miḥûṣ lamm<sup>a</sup>ḥăneh wəśārəfû ḇā’ēš ’eṯ-‘ōrōṯām wə’eṯ-bəśārām wə’eṯ-pirəšām: </p>
 <p>28 wəhaśśōrēf ’ōṯām yəḵabēs bəḡāḏāyw wərāḥaṣ ’eṯ-bəśārwō bammāyim wə’<sup>a</sup>ḥărê-ḵēn yāḇwō’ ’el-hamm<sup>a</sup>ḥăneh: </p>
 <p>29 wəhāyəṯâ lāḵem ləḥuqqaṯ ‘wōlām b<sup>a</sup>ḥōḏeš haššəḇî‘î be‘āśwōr l<sup>a</sup>ḥōḏeš tə‘annû ’eṯ-nafəšōṯêḵem wəḵāl-məlā’ḵâ lō’ ṯ<sup>a</sup>‘ăśû hā’ezərāḥ wəhagēr hagār bəṯwōḵəḵem: </p>
 <p>30 kî-ḇayywōm hazzeh yəḵapēr ‘ălêḵem ləṭahēr ’eṯəḵem mikōl ḥaṭṭō’ṯêḵem lifənê yəhwâ tiṭəhārû: </p>
 <p>31 šabaṯ šabāṯwōn hî’ lāḵem wə‘innîṯem ’eṯ-nafəšōṯêḵem ḥuqqaṯ ‘wōlām: </p>
 <p>32 wəḵiper hakōhēn ’ăšer-yiməš<sup>a</sup>ḥ ’ōṯwō wa’ăšer yəmallē’ ’eṯ-yāḏwō ləḵahēn t<sup>a</sup>ḥaṯ ’āḇîw wəlāḇaš ’eṯ-biḡəḏê habāḏ biḡəḏê haqqōḏeš: </p>
 <p>33 wəḵiper ’eṯ-miqədaš haqqōḏeš wə’eṯ-’ōhel mwō‘ēḏ wə’eṯ-hammizəbēḥa yəḵapēr wə‘al hakōhănîm wə‘al-kāl-‘am haqqâāl yəḵapēr: </p>
 <p>34 wəhāyəṯâ-zzō’ṯ lāḵem ləḥuqqaṯ ‘wōlām ləḵapēr ‘al-bənê yiśərā’ēl mikāl-ḥaṭṭō’ṯām ’<sup>a</sup>ḥaṯ baššānâ wayy<sup>a</sup>‘aś ka’ăšer ṣiûâ yəhwâ ’eṯ-mōšeh: f</p>
 </td>
 </tr></table>
 <p></p><hr>
 <center>
 <a href="lev017.htm">Next: Leviticus (Vayikra) Chapter 17</a></center>
 </body>