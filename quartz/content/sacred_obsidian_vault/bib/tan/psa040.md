<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa040.htm">Polyglot</a> 
 <a href="../kjv/psa040.htm">KJV</a> 
 <a href="../sep/psa040.htm">Sep</a> 
 <a href="../vul/psa040.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa039.htm">Previous</a> 
 <a href="psa041.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 40</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏לַ֝מְנַצֵּ֗חַ לְדָוִ֥ד מִזְמֽוֹר׃ </span></p>
 <p align="RIGHT"><span lang="he">‎<a name="002">2</a> ‏קַוֹּ֣ה קִוִּ֣יתִי יְהוָ֑ה וַיֵּ֥ט אֵ֝לַ֗י וַיִּשְׁמַ֥ע שַׁוְעָתִֽי׃ </span></p>
 <p align="RIGHT"><span lang="he">‎<a name="003">3</a> ‏וַיַּעֲלֵ֤נִי׀ מִבּ֥וֹר שָׁאוֹן֮ מִטִּ֪יט הַיָּ֫וֵ֥ן וַיָּ֖קֶם עַל־סֶ֥לַע רַגְלַ֗י כּוֹנֵ֥ן אֲשֻׁרָֽי׃ </span></p>
 <p align="RIGHT"><span lang="he">‎<a name="004">4</a> ‏וַיִּתֵּ֬ן בְּפִ֨י׀ שִׁ֥יר חָדָשׁ֮ תְּהִלָּ֪ה לֵֽאלֹ֫הֵ֥ינוּ יִרְא֣וּ רַבִּ֣ים וְיִירָ֑אוּ וְ֝יִבְטְח֗וּ בַּיהוָֽה׃ </span></p>
 <p align="RIGHT"><span lang="he">‎<a name="005">5</a> ‏אַ֥שְֽׁרֵי הַגֶּ֗בֶר אֲשֶׁר־שָׂ֣ם יְ֭הוָֹה מִבְטַח֑וֹ וְֽלֹא־פָנָ֥ה אֶל־רְ֝הָבִ֗ים וְשָׂטֵ֥י כָזָֽב׃ </span></p>
 <p align="RIGHT"><span lang="he">‎<a name="006">6</a> ‏רַבּ֤וֹת עָשִׂ֨יתָ׀ אַתָּ֤ה׀ יְהוָ֣ה אֱלֹהַי֮ נִֽפְלְאֹתֶ֥יךָ וּמַחְשְׁבֹתֶ֗יךָ אֵ֫לֵ֥ינוּ אֵ֤ין׀ עֲרֹ֬ךְ אֵלֶ֗יךָ אַגִּ֥ידָה וַאֲדַבֵּ֑רָה עָ֝צְמ֗וּ מִסַּפֵּֽר׃ </span></p>
 <p align="RIGHT"><span lang="he">‎<a name="007">7</a> ‏זֶ֤בַח וּמִנְחָ֨ה׀ לֹֽא־חָפַ֗צְתָּ אָ֭זְנַיִם כָּרִ֣יתָ לִּ֑י עוֹלָ֥ה וַ֝חֲטָאָ֗ה לֹ֣א שָׁאָֽלְתָּ׃ </span></p>
 <p align="RIGHT"><span lang="he">‎<a name="008">8</a> ‏אָ֣ז אָ֭מַרְתִּי הִנֵּה־בָ֑אתִי בִּמְגִלַּת־סֵ֝֗פֶר כָּת֥וּב עָלָֽי׃ </span></p>
 <p align="RIGHT"><span lang="he">‎<a name="009">9</a> ‏לַֽעֲשֽׂוֹת־רְצוֹנְךָ֣ אֱלֹהַ֣י חָפָ֑צְתִּי וְ֝ת֥וֹרָתְךָ֗<font color="red"><sup>3</sup></font> בְּת֣וֹךְ מֵעָֽי׃ </span></p>
 <p align="RIGHT"><span lang="he">‎<a name="010">10</a> ‏בִּשַּׂ֤רְתִּי צֶ֨דֶק׀ בְּקָ֘הָ֤ל רָ֗ב הִנֵּ֣ה שְׂ֭פָתַי לֹ֣א אֶכְלָ֑א יְ֝הוָ֗ה אַתָּ֥ה יָדָֽעְתָּ׃ </span></p>
 <p align="RIGHT"><span lang="he">‎<a name="011">11</a> ‏צִדְקָתְךָ֬ לֹא־כִסִּ֨יתִי׀ בְּת֬וֹךְ לִבִּ֗י<font color="red"><sup>3</sup></font> אֱמוּנָתְךָ֣ וּתְשׁוּעָתְךָ֣ אָמָ֑רְתִּי לֹא־כִחַ֥דְתִּי חַסְדְּךָ֥ וַ֝אֲמִתְּךָ֗ לְקָהָ֥ל רָֽב׃ </span></p>
 <p align="RIGHT"><span lang="he">‎<a name="012">12</a> ‏אַתָּ֤ה יְהוָ֗ה לֹא־תִכְלָ֣א רַחֲמֶ֣יךָ מִמֶּ֑נִּי חַסְדְּךָ֥ וַ֝אֲמִתְּךָ֗ תָּמִ֥יד יִצְּרֽוּנִי׃ </span></p>
 <p align="RIGHT"><span lang="he">‎<a name="013">13</a> ‏כִּ֤י אָפְפ֥וּ־עָלַ֨י׀ רָע֡וֹת עַד־אֵ֬ין מִסְפָּ֗ר הִשִּׂיג֣וּנִי עֲ֭וֹנֹתַי וְלֹא־יָכֹ֣לְתִּי לִרְא֑וֹת עָצְמ֥וּ מִשַּֽׂעֲר֥וֹת רֹ֝אשִׁ֗י וְלִבִּ֥י עֲזָבָֽנִי׃ </span></p>
 <p align="RIGHT"><span lang="he">‎<a name="014">14</a> ‏רְצֵ֣ה יְ֭הוָה לְהַצִּילֵ֑נִי יְ֝הוָ֗ה לְעֶזְרָ֥תִי חֽוּשָׁה׃ </span></p>
 <p align="RIGHT"><span lang="he">‎<a name="015">15</a> ‏יֵ֘בֹ֤שׁוּ וְיַחְפְּר֨וּ׀ יַחַד֮ מְבַקְשֵׁ֥י נַפְשִׁ֗י לִסְפּ֫וֹתָ֥הּ יִסֹּ֣גוּ אָ֭חוֹר וְיִכָּלְמ֑וּ חֲ֝פֵצֵ֗י רָעָתִֽי׃ </span></p>
 <p align="RIGHT"><span lang="he">‎<a name="016">16</a> ‏יָ֭שֹׁמּוּ עַל־עֵ֣קֶב בָּשְׁתָּ֑ם הָאֹמְרִ֥ים לִ֝֗י הֶאָ֥ח׀ הֶאָֽח׃ </span></p>
 <p align="RIGHT"><span lang="he">‎<a name="017">17</a> ‏יָ֘שִׂ֤ישׂוּ וְיִשְׂמְח֨וּ׀ בְּךָ֗ כָּֽל־מְבַ֫קְשֶׁ֥יךָ יֹאמְר֣וּ תָ֭מִיד יִגְדַּ֣ל יְהוָ֑ה אֹֽ֝הֲבֵ֗י תְּשׁוּעָתֶֽךָ׃ </span></p>
 <p align="RIGHT"><span lang="he">‎<a name="018">18</a> ‏וַאֲנִ֤י׀ עָנִ֣י וְאֶבְיוֹן֮ אֲדֹנָ֪י יַחֲשָׁ֫ב לִ֥י עֶזְרָתִ֣י וּמְפַלְטִ֣י אַ֑תָּה אֱ֝לֹהַ֗י אַל־תְּאַחַֽר׃ </span></p>
 </td>
 <td width="50%">
 <p>1 lamənaṣṣēḥa ləḏāwiḏ mizəmwōr: </p>
 <p>2 qaûōh qiûîṯî yəhwâ wayyēṭ ’ēlay wayyišəm<sup>a</sup>‘ šawə‘āṯî: </p>
 <p>3 wayy<sup>a</sup>‘ălēnî| mibwōr šā’wōn miṭṭîṭ hayyāwēn wayyāqem ‘al-sel<sup>a</sup>‘ raḡəlay kwōnēn ’ăšurāy: </p>
 <p>4 wayyitēn bəfî| šîr ḥāḏāš təhillâ lē’lōhênû yirə’û rabîm wəyîrā’û wəyiḇəṭəḥû bayhwâ: </p>
 <p>5 ’ašərê hageḇer ’ăšer-śām yəhwōâ miḇəṭ<sup>a</sup>ḥwō wəlō’-fānâ ’el-rəhāḇîm wəśāṭê ḵāzāḇ: </p>
 <p>6 rabwōṯ ‘āśîṯā| ’atâ| yəhwâ ’ĕlōhay nifələ’ōṯeyḵā ûm<sup>a</sup>ḥəšəḇōṯeyḵā ’ēlênû ’ên| ‘ărōḵə ’ēleyḵā ’agîḏâ wa’ăḏabērâ ‘āṣəmû missapēr: </p>
 <p>7 zeḇ<sup>a</sup>ḥ ûminəḥâ| lō’-ḥāfaṣətā ’āzənayim kārîṯā llî ‘wōlâ w<sup>a</sup>ḥăṭā’â lō’ šā’ālətā: </p>
 <p>8 ’āz ’āmarətî hinnēh-ḇā’ṯî biməḡillaṯ-sēfer kāṯûḇ ‘ālāy: </p>
 <p>9 l<sup>a</sup>‘ăśwōṯ-rəṣwōnəḵā ’ĕlōhay ḥāfāṣətî wəṯwōrāṯəḵā<font color="red"><sup>3</sup></font> bəṯwōḵə mē‘āy: </p>
 <p>10 biśśarətî ṣeḏeq| bəqâāl rāḇ hinnēh śəfāṯay lō’ ’eḵəlā’ yəhwâ ’atâ yāḏā‘ətā: </p>
 <p>11 ṣiḏəqāṯəḵā lō’-ḵissîṯî| bəṯwōḵə libî<font color="red"><sup>3</sup></font> ’ĕmûnāṯəḵā ûṯəšû‘āṯəḵā ’āmārətî lō’-ḵiḥaḏətî ḥasədəḵā wa’ămitəḵā ləqâāl rāḇ: </p>
 <p>12 ’atâ yəhwâ lō’-ṯiḵəlā’ r<sup>a</sup>ḥămeyḵā mimmennî ḥasədəḵā wa’ămitəḵā tāmîḏ yiṣṣərûnî: </p>
 <p>13 kî ’āfəfû-‘ālay| rā‘wōṯ ‘aḏ-’ên misəpār hiśśîḡûnî ‘ăwōnōṯay wəlō’-yāḵōlətî lirə’wōṯ ‘āṣəmû miśś<sup>a</sup>‘ărwōṯ rō’šî wəlibî ‘ăzāḇānî: </p>
 <p>14 rəṣēh yəhwâ ləhaṣṣîlēnî yəhwâ lə‘ezərāṯî ḥûšâ: </p>
 <p>15 yēḇōšû wəy<sup>a</sup>ḥəpərû| y<sup>a</sup>ḥaḏ məḇaqəšê nafəšî lisəpwōṯāh yissōḡû ’āḥwōr wəyikāləmû ḥăfēṣê rā‘āṯî: </p>
 <p>16 yāšōmmû ‘al-‘ēqeḇ bāšətām hā’ōmərîm lî he’āḥ| he’āḥ: </p>
 <p>17 yāśîśû wəyiśəməḥû| bəḵā kāl-məḇaqəšeyḵā yō’mərû ṯāmîḏ yiḡədal yəhwâ ’ōhăḇê təšû‘āṯeḵā: </p>
 <p>18 wa’ănî| ‘ānî wə’eḇəywōn ’ăḏōnāy y<sup>a</sup>ḥăšāḇ lî ‘ezərāṯî ûməfaləṭî ’atâ ’ĕlōhay ’al-tə’<sup>a</sup>ḥar: </p>
 </td>
 </tr></table>
 <p></p><hr>
 <center>
 <a href="psa041.htm">Next: Psalms (Tehilim) Chapter 41</a></center>
 </body>