<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa136.htm">Polyglot</a> 
 <a href="../kjv/psa136.htm">KJV</a> 
 <a href="../sep/psa136.htm">Sep</a> 
 <a href="../vul/psa136.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa135.htm">Previous</a> 
 <a href="psa137.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 136</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏הוֹד֣וּ לַיהוָ֣ה כִּי־ט֑וֹב כִּ֖י לְעוֹלָ֣ם חַסְדּֽוֹ׃ </span></p>
 <p align="RIGHT"><span lang="he">‎<a name="002">2</a> ‏ה֭וֹדוּ לֵֽאלֹהֵ֣י הָאֱלֹהִ֑ים כִּ֖י לְעוֹלָ֣ם חַסְדּֽוֹ׃ </span></p>
 <p align="RIGHT"><span lang="he">‎<a name="003">3</a> ‏ה֭וֹדוּ לַאֲדֹנֵ֣י הָאֲדֹנִ֑ים כִּ֖י לְעֹלָ֣ם חַסְדּֽוֹ׃ </span></p>
 <p align="RIGHT"><span lang="he">‎<a name="004">4</a> ‏לְעֹ֘שֵׂ֤ה נִפְלָא֣וֹת גְּדֹל֣וֹת לְבַדּ֑וֹ כִּ֖י לְעוֹלָ֣ם חַסְדּֽוֹ׃ </span></p>
 <p align="RIGHT"><span lang="he">‎<a name="005">5</a> ‏לְעֹשֵׂ֣ה הַ֭שָּׁמַיִם בִּתְבוּנָ֑ה כִּ֖י לְעוֹלָ֣ם חַסְדּֽוֹ׃ </span></p>
 <p align="RIGHT"><span lang="he">‎<a name="006">6</a> ‏לְרֹקַ֣ע הָ֭אָרֶץ עַל־הַמָּ֑יִם כִּ֖י לְעוֹלָ֣ם חַסְדּֽוֹ׃ </span></p>
 <p align="RIGHT"><span lang="he">‎<a name="007">7</a> ‏לְ֭עֹשֵׂה אוֹרִ֣ים גְּדֹלִ֑ים כִּ֖י לְעוֹלָ֣ם חַסְדּֽוֹ׃ </span></p>
 <p align="RIGHT"><span lang="he">‎<a name="008">8</a> ‏אֶת־הַ֭שֶּׁמֶשׁ לְמֶמְשֶׁ֣לֶת בַּיּ֑וֹם כִּ֖י לְעוֹלָ֣ם חַסְדּֽוֹ׃ </span></p>
 <p align="RIGHT"><span lang="he">‎<a name="009">9</a> ‏אֶת־הַיָּרֵ֣חַ וְ֭כוֹכָבִים לְמֶמְשְׁל֣וֹת בַּלָּ֑יְלָה כִּ֖י לְעוֹלָ֣ם חַסְדּֽוֹ׃ </span></p>
 <p align="RIGHT"><span lang="he">‎<a name="010">10</a> ‏לְמַכֵּ֣ה מִ֭צְרַיִם בִּבְכוֹרֵיהֶ֑ם כִּ֖י לְעוֹלָ֣ם חַסְדּֽוֹ׃ </span></p>
 <p align="RIGHT"><span lang="he">‎<a name="011">11</a> ‏וַיּוֹצֵ֣א יִ֭שְׂרָאֵל מִתּוֹכָ֑ם כִּ֖י לְעוֹלָ֣ם חַסְדּֽוֹ׃ </span></p>
 <p align="RIGHT"><span lang="he">‎<a name="012">12</a> ‏בְּיָ֣ד חֲ֭זָקָה וּבִזְר֣וֹעַ נְטוּיָ֑ה כִּ֖י לְעוֹלָ֣ם חַסְדּֽוֹ׃ </span></p>
 <p align="RIGHT"><span lang="he">‎<a name="013">13</a> ‏לְגֹזֵ֣ר יַם־ס֭וּף לִגְזָרִ֑ים כִּ֖י לְעוֹלָ֣ם חַסְדּֽוֹ׃ </span></p>
 <p align="RIGHT"><span lang="he">‎<a name="014">14</a> ‏וְהֶעֱבִ֣יר יִשְׂרָאֵ֣ל בְּתוֹכ֑וֹ כִּ֖י לְעוֹלָ֣ם חַסְדּֽוֹ׃ </span></p>
 <p align="RIGHT"><span lang="he">‎<a name="015">15</a> ‏וְנִ֘עֵ֤ר פַּרְעֹ֣ה וְחֵיל֣וֹ בְיַם־ס֑וּף כִּ֖י לְעוֹלָ֣ם חַסְדּֽוֹ׃ </span></p>
 <p align="RIGHT"><span lang="he">‎<a name="016">16</a> ‏לְמוֹלִ֣יךְ עַ֭מּוֹ בַּמִּדְבָּ֑ר כִּ֖י לְעוֹלָ֣ם חַסְדּֽוֹ׃ </span></p>
 <p align="RIGHT"><span lang="he">‎<a name="017">17</a> ‏לְ֭מַכֵּה מְלָכִ֣ים גְּדֹלִ֑ים כִּ֖י לְעוֹלָ֣ם חַסְדּֽוֹ׃ </span></p>
 <p align="RIGHT"><span lang="he">‎<a name="018">18</a> ‏וַֽ֭יַּהֲרֹג מְלָכִ֣ים אַדִּירִ֑ים כִּ֖י לְעוֹלָ֣ם חַסְדּֽוֹ׃ </span></p>
 <p align="RIGHT"><span lang="he">‎<a name="019">19</a> ‏לְ֭סִיחוֹן מֶ֣לֶךְ הָאֱמֹרִ֑י כִּ֖י לְעוֹלָ֣ם חַסְדּֽוֹ׃ </span></p>
 <p align="RIGHT"><span lang="he">‎<a name="020">20</a> ‏וּ֭לְעוֹג מֶ֣לֶךְ הַבָּשָׁ֑ן כִּ֖י לְעוֹלָ֣ם חַסְדּֽוֹ׃ </span></p>
 <p align="RIGHT"><span lang="he">‎<a name="021">21</a> ‏וְנָתַ֣ן אַרְצָ֣ם לְנַחֲלָ֑ה כִּ֖י לְעוֹלָ֣ם חַסְדּֽוֹ׃ </span></p>
 <p align="RIGHT"><span lang="he">‎<a name="022">22</a> ‏נַ֭חֲלָה לְיִשְׂרָאֵ֣ל עַבְדּ֑וֹ כִּ֖י לְעוֹלָ֣ם חַסְדּֽוֹ׃ </span></p>
 <p align="RIGHT"><span lang="he">‎<a name="023">23</a> ‏שֶׁ֭בְּשִׁפְלֵנוּ זָ֣כַר לָ֑נוּ כִּ֖י לְעוֹלָ֣ם חַסְדּֽוֹ׃ </span></p>
 <p align="RIGHT"><span lang="he">‎<a name="024">24</a> ‏וַיִּפְרְקֵ֥נוּ מִצָּרֵ֑ינוּ כִּ֖י לְעוֹלָ֣ם חַסְדּֽוֹ׃ </span></p>
 <p align="RIGHT"><span lang="he">‎<a name="025">25</a> ‏נֹתֵ֣ן לֶ֭חֶם לְכָל־בָּשָׂ֑ר כִּ֖י לְעוֹלָ֣ם חַסְדּֽוֹ׃ </span></p>
 <p align="RIGHT"><span lang="he">‎<a name="026">26</a> ‏ה֭וֹדוּ לְאֵ֣ל הַשָּׁמָ֑יִם כִּ֖י לְעוֹלָ֣ם חַסְדּֽוֹ׃ </span></p>
 </td>
 <td width="50%">
 <p>1 hwōḏû layhwâ kî-ṭwōḇ kî lə‘wōlām ḥasədwō: </p>
 <p>2 hwōḏû lē’lōhê hā’ĕlōhîm kî lə‘wōlām ḥasədwō: </p>
 <p>3 hwōḏû la’ăḏōnê hā’ăḏōnîm kî lə‘ōlām ḥasədwō: </p>
 <p>4 lə‘ōśēh nifəlā’wōṯ gəḏōlwōṯ ləḇadwō kî lə‘wōlām ḥasədwō: </p>
 <p>5 lə‘ōśēh haššāmayim biṯəḇûnâ kî lə‘wōlām ḥasədwō: </p>
 <p>6 lərōq<sup>a</sup>‘ hā’āreṣ ‘al-hammāyim kî lə‘wōlām ḥasədwō: </p>
 <p>7 lə‘ōśēh ’wōrîm gəḏōlîm kî lə‘wōlām ḥasədwō: </p>
 <p>8 ’eṯ-haššemeš ləmeməšeleṯ bayywōm kî lə‘wōlām ḥasədwō: </p>
 <p>9 ’eṯ-hayyārēḥa wəḵwōḵāḇîm ləmeməšəlwōṯ ballāyəlâ kî lə‘wōlām ḥasədwō: </p>
 <p>10 ləmakēh miṣərayim biḇəḵwōrêhem kî lə‘wōlām ḥasədwō: </p>
 <p>11 wayywōṣē’ yiśərā’ēl mitwōḵām kî lə‘wōlām ḥasədwō: </p>
 <p>12 bəyāḏ ḥăzāqâ ûḇizərwō‘a nəṭûyâ kî lə‘wōlām ḥasədwō: </p>
 <p>13 ləḡōzēr yam-sûf liḡəzārîm kî lə‘wōlām ḥasədwō: </p>
 <p>14 wəhe‘ĕḇîr yiśərā’ēl bəṯwōḵwō kî lə‘wōlām ḥasədwō: </p>
 <p>15 wəni‘ēr parə‘ōh wəḥêlwō ḇəyam-sûf kî lə‘wōlām ḥasədwō: </p>
 <p>16 ləmwōlîḵə ‘ammwō bammiḏəbār kî lə‘wōlām ḥasədwō: </p>
 <p>17 ləmakēh məlāḵîm gəḏōlîm kî lə‘wōlām ḥasədwō: </p>
 <p>18 wayyahărōḡ məlāḵîm ’adîrîm kî lə‘wōlām ḥasədwō: </p>
 <p>19 ləsîḥwōn meleḵə hā’ĕmōrî kî lə‘wōlām ḥasədwō: </p>
 <p>20 ûlə‘wōḡ meleḵə habāšān kî lə‘wōlām ḥasədwō: </p>
 <p>21 wənāṯan ’arəṣām lən<sup>a</sup>ḥălâ kî lə‘wōlām ḥasədwō: </p>
 <p>22 n<sup>a</sup>ḥălâ ləyiśərā’ēl ‘aḇədwō kî lə‘wōlām ḥasədwō: </p>
 <p>23 šebəšifəlēnû zāḵar lānû kî lə‘wōlām ḥasədwō: </p>
 <p>24 wayyifərəqēnû miṣṣārênû kî lə‘wōlām ḥasədwō: </p>
 <p>25 nōṯēn leḥem ləḵāl-bāśār kî lə‘wōlām ḥasədwō: </p>
 <p>26 hwōḏû lə’ēl haššāmāyim kî lə‘wōlām ḥasədwō: </p>
 </td>
 </tr></table>
 <p></p><hr>
 <center>
 <a href="psa137.htm">Next: Psalms (Tehilim) Chapter 137</a></center>
 </body>