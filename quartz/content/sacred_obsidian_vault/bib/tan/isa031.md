<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/isa031.htm">Polyglot</a> 
 <a href="../kjv/isa031.htm">KJV</a> 
 <a href="../sep/isa031.htm">Sep</a> 
 <a href="../vul/isa031.htm">Vul</a> 
 
 <br>
 <br><a href="isa.htm">Isaiah (Yisheyah) Index</a><br>
  
 <a href="isa030.htm">Previous</a> 
 <a href="isa032.htm">Next</a> 
 </center>
 <hr>
 
 <h3 align="CENTER">Tanach (Hebrew): Isaiah (Yisheyah) Chapter 31</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏ה֣וֹי הַיֹּרְדִ֤ים מִצְרַ֙יִם֙ לְעֶזְרָ֔ה עַל־סוּסִ֖ים יִשָּׁעֵ֑נוּ וַיִּבְטְח֨וּ עַל־רֶ֜כֶב כִּ֣י רָ֗ב וְעַ֤ל פָּֽרָשִׁים֙ כִּֽי־עָצְמ֣וּ מְאֹ֔ד וְלֹ֤א שָׁעוּ֙ עַל־קְד֣וֹשׁ יִשְׂרָאֵ֔ל וְאֶת־יְהוָ֖ה לֹ֥א דָרָֽשׁוּ׃ </span></p>
 <p align="RIGHT"><span lang="he">‎<a name="002">2</a> ‏וְגַם־ה֤וּא חָכָם֙ וַיָּ֣בֵא רָ֔ע וְאֶת־דְּבָרָ֖יו לֹ֣א הֵסִ֑יר וְקָם֙ עַל־בֵּ֣ית מְרֵעִ֔ים וְעַל־עֶזְרַ֖ת פֹּ֥עֲלֵי אָֽוֶן׃ </span></p>
 <p align="RIGHT"><span lang="he">‎<a name="003">3</a> ‏וּמִצְרַ֤יִם אָדָם֙ וְֽלֹא־אֵ֔ל וְסוּסֵיהֶ֥ם בָּשָׂ֖ר וְלֹא־ר֑וּחַ וַֽיהוָ֞ה יַטֶּ֣ה יָד֗וֹ וְכָשַׁ֤ל עוֹזֵר֙ וְנָפַ֣ל עָזֻ֔ר וְיַחְדָּ֖ו כֻּלָּ֥ם יִכְלָיֽוּן׃ ס</span></p>
 <p align="RIGHT"><span lang="he">‎<a name="004">4</a> ‏כִּ֣י כֹ֣ה אָֽמַר־יְהוָ֣ה׀ אֵלַ֡י כַּאֲשֶׁ֣ר יֶהְגֶּה֩ הָאַרְיֵ֨ה וְהַכְּפִ֜יר עַל־טַרְפּ֗וֹ אֲשֶׁ֨ר יִקָּרֵ֤א עָלָיו֙ מְלֹ֣א רֹעִ֔ים מִקּוֹלָם֙ לֹ֣א יֵחָ֔ת וּמֵֽהֲמוֹנָ֖ם לֹ֣א יַֽעֲנֶ֑ה כֵּ֗ן יֵרֵד֙ יְהוָ֣ה צְבָא֔וֹת לִצְבֹּ֥א עַל־הַר־צִיּ֖וֹן וְעַל־גִּבְעָתָֽהּ׃ </span></p>
 <p align="RIGHT"><span lang="he">‎<a name="005">5</a> ‏כְּצִפֳּרִ֣ים עָפ֔וֹת כֵּ֗ן יָגֵ֛ן יְהוָ֥ה צְבָא֖וֹת עַל־יְרֽוּשָׁלִָ֑ם גָּנ֥וֹן וְהִצִּ֖יל פָּסֹ֥חַ וְהִמְלִֽיט׃ </span></p>
 <p align="RIGHT"><span lang="he">‎<a name="006">6</a> ‏שׁ֗וּבוּ לַאֲשֶׁ֛ר הֶעְמִ֥יקוּ סָרָ֖ה בְּנֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="007">7</a> ‏כִּ֚י בַּיּ֣וֹם הַה֔וּא יִמְאָס֗וּן אִ֚ישׁ אֱלִילֵ֣י כַסְפּ֔וֹ וֶאֱלִילֵ֖י זְהָב֑וֹ אֲשֶׁ֨ר עָשׂ֥וּ לָכֶ֛ם יְדֵיכֶ֖ם חֵֽטְא׃ </span></p>
 <p align="RIGHT"><span lang="he">‎<a name="008">8</a> ‏וְנָפַ֤ל אַשּׁוּר֙ בְּחֶ֣רֶב לֹא־אִ֔ישׁ וְחֶ֥רֶב לֹֽא־אָדָ֖ם תֹּֽאכֲלֶ֑נּוּ וְנָ֥ס לוֹ֙ מִפְּנֵי־חֶ֔רֶב וּבַחוּרָ֖יו לָמַ֥ס יִהְיֽוּ׃ </span></p>
 <p align="RIGHT"><span lang="he">‎<a name="009">9</a> ‏וְסַלְעוֹ֙ מִמָּג֣וֹר יַֽעֲב֔וֹר וְחַתּ֥וּ מִנֵּ֖ס שָׂרָ֑יו נְאֻם־יְהוָ֗ה אֲשֶׁר־א֥וּר לוֹ֙ בְּצִיּ֔וֹן וְתַנּ֥וּר ל֖וֹ בִּירוּשָׁלִָֽם׃ ס</span></p>
 </td>
 <td width="50%">
 <p>1 hwōy hayyōrəḏîm miṣərayim lə‘ezərâ ‘al-sûsîm yiššā‘ēnû wayyiḇəṭəḥû ‘al-reḵeḇ kî rāḇ wə‘al pārāšîm kî-‘āṣəmû mə’ōḏ wəlō’ šā‘û ‘al-qəḏwōš yiśərā’ēl wə’eṯ-yəhwâ lō’ ḏārāšû: </p>
 <p>2 wəḡam-hû’ ḥāḵām wayyāḇē’ rā‘ wə’eṯ-dəḇārāyw lō’ hēsîr wəqām ‘al-bêṯ mərē‘îm wə‘al-‘ezəraṯ pō‘ălê ’āwen: </p>
 <p>3 ûmiṣərayim ’āḏām wəlō’-’ēl wəsûsêhem bāśār wəlō’-rûḥa wayhwâ yaṭṭeh yāḏwō wəḵāšal ‘wōzēr wənāfal ‘āzur wəy<sup>a</sup>ḥədāw kullām yiḵəlāyûn: s</p>
 <p>4 kî ḵōh ’āmar-yəhwâ| ’ēlay ka’ăšer yehəgeh hā’arəyēh wəhakəfîr ‘al-ṭarəpwō ’ăšer yiqqārē’ ‘ālāyw məlō’ rō‘îm miqqwōlām lō’ yēḥāṯ ûmēhămwōnām lō’ y<sup>a</sup>‘ăneh kēn yērēḏ yəhwâ ṣəḇā’wōṯ liṣəbō’ ‘al-har-ṣîywōn wə‘al-giḇə‘āṯāh: </p>
 <p>5 kəṣipŏrîm ‘āfwōṯ kēn yāḡēn yəhwâ ṣəḇā’wōṯ ‘al-yərûšālāim gānwōn wəhiṣṣîl pāsōḥa wəhiməlîṭ: </p>
 <p>6 šûḇû la’ăšer he‘əmîqû sārâ bənê yiśərā’ēl: </p>
 <p>7 kî bayywōm hahû’ yimə’āsûn ’îš ’ĕlîlê ḵasəpwō we’ĕlîlê zəhāḇwō ’ăšer ‘āśû lāḵem yəḏêḵem ḥēṭə’: </p>
 <p>8 wənāfal ’aššûr bəḥereḇ lō’-’îš wəḥereḇ lō’-’āḏām tō’ḵălennû wənās lwō mipənê-ḥereḇ ûḇ<sup>a</sup>ḥûrāyw lāmas yihəyû: </p>
 <p>9 wəsalə‘wō mimmāḡwōr y<sup>a</sup>‘ăḇwōr wəḥatû minnēs śārāyw nə’um-yəhwâ ’ăšer-’ûr lwō bəṣîywōn wəṯannûr lwō bîrûšālāim: s</p>
 </td>
 </tr></table>
 <p></p><hr>
 <center>
 <a href="isa032.htm">Next: Isaiah (Yisheyah) Chapter 32</a></center>
 </body>