<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa054.htm">Polyglot</a> 
 <a href="../kjv/psa054.htm">KJV</a> 
 <a href="../sep/psa054.htm">Sep</a> 
 <a href="../vul/psa054.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa053.htm">Previous</a> 
 <a href="psa055.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 54</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏לַמְנַצֵּ֥חַ בִּנְגִינֹ֗ת מַשְׂכִּ֥יל לְדָוִֽד׃ </span></p>
 <p align="RIGHT"><span lang="he">‎<a name="002">2</a> ‏בְּב֣וֹא<font color="red"><sup>3</sup></font> הַ֭זִּיפִים וַיֹּאמְר֣וּ לְשָׁא֑וּל הֲלֹ֥א דָ֝וִ֗ד מִסְתַּתֵּ֥ר עִמָּֽנוּ׃ </span></p>
 <p align="RIGHT"><span lang="he">‎<a name="003">3</a> ‏אֱ֭לֹהִים בְּשִׁמְךָ֣ הוֹשִׁיעֵ֑נִי וּבִגְבוּרָתְךָ֥ תְדִינֵֽנִי׃ </span></p>
 <p align="RIGHT"><span lang="he">‎<a name="004">4</a> ‏אֱ֭לֹהִים שְׁמַ֣ע תְּפִלָּתִ֑י הַ֝אֲזִ֗ינָה לְאִמְרֵי־פִֽי׃ </span></p>
 <p align="RIGHT"><span lang="he">‎<a name="005">5</a> ‏כִּ֤י זָרִ֨ים׀ קָ֤מוּ עָלַ֗י וְֽ֭עָרִיצִים בִּקְשׁ֣וּ נַפְשִׁ֑י לֹ֤א שָׂ֨מוּ אֱלֹהִ֖ים לְנֶגְדָּ֣ם סֶֽלָה׃ </span></p>
 <p align="RIGHT"><span lang="he">‎<a name="006">6</a> ‏הִנֵּ֣ה אֱ֭לֹהִים עֹזֵ֣ר לִ֑י אֲ֝דֹנָ֗י בְּֽסֹמְכֵ֥י נַפְשִֽׁי׃ </span></p>
 <p align="RIGHT"><span lang="he">‎<a name="007">7</a> ‏<font color="brown">ישוב</font> <font color="blue">יָשִׁ֣יב</font> הָ֭רַע לְשֹׁרְרָ֑י בַּ֝אֲמִתְּךָ֗ הַצְמִיתֵֽם׃ </span></p>
 <p align="RIGHT"><span lang="he">‎<a name="008">8</a> ‏בִּנְדָבָ֥ה אֶזְבְּחָה־לָּ֑ךְ א֤וֹדֶה שִּׁמְךָ֖ יְהוָ֣ה כִּי־טֽוֹב׃ </span></p>
 <p align="RIGHT"><span lang="he">‎<a name="009">9</a> ‏כִּ֣י מִכָּל־צָ֭רָה הִצִּילָ֑נִי וּ֝בְאֹיְבַ֗י רָאֲתָ֥ה עֵינִֽי׃ </span></p>
 </td>
 <td width="50%">
 <p>1 lamənaṣṣēḥa binəḡînōṯ maśəkîl ləḏāwiḏ: </p>
 <p>2 bəḇwō’<font color="red"><sup>3</sup></font> hazzîfîm wayyō’mərû ləšā’ûl hălō’ ḏāwiḏ misətatēr ‘immānû: </p>
 <p>3 ’ĕlōhîm bəšiməḵā hwōšî‘ēnî ûḇiḡəḇûrāṯəḵā ṯəḏînēnî: </p>
 <p>4 ’ĕlōhîm šəm<sup>a</sup>‘ təfillāṯî ha’ăzînâ lə’imərê-fî: </p>
 <p>5 kî zārîm| qāmû ‘ālay wə‘ārîṣîm biqəšû nafəšî lō’ śāmû ’ĕlōhîm ləneḡədām selâ: </p>
 <p>6 hinnēh ’ĕlōhîm ‘ōzēr lî ’ăḏōnāy bəsōməḵê nafəšî: </p>
 <p>7 <font color="brown">yāšwōḇ</font> <font color="blue">yāšîḇ</font> hār<sup>a</sup>‘ ləšōrərāy ba’ămitəḵā haṣəmîṯēm: </p>
 <p>8 binəḏāḇâ ’ezəbəḥâ-llāḵə ’wōḏeh ššiməḵā yəhwâ kî-ṭwōḇ: </p>
 <p>9 kî mikāl-ṣārâ hiṣṣîlānî ûḇə’ōyəḇay rā’ăṯâ ‘ênî: </p>
 </td>
 </tr></table>
 <p></p><hr>
 <center>
 <a href="psa055.htm">Next: Psalms (Tehilim) Chapter 55</a></center>
 </body>