<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/exo013.htm">Polyglot</a> 
 <a href="../kjv/exo013.htm">KJV</a> 
 <a href="../sep/exo013.htm">Sep</a> 
 <a href="../vul/exo013.htm">Vul</a> 
 
 <br>
 <br><a href="exo.htm">Exodus (Shemot) Index</a><br>
  
 <a href="exo012.htm">Previous</a> 
 <a href="exo014.htm">Next</a> 
 </center>
 <hr>
 
 <h3 align="CENTER">Tanach (Hebrew): Exodus (Shemot) Chapter 13</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </span></p>
 <p align="RIGHT"><span lang="he">‎<a name="002">2</a> ‏קַדֶּשׁ־לִ֨י כָל־בְּכ֜וֹר פֶּ֤טֶר כָּל־רֶ֙חֶם֙ בִּבְנֵ֣י יִשְׂרָאֵ֔ל בָּאָדָ֖ם וּבַבְּהֵמָ֑ה לִ֖י הֽוּא׃ </span></p>
 <p align="RIGHT"><span lang="he">‎<a name="003">3</a> ‏וַיֹּ֨אמֶר מֹשֶׁ֜ה אֶל־הָעָ֗ם זָכ֞וֹר אֶת־הַיּ֤וֹם הַזֶּה֙ אֲשֶׁ֨ר יְצָאתֶ֤ם מִמִּצְרַ֙יִם֙ מִבֵּ֣ית עֲבָדִ֔ים כִּ֚י בְּחֹ֣זֶק יָ֔ד הוֹצִ֧יא יְהוָֹ֛ה אֶתְכֶ֖ם מִזֶּ֑ה וְלֹ֥א יֵאָכֵ֖ל חָמֵֽץ׃ </span></p>
 <p align="RIGHT"><span lang="he">‎<a name="004">4</a> ‏הַיּ֖וֹם אַתֶּ֣ם יֹצְאִ֑ים בְּחֹ֖דֶשׁ הָאָבִֽיב׃ </span></p>
 <p align="RIGHT"><span lang="he">‎<a name="005">5</a> ‏וְהָיָ֣ה כִֽי־יְבִֽיאֲךָ֣ יְהוָ֡ה אֶל־אֶ֣רֶץ הַֽ֠כְּנַעֲנִי וְהַחִתִּ֨י וְהָאֱמֹרִ֜י וְהַחִוִּ֣י וְהַיְבוּסִ֗י אֲשֶׁ֨ר נִשְׁבַּ֤ע לַאֲבֹתֶ֙יךָ֙ לָ֣תֶת לָ֔ךְ אֶ֛רֶץ זָבַ֥ת חָלָ֖ב וּדְבָ֑שׁ וְעָבַדְתָּ֛ אֶת־הָעֲבֹדָ֥ה הַזֹּ֖את בַּחֹ֥דֶשׁ הַזֶּֽה׃ </span></p>
 <p align="RIGHT"><span lang="he">‎<a name="006">6</a> ‏שִׁבְעַ֥ת יָמִ֖ים תֹּאכַ֣ל מַצֹּ֑ת וּבַיּוֹם֙ הַשְּׁבִיעִ֔י חַ֖ג לַיהוָֽה׃ </span></p>
 <p align="RIGHT"><span lang="he">‎<a name="007">7</a> ‏מַצּוֹת֙ יֵֽאָכֵ֔ל אֵ֖ת שִׁבְעַ֣ת הַיָּמִ֑ים וְלֹֽא־יֵרָאֶ֨ה לְךָ֜ חָמֵ֗ץ וְלֹֽא־יֵרָאֶ֥ה לְךָ֛ שְׂאֹ֖ר בְּכָל־גְּבֻלֶֽךָ׃ </span></p>
 <p align="RIGHT"><span lang="he">‎<a name="008">8</a> ‏וְהִגַּדְתָּ֣ לְבִנְךָ֔ בַּיּ֥וֹם הַה֖וּא לֵאמֹ֑ר בַּעֲב֣וּר זֶ֗ה עָשָׂ֤ה יְהוָה֙ לִ֔י בְּצֵאתִ֖י מִמִּצְרָֽיִם׃ </span></p>
 <p align="RIGHT"><span lang="he">‎<a name="009">9</a> ‏וְהָיָה֩ לְךָ֨ לְא֜וֹת עַל־יָדְךָ֗ וּלְזִכָּרוֹן֙ בֵּ֣ין עֵינֶ֔יךָ לְמַ֗עַן תִּהְיֶ֛ה תּוֹרַ֥ת יְהוָ֖ה בְּפִ֑יךָ כִּ֚י בְּיָ֣ד חֲזָקָ֔ה הוֹצִֽאֲךָ֥ יְהוָֹ֖ה מִמִּצְרָֽיִם׃ </span></p>
 <p align="RIGHT"><span lang="he">‎<a name="010">10</a> ‏וְשָׁמַרְתָּ֛ אֶת־הַחֻקָּ֥ה הַזֹּ֖את לְמוֹעֲדָ֑הּ מִיָּמִ֖ים יָמִֽימָה׃ ס</span></p>
 <p align="RIGHT"><span lang="he">‎<a name="011">11</a> ‏וְהָיָ֞ה כִּֽי־יְבִֽאֲךָ֤ יְהוָה֙ אֶל־אֶ֣רֶץ הַֽכְּנַעֲנִ֔י כַּאֲשֶׁ֛ר נִשְׁבַּ֥ע לְךָ֖ וְלַֽאֲבֹתֶ֑יךָ וּנְתָנָ֖הּ לָֽךְ׃ </span></p>
 <p align="RIGHT"><span lang="he">‎<a name="012">12</a> ‏וְהַעֲבַרְתָּ֥ כָל־פֶּֽטֶר־רֶ֖חֶם לַֽיהוָֹ֑ה וְכָל־פֶּ֣טֶר׀ שֶׁ֣גֶר בְּהֵמָ֗ה אֲשֶׁ֨ר יִהְיֶ֥ה לְךָ֛ הַזְּכָרִ֖ים לַיהוָֽה׃ </span></p>
 <p align="RIGHT"><span lang="he">‎<a name="013">13</a> ‏וְכָל־פֶּ֤טֶר חֲמֹר֙ תִּפְדֶּ֣ה בְשֶׂ֔ה וְאִם־לֹ֥א תִפְדֶּ֖ה וַעֲרַפְתּ֑וֹ וְכֹ֨ל בְּכ֥וֹר אָדָ֛ם בְּבָנֶ֖יךָ תִּפְדֶּֽה׃ </span></p>
 <p align="RIGHT"><span lang="he">‎<a name="014">14</a> ‏וְהָיָ֞ה כִּֽי־יִשְׁאָלְךָ֥ בִנְךָ֛ מָחָ֖ר לֵאמֹ֣ר מַה־זֹּ֑את וְאָמַרְתָּ֣ אֵלָ֔יו בְּחֹ֣זֶק יָ֗ד הוֹצִיאָ֧נוּ יְהוָ֛ה מִמִּצְרַ֖יִם מִבֵּ֥ית עֲבָדִֽים׃ </span></p>
 <p align="RIGHT"><span lang="he">‎<a name="015">15</a> ‏וַיְהִ֗י כִּֽי־הִקְשָׁ֣ה פַרְעֹה֮ לְשַׁלְּחֵנוּ֒ וַיַּהֲרֹ֨ג יְהוָֹ֤ה כָּל־בְּכוֹר֙ בְּאֶ֣רֶץ מִצְרַ֔יִם מִבְּכֹ֥ר אָדָ֖ם וְעַד־בְּכ֣וֹר בְּהֵמָ֑ה עַל־כֵּן֩ אֲנִ֨י זֹבֵ֜חַ לַֽיהוָ֗ה כָּל־פֶּ֤טֶר רֶ֙חֶם֙ הַזְּכָרִ֔ים וְכָל־בְּכ֥וֹר בָּנַ֖י אֶפְדֶּֽה׃ </span></p>
 <p align="RIGHT"><span lang="he">‎<a name="016">16</a> ‏וְהָיָ֤ה לְאוֹת֙ עַל־יָ֣דְכָ֔ה וּלְטוֹטָפֹ֖ת בֵּ֣ין עֵינֶ֑יךָ כִּ֚י בְּחֹ֣זֶק יָ֔ד הוֹצִיאָ֥נוּ יְהוָ֖ה מִמִּצְרָֽיִם׃ ס</span></p>
 <p align="RIGHT"><span lang="he">‎<a name="017">17</a> ‏וַיְהִ֗י בְּשַׁלַּ֣ח פַּרְעֹה֮ אֶת־הָעָם֒ וְלֹא־נָחָ֣ם אֱלֹהִ֗ים דֶּ֚רֶךְ אֶ֣רֶץ פְּלִשְׁתִּ֔ים כִּ֥י קָר֖וֹב ה֑וּא כִּ֣י׀ אָמַ֣ר אֱלֹהִ֗ים פֶּֽן־יִנָּחֵ֥ם הָעָ֛ם בִּרְאֹתָ֥ם מִלְחָמָ֖ה וְשָׁ֥בוּ מִצְרָֽיְמָה׃ </span></p>
 <p align="RIGHT"><span lang="he">‎<a name="018">18</a> ‏וַיַּסֵּ֨ב אֱלֹהִ֧ים׀ אֶת־הָעָ֛ם דֶּ֥רֶךְ הַמִּדְבָּ֖ר יַם־ס֑וּף וַחֲמֻשִׁ֛ים עָל֥וּ בְנֵי־יִשְׂרָאֵ֖ל מֵאֶ֥רֶץ מִצְרָֽיִם׃ </span></p>
 <p align="RIGHT"><span lang="he">‎<a name="019">19</a> ‏וַיִּקַּ֥ח מֹשֶׁ֛ה אֶת־עַצְמ֥וֹת יוֹסֵ֖ף עִמּ֑וֹ כִּי֩ הַשְׁבֵּ֨עַ הִשְׁבִּ֜יעַ אֶת־בְּנֵ֤י יִשְׂרָאֵל֙ לֵאמֹ֔ר פָּקֹ֨ד יִפְקֹ֤ד אֱלֹהִים֙ אֶתְכֶ֔ם וְהַעֲלִיתֶ֧ם אֶת־עַצְמֹתַ֛י מִזֶּ֖ה אִתְּכֶֽם׃ </span></p>
 <p align="RIGHT"><span lang="he">‎<a name="020">20</a> ‏וַיִּסְע֖וּ מִסֻּכֹּ֑ת וַיַּחֲנ֣וּ בְאֵתָ֔ם בִּקְצֵ֖ה הַמִּדְבָּֽר׃ </span></p>
 <p align="RIGHT"><span lang="he">‎<a name="021">21</a> ‏וַֽיהוָ֡ה הֹלֵךְ֩ לִפְנֵיהֶ֨ם יוֹמָ֜ם בְּעַמּ֤וּד עָנָן֙ לַנְחֹתָ֣ם הַדֶּ֔רֶךְ וְלַ֛יְלָה בְּעַמּ֥וּד אֵ֖שׁ לְהָאִ֣יר לָהֶ֑ם לָלֶ֖כֶת יוֹמָ֥ם וָלָֽיְלָה׃ </span></p>
 <p align="RIGHT"><span lang="he">‎<a name="022">22</a> ‏לֹֽא־יָמִ֞ישׁ עַמּ֤וּד הֶֽעָנָן֙ יוֹמָ֔ם וְעַמּ֥וּד הָאֵ֖שׁ לָ֑יְלָה לִפְנֵ֖י הָעָֽם׃ פ</span></p>
 </td>
 <td width="50%">
 <p>1 wayəḏabēr yəhwâ ’el-mōšeh llē’mōr: </p>
 <p>2 qadeš-lî ḵāl-bəḵwōr peṭer kāl-reḥem biḇənê yiśərā’ēl bā’āḏām ûḇabəhēmâ lî hû’: </p>
 <p>3 wayyō’mer mōšeh ’el-hā‘ām zāḵwōr ’eṯ-hayywōm hazzeh ’ăšer yəṣā’ṯem mimmiṣərayim mibêṯ ‘ăḇāḏîm kî bəḥōzeq yāḏ hwōṣî’ yəhwōâ ’eṯəḵem mizzeh wəlō’ yē’āḵēl ḥāmēṣ: </p>
 <p>4 hayywōm ’atem yōṣə’îm bəḥōḏeš hā’āḇîḇ: </p>
 <p>5 wəhāyâ ḵî-yəḇî’ăḵā yəhwâ ’el-’ereṣ hakən<sup>a</sup>‘ănî wəh<sup>a</sup>ḥitî wəhā’ĕmōrî wəh<sup>a</sup>ḥiûî wəhayəḇûsî ’ăšer nišəb<sup>a</sup>‘ la’ăḇōṯeyḵā lāṯeṯ lāḵə ’ereṣ zāḇaṯ ḥālāḇ ûḏəḇāš wə‘āḇaḏətā ’eṯ-hā‘ăḇōḏâ hazzō’ṯ b<sup>a</sup>ḥōḏeš hazzeh: </p>
 <p>6 šiḇə‘aṯ yāmîm tō’ḵal maṣṣōṯ ûḇayywōm haššəḇî‘î ḥaḡ layhwâ: </p>
 <p>7 maṣṣwōṯ yē’āḵēl ’ēṯ šiḇə‘aṯ hayyāmîm wəlō’-yērā’eh ləḵā ḥāmēṣ wəlō’-yērā’eh ləḵā śə’ōr bəḵāl-gəḇuleḵā: </p>
 <p>8 wəhigaḏətā ləḇinəḵā bayywōm hahû’ lē’mōr b<sup>a</sup>‘ăḇûr zeh ‘āśâ yəhwâ lî bəṣē’ṯî mimmiṣərāyim: </p>
 <p>9 wəhāyâ ləḵā lə’wōṯ ‘al-yāḏəḵā ûləzikārwōn bên ‘êneyḵā ləm<sup>a</sup>‘an tihəyeh twōraṯ yəhwâ bəfîḵā kî bəyāḏ ḥăzāqâ hwōṣi’ăḵā yəhwōâ mimmiṣərāyim: </p>
 <p>10 wəšāmarətā ’eṯ-h<sup>a</sup>ḥuqqâ hazzō’ṯ ləmwō‘ăḏāh mîyāmîm yāmîmâ: s</p>
 <p>11 wəhāyâ kî-yəḇi’ăḵā yəhwâ ’el-’ereṣ hakən<sup>a</sup>‘ănî ka’ăšer nišəb<sup>a</sup>‘ ləḵā wəla’ăḇōṯeyḵā ûnəṯānāh lāḵə: </p>
 <p>12 wəh<sup>a</sup>‘ăḇarətā ḵāl-peṭer-reḥem layhwōâ wəḵāl-peṭer| šeḡer bəhēmâ ’ăšer yihəyeh ləḵā hazzəḵārîm layhwâ: </p>
 <p>13 wəḵāl-peṭer ḥămōr tifədeh ḇəśeh wə’im-lō’ ṯifədeh w<sup>a</sup>‘ărafətwō wəḵōl bəḵwōr ’āḏām bəḇāneyḵā tifədeh: </p>
 <p>14 wəhāyâ kî-yišə’āləḵā ḇinəḵā māḥār lē’mōr mah-zzō’ṯ wə’āmarətā ’ēlāyw bəḥōzeq yāḏ hwōṣî’ānû yəhwâ mimmiṣərayim mibêṯ ‘ăḇāḏîm: </p>
 <p>15 wayəhî kî-hiqəšâ farə‘ōh ləšalləḥēnû wayyahărōḡ yəhwōâ kāl-bəḵwōr bə’ereṣ miṣərayim mibəḵōr ’āḏām wə‘aḏ-bəḵwōr bəhēmâ ‘al-kēn ’ănî zōḇēḥa layhwâ kāl-peṭer reḥem hazzəḵārîm wəḵāl-bəḵwōr bānay ’efədeh: </p>
 <p>16 wəhāyâ lə’wōṯ ‘al-yāḏəḵâ ûləṭwōṭāfōṯ bên ‘êneyḵā kî bəḥōzeq yāḏ hwōṣî’ānû yəhwâ mimmiṣərāyim: s</p>
 <p>17 wayəhî bəšall<sup>a</sup>ḥ parə‘ōh ’eṯ-hā‘ām wəlō’-nāḥām ’ĕlōhîm dereḵə ’ereṣ pəlišətîm kî qārwōḇ hû’ kî| ’āmar ’ĕlōhîm pen-yinnāḥēm hā‘ām birə’ōṯām miləḥāmâ wəšāḇû miṣərāyəmâ: </p>
 <p>18 wayyassēḇ ’ĕlōhîm| ’eṯ-hā‘ām dereḵə hammiḏəbār yam-sûf w<sup>a</sup>ḥămušîm ‘ālû ḇənê-yiśərā’ēl mē’ereṣ miṣərāyim: </p>
 <p>19 wayyiqq<sup>a</sup>ḥ mōšeh ’eṯ-‘aṣəmwōṯ ywōsēf ‘immwō kî hašəbē‘a hišəbî‘a ’eṯ-bənê yiśərā’ēl lē’mōr pāqōḏ yifəqōḏ ’ĕlōhîm ’eṯəḵem wəh<sup>a</sup>‘ălîṯem ’eṯ-‘aṣəmōṯay mizzeh ’itəḵem: </p>
 <p>20 wayyisə‘û missukōṯ wayy<sup>a</sup>ḥănû ḇə’ēṯām biqəṣēh hammiḏəbār: </p>
 <p>21 wayhwâ hōlēḵə lifənêhem ywōmām bə‘ammûḏ ‘ānān lanəḥōṯām hadereḵə wəlayəlâ bə‘ammûḏ ’ēš ləhā’îr lâem lāleḵeṯ ywōmām wālāyəlâ: </p>
 <p>22 lō’-yāmîš ‘ammûḏ he‘ānān ywōmām wə‘ammûḏ hā’ēš lāyəlâ lifənê hā‘ām: f</p>
 </td>
 </tr></table>
 <p></p><hr>
 <center>
 <a href="exo014.htm">Next: Exodus (Shemot) Chapter 14</a></center>
 </body>