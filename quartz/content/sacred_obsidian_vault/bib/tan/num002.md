<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/num002.htm">Polyglot</a> 
 <a href="../kjv/num002.htm">KJV</a> 
 <a href="../sep/num002.htm">Sep</a> 
 <a href="../vul/num002.htm">Vul</a> 
 
 <br>
 <br><a href="num.htm">Numbers (Bemidbar) Index</a><br>
  
 <a href="num001.htm">Previous</a> 
 <a href="num003.htm">Next</a> 
 </center>
 <hr>
 
 <h3 align="CENTER">Tanach (Hebrew): Numbers (Bemidbar) Chapter 2</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְדַבֵּ֣ר יְהוָ֔ה אֶל־מֹשֶׁ֥ה וְאֶֽל־אַהֲרֹ֖ן לֵאמֹֽר׃ </span></p>
 <p align="RIGHT"><span lang="he">‎<a name="002">2</a> ‏אִ֣ישׁ עַל־דִּגְל֤וֹ בְאֹתֹת֙ לְבֵ֣ית אֲבֹתָ֔ם יַחֲנ֖וּ בְּנֵ֣י יִשְׂרָאֵ֑ל מִנֶּ֕גֶד סָבִ֥יב לְאֹֽהֶל־מוֹעֵ֖ד יַחֲנֽוּ׃ </span></p>
 <p align="RIGHT"><span lang="he">‎<a name="003">3</a> ‏וְהַחֹנִים֙ קֵ֣דְמָה מִזְרָ֔חָה דֶּ֛גֶל מַחֲנֵ֥ה יְהוּדָ֖ה לְצִבְאֹתָ֑ם וְנָשִׂיא֙ לִבְנֵ֣י יְהוּדָ֔ה נַחְשׁ֖וֹן בֶּן־עַמִּינָדָֽב׃ </span></p>
 <p align="RIGHT"><span lang="he">‎<a name="004">4</a> ‏וּצְבָא֖וֹ וּפְקֻדֵיהֶ֑ם אַרְבָּעָ֧ה וְשִׁבְעִ֛ים אֶ֖לֶף וְשֵׁ֥שׁ מֵאֽוֹת׃ </span></p>
 <p align="RIGHT"><span lang="he">‎<a name="005">5</a> ‏וְהַחֹנִ֥ים עָלָ֖יו מַטֵּ֣ה יִשָּׂשכָ֑ר וְנָשִׂיא֙ לִבְנֵ֣י יִשָּׂשכָ֔ר נְתַנְאֵ֖ל בֶּן־צוּעָֽר׃ </span></p>
 <p align="RIGHT"><span lang="he">‎<a name="006">6</a> ‏וּצְבָא֖וֹ וּפְקֻדָ֑יו אַרְבָּעָ֧ה וַחֲמִשִּׁ֛ים אֶ֖לֶף וְאַרְבַּ֥ע מֵאֽוֹת׃ ס</span></p>
 <p align="RIGHT"><span lang="he">‎<a name="007">7</a> ‏מַטֵּ֖ה זְבוּלֻ֑ן וְנָשִׂיא֙ לִבְנֵ֣י זְבוּלֻ֔ן אֱלִיאָ֖ב בֶּן־חֵלֹֽן׃ </span></p>
 <p align="RIGHT"><span lang="he">‎<a name="008">8</a> ‏וּצְבָא֖וֹ וּפְקֻדָ֑יו שִׁבְעָ֧ה וַחֲמִשִּׁ֛ים אֶ֖לֶף וְאַרְבַּ֥ע מֵאֽוֹת׃ </span></p>
 <p align="RIGHT"><span lang="he">‎<a name="009">9</a> ‏כָּֽל־הַפְּקֻדִ֞ים לְמַחֲנֵ֣ה יְהוּדָ֗ה מְאַ֨ת אֶ֜לֶף וּשְׁמֹנִ֥ים אֶ֛לֶף וְשֵֽׁשֶׁת־אֲלָפִ֥ים וְאַרְבַּע־מֵא֖וֹת לְצִבְאֹתָ֑ם רִאשֹׁנָ֖ה יִסָּֽעוּ׃ ס</span></p>
 <p align="RIGHT"><span lang="he">‎<a name="010">10</a> ‏דֶּ֣גֶל מַחֲנֵ֧ה רְאוּבֵ֛ן תֵּימָ֖נָה לְצִבְאֹתָ֑ם וְנָשִׂיא֙ לִבְנֵ֣י רְאוּבֵ֔ן אֱלִיצ֖וּר בֶּן־שְׁדֵיאֽוּר׃ </span></p>
 <p align="RIGHT"><span lang="he">‎<a name="011">11</a> ‏וּצְבָא֖וֹ וּפְקֻדָ֑יו שִׁשָּׁ֧ה וְאַרְבָּעִ֛ים אֶ֖לֶף וַחֲמֵ֥שׁ מֵאֽוֹת׃ </span></p>
 <p align="RIGHT"><span lang="he">‎<a name="012">12</a> ‏וְהַחוֹנִ֥ם עָלָ֖יו מַטֵּ֣ה שִׁמְע֑וֹן וְנָשִׂיא֙ לִבְנֵ֣י שִׁמְע֔וֹן שְׁלֻמִיאֵ֖ל בֶּן־צוּרִֽי־שַׁדָּֽי׃<font color="red"><sup>3</sup></font> </span></p>
 <p align="RIGHT"><span lang="he">‎<a name="013">13</a> ‏וּצְבָא֖וֹ וּפְקֻדֵיהֶ֑ם תִּשְׁעָ֧ה וַחֲמִשִּׁ֛ים אֶ֖לֶף וּשְׁלֹ֥שׁ מֵאֽוֹת׃ </span></p>
 <p align="RIGHT"><span lang="he">‎<a name="014">14</a> ‏וְמַטֵּ֖ה גָּ֑ד וְנָשִׂיא֙ לִבְנֵ֣י גָ֔ד אֶלְיָסָ֖ף בֶּן־רְעוּאֵֽל׃ </span></p>
 <p align="RIGHT"><span lang="he">‎<a name="015">15</a> ‏וּצְבָא֖וֹ וּפְקֻדֵיהֶ֑ם חֲמִשָּׁ֤ה וְאַרְבָּעִים֙ אֶ֔לֶף וְשֵׁ֥שׁ מֵא֖וֹת וַחֲמִשִּֽׁים׃ </span></p>
 <p align="RIGHT"><span lang="he">‎<a name="016">16</a> ‏כָּֽל־הַפְּקֻדִ֞ים לְמַחֲנֵ֣ה רְאוּבֵ֗ן מְאַ֨ת אֶ֜לֶף וְאֶחָ֨ד וַחֲמִשִּׁ֥ים אֶ֛לֶף וְאַרְבַּע־מֵא֥וֹת וַחֲמִשִּׁ֖ים לְצִבְאֹתָ֑ם וּשְׁנִיִּ֖ם יִסָּֽעוּ׃ ס</span></p>
 <p align="RIGHT"><span lang="he">‎<a name="017">17</a> ‏וְנָסַ֧ע אֹֽהֶל־מוֹעֵ֛ד מַחֲנֵ֥ה הַלְוִיִּ֖ם בְּת֣וֹךְ הַֽמַּחֲנֹ֑ת כַּאֲשֶׁ֤ר יַחֲנוּ֙ כֵּ֣ן יִסָּ֔עוּ אִ֥ישׁ עַל־יָד֖וֹ לְדִגְלֵיהֶֽם׃ ס</span></p>
 <p align="RIGHT"><span lang="he">‎<a name="018">18</a> ‏דֶּ֣גֶל מַחֲנֵ֥ה אֶפְרַ֛יִם לְצִבְאֹתָ֖ם יָ֑מָּה וְנָשִׂיא֙ לִבְנֵ֣י אֶפְרַ֔יִם אֱלִישָׁמָ֖ע בֶּן־עַמִּיהֽוּד׃ </span></p>
 <p align="RIGHT"><span lang="he">‎<a name="019">19</a> ‏וּצְבָא֖וֹ וּפְקֻדֵיהֶ֑ם אַרְבָּעִ֥ים אֶ֖לֶף וַחֲמֵ֥שׁ מֵאֽוֹת׃ </span></p>
 <p align="RIGHT"><span lang="he">‎<a name="020">20</a> ‏וְעָלָ֖יו מַטֵּ֣ה מְנַשֶּׁ֑ה וְנָשִׂיא֙ לִבְנֵ֣י מְנַשֶּׁ֔ה גַּמְלִיאֵ֖ל בֶּן־פְּדָהצֽוּר׃ </span></p>
 <p align="RIGHT"><span lang="he">‎<a name="021">21</a> ‏וּצְבָא֖וֹ וּפְקֻדֵיהֶ֑ם שְׁנַ֧יִם וּשְׁלֹשִׁ֛ים אֶ֖לֶף וּמָאתָֽיִם׃ </span></p>
 <p align="RIGHT"><span lang="he">‎<a name="022">22</a> ‏וּמַטֵּ֖ה בִּנְיָמִ֑ן וְנָשִׂיא֙ לִבְנֵ֣י בִנְיָמִ֔ן אֲבִידָ֖ן בֶּן־גִּדְעֹנִֽי׃ </span></p>
 <p align="RIGHT"><span lang="he">‎<a name="023">23</a> ‏וּצְבָא֖וֹ וּפְקֻדֵיהֶ֑ם חֲמִשָּׁ֧ה וּשְׁלֹשִׁ֛ים אֶ֖לֶף וְאַרְבַּ֥ע מֵאֽוֹת׃ </span></p>
 <p align="RIGHT"><span lang="he">‎<a name="024">24</a> ‏כָּֽל־הַפְּקֻדִ֞ים לְמַחֲנֵ֣ה אֶפְרַ֗יִם מְאַ֥ת אֶ֛לֶף וּשְׁמֹֽנַת־אֲלָפִ֥ים וּמֵאָ֖ה לְצִבְאֹתָ֑ם וּשְׁלִשִׁ֖ים יִסָּֽעוּ׃ ס</span></p>
 <p align="RIGHT"><span lang="he">‎<a name="025">25</a> ‏דֶּ֣גֶל מַחֲנֵ֥ה דָ֛ן צָפֹ֖נָה לְצִבְאֹתָ֑ם וְנָשִׂיא֙ לִבְנֵ֣י דָ֔ן אֲחִיעֶ֖זֶר בֶּן־עַמִּֽישַׁדָּֽי׃ </span></p>
 <p align="RIGHT"><span lang="he">‎<a name="026">26</a> ‏וּצְבָא֖וֹ וּפְקֻדֵיהֶ֑ם שְׁנַ֧יִם וְשִׁשִּׁ֛ים אֶ֖לֶף וּשְׁבַ֥ע מֵאֽוֹת׃ </span></p>
 <p align="RIGHT"><span lang="he">‎<a name="027">27</a> ‏וְהַחֹנִ֥ים עָלָ֖יו מַטֵּ֣ה אָשֵׁ֑ר וְנָשִׂיא֙ לִבְנֵ֣י אָשֵׁ֔ר פַּגְעִיאֵ֖ל בֶּן־עָכְרָֽן׃ </span></p>
 <p align="RIGHT"><span lang="he">‎<a name="028">28</a> ‏וּצְבָא֖וֹ וּפְקֻדֵיהֶ֑ם אֶחָ֧ד וְאַרְבָּעִ֛ים אֶ֖לֶף וַחֲמֵ֥שׁ מֵאֽוֹת׃ </span></p>
 <p align="RIGHT"><span lang="he">‎<a name="029">29</a> ‏וּמַטֵּ֖ה נַפְתָּלִ֑י וְנָשִׂיא֙ לִבְנֵ֣י נַפְתָּלִ֔י אֲחִירַ֖ע בֶּן־עֵינָֽן׃ </span></p>
 <p align="RIGHT"><span lang="he">‎<a name="030">30</a> ‏וּצְבָא֖וֹ וּפְקֻדֵיהֶ֑ם שְׁלֹשָׁ֧ה וַחֲמִשִּׁ֛ים אֶ֖לֶף וְאַרְבַּ֥ע מֵאֽוֹת׃ </span></p>
 <p align="RIGHT"><span lang="he">‎<a name="031">31</a> ‏כָּל־הַפְּקֻדִים֙ לְמַ֣חֲנֵה דָ֔ן מְאַ֣ת אֶ֗לֶף וְשִׁבְעָ֧ה וַחֲמִשִּׁ֛ים אֶ֖לֶף וְשֵׁ֣שׁ מֵא֑וֹת לָאַחֲרֹנָ֥ה יִסְע֖וּ לְדִגְלֵיהֶֽם׃ פ</span></p>
 <p align="RIGHT"><span lang="he">‎<a name="032">32</a> ‏אֵ֛לֶּה פְּקוּדֵ֥י בְנֵֽי־יִשְׂרָאֵ֖ל לְבֵ֣ית אֲבֹתָ֑ם כָּל־פְּקוּדֵ֤י הַֽמַּחֲנֹת֙ לְצִבְאֹתָ֔ם שֵׁשׁ־מֵא֥וֹת אֶ֙לֶף֙ וּשְׁלֹ֣שֶׁת אֲלָפִ֔ים וַחֲמֵ֥שׁ מֵא֖וֹת וַחֲמִשִּֽׁים׃ </span></p>
 <p align="RIGHT"><span lang="he">‎<a name="033">33</a> ‏וְהַ֨לְוִיִּ֔ם לֹ֣א הָתְפָּקְד֔וּ בְּת֖וֹךְ בְּנֵ֣י יִשְׂרָאֵ֑ל כַּאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃ </span></p>
 <p align="RIGHT"><span lang="he">‎<a name="034">34</a> ‏וַֽיַּעֲשׂ֖וּ בְּנֵ֣י יִשְׂרָאֵ֑ל כְּ֠כֹל אֲשֶׁר־צִוָּ֨ה יְהוָ֜ה אֶת־מֹשֶׁ֗ה כֵּֽן־חָנ֤וּ<font color="red"><sup>3</sup></font> לְדִגְלֵיהֶם֙ וְכֵ֣ן נָסָ֔עוּ אִ֥ישׁ לְמִשְׁפְּחֹתָ֖יו עַל־בֵּ֥ית אֲבֹתָֽיו׃ </span></p>
 </td>
 <td width="50%">
 <p>1 wayəḏabēr yəhwâ ’el-mōšeh wə’el-’ahărōn lē’mōr: </p>
 <p>2 ’îš ‘al-diḡəlwō ḇə’ōṯōṯ ləḇêṯ ’ăḇōṯām y<sup>a</sup>ḥănû bənê yiśərā’ēl minneḡeḏ sāḇîḇ lə’ōhel-mwō‘ēḏ y<sup>a</sup>ḥănû: </p>
 <p>3 wəh<sup>a</sup>ḥōnîm qēḏəmâ mizərāḥâ deḡel m<sup>a</sup>ḥănēh yəhûḏâ ləṣiḇə’ōṯām wənāśî’ liḇənê yəhûḏâ n<sup>a</sup>ḥəšwōn ben-‘ammînāḏāḇ: </p>
 <p>4 ûṣəḇā’wō ûfəquḏêhem ’arəbā‘â wəšiḇə‘îm ’elef wəšēš mē’wōṯ: </p>
 <p>5 wəh<sup>a</sup>ḥōnîm ‘ālāyw maṭṭēh yiśśāsḵār wənāśî’ liḇənê yiśśāsḵār nəṯanə’ēl ben-ṣû‘ār: </p>
 <p>6 ûṣəḇā’wō ûfəquḏāyw ’arəbā‘â w<sup>a</sup>ḥămiššîm ’elef wə’arəb<sup>a</sup>‘ mē’wōṯ: s</p>
 <p>7 maṭṭēh zəḇûlun wənāśî’ liḇənê zəḇûlun ’ĕlî’āḇ ben-ḥēlōn: </p>
 <p>8 ûṣəḇā’wō ûfəquḏāyw šiḇə‘â w<sup>a</sup>ḥămiššîm ’elef wə’arəb<sup>a</sup>‘ mē’wōṯ: </p>
 <p>9 kāl-hapəquḏîm ləm<sup>a</sup>ḥănēh yəhûḏâ mə’aṯ ’elef ûšəmōnîm ’elef wəšēšeṯ-’ălāfîm wə’arəb<sup>a</sup>‘-mē’wōṯ ləṣiḇə’ōṯām ri’šōnâ yissā‘û: s</p>
 <p>10 deḡel m<sup>a</sup>ḥănēh rə’ûḇēn têmānâ ləṣiḇə’ōṯām wənāśî’ liḇənê rə’ûḇēn ’ĕlîṣûr ben-šəḏê’ûr: </p>
 <p>11 ûṣəḇā’wō ûfəquḏāyw šiššâ wə’arəbā‘îm ’elef w<sup>a</sup>ḥămēš mē’wōṯ: </p>
 <p>12 wəh<sup>a</sup>ḥwōnim ‘ālāyw maṭṭēh šimə‘wōn wənāśî’ liḇənê šimə‘wōn šəlumî’ēl ben-ṣûrî-šadāy:<font color="red"><sup>3</sup></font> </p>
 <p>13 ûṣəḇā’wō ûfəquḏêhem tišə‘â w<sup>a</sup>ḥămiššîm ’elef ûšəlōš mē’wōṯ: </p>
 <p>14 wəmaṭṭēh gāḏ wənāśî’ liḇənê ḡāḏ ’eləyāsāf ben-rə‘û’ēl: </p>
 <p>15 ûṣəḇā’wō ûfəquḏêhem ḥămiššâ wə’arəbā‘îm ’elef wəšēš mē’wōṯ w<sup>a</sup>ḥămiššîm: </p>
 <p>16 kāl-hapəquḏîm ləm<sup>a</sup>ḥănēh rə’ûḇēn mə’aṯ ’elef wə’eḥāḏ w<sup>a</sup>ḥămiššîm ’elef wə’arəb<sup>a</sup>‘-mē’wōṯ w<sup>a</sup>ḥămiššîm ləṣiḇə’ōṯām ûšənîyim yissā‘û: s</p>
 <p>17 wənās<sup>a</sup>‘ ’ōhel-mwō‘ēḏ m<sup>a</sup>ḥănēh haləwîyim bəṯwōḵə hamm<sup>a</sup>ḥănōṯ ka’ăšer y<sup>a</sup>ḥănû kēn yissā‘û ’îš ‘al-yāḏwō ləḏiḡəlêhem: s</p>
 <p>18 deḡel m<sup>a</sup>ḥănēh ’efərayim ləṣiḇə’ōṯām yāmmâ wənāśî’ liḇənê ’efərayim ’ĕlîšāmā‘ ben-‘ammîhûḏ: </p>
 <p>19 ûṣəḇā’wō ûfəquḏêhem ’arəbā‘îm ’elef w<sup>a</sup>ḥămēš mē’wōṯ: </p>
 <p>20 wə‘ālāyw maṭṭēh mənaššeh wənāśî’ liḇənê mənaššeh gaməlî’ēl ben-pəḏâṣûr: </p>
 <p>21 ûṣəḇā’wō ûfəquḏêhem šənayim ûšəlōšîm ’elef ûmā’ṯāyim: </p>
 <p>22 ûmaṭṭēh binəyāmin wənāśî’ liḇənê ḇinəyāmin ’ăḇîḏān ben-giḏə‘ōnî: </p>
 <p>23 ûṣəḇā’wō ûfəquḏêhem ḥămiššâ ûšəlōšîm ’elef wə’arəb<sup>a</sup>‘ mē’wōṯ: </p>
 <p>24 kāl-hapəquḏîm ləm<sup>a</sup>ḥănēh ’efərayim mə’aṯ ’elef ûšəmōnaṯ-’ălāfîm ûmē’â ləṣiḇə’ōṯām ûšəlišîm yissā‘û: s</p>
 <p>25 deḡel m<sup>a</sup>ḥănēh ḏān ṣāfōnâ ləṣiḇə’ōṯām wənāśî’ liḇənê ḏān ’ăḥî‘ezer ben-‘ammîšadāy: </p>
 <p>26 ûṣəḇā’wō ûfəquḏêhem šənayim wəšiššîm ’elef ûšəḇ<sup>a</sup>‘ mē’wōṯ: </p>
 <p>27 wəh<sup>a</sup>ḥōnîm ‘ālāyw maṭṭēh ’āšēr wənāśî’ liḇənê ’āšēr paḡə‘î’ēl ben-‘āḵərān: </p>
 <p>28 ûṣəḇā’wō ûfəquḏêhem ’eḥāḏ wə’arəbā‘îm ’elef w<sup>a</sup>ḥămēš mē’wōṯ: </p>
 <p>29 ûmaṭṭēh nafətālî wənāśî’ liḇənê nafətālî ’ăḥîr<sup>a</sup>‘ ben-‘ênān: </p>
 <p>30 ûṣəḇā’wō ûfəquḏêhem šəlōšâ w<sup>a</sup>ḥămiššîm ’elef wə’arəb<sup>a</sup>‘ mē’wōṯ: </p>
 <p>31 kāl-hapəquḏîm ləm<sup>a</sup>ḥănēh ḏān mə’aṯ ’elef wəšiḇə‘â w<sup>a</sup>ḥămiššîm ’elef wəšēš mē’wōṯ lā’<sup>a</sup>ḥărōnâ yisə‘û ləḏiḡəlêhem: f</p>
 <p>32 ’ēlleh pəqûḏê ḇənê-yiśərā’ēl ləḇêṯ ’ăḇōṯām kāl-pəqûḏê hamm<sup>a</sup>ḥănōṯ ləṣiḇə’ōṯām šēš-mē’wōṯ ’elef ûšəlōšeṯ ’ălāfîm w<sup>a</sup>ḥămēš mē’wōṯ w<sup>a</sup>ḥămiššîm: </p>
 <p>33 wəhaləwîyim lō’ hāṯəpāqəḏû bəṯwōḵə bənê yiśərā’ēl ka’ăšer ṣiûâ yəhwâ ’eṯ-mōšeh: </p>
 <p>34 wayy<sup>a</sup>‘ăśû bənê yiśərā’ēl kəḵōl ’ăšer-ṣiûâ yəhwâ ’eṯ-mōšeh kēn-ḥānû<font color="red"><sup>3</sup></font> ləḏiḡəlêhem wəḵēn nāsā‘û ’îš ləmišəpəḥōṯāyw ‘al-bêṯ ’ăḇōṯāyw: </p>
 </td>
 </tr></table>
 <p></p><hr>
 <center>
 <a href="num003.htm">Next: Numbers (Bemidbar) Chapter 3</a></center>
 </body>