<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa025.htm">Polyglot</a> 
 <a href="../kjv/psa025.htm">KJV</a> 
 <a href="../sep/psa025.htm">Sep</a> 
 <a href="../vul/psa025.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa024.htm">Previous</a> 
 <a href="psa026.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 25</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏לְדָוִ֡ד אֵלֶ֥יךָ יְ֝הוָ֗ה נַפְשִׁ֥י אֶשָּֽׂא׃ </span></p>
 <p align="RIGHT"><span lang="he">‎<a name="002">2</a> ‏אֱ‍ֽלֹהַ֗י בְּךָ֣ בָ֭טַחְתִּי אַל־אֵב֑וֹשָׁה אַל־יַֽעַלְצ֖וּ אֹיְבַ֣י לִֽי׃ </span></p>
 <p align="RIGHT"><span lang="he">‎<a name="003">3</a> ‏גַּ֣ם כָּל־ק֭וֶֹיךָ<font color="red"><sup>3</sup></font> לֹ֣א יֵבֹ֑שׁוּ יֵ֝בֹ֗שׁוּ הַבּוֹגְדִ֥ים רֵיקָֽם׃ </span></p>
 <p align="RIGHT"><span lang="he">‎<a name="004">4</a> ‏דְּרָכֶ֣יךָ יְ֭הוָה הוֹדִיעֵ֑נִי אֹ֖רְחוֹתֶ֣יךָ<font color="red"><sup>3</sup></font> לַמְּדֵֽנִי׃ </span></p>
 <p align="RIGHT"><span lang="he">‎<a name="005">5</a> ‏הַדְרִ֘יכֵ֤נִי בַאֲמִתֶּ֨ךָ׀ וְֽלַמְּדֵ֗נִי כִּֽי־אַ֭תָּה אֱלֹהֵ֣י יִשְׁעִ֑י אוֹתְךָ֥ קִ֝וִּ֗יתִי כָּל־הַיּֽוֹם׃ </span></p>
 <p align="RIGHT"><span lang="he">‎<a name="006">6</a> ‏זְכֹר־רַחֲמֶ֣יךָ יְ֭הוָה וַחֲסָדֶ֑יךָ כִּ֖י מֵעוֹלָ֣ם הֵֽמָּה׃ </span></p>
 <p align="RIGHT"><span lang="he">‎<a name="007">7</a> ‏חַטֹּ֤אות נְעוּרַ֨י׀ וּפְשָׁעַ֗י אַל־תִּ֫זְכֹּ֥ר כְּחַסְדְּךָ֥ זְכָר־לִי־אַ֑תָּה לְמַ֖עַן טוּבְךָ֣ יְהוָֽה׃ </span></p>
 <p align="RIGHT"><span lang="he">‎<a name="008">8</a> ‏טוֹב־וְיָשָׁ֥ר יְהוָ֑ה עַל־כֵּ֤ן יוֹרֶ֖ה חַטָּאִ֣ים בַּדָּֽרֶךְ׃ </span></p>
 <p align="RIGHT"><span lang="he">‎<a name="009">9</a> ‏יַדְרֵ֣ךְ עֲ֭נָוִים בַּמִּשְׁפָּ֑ט וִֽילַמֵּ֖ד עֲנָוִ֣ים דַּרְכּֽוֹ׃ </span></p>
 <p align="RIGHT"><span lang="he">‎<a name="010">10</a> ‏כָּל־אָרְח֣וֹת יְ֭הוָה חֶ֣סֶד וֶאֱמֶ֑ת לְנֹצְרֵ֥י בְ֝רִית֗וֹ וְעֵדֹתָֽיו׃ </span></p>
 <p align="RIGHT"><span lang="he">‎<a name="011">11</a> ‏לְמַֽעַן־שִׁמְךָ֥ יְהוָ֑ה וְֽסָלַחְתָּ֥ לַ֝עֲוֹנִ֗י כִּ֣י רַב־הֽוּא׃ </span></p>
 <p align="RIGHT"><span lang="he">‎<a name="012">12</a> ‏מִי־זֶ֣ה הָ֭אִישׁ יְרֵ֣א יְהוָ֑ה י֝וֹרֶ֗נּוּ בְּדֶ֣רֶךְ יִבְחָֽר׃ </span></p>
 <p align="RIGHT"><span lang="he">‎<a name="013">13</a> ‏נַ֭פְשׁוֹ בְּט֣וֹב תָּלִ֑ין וְ֝זַרְע֗וֹ יִ֣ירַשׁ אָֽרֶץ׃ </span></p>
 <p align="RIGHT"><span lang="he">‎<a name="014">14</a> ‏ס֣וֹד יְ֭הוָה לִירֵאָ֑יו וּ֝בְרִית֗וֹ לְהוֹדִיעָֽם׃ </span></p>
 <p align="RIGHT"><span lang="he">‎<a name="015">15</a> ‏עֵינַ֣י תָּ֭מִיד אֶל־יְהוָ֑ה כִּ֤י הֽוּא־יוֹצִ֖יא מֵרֶ֣שֶׁת רַגְלָֽי׃ </span></p>
 <p align="RIGHT"><span lang="he">‎<a name="016">16</a> ‏פְּנֵה־אֵלַ֥י וְחָנֵּ֑נִי כִּֽי־יָחִ֖יד וְעָנִ֣י אָֽנִי׃ </span></p>
 <p align="RIGHT"><span lang="he">‎<a name="017">17</a> ‏צָר֣וֹת לְבָבִ֣י הִרְחִ֑יבוּ מִ֝מְּצֽוּקוֹתַ֗י הוֹצִיאֵֽנִי׃ </span></p>
 <p align="RIGHT"><span lang="he">‎<a name="018">18</a> ‏רְאֵ֣ה עָ֭נְיִי וַעֲמָלִ֑י וְ֝שָׂ֗א לְכָל־חַטֹּאותָֽי׃ </span></p>
 <p align="RIGHT"><span lang="he">‎<a name="019">19</a> ‏רְאֵֽה־אוֹיְבַ֥י כִּי־רָ֑בּוּ וְשִׂנְאַ֖ת חָמָ֣ס שְׂנֵאֽוּנִי׃ </span></p>
 <p align="RIGHT"><span lang="he">‎<a name="020">20</a> ‏שָׁמְרָ֣ה נַ֭פְשִׁי וְהַצִּילֵ֑נִי אַל־אֵ֝ב֗וֹשׁ כִּֽי־חָסִ֥יתִי בָֽךְ׃ </span></p>
 <p align="RIGHT"><span lang="he">‎<a name="021">21</a> ‏תֹּם־וָיֹ֥שֶׁר יִצְּר֑וּנִי כִּ֝֗י קִוִּיתִֽיךָ׃ </span></p>
 <p align="RIGHT"><span lang="he">‎<a name="022">22</a> ‏פְּדֵ֣ה אֱ֭לֹהִים אֶת־יִשְׂרָאֵ֑ל מִ֝כֹּ֗ל צָֽרוֹתָיו׃<font color="red"><sup>1</sup></font> </span></p>
 </td>
 <td width="50%">
 <p>1 ləḏāwiḏ ’ēleyḵā yəhwâ nafəšî ’eśśā’: </p>
 <p>2 ’ĕ‍lōhay bəḵā ḇāṭ<sup>a</sup>ḥətî ’al-’ēḇwōšâ ’al-y<sup>a</sup>‘aləṣû ’ōyəḇay lî: </p>
 <p>3 gam kāl-qwōeyḵā<font color="red"><sup>3</sup></font> lō’ yēḇōšû yēḇōšû habwōḡəḏîm rêqām: </p>
 <p>4 dərāḵeyḵā yəhwâ hwōḏî‘ēnî ’ōrəḥwōṯeyḵā<font color="red"><sup>3</sup></font> lamməḏēnî: </p>
 <p>5 haḏərîḵēnî ḇa’ămiteḵā| wəlamməḏēnî kî-’atâ ’ĕlōhê yišə‘î ’wōṯəḵā qiûîṯî kāl-hayywōm: </p>
 <p>6 zəḵōr-r<sup>a</sup>ḥămeyḵā yəhwâ w<sup>a</sup>ḥăsāḏeyḵā kî mē‘wōlām hēmmâ: </p>
 <p>7 ḥaṭṭō’wṯ nə‘ûray| ûfəšā‘ay ’al-tizəkōr kəḥasədəḵā zəḵār-lî-’atâ ləm<sup>a</sup>‘an ṭûḇəḵā yəhwâ: </p>
 <p>8 ṭwōḇ-wəyāšār yəhwâ ‘al-kēn ywōreh ḥaṭṭā’îm badāreḵə: </p>
 <p>9 yaḏərēḵə ‘ănāwîm bammišəpāṭ wîlammēḏ ‘ănāwîm darəkwō: </p>
 <p>10 kāl-’ārəḥwōṯ yəhwâ ḥeseḏ we’ĕmeṯ lənōṣərê ḇərîṯwō wə‘ēḏōṯāyw: </p>
 <p>11 ləm<sup>a</sup>‘an-šiməḵā yəhwâ wəsāl<sup>a</sup>ḥətā l<sup>a</sup>‘ăwōnî kî raḇ-hû’: </p>
 <p>12 mî-zeh hā’îš yərē’ yəhwâ ywōrennû bəḏereḵə yiḇəḥār: </p>
 <p>13 nafəšwō bəṭwōḇ tālîn wəzarə‘wō yîraš ’āreṣ: </p>
 <p>14 swōḏ yəhwâ lîrē’āyw ûḇərîṯwō ləhwōḏî‘ām: </p>
 <p>15 ‘ênay tāmîḏ ’el-yəhwâ kî hû’-ywōṣî’ mērešeṯ raḡəlāy: </p>
 <p>16 pənēh-’ēlay wəḥānnēnî kî-yāḥîḏ wə‘ānî ’ānî: </p>
 <p>17 ṣārwōṯ ləḇāḇî hirəḥîḇû mimməṣûqwōṯay hwōṣî’ēnî: </p>
 <p>18 rə’ēh ‘ānəyî w<sup>a</sup>‘ămālî wəśā’ ləḵāl-ḥaṭṭō’wṯāy: </p>
 <p>19 rə’ēh-’wōyəḇay kî-rābû wəśinə’aṯ ḥāmās śənē’ûnî: </p>
 <p>20 šāmərâ nafəšî wəhaṣṣîlēnî ’al-’ēḇwōš kî-ḥāsîṯî ḇāḵə: </p>
 <p>21 tōm-wāyōšer yiṣṣərûnî kî qiûîṯîḵā: </p>
 <p>22 pəḏēh ’ĕlōhîm ’eṯ-yiśərā’ēl mikōl ṣārwōṯāyw:<font color="red"><sup>1</sup></font> </p>
 </td>
 </tr></table>
 <p></p><hr>
 <center>
 <a href="psa026.htm">Next: Psalms (Tehilim) Chapter 26</a></center>
 </body>