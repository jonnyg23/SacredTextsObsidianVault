<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/isa017.htm">Polyglot</a> 
 <a href="../kjv/isa017.htm">KJV</a> 
 <a href="../sep/isa017.htm">Sep</a> 
 <a href="../vul/isa017.htm">Vul</a> 
 
 <br>
 <br><a href="isa.htm">Isaiah (Yisheyah) Index</a><br>
  
 <a href="isa016.htm">Previous</a> 
 <a href="isa018.htm">Next</a> 
 </center>
 <hr>
 
 <h3 align="CENTER">Tanach (Hebrew): Isaiah (Yisheyah) Chapter 17</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏מַשָּׂ֖א דַּמָּ֑שֶׂק הִנֵּ֤ה דַמֶּ֙שֶׂק֙ מוּסָ֣ר מֵעִ֔יר וְהָיְתָ֖ה מְעִ֥י מַפָּלָֽה׃ </span></p>
 <p align="RIGHT"><span lang="he">‎<a name="002">2</a> ‏עֲזֻב֖וֹת עָרֵ֣י עֲרֹעֵ֑ר לַעֲדָרִ֣ים תִּֽהְיֶ֔ינָה וְרָבְצ֖וּ וְאֵ֥ין מַחֲרִֽיד׃ </span></p>
 <p align="RIGHT"><span lang="he">‎<a name="003">3</a> ‏וְנִשְׁבַּ֤ת מִבְצָר֙ מֵֽאֶפְרַ֔יִם וּמַמְלָכָ֥ה מִדַּמֶּ֖שֶׂק וּשְׁאָ֣ר אֲרָ֑ם כִּכְב֤וֹד בְּנֵֽי־יִשְׂרָאֵל֙ יִֽהְי֔וּ נְאֻ֖ם יְהוָ֥ה צְבָאֽוֹת׃ ס</span></p>
 <p align="RIGHT"><span lang="he">‎<a name="004">4</a> ‏וְהָיָה֙ בַּיּ֣וֹם הַה֔וּא יִדַּ֖ל כְּב֣וֹד יַעֲקֹ֑ב וּמִשְׁמַ֥ן בְּשָׂר֖וֹ יֵרָזֶֽה׃ </span></p>
 <p align="RIGHT"><span lang="he">‎<a name="005">5</a> ‏וְהָיָ֗ה כֶּֽאֱסֹף֙ קָצִ֣יר קָמָ֔ה וּזְרֹע֖וֹ שִׁבֳּלִ֣ים יִקְצ֑וֹר וְהָיָ֛ה כִּמְלַקֵּ֥ט שִׁבֳּלִ֖ים בְּעֵ֥מֶק רְפָאִֽים׃ </span></p>
 <p align="RIGHT"><span lang="he">‎<a name="006">6</a> ‏וְנִשְׁאַר־בּ֤וֹ עֽוֹלֵלֹת֙ כְּנֹ֣קֶף זַ֔יִת שְׁנַ֧יִם שְׁלֹשָׁ֛ה גַּרְגְּרִ֖ים בְּרֹ֣אשׁ אָמִ֑יר אַרְבָּעָ֣ה חֲמִשָּׁ֗ה בִּסְעִפֶ֙יהָ֙ פֹּֽרִיָּ֔ה נְאֻם־יְהוָ֖ה אֱלֹהֵ֥י יִשְׂרָאֵֽל׃ ס</span></p>
 <p align="RIGHT"><span lang="he">‎<a name="007">7</a> ‏בַּיּ֣וֹם הַה֔וּא יִשְׁעֶ֥ה הָאָדָ֖ם עַל־עֹשֵׂ֑הוּ וְעֵינָ֕יו אֶל־קְד֥וֹשׁ יִשְׂרָאֵ֖ל תִּרְאֶֽינָה׃ </span></p>
 <p align="RIGHT"><span lang="he">‎<a name="008">8</a> ‏וְלֹ֣א יִשְׁעֶ֔ה אֶל־הַֽמִּזְבְּח֖וֹת מַעֲשֵׂ֣ה יָדָ֑יו וַאֲשֶׁ֨ר עָשׂ֤וּ אֶצְבְּעֹתָיו֙ לֹ֣א יִרְאֶ֔ה וְהָאֲשֵׁרִ֖ים וְהָחַמָּנִֽים׃ </span></p>
 <p align="RIGHT"><span lang="he">‎<a name="009">9</a> ‏בַּיּ֨וֹם הַה֜וּא יִהְי֣וּ׀ עָרֵ֣י מָעֻזּ֗וֹ כַּעֲזוּבַ֤ת הַחֹ֙רֶשׁ֙ וְהָ֣אָמִ֔יר אֲשֶׁ֣ר עָזְב֔וּ מִפְּנֵ֖י בְּנֵ֣י יִשְׂרָאֵ֑ל וְהָיְתָ֖ה שְׁמָמָֽה׃ </span></p>
 <p align="RIGHT"><span lang="he">‎<a name="010">10</a> ‏כִּ֤י שָׁכַ֙חַתְּ֙ אֱלֹהֵ֣י יִשְׁעֵ֔ךְ וְצ֥וּר מָעֻזֵּ֖ךְ לֹ֣א זָכָ֑רְתְּ עַל־כֵּ֗ן תִּטְּעִי֙ נִטְעֵ֣י נַעֲמָנִ֔ים וּזְמֹ֥רַת זָ֖ר תִּזְרָעֶֽנּוּ׃ </span></p>
 <p align="RIGHT"><span lang="he">‎<a name="011">11</a> ‏בְּי֤וֹם נִטְעֵךְ֙ תְּשַׂגְשֵׂ֔גִי וּבַבֹּ֖קֶר זַרְעֵ֣ךְ תַּפְרִ֑יחִי נֵ֥ד קָצִ֛יר בְּי֥וֹם נַחֲלָ֖ה וּכְאֵ֥ב אָנֽוּשׁ׃ ס</span></p>
 <p align="RIGHT"><span lang="he">‎<a name="012">12</a> ‏ה֗וֹי הֲמוֹן֙ עַמִּ֣ים רַבִּ֔ים כַּהֲמ֥וֹת יַמִּ֖ים יֶהֱמָי֑וּן וּשְׁא֣וֹן לְאֻמִּ֔ים כִּשְׁא֛וֹן מַ֥יִם כַּבִּירִ֖ים יִשָּׁאֽוּן׃ </span></p>
 <p align="RIGHT"><span lang="he">‎<a name="013">13</a> ‏לְאֻמִּ֗ים כִּשְׁא֞וֹן מַ֤יִם רַבִּים֙ יִשָּׁא֔וּן וְגָ֥עַר בּ֖וֹ וְנָ֣ס מִמֶּרְחָ֑ק וְרֻדַּ֗ף כְּמֹ֤ץ הָרִים֙ לִפְנֵי־ר֔וּחַ וּכְגַלְגַּ֖ל לִפְנֵ֥י סוּפָֽה׃ </span></p>
 <p align="RIGHT"><span lang="he">‎<a name="014">14</a> ‏לְעֵ֥ת עֶ֙רֶב֙ וְהִנֵּ֣ה בַלָּהָ֔ה בְּטֶ֥רֶם בֹּ֖קֶר אֵינֶ֑נּוּ זֶ֚ה חֵ֣לֶק שׁוֹסֵ֔ינוּ וְגוֹרָ֖ל לְבֹזְזֵֽינוּ׃ ס</span></p>
 </td>
 <td width="50%">
 <p>1 maśśā’ dammāśeq hinnēh ḏammeśeq mûsār mē‘îr wəhāyəṯâ mə‘î mapālâ: </p>
 <p>2 ‘ăzuḇwōṯ ‘ārê ‘ărō‘ēr l<sup>a</sup>‘ăḏārîm tihəyeynâ wərāḇəṣû wə’ên m<sup>a</sup>ḥărîḏ: </p>
 <p>3 wənišəbaṯ miḇəṣār mē’efərayim ûmaməlāḵâ midammeśeq ûšə’ār ’ărām kiḵəḇwōḏ bənê-yiśərā’ēl yihəyû nə’um yəhwâ ṣəḇā’wōṯ: s</p>
 <p>4 wəhāyâ bayywōm hahû’ yidal kəḇwōḏ y<sup>a</sup>‘ăqōḇ ûmišəman bəśārwō yērāzeh: </p>
 <p>5 wəhāyâ ke’ĕsōf qāṣîr qāmâ ûzərō‘wō šibŏlîm yiqəṣwōr wəhāyâ kiməlaqqēṭ šibŏlîm bə‘ēmeq rəfā’îm: </p>
 <p>6 wənišə’ar-bwō ‘wōlēlōṯ kənōqef zayiṯ šənayim šəlōšâ garəgərîm bərō’š ’āmîr ’arəbā‘â ḥămiššâ bisə‘ifeyhā pōrîyâ nə’um-yəhwâ ’ĕlōhê yiśərā’ēl: s</p>
 <p>7 bayywōm hahû’ yišə‘eh hā’āḏām ‘al-‘ōśēhû wə‘ênāyw ’el-qəḏwōš yiśərā’ēl tirə’eynâ: </p>
 <p>8 wəlō’ yišə‘eh ’el-hammizəbəḥwōṯ m<sup>a</sup>‘ăśēh yāḏāyw wa’ăšer ‘āśû ’eṣəbə‘ōṯāyw lō’ yirə’eh wəhā’ăšērîm wəhāḥammānîm: </p>
 <p>9 bayywōm hahû’ yihəyû| ‘ārê mā‘uzzwō k<sup>a</sup>‘ăzûḇaṯ h<sup>a</sup>ḥōreš wəhā’āmîr ’ăšer ‘āzəḇû mipənê bənê yiśərā’ēl wəhāyəṯâ šəmāmâ: </p>
 <p>10 kî šāḵ<sup>a</sup>ḥatə ’ĕlōhê yišə‘ēḵə wəṣûr mā‘uzzēḵə lō’ zāḵārətə ‘al-kēn tiṭṭə‘î niṭə‘ê n<sup>a</sup>‘ămānîm ûzəmōraṯ zār tizərā‘ennû: </p>
 <p>11 bəywōm niṭə‘ēḵə təśaḡəśēḡî ûḇabōqer zarə‘ēḵə tafərîḥî nēḏ qāṣîr bəywōm n<sup>a</sup>ḥălâ ûḵə’ēḇ ’ānûš: s</p>
 <p>12 hwōy hămwōn ‘ammîm rabîm kahămwōṯ yammîm yehĕmāyûn ûšə’wōn lə’ummîm kišə’wōn mayim kabîrîm yiššā’ûn: </p>
 <p>13 lə’ummîm kišə’wōn mayim rabîm yiššā’ûn wəḡā‘ar bwō wənās mimmerəḥāq wərudaf kəmōṣ hārîm lifənê-rûḥa ûḵəḡaləgal lifənê sûfâ: </p>
 <p>14 lə‘ēṯ ‘ereḇ wəhinnēh ḇallââ bəṭerem bōqer ’ênennû zeh ḥēleq šwōsênû wəḡwōrāl ləḇōzəzênû: s</p>
 </td>
 </tr></table>
 <p></p><hr>
 <center>
 <a href="isa018.htm">Next: Isaiah (Yisheyah) Chapter 18</a></center>
 </body>