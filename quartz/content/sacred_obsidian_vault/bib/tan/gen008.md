<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/gen008.htm">Polyglot</a> 
 <a href="../kjv/gen008.htm">KJV</a> 
 <a href="../sep/gen008.htm">Sep</a> 
 <a href="../vul/gen008.htm">Vul</a> 
 
 <br>
 <br><a href="gen.htm">Genesis (Bereshit) Index</a><br>
  
 <a href="gen007.htm">Previous</a> 
 <a href="gen009.htm">Next</a> 
 </center>
 <hr>
 
 <h3 align="CENTER">Tanach (Hebrew): Genesis (Bereshit) Chapter 8</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיִּזְכֹּ֤ר אֱלֹהִים֙ אֶת־נֹ֔חַ וְאֵ֤ת כָּל־הַֽחַיָּה֙ וְאֶת־כָּל־הַבְּהֵמָ֔ה אֲשֶׁ֥ר אִתּ֖וֹ בַּתֵּבָ֑ה וַיַּעֲבֵ֨ר אֱלֹהִ֥ים ר֙וּחַ֙ עַל־הָאָ֔רֶץ וַיָּשֹׁ֖כּוּ הַמָּֽיִם׃ </span></p>
 <p align="RIGHT"><span lang="he">‎<a name="002">2</a> ‏וַיִּסָּֽכְרוּ֙ מַעְיְנֹ֣ת תְּה֔וֹם וַֽאֲרֻבֹּ֖ת הַשָּׁמָ֑יִם וַיִּכָּלֵ֥א הַגֶּ֖שֶׁם מִן־הַשָּׁמָֽיִם׃ </span></p>
 <p align="RIGHT"><span lang="he">‎<a name="003">3</a> ‏וַיָּשֻׁ֧בוּ הַמַּ֛יִם מֵעַ֥ל הָאָ֖רֶץ הָל֣וֹךְ וָשׁ֑וֹב וַיַּחְסְר֣וּ הַמַּ֔יִם מִקְצֵ֕ה חֲמִשִּׁ֥ים וּמְאַ֖ת יֽוֹם׃ </span></p>
 <p align="RIGHT"><span lang="he">‎<a name="004">4</a> ‏וַתָּ֤נַח הַתֵּבָה֙ בַּחֹ֣דֶשׁ הַשְּׁבִיעִ֔י בְּשִׁבְעָה־עָשָׂ֥ר י֖וֹם לַחֹ֑דֶשׁ עַ֖ל הָרֵ֥י אֲרָרָֽט׃ </span></p>
 <p align="RIGHT"><span lang="he">‎<a name="005">5</a> ‏וְהַמַּ֗יִם הָיוּ֙ הָל֣וֹךְ וְחָס֔וֹר עַ֖ד הַחֹ֣דֶשׁ הָֽעֲשִׂירִ֑י בָּֽעֲשִׂירִי֙ בְּאֶחָ֣ד לַחֹ֔דֶשׁ נִרְא֖וּ רָאשֵׁ֥י הֶֽהָרִֽים׃ </span></p>
 <p align="RIGHT"><span lang="he">‎<a name="006">6</a> ‏וַֽיְהִ֕י מִקֵּ֖ץ אַרְבָּעִ֣ים י֑וֹם וַיִּפְתַּ֣ח נֹ֔חַ אֶת־חַלּ֥וֹן הַתֵּבָ֖ה אֲשֶׁ֥ר עָשָֽׂה׃ </span></p>
 <p align="RIGHT"><span lang="he">‎<a name="007">7</a> ‏וַיְשַׁלַּ֖ח אֶת־הָֽעֹרֵ֑ב וַיֵּצֵ֤א יָצוֹא֙ וָשׁ֔וֹב עַד־יְבֹ֥שֶׁת הַמַּ֖יִם מֵעַ֥ל הָאָֽרֶץ׃ </span></p>
 <p align="RIGHT"><span lang="he">‎<a name="008">8</a> ‏וַיְשַׁלַּ֥ח אֶת־הַיּוֹנָ֖ה מֵאִתּ֑וֹ לִרְאוֹת֙ הֲקַ֣לּוּ הַמַּ֔יִם מֵעַ֖ל פְּנֵ֥י הָֽאֲדָמָֽה׃ </span></p>
 <p align="RIGHT"><span lang="he">‎<a name="009">9</a> ‏וְלֹֽא־מָצְאָה֩ הַיּוֹנָ֨ה מָנ֜וֹחַ לְכַף־רַגְלָ֗הּ וַתָּ֤שָׁב אֵלָיו֙ אֶל־הַתֵּבָ֔ה כִּי־מַ֖יִם עַל־פְּנֵ֣י כָל־הָאָ֑רֶץ וַיִּשְׁלַ֤ח יָדוֹ֙ וַיִּקָּחֶ֔הָ וַיָּבֵ֥א אֹתָ֛הּ אֵלָ֖יו אֶל־הַתֵּבָֽה׃ </span></p>
 <p align="RIGHT"><span lang="he">‎<a name="010">10</a> ‏וַיָּ֣חֶל ע֔וֹד שִׁבְעַ֥ת יָמִ֖ים אֲחֵרִ֑ים וַיֹּ֛סֶף שַׁלַּ֥ח אֶת־הַיּוֹנָ֖ה מִן־הַתֵּבָֽה׃ </span></p>
 <p align="RIGHT"><span lang="he">‎<a name="011">11</a> ‏וַתָּבֹ֨א אֵלָ֤יו הַיּוֹנָה֙ לְעֵ֣ת עֶ֔רֶב וְהִנֵּ֥ה עֲלֵה־זַ֖יִת טָרָ֣ף בְּפִ֑יהָ וַיֵּ֣דַע נֹ֔חַ כִּי־קַ֥לּוּ הַמַּ֖יִם מֵעַ֥ל הָאָֽרֶץ׃ </span></p>
 <p align="RIGHT"><span lang="he">‎<a name="012">12</a> ‏וַיִּיָּ֣חֶל ע֔וֹד שִׁבְעַ֥ת יָמִ֖ים אֲחֵרִ֑ים וַיְשַׁלַּח֙ אֶת־הַיּוֹנָ֔ה וְלֹֽא־יָסְפָ֥ה שׁוּב־אֵלָ֖יו עֽוֹד׃ </span></p>
 <p align="RIGHT"><span lang="he">‎<a name="013">13</a> ‏וַֽ֠יְהִי בְּאַחַ֨ת וְשֵׁשׁ־מֵא֜וֹת שָׁנָ֗ה בָּֽרִאשׁוֹן֙ בְּאֶחָ֣ד לַחֹ֔דֶשׁ חָֽרְב֥וּ הַמַּ֖יִם מֵעַ֣ל הָאָ֑רֶץ וַיָּ֤סַר נֹ֙חַ֙ אֶת־מִכְסֵ֣ה הַתֵּבָ֔ה וַיַּ֕רְא וְהִנֵּ֥ה חָֽרְב֖וּ פְּנֵ֥י הָֽאֲדָמָֽה׃ </span></p>
 <p align="RIGHT"><span lang="he">‎<a name="014">14</a> ‏וּבַחֹ֙דֶשׁ֙ הַשֵּׁנִ֔י בְּשִׁבְעָ֧ה וְעֶשְׂרִ֛ים י֖וֹם לַחֹ֑דֶשׁ יָבְשָׁ֖ה הָאָֽרֶץ׃ ס</span></p>
 <p align="RIGHT"><span lang="he">‎<a name="015">15</a> ‏וַיְדַבֵּ֥ר אֱלֹהִ֖ים אֶל־נֹ֥חַ לֵאמֹֽר׃ </span></p>
 <p align="RIGHT"><span lang="he">‎<a name="016">16</a> ‏צֵ֖א מִן־הַתֵּבָ֑ה אַתָּ֕ה וְאִשְׁתְּךָ֛ וּבָנֶ֥יךָ וּנְשֵֽׁי־בָנֶ֖יךָ אִתָּֽךְ׃ </span></p>
 <p align="RIGHT"><span lang="he">‎<a name="017">17</a> ‏כָּל־הַחַיָּ֨ה אֲשֶֽׁר־אִתְּךָ֜ מִכָּל־בָּשָׂ֗ר בָּע֧וֹף וּבַבְּהֵמָ֛ה וּבְכָל־הָרֶ֛מֶשׂ הָרֹמֵ֥שׂ עַל־הָאָ֖רֶץ <font color="brown">הוצא</font> <font color="blue">הַיְצֵ֣א</font> אִתָּ֑ךְ וְשָֽׁרְצ֣וּ בָאָ֔רֶץ וּפָר֥וּ וְרָב֖וּ עַל־הָאָֽרֶץ׃ </span></p>
 <p align="RIGHT"><span lang="he">‎<a name="018">18</a> ‏וַיֵּ֖צֵא־נֹ֑חַ וּבָנָ֛יו וְאִשְׁתּ֥וֹ וּנְשֵֽׁי־בָנָ֖יו אִתּֽוֹ׃ </span></p>
 <p align="RIGHT"><span lang="he">‎<a name="019">19</a> ‏כָּל־הַֽחַיָּ֗ה כָּל־הָרֶ֙מֶשׂ֙ וְכָל־הָע֔וֹף כֹּ֖ל רוֹמֵ֣שׂ עַל־הָאָ֑רֶץ לְמִשְׁפְּחֹ֣תֵיהֶ֔ם יָצְא֖וּ מִן־הַתֵּבָֽה׃ </span></p>
 <p align="RIGHT"><span lang="he">‎<a name="020">20</a> ‏וַיִּ֥בֶן נֹ֛חַ מִזְבֵּ֖חַ לַֽיהוָ֑ה וַיִּקַּ֞ח מִכֹּ֣ל׀ הַבְּהֵמָ֣ה הַטְּהוֹרָ֗ה וּמִכֹּל֙ הָע֣וֹף הַטָּהֹ֔ר וַיַּ֥עַל עֹלֹ֖ת בַּמִּזְבֵּֽחַ׃ </span></p>
 <p align="RIGHT"><span lang="he">‎<a name="021">21</a> ‏וַיָּ֣רַח יְהוָה֮ אֶת־רֵ֣יחַ הַנִּיחֹחַ֒ וַיֹּ֨אמֶר יְהוָ֜ה אֶל־לִבּ֗וֹ לֹֽא־אֹ֠סִף לְקַלֵּ֨ל ע֤וֹד אֶת־הָֽאֲדָמָה֙ בַּעֲב֣וּר הָֽאָדָ֔ם כִּ֠י יֵ֣צֶר לֵ֧ב הָאָדָ֛ם רַ֖ע מִנְּעֻרָ֑יו וְלֹֽא־אֹסִ֥ף ע֛וֹד לְהַכּ֥וֹת אֶת־כָּל־חַ֖י כַּֽאֲשֶׁ֥ר עָשִֽׂיתִי׃ </span></p>
 <p align="RIGHT"><span lang="he">‎<a name="022">22</a> ‏עֹ֖ד כָּל־יְמֵ֣י הָאָ֑רֶץ זֶ֡רַע וְ֠קָצִיר וְקֹ֨ר וָחֹ֜ם וְקַ֧יִץ וָחֹ֛רֶף וְי֥וֹם וָלַ֖יְלָה לֹ֥א יִשְׁבֹּֽתוּ׃ </span></p>
 </td>
 <td width="50%">
 <p>1 wayyizəkōr ’ĕlōhîm ’eṯ-nōḥa wə’ēṯ kāl-h<sup>a</sup>ḥayyâ wə’eṯ-kāl-habəhēmâ ’ăšer ’itwō batēḇâ wayy<sup>a</sup>‘ăḇēr ’ĕlōhîm rûḥa ‘al-hā’āreṣ wayyāšōkû hammāyim: </p>
 <p>2 wayyissāḵərû m<sup>a</sup>‘əyənōṯ təhwōm wa’ărubōṯ haššāmāyim wayyikālē’ hagešem min-haššāmāyim: </p>
 <p>3 wayyāšuḇû hammayim mē‘al hā’āreṣ hālwōḵə wāšwōḇ wayy<sup>a</sup>ḥəsərû hammayim miqəṣēh ḥămiššîm ûmə’aṯ ywōm: </p>
 <p>4 watān<sup>a</sup>ḥ hatēḇâ b<sup>a</sup>ḥōḏeš haššəḇî‘î bəšiḇə‘â-‘āśār ywōm l<sup>a</sup>ḥōḏeš ‘al hārê ’ărārāṭ: </p>
 <p>5 wəhammayim hāyû hālwōḵə wəḥāswōr ‘aḏ h<sup>a</sup>ḥōḏeš hā‘ăśîrî bā‘ăśîrî bə’eḥāḏ l<sup>a</sup>ḥōḏeš nirə’û rā’šê hehārîm: </p>
 <p>6 wayəhî miqqēṣ ’arəbā‘îm ywōm wayyifət<sup>a</sup>ḥ nōḥa ’eṯ-ḥallwōn hatēḇâ ’ăšer ‘āśâ: </p>
 <p>7 wayəšall<sup>a</sup>ḥ ’eṯ-hā‘ōrēḇ wayyēṣē’ yāṣwō’ wāšwōḇ ‘aḏ-yəḇōšeṯ hammayim mē‘al hā’āreṣ: </p>
 <p>8 wayəšall<sup>a</sup>ḥ ’eṯ-hayywōnâ mē’itwō lirə’wōṯ hăqallû hammayim mē‘al pənê hā’ăḏāmâ: </p>
 <p>9 wəlō’-māṣə’â hayywōnâ mānwōḥa ləḵaf-raḡəlāh watāšāḇ ’ēlāyw ’el-hatēḇâ kî-mayim ‘al-pənê ḵāl-hā’āreṣ wayyišəl<sup>a</sup>ḥ yāḏwō wayyiqqāḥehā wayyāḇē’ ’ōṯāh ’ēlāyw ’el-hatēḇâ: </p>
 <p>10 wayyāḥel ‘wōḏ šiḇə‘aṯ yāmîm ’ăḥērîm wayyōsef šall<sup>a</sup>ḥ ’eṯ-hayywōnâ min-hatēḇâ: </p>
 <p>11 watāḇō’ ’ēlāyw hayywōnâ lə‘ēṯ ‘ereḇ wəhinnēh ‘ălēh-zayiṯ ṭārāf bəfîhā wayyēḏ<sup>a</sup>‘ nōḥa kî-qallû hammayim mē‘al hā’āreṣ: </p>
 <p>12 wayyîyāḥel ‘wōḏ šiḇə‘aṯ yāmîm ’ăḥērîm wayəšall<sup>a</sup>ḥ ’eṯ-hayywōnâ wəlō’-yāsəfâ šûḇ-’ēlāyw ‘wōḏ: </p>
 <p>13 wayəhî bə’<sup>a</sup>ḥaṯ wəšēš-mē’wōṯ šānâ bāri’šwōn bə’eḥāḏ l<sup>a</sup>ḥōḏeš ḥārəḇû hammayim mē‘al hā’āreṣ wayyāsar nōḥa ’eṯ-miḵəsēh hatēḇâ wayyarə’ wəhinnēh ḥārəḇû pənê hā’ăḏāmâ: </p>
 <p>14 ûḇ<sup>a</sup>ḥōḏeš haššēnî bəšiḇə‘â wə‘eśərîm ywōm l<sup>a</sup>ḥōḏeš yāḇəšâ hā’āreṣ: s</p>
 <p>15 wayəḏabēr ’ĕlōhîm ’el-nōḥa lē’mōr: </p>
 <p>16 ṣē’ min-hatēḇâ ’atâ wə’išətəḵā ûḇāneyḵā ûnəšê-ḇāneyḵā ’itāḵə: </p>
 <p>17 kāl-h<sup>a</sup>ḥayyâ ’ăšer-’itəḵā mikāl-bāśār bā‘wōf ûḇabəhēmâ ûḇəḵāl-hāremeś hārōmēś ‘al-hā’āreṣ <font color="brown">hwōṣē’</font> <font color="blue">hayəṣē’</font> ’itāḵə wəšārəṣû ḇā’āreṣ ûfārû wərāḇû ‘al-hā’āreṣ: </p>
 <p>18 wayyēṣē’-nōḥa ûḇānāyw wə’išətwō ûnəšê-ḇānāyw ’itwō: </p>
 <p>19 kāl-h<sup>a</sup>ḥayyâ kāl-hāremeś wəḵāl-hā‘wōf kōl rwōmēś ‘al-hā’āreṣ ləmišəpəḥōṯêhem yāṣə’û min-hatēḇâ: </p>
 <p>20 wayyiḇen nōḥa mizəbēḥa layhwâ wayyiqq<sup>a</sup>ḥ mikōl| habəhēmâ haṭṭəhwōrâ ûmikōl hā‘wōf haṭṭâōr wayy<sup>a</sup>‘al ‘ōlōṯ bammizəbēḥa: </p>
 <p>21 wayyār<sup>a</sup>ḥ yəhwâ ’eṯ-rêḥa hannîḥōḥa wayyō’mer yəhwâ ’el-libwō lō’-’ōsif ləqallēl ‘wōḏ ’eṯ-hā’ăḏāmâ b<sup>a</sup>‘ăḇûr hā’āḏām kî yēṣer lēḇ hā’āḏām r<sup>a</sup>‘ minnə‘urāyw wəlō’-’ōsif ‘wōḏ ləhakwōṯ ’eṯ-kāl-ḥay ka’ăšer ‘āśîṯî: </p>
 <p>22 ‘ōḏ kāl-yəmê hā’āreṣ zer<sup>a</sup>‘ wəqāṣîr wəqōr wāḥōm wəqayiṣ wāḥōref wəywōm wālayəlâ lō’ yišəbōṯû: </p>
 </td>
 </tr></table>
 <p></p><hr>
 <center>
 <a href="gen009.htm">Next: Genesis (Bereshit) Chapter 9</a></center>
 </body>