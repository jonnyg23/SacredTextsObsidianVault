<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/sa2006.htm">Polyglot</a> 
 <a href="../kjv/sa2006.htm">KJV</a> 
 <a href="../sep/sa2006.htm">Sep</a> 
 <a href="../vul/sa2006.htm">Vul</a> 
 
 <br>
 <br><a href="sa2.htm">2 Samuel (2 Shmuel) Index</a><br>
  
 <a href="sa2005.htm">Previous</a> 
 <a href="sa2007.htm">Next</a> 
 </center>
 <hr>
 
 <h3 align="CENTER">Tanach (Hebrew): 2 Samuel (2 Shmuel) Chapter 6</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיֹּ֨סֶף ע֥וֹד דָּוִ֛ד אֶת־כָּל־בָּח֥וּר בְּיִשְׂרָאֵ֖ל שְׁלֹשִׁ֥ים אָֽלֶף׃ </span></p>
 <p align="RIGHT"><span lang="he">‎<a name="002">2</a> ‏וַיָּ֣קָם׀ וַיֵּ֣לֶךְ דָּוִ֗ד וְכָל־הָעָם֙ אֲשֶׁ֣ר אִתּ֔וֹ מִֽבַּעֲלֵ֖י יְהוּדָ֑ה לְהַעֲל֣וֹת מִשָּׁ֗ם אֵ֚ת אֲר֣וֹן הָאֱלֹהִ֔ים אֲשֶׁר־נִקְרָ֣א שֵׁ֗ם שֵׁ֣ם יְהוָ֧ה צְבָא֛וֹת יֹשֵׁ֥ב הַכְּרֻבִ֖ים עָלָֽיו׃ </span></p>
 <p align="RIGHT"><span lang="he">‎<a name="003">3</a> ‏וַיַּרְכִּ֜בוּ אֶת־אֲר֤וֹן הָֽאֱלֹהִים֙ אֶל־עֲגָלָ֣ה חֲדָשָׁ֔ה וַיִּשָּׂאֻ֔הוּ מִבֵּ֥ית אֲבִינָדָ֖ב אֲשֶׁ֣ר בַּגִּבְעָ֑ה וְעֻזָּ֣א וְאַחְי֗וֹ בְּנֵי֙ אֲבִ֣ינָדָ֔ב נֹהֲגִ֖ים אֶת־הָעֲגָלָ֥ה חֲדָשָֽׁה׃ </span></p>
 <p align="RIGHT"><span lang="he">‎<a name="004">4</a> ‏וַיִּשָּׂאֻ֗הוּ מִבֵּ֤ית אֲבִֽינָדָב֙ אֲשֶׁ֣ר בַּגִּבְעָ֔ה עִ֖ם אֲר֣וֹן הָאֱלֹהִ֑ים וְאַחְי֕וֹ הֹלֵ֖ךְ לִפְנֵ֥י הָאָרֽוֹן׃ </span></p>
 <p align="RIGHT"><span lang="he">‎<a name="005">5</a> ‏וְדָוִ֣ד׀ וְכָל־בֵּ֣ית יִשְׂרָאֵ֗ל מְשַֽׂחֲקִים֙ לִפְנֵ֣י יְהוָ֔ה בְּכֹ֖ל עֲצֵ֣י בְרוֹשִׁ֑ים וּבְכִנֹּר֤וֹת וּבִנְבָלִים֙ וּבְתֻפִּ֔ים וּבִמְנַֽעַנְעִ֖ים וּֽבְצֶלְצֶלִֽים׃ </span></p>
 <p align="RIGHT"><span lang="he">‎<a name="006">6</a> ‏וַיָּבֹ֖אוּ עַד־גֹּ֣רֶן נָכ֑וֹן וַיִּשְׁלַ֨ח עֻזָּ֜א אֶל־אֲר֤וֹן הָֽאֱלֹהִים֙ וַיֹּ֣אחֶז בּ֔וֹ כִּ֥י שָׁמְט֖וּ הַבָּקָֽר׃ </span></p>
 <p align="RIGHT"><span lang="he">‎<a name="007">7</a> ‏וַיִּֽחַר־אַ֤ף יְהוָה֙ בְּעֻזָּ֔ה וַיַּכֵּ֥הוּ שָׁ֛ם הָאֱלֹהִ֖ים עַל־הַשַּׁ֑ל וַיָּ֣מָת שָׁ֔ם עִ֖ם אֲר֥וֹן הָאֱלֹהִֽים׃ </span></p>
 <p align="RIGHT"><span lang="he">‎<a name="008">8</a> ‏וַיִּ֣חַר לְדָוִ֔ד עַל֩ אֲשֶׁ֨ר פָּרַ֧ץ יְהוָ֛ה פֶּ֖רֶץ בְּעֻזָּ֑ה וַיִּקְרָ֞א לַמָּק֤וֹם הַהוּא֙ פֶּ֣רֶץ עֻזָּ֔ה עַ֖ד הַיּ֥וֹם הַזֶּֽה׃ </span></p>
 <p align="RIGHT"><span lang="he">‎<a name="009">9</a> ‏וַיִּרָ֥א דָוִ֛ד אֶת־יְהוָ֖ה בַּיּ֣וֹם הַה֑וּא וַיֹּ֕אמֶר אֵ֛יךְ יָב֥וֹא אֵלַ֖י אֲר֥וֹן יְהוָֽה׃ </span></p>
 <p align="RIGHT"><span lang="he">‎<a name="010">10</a> ‏וְלֹֽא־אָבָ֣ה דָוִ֗ד לְהָסִ֥יר אֵלָ֛יו אֶת־אֲר֥וֹן יְהוָ֖ה עַל־עִ֣יר דָּוִ֑ד וַיַּטֵּ֣הוּ דָוִ֔ד בֵּ֥ית עֹבֵֽד־אֱד֖וֹם הַגִּתִּֽי׃ </span></p>
 <p align="RIGHT"><span lang="he">‎<a name="011">11</a> ‏וַיֵּשֶׁב֩ אֲר֨וֹן יְהוָ֜ה בֵּ֣ית עֹבֵ֥ד אֱדֹ֛ם הַגִּתִּ֖י שְׁלֹשָׁ֣ה חֳדָשִׁ֑ים וַיְבָ֧רֶךְ יְהוָ֛ה אֶת־עֹבֵ֥ד אֱדֹ֖ם וְאֶת־כָּל־בֵּיתֽוֹ׃ </span></p>
 <p align="RIGHT"><span lang="he">‎<a name="012">12</a> ‏וַיֻּגַּ֗ד לַמֶּ֣לֶךְ דָּוִד֮ לֵאמֹר֒ בֵּרַ֣ךְ יְהוָ֗ה אֶת־בֵּ֨ית עֹבֵ֤ד אֱדֹם֙ וְאֶת־כָּל־אֲשֶׁר־ל֔וֹ בַּעֲב֖וּר אֲר֣וֹן הָאֱלֹהִ֑ים וַיֵּ֣לֶךְ דָּוִ֗ד וַיַּעַל֩ אֶת־אֲר֨וֹן הָאֱלֹהִ֜ים מִבֵּ֨ית עֹבֵ֥ד אֱדֹ֛ם עִ֥יר דָּוִ֖ד בְּשִׂמְחָֽה׃ </span></p>
 <p align="RIGHT"><span lang="he">‎<a name="013">13</a> ‏וַיְהִ֗י כִּ֧י צָעֲד֛וּ נֹשְׂאֵ֥י אֲרוֹן־יְהוָ֖ה שִׁשָּׁ֣ה צְעָדִ֑ים וַיִּזְבַּ֥ח שׁ֖וֹר וּמְרִֽיא׃ </span></p>
 <p align="RIGHT"><span lang="he">‎<a name="014">14</a> ‏וְדָוִ֛ד מְכַרְכֵּ֥ר בְּכָל־עֹ֖ז לִפְנֵ֣י יְהוָ֑ה וְדָוִ֕ד חָג֖וּר אֵפ֥וֹד בָּֽד׃ </span></p>
 <p align="RIGHT"><span lang="he">‎<a name="015">15</a> ‏וְדָוִד֙ וְכָל־בֵּ֣ית יִשְׂרָאֵ֔ל מַעֲלִ֖ים אֶת־אֲר֣וֹן יְהוָ֑ה בִּתְרוּעָ֖ה וּבְק֥וֹל שׁוֹפָֽר׃ </span></p>
 <p align="RIGHT"><span lang="he">‎<a name="016">16</a> ‏וְהָיָה֙ אֲר֣וֹן יְהוָ֔ה בָּ֖א עִ֣יר דָּוִ֑ד וּמִיכַ֨ל בַּת־שָׁא֜וּל נִשְׁקְפָ֣ה׀ בְּעַ֣ד הַחַלּ֗וֹן וַתֵּ֨רֶא אֶת־הַמֶּ֤לֶךְ דָּוִד֙ מְפַזֵּ֤ז וּמְכַרְכֵּר֙ לִפְנֵ֣י יְהוָ֔ה וַתִּ֥בֶז ל֖וֹ בְּלִבָּֽהּ׃ </span></p>
 <p align="RIGHT"><span lang="he">‎<a name="017">17</a> ‏וַיָּבִ֜אוּ אֶת־אֲר֣וֹן יְהוָ֗ה וַיַּצִּ֤גוּ אֹתוֹ֙ בִּמְקוֹמ֔וֹ בְּת֣וֹךְ הָאֹ֔הֶל אֲשֶׁ֥ר נָטָה־ל֖וֹ דָּוִ֑ד וַיַּ֨עַל דָּוִ֥ד עֹל֛וֹת לִפְנֵ֥י יְהוָ֖ה וּשְׁלָמִֽים׃ </span></p>
 <p align="RIGHT"><span lang="he">‎<a name="018">18</a> ‏וַיְכַ֣ל דָּוִ֔ד מֵהַעֲל֥וֹת הָעוֹלָ֖ה וְהַשְּׁלָמִ֑ים וַיְבָ֣רֶךְ אֶת־הָעָ֔ם בְּשֵׁ֖ם יְהוָ֥ה צְבָאֽוֹת׃ </span></p>
 <p align="RIGHT"><span lang="he">‎<a name="019">19</a> ‏וַיְחַלֵּ֨ק לְכָל־הָעָ֜ם לְכָל־הֲמ֣וֹן יִשְׂרָאֵל֮ לְמֵאִ֣ישׁ וְעַד־אִשָּׁה֒ לְאִ֗ישׁ חַלַּ֥ת לֶ֙חֶם֙ אַחַ֔ת וְאֶשְׁפָּ֣ר אֶחָ֔ד וַאֲשִׁישָׁ֖ה אֶחָ֑ת וַיֵּ֥לֶךְ כָּל־הָעָ֖ם אִ֥ישׁ לְבֵיתֽוֹ׃ </span></p>
 <p align="RIGHT"><span lang="he">‎<a name="020">20</a> ‏וַיָּ֥שָׁב דָּוִ֖ד לְבָרֵ֣ךְ אֶת־בֵּית֑וֹ וַתֵּצֵ֞א מִיכַ֤ל בַּת־שָׁאוּל֙ לִקְרַ֣את דָּוִ֔ד וַתֹּ֗אמֶר מַה־נִּכְבַּ֨ד הַיּ֜וֹם מֶ֣לֶךְ יִשְׂרָאֵ֗ל אֲשֶׁ֨ר נִגְלָ֤ה הַיּוֹם֙ לְעֵינֵ֨י אַמְה֣וֹת עֲבָדָ֔יו כְּהִגָּל֥וֹת נִגְל֖וֹת אַחַ֥ד הָרֵקִֽים׃ </span></p>
 <p align="RIGHT"><span lang="he">‎<a name="021">21</a> ‏וַיֹּ֣אמֶר דָּוִד֮ אֶל־מִיכַל֒ לִפְנֵ֣י יְהוָ֗ה אֲשֶׁ֨ר בָּֽחַר־בִּ֤י מֵֽאָבִיךְ֙ וּמִכָּל־בֵּית֔וֹ לְצַוֹּ֨ת אֹתִ֥י נָגִ֛יד עַל־עַ֥ם יְהוָ֖ה עַל־יִשְׂרָאֵ֑ל וְשִׂחַקְתִּ֖י לִפְנֵ֥י יְהוָֽה׃ </span></p>
 <p align="RIGHT"><span lang="he">‎<a name="022">22</a> ‏וּנְקַלֹּ֤תִי עוֹד֙ מִזֹּ֔את וְהָיִ֥יתִי שָׁפָ֖ל בְּעֵינָ֑י וְעִם־הָֽאֲמָהוֹת֙ אֲשֶׁ֣ר אָמַ֔רְתְּ עִמָּ֖ם אִכָּבֵֽדָה׃ </span></p>
 <p align="RIGHT"><span lang="he">‎<a name="023">23</a> ‏וּלְמִיכַל֙ בַּת־שָׁא֔וּל לֹֽא־הָ֥יָה לָ֖הּ יָ֑לֶד עַ֖ד<font color="red"><sup>3</sup></font> י֥וֹם מוֹתָֽהּ׃ פ</span></p>
 </td>
 <td width="50%">
 <p>1 wayyōsef ‘wōḏ dāwiḏ ’eṯ-kāl-bāḥûr bəyiśərā’ēl šəlōšîm ’ālef: </p>
 <p>2 wayyāqām| wayyēleḵə dāwiḏ wəḵāl-hā‘ām ’ăšer ’itwō mib<sup>a</sup>‘ălê yəhûḏâ ləh<sup>a</sup>‘ălwōṯ miššām ’ēṯ ’ărwōn hā’ĕlōhîm ’ăšer-niqərā’ šēm šēm yəhwâ ṣəḇā’wōṯ yōšēḇ hakəruḇîm ‘ālāyw: </p>
 <p>3 wayyarəkiḇû ’eṯ-’ărwōn hā’ĕlōhîm ’el-‘ăḡālâ ḥăḏāšâ wayyiśśā’uhû mibêṯ ’ăḇînāḏāḇ ’ăšer bagiḇə‘â wə‘uzzā’ wə’<sup>a</sup>ḥəywō bənê ’ăḇînāḏāḇ nōhăḡîm ’eṯ-hā‘ăḡālâ ḥăḏāšâ: </p>
 <p>4 wayyiśśā’uhû mibêṯ ’ăḇînāḏāḇ ’ăšer bagiḇə‘â ‘im ’ărwōn hā’ĕlōhîm wə’<sup>a</sup>ḥəywō hōlēḵə lifənê hā’ārwōn: </p>
 <p>5 wəḏāwiḏ| wəḵāl-bêṯ yiśərā’ēl məś<sup>a</sup>ḥăqîm lifənê yəhwâ bəḵōl ‘ăṣê ḇərwōšîm ûḇəḵinnōrwōṯ ûḇinəḇālîm ûḇəṯupîm ûḇimən<sup>a</sup>‘anə‘îm ûḇəṣeləṣelîm: </p>
 <p>6 wayyāḇō’û ‘aḏ-gōren nāḵwōn wayyišəl<sup>a</sup>ḥ ‘uzzā’ ’el-’ărwōn hā’ĕlōhîm wayyō’ḥez bwō kî šāməṭû habāqār: </p>
 <p>7 wayyiḥar-’af yəhwâ bə‘uzzâ wayyakēhû šām hā’ĕlōhîm ‘al-haššal wayyāmāṯ šām ‘im ’ărwōn hā’ĕlōhîm: </p>
 <p>8 wayyiḥar ləḏāwiḏ ‘al ’ăšer pāraṣ yəhwâ pereṣ bə‘uzzâ wayyiqərā’ lammāqwōm hahû’ pereṣ ‘uzzâ ‘aḏ hayywōm hazzeh: </p>
 <p>9 wayyirā’ ḏāwiḏ ’eṯ-yəhwâ bayywōm hahû’ wayyō’mer ’êḵə yāḇwō’ ’ēlay ’ărwōn yəhwâ: </p>
 <p>10 wəlō’-’āḇâ ḏāwiḏ ləhāsîr ’ēlāyw ’eṯ-’ărwōn yəhwâ ‘al-‘îr dāwiḏ wayyaṭṭēhû ḏāwiḏ bêṯ ‘ōḇēḏ-’ĕḏwōm hagitî: </p>
 <p>11 wayyēšeḇ ’ărwōn yəhwâ bêṯ ‘ōḇēḏ ’ĕḏōm hagitî šəlōšâ ḥŏḏāšîm wayəḇāreḵə yəhwâ ’eṯ-‘ōḇēḏ ’ĕḏōm wə’eṯ-kāl-bêṯwō: </p>
 <p>12 wayyugaḏ lammeleḵə dāwiḏ lē’mōr bēraḵə yəhwâ ’eṯ-bêṯ ‘ōḇēḏ ’ĕḏōm wə’eṯ-kāl-’ăšer-lwō b<sup>a</sup>‘ăḇûr ’ărwōn hā’ĕlōhîm wayyēleḵə dāwiḏ wayy<sup>a</sup>‘al ’eṯ-’ărwōn hā’ĕlōhîm mibêṯ ‘ōḇēḏ ’ĕḏōm ‘îr dāwiḏ bəśiməḥâ: </p>
 <p>13 wayəhî kî ṣā‘ăḏû nōśə’ê ’ărwōn-yəhwâ šiššâ ṣə‘āḏîm wayyizəb<sup>a</sup>ḥ šwōr ûmərî’: </p>
 <p>14 wəḏāwiḏ məḵarəkēr bəḵāl-‘ōz lifənê yəhwâ wəḏāwiḏ ḥāḡûr ’ēfwōḏ bāḏ: </p>
 <p>15 wəḏāwiḏ wəḵāl-bêṯ yiśərā’ēl m<sup>a</sup>‘ălîm ’eṯ-’ărwōn yəhwâ biṯərû‘â ûḇəqwōl šwōfār: </p>
 <p>16 wəhāyâ ’ărwōn yəhwâ bā’ ‘îr dāwiḏ ûmîḵal baṯ-šā’ûl nišəqəfâ| bə‘aḏ h<sup>a</sup>ḥallwōn watēre’ ’eṯ-hammeleḵə dāwiḏ məfazzēz ûməḵarəkēr lifənê yəhwâ watiḇez lwō bəlibāh: </p>
 <p>17 wayyāḇi’û ’eṯ-’ărwōn yəhwâ wayyaṣṣiḡû ’ōṯwō biməqwōmwō bəṯwōḵə hā’ōhel ’ăšer nāṭâ-lwō dāwiḏ wayy<sup>a</sup>‘al dāwiḏ ‘ōlwōṯ lifənê yəhwâ ûšəlāmîm: </p>
 <p>18 wayəḵal dāwiḏ mēh<sup>a</sup>‘ălwōṯ hā‘wōlâ wəhaššəlāmîm wayəḇāreḵə ’eṯ-hā‘ām bəšēm yəhwâ ṣəḇā’wōṯ: </p>
 <p>19 wayəḥallēq ləḵāl-hā‘ām ləḵāl-hămwōn yiśərā’ēl ləmē’îš wə‘aḏ-’iššâ lə’îš ḥallaṯ leḥem ’<sup>a</sup>ḥaṯ wə’ešəpār ’eḥāḏ wa’ăšîšâ ’eḥāṯ wayyēleḵə kāl-hā‘ām ’îš ləḇêṯwō: </p>
 <p>20 wayyāšāḇ dāwiḏ ləḇārēḵə ’eṯ-bêṯwō watēṣē’ mîḵal baṯ-šā’ûl liqəra’ṯ dāwiḏ watō’mer mah-nniḵəbaḏ hayywōm meleḵə yiśərā’ēl ’ăšer niḡəlâ hayywōm lə‘ênê ’aməhwōṯ ‘ăḇāḏāyw kəhigālwōṯ niḡəlwōṯ ’<sup>a</sup>ḥaḏ hārēqîm: </p>
 <p>21 wayyō’mer dāwiḏ ’el-mîḵal lifənê yəhwâ ’ăšer bāḥar-bî mē’āḇîḵə ûmikāl-bêṯwō ləṣaûōṯ ’ōṯî nāḡîḏ ‘al-‘am yəhwâ ‘al-yiśərā’ēl wəśiḥaqətî lifənê yəhwâ: </p>
 <p>22 ûnəqallōṯî ‘wōḏ mizzō’ṯ wəhāyîṯî šāfāl bə‘ênāy wə‘im-hā’ămâwōṯ ’ăšer ’āmarətə ‘immām ’ikāḇēḏâ: </p>
 <p>23 ûləmîḵal baṯ-šā’ûl lō’-hāyâ lāh yāleḏ ‘aḏ<font color="red"><sup>3</sup></font> ywōm mwōṯāh: f</p>
 </td>
 </tr></table>
 <p></p><hr>
 <center>
 <a href="sa2007.htm">Next: 2 Samuel (2 Shmuel) Chapter 7</a></center>
 </body>