<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa108.htm">Polyglot</a> 
 <a href="../kjv/psa108.htm">KJV</a> 
 <a href="../sep/psa108.htm">Sep</a> 
 <a href="../vul/psa108.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa107.htm">Previous</a> 
 <a href="psa109.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 108</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏שִׁ֖יר מִזְמ֣וֹר לְדָוִֽד׃ </span></p>
 <p align="RIGHT"><span lang="he">‎<a name="002">2</a> ‏נָכ֣וֹן לִבִּ֣י אֱלֹהִ֑ים אָשִׁ֥ירָה וַ֝אֲזַמְּרָ֗ה אַף־כְּבוֹדִֽי׃ </span></p>
 <p align="RIGHT"><span lang="he">‎<a name="003">3</a> ‏ע֭וּרָֽה הַנֵּ֥בֶל וְכִנּ֗וֹר אָעִ֥ירָה שָּֽׁחַר׃ </span></p>
 <p align="RIGHT"><span lang="he">‎<a name="004">4</a> ‏אוֹדְךָ֖ בָעַמִּ֥ים׀ יְהוָ֑ה וַ֝אֲזַמֶּרְךָ֗ בַּל־אֻמִּֽים׃ </span></p>
 <p align="RIGHT"><span lang="he">‎<a name="005">5</a> ‏כִּֽי־גָד֣וֹל מֵֽעַל־שָׁמַ֣יִם חַסְדֶּ֑ךָ וְֽעַד־שְׁחָקִ֥ים אֲמִתֶּֽךָ׃ </span></p>
 <p align="RIGHT"><span lang="he">‎<a name="006">6</a> ‏ר֣וּמָה עַל־שָׁמַ֣יִם אֱלֹהִ֑ים וְעַ֖ל כָּל־הָאָ֣רֶץ כְּבוֹדֶֽךָ׃ </span></p>
 <p align="RIGHT"><span lang="he">‎<a name="007">7</a> ‏לְ֭מַעַן יֵחָלְצ֣וּן יְדִידֶ֑יךָ הוֹשִׁ֖יעָה יְמִֽינְךָ֣ וַעֲנֵֽנִי׃ </span></p>
 <p align="RIGHT"><span lang="he">‎<a name="008">8</a> ‏אֱלֹהִ֤ים׀ דִּבֶּ֥ר בְּקָדְשׁ֗וֹ אֶעְלֹ֥זָה אֲחַלְּקָ֥ה שְׁכֶ֑ם וְעֵ֖מֶק סֻכּ֣וֹת אֲמַדֵּֽד׃ </span></p>
 <p align="RIGHT"><span lang="he">‎<a name="009">9</a> ‏לִ֤י גִלְעָ֨ד׀ לִ֤י מְנַשֶּׁ֗ה וְ֭אֶפְרַיִם מָע֣וֹז רֹאשִׁ֑י יְ֝הוּדָ֗ה מְחֹקְקִֽי׃ </span></p>
 <p align="RIGHT"><span lang="he">‎<a name="010">10</a> ‏מוֹאָ֤ב׀ סִ֬יר רַחְצִ֗י עַל־אֱ֭דוֹם אַשְׁלִ֣יךְ נַעֲלִ֑י עֲלֵֽי־פְ֝לֶ֗שֶׁת אֶתְרוֹעָֽע׃ </span></p>
 <p align="RIGHT"><span lang="he">‎<a name="011">11</a> ‏מִ֣י יֹ֭בִלֵנִי עִ֣יר מִבְצָ֑ר מִ֖י נָחַ֣נִי עַד־אֱדֽוֹם׃ </span></p>
 <p align="RIGHT"><span lang="he">‎<a name="012">12</a> ‏הֲלֹֽא־אֱלֹהִ֥ים זְנַחְתָּ֑נוּ וְֽלֹא־תֵצֵ֥א אֱ֝לֹהִ֗ים בְּצִבְאֹתֵֽינוּ׃ </span></p>
 <p align="RIGHT"><span lang="he">‎<a name="013">13</a> ‏הָֽבָה־לָּ֣נוּ עֶזְרָ֣ת מִצָּ֑ר וְ֝שָׁ֗וְא תְּשׁוּעַ֥ת אָדָֽם׃ </span></p>
 <p align="RIGHT"><span lang="he">‎<a name="014">14</a> ‏בֵּֽאלֹהִ֥ים נַעֲשֶׂה־חָ֑יִל וְ֝ה֗וּא יָב֥וּס צָרֵֽינוּ׃ </span></p>
 </td>
 <td width="50%">
 <p>1 šîr mizəmwōr ləḏāwiḏ: </p>
 <p>2 nāḵwōn libî ’ĕlōhîm ’āšîrâ wa’ăzammərâ ’af-kəḇwōḏî: </p>
 <p>3 ‘ûrâ hannēḇel wəḵinnwōr ’ā‘îrâ ššāḥar: </p>
 <p>4 ’wōḏəḵā ḇā‘ammîm| yəhwâ wa’ăzammerəḵā bal-’ummîm: </p>
 <p>5 kî-ḡāḏwōl mē‘al-šāmayim ḥasədeḵā wə‘aḏ-šəḥāqîm ’ămiteḵā: </p>
 <p>6 rûmâ ‘al-šāmayim ’ĕlōhîm wə‘al kāl-hā’āreṣ kəḇwōḏeḵā: </p>
 <p>7 ləm<sup>a</sup>‘an yēḥāləṣûn yəḏîḏeyḵā hwōšî‘â yəmînəḵā w<sup>a</sup>‘ănēnî: </p>
 <p>8 ’ĕlōhîm| diber bəqāḏəšwō ’e‘əlōzâ ’ăḥalləqâ šəḵem wə‘ēmeq sukwōṯ ’ămadēḏ: </p>
 <p>9 lî ḡilə‘āḏ| lî mənaššeh wə’efərayim mā‘wōz rō’šî yəhûḏâ məḥōqəqî: </p>
 <p>10 mwō’āḇ| sîr r<sup>a</sup>ḥəṣî ‘al-’ĕḏwōm ’ašəlîḵə n<sup>a</sup>‘ălî ‘ălê-fəlešeṯ ’eṯərwō‘ā‘: </p>
 <p>11 mî yōḇilēnî ‘îr miḇəṣār mî nāḥanî ‘aḏ-’ĕḏwōm: </p>
 <p>12 hălō’-’ĕlōhîm zən<sup>a</sup>ḥətānû wəlō’-ṯēṣē’ ’ĕlōhîm bəṣiḇə’ōṯênû: </p>
 <p>13 hāḇâ-llānû ‘ezərāṯ miṣṣār wəšāwə’ təšû‘aṯ ’āḏām: </p>
 <p>14 bē’lōhîm n<sup>a</sup>‘ăśeh-ḥāyil wəhû’ yāḇûs ṣārênû: </p>
 </td>
 </tr></table>
 <p></p><hr>
 <center>
 <a href="psa109.htm">Next: Psalms (Tehilim) Chapter 109</a></center>
 </body>