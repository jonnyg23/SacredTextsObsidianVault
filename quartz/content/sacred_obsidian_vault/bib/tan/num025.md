<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/num025.htm">Polyglot</a> 
 <a href="../kjv/num025.htm">KJV</a> 
 <a href="../sep/num025.htm">Sep</a> 
 <a href="../vul/num025.htm">Vul</a> 
 
 <br>
 <br><a href="num.htm">Numbers (Bemidbar) Index</a><br>
  
 <a href="num024.htm">Previous</a> 
 <a href="num026.htm">Next</a> 
 </center>
 <hr>
 
 <h3 align="CENTER">Tanach (Hebrew): Numbers (Bemidbar) Chapter 25</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיֵּ֥שֶׁב יִשְׂרָאֵ֖ל בַּשִּׁטִּ֑ים וַיָּ֣חֶל הָעָ֔ם לִזְנ֖וֹת אֶל־בְּנ֥וֹת מוֹאָֽב׃ </span></p>
 <p align="RIGHT"><span lang="he">‎<a name="002">2</a> ‏וַתִּקְרֶ֣אןָ לָעָ֔ם לְזִבְחֵ֖י אֱלֹהֵיהֶ֑ן וַיֹּ֣אכַל הָעָ֔ם וַיִּֽשְׁתַּחֲוּ֖וּ<font color="red"><sup>1</sup></font> לֵֽאלֹהֵיהֶֽן׃ </span></p>
 <p align="RIGHT"><span lang="he">‎<a name="003">3</a> ‏וַיִּצָּ֥מֶד יִשְׂרָאֵ֖ל לְבַ֣עַל פְּע֑וֹר וַיִּֽחַר־אַ֥ף יְהוָ֖ה בְּיִשְׂרָאֵֽל׃ </span></p>
 <p align="RIGHT"><span lang="he">‎<a name="004">4</a> ‏וַיֹּ֨אמֶר יְהוָ֜ה אֶל־מֹשֶׁ֗ה קַ֚ח אֶת־כָּל־רָאשֵׁ֣י הָעָ֔ם וְהוֹקַ֥ע אוֹתָ֛ם לַיהוָ֖ה נֶ֣גֶד הַשָּׁ֑מֶשׁ וְיָשֹׁ֛ב חֲר֥וֹן אַף־יְהוָ֖ה מִיִּשְׂרָאֵֽל׃ </span></p>
 <p align="RIGHT"><span lang="he">‎<a name="005">5</a> ‏וַיֹּ֣אמֶר מֹשֶׁ֔ה אֶל־שֹׁפְטֵ֖י יִשְׂרָאֵ֑ל הִרְגוּ֙ אִ֣ישׁ אֲנָשָׁ֔יו הַנִּצְמָדִ֖ים לְבַ֥עַל פְּעֽוֹר׃ </span></p>
 <p align="RIGHT"><span lang="he">‎<a name="006">6</a> ‏וְהִנֵּ֡ה אִישׁ֩ מִבְּנֵ֨י יִשְׂרָאֵ֜ל בָּ֗א וַיַּקְרֵ֤ב אֶל־אֶחָיו֙ אֶת־הַמִּדְיָנִ֔ית לְעֵינֵ֣י מֹשֶׁ֔ה וּלְעֵינֵ֖י כָּל־עֲדַ֣ת בְּנֵי־יִשְׂרָאֵ֑ל וְהֵ֣מָּה בֹכִ֔ים פֶּ֖תַח אֹ֥הֶל מוֹעֵֽד׃ </span></p>
 <p align="RIGHT"><span lang="he">‎<a name="007">7</a> ‏וַיַּ֗רְא פִּֽינְחָס֙ בֶּן־אֶלְעָזָ֔ר בֶּֽן־אַהֲרֹ֖ן הַכֹּהֵ֑ן וַיָּ֙קָם֙ מִתּ֣וֹךְ הָֽעֵדָ֔ה וַיִּקַּ֥ח רֹ֖מַח בְּיָדֽוֹ׃ </span></p>
 <p align="RIGHT"><span lang="he">‎<a name="008">8</a> ‏וַ֠יָּבֹא אַחַ֨ר אִֽישׁ־יִשְׂרָאֵ֜ל אֶל־הַקֻּבָּ֗ה וַיִּדְקֹר֙ אֶת־שְׁנֵיהֶ֔ם אֵ֚ת אִ֣ישׁ יִשְׂרָאֵ֔ל וְאֶת־הָאִשָּׁ֖ה אֶל־קֳבָתָ֑הּ וַתֵּֽעָצַר֙ הַמַּגֵּפָ֔ה מֵעַ֖ל בְּנֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="009">9</a> ‏וַיִּהְי֕וּ הַמֵּתִ֖ים בַּמַּגֵּפָ֑ה אַרְבָּעָ֥ה וְעֶשְׂרִ֖ים אָֽלֶף׃ פ</span></p>
 <p align="RIGHT"><span lang="he">‎<a name="010">10</a> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </span></p>
 <p align="RIGHT"><span lang="he">‎<a name="011">11</a> ‏פִּֽינְחָ֨ס בֶּן־אֶלְעָזָ֜ר בֶּן־אַהֲרֹ֣ן הַכֹּהֵ֗ן הֵשִׁ֤יב אֶת־חֲמָתִי֙ מֵעַ֣ל בְּנֵֽי־יִשְׂרָאֵ֔ל בְּקַנְא֥וֹ אֶת־קִנְאָתִ֖י בְּתוֹכָ֑ם וְלֹא־כִלִּ֥יתִי אֶת־בְּנֵֽי־יִשְׂרָאֵ֖ל בְּקִנְאָתִֽי׃ </span></p>
 <p align="RIGHT"><span lang="he">‎<a name="012">12</a> ‏לָכֵ֖ן אֱמֹ֑ר הִנְנִ֨י נֹתֵ֥ן ל֛וֹ אֶת־בְּרִיתִ֖י שָׁלֽוֹם׃ </span></p>
 <p align="RIGHT"><span lang="he">‎<a name="013">13</a> ‏וְהָ֤יְתָה לּוֹ֙ וּלְזַרְע֣וֹ אַחֲרָ֔יו בְּרִ֖ית כְּהֻנַּ֣ת עוֹלָ֑ם תַּ֗חַת אֲשֶׁ֤ר קִנֵּא֙ לֵֽאלֹהָ֔יו וַיְכַפֵּ֖ר עַל־בְּנֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="014">14</a> ‏וְשֵׁם֩ אִ֨ישׁ יִשְׂרָאֵ֜ל הַמֻּכֶּ֗ה אֲשֶׁ֤ר הֻכָּה֙ אֶת־הַמִּדְיָנִ֔ית זִמְרִ֖י בֶּן־סָל֑וּא נְשִׂ֥יא בֵֽית־אָ֖ב לַשִּׁמְעֹנִֽי׃ </span></p>
 <p align="RIGHT"><span lang="he">‎<a name="015">15</a> ‏וְשֵׁ֨ם הָֽאִשָּׁ֧ה הַמֻּכָּ֛ה הַמִּדְיָנִ֖ית כָּזְבִּ֣י בַת־צ֑וּר רֹ֣אשׁ אֻמּ֥וֹת בֵּֽית־אָ֛ב בְּמִדְיָ֖ן הֽוּא׃ פ</span></p>
 <p align="RIGHT"><span lang="he">‎<a name="016">16</a> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </span></p>
 <p align="RIGHT"><span lang="he">‎<a name="017">17</a> ‏צָר֖וֹר אֶת־הַמִּדְיָנִ֑ים וְהִכִּיתֶ֖ם אוֹתָֽם׃ </span></p>
 <p align="RIGHT"><span lang="he">‎<a name="018">18</a> ‏כִּ֣י צֹרְרִ֥ים הֵם֙ לָכֶ֔ם בְּנִכְלֵיהֶ֛ם אֲשֶׁר־נִכְּל֥וּ לָכֶ֖ם עַל־דְּבַר־פְּע֑וֹר וְעַל־דְּבַ֞ר כָּזְבִּ֨י בַת־נְשִׂ֤יא מִדְיָן֙ אֲחֹתָ֔ם הַמֻּכָּ֥ה בְיוֹם־הַמַּגֵּפָ֖ה עַל־דְּבַר־פְּעֽוֹר׃ </span></p>
 <p align="RIGHT"><span lang="he">‎<a name="019">19</a> ‏וַיְהִ֖י אַחֲרֵ֣י הַמַּגֵּפָ֑ה<font color="red"><sup>2</sup></font> פ</span></p>
 </td>
 <td width="50%">
 <p>1 wayyēšeḇ yiśərā’ēl baššiṭṭîm wayyāḥel hā‘ām lizənwōṯ ’el-bənwōṯ mwō’āḇ: </p>
 <p>2 watiqəre’nā lā‘ām ləziḇəḥê ’ĕlōhêhen wayyō’ḵal hā‘ām wayyišət<sup>a</sup>ḥăûû<font color="red"><sup>1</sup></font> lē’lōhêhen: </p>
 <p>3 wayyiṣṣāmeḏ yiśərā’ēl ləḇ<sup>a</sup>‘al pə‘wōr wayyiḥar-’af yəhwâ bəyiśərā’ēl: </p>
 <p>4 wayyō’mer yəhwâ ’el-mōšeh q<sup>a</sup>ḥ ’eṯ-kāl-rā’šê hā‘ām wəhwōq<sup>a</sup>‘ ’wōṯām layhwâ neḡeḏ haššāmeš wəyāšōḇ ḥărwōn ’af-yəhwâ mîyiśərā’ēl: </p>
 <p>5 wayyō’mer mōšeh ’el-šōfəṭê yiśərā’ēl hirəḡû ’îš ’ănāšāyw hanniṣəmāḏîm ləḇ<sup>a</sup>‘al pə‘wōr: </p>
 <p>6 wəhinnēh ’îš mibənê yiśərā’ēl bā’ wayyaqərēḇ ’el-’eḥāyw ’eṯ-hammiḏəyānîṯ lə‘ênê mōšeh ûlə‘ênê kāl-‘ăḏaṯ bənê-yiśərā’ēl wəhēmmâ ḇōḵîm peṯ<sup>a</sup>ḥ ’ōhel mwō‘ēḏ: </p>
 <p>7 wayyarə’ pînəḥās ben-’elə‘āzār ben-’ahărōn hakōhēn wayyāqām mitwōḵə hā‘ēḏâ wayyiqq<sup>a</sup>ḥ rōm<sup>a</sup>ḥ bəyāḏwō: </p>
 <p>8 wayyāḇō’ ’<sup>a</sup>ḥar ’îš-yiśərā’ēl ’el-haqqubâ wayyiḏəqōr ’eṯ-šənêhem ’ēṯ ’îš yiśərā’ēl wə’eṯ-hā’iššâ ’el-qŏḇāṯāh watē‘āṣar hammagēfâ mē‘al bənê yiśərā’ēl: </p>
 <p>9 wayyihəyû hammēṯîm bammagēfâ ’arəbā‘â wə‘eśərîm ’ālef: f</p>
 <p>10 wayəḏabēr yəhwâ ’el-mōšeh llē’mōr: </p>
 <p>11 pînəḥās ben-’elə‘āzār ben-’ahărōn hakōhēn hēšîḇ ’eṯ-ḥămāṯî mē‘al bənê-yiśərā’ēl bəqanə’wō ’eṯ-qinə’āṯî bəṯwōḵām wəlō’-ḵillîṯî ’eṯ-bənê-yiśərā’ēl bəqinə’āṯî: </p>
 <p>12 lāḵēn ’ĕmōr hinənî nōṯēn lwō ’eṯ-bərîṯî šālwōm: </p>
 <p>13 wəhāyəṯâ llwō ûləzarə‘wō ’<sup>a</sup>ḥărāyw bərîṯ kəhunnaṯ ‘wōlām t<sup>a</sup>ḥaṯ ’ăšer qinnē’ lē’lōhāyw wayəḵapēr ‘al-bənê yiśərā’ēl: </p>
 <p>14 wəšēm ’îš yiśərā’ēl hammukeh ’ăšer hukâ ’eṯ-hammiḏəyānîṯ zimərî ben-sālû’ nəśî’ ḇêṯ-’āḇ laššimə‘ōnî: </p>
 <p>15 wəšēm hā’iššâ hammukâ hammiḏəyānîṯ kāzəbî ḇaṯ-ṣûr rō’š ’ummwōṯ bêṯ-’āḇ bəmiḏəyān hû’: f</p>
 <p>16 wayəḏabēr yəhwâ ’el-mōšeh llē’mōr: </p>
 <p>17 ṣārwōr ’eṯ-hammiḏəyānîm wəhikîṯem ’wōṯām: </p>
 <p>18 kî ṣōrərîm hēm lāḵem bəniḵəlêhem ’ăšer-nikəlû lāḵem ‘al-dəḇar-pə‘wōr wə‘al-dəḇar kāzəbî ḇaṯ-nəśî’ miḏəyān ’ăḥōṯām hammukâ ḇəywōm-hammagēfâ ‘al-dəḇar-pə‘wōr: </p>
 <p>19 wayəhî ’<sup>a</sup>ḥărê hammagēfâ<font color="red"><sup>2</sup></font> f</p>
 </td>
 </tr></table>
 <p></p><hr>
 <center>
 <a href="num026.htm">Next: Numbers (Bemidbar) Chapter 26</a></center>
 </body>