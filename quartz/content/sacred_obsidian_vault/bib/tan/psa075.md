<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa075.htm">Polyglot</a> 
 <a href="../kjv/psa075.htm">KJV</a> 
 <a href="../sep/psa075.htm">Sep</a> 
 <a href="../vul/psa075.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa074.htm">Previous</a> 
 <a href="psa076.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 75</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏לַמְנַצֵּ֥חַ אַל־תַּשְׁחֵ֑ת מִזְמ֖וֹר לְאָסָ֣ף שִֽׁיר׃ </span></p>
 <p align="RIGHT"><span lang="he">‎<a name="002">2</a> ‏ה֘וֹדִ֤ינוּ לְּךָ֨׀<font color="red"><sup>3</sup></font> אֱ‍ֽלֹהִ֗ים ה֭וֹדִינוּ וְקָר֣וֹב שְׁמֶ֑ךָ סִ֝פְּר֗וּ נִפְלְאוֹתֶֽיךָ׃ </span></p>
 <p align="RIGHT"><span lang="he">‎<a name="003">3</a> ‏כִּ֭י אֶקַּ֣ח מוֹעֵ֑ד אֲ֝נִ֗י מֵישָׁרִ֥ים אֶשְׁפֹּֽט׃ </span></p>
 <p align="RIGHT"><span lang="he">‎<a name="004">4</a> ‏נְֽמֹגִ֗ים אֶ֥רֶץ וְכָל־יֹשְׁבֶ֑יהָ אָנֹכִ֨י תִכַּ֖נְתִּי עַמּוּדֶ֣יהָ סֶּֽלָה׃ </span></p>
 <p align="RIGHT"><span lang="he">‎<a name="005">5</a> ‏אָמַ֣רְתִּי לַֽ֭הוֹלְלִים אַל־תָּהֹ֑לּוּ וְ֝לָרְשָׁעִ֗ים אַל־תָּרִ֥ימוּ קָֽרֶן׃ </span></p>
 <p align="RIGHT"><span lang="he">‎<a name="006">6</a> ‏אַל־תָּרִ֣ימוּ לַמָּר֣וֹם קַרְנְכֶ֑ם תְּדַבְּר֖וּ בְצַוָּ֣אר עָתָֽק׃ </span></p>
 <p align="RIGHT"><span lang="he">‎<a name="007">7</a> ‏כִּ֤י לֹ֣א מִ֭מּוֹצָא וּמִֽמַּעֲרָ֑ב וְ֝לֹ֗א מִמִּדְבַּ֥ר הָרִֽים׃ </span></p>
 <p align="RIGHT"><span lang="he">‎<a name="008">8</a> ‏כִּֽי־אֱלֹהִ֥ים שֹׁפֵ֑ט זֶ֥ה יַ֝שְׁפִּ֗יל וְזֶ֣ה יָרִֽים׃ </span></p>
 <p align="RIGHT"><span lang="he">‎<a name="009">9</a> ‏כִּ֤י כ֪וֹס בְּֽיַד־יְהוָ֡ה וְיַ֤יִן חָמַ֨ר׀ מָ֥לֵא מֶסֶךְ֮ וַיַּגֵּ֪ר מִ֫זֶּ֥ה אַךְ־שְׁ֭מָרֶיהָ יִמְצ֣וּ יִשְׁתּ֑וּ כֹּ֝֗ל רִשְׁעֵי־אָֽרֶץ׃ </span></p>
 <p align="RIGHT"><span lang="he">‎<a name="010">10</a> ‏וַ֭אֲנִי אַגִּ֣יד לְעֹלָ֑ם אֲ֝זַמְּרָ֗ה לֵאלֹהֵ֥י יַעֲקֹֽב׃ </span></p>
 <p align="RIGHT"><span lang="he">‎<a name="011">11</a> ‏וְכָל־קַרְנֵ֣י רְשָׁעִ֣ים אֲגַדֵּ֑עַ תְּ֝רוֹמַ֗מְנָה קַֽרְנ֥וֹת צַדִּֽיק׃ </span></p>
 </td>
 <td width="50%">
 <p>1 lamənaṣṣēḥa ’al-tašəḥēṯ mizəmwōr lə’āsāf šîr: </p>
 <p>2 hwōḏînû lləḵā|<font color="red"><sup>3</sup></font> ’ĕ‍lōhîm hwōḏînû wəqārwōḇ šəmeḵā sipərû nifələ’wōṯeyḵā: </p>
 <p>3 kî ’eqq<sup>a</sup>ḥ mwō‘ēḏ ’ănî mêšārîm ’ešəpōṭ: </p>
 <p>4 nəmōḡîm ’ereṣ wəḵāl-yōšəḇeyhā ’ānōḵî ṯikanətî ‘ammûḏeyhā sselâ: </p>
 <p>5 ’āmarətî lahwōləlîm ’al-tâōllû wəlārəšā‘îm ’al-tārîmû qāren: </p>
 <p>6 ’al-tārîmû lammārwōm qarənəḵem təḏabərû ḇəṣaûā’r ‘āṯāq: </p>
 <p>7 kî lō’ mimmwōṣā’ ûmimm<sup>a</sup>‘ărāḇ wəlō’ mimmiḏəbar hārîm: </p>
 <p>8 kî-’ĕlōhîm šōfēṭ zeh yašəpîl wəzeh yārîm: </p>
 <p>9 kî ḵwōs bəyaḏ-yəhwâ wəyayin ḥāmar| mālē’ meseḵə wayyagēr mizzeh ’aḵə-šəmāreyhā yiməṣû yišətû kōl rišə‘ê-’āreṣ: </p>
 <p>10 wa’ănî ’agîḏ lə‘ōlām ’ăzammərâ lē’lōhê y<sup>a</sup>‘ăqōḇ: </p>
 <p>11 wəḵāl-qarənê rəšā‘îm ’ăḡadē‘a tərwōmamənâ qarənwōṯ ṣadîq: </p>
 </td>
 </tr></table>
 <p></p><hr>
 <center>
 <a href="psa076.htm">Next: Psalms (Tehilim) Chapter 76</a></center>
 </body>