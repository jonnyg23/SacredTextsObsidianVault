<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/neh010.htm">Polyglot</a> 
 <a href="../kjv/neh010.htm">KJV</a> 
 <a href="../vul/neh010.htm">Vul</a> 
 
 <br>
 <br><a href="neh.htm">Nehemiah (Nechemiyah) Index</a><br>
  
 <a href="neh009.htm">Previous</a> 
 <a href="neh011.htm">Next</a> 
 </center>
 <hr>
 
 <h3 align="CENTER">Tanach (Hebrew): Nehemiah (Nechemiyah) Chapter 10</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וּבְכָל־זֹ֕את אֲנַ֛חְנוּ כֹּרְתִ֥ים אֲמָנָ֖ה וְכֹתְבִ֑ים וְעַל֙ הֶֽחָת֔וּם שָׂרֵ֥ינוּ לְוִיֵּ֖נוּ כֹּהֲנֵֽינוּ׃ </span></p>
 <p align="RIGHT"><span lang="he">‎<a name="002">2</a> ‏וְעַ֖ל הַחֲתוּמִ֑ים נְחֶמְיָ֧ה הַתִּרְשָׁ֛תָא בֶּן־חֲכַלְיָ֖ה וְצִדְקִיָּֽה׃ </span></p>
 <p align="RIGHT"><span lang="he">‎<a name="003">3</a> ‏שְׂרָיָ֥ה עֲזַרְיָ֖ה יִרְמְיָֽה׃ </span></p>
 <p align="RIGHT"><span lang="he">‎<a name="004">4</a> ‏פַּשְׁח֥וּר אֲמַרְיָ֖ה מַלְכִּיָּֽה׃ </span></p>
 <p align="RIGHT"><span lang="he">‎<a name="005">5</a> ‏חַטּ֥וּשׁ שְׁבַנְיָ֖ה מַלּֽוּךְ׃ </span></p>
 <p align="RIGHT"><span lang="he">‎<a name="006">6</a> ‏חָרִ֥ם מְרֵמ֖וֹת עֹֽבַדְיָֽה׃ </span></p>
 <p align="RIGHT"><span lang="he">‎<a name="007">7</a> ‏דָּנִיֵּ֥אל גִּנְּת֖וֹן בָּרֽוּךְ׃ </span></p>
 <p align="RIGHT"><span lang="he">‎<a name="008">8</a> ‏מְשֻׁלָּ֥ם אֲבִיָּ֖ה מִיָּמִֽן׃ </span></p>
 <p align="RIGHT"><span lang="he">‎<a name="009">9</a> ‏מַֽעַזְיָ֥ה בִלְגַּ֖י שְׁמַֽעְיָ֑ה אֵ֖לֶּה הַכֹּהֲנִֽים׃ ס</span></p>
 <p align="RIGHT"><span lang="he">‎<a name="010">10</a> ‏וְֽהַלְוִיִּ֑ם וְיֵשׁ֙וּעַ֙ בֶּן־אֲזַנְיָ֔ה בִּנּ֕וּי מִבְּנֵ֥י חֵנָדָ֖ד קַדְמִיאֵֽל׃ </span></p>
 <p align="RIGHT"><span lang="he">‎<a name="011">11</a> ‏וַאֲחֵיהֶ֑ם שְׁבַנְיָ֧ה הֽוֹדִיָּ֛ה קְלִיטָ֖א פְּלָאיָ֥ה חָנָֽן׃ </span></p>
 <p align="RIGHT"><span lang="he">‎<a name="012">12</a> ‏מִיכָ֥א רְח֖וֹב חֲשַׁבְיָֽה׃ </span></p>
 <p align="RIGHT"><span lang="he">‎<a name="013">13</a> ‏זַכּ֥וּר שֵׁרֵֽבְיָ֖ה שְׁבַנְיָֽה׃ </span></p>
 <p align="RIGHT"><span lang="he">‎<a name="014">14</a> ‏הוֹדִיָּ֥ה בָנִ֖י בְּנִֽינוּ׃ ס</span></p>
 <p align="RIGHT"><span lang="he">‎<a name="015">15</a> ‏רָאשֵׁ֖י הָעָ֑ם פַּרְעֹשׁ֙ פַּחַ֣ת מוֹאָ֔ב עֵילָ֥ם זַתּ֖וּא בָּנִֽי׃ </span></p>
 <p align="RIGHT"><span lang="he">‎<a name="016">16</a> ‏בֻּנִּ֥י עַזְגָּ֖ד בֵּבָֽי׃ </span></p>
 <p align="RIGHT"><span lang="he">‎<a name="017">17</a> ‏אֲדֹנִיָּ֥ה בִגְוַ֖י עָדִֽין׃ </span></p>
 <p align="RIGHT"><span lang="he">‎<a name="018">18</a> ‏אָטֵ֥ר חִזְקִיָּ֖ה עַזּֽוּר׃ </span></p>
 <p align="RIGHT"><span lang="he">‎<a name="019">19</a> ‏הוֹדִיָּ֥ה חָשֻׁ֖ם בֵּצָֽי׃ </span></p>
 <p align="RIGHT"><span lang="he">‎<a name="020">20</a> ‏חָרִ֥יף עֲנָת֖וֹת <font color="brown">נובי</font> <font color="blue">נֵיבָֽי׃</font> </span></p>
 <p align="RIGHT"><span lang="he">‎<a name="021">21</a> ‏מַגְפִּיעָ֥שׁ מְשֻׁלָּ֖ם חֵזִֽיר׃ </span></p>
 <p align="RIGHT"><span lang="he">‎<a name="022">22</a> ‏מְשֵׁיזַבְאֵ֥ל צָד֖וֹק יַדּֽוּעַ׃ </span></p>
 <p align="RIGHT"><span lang="he">‎<a name="023">23</a> ‏פְּלַטְיָ֥ה חָנָ֖ן עֲנָיָֽה׃ </span></p>
 <p align="RIGHT"><span lang="he">‎<a name="024">24</a> ‏הוֹשֵׁ֥עַ חֲנַנְיָ֖ה חַשּֽׁוּב׃ </span></p>
 <p align="RIGHT"><span lang="he">‎<a name="025">25</a> ‏הַלּוֹחֵ֥שׁ פִּלְחָ֖א שׁוֹבֵֽק׃ </span></p>
 <p align="RIGHT"><span lang="he">‎<a name="026">26</a> ‏רְח֥וּם חֲשַׁבְנָ֖ה מַעֲשֵׂיָֽה׃ </span></p>
 <p align="RIGHT"><span lang="he">‎<a name="027">27</a> ‏וַאֲחִיָּ֥ה חָנָ֖ן עָנָֽן׃ </span></p>
 <p align="RIGHT"><span lang="he">‎<a name="028">28</a> ‏מַלּ֥וּךְ חָרִ֖ם בַּעֲנָֽה׃ </span></p>
 <p align="RIGHT"><span lang="he">‎<a name="029">29</a> ‏וּשְׁאָ֣ר הָעָ֡ם הַכֹּהֲנִ֣ים הַ֠לְוִיִּם הַשּׁוֹעֲרִ֨ים הַמְשֹׁרְרִ֜ים הַנְּתִינִ֗ים וְֽכָל־הַנִּבְדָּ֞ל מֵעַמֵּ֤י הָאֲרָצוֹת֙ אֶל־תּוֹרַ֣ת הָאֱלֹהִ֔ים נְשֵׁיהֶ֖ם בְּנֵיהֶ֣ם וּבְנֹתֵיהֶ֑ם כֹּ֖ל יוֹדֵ֥עַ מֵבִֽין׃ </span></p>
 <p align="RIGHT"><span lang="he">‎<a name="030">30</a> ‏מַחֲזִיקִ֣ים עַל־אֲחֵיהֶם֮ אַדִּירֵיהֶם֒ וּבָאִ֞ים בְּאָלָ֣ה וּבִשְׁבוּעָ֗ה לָלֶ֙כֶת֙ בְּתוֹרַ֣ת הָאֱלֹהִ֔ים אֲשֶׁ֣ר נִתְּנָ֔ה בְּיַ֖ד מֹשֶׁ֣ה עֶֽבֶד־הָֽאֱלֹהִ֑ים וְלִשְׁמ֣וֹר וְלַעֲשׂ֗וֹת אֶת־כָּל־מִצְוֹת֙ יְהוָ֣ה אֲדֹנֵ֔ינוּ וּמִשְׁפָּטָ֖יו וְחֻקָּֽיו׃ </span></p>
 <p align="RIGHT"><span lang="he">‎<a name="031">31</a> ‏וַאֲשֶׁ֛ר לֹא־נִתֵּ֥ן בְּנֹתֵ֖ינוּ לְעַמֵּ֣י הָאָ֑רֶץ וְאֶת־בְּנֹ֣תֵיהֶ֔ם לֹ֥א נִקַּ֖ח לְבָנֵֽינוּ׃ </span></p>
 <p align="RIGHT"><span lang="he">‎<a name="032">32</a> ‏וְעַמֵּ֣י הָאָ֡רֶץ הַֽמְבִיאִים֩ אֶת־הַמַּקָּח֨וֹת וְכָל־שֶׁ֜בֶר בְּי֤וֹם הַשַּׁבָּת֙ לִמְכּ֔וֹר לֹא־נִקַּ֥ח מֵהֶ֛ם בַּשַּׁבָּ֖ת וּבְי֣וֹם קֹ֑דֶשׁ וְנִטֹּ֛שׁ אֶת־הַשָּׁנָ֥ה הַשְּׁבִיעִ֖ית וּמַשָּׁ֥א כָל־יָֽד׃ </span></p>
 <p align="RIGHT"><span lang="he">‎<a name="033">33</a> ‏וְהֶעֱמַ֤דְנוּ עָלֵ֙ינוּ֙ מִצְוֹ֔ת לָתֵ֥ת עָלֵ֛ינוּ שְׁלִשִׁ֥ית הַשֶּׁ֖קֶל בַּשָּׁנָ֑ה לַעֲבֹדַ֖ת בֵּ֥ית אֱלֹהֵֽינוּ׃ </span></p>
 <p align="RIGHT"><span lang="he">‎<a name="034">34</a> ‏לְלֶ֣חֶם הַֽמַּעֲרֶ֡כֶת וּמִנְחַ֣ת הַתָּמִ֣יד וּלְעוֹלַ֣ת הַ֠תָּמִיד הַשַּׁבָּת֨וֹת הֶחֳדָשִׁ֜ים לַמּוֹעֲדִ֗ים וְלַקֳּדָשִׁים֙ וְלַ֣חַטָּא֔וֹת לְכַפֵּ֖ר עַל־יִשְׂרָאֵ֑ל וְכֹ֖ל מְלֶ֥אכֶת בֵּית־אֱלֹהֵֽינוּ׃ ס</span></p>
 <p align="RIGHT"><span lang="he">‎<a name="035">35</a> ‏וְהַגּוֹרָל֨וֹת הִפַּ֜לְנוּ עַל־קֻרְבַּ֣ן הָעֵצִ֗ים הַכֹּהֲנִ֣ים הַלְוִיִּם֮ וְהָעָם֒ לְ֠הָבִיא לְבֵ֨ית אֱלֹהֵ֧ינוּ לְבֵית־אֲבֹתֵ֛ינוּ לְעִתִּ֥ים מְזֻמָּנִ֖ים שָׁנָ֣ה בְשָׁנָ֑ה לְבַעֵ֗ר עַל־מִזְבַּח֙ יְהוָ֣ה אֱלֹהֵ֔ינוּ כַּכָּת֖וּב בַּתּוֹרָֽה׃ </span></p>
 <p align="RIGHT"><span lang="he">‎<a name="036">36</a> ‏וּלְהָבִ֞יא אֶת־בִּכּוּרֵ֣י אַדְמָתֵ֗נוּ וּבִכּוּרֵ֛י כָּל־פְּרִ֥י כָל־עֵ֖ץ שָׁנָ֣ה בְשָׁנָ֑ה לְבֵ֖ית יְהוָֽה׃ </span></p>
 <p align="RIGHT"><span lang="he">‎<a name="037">37</a> ‏וְאֶת־בְּכֹר֤וֹת בָּנֵ֙ינוּ֙ וּבְהֶמְתֵּ֔ינוּ כַּכָּת֖וּב בַּתּוֹרָ֑ה וְאֶת־בְּכוֹרֵ֨י בְקָרֵ֜ינוּ וְצֹאנֵ֗ינוּ לְהָבִיא֙ לְבֵ֣ית אֱלֹהֵ֔ינוּ לַכֹּ֣הֲנִ֔ים הַמְשָׁרְתִ֖ים בְּבֵ֥ית אֱלֹהֵֽינוּ׃ </span></p>
 <p align="RIGHT"><span lang="he">‎<a name="038">38</a> ‏וְאֶת־רֵאשִׁ֣ית עֲרִיסֹתֵ֣ינוּ וּ֠תְרוּמֹתֵינוּ וּפְרִ֨י כָל־עֵ֜ץ תִּיר֣וֹשׁ וְיִצְהָ֗ר נָבִ֤יא לַכֹּהֲנִים֙ אֶל־לִשְׁכ֣וֹת בֵּית־אֱלֹהֵ֔ינוּ וּמַעְשַׂ֥ר אַדְמָתֵ֖נוּ לַלְוִיִּ֑ם וְהֵם֙ הַלְוִיִּ֔ם הַֽמְעַשְּׂרִ֔ים בְּכֹ֖ל עָרֵ֥י עֲבֹדָתֵֽנוּ׃ </span></p>
 <p align="RIGHT"><span lang="he">‎<a name="039">39</a> ‏וְהָיָ֨ה הַכֹּהֵ֧ן בֶּֽן־אַהֲרֹ֛ן עִם־הַלְוִיִּ֖ם בַּעְשֵׂ֣ר הַלְוִיִּ֑ם וְהַלְוִיִּ֞ם יַעֲל֨וּ אֶת־מַעֲשַׂ֤ר הַֽמַּעֲשֵׂר֙ לְבֵ֣ית אֱלֹהֵ֔ינוּ אֶל־הַלְּשָׁכ֖וֹת לְבֵ֥ית הָאוֹצָֽר׃ </span></p>
 <p align="RIGHT"><span lang="he">‎<a name="040">40</a> ‏כִּ֣י אֶל־הַ֠לְּשָׁכוֹת יָבִ֨יאוּ בְנֵי־יִשְׂרָאֵ֜ל וּבְנֵ֣י הַלֵּוִ֗י אֶת־תְּרוּמַ֣ת הַדָּגָן֮ הַתִּיר֣וֹשׁ וְהַיִּצְהָר֒ וְשָׁם֙ כְּלֵ֣י הַמִּקְדָּ֔שׁ וְהַכֹּהֲנִים֙ הַמְשָׁ֣רְתִ֔ים וְהַשּׁוֹעֲרִ֖ים וְהַמְשֹׁרְרִ֑ים וְלֹ֥א נַעֲזֹ֖ב אֶת־בֵּ֥ית אֱלֹהֵֽינוּ׃ </span></p>
 </td>
 <td width="50%">
 <p>1 ûḇəḵāl-zō’ṯ ’ăn<sup>a</sup>ḥənû kōrəṯîm ’ămānâ wəḵōṯəḇîm wə‘al heḥāṯûm śārênû ləwîyēnû kōhănênû: </p>
 <p>2 wə‘al h<sup>a</sup>ḥăṯûmîm nəḥeməyâ hatirəšāṯā’ ben-ḥăḵaləyâ wəṣiḏəqîyâ: </p>
 <p>3 śərāyâ ‘ăzarəyâ yirəməyâ: </p>
 <p>4 pašəḥûr ’ămarəyâ maləkîyâ: </p>
 <p>5 ḥaṭṭûš šəḇanəyâ mallûḵə: </p>
 <p>6 ḥārim mərēmwōṯ ‘ōḇaḏəyâ: </p>
 <p>7 dānîyē’l ginnəṯwōn bārûḵə: </p>
 <p>8 məšullām ’ăḇîyâ mîyāmin: </p>
 <p>9 m<sup>a</sup>‘azəyâ ḇiləgay šəm<sup>a</sup>‘əyâ ’ēlleh hakōhănîm: s</p>
 <p>10 wəhaləwîyim wəyēšû‘a ben-’ăzanəyâ binnûy mibənê ḥēnāḏāḏ qaḏəmî’ēl: </p>
 <p>11 wa’ăḥêhem šəḇanəyâ hwōḏîyâ qəlîṭā’ pəlā’yâ ḥānān: </p>
 <p>12 mîḵā’ rəḥwōḇ ḥăšaḇəyâ: </p>
 <p>13 zakûr šērēḇəyâ šəḇanəyâ: </p>
 <p>14 hwōḏîyâ ḇānî bənînû: s</p>
 <p>15 rā’šê hā‘ām parə‘ōš p<sup>a</sup>ḥaṯ mwō’āḇ ‘êlām zatû’ bānî: </p>
 <p>16 bunnî ‘azəgāḏ bēḇāy: </p>
 <p>17 ’ăḏōnîyâ ḇiḡəway ‘āḏîn: </p>
 <p>18 ’āṭēr ḥizəqîyâ ‘azzûr: </p>
 <p>19 hwōḏîyâ ḥāšum bēṣāy: </p>
 <p>20 ḥārîf ‘ănāṯwōṯ <font color="brown">nwōḇāy</font> <font color="blue">nêḇāy:</font> </p>
 <p>21 maḡəpî‘āš məšullām ḥēzîr: </p>
 <p>22 məšêzaḇə’ēl ṣāḏwōq yadû‘a: </p>
 <p>23 pəlaṭəyâ ḥānān ‘ănāyâ: </p>
 <p>24 hwōšē‘a ḥănanəyâ ḥaššûḇ: </p>
 <p>25 hallwōḥēš piləḥā’ šwōḇēq: </p>
 <p>26 rəḥûm ḥăšaḇənâ m<sup>a</sup>‘ăśêâ: </p>
 <p>27 wa’ăḥîyâ ḥānān ‘ānān: </p>
 <p>28 mallûḵə ḥārim b<sup>a</sup>‘ănâ: </p>
 <p>29 ûšə’ār hā‘ām hakōhănîm haləwîyim haššwō‘ărîm haməšōrərîm hannəṯînîm wəḵāl-hanniḇədāl mē‘ammê hā’ărāṣwōṯ ’el-twōraṯ hā’ĕlōhîm nəšêhem bənêhem ûḇənōṯêhem kōl ywōḏē‘a mēḇîn: </p>
 <p>30 m<sup>a</sup>ḥăzîqîm ‘al-’ăḥêhem ’adîrêhem ûḇā’îm bə’ālâ ûḇišəḇû‘â lāleḵeṯ bəṯwōraṯ hā’ĕlōhîm ’ăšer nitənâ bəyaḏ mōšeh ‘eḇeḏ-hā’ĕlōhîm wəlišəmwōr wəl<sup>a</sup>‘ăśwōṯ ’eṯ-kāl-miṣəwōṯ yəhwâ ’ăḏōnênû ûmišəpāṭāyw wəḥuqqāyw: </p>
 <p>31 wa’ăšer lō’-nitēn bənōṯênû lə‘ammê hā’āreṣ wə’eṯ-bənōṯêhem lō’ niqq<sup>a</sup>ḥ ləḇānênû: </p>
 <p>32 wə‘ammê hā’āreṣ haməḇî’îm ’eṯ-hammaqqāḥwōṯ wəḵāl-šeḇer bəywōm haššabāṯ liməkwōr lō’-niqq<sup>a</sup>ḥ mēhem baššabāṯ ûḇəywōm qōḏeš wəniṭṭōš ’eṯ-haššānâ haššəḇî‘îṯ ûmaššā’ ḵāl-yāḏ: </p>
 <p>33 wəhe‘ĕmaḏənû ‘ālênû miṣəwōṯ lāṯēṯ ‘ālênû šəlišîṯ haššeqel baššānâ l<sup>a</sup>‘ăḇōḏaṯ bêṯ ’ĕlōhênû: </p>
 <p>34 ləleḥem hamm<sup>a</sup>‘ăreḵeṯ ûminəḥaṯ hatāmîḏ ûlə‘wōlaṯ hatāmîḏ haššabāṯwōṯ heḥŏḏāšîm lammwō‘ăḏîm wəlaqqŏḏāšîm wəl<sup>a</sup>ḥaṭṭā’wōṯ ləḵapēr ‘al-yiśərā’ēl wəḵōl məle’ḵeṯ bêṯ-’ĕlōhênû: s</p>
 <p>35 wəhagwōrālwōṯ hipalənû ‘al-qurəban hā‘ēṣîm hakōhănîm haləwîyim wəhā‘ām ləhāḇî’ ləḇêṯ ’ĕlōhênû ləḇêṯ-’ăḇōṯênû lə‘itîm məzummānîm šānâ ḇəšānâ ləḇ<sup>a</sup>‘ēr ‘al-mizəb<sup>a</sup>ḥ yəhwâ ’ĕlōhênû kakāṯûḇ batwōrâ: </p>
 <p>36 ûləhāḇî’ ’eṯ-bikûrê ’aḏəmāṯēnû ûḇikûrê kāl-pərî ḵāl-‘ēṣ šānâ ḇəšānâ ləḇêṯ yəhwâ: </p>
 <p>37 wə’eṯ-bəḵōrwōṯ bānênû ûḇəhemətênû kakāṯûḇ batwōrâ wə’eṯ-bəḵwōrê ḇəqārênû wəṣō’nênû ləhāḇî’ ləḇêṯ ’ĕlōhênû lakōhănîm haməšārəṯîm bəḇêṯ ’ĕlōhênû: </p>
 <p>38 wə’eṯ-rē’šîṯ ‘ărîsōṯênû ûṯərûmōṯênû ûfərî ḵāl-‘ēṣ tîrwōš wəyiṣəhār nāḇî’ lakōhănîm ’el-lišəḵwōṯ bêṯ-’ĕlōhênû ûm<sup>a</sup>‘əśar ’aḏəmāṯēnû laləwîyim wəhēm haləwîyim hamə‘aśśərîm bəḵōl ‘ārê ‘ăḇōḏāṯēnû: </p>
 <p>39 wəhāyâ hakōhēn ben-’ahărōn ‘im-haləwîyim b<sup>a</sup>‘əśēr haləwîyim wəhaləwîyim y<sup>a</sup>‘ălû ’eṯ-m<sup>a</sup>‘ăśar hamm<sup>a</sup>‘ăśēr ləḇêṯ ’ĕlōhênû ’el-halləšāḵwōṯ ləḇêṯ hā’wōṣār: </p>
 <p>40 kî ’el-halləšāḵwōṯ yāḇî’û ḇənê-yiśərā’ēl ûḇənê hallēwî ’eṯ-tərûmaṯ hadāḡān hatîrwōš wəhayyiṣəhār wəšām kəlê hammiqədāš wəhakōhănîm haməšārəṯîm wəhaššwō‘ărîm wəhaməšōrərîm wəlō’ n<sup>a</sup>‘ăzōḇ ’eṯ-bêṯ ’ĕlōhênû: </p>
 </td>
 </tr></table>
 <p></p><hr>
 <center>
 <a href="neh011.htm">Next: Nehemiah (Nechemiyah) Chapter 11</a></center>
 </body>