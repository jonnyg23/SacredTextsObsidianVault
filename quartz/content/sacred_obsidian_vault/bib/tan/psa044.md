<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa044.htm">Polyglot</a> 
 <a href="../kjv/psa044.htm">KJV</a> 
 <a href="../sep/psa044.htm">Sep</a> 
 <a href="../vul/psa044.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa043.htm">Previous</a> 
 <a href="psa045.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 44</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏לַמְנַצֵּ֬חַ לִבְנֵי־קֹ֬רַח מַשְׂכִּֽיל׃ </span></p>
 <p align="RIGHT"><span lang="he">‎<a name="002">2</a> ‏אֱלֹהִ֤ים׀ בְּאָזְנֵ֬ינוּ שָׁמַ֗עְנוּ אֲבוֹתֵ֥ינוּ סִפְּרוּ־לָ֑נוּ פֹּ֥עַל פָּעַ֥לְתָּ בִֽ֝ימֵיהֶ֗ם בִּ֣ימֵי קֶֽדֶם׃ </span></p>
 <p align="RIGHT"><span lang="he">‎<a name="003">3</a> ‏אַתָּ֤ה׀ יָדְךָ֡ גּוֹיִ֣ם ה֭וֹרַשְׁתָּ וַתִּטָּעֵ֑ם תָּרַ֥ע לְ֝אֻמִּ֗ים וַֽתְּשַׁלְּחֵֽם׃ </span></p>
 <p align="RIGHT"><span lang="he">‎<a name="004">4</a> ‏כִּ֤י לֹ֪א בְחַרְבָּ֡ם יָ֥רְשׁוּ אָ֗רֶץ וּזְרוֹעָם֮ לֹא־הוֹשִׁ֪יעָ֫ה לָּ֥מוֹ כִּֽי־יְמִֽינְךָ֣ וּ֭זְרוֹעֲךָ וְא֥וֹר פָּנֶ֗יךָ כִּ֣י רְצִיתָֽם׃ </span></p>
 <p align="RIGHT"><span lang="he">‎<a name="005">5</a> ‏אַתָּה־ה֣וּא מַלְכִּ֣י אֱלֹהִ֑ים צַ֝וֵּ֗ה יְשׁוּע֥וֹת יַעֲקֹֽב׃ </span></p>
 <p align="RIGHT"><span lang="he">‎<a name="006">6</a> ‏בְּ֭ךָ צָרֵ֣ינוּ נְנַגֵּ֑חַ בְּ֝שִׁמְךָ֗ נָב֥וּס קָמֵֽינוּ׃ </span></p>
 <p align="RIGHT"><span lang="he">‎<a name="007">7</a> ‏כִּ֤י לֹ֣א בְקַשְׁתִּ֣י אֶבְטָ֑ח וְ֝חַרְבִּ֗י לֹ֣א תוֹשִׁיעֵֽנִי׃ </span></p>
 <p align="RIGHT"><span lang="he">‎<a name="008">8</a> ‏כִּ֣י ה֭וֹשַׁעְתָּנוּ מִצָּרֵ֑ינוּ וּמְשַׂנְאֵ֥ינוּ הֱבִישֽׁוֹתָ׃ </span></p>
 <p align="RIGHT"><span lang="he">‎<a name="009">9</a> ‏בֵּֽ֭אלֹהִים הִלַּלְ֣נוּ כָל־הַיּ֑וֹם וְשִׁמְךָ֓׀ לְעוֹלָ֖ם נוֹדֶ֣ה סֶֽלָה׃ </span></p>
 <p align="RIGHT"><span lang="he">‎<a name="010">10</a> ‏אַף־זָ֭נַחְתָּ וַתַּכְלִימֵ֑נוּ וְלֹא־תֵ֝צֵ֗א בְּצִבְאוֹתֵֽינוּ׃ </span></p>
 <p align="RIGHT"><span lang="he">‎<a name="011">11</a> ‏תְּשִׁיבֵ֣נוּ אָ֭חוֹר מִנִּי־צָ֑ר וּ֝מְשַׂנְאֵ֗ינוּ שָׁ֣סוּ לָֽמוֹ׃ </span></p>
 <p align="RIGHT"><span lang="he">‎<a name="012">12</a> ‏תִּ֭תְּנֵנוּ כְּצֹ֣אן מַאֲכָ֑ל וּ֝בַגּוֹיִ֗ם זֵרִיתָֽנוּ׃ </span></p>
 <p align="RIGHT"><span lang="he">‎<a name="013">13</a> ‏תִּמְכֹּֽר־עַמְּךָ֥ בְלֹא־ה֑וֹן וְלֹ֥א־רִ֝בִּ֗יתָ בִּמְחִירֵיהֶֽם׃ </span></p>
 <p align="RIGHT"><span lang="he">‎<a name="014">14</a> ‏תְּשִׂימֵ֣נוּ חֶ֭רְפָּה לִשְׁכֵנֵ֑ינוּ לַ֥עַג וָ֝קֶ֗לֶס לִסְבִיבוֹתֵֽינוּ׃ </span></p>
 <p align="RIGHT"><span lang="he">‎<a name="015">15</a> ‏תְּשִׂימֵ֣נוּ מָ֭שָׁל בַּגּוֹיִ֑ם מְנֽוֹד־רֹ֝֗אשׁ בַּל־אֻמִּֽים׃ </span></p>
 <p align="RIGHT"><span lang="he">‎<a name="016">16</a> ‏כָּל־הַ֭יּוֹם כְּלִמָּתִ֣י נֶגְדִּ֑י וּבֹ֖שֶׁת פָּנַ֣י כִּסָּֽתְנִי׃ </span></p>
 <p align="RIGHT"><span lang="he">‎<a name="017">17</a> ‏מִ֭קּוֹל מְחָרֵ֣ף וּמְגַדֵּ֑ף מִפְּנֵ֥י א֝וֹיֵ֗ב וּמִתְנַקֵּֽם׃ </span></p>
 <p align="RIGHT"><span lang="he">‎<a name="018">18</a> ‏כָּל־זֹ֣את בָּ֭אַתְנוּ וְלֹ֣א שְׁכַחֲנ֑וּךָ וְלֹֽא־שִׁ֝קַּ֗רְנוּ בִּבְרִיתֶֽךָ׃ </span></p>
 <p align="RIGHT"><span lang="he">‎<a name="019">19</a> ‏לֹא־נָס֣וֹג אָח֣וֹר לִבֵּ֑נוּ וַתֵּ֥ט אֲשֻׁרֵ֗ינוּ מִנִּ֥י אָרְחֶֽךָ׃ </span></p>
 <p align="RIGHT"><span lang="he">‎<a name="020">20</a> ‏כִּ֣י דִ֭כִּיתָנוּ בִּמְק֣וֹם תַּנִּ֑ים וַתְּכַ֖ס עָלֵ֣ינוּ בְצַלְמָֽוֶת׃ </span></p>
 <p align="RIGHT"><span lang="he">‎<a name="021">21</a> ‏אִם־שָׁ֭כַחְנוּ שֵׁ֣ם אֱלֹהֵ֑ינוּ וַנִּפְרֹ֥שׂ כַּ֝פֵּ֗ינוּ לְאֵ֣ל זָֽר׃ </span></p>
 <p align="RIGHT"><span lang="he">‎<a name="022">22</a> ‏הֲלֹ֣א אֱ֭לֹהִים יַֽחֲקָר־זֹ֑את כִּֽי־ה֥וּא יֹ֝דֵ֗עַ תַּעֲלֻמ֥וֹת לֵֽב׃ </span></p>
 <p align="RIGHT"><span lang="he">‎<a name="023">23</a> ‏כִּֽי־עָ֭לֶיךָ הֹרַ֣גְנוּ כָל־הַיּ֑וֹם נֶ֝חְשַׁ֗בְנוּ כְּצֹ֣אן טִבְחָֽה׃ </span></p>
 <p align="RIGHT"><span lang="he">‎<a name="024">24</a> ‏ע֤וּרָה׀ לָ֖מָּה תִישַׁ֥ן׀ אֲדֹנָ֑י הָ֝קִ֗יצָה אַל־תִּזְנַ֥ח לָנֶֽצַח׃ </span></p>
 <p align="RIGHT"><span lang="he">‎<a name="025">25</a> ‏לָֽמָּה־פָנֶ֥יךָ תַסְתִּ֑יר תִּשְׁכַּ֖ח עָנְיֵ֣נוּ וְֽלַחֲצֵֽנוּ׃ </span></p>
 <p align="RIGHT"><span lang="he">‎<a name="026">26</a> ‏כִּ֤י שָׁ֣חָה לֶעָפָ֣ר נַפְשֵׁ֑נוּ דָּבְקָ֖ה לָאָ֣רֶץ בִּטְנֵֽנוּ׃ </span></p>
 <p align="RIGHT"><span lang="he">‎<a name="027">27</a> ‏ק֭וּמָֽה<font color="red"><sup>3</sup></font> עֶזְרָ֣תָה לָּ֑נוּ וּ֝פְדֵ֗נוּ לְמַ֣עַן חַסְדֶּֽךָ׃ </span></p>
 </td>
 <td width="50%">
 <p>1 lamənaṣṣēḥa liḇənê-qōr<sup>a</sup>ḥ maśəkîl: </p>
 <p>2 ’ĕlōhîm| bə’āzənênû šām<sup>a</sup>‘ənû ’ăḇwōṯênû sipərû-lānû pō‘al pā‘alətā ḇîmêhem bîmê qeḏem: </p>
 <p>3 ’atâ| yāḏəḵā gwōyim hwōrašətā watiṭṭā‘ēm tār<sup>a</sup>‘ lə’ummîm watəšalləḥēm: </p>
 <p>4 kî lō’ ḇəḥarəbām yārəšû ’āreṣ ûzərwō‘ām lō’-hwōšî‘â llāmwō kî-yəmînəḵā ûzərwō‘ăḵā wə’wōr pāneyḵā kî rəṣîṯām: </p>
 <p>5 ’atâ-hû’ maləkî ’ĕlōhîm ṣaûēh yəšû‘wōṯ y<sup>a</sup>‘ăqōḇ: </p>
 <p>6 bəḵā ṣārênû nənagēḥa bəšiməḵā nāḇûs qāmênû: </p>
 <p>7 kî lō’ ḇəqašətî ’eḇəṭāḥ wəḥarəbî lō’ ṯwōšî‘ēnî: </p>
 <p>8 kî hwōš<sup>a</sup>‘ətānû miṣṣārênû ûməśanə’ênû hĕḇîšwōṯā: </p>
 <p>9 bē’lōhîm hillalənû ḵāl-hayywōm wəšiməḵā| lə‘wōlām nwōḏeh selâ: </p>
 <p>10 ’af-zān<sup>a</sup>ḥətā wataḵəlîmēnû wəlō’-ṯēṣē’ bəṣiḇə’wōṯênû: </p>
 <p>11 təšîḇēnû ’āḥwōr minnî-ṣār ûməśanə’ênû šāsû lāmwō: </p>
 <p>12 titənēnû kəṣō’n ma’ăḵāl ûḇagwōyim zērîṯānû: </p>
 <p>13 timəkōr-‘amməḵā ḇəlō’-hwōn wəlō’-ribîṯā biməḥîrêhem: </p>
 <p>14 təśîmēnû ḥerəpâ lišəḵēnênû l<sup>a</sup>‘aḡ wāqeles lisəḇîḇwōṯênû: </p>
 <p>15 təśîmēnû māšāl bagwōyim mənwōḏ-rō’š bal-’ummîm: </p>
 <p>16 kāl-hayywōm kəlimmāṯî neḡədî ûḇōšeṯ pānay kissāṯənî: </p>
 <p>17 miqqwōl məḥārēf ûməḡadēf mipənê ’wōyēḇ ûmiṯənaqqēm: </p>
 <p>18 kāl-zō’ṯ bā’aṯənû wəlō’ šəḵ<sup>a</sup>ḥănûḵā wəlō’-šiqqarənû biḇərîṯeḵā: </p>
 <p>19 lō’-nāswōḡ ’āḥwōr libēnû watēṭ ’ăšurênû minnî ’ārəḥeḵā: </p>
 <p>20 kî ḏikîṯānû biməqwōm tannîm watəḵas ‘ālênû ḇəṣaləmāweṯ: </p>
 <p>21 ’im-šāḵ<sup>a</sup>ḥənû šēm ’ĕlōhênû wannifərōś kapênû lə’ēl zār: </p>
 <p>22 hălō’ ’ĕlōhîm y<sup>a</sup>ḥăqār-zō’ṯ kî-hû’ yōḏē‘a t<sup>a</sup>‘ălumwōṯ lēḇ: </p>
 <p>23 kî-‘āleyḵā hōraḡənû ḵāl-hayywōm neḥəšaḇənû kəṣō’n ṭiḇəḥâ: </p>
 <p>24 ‘ûrâ| lāmmâ ṯîšan| ’ăḏōnāy hāqîṣâ ’al-tizən<sup>a</sup>ḥ lāneṣ<sup>a</sup>ḥ: </p>
 <p>25 lāmmâ-fāneyḵā ṯasətîr tišək<sup>a</sup>ḥ ‘ānəyēnû wəl<sup>a</sup>ḥăṣēnû: </p>
 <p>26 kî šāḥâ le‘āfār nafəšēnû dāḇəqâ lā’āreṣ biṭənēnû: </p>
 <p>27 qûmâ<font color="red"><sup>3</sup></font> ‘ezərāṯâ llānû ûfəḏēnû ləm<sup>a</sup>‘an ḥasədeḵā: </p>
 </td>
 </tr></table>
 <p></p><hr>
 <center>
 <a href="psa045.htm">Next: Psalms (Tehilim) Chapter 45</a></center>
 </body>