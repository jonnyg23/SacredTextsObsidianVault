<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/eze022.htm">Polyglot</a> 
 <a href="../kjv/eze022.htm">KJV</a> 
 <a href="../sep/eze022.htm">Sep</a> 
 <a href="../vul/eze022.htm">Vul</a> 
 
 <br>
 <br><a href="eze.htm">Ezekiel (Yechezqel) Index</a><br>
  
 <a href="eze021.htm">Previous</a> 
 <a href="eze023.htm">Next</a> 
 </center>
 <hr>
 
 <h3 align="CENTER">Tanach (Hebrew): Ezekiel (Yechezqel) Chapter 22</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְהִ֥י דְבַר־יְהוָ֖ה אֵלַ֥י לֵאמֹֽר׃ </span></p>
 <p align="RIGHT"><span lang="he">‎<a name="002">2</a> ‏וְאַתָּ֣ה בֶן־אָדָ֔ם הֲתִשְׁפֹּ֥ט הֲתִשְׁפֹּ֖ט אֶת־עִ֣יר הַדָּמִ֑ים וְה֣וֹדַעְתָּ֔הּ אֵ֖ת כָּל־תּוֹעֲבוֹתֶֽיהָ׃ </span></p>
 <p align="RIGHT"><span lang="he">‎<a name="003">3</a> ‏וְאָמַרְתָּ֗ כֹּ֤ה אָמַר֙ אֲדֹנָ֣י יְהוִ֔ה עִ֣יר שֹׁפֶ֥כֶת דָּ֛ם בְּתוֹכָ֖הּ לָב֣וֹא עִתָּ֑הּ וְעָשְׂתָ֧ה גִלּוּלִ֛ים עָלֶ֖יהָ לְטָמְאָֽה׃ </span></p>
 <p align="RIGHT"><span lang="he">‎<a name="004">4</a> ‏בְּדָמֵ֨ךְ אֲשֶׁר־שָׁפַ֜כְתְּ אָשַׁ֗מְתְּ וּבְגִלּוּלַ֤יִךְ אֲשֶׁר־עָשִׂית֙ טָמֵ֔את וַתַּקְרִ֣יבִי יָמַ֔יִךְ וַתָּב֖וֹא עַד־שְׁנוֹתָ֑יִךְ עַל־כֵּ֗ן נְתַתִּ֤יךְ חֶרְפָּה֙ לַגּוֹיִ֔ם וְקַלָּסָ֖ה לְכָל־הָאֲרָצֽוֹת׃ </span></p>
 <p align="RIGHT"><span lang="he">‎<a name="005">5</a> ‏הַקְּרֹב֛וֹת וְהָרְחֹק֥וֹת מִמֵּ֖ךְ יִתְקַלְּסוּ־בָ֑ךְ טְמֵאַ֣ת הַשֵּׁ֔ם רַבַּ֖ת הַמְּהוּמָֽה׃ </span></p>
 <p align="RIGHT"><span lang="he">‎<a name="006">6</a> ‏הִנֵּה֙ נְשִׂיאֵ֣י יִשְׂרָאֵ֔ל אִ֥ישׁ לִזְרֹע֖וֹ הָ֣יוּ בָ֑ךְ לְמַ֖עַן שְׁפָךְ־דָּֽם׃ </span></p>
 <p align="RIGHT"><span lang="he">‎<a name="007">7</a> ‏אָ֤ב וָאֵם֙ הֵקַ֣לּוּ בָ֔ךְ לַגֵּ֛ר עָשׂ֥וּ בַעֹ֖שֶׁק בְּתוֹכֵ֑ךְ יָת֥וֹם וְאַלְמָנָ֖ה ה֥וֹנוּ בָֽךְ׃ </span></p>
 <p align="RIGHT"><span lang="he">‎<a name="008">8</a> ‏קָדָשַׁ֖י בָּזִ֑ית וְאֶת־שַׁבְּתֹתַ֖י חִלָּֽלְתְּ׃ </span></p>
 <p align="RIGHT"><span lang="he">‎<a name="009">9</a> ‏אַנְשֵׁ֥י רָכִ֛יל הָ֥יוּ בָ֖ךְ לְמַ֣עַן שְׁפָךְ־דָּ֑ם וְאֶל־הֶֽהָרִים֙ אָ֣כְלוּ בָ֔ךְ זִמָּ֖ה עָשׂ֥וּ בְתוֹכֵֽךְ׃ </span></p>
 <p align="RIGHT"><span lang="he">‎<a name="010">10</a> ‏עֶרְוַת־אָ֖ב גִּלָּה־בָ֑ךְ טְמֵאַ֥ת הַנִּדָּ֖ה עִנּוּ־בָֽךְ׃ </span></p>
 <p align="RIGHT"><span lang="he">‎<a name="011">11</a> ‏וְאִ֣ישׁ׀ אֶת־אֵ֣שֶׁת רֵעֵ֗הוּ עָשָׂה֙ תּֽוֹעֵבָ֔ה וְאִ֥ישׁ אֶת־כַּלָּת֖וֹ טִמֵּ֣א בְזִמָּ֑ה וְאִ֛ישׁ אֶת־אֲחֹת֥וֹ בַת־אָבִ֖יו עִנָּה־בָֽךְ׃ </span></p>
 <p align="RIGHT"><span lang="he">‎<a name="012">12</a> ‏שֹׁ֥חַד לָֽקְחוּ־בָ֖ךְ לְמַ֣עַן שְׁפָךְ־דָּ֑ם נֶ֧שֶׁךְ וְתַרְבִּ֣ית לָקַ֗חַתְּ וַתְּבַצְּעִ֤י רֵעַ֙יִךְ֙ בַּעֹ֔שֶׁק וְאֹתִ֣י שָׁכַ֔חַתְּ נְאֻ֖ם אֲדֹנָ֥י יְהוִֽה׃ </span></p>
 <p align="RIGHT"><span lang="he">‎<a name="013">13</a> ‏וְהִנֵּה֙ הִכֵּ֣יתִי כַפִּ֔י אֶל־בִּצְעֵ֖ךְ אֲשֶׁ֣ר עָשִׂ֑ית וְעַ֨ל־דָּמֵ֔ךְ אֲשֶׁ֥ר הָי֖וּ בְּתוֹכֵֽךְ׃ </span></p>
 <p align="RIGHT"><span lang="he">‎<a name="014">14</a> ‏הֲיַעֲמֹ֤ד לִבֵּךְ֙ אִם־תֶּחֱזַ֣קְנָה יָדַ֔יִךְ לַיָּמִ֕ים אֲשֶׁ֥ר אֲנִ֖י עֹשֶׂ֣ה אוֹתָ֑ךְ אֲנִ֥י יְהוָ֖ה דִּבַּ֥רְתִּי וְעָשִֽׂיתִי׃ </span></p>
 <p align="RIGHT"><span lang="he">‎<a name="015">15</a> ‏וַהֲפִיצוֹתִ֤י אוֹתָךְ֙ בַּגּוֹיִ֔ם וְזֵרִיתִ֖יךְ בָּאֲרָצ֑וֹת וַהֲתִמֹּתִ֥י טֻמְאָתֵ֖ךְ מִמֵּֽךְ׃ </span></p>
 <p align="RIGHT"><span lang="he">‎<a name="016">16</a> ‏וְנִחַ֥לְתְּ בָּ֖ךְ לְעֵינֵ֣י גוֹיִ֑ם וְיָדַ֖עַתְּ כִּֽי־אֲנִ֥י יְהוָֽה׃ פ</span></p>
 <p align="RIGHT"><span lang="he">‎<a name="017">17</a> ‏וַיְהִ֥י דְבַר־יְהוָ֖ה אֵלַ֥י לֵאמֹֽר׃ </span></p>
 <p align="RIGHT"><span lang="he">‎<a name="018">18</a> ‏בֶּן־אָדָ֕ם הָיוּ־לִ֥י בֵֽית־יִשְׂרָאֵ֖ל <font color="brown">לסוג</font> <font color="blue">לְסִ֑יג</font> כֻּלָּ֡ם נְ֠חֹשֶׁת וּבְדִ֨יל וּבַרְזֶ֤ל וְעוֹפֶ֙רֶת֙ בְּת֣וֹךְ כּ֔וּר סִגִ֥ים כֶּ֖סֶף הָיֽוּ׃ ס</span></p>
 <p align="RIGHT"><span lang="he">‎<a name="019">19</a> ‏לָכֵ֗ן כֹּ֤ה אָמַר֙ אֲדֹנָ֣י יְהוִ֔ה יַ֛עַן הֱי֥וֹת כֻּלְּכֶ֖ם לְסִגִ֑ים לָכֵן֙ הִנְנִ֣י קֹבֵ֣ץ אֶתְכֶ֔ם אֶל־תּ֖וֹךְ יְרוּשָׁלִָֽם׃ </span></p>
 <p align="RIGHT"><span lang="he">‎<a name="020">20</a> ‏קְבֻ֣צַת כֶּ֡סֶף וּ֠נְחֹשֶׁת וּבַרְזֶ֨ל וְעוֹפֶ֤רֶת וּבְדִיל֙ אֶל־תּ֣וֹךְ כּ֔וּר לָפַֽחַת־עָלָ֥יו אֵ֖שׁ לְהַנְתִּ֑יךְ כֵּ֤ן אֶקְבֹּץ֙ בְּאַפִּ֣י וּבַחֲמָתִ֔י וְהִנַּחְתִּ֥י וְהִתַּכְתִּ֖י אֶתְכֶֽם׃ </span></p>
 <p align="RIGHT"><span lang="he">‎<a name="021">21</a> ‏וְכִנַּסְתִּ֣י אֶתְכֶ֔ם וְנָפַחְתִּ֥י עֲלֵיכֶ֖ם בְּאֵ֣שׁ עֶבְרָתִ֑י וְנִתַּכְתֶּ֖ם בְּתוֹכָֽהּ׃ </span></p>
 <p align="RIGHT"><span lang="he">‎<a name="022">22</a> ‏כְּהִתּ֥וּךְ כֶּ֙סֶף֙ בְּת֣וֹךְ כּ֔וּר כֵּ֖ן תֻּתְּכ֣וּ בְתוֹכָ֑הּ וִֽידַעְתֶּם֙ כִּֽי־אֲנִ֣י יְהוָ֔ה שָׁפַ֥כְתִּי חֲמָתִ֖י עֲלֵיכֶֽם׃ פ</span></p>
 <p align="RIGHT"><span lang="he">‎<a name="023">23</a> ‏וַיְהִ֥י דְבַר־יְהוָ֖ה אֵלַ֥י לֵאמֹֽר׃ </span></p>
 <p align="RIGHT"><span lang="he">‎<a name="024">24</a> ‏בֶּן־אָדָ֕ם אֱמָר־לָ֕הּ אַ֣תְּ אֶ֔רֶץ לֹ֥א מְטֹהָרָ֖ה הִ֑יא לֹ֥א גֻשְׁמָ֖הּ בְּי֥וֹם זָֽעַם׃ </span></p>
 <p align="RIGHT"><span lang="he">‎<a name="025">25</a> ‏קֶ֤שֶׁר נְבִיאֶ֙יהָ֙ בְּתוֹכָ֔הּ כַּאֲרִ֥י שׁוֹאֵ֖ג טֹ֣רֵֽף טָ֑רֶף נֶ֣פֶשׁ אָכָ֗לוּ חֹ֤סֶן וִיקָר֙ יִקָּ֔חוּ אַלְמְנוֹתֶ֖יהָ הִרְבּ֥וּ בְתוֹכָֽהּ׃ </span></p>
 <p align="RIGHT"><span lang="he">‎<a name="026">26</a> ‏כֹּהֲנֶ֜יהָ חָמְס֣וּ תוֹרָתִי֮ וַיְחַלְּל֣וּ קָדָשַׁי֒ בֵּֽין־קֹ֤דֶשׁ לְחֹל֙ לֹ֣א הִבְדִּ֔ילוּ וּבֵין־הַטָּמֵ֥א לְטָה֖וֹר לֹ֣א הוֹדִ֑יעוּ וּמִשַׁבְּתוֹתַי֙ הֶעְלִ֣ימוּ עֵֽינֵיהֶ֔ם וָאֵחַ֖ל בְּתוֹכָֽם׃ </span></p>
 <p align="RIGHT"><span lang="he">‎<a name="027">27</a> ‏שָׂרֶ֣יהָ בְקִרְבָּ֔הּ כִּזְאֵבִ֖ים טֹ֣רְפֵי טָ֑רֶף לִשְׁפָּךְ־דָּם֙ לְאַבֵּ֣ד נְפָשׁ֔וֹת לְמַ֖עַן בְּצֹ֥עַ בָּֽצַע׃ </span></p>
 <p align="RIGHT"><span lang="he">‎<a name="028">28</a> ‏וּנְבִיאֶ֗יהָ טָח֤וּ לָהֶם֙ תָּפֵ֔ל חֹזִ֣ים שָׁ֔וְא וְקֹסְמִ֥ים לָהֶ֖ם כָּזָ֑ב אֹמְרִ֗ים כֹּ֤ה אָמַר֙ אֲדֹנָ֣י יְהוִ֔ה וַֽיהוָ֖ה לֹ֥א דִבֵּֽר׃ </span></p>
 <p align="RIGHT"><span lang="he">‎<a name="029">29</a> ‏עַ֤ם הָאָ֙רֶץ֙ עָ֣שְׁקוּ עֹ֔שֶׁק וְגָזְל֖וּ גָּזֵ֑ל וְעָנִ֤י וְאֶבְיוֹן֙ הוֹנ֔וּ וְאֶת־הַגֵּ֥ר עָשְׁק֖וּ בְּלֹ֥א מִשְׁפָּֽט׃ </span></p>
 <p align="RIGHT"><span lang="he">‎<a name="030">30</a> ‏וָאֲבַקֵּ֣שׁ מֵהֶ֡ם אִ֣ישׁ גֹּֽדֵר־גָּדֵר֩ וְעֹמֵ֨ד בַּפֶּ֧רֶץ לְפָנַ֛י בְּעַ֥ד הָאָ֖רֶץ לְבִלְתִּ֣י שַׁחֲתָ֑הּ וְלֹ֖א מָצָֽאתִי׃ </span></p>
 <p align="RIGHT"><span lang="he">‎<a name="031">31</a> ‏וָאֶשְׁפֹּ֤ךְ עֲלֵיהֶם֙ זַעְמִ֔י בְּאֵ֥שׁ עֶבְרָתִ֖י כִּלִּיתִ֑ים דַּרְכָּם֙ בְּרֹאשָׁ֣ם נָתַ֔תִּי נְאֻ֖ם אֲדֹנָ֥י יְהוִֹֽה׃ פ</span></p>
 </td>
 <td width="50%">
 <p>1 wayəhî ḏəḇar-yəhwâ ’ēlay lē’mōr: </p>
 <p>2 wə’atâ ḇen-’āḏām hăṯišəpōṭ hăṯišəpōṭ ’eṯ-‘îr hadāmîm wəhwōḏ<sup>a</sup>‘ətāh ’ēṯ kāl-twō‘ăḇwōṯeyhā: </p>
 <p>3 wə’āmarətā kōh ’āmar ’ăḏōnāy yəhwih ‘îr šōfeḵeṯ dām bəṯwōḵāh lāḇwō’ ‘itāh wə‘āśəṯâ ḡillûlîm ‘āleyhā ləṭāmə’â: </p>
 <p>4 bəḏāmēḵə ’ăšer-šāfaḵətə ’āšamətə ûḇəḡillûlayiḵə ’ăšer-‘āśîṯ ṭāmē’ṯ wataqərîḇî yāmayiḵə watāḇwō’ ‘aḏ-šənwōṯāyiḵə ‘al-kēn nəṯatîḵə ḥerəpâ lagwōyim wəqallāsâ ləḵāl-hā’ărāṣwōṯ: </p>
 <p>5 haqqərōḇwōṯ wəhārəḥōqwōṯ mimmēḵə yiṯəqalləsû-ḇāḵə ṭəmē’aṯ haššēm rabaṯ hamməhûmâ: </p>
 <p>6 hinnēh nəśî’ê yiśərā’ēl ’îš lizərō‘wō hāyû ḇāḵə ləm<sup>a</sup>‘an šəfāḵə-dām: </p>
 <p>7 ’āḇ wā’ēm hēqallû ḇāḵə lagēr ‘āśû ḇ<sup>a</sup>‘ōšeq bəṯwōḵēḵə yāṯwōm wə’aləmānâ hwōnû ḇāḵə: </p>
 <p>8 qāḏāšay bāzîṯ wə’eṯ-šabəṯōṯay ḥillālətə: </p>
 <p>9 ’anəšê rāḵîl hāyû ḇāḵə ləm<sup>a</sup>‘an šəfāḵə-dām wə’el-hehārîm ’āḵəlû ḇāḵə zimmâ ‘āśû ḇəṯwōḵēḵə: </p>
 <p>10 ‘erəwaṯ-’āḇ gillâ-ḇāḵə ṭəmē’aṯ hannidâ ‘innû-ḇāḵə: </p>
 <p>11 wə’îš| ’eṯ-’ēšeṯ rē‘ēhû ‘āśâ twō‘ēḇâ wə’îš ’eṯ-kallāṯwō ṭimmē’ ḇəzimmâ wə’îš ’eṯ-’ăḥōṯwō ḇaṯ-’āḇîw ‘innâ-ḇāḵə: </p>
 <p>12 šōḥaḏ lāqəḥû-ḇāḵə ləm<sup>a</sup>‘an šəfāḵə-dām nešeḵə wəṯarəbîṯ lāq<sup>a</sup>ḥatə watəḇaṣṣə‘î rē‘ayiḵə b<sup>a</sup>‘ōšeq wə’ōṯî šāḵ<sup>a</sup>ḥatə nə’um ’ăḏōnāy yəhwih: </p>
 <p>13 wəhinnēh hikêṯî ḵapî ’el-biṣə‘ēḵə ’ăšer ‘āśîṯ wə‘al-dāmēḵə ’ăšer hāyû bəṯwōḵēḵə: </p>
 <p>14 hăy<sup>a</sup>‘ămōḏ libēḵə ’im-teḥĕzaqənâ yāḏayiḵə layyāmîm ’ăšer ’ănî ‘ōśeh ’wōṯāḵə ’ănî yəhwâ dibarətî wə‘āśîṯî: </p>
 <p>15 wahăfîṣwōṯî ’wōṯāḵə bagwōyim wəzērîṯîḵə bā’ărāṣwōṯ wahăṯimmōṯî ṭumə’āṯēḵə mimmēḵə: </p>
 <p>16 wəniḥalətə bāḵə lə‘ênê ḡwōyim wəyāḏ<sup>a</sup>‘atə kî-’ănî yəhwâ: f</p>
 <p>17 wayəhî ḏəḇar-yəhwâ ’ēlay lē’mōr: </p>
 <p>18 ben-’āḏām hāyû-lî ḇêṯ-yiśərā’ēl <font color="brown">ləsûḡ</font> <font color="blue">ləsîḡ</font> kullām nəḥōšeṯ ûḇəḏîl ûḇarəzel wə‘wōfereṯ bəṯwōḵə kûr siḡîm kesef hāyû: s</p>
 <p>19 lāḵēn kōh ’āmar ’ăḏōnāy yəhwih y<sup>a</sup>‘an hĕywōṯ kulləḵem ləsiḡîm lāḵēn hinənî qōḇēṣ ’eṯəḵem ’el-twōḵə yərûšālāim: </p>
 <p>20 qəḇuṣaṯ kesef ûnəḥōšeṯ ûḇarəzel wə‘wōfereṯ ûḇəḏîl ’el-twōḵə kûr lāf<sup>a</sup>ḥaṯ-‘ālāyw ’ēš ləhanətîḵə kēn ’eqəbōṣ bə’apî ûḇ<sup>a</sup>ḥămāṯî wəhinn<sup>a</sup>ḥətî wəhitaḵətî ’eṯəḵem: </p>
 <p>21 wəḵinnasətî ’eṯəḵem wənāf<sup>a</sup>ḥətî ‘ălêḵem bə’ēš ‘eḇərāṯî wənitaḵətem bəṯwōḵāh: </p>
 <p>22 kəhitûḵə kesef bəṯwōḵə kûr kēn tutəḵû ḇəṯwōḵāh wîḏ<sup>a</sup>‘ətem kî-’ănî yəhwâ šāfaḵətî ḥămāṯî ‘ălêḵem: f</p>
 <p>23 wayəhî ḏəḇar-yəhwâ ’ēlay lē’mōr: </p>
 <p>24 ben-’āḏām ’ĕmār-lāh ’atə ’ereṣ lō’ məṭōhārâ hî’ lō’ ḡušəmāh bəywōm zā‘am: </p>
 <p>25 qešer nəḇî’eyhā bəṯwōḵāh ka’ărî šwō’ēḡ ṭōrēf ṭāref nefeš ’āḵālû ḥōsen wîqār yiqqāḥû ’aləmənwōṯeyhā hirəbû ḇəṯwōḵāh: </p>
 <p>26 kōhăneyhā ḥāməsû ṯwōrāṯî wayəḥalləlû qāḏāšay bên-qōḏeš ləḥōl lō’ hiḇədîlû ûḇên-haṭṭāmē’ ləṭâwōr lō’ hwōḏî‘û ûmišabəṯwōṯay he‘əlîmû ‘ênêhem wā’ēḥal bəṯwōḵām: </p>
 <p>27 śāreyhā ḇəqirəbāh kizə’ēḇîm ṭōrəfê ṭāref lišəpāḵə-dām lə’abēḏ nəfāšwōṯ ləm<sup>a</sup>‘an bəṣō‘a bāṣ<sup>a</sup>‘: </p>
 <p>28 ûnəḇî’eyhā ṭāḥû lâem tāfēl ḥōzîm šāwə’ wəqōsəmîm lâem kāzāḇ ’ōmərîm kōh ’āmar ’ăḏōnāy yəhwih wayhwâ lō’ ḏibēr: </p>
 <p>29 ‘am hā’āreṣ ‘āšəqû ‘ōšeq wəḡāzəlû gāzēl wə‘ānî wə’eḇəywōn hwōnû wə’eṯ-hagēr ‘āšəqû bəlō’ mišəpāṭ: </p>
 <p>30 wā’ăḇaqqēš mēhem ’îš gōḏēr-gāḏēr wə‘ōmēḏ bapereṣ ləfānay bə‘aḏ hā’āreṣ ləḇilətî š<sup>a</sup>ḥăṯāh wəlō’ māṣā’ṯî: </p>
 <p>31 wā’ešəpōḵə ‘ălêhem z<sup>a</sup>‘əmî bə’ēš ‘eḇərāṯî killîṯîm darəkām bərō’šām nāṯatî nə’um ’ăḏōnāy yəhwōih: f</p>
 </td>
 </tr></table>
 <p></p><hr>
 <center>
 <a href="eze023.htm">Next: Ezekiel (Yechezqel) Chapter 23</a></center>
 </body>