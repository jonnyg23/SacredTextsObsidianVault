<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/ch2009.htm">Polyglot</a> 
 <a href="../kjv/ch2009.htm">KJV</a> 
 <a href="../sep/ch2009.htm">Sep</a> 
 <a href="../vul/ch2009.htm">Vul</a> 
 
 <br>
 <br><a href="ch2.htm">2 Chronicles (2 Divrey Yamim) Index</a><br>
  
 <a href="ch2008.htm">Previous</a> 
 <a href="ch2010.htm">Next</a> 
 </center>
 <hr>
 
 <h3 align="CENTER">Tanach (Hebrew): 2 Chronicles (2 Divrey Yamim) Chapter 9</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וּמַֽלְכַּת־שְׁבָ֗א שָֽׁמְעָה֮ אֶת־שֵׁ֣מַע שְׁלֹמֹה֒ וַתָּב֣וֹא לְנַסּוֹת֩ אֶת־שְׁלֹמֹ֨ה בְחִיד֜וֹת בִּירֽוּשָׁלִַ֗ם בְּחַ֣יִל כָּבֵ֣ד מְאֹ֡ד וּ֠גְמַלִּים נֹשְׂאִ֨ים בְּשָׂמִ֧ים וְזָהָ֛ב לָרֹ֖ב וְאֶ֣בֶן יְקָרָ֑ה וַתָּבוֹא֙ אֶל־שְׁלֹמֹ֔ה וַתְּדַבֵּ֣ר עִמּ֔וֹ אֵ֛ת כָּל־אֲשֶׁ֥ר הָיָ֖ה עִם־לְבָבָֽהּ׃ </span></p>
 <p align="RIGHT"><span lang="he">‎<a name="002">2</a> ‏וַיַּגֶּד־לָ֥הּ שְׁלֹמֹ֖ה אֶת־כָּל־דְּבָרֶ֑יהָ וְלֹֽא־נֶעְלַ֤ם דָּבָר֙ מִשְּׁלֹמֹ֔ה אֲשֶׁ֧ר לֹ֦א הִגִּ֖יד לָֽהּ׃ </span></p>
 <p align="RIGHT"><span lang="he">‎<a name="003">3</a> ‏וַתֵּ֙רֶא֙ מַֽלְכַּת־שְׁבָ֔א אֵ֖ת חָכְמַ֣ת שְׁלֹמֹ֑ה וְהַבַּ֖יִת אֲשֶׁ֥ר בָּנָֽה׃ </span></p>
 <p align="RIGHT"><span lang="he">‎<a name="004">4</a> ‏וּמַאֲכַ֣ל שֻׁלְחָנ֡וֹ וּמוֹשַׁ֣ב עֲבָדָיו֩ וּמַעֲמַ֨ד מְשָׁרְתָ֜יו וּמַלְבּֽוּשֵׁיהֶ֗ם וּמַשְׁקָיו֙ וּמַלְבּ֣וּשֵׁיהֶ֔ם וַעֲלִיָּת֔וֹ אֲשֶׁ֥ר יַעֲלֶ֖ה בֵּ֣ית יְהוָ֑ה וְלֹא־הָ֥יָה ע֛וֹד בָּ֖הּ רֽוּחַ׃ </span></p>
 <p align="RIGHT"><span lang="he">‎<a name="005">5</a> ‏וַתֹּ֙אמֶר֙ אֶל־הַמֶּ֔לֶךְ אֱמֶת֙ הַדָּבָ֔ר אֲשֶׁ֥ר שָׁמַ֖עְתִּי בְּאַרְצִ֑י עַל־דְּבָרֶ֖יךָ וְעַל־חָכְמָתֶֽךָ׃ </span></p>
 <p align="RIGHT"><span lang="he">‎<a name="006">6</a> ‏וְלֹֽא־הֶאֱמַ֣נְתִּי לְדִבְרֵיהֶ֗ם עַ֤ד אֲשֶׁר־בָּ֙אתִי֙ וַתִּרְאֶ֣ינָה עֵינַ֔י וְהִנֵּה֙ לֹ֣א הֻגַּד־לִ֔י חֲצִ֖י מַרְבִּ֣ית חָכְמָתֶ֑ךָ יָסַ֕פְתָּ עַל־הַשְּׁמוּעָ֖ה אֲשֶׁ֥ר שָׁמָֽעְתִּי׃ </span></p>
 <p align="RIGHT"><span lang="he">‎<a name="007">7</a> ‏אַשְׁרֵ֣י אֲנָשֶׁ֔יךָ וְאַשְׁרֵ֖י עֲבָדֶ֣יךָ אֵ֑לֶּה הָעֹמְדִ֤ים לְפָנֶ֙יךָ֙ תָּמִ֔יד וְשֹׁמְעִ֖ים אֶת־חָכְמָתֶֽךָ׃ </span></p>
 <p align="RIGHT"><span lang="he">‎<a name="008">8</a> ‏יְהִ֨י יְהוָ֤ה אֱלֹהֶ֙יךָ֙ בָּר֔וּךְ אֲשֶׁ֣ר׀ חָפֵ֣ץ בְּךָ֗ לְתִתְּךָ֤ עַל־כִּסְאוֹ֙ לְמֶ֔לֶךְ לַיהוָ֖ה אֱלֹהֶ֑יךָ בְּאַהֲבַ֨ת אֱלֹהֶ֤יךָ אֶת־יִשְׂרָאֵל֙ לְהַעֲמִיד֣וֹ לְעוֹלָ֔ם וַיִּתֶּנְךָ֤ עֲלֵיהֶם֙ לְמֶ֔לֶךְ לַעֲשׂ֖וֹת מִשְׁפָּ֥ט וּצְדָקָֽה׃ </span></p>
 <p align="RIGHT"><span lang="he">‎<a name="009">9</a> ‏וַתִּתֵּ֨ן לַמֶּ֜לֶךְ מֵאָ֥ה וְעֶשְׂרִ֣ים׀ כִּכַּ֣ר זָהָ֗ב וּבְשָׂמִ֛ים לָרֹ֥ב מְאֹ֖ד וְאֶ֣בֶן יְקָרָ֑ה וְלֹ֤א הָיָה֙ כַּבֹּ֣שֶׂם הַה֔וּא אֲשֶׁר־נָתְנָ֥ה מַֽלְכַּת־שְׁבָ֖א לַמֶּ֥לֶךְ שְׁלֹמֹֽה׃ </span></p>
 <p align="RIGHT"><span lang="he">‎<a name="010">10</a> ‏וְגַם־עַבְדֵ֤י <font color="brown">חירם</font> <font color="blue">חוּרָם֙</font> וְעַבְדֵ֣י שְׁלֹמֹ֔ה אֲשֶׁר־הֵבִ֥יאוּ זָהָ֖ב מֵאוֹפִ֑יר הֵבִ֛יאוּ עֲצֵ֥י אַלְגּוּמִּ֖ים וְאֶ֥בֶן יְקָרָֽה׃ </span></p>
 <p align="RIGHT"><span lang="he">‎<a name="011">11</a> ‏וַיַּ֣עַשׂ הַ֠מֶּלֶךְ אֶת־עֲצֵ֨י הָֽאַלְגּוּמִּ֜ים מְסִלּ֤וֹת לְבֵית־יְהוָה֙ וּלְבֵ֣ית הַמֶּ֔לֶךְ וְכִנֹּר֥וֹת וּנְבָלִ֖ים לַשָּׁרִ֑ים וְלֹא־נִרְא֥וּ כָהֵ֛ם לְפָנִ֖ים בְּאֶ֥רֶץ יְהוּדָֽה׃ </span></p>
 <p align="RIGHT"><span lang="he">‎<a name="012">12</a> ‏וְהַמֶּ֨לֶךְ שְׁלֹמֹ֜ה נָתַ֣ן לְמַֽלְכַּת־שְׁבָ֗א אֶת־כָּל־חֶפְצָהּ֙ אֲשֶׁ֣ר שָׁאָ֔לָה מִלְּבַ֖ד אֲשֶׁר־הֵבִ֣יאָה אֶל־הַמֶּ֑לֶךְ וַֽתַּהֲפֹ֛ךְ וַתֵּ֥לֶךְ לְאַרְצָ֖הּ הִ֥יא וַעֲבָדֶֽיהָ׃ פ</span></p>
 <p align="RIGHT"><span lang="he">‎<a name="013">13</a> ‏וַיְהִי֙ מִשְׁקַ֣ל הַזָּהָ֔ב אֲשֶׁר־בָּ֥א לִשְׁלֹמֹ֖ה בְּשָׁנָ֣ה אֶחָ֑ת שֵׁ֥שׁ מֵא֛וֹת וְשִׁשִּׁ֥ים וָשֵׁ֖שׁ כִּכְּרֵ֥י זָהָֽב׃ </span></p>
 <p align="RIGHT"><span lang="he">‎<a name="014">14</a> ‏לְבַ֞ד מֵאַנְשֵׁ֧י הַתָּרִ֛ים וְהַסֹּחֲרִ֖ים מְבִיאִ֑ים וְכָל־מַלְכֵ֤י עֲרַב֙ וּפַח֣וֹת הָאָ֔רֶץ מְבִיאִ֛ים זָהָ֥ב וָכֶ֖סֶף לִשְׁלֹמֹֽה׃ </span></p>
 <p align="RIGHT"><span lang="he">‎<a name="015">15</a> ‏וַיַּ֨עַשׂ הַמֶּ֧לֶךְ שְׁלֹמֹ֛ה מָאתַ֥יִם צִנָּ֖ה זָהָ֣ב שָׁח֑וּט שֵׁ֤שׁ מֵאוֹת֙ זָהָ֣ב שָׁח֔וּט יַעֲלֶ֖ה עַל־הַצִּנָּ֥ה הָאֶחָֽת׃ </span></p>
 <p align="RIGHT"><span lang="he">‎<a name="016">16</a> ‏וּשְׁלֹשׁ־מֵא֤וֹת מָֽגִנִּים֙ זָהָ֣ב שָׁח֔וּט שְׁלֹ֤שׁ מֵאוֹת֙ זָהָ֔ב יַעֲלֶ֖ה עַל־הַמָּגֵ֣ן הָאֶחָ֑ת וַיִּתְּנֵ֣ם הַמֶּ֔לֶךְ בְּבֵ֖ית יַ֥עַר הַלְּבָנֽוֹן׃ פ</span></p>
 <p align="RIGHT"><span lang="he">‎<a name="017">17</a> ‏וַיַּ֧עַשׂ הַמֶּ֛לֶךְ כִּסֵּא־שֵׁ֖ן גָּד֑וֹל וַיְצַפֵּ֖הוּ זָהָ֥ב טָהֽוֹר׃ </span></p>
 <p align="RIGHT"><span lang="he">‎<a name="018">18</a> ‏וְשֵׁ֣שׁ מַעֲל֣וֹת לַ֠כִּסֵּא וְכֶ֨בֶשׁ בַּזָּהָ֤ב לַכִּסֵּא֙ מָאֳחָזִ֔ים וְיָד֛וֹת מִזֶּ֥ה וּמִזֶּ֖ה עַל־מְק֣וֹם הַשָּׁ֑בֶת וּשְׁנַ֣יִם אֲרָי֔וֹת עֹמְדִ֖ים אֵ֥צֶל הַיָּדֽוֹת׃ </span></p>
 <p align="RIGHT"><span lang="he">‎<a name="019">19</a> ‏וּשְׁנֵ֧ים עָשָׂ֣ר אֲרָי֗וֹת עֹמְדִ֥ים שָׁ֛ם עַל־שֵׁ֥שׁ הַֽמַּעֲל֖וֹת מִזֶּ֣ה וּמִזֶּ֑ה לֹא־נַעֲשָׂ֥ה כֵ֖ן לְכָל־מַמְלָכָֽה׃ </span></p>
 <p align="RIGHT"><span lang="he">‎<a name="020">20</a> ‏וְ֠כֹל כְּלֵ֞י מַשְׁקֵ֨ה הַמֶּ֤לֶךְ שְׁלֹמֹה֙ זָהָ֔ב וְכֹ֗ל כְּלֵ֛י בֵּֽית־יַ֥עַר הַלְּבָנ֖וֹן זָהָ֣ב סָג֑וּר אֵ֣ין כֶּ֗סֶף נֶחְשָׁ֛ב בִּימֵ֥י שְׁלֹמֹ֖ה לִמְאֽוּמָה׃ </span></p>
 <p align="RIGHT"><span lang="he">‎<a name="021">21</a> ‏כִּֽי־אֳנִיּ֤וֹת לַמֶּ֙לֶךְ֙ הֹלְכ֣וֹת תַּרְשִׁ֔ישׁ עִ֖ם עַבְדֵ֣י חוּרָ֑ם אַחַת֩ לְשָׁל֨וֹשׁ שָׁנִ֜ים תָּב֣וֹאנָה׀ אֳנִיּ֣וֹת תַּרְשִׁ֗ישׁ נֹֽשְׂאוֹת֙ זָהָ֣ב וָכֶ֔סֶף שֶׁנְהַבִּ֥ים וְקוֹפִ֖ים וְתוּכִּיִּֽים׃ פ</span></p>
 <p align="RIGHT"><span lang="he">‎<a name="022">22</a> ‏וַיִּגְדַּל֙ הַמֶּ֣לֶךְ שְׁלֹמֹ֔ה מִכֹּ֖ל מַלְכֵ֣י הָאָ֑רֶץ לְעֹ֖שֶׁר וְחָכְמָֽה׃ </span></p>
 <p align="RIGHT"><span lang="he">‎<a name="023">23</a> ‏וְכֹל֙ מַלְכֵ֣י הָאָ֔רֶץ מְבַקְשִׁ֖ים אֶת־פְּנֵ֣י שְׁלֹמֹ֑ה לִשְׁמֹ֙עַ֙ אֶת־חָכְמָת֔וֹ אֲשֶׁר־נָתַ֥ן הָאֱלֹהִ֖ים בְּלִבּֽוֹ׃ </span></p>
 <p align="RIGHT"><span lang="he">‎<a name="024">24</a> ‏וְהֵ֣ם מְבִיאִ֣ים אִ֣ישׁ מִנְחָת֡וֹ כְּלֵ֣י כֶסֶף֩ וּכְלֵ֨י זָהָ֤ב וּשְׂלָמוֹת֙ נֵ֣שֶׁק וּבְשָׂמִ֔ים סוּסִ֖ים וּפְרָדִ֑ים דְּבַר־שָׁנָ֖ה בְּשָׁנָֽה׃ פ</span></p>
 <p align="RIGHT"><span lang="he">‎<a name="025">25</a> ‏וַיְהִ֨י לִשְׁלֹמֹ֜ה אַרְבַּעַת֩ אֲלָפִ֨ים אֻֽרְי֤וֹת סוּסִים֙ וּמַרְכָּב֔וֹת וּשְׁנֵים־עָשָׂ֥ר אֶ֖לֶף פָּרָשִׁ֑ים וַיַּנִּיחֵם֙ בְּעָרֵ֣י הָרֶ֔כֶב וְעִם־הַמֶּ֖לֶךְ בִּירוּשָׁלִָֽם׃ </span></p>
 <p align="RIGHT"><span lang="he">‎<a name="026">26</a> ‏וַיְהִ֥י מוֹשֵׁ֖ל בְּכָל־הַמְּלָכִ֑ים מִן־הַנָּהָר֙ וְעַד־אֶ֣רֶץ פְּלִשְׁתִּ֔ים וְעַ֖ד גְּב֥וּל מִצְרָֽיִם׃ </span></p>
 <p align="RIGHT"><span lang="he">‎<a name="027">27</a> ‏וַיִּתֵּ֨ן הַמֶּ֧לֶךְ אֶת־הַכֶּ֛סֶף בִּירוּשָׁלִַ֖ם כָּאֲבָנִ֑ים וְאֵ֣ת הָאֲרָזִ֗ים נָתַ֛ן כַּשִּׁקְמִ֥ים אֲשֶׁר־בַּשְּׁפֵלָ֖ה לָרֹֽב׃ </span></p>
 <p align="RIGHT"><span lang="he">‎<a name="028">28</a> ‏וּמוֹצִיאִ֨ים סוּסִ֧ים מִמִּצְרַ֛יִם לִשְׁלֹמֹ֖ה וּמִכָּל־הָאֲרָצֽוֹת׃ </span></p>
 <p align="RIGHT"><span lang="he">‎<a name="029">29</a> ‏וּשְׁאָר֙ דִּבְרֵ֣י שְׁלֹמֹ֔ה הָרִאשֹׁנִ֖ים וְהָאֲחֲרוֹנִ֑ים הֲלֹא־הֵ֣ם כְּתוּבִ֗ים עַל־דִּבְרֵי֙ נָתָ֣ן הַנָּבִ֔יא וְעַל־נְבוּאַ֞ת אֲחִיָּ֣ה הַשִּֽׁילוֹנִ֗י וּבַחֲזוֹת֙ <font color="brown">יעדי</font> <font color="blue">יֶעְדּ֣וֹ</font> הַחֹזֶ֔ה עַל־יָרָבְעָ֖ם בֶּן־נְבָֽט׃ </span></p>
 <p align="RIGHT"><span lang="he">‎<a name="030">30</a> ‏וַיִּמְלֹ֨ךְ שְׁלֹמֹ֧ה בִֽירוּשָׁלִַ֛ם עַל־כָּל־יִשְׂרָאֵ֖ל אַרְבָּעִ֥ים שָׁנָֽה׃ </span></p>
 <p align="RIGHT"><span lang="he">‎<a name="031">31</a> ‏וַיִּשְׁכַּ֤ב שְׁלֹמֹה֙ עִם־אֲבֹתָ֔יו וַֽיִּקְבְּרֻ֔הוּ בְּעִ֖יר דָּוִ֣יד אָבִ֑יו וַיִּמְלֹ֛ךְ רְחַבְעָ֥ם בְּנ֖וֹ תַּחְתָּֽיו׃ פ</span></p>
 </td>
 <td width="50%">
 <p>1 ûmaləkaṯ-šəḇā’ šāmə‘â ’eṯ-šēm<sup>a</sup>‘ šəlōmōh watāḇwō’ lənasswōṯ ’eṯ-šəlōmōh ḇəḥîḏwōṯ bîrûšālaim bəḥayil kāḇēḏ mə’ōḏ ûḡəmallîm nōśə’îm bəśāmîm wəzâāḇ lārōḇ wə’eḇen yəqārâ watāḇwō’ ’el-šəlōmōh watəḏabēr ‘immwō ’ēṯ kāl-’ăšer hāyâ ‘im-ləḇāḇāh: </p>
 <p>2 wayyageḏ-lāh šəlōmōh ’eṯ-kāl-dəḇāreyhā wəlō’-ne‘əlam dāḇār miššəlōmōh ’ăšer lō’ higîḏ lāh: </p>
 <p>3 watēre’ maləkaṯ-šəḇā’ ’ēṯ ḥāḵəmaṯ šəlōmōh wəhabayiṯ ’ăšer bānâ: </p>
 <p>4 ûma’ăḵal šuləḥānwō ûmwōšaḇ ‘ăḇāḏāyw ûm<sup>a</sup>‘ămaḏ məšārəṯāyw ûmaləbûšêhem ûmašəqāyw ûmaləbûšêhem w<sup>a</sup>‘ălîyāṯwō ’ăšer y<sup>a</sup>‘ăleh bêṯ yəhwâ wəlō’-hāyâ ‘wōḏ bāh rûḥa: </p>
 <p>5 watō’mer ’el-hammeleḵə ’ĕmeṯ hadāḇār ’ăšer šām<sup>a</sup>‘ətî bə’arəṣî ‘al-dəḇāreyḵā wə‘al-ḥāḵəmāṯeḵā: </p>
 <p>6 wəlō’-he’ĕmanətî ləḏiḇərêhem ‘aḏ ’ăšer-bā’ṯî watirə’eynâ ‘ênay wəhinnēh lō’ hugaḏ-lî ḥăṣî marəbîṯ ḥāḵəmāṯeḵā yāsafətā ‘al-haššəmû‘â ’ăšer šāmā‘ətî: </p>
 <p>7 ’ašərê ’ănāšeyḵā wə’ašərê ‘ăḇāḏeyḵā ’ēlleh hā‘ōməḏîm ləfāneyḵā tāmîḏ wəšōmə‘îm ’eṯ-ḥāḵəmāṯeḵā: </p>
 <p>8 yəhî yəhwâ ’ĕlōheyḵā bārûḵə ’ăšer| ḥāfēṣ bəḵā ləṯitəḵā ‘al-kisə’wō ləmeleḵə layhwâ ’ĕlōheyḵā bə’ahăḇaṯ ’ĕlōheyḵā ’eṯ-yiśərā’ēl ləh<sup>a</sup>‘ămîḏwō lə‘wōlām wayyitenəḵā ‘ălêhem ləmeleḵə l<sup>a</sup>‘ăśwōṯ mišəpāṭ ûṣəḏāqâ: </p>
 <p>9 watitēn lammeleḵə mē’â wə‘eśərîm| kikar zâāḇ ûḇəśāmîm lārōḇ mə’ōḏ wə’eḇen yəqārâ wəlō’ hāyâ kabōśem hahû’ ’ăšer-nāṯənâ maləkaṯ-šəḇā’ lammeleḵə šəlōmōh: </p>
 <p>10 wəḡam-‘aḇəḏê <font color="brown">ḥîrām</font> <font color="blue">ḥûrām</font> wə‘aḇəḏê šəlōmōh ’ăšer-hēḇî’û zâāḇ mē’wōfîr hēḇî’û ‘ăṣê ’aləgûmmîm wə’eḇen yəqārâ: </p>
 <p>11 wayy<sup>a</sup>‘aś hammeleḵə ’eṯ-‘ăṣê hā’aləgûmmîm məsillwōṯ ləḇêṯ-yəhwâ ûləḇêṯ hammeleḵə wəḵinnōrwōṯ ûnəḇālîm laššārîm wəlō’-nirə’û ḵâēm ləfānîm bə’ereṣ yəhûḏâ: </p>
 <p>12 wəhammeleḵə šəlōmōh nāṯan ləmaləkaṯ-šəḇā’ ’eṯ-kāl-ḥefəṣāh ’ăšer šā’ālâ milləḇaḏ ’ăšer-hēḇî’â ’el-hammeleḵə watahăfōḵə watēleḵə lə’arəṣāh hî’ w<sup>a</sup>‘ăḇāḏeyhā: f</p>
 <p>13 wayəhî mišəqal hazzâāḇ ’ăšer-bā’ lišəlōmōh bəšānâ ’eḥāṯ šēš mē’wōṯ wəšiššîm wāšēš kikərê zâāḇ: </p>
 <p>14 ləḇaḏ mē’anəšê hatārîm wəhassōḥărîm məḇî’îm wəḵāl-maləḵê ‘ăraḇ ûf<sup>a</sup>ḥwōṯ hā’āreṣ məḇî’îm zâāḇ wāḵesef lišəlōmōh: </p>
 <p>15 wayy<sup>a</sup>‘aś hammeleḵə šəlōmōh mā’ṯayim ṣinnâ zâāḇ šāḥûṭ šēš mē’wōṯ zâāḇ šāḥûṭ y<sup>a</sup>‘ăleh ‘al-haṣṣinnâ hā’eḥāṯ: </p>
 <p>16 ûšəlōš-mē’wōṯ māḡinnîm zâāḇ šāḥûṭ šəlōš mē’wōṯ zâāḇ y<sup>a</sup>‘ăleh ‘al-hammāḡēn hā’eḥāṯ wayyitənēm hammeleḵə bəḇêṯ y<sup>a</sup>‘ar halləḇānwōn: f</p>
 <p>17 wayy<sup>a</sup>‘aś hammeleḵə kissē’-šēn gāḏwōl wayəṣapēhû zâāḇ ṭâwōr: </p>
 <p>18 wəšēš m<sup>a</sup>‘ălwōṯ lakissē’ wəḵeḇeš bazzâāḇ lakissē’ mā’ŏḥāzîm wəyāḏwōṯ mizzeh ûmizzeh ‘al-məqwōm haššāḇeṯ ûšənayim ’ărāywōṯ ‘ōməḏîm ’ēṣel hayyāḏwōṯ: </p>
 <p>19 ûšənêm ‘āśār ’ărāywōṯ ‘ōməḏîm šām ‘al-šēš hamm<sup>a</sup>‘ălwōṯ mizzeh ûmizzeh lō’-n<sup>a</sup>‘ăśâ ḵēn ləḵāl-maməlāḵâ: </p>
 <p>20 wəḵōl kəlê mašəqēh hammeleḵə šəlōmōh zâāḇ wəḵōl kəlê bêṯ-y<sup>a</sup>‘ar halləḇānwōn zâāḇ sāḡûr ’ên kesef neḥəšāḇ bîmê šəlōmōh limə’ûmâ: </p>
 <p>21 kî-’ŏnîywōṯ lammeleḵə hōləḵwōṯ tarəšîš ‘im ‘aḇəḏê ḥûrām ’<sup>a</sup>ḥaṯ ləšālwōš šānîm tāḇwō’nâ| ’ŏnîywōṯ tarəšîš nōśə’wōṯ zâāḇ wāḵesef šenəhabîm wəqwōfîm wəṯûkîyîm: f</p>
 <p>22 wayyiḡədal hammeleḵə šəlōmōh mikōl maləḵê hā’āreṣ lə‘ōšer wəḥāḵəmâ: </p>
 <p>23 wəḵōl maləḵê hā’āreṣ məḇaqəšîm ’eṯ-pənê šəlōmōh lišəmō‘a ’eṯ-ḥāḵəmāṯwō ’ăšer-nāṯan hā’ĕlōhîm bəlibwō: </p>
 <p>24 wəhēm məḇî’îm ’îš minəḥāṯwō kəlê ḵesef ûḵəlê zâāḇ ûśəlāmwōṯ nēšeq ûḇəśāmîm sûsîm ûfərāḏîm dəḇar-šānâ bəšānâ: f</p>
 <p>25 wayəhî lišəlōmōh ’arəb<sup>a</sup>‘aṯ ’ălāfîm ’urəywōṯ sûsîm ûmarəkāḇwōṯ ûšənêm-‘āśār ’elef pārāšîm wayyannîḥēm bə‘ārê hāreḵeḇ wə‘im-hammeleḵə bîrûšālāim: </p>
 <p>26 wayəhî mwōšēl bəḵāl-hamməlāḵîm min-hannâār wə‘aḏ-’ereṣ pəlišətîm wə‘aḏ gəḇûl miṣərāyim: </p>
 <p>27 wayyitēn hammeleḵə ’eṯ-hakesef bîrûšālaim kā’ăḇānîm wə’ēṯ hā’ărāzîm nāṯan kaššiqəmîm ’ăšer-baššəfēlâ lārōḇ: </p>
 <p>28 ûmwōṣî’îm sûsîm mimmiṣərayim lišəlōmōh ûmikāl-hā’ărāṣwōṯ: </p>
 <p>29 ûšə’ār diḇərê šəlōmōh hāri’šōnîm wəhā’ăḥărwōnîm hălō’-hēm kəṯûḇîm ‘al-diḇərê nāṯān hannāḇî’ wə‘al-nəḇû’aṯ ’ăḥîyâ haššîlwōnî ûḇ<sup>a</sup>ḥăzwōṯ <font color="brown">ye‘ədî</font> <font color="blue">ye‘ədwō</font> h<sup>a</sup>ḥōzeh ‘al-yārāḇə‘ām ben-nəḇāṭ: </p>
 <p>30 wayyiməlōḵə šəlōmōh ḇîrûšālaim ‘al-kāl-yiśərā’ēl ’arəbā‘îm šānâ: </p>
 <p>31 wayyišəkaḇ šəlōmōh ‘im-’ăḇōṯāyw wayyiqəbəruhû bə‘îr dāwîḏ ’āḇîw wayyiməlōḵə rəḥaḇə‘ām bənwō t<sup>a</sup>ḥətāyw: f</p>
 </td>
 </tr></table>
 <p></p><hr>
 <center>
 <a href="ch2010.htm">Next: 2 Chronicles (2 Divrey Yamim) Chapter 10</a></center>
 </body>