<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jos009.htm">Polyglot</a> 
 <a href="../kjv/jos009.htm">KJV</a> 
 <a href="../sep/jsb009.htm">Sep:JsB</a> 
 <a href="../vul/jos009.htm">Vul</a> 
 
 <br>
 <br><a href="jos.htm">Joshua (Yehoshua) Index</a><br>
  
 <a href="jos008.htm">Previous</a> 
 <a href="jos010.htm">Next</a> 
 </center>
 <hr>
 
 <h3 align="CENTER">Tanach (Hebrew): Joshua (Yehoshua) Chapter 9</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְהִ֣י כִשְׁמֹ֣עַ כָּֽל־הַמְּלָכִ֡ים אֲשֶׁר֩ בְּעֵ֨בֶר הַיַּרְדֵּ֜ן בָּהָ֣ר וּבַשְּׁפֵלָ֗ה וּבְכֹל֙ ח֚וֹף הַיָּ֣ם הַגָּד֔וֹל אֶל־מ֖וּל הַלְּבָנ֑וֹן הַֽחִתִּי֙ וְהָ֣אֱמֹרִ֔י הַֽכְּנַעֲנִי֙ הַפְּרִזִּ֔י הַחִוִּ֖י וְהַיְבוּסִֽי׃ </span></p>
 <p align="RIGHT"><span lang="he">‎<a name="002">2</a> ‏וַיִּֽתְקַבְּצ֣וּ יַחְדָּ֔ו לְהִלָּחֵ֥ם עִם־יְהוֹשֻׁ֖עַ וְעִם־יִשְׂרָאֵ֑ל פֶּ֖ה אֶחָֽד׃ פ</span></p>
 <p align="RIGHT"><span lang="he">‎<a name="003">3</a> ‏וְיֹשְׁבֵ֨י גִבְע֜וֹן שָׁמְע֗וּ אֵת֩ אֲשֶׁ֨ר עָשָׂ֧ה יְהוֹשֻׁ֛עַ לִֽירִיח֖וֹ וְלָעָֽי׃ </span></p>
 <p align="RIGHT"><span lang="he">‎<a name="004">4</a> ‏וַיַּעֲשׂ֤וּ גַם־הֵ֙מָּה֙ בְּעָרְמָ֔ה וַיֵּלְכ֖וּ וַיִּצְטַיָּ֑רוּ וַיִּקְח֞וּ שַׂקִּ֤ים בָּלִים֙ לַחֲמ֣וֹרֵיהֶ֔ם וְנֹאד֥וֹת יַ֙יִן֙ בָּלִ֔ים וּמְבֻקָּעִ֖ים וּמְצֹרָרִֽים׃ </span></p>
 <p align="RIGHT"><span lang="he">‎<a name="005">5</a> ‏וּנְעָל֨וֹת בָּל֤וֹת וּמְטֻלָּאוֹת֙ בְּרַגְלֵיהֶ֔ם וּשְׂלָמ֥וֹת בָּל֖וֹת עֲלֵיהֶ֑ם וְכֹל֙ לֶ֣חֶם צֵידָ֔ם יָבֵ֖שׁ הָיָ֥ה נִקֻּדִֽים׃ </span></p>
 <p align="RIGHT"><span lang="he">‎<a name="006">6</a> ‏וַיֵּלְכ֧וּ אֶל־יְהוֹשֻׁ֛עַ אֶל־הַֽמַּחֲנֶ֖ה הַגִּלְגָּ֑ל וַיֹּאמְר֨וּ אֵלָ֜יו וְאֶל־אִ֣ישׁ יִשְׂרָאֵ֗ל מֵאֶ֤רֶץ רְחוֹקָה֙ בָּ֔אנוּ וְעַתָּ֖ה כִּרְתוּ־לָ֥נוּ בְרִֽית׃ </span></p>
 <p align="RIGHT"><span lang="he">‎<a name="007">7</a> ‏<font color="brown">ויאמרו</font> <font color="blue">וַיֹּ֥אמֶר</font> אִֽישׁ־יִשְׂרָאֵ֖ל אֶל־הַחִוִּ֑י אוּלַ֗י בְּקִרְבִּי֙ אַתָּ֣ה יוֹשֵׁ֔ב וְאֵ֖יךְ <font color="brown">אכרות־</font> <font color="blue">אֶֽכְרָת־</font> לְךָ֥ בְרִֽית׃ </span></p>
 <p align="RIGHT"><span lang="he">‎<a name="008">8</a> ‏וַיֹּאמְר֥וּ אֶל־יְהוֹשֻׁ֖עַ עֲבָדֶ֣יךָ אֲנָ֑חְנוּ וַיֹּ֨אמֶר אֲלֵהֶ֧ם יְהוֹשֻׁ֛עַ מִ֥י אַתֶּ֖ם וּמֵאַ֥יִן תָּבֹֽאוּ׃ </span></p>
 <p align="RIGHT"><span lang="he">‎<a name="009">9</a> ‏וַיֹּאמְר֣וּ אֵלָ֗יו מֵאֶ֨רֶץ רְחוֹקָ֤ה מְאֹד֙ בָּ֣אוּ עֲבָדֶ֔יךָ לְשֵׁ֖ם יְהוָ֣ה אֱלֹהֶ֑יךָ כִּֽי־שָׁמַ֣עְנוּ שָׁמְע֔וֹ וְאֵ֛ת כָּל־אֲשֶׁ֥ר עָשָׂ֖ה בְּמִצְרָֽיִם׃ </span></p>
 <p align="RIGHT"><span lang="he">‎<a name="010">10</a> ‏וְאֵ֣ת׀ כָּל־אֲשֶׁ֣ר עָשָׂ֗ה לִשְׁנֵי֙ מַלְכֵ֣י הָאֱמֹרִ֔י אֲשֶׁ֖ר בְּעֵ֣בֶר הַיַּרְדֵּ֑ן לְסִיחוֹן֙ מֶ֣לֶךְ חֶשְׁבּ֔וֹן וּלְע֥וֹג מֶֽלֶךְ־הַבָּשָׁ֖ן אֲשֶׁ֥ר בְּעַשְׁתָּרֽוֹת׃ </span></p>
 <p align="RIGHT"><span lang="he">‎<a name="011">11</a> ‏וַיֹּאמְר֣וּ אֵלֵ֡ינוּ זְֽקֵינֵינוּ֩ וְכָל־יֹשְׁבֵ֨י אַרְצֵ֜נוּ לֵאמֹ֗ר קְח֨וּ בְיֶדְכֶ֤ם צֵידָה֙ לַדֶּ֔רֶךְ וּלְכ֖וּ לִקְרָאתָ֑ם וַאֲמַרְתֶּ֤ם אֲלֵיהֶם֙ עַבְדֵיכֶ֣ם אֲנַ֔חְנוּ וְעַתָּ֖ה כִּרְתוּ־לָ֥נוּ בְרִֽית׃ </span></p>
 <p align="RIGHT"><span lang="he">‎<a name="012">12</a> ‏זֶ֣ה׀ לַחְמֵ֗נוּ חָ֞ם הִצְטַיַּ֤דְנוּ אֹתוֹ֙ מִבָּ֣תֵּ֔ינוּ בְּי֥וֹם צֵאתֵ֖נוּ לָלֶ֣כֶת אֲלֵיכֶ֑ם וְעַתָּה֙ הִנֵּ֣ה יָבֵ֔שׁ וְהָיָ֖ה נִקֻּדִֽים׃ </span></p>
 <p align="RIGHT"><span lang="he">‎<a name="013">13</a> ‏וְאֵ֨לֶּה נֹאד֤וֹת הַיַּ֙יִן֙ אֲשֶׁ֣ר מִלֵּ֣אנוּ חֲדָשִׁ֔ים וְהִנֵּ֖ה הִתְבַּקָּ֑עוּ וְאֵ֤לֶּה שַׂלְמוֹתֵ֙ינוּ֙ וּנְעָלֵ֔ינוּ בָּל֕וּ מֵרֹ֥ב הַדֶּ֖רֶךְ מְאֹֽד׃ </span></p>
 <p align="RIGHT"><span lang="he">‎<a name="014">14</a> ‏וַיִּקְח֥וּ הָֽאֲנָשִׁ֖ים מִצֵּידָ֑ם וְאֶת־פִּ֥י יְהוָ֖ה לֹ֥א שָׁאָֽלוּ׃ </span></p>
 <p align="RIGHT"><span lang="he">‎<a name="015">15</a> ‏וַיַּ֨עַשׂ לָהֶ֤ם יְהוֹשֻׁ֙עַ֙ שָׁל֔וֹם וַיִּכְרֹ֥ת לָהֶ֛ם בְּרִ֖ית לְחַיּוֹתָ֑ם וַיִּשָּׁבְע֣וּ לָהֶ֔ם נְשִׂיאֵ֖י הָעֵדָֽה׃ </span></p>
 <p align="RIGHT"><span lang="he">‎<a name="016">16</a> ‏וַיְהִ֗י מִקְצֵה֙ שְׁלֹ֣שֶׁת יָמִ֔ים אַחֲרֵ֕י אֲשֶׁר־כָּרְת֥וּ לָהֶ֖ם בְּרִ֑ית וַֽיִּשְׁמְע֗וּ כִּי־קְרֹבִ֥ים הֵם֙ אֵלָ֔יו וּבְקִרְבּ֖וֹ הֵ֥ם יֹשְׁבִֽים׃ </span></p>
 <p align="RIGHT"><span lang="he">‎<a name="017">17</a> ‏וַיִּסְע֣וּ בְנֵֽי־יִשְׂרָאֵ֗ל וַיָּבֹ֛אוּ אֶל־עָרֵיהֶ֖ם בַּיּ֣וֹם הַשְּׁלִישִׁ֑י וְעָרֵיהֶם֙ גִּבְע֣וֹן וְהַכְּפִירָ֔ה וּבְאֵר֖וֹת וְקִרְיַ֥ת יְעָרִֽים׃ </span></p>
 <p align="RIGHT"><span lang="he">‎<a name="018">18</a> ‏וְלֹ֤א הִכּוּם֙ בְּנֵ֣י יִשְׂרָאֵ֔ל כִּֽי־נִשְׁבְּע֤וּ לָהֶם֙ נְשִׂיאֵ֣י הָֽעֵדָ֔ה בַּֽיהוָ֖ה אֱלֹהֵ֣י יִשְׂרָאֵ֑ל וַיִּלֹּ֥נוּ כָל־הָעֵדָ֖ה עַל־הַנְּשִׂיאִֽים׃ </span></p>
 <p align="RIGHT"><span lang="he">‎<a name="019">19</a> ‏וַיֹּאמְר֤וּ כָל־הַנְּשִׂיאִים֙ אֶל־כָּל־הָ֣עֵדָ֔ה אֲנַ֙חְנוּ֙ נִשְׁבַּ֣עְנוּ לָהֶ֔ם בַּֽיהוָ֖ה אֱלֹהֵ֣י יִשְׂרָאֵ֑ל וְעַתָּ֕ה לֹ֥א נוּכַ֖ל לִנְגֹּ֥עַ בָּהֶֽם׃ </span></p>
 <p align="RIGHT"><span lang="he">‎<a name="020">20</a> ‏זֹ֛את נַעֲשֶׂ֥ה לָהֶ֖ם וְהַחֲיֵ֣ה אוֹתָ֑ם וְלֹֽא־יִֽהְיֶ֤ה עָלֵ֙ינוּ֙ קֶ֔צֶף עַל־הַשְּׁבוּעָ֖ה אֲשֶׁר־נִשְׁבַּ֥עְנוּ לָהֶֽם׃ </span></p>
 <p align="RIGHT"><span lang="he">‎<a name="021">21</a> ‏וַיֹּאמְר֧וּ אֲלֵיהֶ֛ם הַנְּשִׂיאִ֖ים יִֽחְי֑וּ וַ֠יִּֽהְיוּ חֹטְבֵ֨י עֵצִ֤ים וְשֹֽׁאֲבֵי־מַ֙יִם֙ לְכָל־הָ֣עֵדָ֔ה כַּאֲשֶׁ֛ר דִּבְּר֥וּ לָהֶ֖ם הַנְּשִׂיאִֽים׃ </span></p>
 <p align="RIGHT"><span lang="he">‎<a name="022">22</a> ‏וַיִּקְרָ֤א לָהֶם֙ יְהוֹשֻׁ֔עַ וַיְדַבֵּ֥ר אֲלֵיהֶ֖ם לֵאמֹ֑ר לָמָּה֩ רִמִּיתֶ֨ם אֹתָ֜נוּ לֵאמֹ֗ר רְחוֹקִ֨ים אֲנַ֤חְנוּ מִכֶּם֙ מְאֹ֔ד וְאַתֶּ֖ם בְּקִרְבֵּ֥נוּ יֹשְׁבִֽים׃ </span></p>
 <p align="RIGHT"><span lang="he">‎<a name="023">23</a> ‏וְעַתָּ֖ה אֲרוּרִ֣ים אַתֶּ֑ם וְלֹֽא־יִכָּרֵ֨ת מִכֶּ֜ם עֶ֗בֶד וְחֹטְבֵ֥י עֵצִ֛ים וְשֹֽׁאֲבֵי־מַ֖יִם לְבֵ֥ית אֱלֹהָֽי׃ </span></p>
 <p align="RIGHT"><span lang="he">‎<a name="024">24</a> ‏וַיַּעֲנ֨וּ אֶת־יְהוֹשֻׁ֜עַ וַיֹּאמְר֗וּ כִּי֩ הֻגֵּ֨ד הֻגַּ֤ד לַעֲבָדֶ֙יךָ֙ אֵת֩ אֲשֶׁ֨ר צִוָּ֜ה יְהוָ֤ה אֱלֹהֶ֙יךָ֙ אֶת־מֹשֶׁ֣ה עַבְדּ֔וֹ לָתֵ֤ת לָכֶם֙ אֶת־כָּל־הָאָ֔רֶץ וּלְהַשְׁמִ֛יד אֶת־כָּל־יֹשְׁבֵ֥י הָאָ֖רֶץ מִפְּנֵיכֶ֑ם וַנִּירָ֨א מְאֹ֤ד לְנַפְשֹׁתֵ֙ינוּ֙ מִפְּנֵיכֶ֔ם וַֽנַּעֲשֵׂ֖ה אֶת־הַדָּבָ֥ר הַזֶּֽה׃ </span></p>
 <p align="RIGHT"><span lang="he">‎<a name="025">25</a> ‏וְעַתָּ֖ה הִנְנ֣וּ בְיָדֶ֑ךָ כַּטּ֨וֹב וְכַיָּשָׁ֧ר בְּעֵינֶ֛יךָ לַעֲשׂ֥וֹת לָ֖נוּ עֲשֵֽׂה׃ </span></p>
 <p align="RIGHT"><span lang="he">‎<a name="026">26</a> ‏וַיַּ֥עַשׂ לָהֶ֖ם כֵּ֑ן וַיַּצֵּ֥ל אוֹתָ֛ם מִיַּ֥ד בְּנֵֽי־יִשְׂרָאֵ֖ל וְלֹ֥א הֲרָגֽוּם׃ </span></p>
 <p align="RIGHT"><span lang="he">‎<a name="027">27</a> ‏וַיִּתְּנֵ֨ם יְהוֹשֻׁ֜עַ בַּיּ֣וֹם הַה֗וּא חֹטְבֵ֥י עֵצִ֛ים וְשֹׁ֥אֲבֵי מַ֖יִם לָֽעֵדָ֑ה וּלְמִזְבַּ֤ח יְהוָה֙ עַד־הַיּ֣וֹם הַזֶּ֔ה אֶל־הַמָּק֖וֹם אֲשֶׁ֥ר יִבְחָֽר׃ פ</span></p>
 </td>
 <td width="50%">
 <p>1 wayəhî ḵišəmō‘a kāl-hamməlāḵîm ’ăšer bə‘ēḇer hayyarədēn bâār ûḇaššəfēlâ ûḇəḵōl ḥwōf hayyām hagāḏwōl ’el-mûl halləḇānwōn h<sup>a</sup>ḥitî wəhā’ĕmōrî hakən<sup>a</sup>‘ănî hapərizzî h<sup>a</sup>ḥiûî wəhayəḇûsî: </p>
 <p>2 wayyiṯəqabəṣû y<sup>a</sup>ḥədāw ləhillāḥēm ‘im-yəhwōšu‘a wə‘im-yiśərā’ēl peh ’eḥāḏ: f</p>
 <p>3 wəyōšəḇê ḡiḇə‘wōn šāmə‘û ’ēṯ ’ăšer ‘āśâ yəhwōšu‘a lîrîḥwō wəlā‘āy: </p>
 <p>4 wayy<sup>a</sup>‘ăśû ḡam-hēmmâ bə‘ārəmâ wayyēləḵû wayyiṣəṭayyārû wayyiqəḥû śaqqîm bālîm l<sup>a</sup>ḥămwōrêhem wənō’ḏwōṯ yayin bālîm ûməḇuqqā‘îm ûməṣōrārîm: </p>
 <p>5 ûnə‘ālwōṯ bālwōṯ ûməṭullā’wōṯ bəraḡəlêhem ûśəlāmwōṯ bālwōṯ ‘ălêhem wəḵōl leḥem ṣêḏām yāḇēš hāyâ niqquḏîm: </p>
 <p>6 wayyēləḵû ’el-yəhwōšu‘a ’el-hamm<sup>a</sup>ḥăneh hagiləgāl wayyō’mərû ’ēlāyw wə’el-’îš yiśərā’ēl mē’ereṣ rəḥwōqâ bā’nû wə‘atâ kirəṯû-lānû ḇərîṯ: </p>
 <p>7 <font color="brown">wayyō’mərû</font> <font color="blue">wayyō’mer</font> ’îš-yiśərā’ēl ’el-h<sup>a</sup>ḥiûî ’ûlay bəqirəbî ’atâ ywōšēḇ wə’êḵə <font color="brown">’eḵərwōṯ-</font> <font color="blue">’eḵərāṯ-</font> ləḵā ḇərîṯ: </p>
 <p>8 wayyō’mərû ’el-yəhwōšu‘a ‘ăḇāḏeyḵā ’ănāḥənû wayyō’mer ’ălēhem yəhwōšu‘a mî ’atem ûmē’ayin tāḇō’û: </p>
 <p>9 wayyō’mərû ’ēlāyw mē’ereṣ rəḥwōqâ mə’ōḏ bā’û ‘ăḇāḏeyḵā ləšēm yəhwâ ’ĕlōheyḵā kî-šām<sup>a</sup>‘ənû šāmə‘wō wə’ēṯ kāl-’ăšer ‘āśâ bəmiṣərāyim: </p>
 <p>10 wə’ēṯ| kāl-’ăšer ‘āśâ lišənê maləḵê hā’ĕmōrî ’ăšer bə‘ēḇer hayyarədēn ləsîḥwōn meleḵə ḥešəbwōn ûlə‘wōḡ meleḵə-habāšān ’ăšer bə‘ašətārwōṯ: </p>
 <p>11 wayyō’mərû ’ēlênû zəqênênû wəḵāl-yōšəḇê ’arəṣēnû lē’mōr qəḥû ḇəyeḏəḵem ṣêḏâ ladereḵə ûləḵû liqərā’ṯām wa’ămarətem ’ălêhem ‘aḇəḏêḵem ’ăn<sup>a</sup>ḥənû wə‘atâ kirəṯû-lānû ḇərîṯ: </p>
 <p>12 zeh| l<sup>a</sup>ḥəmēnû ḥām hiṣəṭayyaḏənû ’ōṯwō mibātênû bəywōm ṣē’ṯēnû lāleḵeṯ ’ălêḵem wə‘atâ hinnēh yāḇēš wəhāyâ niqquḏîm: </p>
 <p>13 wə’ēlleh nō’ḏwōṯ hayyayin ’ăšer millē’nû ḥăḏāšîm wəhinnēh hiṯəbaqqā‘û wə’ēlleh śaləmwōṯênû ûnə‘ālênû bālû mērōḇ hadereḵə mə’ōḏ: </p>
 <p>14 wayyiqəḥû hā’ănāšîm miṣṣêḏām wə’eṯ-pî yəhwâ lō’ šā’ālû: </p>
 <p>15 wayy<sup>a</sup>‘aś lâem yəhwōšu‘a šālwōm wayyiḵərōṯ lâem bərîṯ ləḥayywōṯām wayyiššāḇə‘û lâem nəśî’ê hā‘ēḏâ: </p>
 <p>16 wayəhî miqəṣēh šəlōšeṯ yāmîm ’<sup>a</sup>ḥărê ’ăšer-kārəṯû lâem bərîṯ wayyišəmə‘û kî-qərōḇîm hēm ’ēlāyw ûḇəqirəbwō hēm yōšəḇîm: </p>
 <p>17 wayyisə‘û ḇənê-yiśərā’ēl wayyāḇō’û ’el-‘ārêhem bayywōm haššəlîšî wə‘ārêhem giḇə‘wōn wəhakəfîrâ ûḇə’ērwōṯ wəqirəyaṯ yə‘ārîm: </p>
 <p>18 wəlō’ hikûm bənê yiśərā’ēl kî-nišəbə‘û lâem nəśî’ê hā‘ēḏâ bayhwâ ’ĕlōhê yiśərā’ēl wayyillōnû ḵāl-hā‘ēḏâ ‘al-hannəśî’îm: </p>
 <p>19 wayyō’mərû ḵāl-hannəśî’îm ’el-kāl-hā‘ēḏâ ’ăn<sup>a</sup>ḥənû nišəb<sup>a</sup>‘ənû lâem bayhwâ ’ĕlōhê yiśərā’ēl wə‘atâ lō’ nûḵal linəgō‘a bâem: </p>
 <p>20 zō’ṯ n<sup>a</sup>‘ăśeh lâem wəh<sup>a</sup>ḥăyēh ’wōṯām wəlō’-yihəyeh ‘ālênû qeṣef ‘al-haššəḇû‘â ’ăšer-nišəb<sup>a</sup>‘ənû lâem: </p>
 <p>21 wayyō’mərû ’ălêhem hannəśî’îm yiḥəyû wayyihəyû ḥōṭəḇê ‘ēṣîm wəšō’ăḇê-mayim ləḵāl-hā‘ēḏâ ka’ăšer dibərû lâem hannəśî’îm: </p>
 <p>22 wayyiqərā’ lâem yəhwōšu‘a wayəḏabēr ’ălêhem lē’mōr lāmmâ rimmîṯem ’ōṯānû lē’mōr rəḥwōqîm ’ăn<sup>a</sup>ḥənû mikem mə’ōḏ wə’atem bəqirəbēnû yōšəḇîm: </p>
 <p>23 wə‘atâ ’ărûrîm ’atem wəlō’-yikārēṯ mikem ‘eḇeḏ wəḥōṭəḇê ‘ēṣîm wəšō’ăḇê-mayim ləḇêṯ ’ĕlōhāy: </p>
 <p>24 wayy<sup>a</sup>‘ănû ’eṯ-yəhwōšu‘a wayyō’mərû kî hugēḏ hugaḏ l<sup>a</sup>‘ăḇāḏeyḵā ’ēṯ ’ăšer ṣiûâ yəhwâ ’ĕlōheyḵā ’eṯ-mōšeh ‘aḇədwō lāṯēṯ lāḵem ’eṯ-kāl-hā’āreṣ ûləhašəmîḏ ’eṯ-kāl-yōšəḇê hā’āreṣ mipənêḵem wannîrā’ mə’ōḏ lənafəšōṯênû mipənêḵem wann<sup>a</sup>‘ăśēh ’eṯ-hadāḇār hazzeh: </p>
 <p>25 wə‘atâ hinənû ḇəyāḏeḵā kaṭṭwōḇ wəḵayyāšār bə‘êneyḵā l<sup>a</sup>‘ăśwōṯ lānû ‘ăśēh: </p>
 <p>26 wayy<sup>a</sup>‘aś lâem kēn wayyaṣṣēl ’wōṯām mîyaḏ bənê-yiśərā’ēl wəlō’ hărāḡûm: </p>
 <p>27 wayyitənēm yəhwōšu‘a bayywōm hahû’ ḥōṭəḇê ‘ēṣîm wəšō’ăḇê mayim lā‘ēḏâ ûləmizəb<sup>a</sup>ḥ yəhwâ ‘aḏ-hayywōm hazzeh ’el-hammāqwōm ’ăšer yiḇəḥār: f</p>
 </td>
 </tr></table>
 <p></p><hr>
 <center>
 <a href="jos010.htm">Next: Joshua (Yehoshua) Chapter 10</a></center>
 </body>