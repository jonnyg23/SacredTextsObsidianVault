<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jon004.htm">Polyglot</a> 
 <a href="../kjv/jon004.htm">KJV</a> 
 <a href="../sep/jon004.htm">Sep</a> 
 <a href="../vul/jon004.htm">Vul</a> 
 
 <br>
 <br><a href="jon.htm">Jonah (Yonah) Index</a><br>
  
 <a href="jon003.htm">Previous</a> 
 <a href="mic001.htm">Next</a> 
 </center>
 <hr>
 
 <h3 align="CENTER">Tanach (Hebrew): Jonah (Yonah) Chapter 4</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיֵּ֥רַע אֶל־יוֹנָ֖ה רָעָ֣ה גְדוֹלָ֑ה וַיִּ֖חַר לֽוֹ׃ </span></p>
 <p align="RIGHT"><span lang="he">‎<a name="002">2</a> ‏וַיִּתְפַּלֵּ֨ל אֶל־יְהוָ֜ה וַיֹּאמַ֗ר אָנָּ֤ה יְהוָה֙ הֲלוֹא־זֶ֣ה דְבָרִ֗י עַד־הֱיוֹתִי֙ עַל־אַדְמָתִ֔י עַל־כֵּ֥ן קִדַּ֖מְתִּי לִבְרֹ֣חַ תַּרְשִׁ֑ישָׁה כִּ֣י יָדַ֗עְתִּי כִּ֤י אַתָּה֙ אֵֽל־חַנּ֣וּן וְרַח֔וּם אֶ֤רֶךְ אַפַּ֙יִם֙ וְרַב־חֶ֔סֶד וְנִחָ֖ם עַל־הָרָעָֽה׃ </span></p>
 <p align="RIGHT"><span lang="he">‎<a name="003">3</a> ‏וְעַתָּ֣ה יְהוָ֔ה קַח־נָ֥א אֶת־נַפְשִׁ֖י מִמֶּ֑נִּי כִּ֛י ט֥וֹב מוֹתִ֖י מֵחַיָּֽי׃ ס</span></p>
 <p align="RIGHT"><span lang="he">‎<a name="004">4</a> ‏וַיֹּ֣אמֶר יְהוָ֔ה הַהֵיטֵ֖ב חָ֥רָה לָֽךְ׃ </span></p>
 <p align="RIGHT"><span lang="he">‎<a name="005">5</a> ‏וַיֵּצֵ֤א יוֹנָה֙ מִן־הָעִ֔יר וַיֵּ֖שֶׁב מִקֶּ֣דֶם לָעִ֑יר וַיַּעַשׂ֩ ל֨וֹ שָׁ֜ם סֻכָּ֗ה וַיֵּ֤שֶׁב תַּחְתֶּ֙יהָ֙ בַּצֵּ֔ל עַ֚ד אֲשֶׁ֣ר יִרְאֶ֔ה מַה־יִּהְיֶ֖ה בָּעִֽיר׃ </span></p>
 <p align="RIGHT"><span lang="he">‎<a name="006">6</a> ‏וַיְמַ֣ן יְהוָֽה־אֱ֠לֹהִים קִיקָי֞וֹן וַיַּ֣עַל׀ מֵעַ֣ל לְיוֹנָ֗ה לִֽהְי֥וֹת צֵל֙ עַל־רֹאשׁ֔וֹ לְהַצִּ֥יל ל֖וֹ מֵרָֽעָת֑וֹ וַיִּשְׂמַ֥ח יוֹנָ֛ה עַל־הַקִּֽיקָי֖וֹן שִׂמְחָ֥ה גְדוֹלָֽה׃ </span></p>
 <p align="RIGHT"><span lang="he">‎<a name="007">7</a> ‏וַיְמַ֤ן הָֽאֱלֹהִים֙ תּוֹלַ֔עַת בַּעֲל֥וֹת הַשַּׁ֖חַר לַֽמָּחֳרָ֑ת וַתַּ֥ךְ אֶת־הַקִּֽיקָי֖וֹן וַיִּיבָֽשׁ׃ </span></p>
 <p align="RIGHT"><span lang="he">‎<a name="008">8</a> ‏וַיְהִ֣י׀ כִּזְרֹ֣חַ הַשֶּׁ֗מֶשׁ וַיְמַ֨ן אֱלֹהִ֜ים ר֤וּחַ קָדִים֙ חֲרִישִׁ֔ית וַתַּ֥ךְ הַשֶּׁ֛מֶשׁ עַל־רֹ֥אשׁ יוֹנָ֖ה וַיִּתְעַלָּ֑ף וַיִּשְׁאַ֤ל אֶת־נַפְשׁוֹ֙ לָמ֔וּת וַיֹּ֕אמֶר ט֥וֹב מוֹתִ֖י מֵחַיָּֽי׃ </span></p>
 <p align="RIGHT"><span lang="he">‎<a name="009">9</a> ‏וַיֹּ֤אמֶר אֱלֹהִים֙ אֶל־יוֹנָ֔ה הַהֵיטֵ֥ב חָרָֽה־לְךָ֖ עַל־הַקִּֽיקָי֑וֹן וַיֹּ֕אמֶר הֵיטֵ֥ב חָֽרָה־לִ֖י עַד־מָֽוֶת׃ </span></p>
 <p align="RIGHT"><span lang="he">‎<a name="010">10</a> ‏וַיֹּ֣אמֶר יְהוָ֔ה אַתָּ֥ה חַ֙סְתָּ֙ עַל־הַקִּ֣יקָי֔וֹן אֲשֶׁ֛ר לֹא־עָמַ֥לְתָּ בּ֖וֹ וְלֹ֣א גִדַּלְתּ֑וֹ שֶׁבִּן־לַ֥יְלָה הָיָ֖ה וּבִן־לַ֥יְלָה אָבָֽד׃ </span></p>
 <p align="RIGHT"><span lang="he">‎<a name="011">11</a> ‏וַֽאֲנִי֙ לֹ֣א אָח֔וּס עַל־נִינְוֵ֖ה הָעִ֣יר הַגְּדוֹלָ֑ה אֲשֶׁ֣ר יֶשׁ־בָּ֡הּ הַרְבֵּה֩ מִֽשְׁתֵּים־עֶשְׂרֵ֨ה רִבּ֜וֹ אָדָ֗ם אֲשֶׁ֤ר לֹֽא־יָדַע֙ בֵּין־יְמִינ֣וֹ לִשְׂמֹאל֔וֹ וּבְהֵמָ֖ה רַבָּֽה׃ </span></p>
 <p></p>
 </td>
 <td width="50%">
 <p>1 wayyēr<sup>a</sup>‘ ’el-ywōnâ rā‘â ḡəḏwōlâ wayyiḥar lwō: </p>
 <p>2 wayyiṯəpallēl ’el-yəhwâ wayyō’mar ’ānnâ yəhwâ hălwō’-zeh ḏəḇārî ‘aḏ-hĕywōṯî ‘al-’aḏəmāṯî ‘al-kēn qidamətî liḇərōḥa tarəšîšâ kî yāḏ<sup>a</sup>‘ətî kî ’atâ ’ēl-ḥannûn wər<sup>a</sup>ḥûm ’ereḵə ’apayim wəraḇ-ḥeseḏ wəniḥām ‘al-hārā‘â: </p>
 <p>3 wə‘atâ yəhwâ q<sup>a</sup>ḥ-nā’ ’eṯ-nafəšî mimmennî kî ṭwōḇ mwōṯî mēḥayyāy: s</p>
 <p>4 wayyō’mer yəhwâ hahêṭēḇ ḥārâ lāḵə: </p>
 <p>5 wayyēṣē’ ywōnâ min-hā‘îr wayyēšeḇ miqqeḏem lā‘îr wayy<sup>a</sup>‘aś lwō šām sukâ wayyēšeḇ t<sup>a</sup>ḥəteyhā baṣṣēl ‘aḏ ’ăšer yirə’eh mah-yyihəyeh bā‘îr: </p>
 <p>6 wayəman yəhwâ-’ĕlōhîm qîqāywōn wayy<sup>a</sup>‘al| mē‘al ləywōnâ lihəywōṯ ṣēl ‘al-rō’šwō ləhaṣṣîl lwō mērā‘āṯwō wayyiśəm<sup>a</sup>ḥ ywōnâ ‘al-haqqîqāywōn śiməḥâ ḡəḏwōlâ: </p>
 <p>7 wayəman hā’ĕlōhîm twōl<sup>a</sup>‘aṯ b<sup>a</sup>‘ălwōṯ hašš<sup>a</sup>ḥar lammāḥŏrāṯ wataḵə ’eṯ-haqqîqāywōn wayyîḇāš: </p>
 <p>8 wayəhî| kizərōḥa haššemeš wayəman ’ĕlōhîm rûḥa qāḏîm ḥărîšîṯ wataḵə haššemeš ‘al-rō’š ywōnâ wayyiṯə‘allāf wayyišə’al ’eṯ-nafəšwō lāmûṯ wayyō’mer ṭwōḇ mwōṯî mēḥayyāy: </p>
 <p>9 wayyō’mer ’ĕlōhîm ’el-ywōnâ hahêṭēḇ ḥārâ-ləḵā ‘al-haqqîqāywōn wayyō’mer hêṭēḇ ḥārâ-lî ‘aḏ-māweṯ: </p>
 <p>10 wayyō’mer yəhwâ ’atâ ḥasətā ‘al-haqqîqāywōn ’ăšer lō’-‘āmalətā bwō wəlō’ ḡidalətwō šebin-layəlâ hāyâ ûḇin-layəlâ ’āḇāḏ: </p>
 <p>11 wa’ănî lō’ ’āḥûs ‘al-nînəwēh hā‘îr hagəḏwōlâ ’ăšer yeš-bāh harəbēh mišətêm-‘eśərēh ribwō ’āḏām ’ăšer lō’-yāḏ<sup>a</sup>‘ bên-yəmînwō liśəmō’lwō ûḇəhēmâ rabâ: </p>
 </td>
 </tr></table>
 <p></p><hr>
 <center>
 <a href="mic001.htm">Next: Micah (Mikhah) Chapter 1</a></center>
 </body>