<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/num003.htm">Polyglot</a> 
 <a href="../kjv/num003.htm">KJV</a> 
 <a href="../sep/num003.htm">Sep</a> 
 <a href="../vul/num003.htm">Vul</a> 
 
 <br>
 <br><a href="num.htm">Numbers (Bemidbar) Index</a><br>
  
 <a href="num002.htm">Previous</a> 
 <a href="num004.htm">Next</a> 
 </center>
 <hr>
 
 <h3 align="CENTER">Tanach (Hebrew): Numbers (Bemidbar) Chapter 3</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וְאֵ֛לֶּה תּוֹלְדֹ֥ת אַהֲרֹ֖ן וּמֹשֶׁ֑ה בְּי֗וֹם דִּבֶּ֧ר יְהוָ֛ה אֶת־מֹשֶׁ֖ה בְּהַ֥ר סִינָֽי׃ </span></p>
 <p align="RIGHT"><span lang="he">‎<a name="002">2</a> ‏וְאֵ֛לֶּה שְׁמ֥וֹת בְּֽנֵי־אַהֲרֹ֖ן הַבְּכ֣וֹר׀ נָדָ֑ב וַאֲבִיה֕וּא אֶלְעָזָ֖ר וְאִיתָמָֽר׃ </span></p>
 <p align="RIGHT"><span lang="he">‎<a name="003">3</a> ‏אֵ֗לֶּה שְׁמוֹת֙ בְּנֵ֣י אַהֲרֹ֔ן הַכֹּהֲנִ֖ים הַמְּשֻׁחִ֑ים אֲשֶׁר־מִלֵּ֥א יָדָ֖ם לְכַהֵֽן׃ </span></p>
 <p align="RIGHT"><span lang="he">‎<a name="004">4</a> ‏וַיָּ֣מָת נָדָ֣ב וַאֲבִיה֣וּא לִפְנֵ֣י יְהוָ֡ה בְּֽהַקְרִבָם֩ אֵ֨שׁ זָרָ֜ה לִפְנֵ֤י יְהוָה֙ בְּמִדְבַּ֣ר סִינַ֔י וּבָנִ֖ים לֹא־הָי֣וּ לָהֶ֑ם וַיְכַהֵ֤ן אֶלְעָזָר֙ וְאִ֣יתָמָ֔ר עַל־פְּנֵ֖י אַהֲרֹ֥ן אֲבִיהֶֽם׃ פ</span></p>
 <p align="RIGHT"><span lang="he">‎<a name="005">5</a> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </span></p>
 <p align="RIGHT"><span lang="he">‎<a name="006">6</a> ‏הַקְרֵב֙ אֶת־מַטֵּ֣ה לֵוִ֔י וְֽהַעֲמַדְתָּ֣ אֹת֔וֹ לִפְנֵ֖י אַהֲרֹ֣ן הַכֹּהֵ֑ן וְשֵׁרְת֖וּ אֹתֽוֹ׃ </span></p>
 <p align="RIGHT"><span lang="he">‎<a name="007">7</a> ‏וְשָׁמְר֣וּ אֶת־מִשְׁמַרְתּ֗וֹ וְאֶת־מִשְׁמֶ֙רֶת֙ כָּל־הָ֣עֵדָ֔ה לִפְנֵ֖י אֹ֣הֶל מוֹעֵ֑ד לַעֲבֹ֖ד אֶת־עֲבֹדַ֥ת הַמִּשְׁכָּֽן׃ </span></p>
 <p align="RIGHT"><span lang="he">‎<a name="008">8</a> ‏וְשָׁמְר֗וּ אֶֽת־כָּל־כְּלֵי֙ אֹ֣הֶל מוֹעֵ֔ד וְאֶת־מִשְׁמֶ֖רֶת בְּנֵ֣י יִשְׂרָאֵ֑ל לַעֲבֹ֖ד אֶת־עֲבֹדַ֥ת הַמִּשְׁכָּֽן׃ </span></p>
 <p align="RIGHT"><span lang="he">‎<a name="009">9</a> ‏וְנָתַתָּה֙ אֶת־הַלְוִיִּ֔ם לְאַהֲרֹ֖ן וּלְבָנָ֑יו נְתוּנִ֨ם נְתוּנִ֥ם הֵ֙מָּה֙ ל֔וֹ מֵאֵ֖ת בְּנֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="010">10</a> ‏וְאֶת־אַהֲרֹ֤ן וְאֶת־בָּנָיו֙ תִּפְקֹ֔ד וְשָׁמְר֖וּ אֶת־כְּהֻנָּתָ֑ם וְהַזָּ֥ר הַקָּרֵ֖ב יוּמָֽת׃ פ</span></p>
 <p align="RIGHT"><span lang="he">‎<a name="011">11</a> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </span></p>
 <p align="RIGHT"><span lang="he">‎<a name="012">12</a> ‏וַאֲנִ֞י הִנֵּ֧ה לָקַ֣חְתִּי אֶת־הַלְוִיִּ֗ם מִתּוֹךְ֙ בְּנֵ֣י יִשְׂרָאֵ֔ל תַּ֧חַת כָּל־בְּכ֛וֹר פֶּ֥טֶר רֶ֖חֶם מִבְּנֵ֣י יִשְׂרָאֵ֑ל וְהָ֥יוּ לִ֖י הַלְוִיִּֽם׃ </span></p>
 <p align="RIGHT"><span lang="he">‎<a name="013">13</a> ‏כִּ֣י לִי֮ כָּל־בְּכוֹר֒ בְּיוֹם֩ הַכֹּתִ֨י כָל־בְּכ֜וֹר בְּאֶ֣רֶץ מִצְרַ֗יִם הִקְדַּ֨שְׁתִּי לִ֤י כָל־בְּכוֹר֙ בְּיִשְׂרָאֵ֔ל מֵאָדָ֖ם עַד־בְּהֵמָ֑ה לִ֥י יִהְי֖וּ אֲנִ֥י יְהוָֽה׃ ס</span></p>
 <p align="RIGHT"><span lang="he">‎<a name="014">14</a> ‏וַיְדַבֵּ֤ר יְהוָה֙ אֶל־מֹשֶׁ֔ה בְּמִדְבַּ֥ר סִינַ֖י לֵאמֹֽר׃ </span></p>
 <p align="RIGHT"><span lang="he">‎<a name="015">15</a> ‏פְּקֹד֙ אֶת־בְּנֵ֣י לֵוִ֔י לְבֵ֥ית אֲבֹתָ֖ם לְמִשְׁפְּחֹתָ֑ם כָּל־זָכָ֛ר מִבֶּן־חֹ֥דֶשׁ וָמַ֖עְלָה תִּפְקְדֵֽם׃ </span></p>
 <p align="RIGHT"><span lang="he">‎<a name="016">16</a> ‏וַיִּפְקֹ֥ד אֹתָ֛ם מֹשֶׁ֖ה עַל־פִּ֣י יְהוָ֑ה כַּאֲשֶׁ֖ר צֻוָּֽה׃ </span></p>
 <p align="RIGHT"><span lang="he">‎<a name="017">17</a> ‏וַיִּֽהְיוּ־אֵ֥לֶּה בְנֵֽי־לֵוִ֖י בִּשְׁמֹתָ֑ם גֵּרְשׁ֕וֹן וּקְהָ֖ת וּמְרָרִֽי׃ </span></p>
 <p align="RIGHT"><span lang="he">‎<a name="018">18</a> ‏וְאֵ֛לֶּה שְׁמ֥וֹת בְּֽנֵי־גֵרְשׁ֖וֹן לְמִשְׁפְּחֹתָ֑ם לִבְנִ֖י וְשִׁמְעִֽי׃ </span></p>
 <p align="RIGHT"><span lang="he">‎<a name="019">19</a> ‏וּבְנֵ֥י קְהָ֖ת לְמִשְׁפְּחֹתָ֑ם עַמְרָ֣ם וְיִצְהָ֔ר חֶבְר֖וֹן וְעֻזִּיאֵֽל׃ </span></p>
 <p align="RIGHT"><span lang="he">‎<a name="020">20</a> ‏וּבְנֵ֧י מְרָרִ֛י לְמִשְׁפְּחֹתָ֖ם מַחְלִ֣י וּמוּשִׁ֑י אֵ֥לֶּה הֵ֛ם מִשְׁפְּחֹ֥ת הַלֵּוִ֖י לְבֵ֥ית אֲבֹתָֽם׃ </span></p>
 <p align="RIGHT"><span lang="he">‎<a name="021">21</a> ‏לְגֵ֣רְשׁ֔וֹן מִשְׁפַּ֙חַת֙ הַלִּבְנִ֔י וּמִשְׁפַּ֖חַת הַשִּׁמְעִ֑י אֵ֣לֶּה הֵ֔ם מִשְׁפְּחֹ֖ת הַגֵּרְשֻׁנִּֽי׃ </span></p>
 <p align="RIGHT"><span lang="he">‎<a name="022">22</a> ‏פְּקֻדֵיהֶם֙ בְּמִסְפַּ֣ר כָּל־זָכָ֔ר מִבֶּן־חֹ֖דֶשׁ וָמָ֑עְלָה פְּקֻ֣דֵיהֶ֔ם שִׁבְעַ֥ת אֲלָפִ֖ים וַחֲמֵ֥שׁ מֵאֽוֹת׃ </span></p>
 <p align="RIGHT"><span lang="he">‎<a name="023">23</a> ‏מִשְׁפְּחֹ֖ת הַגֵּרְשֻׁנִּ֑י אַחֲרֵ֧י הַמִּשְׁכָּ֛ן יַחֲנ֖וּ יָֽמָּה׃ </span></p>
 <p align="RIGHT"><span lang="he">‎<a name="024">24</a> ‏וּנְשִׂ֥יא בֵֽית־אָ֖ב לַגֵּרְשֻׁנִּ֑י אֶלְיָסָ֖ף בֶּן־לָאֵֽל׃ </span></p>
 <p align="RIGHT"><span lang="he">‎<a name="025">25</a> ‏וּמִשְׁמֶ֤רֶת בְּנֵֽי־גֵרְשׁוֹן֙ בְּאֹ֣הֶל מוֹעֵ֔ד הַמִּשְׁכָּ֖ן וְהָאֹ֑הֶל מִכְסֵ֕הוּ וּמָסַ֕ךְ פֶּ֖תַח אֹ֥הֶל מוֹעֵֽד׃ </span></p>
 <p align="RIGHT"><span lang="he">‎<a name="026">26</a> ‏וְקַלְעֵ֣י הֶֽחָצֵ֗ר וְאֶת־מָסַךְ֙ פֶּ֣תַח הֶֽחָצֵ֔ר אֲשֶׁ֧ר עַל־הַמִּשְׁכָּ֛ן וְעַל־הַמִּזְבֵּ֖חַ סָבִ֑יב וְאֵת֙ מֵֽיתָרָ֔יו לְכֹ֖ל עֲבֹדָתֽוֹ׃ </span></p>
 <p align="RIGHT"><span lang="he">‎<a name="027">27</a> ‏וְלִקְהָ֗ת מִשְׁפַּ֤חַת הַֽעַמְרָמִי֙ וּמִשְׁפַּ֣חַת הַיִּצְהָרִ֔י וּמִשְׁפַּ֙חַת֙ הַֽחֶבְרֹנִ֔י וּמִשְׁפַּ֖חַת הָֽעָזִּיאֵלִ֑י אֵ֥לֶּה הֵ֖ם מִשְׁפְּחֹ֥ת הַקְּהָתִֽי׃ </span></p>
 <p align="RIGHT"><span lang="he">‎<a name="028">28</a> ‏בְּמִסְפַּר֙ כָּל־זָכָ֔ר מִבֶּן־חֹ֖דֶשׁ וָמָ֑עְלָה שְׁמֹנַ֤ת אֲלָפִים֙ וְשֵׁ֣שׁ מֵא֔וֹת שֹׁמְרֵ֖י מִשְׁמֶ֥רֶת הַקֹּֽדֶשׁ׃ </span></p>
 <p align="RIGHT"><span lang="he">‎<a name="029">29</a> ‏מִשְׁפְּחֹ֥ת בְּנֵי־קְהָ֖ת יַחֲנ֑וּ עַ֛ל יֶ֥רֶךְ הַמִּשְׁכָּ֖ן תֵּימָֽנָה׃ </span></p>
 <p align="RIGHT"><span lang="he">‎<a name="030">30</a> ‏וּנְשִׂ֥יא בֵֽית־אָ֖ב לְמִשְׁפְּחֹ֣ת הַקְּהָתִ֑י אֶלִיצָפָ֖ן<font color="red"><sup>1</sup></font> בֶּן־עֻזִּיאֵֽל׃ </span></p>
 <p align="RIGHT"><span lang="he">‎<a name="031">31</a> ‏וּמִשְׁמַרְתָּ֗ם הָאָרֹ֤ן וְהַשֻּׁלְחָן֙ וְהַמְּנֹרָ֣ה וְהַֽמִּזְבְּחֹ֔ת וּכְלֵ֣י הַקֹּ֔דֶשׁ אֲשֶׁ֥ר יְשָׁרְת֖וּ בָּהֶ֑ם וְהַ֨מָּסָ֔ךְ וְכֹ֖ל עֲבֹדָתֽוֹ׃ </span></p>
 <p align="RIGHT"><span lang="he">‎<a name="032">32</a> ‏וּנְשִׂיא֙ נְשִׂיאֵ֣י הַלֵּוִ֔י אֶלְעָזָ֖ר בֶּן־אַהֲרֹ֣ן הַכֹּהֵ֑ן פְּקֻדַּ֕ת שֹׁמְרֵ֖י מִשְׁמֶ֥רֶת הַקֹּֽדֶשׁ׃ </span></p>
 <p align="RIGHT"><span lang="he">‎<a name="033">33</a> ‏לִמְרָרִ֕י מִשְׁפַּ֙חַת֙ הַמַּחְלִ֔י וּמִשְׁפַּ֖חַת הַמּוּשִׁ֑י אֵ֥לֶּה הֵ֖ם מִשְׁפְּחֹ֥ת מְרָרִֽי׃ </span></p>
 <p align="RIGHT"><span lang="he">‎<a name="034">34</a> ‏וּפְקֻדֵיהֶם֙ בְּמִסְפַּ֣ר כָּל־זָכָ֔ר מִבֶּן־חֹ֖דֶשׁ וָמָ֑עְלָה שֵׁ֥שֶׁת אֲלָפִ֖ים וּמָאתָֽיִם׃ </span></p>
 <p align="RIGHT"><span lang="he">‎<a name="035">35</a> ‏וּנְשִׂ֤יא בֵֽית־אָב֙ לְמִשְׁפְּחֹ֣ת מְרָרִ֔י צוּרִיאֵ֖ל בֶּן־אֲבִיחָ֑יִל עַ֣ל יֶ֧רֶךְ הַמִּשְׁכָּ֛ן יַחֲנ֖וּ צָפֹֽנָה׃ </span></p>
 <p align="RIGHT"><span lang="he">‎<a name="036">36</a> ‏וּפְקֻדַּ֣ת מִשְׁמֶרֶת֮ בְּנֵ֣י מְרָרִי֒ קַרְשֵׁי֙ הַמִּשְׁכָּ֔ן וּבְרִיחָ֖יו וְעַמֻּדָ֣יו וַאֲדָנָ֑יו וְכָל־כֵּלָ֔יו וְכֹ֖ל עֲבֹדָתֽוֹ׃ </span></p>
 <p align="RIGHT"><span lang="he">‎<a name="037">37</a> ‏וְעַמֻּדֵ֧י הֶחָצֵ֛ר סָבִ֖יב וְאַדְנֵיהֶ֑ם וִיתֵדֹתָ֖ם וּמֵֽיתְרֵיהֶֽם׃ </span></p>
 <p align="RIGHT"><span lang="he">‎<a name="038">38</a> ‏וְהַחֹנִ֣ים לִפְנֵ֣י הַמִּשְׁכָּ֡ן קֵ֣דְמָה לִפְנֵי֩ אֹֽהֶל־מוֹעֵ֨ד׀ מִזְרָ֜חָה מֹשֶׁ֣ה׀ וְאַהֲרֹ֣ן וּבָנָ֗יו שֹֽׁמְרִים֙ מִשְׁמֶ֣רֶת הַמִּקְדָּ֔שׁ לְמִשְׁמֶ֖רֶת בְּנֵ֣י יִשְׂרָאֵ֑ל וְהַזָּ֥ר הַקָּרֵ֖ב יוּמָֽת׃ </span></p>
 <p align="RIGHT"><span lang="he">‎<a name="039">39</a> ‏כָּל־פְּקוּדֵ֨י הַלְוִיִּ֜ם אֲשֶׁר֩ פָּקַ֨ד מֹשֶׁ֧ה וְׅאַׅהֲׅרֹ֛ׅןׅ<font color="red"><sup>4</sup></font> עַל־פִּ֥י יְהוָ֖ה לְמִשְׁפְּחֹתָ֑ם כָּל־זָכָר֙ מִבֶּן־חֹ֣דֶשׁ וָמַ֔עְלָה שְׁנַ֥יִם וְעֶשְׂרִ֖ים אָֽלֶף׃ ס</span></p>
 <p align="RIGHT"><span lang="he">‎<a name="040">40</a> ‏וַיֹּ֨אמֶר יְהוָ֜ה אֶל־מֹשֶׁ֗ה פְּקֹ֨ד כָּל־בְּכֹ֤ר זָכָר֙ לִבְנֵ֣י יִשְׂרָאֵ֔ל מִבֶּן־חֹ֖דֶשׁ וָמָ֑עְלָה וְשָׂ֕א אֵ֖ת מִסְפַּ֥ר שְׁמֹתָֽם׃ </span></p>
 <p align="RIGHT"><span lang="he">‎<a name="041">41</a> ‏וְלָקַחְתָּ֨<font color="red"><sup>3</sup></font> אֶת־הַלְוִיִּ֥ם לִי֙ אֲנִ֣י יְהוָ֔ה תַּ֥חַת כָּל־בְּכֹ֖ר בִּבְנֵ֣י יִשְׂרָאֵ֑ל וְאֵת֙ בֶּהֱמַ֣ת הַלְוִיִּ֔ם תַּ֣חַת כָּל־בְּכ֔וֹר בְּבֶהֱמַ֖ת בְּנֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="042">42</a> ‏וַיִּפְקֹ֣ד מֹשֶׁ֔ה כַּאֲשֶׁ֛ר צִוָּ֥ה יְהוָ֖ה אֹת֑וֹ אֶֽת־כָּל־בְּכֹ֖ר בִּבְנֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="043">43</a> ‏וַיְהִי֩ כָל־בְּכ֨וֹר זָכָ֜ר בְּמִסְפַּ֥ר שֵׁמ֛וֹת מִבֶּן־חֹ֥דֶשׁ וָמַ֖עְלָה לִפְקֻדֵיהֶ֑ם שְׁנַ֤יִם וְעֶשְׂרִים֙ אֶ֔לֶף שְׁלֹשָׁ֥ה וְשִׁבְעִ֖ים וּמָאתָֽיִם׃ פ</span></p>
 <p align="RIGHT"><span lang="he">‎<a name="044">44</a> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </span></p>
 <p align="RIGHT"><span lang="he">‎<a name="045">45</a> ‏קַ֣ח אֶת־הַלְוִיִּ֗ם תַּ֤חַת כָּל־בְּכוֹר֙ בִּבְנֵ֣י יִשְׂרָאֵ֔ל וְאֶת־בֶּהֱמַ֥ת הַלְוִיִּ֖ם תַּ֣חַת בְּהֶמְתָּ֑ם וְהָיוּ־לִ֥י הַלְוִיִּ֖ם אֲנִ֥י יְהוָֽה׃ </span></p>
 <p align="RIGHT"><span lang="he">‎<a name="046">46</a> ‏וְאֵת֙ פְּדוּיֵ֣י הַשְּׁלֹשָׁ֔ה וְהַשִּׁבְעִ֖ים וְהַמָּאתָ֑יִם הָעֹֽדְפִים֙ עַל־הַלְוִיִּ֔ם מִבְּכ֖וֹר בְּנֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="047">47</a> ‏וְלָקַחְתָּ֗ חֲמֵ֧שֶׁת חֲמֵ֛שֶׁת שְׁקָלִ֖ים לַגֻּלְגֹּ֑לֶת בְּשֶׁ֤קֶל הַקֹּ֙דֶשׁ֙ תִּקָּ֔ח עֶשְׂרִ֥ים גֵּרָ֖ה הַשָּֽׁקֶל׃ </span></p>
 <p align="RIGHT"><span lang="he">‎<a name="048">48</a> ‏וְנָתַתָּ֣ה הַכֶּ֔סֶף לְאַהֲרֹ֖ן וּלְבָנָ֑יו פְּדוּיֵ֕י הָעֹדְפִ֖ים בָּהֶֽם׃ </span></p>
 <p align="RIGHT"><span lang="he">‎<a name="049">49</a> ‏וַיִּקַּ֣ח מֹשֶׁ֔ה אֵ֖ת כֶּ֣סֶף הַפִּדְי֑וֹם מֵאֵת֙ הָעֹ֣דְפִ֔ים עַ֖ל פְּדוּיֵ֥י הַלְוִיִּֽם׃ </span></p>
 <p align="RIGHT"><span lang="he">‎<a name="050">50</a> ‏מֵאֵ֗ת בְּכ֛וֹר בְּנֵ֥י יִשְׂרָאֵ֖ל לָקַ֣ח אֶת־הַכָּ֑סֶף חֲמִשָּׁ֨ה וְשִׁשִּׁ֜ים וּשְׁלֹ֥שׁ מֵא֛וֹת וָאֶ֖לֶף בְּשֶׁ֥קֶל הַקֹּֽדֶשׁ׃ </span></p>
 <p align="RIGHT"><span lang="he">‎<a name="051">51</a> ‏וַיִּתֵּ֨ן מֹשֶׁ֜ה אֶת־כֶּ֧סֶף הַפְּדֻיִ֛ם<font color="red"><sup>3</sup></font> לְאַהֲרֹ֥ן וּלְבָנָ֖יו עַל־פִּ֣י יְהוָ֑ה כַּאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃ פ</span></p>
 </td>
 <td width="50%">
 <p>1 wə’ēlleh twōləḏōṯ ’ahărōn ûmōšeh bəywōm diber yəhwâ ’eṯ-mōšeh bəhar sînāy: </p>
 <p>2 wə’ēlleh šəmwōṯ bənê-’ahărōn habəḵwōr| nāḏāḇ wa’ăḇîhû’ ’elə‘āzār wə’îṯāmār: </p>
 <p>3 ’ēlleh šəmwōṯ bənê ’ahărōn hakōhănîm hamməšuḥîm ’ăšer-millē’ yāḏām ləḵahēn: </p>
 <p>4 wayyāmāṯ nāḏāḇ wa’ăḇîhû’ lifənê yəhwâ bəhaqəriḇām ’ēš zārâ lifənê yəhwâ bəmiḏəbar sînay ûḇānîm lō’-hāyû lâem wayəḵahēn ’elə‘āzār wə’îṯāmār ‘al-pənê ’ahărōn ’ăḇîhem: f</p>
 <p>5 wayəḏabēr yəhwâ ’el-mōšeh llē’mōr: </p>
 <p>6 haqərēḇ ’eṯ-maṭṭēh lēwî wəh<sup>a</sup>‘ămaḏətā ’ōṯwō lifənê ’ahărōn hakōhēn wəšērəṯû ’ōṯwō: </p>
 <p>7 wəšāmərû ’eṯ-mišəmarətwō wə’eṯ-mišəmereṯ kāl-hā‘ēḏâ lifənê ’ōhel mwō‘ēḏ l<sup>a</sup>‘ăḇōḏ ’eṯ-‘ăḇōḏaṯ hammišəkān: </p>
 <p>8 wəšāmərû ’eṯ-kāl-kəlê ’ōhel mwō‘ēḏ wə’eṯ-mišəmereṯ bənê yiśərā’ēl l<sup>a</sup>‘ăḇōḏ ’eṯ-‘ăḇōḏaṯ hammišəkān: </p>
 <p>9 wənāṯatâ ’eṯ-haləwîyim lə’ahărōn ûləḇānāyw nəṯûnim nəṯûnim hēmmâ lwō mē’ēṯ bənê yiśərā’ēl: </p>
 <p>10 wə’eṯ-’ahărōn wə’eṯ-bānāyw tifəqōḏ wəšāmərû ’eṯ-kəhunnāṯām wəhazzār haqqārēḇ yûmāṯ: f</p>
 <p>11 wayəḏabēr yəhwâ ’el-mōšeh llē’mōr: </p>
 <p>12 wa’ănî hinnēh lāq<sup>a</sup>ḥətî ’eṯ-haləwîyim mitwōḵə bənê yiśərā’ēl t<sup>a</sup>ḥaṯ kāl-bəḵwōr peṭer reḥem mibənê yiśərā’ēl wəhāyû lî haləwîyim: </p>
 <p>13 kî lî kāl-bəḵwōr bəywōm hakōṯî ḵāl-bəḵwōr bə’ereṣ miṣərayim hiqədašətî lî ḵāl-bəḵwōr bəyiśərā’ēl mē’āḏām ‘aḏ-bəhēmâ lî yihəyû ’ănî yəhwâ: s</p>
 <p>14 wayəḏabēr yəhwâ ’el-mōšeh bəmiḏəbar sînay lē’mōr: </p>
 <p>15 pəqōḏ ’eṯ-bənê lēwî ləḇêṯ ’ăḇōṯām ləmišəpəḥōṯām kāl-zāḵār miben-ḥōḏeš wām<sup>a</sup>‘əlâ tifəqəḏēm: </p>
 <p>16 wayyifəqōḏ ’ōṯām mōšeh ‘al-pî yəhwâ ka’ăšer ṣuûâ: </p>
 <p>17 wayyihəyû-’ēlleh ḇənê-lēwî bišəmōṯām gērəšwōn ûqəhāṯ ûmərārî: </p>
 <p>18 wə’ēlleh šəmwōṯ bənê-ḡērəšwōn ləmišəpəḥōṯām liḇənî wəšimə‘î: </p>
 <p>19 ûḇənê qəhāṯ ləmišəpəḥōṯām ‘amərām wəyiṣəhār ḥeḇərwōn wə‘uzzî’ēl: </p>
 <p>20 ûḇənê mərārî ləmišəpəḥōṯām m<sup>a</sup>ḥəlî ûmûšî ’ēlleh hēm mišəpəḥōṯ hallēwî ləḇêṯ ’ăḇōṯām: </p>
 <p>21 ləḡērəšwōn mišəp<sup>a</sup>ḥaṯ halliḇənî ûmišəp<sup>a</sup>ḥaṯ haššimə‘î ’ēlleh hēm mišəpəḥōṯ hagērəšunnî: </p>
 <p>22 pəquḏêhem bəmisəpar kāl-zāḵār miben-ḥōḏeš wāmā‘əlâ pəquḏêhem šiḇə‘aṯ ’ălāfîm w<sup>a</sup>ḥămēš mē’wōṯ: </p>
 <p>23 mišəpəḥōṯ hagērəšunnî ’<sup>a</sup>ḥărê hammišəkān y<sup>a</sup>ḥănû yāmmâ: </p>
 <p>24 ûnəśî’ ḇêṯ-’āḇ lagērəšunnî ’eləyāsāf ben-lā’ēl: </p>
 <p>25 ûmišəmereṯ bənê-ḡērəšwōn bə’ōhel mwō‘ēḏ hammišəkān wəhā’ōhel miḵəsēhû ûmāsaḵə peṯ<sup>a</sup>ḥ ’ōhel mwō‘ēḏ: </p>
 <p>26 wəqalə‘ê heḥāṣēr wə’eṯ-māsaḵə peṯ<sup>a</sup>ḥ heḥāṣēr ’ăšer ‘al-hammišəkān wə‘al-hammizəbēḥa sāḇîḇ wə’ēṯ mêṯārāyw ləḵōl ‘ăḇōḏāṯwō: </p>
 <p>27 wəliqəhāṯ mišəp<sup>a</sup>ḥaṯ h<sup>a</sup>‘amərāmî ûmišəp<sup>a</sup>ḥaṯ hayyiṣəhārî ûmišəp<sup>a</sup>ḥaṯ h<sup>a</sup>ḥeḇərōnî ûmišəp<sup>a</sup>ḥaṯ hā‘āzzî’ēlî ’ēlleh hēm mišəpəḥōṯ haqqəhāṯî: </p>
 <p>28 bəmisəpar kāl-zāḵār miben-ḥōḏeš wāmā‘əlâ šəmōnaṯ ’ălāfîm wəšēš mē’wōṯ šōmərê mišəmereṯ haqqōḏeš: </p>
 <p>29 mišəpəḥōṯ bənê-qəhāṯ y<sup>a</sup>ḥănû ‘al yereḵə hammišəkān têmānâ: </p>
 <p>30 ûnəśî’ ḇêṯ-’āḇ ləmišəpəḥōṯ haqqəhāṯî ’elîṣāfān<font color="red"><sup>1</sup></font> ben-‘uzzî’ēl: </p>
 <p>31 ûmišəmarətām hā’ārōn wəhaššuləḥān wəhammənōrâ wəhammizəbəḥōṯ ûḵəlê haqqōḏeš ’ăšer yəšārəṯû bâem wəhammāsāḵə wəḵōl ‘ăḇōḏāṯwō: </p>
 <p>32 ûnəśî’ nəśî’ê hallēwî ’elə‘āzār ben-’ahărōn hakōhēn pəqudaṯ šōmərê mišəmereṯ haqqōḏeš: </p>
 <p>33 limərārî mišəp<sup>a</sup>ḥaṯ hamm<sup>a</sup>ḥəlî ûmišəp<sup>a</sup>ḥaṯ hammûšî ’ēlleh hēm mišəpəḥōṯ mərārî: </p>
 <p>34 ûfəquḏêhem bəmisəpar kāl-zāḵār miben-ḥōḏeš wāmā‘əlâ šēšeṯ ’ălāfîm ûmā’ṯāyim: </p>
 <p>35 ûnəśî’ ḇêṯ-’āḇ ləmišəpəḥōṯ mərārî ṣûrî’ēl ben-’ăḇîḥāyil ‘al yereḵə hammišəkān y<sup>a</sup>ḥănû ṣāfōnâ: </p>
 <p>36 ûfəqudaṯ mišəmereṯ bənê mərārî qarəšê hammišəkān ûḇərîḥāyw wə‘ammuḏāyw wa’ăḏānāyw wəḵāl-kēlāyw wəḵōl ‘ăḇōḏāṯwō: </p>
 <p>37 wə‘ammuḏê heḥāṣēr sāḇîḇ wə’aḏənêhem wîṯēḏōṯām ûmêṯərêhem: </p>
 <p>38 wəh<sup>a</sup>ḥōnîm lifənê hammišəkān qēḏəmâ lifənê ’ōhel-mwō‘ēḏ| mizərāḥâ mōšeh| wə’ahărōn ûḇānāyw šōmərîm mišəmereṯ hammiqədāš ləmišəmereṯ bənê yiśərā’ēl wəhazzār haqqārēḇ yûmāṯ: </p>
 <p>39 kāl-pəqûḏê haləwîyim ’ăšer pāqaḏ mōšeh wəׅ’aׅhăׅrōׅnׅ<font color="red"><sup>4</sup></font> ‘al-pî yəhwâ ləmišəpəḥōṯām kāl-zāḵār miben-ḥōḏeš wām<sup>a</sup>‘əlâ šənayim wə‘eśərîm ’ālef: s</p>
 <p>40 wayyō’mer yəhwâ ’el-mōšeh pəqōḏ kāl-bəḵōr zāḵār liḇənê yiśərā’ēl miben-ḥōḏeš wāmā‘əlâ wəśā’ ’ēṯ misəpar šəmōṯām: </p>
 <p>41 wəlāq<sup>a</sup>ḥətā<font color="red"><sup>3</sup></font> ’eṯ-haləwîyim lî ’ănî yəhwâ t<sup>a</sup>ḥaṯ kāl-bəḵōr biḇənê yiśərā’ēl wə’ēṯ behĕmaṯ haləwîyim t<sup>a</sup>ḥaṯ kāl-bəḵwōr bəḇehĕmaṯ bənê yiśərā’ēl: </p>
 <p>42 wayyifəqōḏ mōšeh ka’ăšer ṣiûâ yəhwâ ’ōṯwō ’eṯ-kāl-bəḵōr biḇənê yiśərā’ēl: </p>
 <p>43 wayəhî ḵāl-bəḵwōr zāḵār bəmisəpar šēmwōṯ miben-ḥōḏeš wām<sup>a</sup>‘əlâ lifəquḏêhem šənayim wə‘eśərîm ’elef šəlōšâ wəšiḇə‘îm ûmā’ṯāyim: f</p>
 <p>44 wayəḏabēr yəhwâ ’el-mōšeh llē’mōr: </p>
 <p>45 q<sup>a</sup>ḥ ’eṯ-haləwîyim t<sup>a</sup>ḥaṯ kāl-bəḵwōr biḇənê yiśərā’ēl wə’eṯ-behĕmaṯ haləwîyim t<sup>a</sup>ḥaṯ bəhemətām wəhāyû-lî haləwîyim ’ănî yəhwâ: </p>
 <p>46 wə’ēṯ pəḏûyê haššəlōšâ wəhaššiḇə‘îm wəhammā’ṯāyim hā‘ōḏəfîm ‘al-haləwîyim mibəḵwōr bənê yiśərā’ēl: </p>
 <p>47 wəlāq<sup>a</sup>ḥətā ḥămēšeṯ ḥămēšeṯ šəqālîm laguləgōleṯ bəšeqel haqqōḏeš tiqqāḥ ‘eśərîm gērâ haššāqel: </p>
 <p>48 wənāṯatâ hakesef lə’ahărōn ûləḇānāyw pəḏûyê hā‘ōḏəfîm bâem: </p>
 <p>49 wayyiqq<sup>a</sup>ḥ mōšeh ’ēṯ kesef hapiḏəywōm mē’ēṯ hā‘ōḏəfîm ‘al pəḏûyê haləwîyim: </p>
 <p>50 mē’ēṯ bəḵwōr bənê yiśərā’ēl lāq<sup>a</sup>ḥ ’eṯ-hakāsef ḥămiššâ wəšiššîm ûšəlōš mē’wōṯ wā’elef bəšeqel haqqōḏeš: </p>
 <p>51 wayyitēn mōšeh ’eṯ-kesef hapəḏuyim<font color="red"><sup>3</sup></font> lə’ahărōn ûləḇānāyw ‘al-pî yəhwâ ka’ăšer ṣiûâ yəhwâ ’eṯ-mōšeh: f</p>
 </td>
 </tr></table>
 <p></p><hr>
 <center>
 <a href="num004.htm">Next: Numbers (Bemidbar) Chapter 4</a></center>
 </body>