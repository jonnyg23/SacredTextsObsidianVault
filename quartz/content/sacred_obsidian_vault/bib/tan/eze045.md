<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/eze045.htm">Polyglot</a> 
 <a href="../kjv/eze045.htm">KJV</a> 
 <a href="../sep/eze045.htm">Sep</a> 
 <a href="../vul/eze045.htm">Vul</a> 
 
 <br>
 <br><a href="eze.htm">Ezekiel (Yechezqel) Index</a><br>
  
 <a href="eze044.htm">Previous</a> 
 <a href="eze046.htm">Next</a> 
 </center>
 <hr>
 
 <h3 align="CENTER">Tanach (Hebrew): Ezekiel (Yechezqel) Chapter 45</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וּבְהַפִּֽילְכֶ֨ם אֶת־הָאָ֜רֶץ בְּנַחֲלָ֗ה תָּרִימוּ֩ תְרוּמָ֨ה לַיהוָ֥ה׀ קֹדֶשׁ֮ מִן־הָאָרֶץ֒ אֹ֗רֶךְ חֲמִשָּׁ֨ה וְעֶשְׂרִ֥ים אֶ֙לֶף֙ אֹ֔רֶךְ וְרֹ֖חַב עֲשָׂ֣רָה אָ֑לֶף קֹדֶשׁ־ה֥וּא בְכָל־גְּבוּלָ֖הּ סָבִֽיב׃ </span></p>
 <p align="RIGHT"><span lang="he">‎<a name="002">2</a> ‏יִהְיֶ֤ה מִזֶּה֙ אֶל־הַקֹּ֔דֶשׁ חֲמֵ֥שׁ מֵא֛וֹת בַּחֲמֵ֥שׁ מֵא֖וֹת מְרֻבָּ֣ע סָבִ֑יב וַחֲמִשִּׁ֣ים אַמָּ֔ה מִגְרָ֥שׁ ל֖וֹ סָבִֽיב׃ </span></p>
 <p align="RIGHT"><span lang="he">‎<a name="003">3</a> ‏וּמִן־הַמִּדָּ֤ה הַזֹּאת֙ תָּמ֔וֹד אֹ֗רֶךְ <font color="brown">חמש</font> <font color="blue">חֲמִשָּׁ֤ה</font> וְעֶשְׂרִים֙ אֶ֔לֶף וְרֹ֖חַב עֲשֶׂ֣רֶת אֲלָפִ֑ים וּבֽוֹ־יִהְיֶ֥ה הַמִּקְדָּ֖שׁ קֹ֥דֶשׁ קָדָשִֽׁים׃ </span></p>
 <p align="RIGHT"><span lang="he">‎<a name="004">4</a> ‏קֹ֣דֶשׁ מִן־הָאָ֜רֶץ ה֗וּא לַכֹּ֨הֲנִ֜ים מְשָׁרְתֵ֤י הַמִּקְדָּשׁ֙ יִֽהְיֶ֔ה הַקְּרֵבִ֖ים לְשָׁרֵ֣ת אֶת־יְהוָ֑ה וְהָיָ֨ה לָהֶ֤ם מָקוֹם֙ לְבָ֣תִּ֔ים וּמִקְדָּ֖שׁ לַמִּקְדָּֽשׁ׃ </span></p>
 <p align="RIGHT"><span lang="he">‎<a name="005">5</a> ‏וַחֲמִשָּׁ֨ה וְעֶשְׂרִ֥ים אֶ֙לֶף֙ אֹ֔רֶךְ וַעֲשֶׂ֥רֶת אֲלָפִ֖ים רֹ֑חַב <font color="brown">יהיה</font> <font color="blue">וְֽהָיָ֡ה</font> לַלְוִיִּם֩ מְשָׁרְתֵ֨י הַבַּ֧יִת לָהֶ֛ם לַאֲחֻזָּ֖ה עֶשְׂרִ֥ים לְשָׁכֹֽת׃ </span></p>
 <p align="RIGHT"><span lang="he">‎<a name="006">6</a> ‏וַאֲחֻזַּ֨ת הָעִ֜יר תִּתְּנ֗וּ חֲמֵ֤שֶׁת אֲלָפִים֙ רֹ֔חַב וְאֹ֗רֶךְ חֲמִשָּׁ֤ה וְעֶשְׂרִים֙ אֶ֔לֶף לְעֻמַּ֖ת תְּרוּמַ֣ת הַקֹּ֑דֶשׁ לְכָל־בֵּ֥ית יִשְׂרָאֵ֖ל יִהְיֶֽה׃ </span></p>
 <p align="RIGHT"><span lang="he">‎<a name="007">7</a> ‏וְלַנָּשִׂ֡יא מִזֶּ֣ה וּמִזֶּה֩ לִתְרוּמַ֨ת הַקֹּ֜דֶשׁ וְלַאֲחֻזַּ֣ת הָעִ֗יר אֶל־פְּנֵ֤י תְרֽוּמַת־הַקֹּ֙דֶשׁ֙ וְאֶל־פְּנֵי֙ אֲחֻזַּ֣ת הָעִ֔יר מִפְּאַת־יָ֣ם יָ֔מָּה וּמִפְּאַת־קֵ֖דְמָה קָדִ֑ימָה וְאֹ֗רֶךְ לְעֻמּוֹת֙ אַחַ֣ד הַחֲלָקִ֔ים מִגְּב֥וּל יָ֖ם אֶל־גְּב֥וּל קָדִֽימָה׃ </span></p>
 <p align="RIGHT"><span lang="he">‎<a name="008">8</a> ‏לָאָ֛רֶץ יִֽהְיֶה־לּ֥וֹ לַֽאֲחֻזָּ֖ה בְּיִשְׂרָאֵ֑ל וְלֹא־יוֹנ֨וּ ע֤וֹד נְשִׂיאַי֙ אֶת־עַמִּ֔י וְהָאָ֛רֶץ יִתְּנ֥וּ לְבֵֽית־יִשְׂרָאֵ֖ל לְשִׁבְטֵיהֶֽם׃ ס</span></p>
 <p align="RIGHT"><span lang="he">‎<a name="009">9</a> ‏כֹּֽה־אָמַ֞ר אֲדֹנָ֣י יְהוִ֗ה רַב־לָכֶם֙ נְשִׂיאֵ֣י יִשְׂרָאֵ֔ל חָמָ֤ס וָשֹׁד֙ הָסִ֔ירוּ וּמִשְׁפָּ֥ט וּצְדָקָ֖ה עֲשׂ֑וּ הָרִ֤ימוּ גְרֻשֹֽׁתֵיכֶם֙ מֵעַ֣ל עַמִּ֔י נְאֻ֖ם אֲדֹנָ֥י יְהוִֽה׃ </span></p>
 <p align="RIGHT"><span lang="he">‎<a name="010">10</a> ‏מֹֽאזְנֵי־צֶ֧דֶק וְאֵֽיפַת־צֶ֛דֶק וּבַת־צֶ֖דֶק יְהִ֥י לָכֶֽם׃ </span></p>
 <p align="RIGHT"><span lang="he">‎<a name="011">11</a> ‏הָאֵיפָ֣ה וְהַבַּ֗ת תֹּ֤כֶן אֶחָד֙ יִֽהְיֶ֔ה לָשֵׂ֕את מַעְשַׂ֥ר הַחֹ֖מֶר הַבָּ֑ת וַעֲשִׂירִ֤ת הַחֹ֙מֶר֙ הָֽאֵיפָ֔ה אֶל־הַחֹ֖מֶר יִהְיֶ֥ה מַתְכֻּנְתּֽוֹ׃ </span></p>
 <p align="RIGHT"><span lang="he">‎<a name="012">12</a> ‏וְהַשֶּׁ֖קֶל עֶשְׂרִ֣ים גֵּרָ֑ה עֶשְׂרִ֨ים שְׁקָלִ֜ים חֲמִשָּׁ֧ה וְעֶשְׂרִ֣ים שְׁקָלִ֗ים עֲשָׂרָ֤ה וַחֲמִשָּׁה֙ שֶׁ֔קֶל הַמָּנֶ֖ה יִֽהְיֶ֥ה לָכֶֽם׃ </span></p>
 <p align="RIGHT"><span lang="he">‎<a name="013">13</a> ‏זֹ֥את הַתְּרוּמָ֖ה אֲשֶׁ֣ר תָּרִ֑ימוּ שִׁשִּׁ֤ית הָֽאֵיפָה֙ מֵחֹ֣מֶר הַֽחִטִּ֔ים וְשִׁשִּׁיתֶם֙ הָֽאֵיפָ֔ה מֵחֹ֖מֶר הַשְּׂעֹרִֽים׃ </span></p>
 <p align="RIGHT"><span lang="he">‎<a name="014">14</a> ‏וְחֹ֨ק הַשֶּׁ֜מֶן הַבַּ֣ת הַשֶּׁ֗מֶן מַעְשַׂ֤ר הַבַּת֙ מִן־הַכֹּ֔ר עֲשֶׂ֥רֶת הַבַּתִּ֖ים חֹ֑מֶר כִּֽי־עֲשֶׂ֥רֶת הַבַּתִּ֖ים חֹֽמֶר׃ </span></p>
 <p align="RIGHT"><span lang="he">‎<a name="015">15</a> ‏וְשֶׂה־אַחַ֨ת מִן־הַצֹּ֤אן מִן־הַמָּאתַ֙יִם֙ מִמַּשְׁקֵ֣ה יִשְׂרָאֵ֔ל לְמִנְחָ֖ה וּלְעוֹלָ֣ה וְלִשְׁלָמִ֑ים לְכַפֵּ֣ר עֲלֵיהֶ֔ם נְאֻ֖ם אֲדֹנָ֥י יְהוִֽה׃ </span></p>
 <p align="RIGHT"><span lang="he">‎<a name="016">16</a> ‏כֹּ֚ל הָעָ֣ם הָאָ֔רֶץ יִהְי֖וּ אֶל־הַתְּרוּמָ֣ה הַזֹּ֑את לַנָּשִׂ֖יא בְּיִשְׂרָאֵֽל׃ </span></p>
 <p align="RIGHT"><span lang="he">‎<a name="017">17</a> ‏וְעַֽל־הַנָּשִׂ֣יא יִהְיֶ֗ה הָעוֹל֣וֹת וְהַמִּנְחָה֮ וְהַנֵּסֶךְ֒ בַּחַגִּ֤ים וּבֶחֳדָשִׁים֙ וּבַשַּׁבָּת֔וֹת בְּכָֽל־מוֹעֲדֵ֖י בֵּ֣ית יִשְׂרָאֵ֑ל הֽוּא־יַעֲשֶׂ֞ה אֶת־הַחַטָּ֣את וְאֶת־הַמִּנְחָ֗ה וְאֶת־הָֽעוֹלָה֙ וְאֶת־הַשְּׁלָמִ֔ים לְכַפֵּ֖ר בְּעַ֥ד בֵּֽית־יִשְׂרָאֵֽל׃ ס</span></p>
 <p align="RIGHT"><span lang="he">‎<a name="018">18</a> ‏כֹּה־אָמַר֮ אֲדֹנָ֣י יְהוִה֒ בָּֽרִאשׁוֹן֙ בְּאֶחָ֣ד לַחֹ֔דֶשׁ תִּקַּ֥ח פַּר־בֶּן־בָּקָ֖ר תָּמִ֑ים וְחִטֵּאתָ֖ אֶת־הַמִּקְדָּֽשׁ׃ </span></p>
 <p align="RIGHT"><span lang="he">‎<a name="019">19</a> ‏וְלָקַ֨ח הַכֹּהֵ֜ן מִדַּ֣ם הַחַטָּ֗את וְנָתַן֙ אֶל־מְזוּזַ֣ת הַבַּ֔יִת וְאֶל־אַרְבַּ֛ע פִּנּ֥וֹת הָעֲזָרָ֖ה לַמִּזְבֵּ֑חַ וְעַ֨ל־מְזוּזַ֔ת שַׁ֖עַר הֶחָצֵ֥ר הַפְּנִימִֽית׃ </span></p>
 <p align="RIGHT"><span lang="he">‎<a name="020">20</a> ‏וְכֵ֤ן תַּֽעֲשֶׂה֙ בְּשִׁבְעָ֣ה בַחֹ֔דֶשׁ מֵאִ֥ישׁ שֹׁגֶ֖ה וּמִפֶּ֑תִי וְכִפַּרְתֶּ֖ם אֶת־הַבָּֽיִת׃ </span></p>
 <p align="RIGHT"><span lang="he">‎<a name="021">21</a> ‏בָּ֠רִאשׁוֹן בְּאַרְבָּעָ֨ה עָשָׂ֥ר יוֹם֙ לַחֹ֔דֶשׁ יִהְיֶ֥ה לָכֶ֖ם הַפָּ֑סַח חָ֕ג שְׁבֻע֣וֹת יָמִ֔ים מַצּ֖וֹת יֵאָכֵֽל׃ </span></p>
 <p align="RIGHT"><span lang="he">‎<a name="022">22</a> ‏וְעָשָׂ֤ה הַנָּשִׂיא֙ בַּיּ֣וֹם הַה֔וּא בַּעֲד֕וֹ וּבְעַ֖ד כָּל־עַ֣ם הָאָ֑רֶץ פַּ֖ר חַטָּֽאת׃ </span></p>
 <p align="RIGHT"><span lang="he">‎<a name="023">23</a> ‏וְשִׁבְעַ֨ת יְמֵֽי־הֶחָ֜ג יַעֲשֶׂ֧ה עוֹלָ֣ה לַֽיהוָ֗ה שִׁבְעַ֣ת פָּ֠רִים וְשִׁבְעַ֨ת אֵילִ֤ים תְּמִימִם֙ לַיּ֔וֹם שִׁבְעַ֖ת הַיָּמִ֑ים וְחַטָּ֕את שְׂעִ֥יר עִזִּ֖ים לַיּֽוֹם׃ </span></p>
 <p align="RIGHT"><span lang="he">‎<a name="024">24</a> ‏וּמִנְחָ֗ה אֵיפָ֥ה לַפָּ֛ר וְאֵיפָ֥ה לָאַ֖יִל יַֽעֲשֶׂ֑ה וְשֶׁ֖מֶן הִ֥ין לָאֵיפָֽה׃ </span></p>
 <p align="RIGHT"><span lang="he">‎<a name="025">25</a> ‏בַּשְּׁבִיעִ֡י בַּחֲמִשָּׁה֩ עָשָׂ֨ר י֤וֹם לַחֹ֙דֶשׁ֙ בֶּחָ֔ג יַעֲשֶׂ֥ה כָאֵ֖לֶּה שִׁבְעַ֣ת הַיָּמִ֑ים כַּֽחַטָּאת֙ כָּעֹלָ֔ה וְכַמִּנְחָ֖ה וְכַשָּֽׁמֶן׃ ס</span></p>
 </td>
 <td width="50%">
 <p>1 ûḇəhapîləḵem ’eṯ-hā’āreṣ bən<sup>a</sup>ḥălâ tārîmû ṯərûmâ layhwâ| qōḏeš min-hā’āreṣ ’ōreḵə ḥămiššâ wə‘eśərîm ’elef ’ōreḵə wərōḥaḇ ‘ăśārâ ’ālef qōḏeš-hû’ ḇəḵāl-gəḇûlāh sāḇîḇ: </p>
 <p>2 yihəyeh mizzeh ’el-haqqōḏeš ḥămēš mē’wōṯ b<sup>a</sup>ḥămēš mē’wōṯ mərubā‘ sāḇîḇ w<sup>a</sup>ḥămiššîm ’ammâ miḡərāš lwō sāḇîḇ: </p>
 <p>3 ûmin-hammidâ hazzō’ṯ tāmwōḏ ’ōreḵə <font color="brown">ḥāmēš</font> <font color="blue">ḥămiššâ</font> wə‘eśərîm ’elef wərōḥaḇ ‘ăśereṯ ’ălāfîm ûḇwō-yihəyeh hammiqədāš qōḏeš qāḏāšîm: </p>
 <p>4 qōḏeš min-hā’āreṣ hû’ lakōhănîm məšārəṯê hammiqədāš yihəyeh haqqərēḇîm ləšārēṯ ’eṯ-yəhwâ wəhāyâ lâem māqwōm ləḇātîm ûmiqədāš lammiqədāš: </p>
 <p>5 w<sup>a</sup>ḥămiššâ wə‘eśərîm ’elef ’ōreḵə w<sup>a</sup>‘ăśereṯ ’ălāfîm rōḥaḇ <font color="brown">yihəyeh</font> <font color="blue">wəhāyâ</font> laləwîyim məšārəṯê habayiṯ lâem la’ăḥuzzâ ‘eśərîm ləšāḵōṯ: </p>
 <p>6 wa’ăḥuzzaṯ hā‘îr titənû ḥămēšeṯ ’ălāfîm rōḥaḇ wə’ōreḵə ḥămiššâ wə‘eśərîm ’elef lə‘ummaṯ tərûmaṯ haqqōḏeš ləḵāl-bêṯ yiśərā’ēl yihəyeh: </p>
 <p>7 wəlannāśî’ mizzeh ûmizzeh liṯərûmaṯ haqqōḏeš wəla’ăḥuzzaṯ hā‘îr ’el-pənê ṯərûmaṯ-haqqōḏeš wə’el-pənê ’ăḥuzzaṯ hā‘îr mipə’aṯ-yām yāmmâ ûmipə’aṯ-qēḏəmâ qāḏîmâ wə’ōreḵə lə‘ummwōṯ ’<sup>a</sup>ḥaḏ h<sup>a</sup>ḥălāqîm migəḇûl yām ’el-gəḇûl qāḏîmâ: </p>
 <p>8 lā’āreṣ yihəyeh-llwō la’ăḥuzzâ bəyiśərā’ēl wəlō’-ywōnû ‘wōḏ nəśî’ay ’eṯ-‘ammî wəhā’āreṣ yitənû ləḇêṯ-yiśərā’ēl ləšiḇəṭêhem: s</p>
 <p>9 kōh-’āmar ’ăḏōnāy yəhwih raḇ-lāḵem nəśî’ê yiśərā’ēl ḥāmās wāšōḏ hāsîrû ûmišəpāṭ ûṣəḏāqâ ‘ăśû hārîmû ḡərušōṯêḵem mē‘al ‘ammî nə’um ’ăḏōnāy yəhwih: </p>
 <p>10 mō’zənê-ṣeḏeq wə’êfaṯ-ṣeḏeq ûḇaṯ-ṣeḏeq yəhî lāḵem: </p>
 <p>11 hā’êfâ wəhabaṯ tōḵen ’eḥāḏ yihəyeh lāśē’ṯ m<sup>a</sup>‘əśar h<sup>a</sup>ḥōmer habāṯ w<sup>a</sup>‘ăśîriṯ h<sup>a</sup>ḥōmer hā’êfâ ’el-h<sup>a</sup>ḥōmer yihəyeh maṯəkunətwō: </p>
 <p>12 wəhaššeqel ‘eśərîm gērâ ‘eśərîm šəqālîm ḥămiššâ wə‘eśərîm šəqālîm ‘ăśārâ w<sup>a</sup>ḥămiššâ šeqel hammāneh yihəyeh lāḵem: </p>
 <p>13 zō’ṯ hatərûmâ ’ăšer tārîmû šiššîṯ hā’êfâ mēḥōmer h<sup>a</sup>ḥiṭṭîm wəšiššîṯem hā’êfâ mēḥōmer haśśə‘ōrîm: </p>
 <p>14 wəḥōq haššemen habaṯ haššemen m<sup>a</sup>‘əśar habaṯ min-hakōr ‘ăśereṯ habatîm ḥōmer kî-‘ăśereṯ habatîm ḥōmer: </p>
 <p>15 wəśeh-’<sup>a</sup>ḥaṯ min-haṣṣō’n min-hammā’ṯayim mimmašəqēh yiśərā’ēl ləminəḥâ ûlə‘wōlâ wəlišəlāmîm ləḵapēr ‘ălêhem nə’um ’ăḏōnāy yəhwih: </p>
 <p>16 kōl hā‘ām hā’āreṣ yihəyû ’el-hatərûmâ hazzō’ṯ lannāśî’ bəyiśərā’ēl: </p>
 <p>17 wə‘al-hannāśî’ yihəyeh hā‘wōlwōṯ wəhamminəḥâ wəhannēseḵə b<sup>a</sup>ḥagîm ûḇeḥŏḏāšîm ûḇaššabāṯwōṯ bəḵāl-mwō‘ăḏê bêṯ yiśərā’ēl hû’-y<sup>a</sup>‘ăśeh ’eṯ-h<sup>a</sup>ḥaṭṭā’ṯ wə’eṯ-hamminəḥâ wə’eṯ-hā‘wōlâ wə’eṯ-haššəlāmîm ləḵapēr bə‘aḏ bêṯ-yiśərā’ēl: s</p>
 <p>18 kōh-’āmar ’ăḏōnāy yəhwih bāri’šwōn bə’eḥāḏ l<sup>a</sup>ḥōḏeš tiqq<sup>a</sup>ḥ par-ben-bāqār tāmîm wəḥiṭṭē’ṯā ’eṯ-hammiqədāš: </p>
 <p>19 wəlāq<sup>a</sup>ḥ hakōhēn midam h<sup>a</sup>ḥaṭṭā’ṯ wənāṯan ’el-məzûzaṯ habayiṯ wə’el-’arəb<sup>a</sup>‘ pinnwōṯ hā‘ăzārâ lammizəbēḥa wə‘al-məzûzaṯ š<sup>a</sup>‘ar heḥāṣēr hapənîmîṯ: </p>
 <p>20 wəḵēn t<sup>a</sup>‘ăśeh bəšiḇə‘â ḇ<sup>a</sup>ḥōḏeš mē’îš šōḡeh ûmipeṯî wəḵiparətem ’eṯ-habāyiṯ: </p>
 <p>21 bāri’šwōn bə’arəbā‘â ‘āśār ywōm l<sup>a</sup>ḥōḏeš yihəyeh lāḵem hapās<sup>a</sup>ḥ ḥāḡ šəḇu‘wōṯ yāmîm maṣṣwōṯ yē’āḵēl: </p>
 <p>22 wə‘āśâ hannāśî’ bayywōm hahû’ b<sup>a</sup>‘ăḏwō ûḇə‘aḏ kāl-‘am hā’āreṣ par ḥaṭṭā’ṯ: </p>
 <p>23 wəšiḇə‘aṯ yəmê-heḥāḡ y<sup>a</sup>‘ăśeh ‘wōlâ layhwâ šiḇə‘aṯ pārîm wəšiḇə‘aṯ ’êlîm təmîmim layywōm šiḇə‘aṯ hayyāmîm wəḥaṭṭā’ṯ śə‘îr ‘izzîm layywōm: </p>
 <p>24 ûminəḥâ ’êfâ lapār wə’êfâ lā’ayil y<sup>a</sup>‘ăśeh wəšemen hîn lā’êfâ: </p>
 <p>25 baššəḇî‘î b<sup>a</sup>ḥămiššâ ‘āśār ywōm l<sup>a</sup>ḥōḏeš beḥāḡ y<sup>a</sup>‘ăśeh ḵā’ēlleh šiḇə‘aṯ hayyāmîm k<sup>a</sup>ḥaṭṭā’ṯ kā‘ōlâ wəḵamminəḥâ wəḵaššāmen: s</p>
 </td>
 </tr></table>
 <p></p><hr>
 <center>
 <a href="eze046.htm">Next: Ezekiel (Yechezqel) Chapter 46</a></center>
 </body>