<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa096.htm">Polyglot</a> 
 <a href="../kjv/psa096.htm">KJV</a> 
 <a href="../sep/psa096.htm">Sep</a> 
 <a href="../vul/psa096.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa095.htm">Previous</a> 
 <a href="psa097.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 96</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏שִׁ֣ירוּ לַ֭יהוָה שִׁ֣יר חָדָ֑שׁ שִׁ֥ירוּ לַ֝יהוָ֗ה כָּל־הָאָֽרֶץ׃ </span></p>
 <p align="RIGHT"><span lang="he">‎<a name="002">2</a> ‏שִׁ֣ירוּ לַ֭יהוָה בָּרֲכ֣וּ שְׁמ֑וֹ בַּשְּׂר֥וּ מִיּֽוֹם־לְ֝י֗וֹם יְשׁוּעָתֽוֹ׃ </span></p>
 <p align="RIGHT"><span lang="he">‎<a name="003">3</a> ‏סַפְּר֣וּ בַגּוֹיִ֣ם כְּבוֹד֑וֹ בְּכָל־הָֽ֝עַמִּ֗ים נִפְלְאוֹתָֽיו׃ </span></p>
 <p align="RIGHT"><span lang="he">‎<a name="004">4</a> ‏כִּ֥י גָ֘ד֤וֹל יְהוָ֣ה וּמְהֻלָּ֣ל מְאֹ֑ד נוֹרָ֥א ה֝֗וּא עַל־כָּל־אֱלֹהִֽים׃ </span></p>
 <p align="RIGHT"><span lang="he">‎<a name="005">5</a> ‏כִּ֤י׀ כָּל־אֱלֹהֵ֣י הָעַמִּ֣ים אֱלִילִ֑ים וַֽ֝יהוָ֗ה שָׁמַ֥יִם עָשָֽׂה׃ </span></p>
 <p align="RIGHT"><span lang="he">‎<a name="006">6</a> ‏הוֹד־וְהָדָ֥ר לְפָנָ֑יו עֹ֥ז וְ֝תִפְאֶ֗רֶת בְּמִקְדָּשֽׁוֹ׃ </span></p>
 <p align="RIGHT"><span lang="he">‎<a name="007">7</a> ‏הָב֣וּ לַ֭יהוָה מִשְׁפְּח֣וֹת עַמִּ֑ים הָב֥וּ לַ֝יהוָ֗ה כָּב֥וֹד וָעֹֽז׃ </span></p>
 <p align="RIGHT"><span lang="he">‎<a name="008">8</a> ‏הָב֣וּ לַ֭יהוָה כְּב֣וֹד שְׁמ֑וֹ שְׂאֽוּ־מִ֝נְחָ֗ה וּבֹ֥אוּ לְחַצְרוֹתָֽיו׃ </span></p>
 <p align="RIGHT"><span lang="he">‎<a name="009">9</a> ‏הִשְׁתַּחֲו֣וּ לַ֭יהוָה בְּהַדְרַת־קֹ֑דֶשׁ חִ֥ילוּ מִ֝פָּנָ֗יו כָּל־הָאָֽרֶץ׃ </span></p>
 <p align="RIGHT"><span lang="he">‎<a name="010">10</a> ‏אִמְר֤וּ בַגּוֹיִ֨ם׀ יְה֘וָ֤ה מָלָ֗ךְ אַף־תִּכּ֣וֹן תֵּ֭בֵל בַּל־תִּמּ֑וֹט יָדִ֥ין עַ֝מִּ֗ים בְּמֵישָׁרִֽים׃ </span></p>
 <p align="RIGHT"><span lang="he">‎<a name="011">11</a> ‏יִשְׂמְח֣וּ הַ֭שָּׁמַיִם וְתָגֵ֣ל הָאָ֑רֶץ יִֽרְעַ֥ם הַ֝יָּ֗ם וּמְלֹאֽוֹ׃ </span></p>
 <p align="RIGHT"><span lang="he">‎<a name="012">12</a> ‏יַעֲלֹ֣ז שָׂ֭דַי וְכָל־אֲשֶׁר־בּ֑וֹ אָ֥ז יְ֝רַנְּנ֗וּ כָּל־עֲצֵי־יָֽעַר׃ </span></p>
 <p align="RIGHT"><span lang="he">‎<a name="013">13</a> ‏לִפְנֵ֤י יְהוָ֨ה׀ כִּ֬י בָ֗א כִּ֥י בָא֮ לִשְׁפֹּ֪ט הָ֫אָ֥רֶץ יִשְׁפֹּֽט־תֵּבֵ֥ל בְּצֶ֑דֶק וְ֝עַמִּ֗ים בֶּאֱמוּנָתֽוֹ׃ </span></p>
 </td>
 <td width="50%">
 <p>1 šîrû layhwâ šîr ḥāḏāš šîrû layhwâ kāl-hā’āreṣ: </p>
 <p>2 šîrû layhwâ bārăḵû šəmwō baśśərû mîywōm-ləywōm yəšû‘āṯwō: </p>
 <p>3 sapərû ḇagwōyim kəḇwōḏwō bəḵāl-hā‘ammîm nifələ’wōṯāyw: </p>
 <p>4 kî ḡāḏwōl yəhwâ ûməhullāl mə’ōḏ nwōrā’ hû’ ‘al-kāl-’ĕlōhîm: </p>
 <p>5 kî| kāl-’ĕlōhê hā‘ammîm ’ĕlîlîm wayhwâ šāmayim ‘āśâ: </p>
 <p>6 hwōḏ-wəhāḏār ləfānāyw ‘ōz wəṯifə’ereṯ bəmiqədāšwō: </p>
 <p>7 hāḇû layhwâ mišəpəḥwōṯ ‘ammîm hāḇû layhwâ kāḇwōḏ wā‘ōz: </p>
 <p>8 hāḇû layhwâ kəḇwōḏ šəmwō śə’û-minəḥâ ûḇō’û ləḥaṣərwōṯāyw: </p>
 <p>9 hišət<sup>a</sup>ḥăwû layhwâ bəhaḏəraṯ-qōḏeš ḥîlû mipānāyw kāl-hā’āreṣ: </p>
 <p>10 ’imərû ḇagwōyim| yəhwâ mālāḵə ’af-tikwōn tēḇēl bal-timmwōṭ yāḏîn ‘ammîm bəmêšārîm: </p>
 <p>11 yiśəməḥû haššāmayim wəṯāḡēl hā’āreṣ yirə‘am hayyām ûməlō’wō: </p>
 <p>12 y<sup>a</sup>‘ălōz śāḏay wəḵāl-’ăšer-bwō ’āz yərannənû kāl-‘ăṣê-yā‘ar: </p>
 <p>13 lifənê yəhwâ| kî ḇā’ kî ḇā’ lišəpōṭ hā’āreṣ yišəpōṭ-tēḇēl bəṣeḏeq wə‘ammîm be’ĕmûnāṯwō: </p>
 </td>
 </tr></table>
 <p></p><hr>
 <center>
 <a href="psa097.htm">Next: Psalms (Tehilim) Chapter 97</a></center>
 </body>