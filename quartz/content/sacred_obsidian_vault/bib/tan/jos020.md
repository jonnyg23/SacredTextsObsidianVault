<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jos020.htm">Polyglot</a> 
 <a href="../kjv/jos020.htm">KJV</a> 
 <a href="../sep/jsb020.htm">Sep:JsB</a> 
 <a href="../vul/jos020.htm">Vul</a> 
 
 <br>
 <br><a href="jos.htm">Joshua (Yehoshua) Index</a><br>
  
 <a href="jos019.htm">Previous</a> 
 <a href="jos021.htm">Next</a> 
 </center>
 <hr>
 
 <h3 align="CENTER">Tanach (Hebrew): Joshua (Yehoshua) Chapter 20</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְדַבֵּ֣ר יְהוָ֔ה אֶל־יְהוֹשֻׁ֖עַ לֵאמֹֽר׃ </span></p>
 <p align="RIGHT"><span lang="he">‎<a name="002">2</a> ‏דַּבֵּ֛ר אֶל־בְּנֵ֥י יִשְׂרָאֵ֖ל לֵאמֹ֑ר תְּנ֤וּ לָכֶם֙ אֶת־עָרֵ֣י הַמִּקְלָ֔ט אֲשֶׁר־דִּבַּ֥רְתִּי אֲלֵיכֶ֖ם בְּיַד־מֹשֶֽׁה׃ </span></p>
 <p align="RIGHT"><span lang="he">‎<a name="003">3</a> ‏לָנ֥וּס שָׁ֙מָּה֙ רוֹצֵ֔חַ מַכֵּה־נֶ֥פֶשׁ בִּשְׁגָגָ֖ה בִּבְלִי־דָ֑עַת וְהָי֤וּ לָכֶם֙ לְמִקְלָ֔ט מִגֹּאֵ֖ל הַדָּֽם׃ </span></p>
 <p align="RIGHT"><span lang="he">‎<a name="004">4</a> ‏וְנָ֞ס אֶל־אַחַ֣ת׀ מֵהֶעָרִ֣ים הָאֵ֗לֶּה וְעָמַד֙ פֶּ֚תַח שַׁ֣עַר הָעִ֔יר וְדִבֶּ֛ר בְּאָזְנֵ֛י זִקְנֵ֥י־הָעִֽיר<font color="red"><sup>3</sup></font> הַהִ֖יא אֶת־דְּבָרָ֑יו וְאָסְפ֨וּ אֹת֤וֹ הָעִ֙ירָה֙ אֲלֵיהֶ֔ם וְנָתְנוּ־ל֥וֹ מָק֖וֹם וְיָשַׁ֥ב עִמָּֽם׃ </span></p>
 <p align="RIGHT"><span lang="he">‎<a name="005">5</a> ‏וְכִ֨י יִרְדֹּ֜ף גֹּאֵ֤ל הַדָּם֙ אַֽחֲרָ֔יו וְלֹֽא־יַסְגִּ֥רוּ אֶת־הָרֹצֵ֖חַ בְּיָד֑וֹ כִּ֤י בִבְלִי־דַ֙עַת֙ הִכָּ֣ה אֶת־רֵעֵ֔הוּ וְלֹֽא־שֹׂנֵ֥א ה֛וּא ל֖וֹ מִתְּמ֥וֹל שִׁלְשֽׁוֹם׃ </span></p>
 <p align="RIGHT"><span lang="he">‎<a name="006">6</a> ‏וְיָשַׁ֣ב׀ בָּעִ֣יר הַהִ֗יא עַד־עָמְד֞וֹ לִפְנֵ֤י הָֽעֵדָה֙ לַמִּשְׁפָּ֔ט עַד־מוֹת֙ הַכֹּהֵ֣ן הַגָּד֔וֹל אֲשֶׁ֥ר יִהְיֶ֖ה בַּיָּמִ֣ים הָהֵ֑ם אָ֣ז׀ יָשׁ֣וּב הָרוֹצֵ֗חַ וּבָ֤א אֶל־עִירוֹ֙ וְאֶל־בֵּית֔וֹ אֶל־הָעִ֖יר אֲשֶׁר־נָ֥ס מִשָּֽׁם׃ </span></p>
 <p align="RIGHT"><span lang="he">‎<a name="007">7</a> ‏וַיַּקְדִּ֜שׁוּ אֶת־קֶ֤דֶשׁ בַּגָּלִיל֙ בְּהַ֣ר נַפְתָּלִ֔י וְאֶת־שְׁכֶ֖ם בְּהַ֣ר אֶפְרָ֑יִם וְאֶת־קִרְיַ֥ת אַרְבַּ֛ע הִ֥יא חֶבְר֖וֹן בְּהַ֥ר יְהוּדָֽה׃ </span></p>
 <p align="RIGHT"><span lang="he">‎<a name="008">8</a> ‏וּמֵעֵ֜בֶר לְיַרְדֵּ֤ן יְרִיחוֹ֙ מִזְרָ֔חָה נָתְנ֞וּ אֶת־בֶּ֧צֶר בַּמִּדְבָּ֛ר בַּמִּישֹׁ֖ר מִמַּטֵּ֣ה רְאוּבֵ֑ן וְאֶת־רָאמֹ֤ת בַּגִּלְעָד֙ מִמַּטֵּה־גָ֔ד וְאֶת־<font color="brown">גלון</font> <font color="blue">גּוֹלָ֥ן</font> בַּבָּשָׁ֖ן מִמַּטֵּ֥ה מְנַשֶּֽׁה׃ </span></p>
 <p align="RIGHT"><span lang="he">‎<a name="009">9</a> ‏אֵ֣לֶּה הָיוּ֩ עָרֵ֨י הַמּֽוּעָדָ֜ה לְכֹ֣ל׀ בְּנֵ֣י יִשְׂרָאֵ֗ל וְלַגֵּר֙ הַגָּ֣ר בְּתוֹכָ֔ם לָנ֣וּס שָׁ֔מָּה כָּל־מַכֵּה־נֶ֖פֶשׁ בִּשְׁגָגָ֑ה וְלֹ֣א יָמ֗וּת בְּיַד֙ גֹּאֵ֣ל הַדָּ֔ם עַד־עָמְד֖וֹ לִפְנֵ֥י הָעֵדָֽה׃ פ</span></p>
 </td>
 <td width="50%">
 <p>1 wayəḏabēr yəhwâ ’el-yəhwōšu‘a lē’mōr: </p>
 <p>2 dabēr ’el-bənê yiśərā’ēl lē’mōr tənû lāḵem ’eṯ-‘ārê hammiqəlāṭ ’ăšer-dibarətî ’ălêḵem bəyaḏ-mōšeh: </p>
 <p>3 lānûs šāmmâ rwōṣēḥa makēh-nefeš bišəḡāḡâ biḇəlî-ḏā‘aṯ wəhāyû lāḵem ləmiqəlāṭ migō’ēl hadām: </p>
 <p>4 wənās ’el-’<sup>a</sup>ḥaṯ| mēhe‘ārîm hā’ēlleh wə‘āmaḏ peṯ<sup>a</sup>ḥ š<sup>a</sup>‘ar hā‘îr wəḏiber bə’āzənê ziqənê-hā‘îr<font color="red"><sup>3</sup></font> hahî’ ’eṯ-dəḇārāyw wə’āsəfû ’ōṯwō hā‘îrâ ’ălêhem wənāṯənû-lwō māqwōm wəyāšaḇ ‘immām: </p>
 <p>5 wəḵî yirədōf gō’ēl hadām ’<sup>a</sup>ḥărāyw wəlō’-yasəgirû ’eṯ-hārōṣēḥa bəyāḏwō kî ḇiḇəlî-ḏ<sup>a</sup>‘aṯ hikâ ’eṯ-rē‘ēhû wəlō’-śōnē’ hû’ lwō mitəmwōl šiləšwōm: </p>
 <p>6 wəyāšaḇ| bā‘îr hahî’ ‘aḏ-‘āməḏwō lifənê hā‘ēḏâ lammišəpāṭ ‘aḏ-mwōṯ hakōhēn hagāḏwōl ’ăšer yihəyeh bayyāmîm hâēm ’āz| yāšûḇ hārwōṣēḥa ûḇā’ ’el-‘îrwō wə’el-bêṯwō ’el-hā‘îr ’ăšer-nās miššām: </p>
 <p>7 wayyaqədišû ’eṯ-qeḏeš bagālîl bəhar nafətālî wə’eṯ-šəḵem bəhar ’efərāyim wə’eṯ-qirəyaṯ ’arəb<sup>a</sup>‘ hî’ ḥeḇərwōn bəhar yəhûḏâ: </p>
 <p>8 ûmē‘ēḇer ləyarədēn yərîḥwō mizərāḥâ nāṯənû ’eṯ-beṣer bammiḏəbār bammîšōr mimmaṭṭēh rə’ûḇēn wə’eṯ-rā’mōṯ bagilə‘āḏ mimmaṭṭēh-ḡāḏ wə’eṯ-<font color="brown">gālwōn</font> <font color="blue">gwōlān</font> babāšān mimmaṭṭēh mənaššeh: </p>
 <p>9 ’ēlleh hāyû ‘ārê hammû‘āḏâ ləḵōl| bənê yiśərā’ēl wəlagēr hagār bəṯwōḵām lānûs šāmmâ kāl-makēh-nefeš bišəḡāḡâ wəlō’ yāmûṯ bəyaḏ gō’ēl hadām ‘aḏ-‘āməḏwō lifənê hā‘ēḏâ: f</p>
 </td>
 </tr></table>
 <p></p><hr>
 <center>
 <a href="jos021.htm">Next: Joshua (Yehoshua) Chapter 21</a></center>
 </body>