<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/pro020.htm">Polyglot</a> 
 <a href="../kjv/pro020.htm">KJV</a> 
 <a href="../sep/pro020.htm">Sep</a> 
 <a href="../vul/pro020.htm">Vul</a> 
 
 <br>
 <br><a href="pro.htm">Proverbs (Mishlei) Index</a><br>
  
 <a href="pro019.htm">Previous</a> 
 <a href="pro021.htm">Next</a> 
 </center>
 <hr>
 
 <h3 align="CENTER">Tanach (Hebrew): Proverbs (Mishlei) Chapter 20</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏לֵ֣ץ הַ֭יַּין<font color="red"><sup>1</sup></font> הֹמֶ֣ה שֵׁכָ֑ר וְכָל־שֹׁ֥גֶה בּ֝֗וֹ לֹ֣א יֶחְכָּֽם׃ </span></p>
 <p align="RIGHT"><span lang="he">‎<a name="002">2</a> ‏נַ֣הַם כַּ֭כְּפִיר אֵ֣ימַת מֶ֑לֶךְ מִ֝תְעַבְּר֗וֹ חוֹטֵ֥א נַפְשֽׁוֹ׃ </span></p>
 <p align="RIGHT"><span lang="he">‎<a name="003">3</a> ‏כָּב֣וֹד לָ֭אִישׁ שֶׁ֣בֶת מֵרִ֑יב וְכָל־אֱ֝וִ֗יל יִתְגַּלָּֽע׃ </span></p>
 <p align="RIGHT"><span lang="he">‎<a name="004">4</a> ‏מֵ֭חֹרֶף עָצֵ֣ל לֹא־יַחֲרֹ֑שׁ <font color="brown">ישאל</font> <font color="blue">וְשָׁאַ֖ל</font> בַּקָּצִ֣יר וָאָֽיִן׃ </span></p>
 <p align="RIGHT"><span lang="he">‎<a name="005">5</a> ‏מַ֣יִם עֲ֭מֻקִּים עֵצָ֣ה בְלֶב־אִ֑ישׁ וְאִ֖ישׁ תְּבוּנָ֣ה יִדְלֶֽנָּה׃ </span></p>
 <p align="RIGHT"><span lang="he">‎<a name="006">6</a> ‏רָב־אָדָ֗ם יִ֭קְרָא אִ֣ישׁ חַסְדּ֑וֹ וְאִ֥ישׁ אֱ֝מוּנִ֗ים מִ֣י יִמְצָֽא׃ </span></p>
 <p align="RIGHT"><span lang="he">‎<a name="007">7</a> ‏מִתְהַלֵּ֣ךְ בְּתֻמּ֣וֹ צַדִּ֑יק אַשְׁרֵ֖י בָנָ֣יו אַחֲרָֽיו׃ </span></p>
 <p align="RIGHT"><span lang="he">‎<a name="008">8</a> ‏מֶ֗לֶךְ יוֹשֵׁ֥ב עַל־כִּסֵּא־דִ֑ין מְזָרֶ֖ה בְעֵינָ֣יו כָּל־רָֽע׃ </span></p>
 <p align="RIGHT"><span lang="he">‎<a name="009">9</a> ‏מִֽי־יֹ֭אמַר זִכִּ֣יתִי לִבִּ֑י טָ֝הַ֗רְתִּי מֵחַטָּאתִֽי׃ </span></p>
 <p align="RIGHT"><span lang="he">‎<a name="010">10</a> ‏אֶ֣בֶן וָ֭אֶבֶן אֵיפָ֣ה וְאֵיפָ֑ה תּוֹעֲבַ֥ת יְ֝הוָ֗ה גַּם־שְׁנֵיהֶֽם׃ </span></p>
 <p align="RIGHT"><span lang="he">‎<a name="011">11</a> ‏גַּ֣ם בְּ֭מַעֲלָלָיו יִתְנַכֶּר־נָ֑עַר אִם־זַ֖ךְ וְאִם־יָשָׁ֣ר פָּעֳלֽוֹ׃ </span></p>
 <p align="RIGHT"><span lang="he">‎<a name="012">12</a> ‏אֹ֣זֶן שֹׁ֭מַעַת<font color="red"><sup>3</sup></font> וְעַ֣יִן רֹאָ֑ה יְ֝הוָ֗ה עָשָׂ֥ה גַם־שְׁנֵיהֶֽם׃ </span></p>
 <p align="RIGHT"><span lang="he">‎<a name="013">13</a> ‏אַל־תֶּֽאֱהַ֣ב שֵׁ֭נָה פֶּן־תִּוָּרֵ֑שׁ פְּקַ֖ח עֵינֶ֣יךָ שְֽׂבַֽע־לָֽחֶם׃ </span></p>
 <p align="RIGHT"><span lang="he">‎<a name="014">14</a> ‏רַ֣ע רַ֭ע יֹאמַ֣ר הַקּוֹנֶ֑ה וְאֹזֵ֥ל ל֝֗וֹ אָ֣ז יִתְהַלָּֽל׃ </span></p>
 <p align="RIGHT"><span lang="he">‎<a name="015">15</a> ‏יֵ֣שׁ זָ֭הָב וְרָב־פְּנִינִ֑ים וּכְלִ֥י יְ֝קָ֗ר שִׂפְתֵי־דָֽעַת׃ </span></p>
 <p align="RIGHT"><span lang="he">‎<a name="016">16</a> ‏לְֽקַח־בִּ֭גְדוֹ כִּי־עָ֣רַב זָ֑ר וּבְעַ֖ד <font color="brown">נכרים</font> <font color="blue">נָכְרִיָּ֣ה</font> חַבְלֵֽהוּ׃ </span></p>
 <p align="RIGHT"><span lang="he">‎<a name="017">17</a> ‏עָרֵ֣ב לָ֭אִישׁ לֶ֣חֶם שָׁ֑קֶר וְ֝אַחַ֗ר יִמָּֽלֵא־פִ֥יהוּ חָצָֽץ׃ </span></p>
 <p align="RIGHT"><span lang="he">‎<a name="018">18</a> ‏מַ֭חֲשָׁבוֹת בְּעֵצָ֣ה תִכּ֑וֹן וּ֝בְתַחְבֻּל֗וֹת עֲשֵׂ֣ה מִלְחָמָֽה׃ </span></p>
 <p align="RIGHT"><span lang="he">‎<a name="019">19</a> ‏גּֽוֹלֶה־סּ֭וֹד<font color="red"><sup>3</sup></font> הוֹלֵ֣ךְ רָכִ֑יל וּלְפֹתֶ֥ה שְׂ֝פָתָ֗יו לֹ֣א תִתְעָרָֽב׃ </span></p>
 <p align="RIGHT"><span lang="he">‎<a name="020">20</a> ‏מְ֭קַלֵּל אָבִ֣יו וְאִמּ֑וֹ יִֽדְעַ֥ךְ נֵ֝ר֗וֹ <font color="brown">באישון</font> <font color="blue">בֶּאֱשׁ֥וּן</font> חֹֽשֶׁךְ׃ </span></p>
 <p align="RIGHT"><span lang="he">‎<a name="021">21</a> ‏נַ֭חֲלָה <font color="brown">מבחלת</font> <font color="blue">מְבֹהֶ֣לֶת</font> בָּרִאשֹׁנָ֑ה וְ֝אַחֲרִיתָ֗הּ לֹ֣א תְבֹרָֽךְ׃ </span></p>
 <p align="RIGHT"><span lang="he">‎<a name="022">22</a> ‏אַל־תֹּאמַ֥ר אֲשַׁלְּמָה־רָ֑ע קַוֵּ֥ה לַֽ֝יהוָ֗ה וְיֹ֣שַֽׁע לָֽךְ׃ </span></p>
 <p align="RIGHT"><span lang="he">‎<a name="023">23</a> ‏תּוֹעֲבַ֣ת יְ֭הוָה אֶ֣בֶן וָאָ֑בֶן וּמֹאזְנֵ֖י מִרְמָ֣ה לֹא־טֽוֹב׃ </span></p>
 <p align="RIGHT"><span lang="he">‎<a name="024">24</a> ‏מֵיְהוָ֥ה מִצְעֲדֵי־גָ֑בֶר וְ֝אָדָ֗ם מַה־יָּבִ֥ין דַּרְכּֽוֹ׃ </span></p>
 <p align="RIGHT"><span lang="he">‎<a name="025">25</a> ‏מוֹקֵ֣שׁ אָ֭דָם יָ֣לַע קֹ֑דֶשׁ וְאַחַ֖ר נְדָרִ֣ים לְבַקֵּֽר׃ </span></p>
 <p align="RIGHT"><span lang="he">‎<a name="026">26</a> ‏מְזָרֶ֣ה רְ֭שָׁעִים מֶ֣לֶךְ חָכָ֑ם וַיָּ֖שֶׁב עֲלֵיהֶ֣ם אוֹפָֽן׃ </span></p>
 <p align="RIGHT"><span lang="he">‎<a name="027">27</a> ‏נֵ֣ר יְ֭הוָה נִשְׁמַ֣ת אָדָ֑ם חֹ֝פֵ֗שׂ כָּל־חַדְרֵי־בָֽטֶן׃ </span></p>
 <p align="RIGHT"><span lang="he">‎<a name="028">28</a> ‏חֶ֣סֶד וֶ֭אֱמֶת יִצְּרוּ־מֶ֑לֶךְ וְסָעַ֖ד בַּחֶ֣סֶד כִּסְאֽוֹ׃ </span></p>
 <p align="RIGHT"><span lang="he">‎<a name="029">29</a> ‏תִּפְאֶ֣רֶת בַּחוּרִ֣ים כֹּחָ֑ם וַהֲדַ֖ר זְקֵנִ֣ים שֵׂיבָֽה׃ </span></p>
 <p align="RIGHT"><span lang="he">‎<a name="030">30</a> ‏חַבֻּר֣וֹת פֶּ֭צַע <font color="brown">תמריק</font> <font color="blue">תַּמְר֣וּק</font> בְּרָ֑ע וּ֝מַכּ֗וֹת חַדְרֵי־בָֽטֶן׃ </span></p>
 </td>
 <td width="50%">
 <p>1 lēṣ hayyayn<font color="red"><sup>1</sup></font> hōmeh šēḵār wəḵāl-šōḡeh bwō lō’ yeḥəkām: </p>
 <p>2 naham kakəfîr ’êmaṯ meleḵə miṯə‘abərwō ḥwōṭē’ nafəšwō: </p>
 <p>3 kāḇwōḏ lā’îš šeḇeṯ mērîḇ wəḵāl-’ĕwîl yiṯəgallā‘: </p>
 <p>4 mēḥōref ‘āṣēl lō’-y<sup>a</sup>ḥărōš <font color="brown">yišə’al</font> <font color="blue">wəšā’al</font> baqqāṣîr wā’āyin: </p>
 <p>5 mayim ‘ămuqqîm ‘ēṣâ ḇəleḇ-’îš wə’îš təḇûnâ yiḏəlennâ: </p>
 <p>6 rāḇ-’āḏām yiqərā’ ’îš ḥasədwō wə’îš ’ĕmûnîm mî yiməṣā’: </p>
 <p>7 miṯəhallēḵə bəṯummwō ṣadîq ’ašərê ḇānāyw ’<sup>a</sup>ḥărāyw: </p>
 <p>8 meleḵə ywōšēḇ ‘al-kissē’-ḏîn məzāreh ḇə‘ênāyw kāl-rā‘: </p>
 <p>9 mî-yō’mar zikîṯî libî ṭâarətî mēḥaṭṭā’ṯî: </p>
 <p>10 ’eḇen wā’eḇen ’êfâ wə’êfâ twō‘ăḇaṯ yəhwâ gam-šənêhem: </p>
 <p>11 gam bəm<sup>a</sup>‘ălālāyw yiṯənaker-nā‘ar ’im-zaḵə wə’im-yāšār pā‘ŏlwō: </p>
 <p>12 ’ōzen šōm<sup>a</sup>‘aṯ<font color="red"><sup>3</sup></font> wə‘ayin rō’â yəhwâ ‘āśâ ḡam-šənêhem: </p>
 <p>13 ’al-te’ĕhaḇ šēnâ pen-tiûārēš pəq<sup>a</sup>ḥ ‘êneyḵā śəḇ<sup>a</sup>‘-lāḥem: </p>
 <p>14 r<sup>a</sup>‘ r<sup>a</sup>‘ yō’mar haqqwōneh wə’ōzēl lwō ’āz yiṯəhallāl: </p>
 <p>15 yēš zâāḇ wərāḇ-pənînîm ûḵəlî yəqār śifəṯê-ḏā‘aṯ: </p>
 <p>16 ləq<sup>a</sup>ḥ-biḡəḏwō kî-‘āraḇ zār ûḇə‘aḏ <font color="brown">nāḵərîm</font> <font color="blue">nāḵərîyâ</font> ḥaḇəlēhû: </p>
 <p>17 ‘ārēḇ lā’îš leḥem šāqer wə’<sup>a</sup>ḥar yimmālē’-fîhû ḥāṣāṣ: </p>
 <p>18 m<sup>a</sup>ḥăšāḇwōṯ bə‘ēṣâ ṯikwōn ûḇəṯ<sup>a</sup>ḥəbulwōṯ ‘ăśēh miləḥāmâ: </p>
 <p>19 gwōleh-sswōḏ<font color="red"><sup>3</sup></font> hwōlēḵə rāḵîl ûləfōṯeh śəfāṯāyw lō’ ṯiṯə‘ārāḇ: </p>
 <p>20 məqallēl ’āḇîw wə’immwō yiḏə‘aḵə nērwō <font color="brown">bə’îšwōn</font> <font color="blue">be’ĕšûn</font> ḥōšeḵə: </p>
 <p>21 n<sup>a</sup>ḥălâ <font color="brown">məḇuḥeleṯ</font> <font color="blue">məḇōheleṯ</font> bāri’šōnâ wə’<sup>a</sup>ḥărîṯāh lō’ ṯəḇōrāḵə: </p>
 <p>22 ’al-tō’mar ’ăšalləmâ-rā‘ qaûēh layhwâ wəyōš<sup>a</sup>‘ lāḵə: </p>
 <p>23 twō‘ăḇaṯ yəhwâ ’eḇen wā’āḇen ûmō’zənê mirəmâ lō’-ṭwōḇ: </p>
 <p>24 mêəhwâ miṣə‘ăḏê-ḡāḇer wə’āḏām mah-yyāḇîn darəkwō: </p>
 <p>25 mwōqēš ’āḏām yāl<sup>a</sup>‘ qōḏeš wə’<sup>a</sup>ḥar nəḏārîm ləḇaqqēr: </p>
 <p>26 məzāreh rəšā‘îm meleḵə ḥāḵām wayyāšeḇ ‘ălêhem ’wōfān: </p>
 <p>27 nēr yəhwâ nišəmaṯ ’āḏām ḥōfēś kāl-ḥaḏərê-ḇāṭen: </p>
 <p>28 ḥeseḏ we’ĕmeṯ yiṣṣərû-meleḵə wəsā‘aḏ b<sup>a</sup>ḥeseḏ kisə’wō: </p>
 <p>29 tifə’ereṯ b<sup>a</sup>ḥûrîm kōḥām wahăḏar zəqēnîm śêḇâ: </p>
 <p>30 ḥaburwōṯ peṣ<sup>a</sup>‘ <font color="brown">tamərîq</font> <font color="blue">tamərûq</font> bərā‘ ûmakwōṯ ḥaḏərê-ḇāṭen: </p>
 </td>
 </tr></table>
 <p></p><hr>
 <center>
 <a href="pro021.htm">Next: Proverbs (Mishlei) Chapter 21</a></center>
 </body>