<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa036.htm">Polyglot</a> 
 <a href="../kjv/psa036.htm">KJV</a> 
 <a href="../sep/psa036.htm">Sep</a> 
 <a href="../vul/psa036.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa035.htm">Previous</a> 
 <a href="psa037.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 36</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏לַמְנַצֵּ֬חַ׀ לְעֶֽבֶד־יְהוָ֬ה לְדָוִֽד׃ </span></p>
 <p align="RIGHT"><span lang="he">‎<a name="002">2</a> ‏נְאֻֽם־פֶּ֣שַׁע לָ֭רָשָׁע בְּקֶ֣רֶב לִבִּ֑י אֵֽין־פַּ֥חַד אֱ֝לֹהִ֗ים לְנֶ֣גֶד עֵינָֽיו׃ </span></p>
 <p align="RIGHT"><span lang="he">‎<a name="003">3</a> ‏כִּֽי־הֶחֱלִ֣יק אֵלָ֣יו בְּעֵינָ֑יו לִמְצֹ֖א עֲוֹנ֣וֹ לִשְׂנֹֽא׃ </span></p>
 <p align="RIGHT"><span lang="he">‎<a name="004">4</a> ‏דִּבְרֵי־פִ֭יו אָ֣וֶן וּמִרְמָ֑ה חָדַ֖ל לְהַשְׂכִּ֣יל לְהֵיטִֽיב׃ </span></p>
 <p align="RIGHT"><span lang="he">‎<a name="005">5</a> ‏אָ֤וֶן׀ יַחְשֹׁ֗ב עַֽל־מִשְׁכָּ֫ב֥וֹ יִ֭תְיַצֵּב עַל־דֶּ֣רֶךְ לֹא־ט֑וֹב רָ֝֗ע לֹ֣א יִמְאָֽס׃ </span></p>
 <p align="RIGHT"><span lang="he">‎<a name="006">6</a> ‏יְ֭הוָה בְּהַשָּׁמַ֣יִם חַסְדֶּ֑ךָ אֱ֝מֽוּנָתְךָ֗ עַד־שְׁחָקִֽים׃ </span></p>
 <p align="RIGHT"><span lang="he">‎<a name="007">7</a> ‏צִדְקָֽתְךָ֨׀<font color="red"><sup>3</sup></font> כְּֽהַרְרֵי־אֵ֗ל מִ֭שְׁפָּטֶךָ תְּה֣וֹם רַבָּ֑ה אָ֤דָֽם־וּבְהֵמָ֖ה תוֹשִׁ֣יעַ יְהוָֽה׃ </span></p>
 <p align="RIGHT"><span lang="he">‎<a name="008">8</a> ‏מַה־יָּקָ֥ר חַסְדְּךָ֗ אֱלֹ֫הִ֥ים וּבְנֵ֥י אָדָ֑ם בְּצֵ֥ל כְּ֝נָפֶ֗יךָ יֶחֱסָיֽוּן׃ </span></p>
 <p align="RIGHT"><span lang="he">‎<a name="009">9</a> ‏יִ֭רְוְיֻן מִדֶּ֣שֶׁן בֵּיתֶ֑ךָ וְנַ֖חַל עֲדָנֶ֣יךָ תַשְׁקֵֽם׃ </span></p>
 <p align="RIGHT"><span lang="he">‎<a name="010">10</a> ‏כִּֽי־עִ֭מְּךָ מְק֣וֹר חַיִּ֑ים בְּ֝אוֹרְךָ֗ נִרְאֶה־אֽוֹר׃ </span></p>
 <p align="RIGHT"><span lang="he">‎<a name="011">11</a> ‏מְשֹׁ֣ךְ חַ֭סְדְּךָ לְיֹדְעֶ֑יךָ וְ֝צִדְקָֽתְךָ֗ לְיִשְׁרֵי־לֵֽב׃ </span></p>
 <p align="RIGHT"><span lang="he">‎<a name="012">12</a> ‏אַל־תְּ֭בוֹאֵנִי רֶ֣גֶל גַּאֲוָ֑ה וְיַד־רְ֝שָׁעִ֗ים אַל־תְּנִדֵֽנִי׃ </span></p>
 <p align="RIGHT"><span lang="he">‎<a name="013">13</a> ‏שָׁ֣ם נָ֭פְלוּ פֹּ֣עֲלֵי אָ֑וֶן דֹּ֝ח֗וּ וְלֹא־יָ֥כְלוּ קֽוּם׃ </span></p>
 </td>
 <td width="50%">
 <p>1 lamənaṣṣēḥa| lə‘eḇeḏ-yəhwâ ləḏāwiḏ: </p>
 <p>2 nə’um-peš<sup>a</sup>‘ lārāšā‘ bəqereḇ libî ’ên-p<sup>a</sup>ḥaḏ ’ĕlōhîm ləneḡeḏ ‘ênāyw: </p>
 <p>3 kî-heḥĕlîq ’ēlāyw bə‘ênāyw liməṣō’ ‘ăwōnwō liśənō’: </p>
 <p>4 diḇərê-fîw ’āwen ûmirəmâ ḥāḏal ləhaśəkîl ləhêṭîḇ: </p>
 <p>5 ’āwen| y<sup>a</sup>ḥəšōḇ ‘al-mišəkāḇwō yiṯəyaṣṣēḇ ‘al-dereḵə lō’-ṭwōḇ rā‘ lō’ yimə’ās: </p>
 <p>6 yəhwâ bəhaššāmayim ḥasədeḵā ’ĕmûnāṯəḵā ‘aḏ-šəḥāqîm: </p>
 <p>7 ṣiḏəqāṯəḵā|<font color="red"><sup>3</sup></font> kəharərê-’ēl mišəpāṭeḵā təhwōm rabâ ’āḏām-ûḇəhēmâ ṯwōšî‘a yəhwâ: </p>
 <p>8 mah-yyāqār ḥasədəḵā ’ĕlōhîm ûḇənê ’āḏām bəṣēl kənāfeyḵā yeḥĕsāyûn: </p>
 <p>9 yirəwəyun midešen bêṯeḵā wən<sup>a</sup>ḥal ‘ăḏāneyḵā ṯašəqēm: </p>
 <p>10 kî-‘imməḵā məqwōr ḥayyîm bə’wōrəḵā nirə’eh-’wōr: </p>
 <p>11 məšōḵə ḥasədəḵā ləyōḏə‘eyḵā wəṣiḏəqāṯəḵā ləyišərê-lēḇ: </p>
 <p>12 ’al-təḇwō’ēnî reḡel ga’ăwâ wəyaḏ-rəšā‘îm ’al-təniḏēnî: </p>
 <p>13 šām nāfəlû pō‘ălê ’āwen dōḥû wəlō’-yāḵəlû qûm: </p>
 </td>
 </tr></table>
 <p></p><hr>
 <center>
 <a href="psa037.htm">Next: Psalms (Tehilim) Chapter 37</a></center>
 </body>