<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/eze004.htm">Polyglot</a> 
 <a href="../kjv/eze004.htm">KJV</a> 
 <a href="../sep/eze004.htm">Sep</a> 
 <a href="../vul/eze004.htm">Vul</a> 
 
 <br>
 <br><a href="eze.htm">Ezekiel (Yechezqel) Index</a><br>
  
 <a href="eze003.htm">Previous</a> 
 <a href="eze005.htm">Next</a> 
 </center>
 <hr>
 
 <h3 align="CENTER">Tanach (Hebrew): Ezekiel (Yechezqel) Chapter 4</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וְאַתָּ֤ה בֶן־אָדָם֙ קַח־לְךָ֣ לְבֵנָ֔ה וְנָתַתָּ֥ה אוֹתָ֖הּ לְפָנֶ֑יךָ וְחַקּוֹתָ֥ עָלֶ֛יהָ עִ֖יר אֶת־יְרוּשָׁלִָֽם׃ </span></p>
 <p align="RIGHT"><span lang="he">‎<a name="002">2</a> ‏וְנָתַתָּ֨ה עָלֶ֜יהָ מָצ֗וֹר וּבָנִ֤יתָ עָלֶ֙יהָ֙ דָּיֵ֔ק וְשָׁפַכְתָּ֥ עָלֶ֖יהָ סֹֽלְלָ֑ה וְנָתַתָּ֨ה עָלֶ֧יהָ מַחֲנ֛וֹת וְשִׂים־עָלֶ֥יהָ כָּרִ֖ים סָבִֽיב׃ </span></p>
 <p align="RIGHT"><span lang="he">‎<a name="003">3</a> ‏וְאַתָּ֤ה קַח־לְךָ֙ מַחֲבַ֣ת בַּרְזֶ֔ל וְנָתַתָּ֤ה אוֹתָהּ֙ קִ֣יר בַּרְזֶ֔ל בֵּינְךָ֖ וּבֵ֣ין הָעִ֑יר וַהֲכִינֹתָה֩ אֶת־פָּנֶ֨יךָ אֵלֶ֜יהָ וְהָיְתָ֤ה בַמָּצוֹר֙ וְצַרְתָּ֣ עָלֶ֔יהָ א֥וֹת הִ֖יא לְבֵ֥ית יִשְׂרָאֵֽל׃ ס</span></p>
 <p align="RIGHT"><span lang="he">‎<a name="004">4</a> ‏וְאַתָּ֤ה שְׁכַב֙ עַל־צִדְּךָ֣ הַשְּׂמָאלִ֔י וְשַׂמְתָּ֛ אֶת־עֲוֹ֥ן בֵּֽית־יִשְׂרָאֵ֖ל עָלָ֑יו מִסְפַּ֤ר הַיָּמִים֙ אֲשֶׁ֣ר תִּשְׁכַּ֣ב עָלָ֔יו תִּשָּׂ֖א אֶת־עֲוֹנָֽם׃ </span></p>
 <p align="RIGHT"><span lang="he">‎<a name="005">5</a> ‏וַאֲנִ֗י נָתַ֤תִּֽי לְךָ֙ אֶת־שְׁנֵ֣י עֲוֹנָ֔ם לְמִסְפַּ֣ר יָמִ֔ים שְׁלֹשׁ־מֵא֥וֹת וְתִשְׁעִ֖ים י֑וֹם וְנָשָׂ֖אתָ עֲוֹ֥ן בֵּֽית־יִשְׂרָאֵֽל׃ </span></p>
 <p align="RIGHT"><span lang="he">‎<a name="006">6</a> ‏וְכִלִּיתָ֣ אֶת־אֵ֗לֶּה וְשָׁ֨כַבְתָּ֜ עַל־צִדְּךָ֤ <font color="brown">הימוני</font> <font color="blue">הַיְמָנִי֙</font> שֵׁנִ֔ית וְנָשָׂ֖אתָ אֶת־עֲוֹ֣ן בֵּית־יְהוּדָ֑ה אַרְבָּעִ֣ים י֔וֹם י֧וֹם לַשָּׁנָ֛ה י֥וֹם לַשָּׁנָ֖ה נְתַתִּ֥יו לָֽךְ׃ </span></p>
 <p align="RIGHT"><span lang="he">‎<a name="007">7</a> ‏וְאֶל־מְצ֤וֹר יְרוּשָׁלִַ֙ם֙ תָּכִ֣ין פָּנֶ֔יךָ וּֽזְרֹעֲךָ֖ חֲשׂוּפָ֑ה וְנִבֵּאתָ֖ עָלֶֽיהָ׃ </span></p>
 <p align="RIGHT"><span lang="he">‎<a name="008">8</a> ‏וְהִנֵּ֛ה נָתַ֥תִּי עָלֶ֖יךָ עֲבוֹתִ֑ים וְלֹֽא־תֵהָפֵ֤ךְ מִֽצִּדְּךָ֙ אֶל־צִדֶּ֔ךָ עַד־כַּלּוֹתְךָ֖ יְמֵ֥י מְצוּרֶֽךָ׃ </span></p>
 <p align="RIGHT"><span lang="he">‎<a name="009">9</a> ‏וְאַתָּ֣ה קַח־לְךָ֡ חִטִּ֡ין וּ֠שְׂעֹרִים וּפ֨וֹל וַעֲדָשִׁ֜ים וְדֹ֣חַן וְכֻסְּמִ֗ים וְנָתַתָּ֤ה אוֹתָם֙ בִּכְלִ֣י אֶחָ֔ד וְעָשִׂ֧יתָ אוֹתָ֛ם לְךָ֖ לְלָ֑חֶם מִסְפַּ֨ר הַיָּמִ֜ים אֲשֶׁר־אַתָּ֣ה׀ שׁוֹכֵ֣ב עַֽל־צִדְּךָ֗ שְׁלֹשׁ־מֵא֧וֹת וְתִשְׁעִ֛ים י֖וֹם תֹּאכֲלֶֽנּוּ׃ </span></p>
 <p align="RIGHT"><span lang="he">‎<a name="010">10</a> ‏וּמַאֲכָֽלְךָ֙ אֲשֶׁ֣ר תֹּאכֲלֶ֔נּוּ בְּמִשְׁק֕וֹל עֶשְׂרִ֥ים שֶׁ֖קֶל לַיּ֑וֹם מֵעֵ֥ת עַד־עֵ֖ת תֹּאכֲלֶֽנּוּ׃ </span></p>
 <p align="RIGHT"><span lang="he">‎<a name="011">11</a> ‏וּמַ֛יִם בִּמְשׂוּרָ֥ה תִשְׁתֶּ֖ה שִׁשִּׁ֣ית הַהִ֑ין מֵעֵ֥ת עַד־עֵ֖ת תִּשְׁתֶּֽה׃ </span></p>
 <p align="RIGHT"><span lang="he">‎<a name="012">12</a> ‏וְעֻגַ֥ת שְׂעֹרִ֖ים תֹּֽאכֲלֶ֑נָּה וְהִ֗יא בְּגֶֽלְלֵי֙ צֵאַ֣ת הָֽאָדָ֔ם תְּעֻגֶ֖נָה לְעֵינֵיהֶֽם׃ ס</span></p>
 <p align="RIGHT"><span lang="he">‎<a name="013">13</a> ‏וַיֹּ֣אמֶר יְהוָ֔ה כָּ֣כָה יֹאכְל֧וּ בְנֵֽי־יִשְׂרָאֵ֛ל אֶת־לַחְמָ֖ם טָמֵ֑א בַּגּוֹיִ֕ם אֲשֶׁ֥ר אַדִּיחֵ֖ם שָֽׁם׃ </span></p>
 <p align="RIGHT"><span lang="he">‎<a name="014">14</a> ‏וָאֹמַ֗ר אֲהָהּ֙ אֲדֹנָ֣י יְהוִ֔ה הִנֵּ֥ה נַפְשִׁ֖י לֹ֣א מְטֻמָּאָ֑ה וּנְבֵלָ֨ה וּטְרֵפָ֤ה לֹֽא־אָכַ֙לְתִּי֙ מִנְּעוּרַ֣י וְעַד־עַ֔תָּה וְלֹא־בָ֥א בְּפִ֖י בְּשַׂ֥ר פִּגּֽוּל׃ ס</span></p>
 <p align="RIGHT"><span lang="he">‎<a name="015">15</a> ‏וַיֹּ֣אמֶר אֵלַ֔י רְאֵ֗ה נָתַ֤תִּֽי לְךָ֙ אֶת־<font color="brown">צפועי</font> <font color="blue">צְפִיעֵ֣י</font> הַבָּקָ֔ר תַּ֖חַת גֶּלְלֵ֣י הָֽאָדָ֑ם וְעָשִׂ֥יתָ אֶֽת־לַחְמְךָ֖ עֲלֵיהֶֽם׃ ס</span></p>
 <p align="RIGHT"><span lang="he">‎<a name="016">16</a> ‏וַיֹּ֣אמֶר אֵלַ֗י בֶּן־אָדָם֙ הִנְנִ֨י שֹׁבֵ֤ר מַטֵּה־לֶ֙חֶם֙ בִּיר֣וּשָׁלִַ֔ם וְאָכְלוּ־לֶ֥חֶם בְּמִשְׁקָ֖ל וּבִדְאָגָ֑ה וּמַ֕יִם בִּמְשׂוּרָ֥ה וּבְשִׁמָּמ֖וֹן יִשְׁתּֽוּ׃ </span></p>
 <p align="RIGHT"><span lang="he">‎<a name="017">17</a> ‏לְמַ֥עַן יַחְסְר֖וּ לֶ֣חֶם וָמָ֑יִם וְנָשַׁ֙מּוּ֙ אִ֣ישׁ וְאָחִ֔יו וְנָמַ֖קּוּ בַּעֲוֹנָֽם׃ פ</span></p>
 </td>
 <td width="50%">
 <p>1 wə’atâ ḇen-’āḏām q<sup>a</sup>ḥ-ləḵā ləḇēnâ wənāṯatâ ’wōṯāh ləfāneyḵā wəḥaqqwōṯā ‘āleyhā ‘îr ’eṯ-yərûšālāim: </p>
 <p>2 wənāṯatâ ‘āleyhā māṣwōr ûḇānîṯā ‘āleyhā dāyēq wəšāfaḵətā ‘āleyhā sōləlâ wənāṯatâ ‘āleyhā m<sup>a</sup>ḥănwōṯ wəśîm-‘āleyhā kārîm sāḇîḇ: </p>
 <p>3 wə’atâ q<sup>a</sup>ḥ-ləḵā m<sup>a</sup>ḥăḇaṯ barəzel wənāṯatâ ’wōṯāh qîr barəzel bênəḵā ûḇên hā‘îr wahăḵînōṯâ ’eṯ-pāneyḵā ’ēleyhā wəhāyəṯâ ḇammāṣwōr wəṣarətā ‘āleyhā ’wōṯ hî’ ləḇêṯ yiśərā’ēl: s</p>
 <p>4 wə’atâ šəḵaḇ ‘al-ṣidəḵā haśśəmā’lî wəśamətā ’eṯ-‘ăwōn bêṯ-yiśərā’ēl ‘ālāyw misəpar hayyāmîm ’ăšer tišəkaḇ ‘ālāyw tiśśā’ ’eṯ-‘ăwōnām: </p>
 <p>5 wa’ănî nāṯatî ləḵā ’eṯ-šənê ‘ăwōnām ləmisəpar yāmîm šəlōš-mē’wōṯ wəṯišə‘îm ywōm wənāśā’ṯā ‘ăwōn bêṯ-yiśərā’ēl: </p>
 <p>6 wəḵillîṯā ’eṯ-’ēlleh wəšāḵaḇətā ‘al-ṣidəḵā <font color="brown">hayəmwōnî</font> <font color="blue">hayəmānî</font> šēnîṯ wənāśā’ṯā ’eṯ-‘ăwōn bêṯ-yəhûḏâ ’arəbā‘îm ywōm ywōm laššānâ ywōm laššānâ nəṯatîw lāḵə: </p>
 <p>7 wə’el-məṣwōr yərûšālaim tāḵîn pāneyḵā ûzərō‘ăḵā ḥăśûfâ wənibē’ṯā ‘āleyhā: </p>
 <p>8 wəhinnēh nāṯatî ‘āleyḵā ‘ăḇwōṯîm wəlō’-ṯēhāfēḵə miṣṣidəḵā ’el-ṣideḵā ‘aḏ-kallwōṯəḵā yəmê məṣûreḵā: </p>
 <p>9 wə’atâ q<sup>a</sup>ḥ-ləḵā ḥiṭṭîn ûśə‘ōrîm ûfwōl w<sup>a</sup>‘ăḏāšîm wəḏōḥan wəḵussəmîm wənāṯatâ ’wōṯām biḵəlî ’eḥāḏ wə‘āśîṯā ’wōṯām ləḵā ləlāḥem misəpar hayyāmîm ’ăšer-’atâ| šwōḵēḇ ‘al-ṣidəḵā šəlōš-mē’wōṯ wəṯišə‘îm ywōm tō’ḵălennû: </p>
 <p>10 ûma’ăḵāləḵā ’ăšer tō’ḵălennû bəmišəqwōl ‘eśərîm šeqel layywōm mē‘ēṯ ‘aḏ-‘ēṯ tō’ḵălennû: </p>
 <p>11 ûmayim biməśûrâ ṯišəteh šiššîṯ hahîn mē‘ēṯ ‘aḏ-‘ēṯ tišəteh: </p>
 <p>12 wə‘uḡaṯ śə‘ōrîm tō’ḵălennâ wəhî’ bəḡeləlê ṣē’aṯ hā’āḏām tə‘uḡenâ lə‘ênêhem: s</p>
 <p>13 wayyō’mer yəhwâ kāḵâ yō’ḵəlû ḇənê-yiśərā’ēl ’eṯ-l<sup>a</sup>ḥəmām ṭāmē’ bagwōyim ’ăšer ’adîḥēm šām: </p>
 <p>14 wā’ōmar ’ăhāh ’ăḏōnāy yəhwih hinnēh nafəšî lō’ məṭummā’â ûnəḇēlâ ûṭərēfâ lō’-’āḵalətî minnə‘ûray wə‘aḏ-‘atâ wəlō’-ḇā’ bəfî bəśar pigûl: s</p>
 <p>15 wayyō’mer ’ēlay rə’ēh nāṯatî ləḵā ’eṯ-<font color="brown">ṣəfû‘ê</font> <font color="blue">ṣəfî‘ê</font> habāqār t<sup>a</sup>ḥaṯ geləlê hā’āḏām wə‘āśîṯā ’eṯ-l<sup>a</sup>ḥəməḵā ‘ălêhem: s</p>
 <p>16 wayyō’mer ’ēlay ben-’āḏām hinənî šōḇēr maṭṭēh-leḥem bîrûšālaim wə’āḵəlû-leḥem bəmišəqāl ûḇiḏə’āḡâ ûmayim biməśûrâ ûḇəšimmāmwōn yišətû: </p>
 <p>17 ləm<sup>a</sup>‘an y<sup>a</sup>ḥəsərû leḥem wāmāyim wənāšammû ’îš wə’āḥîw wənāmaqqû b<sup>a</sup>‘ăwōnām: f</p>
 </td>
 </tr></table>
 <p></p><hr>
 <center>
 <a href="eze005.htm">Next: Ezekiel (Yechezqel) Chapter 5</a></center>
 </body>