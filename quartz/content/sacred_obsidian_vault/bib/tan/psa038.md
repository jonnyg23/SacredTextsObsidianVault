<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa038.htm">Polyglot</a> 
 <a href="../kjv/psa038.htm">KJV</a> 
 <a href="../sep/psa038.htm">Sep</a> 
 <a href="../vul/psa038.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa037.htm">Previous</a> 
 <a href="psa039.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 38</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏מִזְמ֖וֹר לְדָוִ֣ד לְהַזְכִּֽיר׃ </span></p>
 <p align="RIGHT"><span lang="he">‎<a name="002">2</a> ‏יְֽהוָ֗ה אַל־בְּקֶצְפְּךָ֥ תוֹכִיחֵ֑נִי וּֽבַחֲמָתְךָ֥ תְיַסְּרֵֽנִי׃ </span></p>
 <p align="RIGHT"><span lang="he">‎<a name="003">3</a> ‏כִּֽי־חִ֭צֶּיךָ נִ֣חֲתוּ בִ֑י וַתִּנְחַ֖ת עָלַ֣י יָדֶֽךָ׃ </span></p>
 <p align="RIGHT"><span lang="he">‎<a name="004">4</a> ‏אֵין־מְתֹ֣ם בִּ֭בְשָׂרִי מִפְּנֵ֣י זַעְמֶ֑ךָ אֵין־שָׁל֥וֹם בַּ֝עֲצָמַ֗י מִפְּנֵ֥י חַטָּאתִֽי׃ </span></p>
 <p align="RIGHT"><span lang="he">‎<a name="005">5</a> ‏כִּ֣י עֲ֭וֹנֹתַי עָבְר֣וּ רֹאשִׁ֑י כְּמַשָּׂ֥א כָ֝בֵ֗ד יִכְבְּד֥וּ מִמֶּֽנִּי׃ </span></p>
 <p align="RIGHT"><span lang="he">‎<a name="006">6</a> ‏הִבְאִ֣ישׁוּ נָ֭מַקּוּ חַבּוּרֹתָ֑י מִ֝פְּנֵ֗י אִוַּלְתִּֽי׃ </span></p>
 <p align="RIGHT"><span lang="he">‎<a name="007">7</a> ‏נַעֲוֵ֣יתִי שַׁחֹ֣תִי עַד־מְאֹ֑ד כָּל־הַ֝יּ֗וֹם קֹדֵ֥ר הִלָּֽכְתִּי׃ </span></p>
 <p align="RIGHT"><span lang="he">‎<a name="008">8</a> ‏כִּֽי־כְ֭סָלַי מָלְא֣וּ נִקְלֶ֑ה וְאֵ֥ין מְ֝תֹ֗ם בִּבְשָׂרִֽי׃ </span></p>
 <p align="RIGHT"><span lang="he">‎<a name="009">9</a> ‏נְפוּג֣וֹתִי וְנִדְכֵּ֣יתִי עַד־מְאֹ֑ד שָׁ֝אַ֗גְתִּי מִֽנַּהֲמַ֥ת לִבִּֽי׃ </span></p>
 <p align="RIGHT"><span lang="he">‎<a name="010">10</a> ‏אֲ‍ֽדֹנָי נֶגְדְּךָ֥ כָל־תַּאֲוָתִ֑י וְ֝אַנְחָתִ֗י מִמְּךָ֥ לֹא־נִסְתָּֽרָה׃ </span></p>
 <p align="RIGHT"><span lang="he">‎<a name="011">11</a> ‏לִבִּ֣י סְ֭חַרְחַר עֲזָבַ֣נִי כֹחִ֑י וְֽאוֹר־עֵינַ֥י גַּם־הֵ֝֗ם אֵ֣ין אִתִּֽי׃ </span></p>
 <p align="RIGHT"><span lang="he">‎<a name="012">12</a> ‏אֹֽהֲבַ֨י׀ וְרֵעַ֗י מִנֶּ֣גֶד נִגְעִ֣י יַעֲמֹ֑דוּ וּ֝קְרוֹבַ֗י מֵרָחֹ֥ק עָמָֽדוּ׃ </span></p>
 <p align="RIGHT"><span lang="he">‎<a name="013">13</a> ‏וַיְנַקְשׁ֤וּ׀ מְבַקְשֵׁ֬י נַפְשִׁ֗י וְדֹרְשֵׁ֣י רָ֭עָתִי דִּבְּר֣וּ הַוּ֑וֹת וּ֝מִרְמ֗וֹת כָּל־הַיּ֥וֹם יֶהְגּֽוּ׃ </span></p>
 <p align="RIGHT"><span lang="he">‎<a name="014">14</a> ‏וַאֲנִ֣י כְ֭חֵרֵשׁ לֹ֣א אֶשְׁמָ֑ע וּ֝כְאִלֵּ֗ם לֹ֣א יִפְתַּח־פִּֽיו׃ </span></p>
 <p align="RIGHT"><span lang="he">‎<a name="015">15</a> ‏וָאֱהִ֗י כְּ֭אִישׁ אֲשֶׁ֣ר לֹא־שֹׁמֵ֑עַ וְאֵ֥ין בְּ֝פִ֗יו תּוֹכָחֽוֹת׃ </span></p>
 <p align="RIGHT"><span lang="he">‎<a name="016">16</a> ‏כִּֽי־לְךָ֣ יְהוָ֣ה הוֹחָ֑לְתִּי אַתָּ֥ה תַ֝עֲנֶ֗ה אֲדֹנָ֥י אֱלֹהָֽי׃ </span></p>
 <p align="RIGHT"><span lang="he">‎<a name="017">17</a> ‏כִּֽי־אָ֭מַרְתִּי פֶּן־יִשְׂמְחוּ־לִ֑י בְּמ֥וֹט רַ֝גְלִ֗י עָלַ֥י הִגְדִּֽילוּ׃ </span></p>
 <p align="RIGHT"><span lang="he">‎<a name="018">18</a> ‏כִּֽי־אֲ֭נִי לְצֶ֣לַע נָכ֑וֹן וּמַכְאוֹבִ֖י נֶגְדִּ֣י תָמִֽיד׃ </span></p>
 <p align="RIGHT"><span lang="he">‎<a name="019">19</a> ‏כִּֽי־עֲוֹנִ֥י אַגִּ֑יד אֶ֝דְאַ֗ג מֵֽחַטָּאתִֽי׃ </span></p>
 <p align="RIGHT"><span lang="he">‎<a name="020">20</a> ‏וְֽ֭אֹיְבַי חַיִּ֣ים עָצֵ֑מוּ וְרַבּ֖וּ שֹׂנְאַ֣י שָֽׁקֶר׃ </span></p>
 <p align="RIGHT"><span lang="he">‎<a name="021">21</a> ‏וּמְשַׁלְּמֵ֣י רָ֭עָה תַּ֣חַת טוֹבָ֑ה יִ֝שְׂטְנ֗וּנִי תַּ֣חַת <font color="brown">רדופי־</font> <font color="blue">רָֽדְפִי־</font> טֽוֹב׃ </span></p>
 <p align="RIGHT"><span lang="he">‎<a name="022">22</a> ‏אַל־תַּֽעַזְבֵ֥נִי יְהוָ֑ה אֱ֝לֹהַ֗י אַל־תִּרְחַ֥ק מִמֶּֽנִּי׃ </span></p>
 <p align="RIGHT"><span lang="he">‎<a name="023">23</a> ‏ח֥וּשָׁה לְעֶזְרָתִ֑י אֲ֝דֹנָ֗י תְּשׁוּעָתִֽי׃ </span></p>
 </td>
 <td width="50%">
 <p>1 mizəmwōr ləḏāwiḏ ləhazəkîr: </p>
 <p>2 yəhwâ ’al-bəqeṣəpəḵā ṯwōḵîḥēnî ûḇ<sup>a</sup>ḥămāṯəḵā ṯəyassərēnî: </p>
 <p>3 kî-ḥiṣṣeyḵā niḥăṯû ḇî watinəḥaṯ ‘ālay yāḏeḵā: </p>
 <p>4 ’ên-məṯōm biḇəśārî mipənê z<sup>a</sup>‘əmeḵā ’ên-šālwōm b<sup>a</sup>‘ăṣāmay mipənê ḥaṭṭā’ṯî: </p>
 <p>5 kî ‘ăwōnōṯay ‘āḇərû rō’šî kəmaśśā’ ḵāḇēḏ yiḵəbəḏû mimmennî: </p>
 <p>6 hiḇə’îšû nāmaqqû ḥabûrōṯāy mipənê ’iûalətî: </p>
 <p>7 n<sup>a</sup>‘ăwêṯî š<sup>a</sup>ḥōṯî ‘aḏ-mə’ōḏ kāl-hayywōm qōḏēr hillāḵətî: </p>
 <p>8 kî-ḵəsālay mālə’û niqəleh wə’ên məṯōm biḇəśārî: </p>
 <p>9 nəfûḡwōṯî wəniḏəkêṯî ‘aḏ-mə’ōḏ šā’aḡətî minnahămaṯ libî: </p>
 <p>10 ’ă‍ḏōnāy neḡədəḵā ḵāl-ta’ăwāṯî wə’anəḥāṯî mimməḵā lō’-nisətārâ: </p>
 <p>11 libî səḥarəḥar ‘ăzāḇanî ḵōḥî wə’wōr-‘ênay gam-hēm ’ên ’itî: </p>
 <p>12 ’ōhăḇay| wərē‘ay minneḡeḏ niḡə‘î y<sup>a</sup>‘ămōḏû ûqərwōḇay mērāḥōq ‘āmāḏû: </p>
 <p>13 wayənaqəšû| məḇaqəšê nafəšî wəḏōrəšê rā‘āṯî dibərû haûwōṯ ûmirəmwōṯ kāl-hayywōm yehəgû: </p>
 <p>14 wa’ănî ḵəḥērēš lō’ ’ešəmā‘ ûḵə’illēm lō’ yifət<sup>a</sup>ḥ-pîw: </p>
 <p>15 wā’ĕhî kə’îš ’ăšer lō’-šōmē‘a wə’ên bəfîw twōḵāḥwōṯ: </p>
 <p>16 kî-ləḵā yəhwâ hwōḥālətî ’atâ ṯ<sup>a</sup>‘ăneh ’ăḏōnāy ’ĕlōhāy: </p>
 <p>17 kî-’āmarətî pen-yiśəməḥû-lî bəmwōṭ raḡəlî ‘ālay hiḡədîlû: </p>
 <p>18 kî-’ănî ləṣel<sup>a</sup>‘ nāḵwōn ûmaḵə’wōḇî neḡədî ṯāmîḏ: </p>
 <p>19 kî-‘ăwōnî ’agîḏ ’eḏə’aḡ mēḥaṭṭā’ṯî: </p>
 <p>20 wə’ōyəḇay ḥayyîm ‘āṣēmû wərabû śōnə’ay šāqer: </p>
 <p>21 ûməšalləmê rā‘â t<sup>a</sup>ḥaṯ ṭwōḇâ yiśəṭənûnî t<sup>a</sup>ḥaṯ <font color="brown">rəḏwōfî-</font> <font color="blue">rāḏəfî-</font> ṭwōḇ: </p>
 <p>22 ’al-t<sup>a</sup>‘azəḇēnî yəhwâ ’ĕlōhay ’al-tirəḥaq mimmennî: </p>
 <p>23 ḥûšâ lə‘ezərāṯî ’ăḏōnāy təšû‘āṯî: </p>
 </td>
 </tr></table>
 <p></p><hr>
 <center>
 <a href="psa039.htm">Next: Psalms (Tehilim) Chapter 39</a></center>
 </body>