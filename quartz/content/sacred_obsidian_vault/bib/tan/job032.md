<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/job032.htm">Polyglot</a> 
 <a href="../kjv/job032.htm">KJV</a> 
 <a href="../sep/job032.htm">Sep</a> 
 <a href="../vul/job032.htm">Vul</a> 
 
 <br>
 <br><a href="job.htm">Job (Iyov) Index</a><br>
  
 <a href="job031.htm">Previous</a> 
 <a href="job033.htm">Next</a> 
 </center>
 <hr>
 
 <h3 align="CENTER">Tanach (Hebrew): Job (Iyov) Chapter 32</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַֽיִּשְׁבְּת֡וּ שְׁלֹ֤שֶׁת הָאֲנָשִׁ֣ים הָ֭אֵלֶּה מֵעֲנ֣וֹת אֶת־אִיּ֑וֹב כִּ֤י ה֖וּא צַדִּ֣יק בְּעֵינָֽיו׃ פ</span></p>
 <p align="RIGHT"><span lang="he">‎<a name="002">2</a> ‏וַיִּ֤חַר אַ֨ף׀ אֱלִיה֣וּא בֶן־בַּרַכְאֵ֣ל הַבּוּזִי֮ מִמִּשְׁפַּ֪חַ֫ת רָ֥ם בְּ֭אִיּוֹב חָרָ֣ה אַפּ֑וֹ עַֽל־צַדְּק֥וֹ נַ֝פְשׁ֗וֹ מֵאֱלֹהִֽים׃ </span></p>
 <p align="RIGHT"><span lang="he">‎<a name="003">3</a> ‏וּבִשְׁלֹ֣שֶׁת רֵעָיו֮ חָרָ֪ה אַ֫פּ֥וֹ עַ֤ל אֲשֶׁ֣ר לֹא־מָצְא֣וּ מַעֲנֶ֑ה וַ֝יַּרְשִׁ֗יעוּ אֶת־אִיּֽוֹב׃ </span></p>
 <p align="RIGHT"><span lang="he">‎<a name="004">4</a> ‏וֶֽאֱלִיה֗וּ<font color="red"><sup>3</sup></font> חִכָּ֣ה אֶת־אִ֭יּוֹב בִּדְבָרִ֑ים כִּ֤י זְֽקֵנִים־הֵ֖מָּה מִמֶּ֣נּוּ לְיָמִֽים׃ </span></p>
 <p align="RIGHT"><span lang="he">‎<a name="005">5</a> ‏וַיַּ֤רְא אֱלִיה֗וּא כִּ֘י אֵ֤ין מַעֲנֶ֗ה בְּ֭פִי שְׁלֹ֥שֶׁת הָאֲנָשִׁ֗ים וַיִּ֥חַר אַפּֽוֹ׃ פ</span></p>
 <p align="RIGHT"><span lang="he">‎<a name="006">6</a> ‏וַיַּ֤עַן׀ אֱלִיה֖וּא בֶן־בַּֽרַכְאֵ֥ל הַבּוּזִ֗י וַיֹּ֫אמַ֥ר צָ֘עִ֤יר אֲנִ֣י לְ֭יָמִים וְאַתֶּ֣ם יְשִׁישִׁ֑ים עַל־כֵּ֖ן זָחַ֥לְתִּי וָֽאִירָ֓א׀<font color="red"><sup>1</sup></font> מֵחַוֹּ֖ת דֵּעִ֣י אֶתְכֶֽם׃ </span></p>
 <p align="RIGHT"><span lang="he">‎<a name="007">7</a> ‏אָ֭מַרְתִּי יָמִ֣ים יְדַבֵּ֑רוּ וְרֹ֥ב שָׁ֝נִ֗ים יֹדִ֥יעוּ חָכְמָֽה׃ </span></p>
 <p align="RIGHT"><span lang="he">‎<a name="008">8</a> ‏אָ֭כֵן רֽוּחַ־הִ֣יא בֶאֱנ֑וֹשׁ וְנִשְׁמַ֖ת שַׁדַּ֣י תְּבִינֵֽם׃ </span></p>
 <p align="RIGHT"><span lang="he">‎<a name="009">9</a> ‏לֹֽא־רַבִּ֥ים יֶחְכָּ֑מוּ וּ֝זְקֵנִ֗ים יָבִ֥ינוּ מִשְׁפָּֽט׃ </span></p>
 <p align="RIGHT"><span lang="he">‎<a name="010">10</a> ‏לָכֵ֣ן אָ֭מַרְתִּי שִׁמְעָה־לִּ֑י אֲחַוֶּ֖ה דֵּעִ֣י אַף־אָֽנִי׃ </span></p>
 <p align="RIGHT"><span lang="he">‎<a name="011">11</a> ‏הֵ֤ן הוֹחַ֨לְתִּי לְֽדִבְרֵיכֶ֗ם אָ֭זִין עַד־תְּב֥וּנֹֽתֵיכֶ֑ם<font color="red"><sup>3</sup></font> עַֽד־תַּחְקְר֥וּן מִלִּֽין׃ </span></p>
 <p align="RIGHT"><span lang="he">‎<a name="012">12</a> ‏וְעָֽדֵיכֶ֗ם אֶתְבּ֫וֹנָ֥ן וְהִנֵּ֤ה אֵ֣ין לְאִיּ֣וֹב מוֹכִ֑יחַ עוֹנֶ֖ה אֲמָרָ֣יו מִכֶּֽם׃ </span></p>
 <p align="RIGHT"><span lang="he">‎<a name="013">13</a> ‏פֶּן־תֹּ֣֭אמְרוּ מָצָ֣אנוּ חָכְמָ֑ה אֵ֖ל יִדְּפֶ֣נּוּ לֹא־אִֽישׁ׃ </span></p>
 <p align="RIGHT"><span lang="he">‎<a name="014">14</a> ‏וְלֹא־עָרַ֣ךְ אֵלַ֣י מִלִּ֑ין וּ֝בְאִמְרֵיכֶ֗ם לֹ֣א אֲשִׁיבֶֽנּוּ׃ </span></p>
 <p align="RIGHT"><span lang="he">‎<a name="015">15</a> ‏חַ֭תּוּ לֹא־עָ֣נוּ ע֑וֹד הֶעְתִּ֖יקוּ מֵהֶ֣ם מִלִּֽים׃ </span></p>
 <p align="RIGHT"><span lang="he">‎<a name="016">16</a> ‏וְ֭הוֹחַלְתִּי כִּי־לֹ֣א יְדַבֵּ֑רוּ כִּ֥י עָ֝מְד֗וּ לֹא־עָ֥נוּ עֽוֹד׃ </span></p>
 <p align="RIGHT"><span lang="he">‎<a name="017">17</a> ‏אַעֲנֶ֣ה אַף־אֲנִ֣י חֶלְקִ֑י אֲחַוֶּ֖ה דֵעִ֣י אַף־אָֽנִי׃ </span></p>
 <p align="RIGHT"><span lang="he">‎<a name="018">18</a> ‏כִּ֭י מָלֵ֣תִי מִלִּ֑ים הֱ֝צִיקַ֗תְנִי ר֣וּחַ בִּטְנִֽי׃ </span></p>
 <p align="RIGHT"><span lang="he">‎<a name="019">19</a> ‏הִנֵּֽה־בִטְנִ֗י כְּיַ֥יִן לֹא־יִפָּתֵ֑חַ כְּאֹב֥וֹת חֲ֝דָשִׁ֗ים יִבָּקֵֽעַ׃ </span></p>
 <p align="RIGHT"><span lang="he">‎<a name="020">20</a> ‏אֲדַבְּרָ֥ה וְיִֽרְוַֽח־לִ֑י אֶפְתַּ֖ח שְׂפָתַ֣י וְאֶֽעֱנֶֽה׃ </span></p>
 <p align="RIGHT"><span lang="he">‎<a name="021">21</a> ‏אַל־נָ֭א אֶשָּׂ֣א פְנֵי־אִ֑ישׁ וְאֶל־אָ֝דָ֗ם לֹ֣א אֲכַנֶּֽה׃ </span></p>
 <p align="RIGHT"><span lang="he">‎<a name="022">22</a> ‏כִּ֤י לֹ֣א יָדַ֣עְתִּי אֲכַנֶּ֑ה כִּ֝מְעַ֗ט יִשָּׂאֵ֥נִי עֹשֵֽׂנִי׃ </span></p>
 </td>
 <td width="50%">
 <p>1 wayyišəbəṯû šəlōšeṯ hā’ănāšîm hā’ēlleh mē‘ănwōṯ ’eṯ-’îywōḇ kî hû’ ṣadîq bə‘ênāyw: f</p>
 <p>2 wayyiḥar ’af| ’ĕlîhû’ ḇen-baraḵə’ēl habûzî mimmišəp<sup>a</sup>ḥaṯ rām bə’îywōḇ ḥārâ ’apwō ‘al-ṣadəqwō nafəšwō mē’ĕlōhîm: </p>
 <p>3 ûḇišəlōšeṯ rē‘āyw ḥārâ ’apwō ‘al ’ăšer lō’-māṣə’û m<sup>a</sup>‘ăneh wayyarəšî‘û ’eṯ-’îywōḇ: </p>
 <p>4 we’ĕlîhû<font color="red"><sup>3</sup></font> ḥikâ ’eṯ-’îywōḇ biḏəḇārîm kî zəqēnîm-hēmmâ mimmennû ləyāmîm: </p>
 <p>5 wayyarə’ ’ĕlîhû’ kî ’ên m<sup>a</sup>‘ăneh bəfî šəlōšeṯ hā’ănāšîm wayyiḥar ’apwō: f</p>
 <p>6 wayy<sup>a</sup>‘an| ’ĕlîhû’ ḇen-baraḵə’ēl habûzî wayyō’mar ṣā‘îr ’ănî ləyāmîm wə’atem yəšîšîm ‘al-kēn zāḥalətî wā’îrā’|<font color="red"><sup>1</sup></font> mēḥaûōṯ dē‘î ’eṯəḵem: </p>
 <p>7 ’āmarətî yāmîm yəḏabērû wərōḇ šānîm yōḏî‘û ḥāḵəmâ: </p>
 <p>8 ’āḵēn rûḥa-hî’ ḇe’ĕnwōš wənišəmaṯ šaday təḇînēm: </p>
 <p>9 lō’-rabîm yeḥəkāmû ûzəqēnîm yāḇînû mišəpāṭ: </p>
 <p>10 lāḵēn ’āmarətî šimə‘â-llî ’ăḥaûeh dē‘î ’af-’ānî: </p>
 <p>11 hēn hwōḥalətî ləḏiḇərêḵem ’āzîn ‘aḏ-təḇûnōṯêḵem<font color="red"><sup>3</sup></font> ‘aḏ-t<sup>a</sup>ḥəqərûn millîn: </p>
 <p>12 wə‘āḏêḵem ’eṯəbwōnān wəhinnēh ’ên lə’îywōḇ mwōḵîḥa ‘wōneh ’ămārāyw mikem: </p>
 <p>13 pen-tō’mərû māṣā’nû ḥāḵəmâ ’ēl yidəfennû lō’-’îš: </p>
 <p>14 wəlō’-‘āraḵə ’ēlay millîn ûḇə’imərêḵem lō’ ’ăšîḇennû: </p>
 <p>15 ḥatû lō’-‘ānû ‘wōḏ he‘ətîqû mēhem millîm: </p>
 <p>16 wəhwōḥalətî kî-lō’ yəḏabērû kî ‘āməḏû lō’-‘ānû ‘wōḏ: </p>
 <p>17 ’<sup>a</sup>‘ăneh ’af-’ănî ḥeləqî ’ăḥaûeh ḏē‘î ’af-’ānî: </p>
 <p>18 kî mālēṯî millîm hĕṣîqaṯənî rûḥa biṭənî: </p>
 <p>19 hinnēh-ḇiṭənî kəyayin lō’-yipāṯēḥa kə’ōḇwōṯ ḥăḏāšîm yibāqē‘a: </p>
 <p>20 ’ăḏabərâ wəyirəw<sup>a</sup>ḥ-lî ’efət<sup>a</sup>ḥ śəfāṯay wə’e‘ĕneh: </p>
 <p>21 ’al-nā’ ’eśśā’ fənê-’îš wə’el-’āḏām lō’ ’ăḵanneh: </p>
 <p>22 kî lō’ yāḏ<sup>a</sup>‘ətî ’ăḵanneh kimə‘aṭ yiśśā’ēnî ‘ōśēnî: </p>
 </td>
 </tr></table>
 <p></p><hr>
 <center>
 <a href="job033.htm">Next: Job (Iyov) Chapter 33</a></center>
 </body>