<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa114.htm">Polyglot</a> 
 <a href="../kjv/psa114.htm">KJV</a> 
 <a href="../sep/psa114.htm">Sep</a> 
 <a href="../vul/psa114.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa113.htm">Previous</a> 
 <a href="psa115.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 114</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏בְּצֵ֣את יִ֭שְׂרָאֵל מִמִּצְרָ֑יִם בֵּ֥ית יַ֝עֲקֹ֗ב מֵעַ֥ם לֹעֵֽז׃ </span></p>
 <p align="RIGHT"><span lang="he">‎<a name="002">2</a> ‏הָיְתָ֣ה יְהוּדָ֣ה לְקָדְשׁ֑וֹ יִ֝שְׂרָאֵ֗ל מַמְשְׁלוֹתָֽיו׃ </span></p>
 <p align="RIGHT"><span lang="he">‎<a name="003">3</a> ‏הַיָּ֣ם רָ֭אָה וַיָּנֹ֑ס הַ֝יַּרְדֵּ֗ן יִסֹּ֥ב לְאָחֽוֹר׃ </span></p>
 <p align="RIGHT"><span lang="he">‎<a name="004">4</a> ‏הֶֽ֭הָרִים רָקְד֣וּ כְאֵילִ֑ים גְּ֝בָע֗וֹת כִּבְנֵי־צֹֽאן׃ </span></p>
 <p align="RIGHT"><span lang="he">‎<a name="005">5</a> ‏מַה־לְּךָ֣ הַ֭יָּם כִּ֣י תָנ֑וּס הַ֝יַּרְדֵּ֗ן תִּסֹּ֥ב לְאָחֽוֹר׃ </span></p>
 <p align="RIGHT"><span lang="he">‎<a name="006">6</a> ‏הֶֽ֭הָרִים תִּרְקְד֣וּ כְאֵילִ֑ים גְּ֝בָע֗וֹת כִּבְנֵי־צֹֽאן׃ </span></p>
 <p align="RIGHT"><span lang="he">‎<a name="007">7</a> ‏מִלִּפְנֵ֣י אָ֭דוֹן ח֣וּלִי אָ֑רֶץ מִ֝לִּפְנֵ֗י אֱל֣וֹהַּ יַעֲקֹֽב׃ </span></p>
 <p align="RIGHT"><span lang="he">‎<a name="008">8</a> ‏הַהֹפְכִ֣י הַצּ֣וּר אֲגַם־מָ֑יִם חַ֝לָּמִ֗ישׁ לְמַעְיְנוֹ־מָֽיִם׃ </span></p>
 </td>
 <td width="50%">
 <p>1 bəṣē’ṯ yiśərā’ēl mimmiṣərāyim bêṯ y<sup>a</sup>‘ăqōḇ mē‘am lō‘ēz: </p>
 <p>2 hāyəṯâ yəhûḏâ ləqāḏəšwō yiśərā’ēl maməšəlwōṯāyw: </p>
 <p>3 hayyām rā’â wayyānōs hayyarədēn yissōḇ lə’āḥwōr: </p>
 <p>4 hehārîm rāqəḏû ḵə’êlîm gəḇā‘wōṯ kiḇənê-ṣō’n: </p>
 <p>5 mah-lləḵā hayyām kî ṯānûs hayyarədēn tissōḇ lə’āḥwōr: </p>
 <p>6 hehārîm tirəqəḏû ḵə’êlîm gəḇā‘wōṯ kiḇənê-ṣō’n: </p>
 <p>7 millifənê ’āḏwōn ḥûlî ’āreṣ millifənê ’ĕlwōhha y<sup>a</sup>‘ăqōḇ: </p>
 <p>8 hahōfəḵî haṣṣûr ’ăḡam-māyim ḥallāmîš ləm<sup>a</sup>‘əyənwō-māyim: </p>
 </td>
 </tr></table>
 <p></p><hr>
 <center>
 <a href="psa115.htm">Next: Psalms (Tehilim) Chapter 115</a></center>
 </body>