<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/gen017.htm">Polyglot</a> 
 <a href="../kjv/gen017.htm">KJV</a> 
 <a href="../sep/gen017.htm">Sep</a> 
 <a href="../vul/gen017.htm">Vul</a> 
 
 <br>
 <br><a href="gen.htm">Genesis (Bereshit) Index</a><br>
  
 <a href="gen016.htm">Previous</a> 
 <a href="gen018.htm">Next</a> 
 </center>
 <hr>
 
 <h3 align="CENTER">Tanach (Hebrew): Genesis (Bereshit) Chapter 17</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְהִ֣י אַבְרָ֔ם בֶּן־תִּשְׁעִ֥ים שָׁנָ֖ה וְתֵ֣שַׁע שָׁנִ֑ים וַיֵּרָ֨א יְהוָ֜ה אֶל־אַבְרָ֗ם וַיֹּ֤אמֶר אֵלָיו֙ אֲנִי־אֵ֣ל שַׁדַּ֔י הִתְהַלֵּ֥ךְ לְפָנַ֖י וֶהְיֵ֥ה תָמִֽים׃ </span></p>
 <p align="RIGHT"><span lang="he">‎<a name="002">2</a> ‏וְאֶתְּנָ֥ה בְרִיתִ֖י בֵּינִ֣י וּבֵינֶ֑ךָ וְאַרְבֶּ֥ה אוֹתְךָ֖ בִּמְאֹ֥ד מְאֹֽד׃ </span></p>
 <p align="RIGHT"><span lang="he">‎<a name="003">3</a> ‏וַיִּפֹּ֥ל אַבְרָ֖ם עַל־פָּנָ֑יו וַיְדַבֵּ֥ר אִתּ֛וֹ אֱלֹהִ֖ים לֵאמֹֽר׃ </span></p>
 <p align="RIGHT"><span lang="he">‎<a name="004">4</a> ‏אֲנִ֕י הִנֵּ֥ה בְרִיתִ֖י אִתָּ֑ךְ וְהָיִ֕יתָ לְאַ֖ב הֲמ֥וֹן גּוֹיִֽם׃ </span></p>
 <p align="RIGHT"><span lang="he">‎<a name="005">5</a> ‏וְלֹא־יִקָּרֵ֥א ע֛וֹד אֶת־שִׁמְךָ֖ אַבְרָ֑ם וְהָיָ֤ה שִׁמְךָ֙ אַבְרָהָ֔ם כִּ֛י אַב־הֲמ֥וֹן גּוֹיִ֖ם נְתַתִּֽיךָ׃ </span></p>
 <p align="RIGHT"><span lang="he">‎<a name="006">6</a> ‏וְהִפְרֵתִ֤י אֹֽתְךָ֙ בִּמְאֹ֣ד מְאֹ֔ד וּנְתַתִּ֖יךָ לְגוֹיִ֑ם וּמְלָכִ֖ים מִמְּךָ֥ יֵצֵֽאוּ׃ </span></p>
 <p align="RIGHT"><span lang="he">‎<a name="007">7</a> ‏וַהֲקִמֹתִ֨י אֶת־בְּרִיתִ֜י בֵּינִ֣י וּבֵינֶ֗ךָ וּבֵ֨ין זַרְעֲךָ֧ אַחֲרֶ֛יךָ לְדֹרֹתָ֖ם לִבְרִ֣ית עוֹלָ֑ם לִהְי֤וֹת לְךָ֙ לֵֽאלֹהִ֔ים וּֽלְזַרְעֲךָ֖ אַחֲרֶֽיךָ׃ </span></p>
 <p align="RIGHT"><span lang="he">‎<a name="008">8</a> ‏וְנָתַתִּ֣י לְ֠ךָ וּלְזַרְעֲךָ֨<font color="red"><sup>3</sup></font> אַחֲרֶ֜יךָ אֵ֣ת׀ אֶ֣רֶץ מְגֻרֶ֗יךָ אֵ֚ת כָּל־אֶ֣רֶץ כְּנַ֔עַן לַאֲחֻזַּ֖ת עוֹלָ֑ם וְהָיִ֥יתִי לָהֶ֖ם לֵאלֹהִֽים׃ </span></p>
 <p align="RIGHT"><span lang="he">‎<a name="009">9</a> ‏וַיֹּ֤אמֶר אֱלֹהִים֙ אֶל־אַבְרָהָ֔ם וְאַתָּ֖ה אֶת־בְּרִיתִ֣י תִשְׁמֹ֑ר אַתָּ֛ה וְזַרְעֲךָ֥ אַֽחֲרֶ֖יךָ לְדֹרֹתָֽם׃ </span></p>
 <p align="RIGHT"><span lang="he">‎<a name="010">10</a> ‏זֹ֣את בְּרִיתִ֞י אֲשֶׁ֣ר תִּשְׁמְר֗וּ בֵּינִי֙ וּבֵ֣ינֵיכֶ֔ם וּבֵ֥ין זַרְעֲךָ֖ אַחֲרֶ֑יךָ הִמּ֥וֹל לָכֶ֖ם כָּל־זָכָֽר׃ </span></p>
 <p align="RIGHT"><span lang="he">‎<a name="011">11</a> ‏וּנְמַלְתֶּ֕ם אֵ֖ת בְּשַׂ֣ר עָרְלַתְכֶ֑ם וְהָיָה֙ לְא֣וֹת בְּרִ֔ית בֵּינִ֖י וּבֵינֵיכֶֽם׃ </span></p>
 <p align="RIGHT"><span lang="he">‎<a name="012">12</a> ‏וּבֶן־שְׁמֹנַ֣ת יָמִ֗ים יִמּ֥וֹל לָכֶ֛ם כָּל־זָכָ֖ר לְדֹרֹתֵיכֶ֑ם יְלִ֣יד בָּ֔יִת וּמִקְנַת־כֶּ֙סֶף֙ מִכֹּ֣ל בֶּן־נֵכָ֔ר אֲשֶׁ֛ר לֹ֥א מִֽזַּרְעֲךָ֖ הֽוּא׃ </span></p>
 <p align="RIGHT"><span lang="he">‎<a name="013">13</a> ‏הִמּ֧וֹל׀ יִמּ֛וֹל יְלִ֥יד בֵּֽיתְךָ֖ וּמִקְנַ֣ת כַּסְפֶּ֑ךָ וְהָיְתָ֧ה בְרִיתִ֛י בִּבְשַׂרְכֶ֖ם לִבְרִ֥ית עוֹלָֽם׃ </span></p>
 <p align="RIGHT"><span lang="he">‎<a name="014">14</a> ‏וְעָרֵ֣ל׀ זָכָ֗ר אֲשֶׁ֤ר לֹֽא־יִמּוֹל֙ אֶת־בְּשַׂ֣ר עָרְלָת֔וֹ וְנִכְרְתָ֛ה הַנֶּ֥פֶשׁ הַהִ֖וא מֵעַמֶּ֑יהָ אֶת־בְּרִיתִ֖י הֵפַֽר׃ ס</span></p>
 <p align="RIGHT"><span lang="he">‎<a name="015">15</a> ‏וַיֹּ֤אמֶר אֱלֹהִים֙ אֶל־אַבְרָהָ֔ם שָׂרַ֣י אִשְׁתְּךָ֔ לֹא־תִקְרָ֥א אֶת־שְׁמָ֖הּ שָׂרָ֑י כִּ֥י שָׂרָ֖ה שְׁמָֽהּ׃ </span></p>
 <p align="RIGHT"><span lang="he">‎<a name="016">16</a> ‏וּבֵרַכְתִּ֣י אֹתָ֔הּ וְגַ֨ם נָתַ֧תִּי מִמֶּ֛נָּה לְךָ֖ בֵּ֑ן וּבֵֽרַכְתִּ֙יהָ֙ וְהָֽיְתָ֣ה לְגוֹיִ֔ם מַלְכֵ֥י עַמִּ֖ים מִמֶּ֥נָּה יִהְיֽוּ׃ </span></p>
 <p align="RIGHT"><span lang="he">‎<a name="017">17</a> ‏וַיִּפֹּ֧ל אַבְרָהָ֛ם עַל־פָּנָ֖יו וַיִּצְחָ֑ק וַיֹּ֣אמֶר בְּלִבּ֗וֹ הַלְּבֶ֤ן מֵאָֽה־שָׁנָה֙ יִוָּלֵ֔ד וְאִ֨ם־שָׂרָ֔ה הֲבַת־תִּשְׁעִ֥ים שָׁנָ֖ה תֵּלֵֽד׃ </span></p>
 <p align="RIGHT"><span lang="he">‎<a name="018">18</a> ‏וַיֹּ֥אמֶר אַבְרָהָ֖ם אֶל־הָֽאֱלֹהִ֑ים ל֥וּ יִשְׁמָעֵ֖אל יִחְיֶ֥ה לְפָנֶֽיךָ׃ </span></p>
 <p align="RIGHT"><span lang="he">‎<a name="019">19</a> ‏וַיֹּ֣אמֶר אֱלֹהִ֗ים אֲבָל֙ שָׂרָ֣ה אִשְׁתְּךָ֗ יֹלֶ֤דֶת לְךָ֙ בֵּ֔ן וְקָרָ֥אתָ אֶת־שְׁמ֖וֹ יִצְחָ֑ק וַהֲקִמֹתִ֨י אֶת־בְּרִיתִ֥י אִתּ֛וֹ לִבְרִ֥ית עוֹלָ֖ם לְזַרְע֥וֹ אַחֲרָֽיו׃ </span></p>
 <p align="RIGHT"><span lang="he">‎<a name="020">20</a> ‏וּֽלְיִשְׁמָעֵאל֮<font color="red"><sup>3</sup></font> שְׁמַעְתִּיךָ֒ הִנֵּ֣ה׀ בֵּרַ֣כְתִּי אֹת֗וֹ וְהִפְרֵיתִ֥י אֹת֛וֹ וְהִרְבֵּיתִ֥י אֹת֖וֹ בִּמְאֹ֣ד מְאֹ֑ד שְׁנֵים־עָשָׂ֤ר נְשִׂיאִם֙ יוֹלִ֔יד וּנְתַתִּ֖יו לְג֥וֹי גָּדֽוֹל׃ </span></p>
 <p align="RIGHT"><span lang="he">‎<a name="021">21</a> ‏וְאֶת־בְּרִיתִ֖י אָקִ֣ים אֶת־יִצְחָ֑ק אֲשֶׁר֩ תֵּלֵ֨ד לְךָ֤ שָׂרָה֙ לַמּוֹעֵ֣ד הַזֶּ֔ה בַּשָּׁנָ֖ה הָאַחֶֽרֶת׃ </span></p>
 <p align="RIGHT"><span lang="he">‎<a name="022">22</a> ‏וַיְכַ֖ל לְדַבֵּ֣ר אִתּ֑וֹ וַיַּ֣עַל אֱלֹהִ֔ים מֵעַ֖ל אַבְרָהָֽם׃ </span></p>
 <p align="RIGHT"><span lang="he">‎<a name="023">23</a> ‏וַיִּקַּ֨ח אַבְרָהָ֜ם אֶת־יִשְׁמָעֵ֣אל בְּנ֗וֹ וְאֵ֨ת כָּל־יְלִידֵ֤י בֵיתוֹ֙ וְאֵת֙ כָּל־מִקְנַ֣ת כַּסְפּ֔וֹ כָּל־זָכָ֕ר בְּאַנְשֵׁ֖י בֵּ֣ית אַבְרָהָ֑ם וַיָּ֜מָל אֶת־בְּשַׂ֣ר עָרְלָתָ֗ם בְּעֶ֙צֶם֙ הַיּ֣וֹם הַזֶּ֔ה כַּאֲשֶׁ֛ר דִּבֶּ֥ר אִתּ֖וֹ אֱלֹהִֽים׃ </span></p>
 <p align="RIGHT"><span lang="he">‎<a name="024">24</a> ‏וְאַ֨בְרָהָ֔ם בֶּן־תִּשְׁעִ֥ים וָתֵ֖שַׁע שָׁנָ֑ה בְּהִמֹּל֖וֹ בְּשַׂ֥ר עָרְלָתֽוֹ׃ </span></p>
 <p align="RIGHT"><span lang="he">‎<a name="025">25</a> ‏וְיִשְׁמָעֵ֣אל בְּנ֔וֹ בֶּן־שְׁלֹ֥שׁ עֶשְׂרֵ֖ה שָׁנָ֑ה בְּהִ֨מֹּל֔וֹ אֵ֖ת בְּשַׂ֥ר עָרְלָתֽוֹ׃ </span></p>
 <p align="RIGHT"><span lang="he">‎<a name="026">26</a> ‏בְּעֶ֙צֶם֙ הַיּ֣וֹם הַזֶּ֔ה נִמּ֖וֹל אַבְרָהָ֑ם וְיִשְׁמָעֵ֖אל בְּנֽוֹ׃ </span></p>
 <p align="RIGHT"><span lang="he">‎<a name="027">27</a> ‏וְכָל־אַנְשֵׁ֤י בֵיתוֹ֙ יְלִ֣יד בָּ֔יִת וּמִקְנַת־כֶּ֖סֶף מֵאֵ֣ת בֶּן־נֵכָ֑ר נִמֹּ֖לוּ אִתּֽוֹ׃ פ</span></p>
 </td>
 <td width="50%">
 <p>1 wayəhî ’aḇərām ben-tišə‘îm šānâ wəṯēš<sup>a</sup>‘ šānîm wayyērā’ yəhwâ ’el-’aḇərām wayyō’mer ’ēlāyw ’ănî-’ēl šaday hiṯəhallēḵə ləfānay wehəyēh ṯāmîm: </p>
 <p>2 wə’etənâ ḇərîṯî bênî ûḇêneḵā wə’arəbeh ’wōṯəḵā bimə’ōḏ mə’ōḏ: </p>
 <p>3 wayyipōl ’aḇərām ‘al-pānāyw wayəḏabēr ’itwō ’ĕlōhîm lē’mōr: </p>
 <p>4 ’ănî hinnēh ḇərîṯî ’itāḵə wəhāyîṯā lə’aḇ hămwōn gwōyim: </p>
 <p>5 wəlō’-yiqqārē’ ‘wōḏ ’eṯ-šiməḵā ’aḇərām wəhāyâ šiməḵā ’aḇərâām kî ’aḇ-hămwōn gwōyim nəṯatîḵā: </p>
 <p>6 wəhifərēṯî ’ōṯəḵā bimə’ōḏ mə’ōḏ ûnəṯatîḵā ləḡwōyim ûməlāḵîm mimməḵā yēṣē’û: </p>
 <p>7 wahăqimōṯî ’eṯ-bərîṯî bênî ûḇêneḵā ûḇên zarə‘ăḵā ’<sup>a</sup>ḥăreyḵā ləḏōrōṯām liḇərîṯ ‘wōlām lihəywōṯ ləḵā lē’lōhîm ûləzarə‘ăḵā ’<sup>a</sup>ḥăreyḵā: </p>
 <p>8 wənāṯatî ləḵā ûləzarə‘ăḵā<font color="red"><sup>3</sup></font> ’<sup>a</sup>ḥăreyḵā ’ēṯ| ’ereṣ məḡureyḵā ’ēṯ kāl-’ereṣ kən<sup>a</sup>‘an la’ăḥuzzaṯ ‘wōlām wəhāyîṯî lâem lē’lōhîm: </p>
 <p>9 wayyō’mer ’ĕlōhîm ’el-’aḇərâām wə’atâ ’eṯ-bərîṯî ṯišəmōr ’atâ wəzarə‘ăḵā ’<sup>a</sup>ḥăreyḵā ləḏōrōṯām: </p>
 <p>10 zō’ṯ bərîṯî ’ăšer tišəmərû bênî ûḇênêḵem ûḇên zarə‘ăḵā ’<sup>a</sup>ḥăreyḵā himmwōl lāḵem kāl-zāḵār: </p>
 <p>11 ûnəmalətem ’ēṯ bəśar ‘ārəlaṯəḵem wəhāyâ lə’wōṯ bərîṯ bênî ûḇênêḵem: </p>
 <p>12 ûḇen-šəmōnaṯ yāmîm yimmwōl lāḵem kāl-zāḵār ləḏōrōṯêḵem yəlîḏ bāyiṯ ûmiqənaṯ-kesef mikōl ben-nēḵār ’ăšer lō’ mizzarə‘ăḵā hû’: </p>
 <p>13 himmwōl| yimmwōl yəlîḏ bêṯəḵā ûmiqənaṯ kasəpeḵā wəhāyəṯâ ḇərîṯî biḇəśarəḵem liḇərîṯ ‘wōlām: </p>
 <p>14 wə‘ārēl| zāḵār ’ăšer lō’-yimmwōl ’eṯ-bəśar ‘ārəlāṯwō wəniḵərəṯâ hannefeš hahiw’ mē‘ammeyhā ’eṯ-bərîṯî hēfar: s</p>
 <p>15 wayyō’mer ’ĕlōhîm ’el-’aḇərâām śāray ’išətəḵā lō’-ṯiqərā’ ’eṯ-šəmāh śārāy kî śārâ šəmāh: </p>
 <p>16 ûḇēraḵətî ’ōṯāh wəḡam nāṯatî mimmennâ ləḵā bēn ûḇēraḵətîhā wəhāyəṯâ ləḡwōyim maləḵê ‘ammîm mimmennâ yihəyû: </p>
 <p>17 wayyipōl ’aḇərâām ‘al-pānāyw wayyiṣəḥāq wayyō’mer bəlibwō halləḇen mē’â-šānâ yiûālēḏ wə’im-śārâ hăḇaṯ-tišə‘îm šānâ tēlēḏ: </p>
 <p>18 wayyō’mer ’aḇərâām ’el-hā’ĕlōhîm lû yišəmā‘ē’l yiḥəyeh ləfāneyḵā: </p>
 <p>19 wayyō’mer ’ĕlōhîm ’ăḇāl śārâ ’išətəḵā yōleḏeṯ ləḵā bēn wəqārā’ṯā ’eṯ-šəmwō yiṣəḥāq wahăqimōṯî ’eṯ-bərîṯî ’itwō liḇərîṯ ‘wōlām ləzarə‘wō ’<sup>a</sup>ḥărāyw: </p>
 <p>20 ûləyišəmā‘ē’l<font color="red"><sup>3</sup></font> šəm<sup>a</sup>‘ətîḵā hinnēh| bēraḵətî ’ōṯwō wəhifərêṯî ’ōṯwō wəhirəbêṯî ’ōṯwō bimə’ōḏ mə’ōḏ šənêm-‘āśār nəśî’im ywōlîḏ ûnəṯatîw ləḡwōy gāḏwōl: </p>
 <p>21 wə’eṯ-bərîṯî ’āqîm ’eṯ-yiṣəḥāq ’ăšer tēlēḏ ləḵā śārâ lammwō‘ēḏ hazzeh baššānâ hā’<sup>a</sup>ḥereṯ: </p>
 <p>22 wayəḵal ləḏabēr ’itwō wayy<sup>a</sup>‘al ’ĕlōhîm mē‘al ’aḇərâām: </p>
 <p>23 wayyiqq<sup>a</sup>ḥ ’aḇərâām ’eṯ-yišəmā‘ē’l bənwō wə’ēṯ kāl-yəlîḏê ḇêṯwō wə’ēṯ kāl-miqənaṯ kasəpwō kāl-zāḵār bə’anəšê bêṯ ’aḇərâām wayyāmāl ’eṯ-bəśar ‘ārəlāṯām bə‘eṣem hayywōm hazzeh ka’ăšer diber ’itwō ’ĕlōhîm: </p>
 <p>24 wə’aḇərâām ben-tišə‘îm wāṯēš<sup>a</sup>‘ šānâ bəhimmōlwō bəśar ‘ārəlāṯwō: </p>
 <p>25 wəyišəmā‘ē’l bənwō ben-šəlōš ‘eśərēh šānâ bəhimmōlwō ’ēṯ bəśar ‘ārəlāṯwō: </p>
 <p>26 bə‘eṣem hayywōm hazzeh nimmwōl ’aḇərâām wəyišəmā‘ē’l bənwō: </p>
 <p>27 wəḵāl-’anəšê ḇêṯwō yəlîḏ bāyiṯ ûmiqənaṯ-kesef mē’ēṯ ben-nēḵār nimmōlû ’itwō: f</p>
 </td>
 </tr></table>
 <p></p><hr>
 <center>
 <a href="gen018.htm">Next: Genesis (Bereshit) Chapter 18</a></center>
 </body>