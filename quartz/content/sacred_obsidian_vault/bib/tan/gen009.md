<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/gen009.htm">Polyglot</a> 
 <a href="../kjv/gen009.htm">KJV</a> 
 <a href="../sep/gen009.htm">Sep</a> 
 <a href="../vul/gen009.htm">Vul</a> 
 
 <br>
 <br><a href="gen.htm">Genesis (Bereshit) Index</a><br>
  
 <a href="gen008.htm">Previous</a> 
 <a href="gen010.htm">Next</a> 
 </center>
 <hr>
 
 <h3 align="CENTER">Tanach (Hebrew): Genesis (Bereshit) Chapter 9</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְבָ֣רֶךְ אֱלֹהִ֔ים אֶת־נֹ֖חַ וְאֶת־בָּנָ֑יו וַיֹּ֧אמֶר לָהֶ֛ם פְּר֥וּ וּרְב֖וּ וּמִלְא֥וּ אֶת־הָאָֽרֶץ׃ </span></p>
 <p align="RIGHT"><span lang="he">‎<a name="002">2</a> ‏וּמוֹרַאֲכֶ֤ם וְחִתְּכֶם֙ יִֽהְיֶ֔ה עַ֚ל כָּל־חַיַּ֣ת הָאָ֔רֶץ וְעַ֖ל כָּל־ע֣וֹף הַשָּׁמָ֑יִם בְּכֹל֩ אֲשֶׁ֨ר תִּרְמֹ֧שׂ הָֽאֲדָמָ֛ה וּֽבְכָל־דְּגֵ֥י הַיָּ֖ם בְּיֶדְכֶ֥ם נִתָּֽנוּ׃ </span></p>
 <p align="RIGHT"><span lang="he">‎<a name="003">3</a> ‏כָּל־רֶ֙מֶשׂ֙ אֲשֶׁ֣ר הוּא־חַ֔י לָכֶ֥ם יִהְיֶ֖ה לְאָכְלָ֑ה כְּיֶ֣רֶק עֵ֔שֶׂב נָתַ֥תִּי לָכֶ֖ם אֶת־כֹּֽל׃ </span></p>
 <p align="RIGHT"><span lang="he">‎<a name="004">4</a> ‏אַךְ־בָּשָׂ֕ר בְּנַפְשׁ֥וֹ דָמ֖וֹ לֹ֥א תֹאכֵֽלוּ׃ </span></p>
 <p align="RIGHT"><span lang="he">‎<a name="005">5</a> ‏וְאַ֨ךְ אֶת־דִּמְכֶ֤ם לְנַפְשֹֽׁתֵיכֶם֙ אֶדְרֹ֔שׁ מִיַּ֥ד כָּל־חַיָּ֖ה אֶדְרְשֶׁ֑נּוּ וּמִיַּ֣ד הָֽאָדָ֗ם מִיַּד֙ אִ֣ישׁ אָחִ֔יו אֶדְרֹ֖שׁ אֶת־נֶ֥פֶשׁ הָֽאָדָֽם׃ </span></p>
 <p align="RIGHT"><span lang="he">‎<a name="006">6</a> ‏שֹׁפֵךְ֙ דַּ֣ם הָֽאָדָ֔ם בָּֽאָדָ֖ם דָּמ֣וֹ יִשָּׁפֵ֑ךְ כִּ֚י בְּצֶ֣לֶם אֱלֹהִ֔ים עָשָׂ֖ה אֶת־הָאָדָֽם׃ </span></p>
 <p align="RIGHT"><span lang="he">‎<a name="007">7</a> ‏וְאַתֶּ֖ם פְּר֣וּ וּרְב֑וּ שִׁרְצ֥וּ בָאָ֖רֶץ וּרְבוּ־בָֽהּ׃ ס</span></p>
 <p align="RIGHT"><span lang="he">‎<a name="008">8</a> ‏וַיֹּ֤אמֶר אֱלֹהִים֙ אֶל־נֹ֔חַ וְאֶל־בָּנָ֥יו אִתּ֖וֹ לֵאמֹֽר׃ </span></p>
 <p align="RIGHT"><span lang="he">‎<a name="009">9</a> ‏וַאֲנִ֕י הִנְנִ֥י מֵקִ֛ים אֶת־בְּרִיתִ֖י אִתְּכֶ֑ם וְאֶֽת־זַרְעֲכֶ֖ם אַֽחֲרֵיכֶֽם׃ </span></p>
 <p align="RIGHT"><span lang="he">‎<a name="010">10</a> ‏וְאֵ֨ת כָּל־נֶ֤פֶשׁ הַֽחַיָּה֙ אֲשֶׁ֣ר אִתְּכֶ֔ם בָּע֧וֹף בַּבְּהֵמָ֛ה וּֽבְכָל־חַיַּ֥ת הָאָ֖רֶץ אִתְּכֶ֑ם מִכֹּל֙ יֹצְאֵ֣י הַתֵּבָ֔ה לְכֹ֖ל חַיַּ֥ת הָאָֽרֶץ׃ </span></p>
 <p align="RIGHT"><span lang="he">‎<a name="011">11</a> ‏וַהֲקִמֹתִ֤י אֶת־בְּרִיתִי֙ אִתְּכֶ֔ם וְלֹֽא־יִכָּרֵ֧ת כָּל־בָּשָׂ֛ר ע֖וֹד מִמֵּ֣י הַמַּבּ֑וּל וְלֹֽא־יִהְיֶ֥ה ע֛וֹד מַבּ֖וּל לְשַׁחֵ֥ת הָאָֽרֶץ׃ </span></p>
 <p align="RIGHT"><span lang="he">‎<a name="012">12</a> ‏וַיֹּ֣אמֶר אֱלֹהִ֗ים זֹ֤את אֽוֹת־הַבְּרִית֙ אֲשֶׁר־אֲנִ֣י נֹתֵ֗ן בֵּינִי֙ וּבֵ֣ינֵיכֶ֔ם וּבֵ֛ין כָּל־נֶ֥פֶשׁ חַיָּ֖ה אֲשֶׁ֣ר אִתְּכֶ֑ם לְדֹרֹ֖ת עוֹלָֽם׃ </span></p>
 <p align="RIGHT"><span lang="he">‎<a name="013">13</a> ‏אֶת־קַשְׁתִּ֕י נָתַ֖תִּי בֶּֽעָנָ֑ן וְהָֽיְתָה֙ לְא֣וֹת בְּרִ֔ית בֵּינִ֖י וּבֵ֥ין הָאָֽרֶץ׃ </span></p>
 <p align="RIGHT"><span lang="he">‎<a name="014">14</a> ‏וְהָיָ֕ה בְּעַֽנְנִ֥י עָנָ֖ן עַל־הָאָ֑רֶץ וְנִרְאֲתָ֥ה הַקֶּ֖שֶׁת בֶּעָנָֽן׃ </span></p>
 <p align="RIGHT"><span lang="he">‎<a name="015">15</a> ‏וְזָכַרְתִּ֣י אֶת־בְּרִיתִ֗י אֲשֶׁ֤ר בֵּינִי֙ וּבֵ֣ינֵיכֶ֔ם וּבֵ֛ין כָּל־נֶ֥פֶשׁ חַיָּ֖ה בְּכָל־בָּשָׂ֑ר וְלֹֽא־יִֽהְיֶ֨ה ע֤וֹד הַמַּ֙יִם֙ לְמַבּ֔וּל לְשַׁחֵ֖ת כָּל־בָּשָֽׂר׃ </span></p>
 <p align="RIGHT"><span lang="he">‎<a name="016">16</a> ‏וְהָיְתָ֥ה הַקֶּ֖שֶׁת בֶּֽעָנָ֑ן וּרְאִיתִ֗יהָ לִזְכֹּר֙ בְּרִ֣ית עוֹלָ֔ם בֵּ֣ין אֱלֹהִ֔ים וּבֵין֙ כָּל־נֶ֣פֶשׁ חַיָּ֔ה בְּכָל־בָּשָׂ֖ר אֲשֶׁ֥ר עַל־הָאָֽרֶץ׃ </span></p>
 <p align="RIGHT"><span lang="he">‎<a name="017">17</a> ‏וַיֹּ֥אמֶר אֱלֹהִ֖ים אֶל־נֹ֑חַ זֹ֤את אֽוֹת־הַבְּרִית֙ אֲשֶׁ֣ר הֲקִמֹ֔תִי בֵּינִ֕י וּבֵ֥ין כָּל־בָּשָׂ֖ר אֲשֶׁ֥ר עַל־הָאָֽרֶץ׃ פ</span></p>
 <p align="RIGHT"><span lang="he">‎<a name="018">18</a> ‏וַיִּֽהְי֣וּ בְנֵי־נֹ֗חַ הַיֹּֽצְאִים֙ מִן־הַתֵּבָ֔ה שֵׁ֖ם וְחָ֣ם וָיָ֑פֶת וְחָ֕ם ה֖וּא אֲבִ֥י כְנָֽעַן׃ </span></p>
 <p align="RIGHT"><span lang="he">‎<a name="019">19</a> ‏שְׁלֹשָׁ֥ה אֵ֖לֶּה בְּנֵי־נֹ֑חַ וּמֵאֵ֖לֶּה נָֽפְצָ֥ה כָל־הָאָֽרֶץ׃ </span></p>
 <p align="RIGHT"><span lang="he">‎<a name="020">20</a> ‏וַיָּ֥חֶל נֹ֖חַ אִ֣ישׁ הָֽאֲדָמָ֑ה וַיִּטַּ֖ע כָּֽרֶם׃ </span></p>
 <p align="RIGHT"><span lang="he">‎<a name="021">21</a> ‏וַיֵּ֥שְׁתְּ מִן־הַיַּ֖יִן וַיִּשְׁכָּ֑ר וַיִּתְגַּ֖ל בְּת֥וֹךְ אָהֳלֹֽה׃<font color="red"><sup>q</sup></font> </span></p>
 <p align="RIGHT"><span lang="he">‎<a name="022">22</a> ‏וַיַּ֗רְא חָ֚ם אֲבִ֣י כְנַ֔עַן אֵ֖ת עֶרְוַ֣ת אָבִ֑יו וַיַּגֵּ֥ד לִשְׁנֵֽי־אֶחָ֖יו בַּחֽוּץ׃ </span></p>
 <p align="RIGHT"><span lang="he">‎<a name="023">23</a> ‏וַיִּקַּח֩ שֵׁ֨ם וָיֶ֜פֶת אֶת־הַשִּׂמְלָ֗ה וַיָּשִׂ֙ימוּ֙<font color="red"><sup>3</sup></font> עַל־שְׁכֶ֣ם שְׁנֵיהֶ֔ם וַיֵּֽלְכוּ֙ אֲחֹ֣רַנִּ֔ית וַיְכַסּ֕וּ אֵ֖ת עֶרְוַ֣ת אֲבִיהֶ֑ם וּפְנֵיהֶם֙ אֲחֹ֣רַנִּ֔ית וְעֶרְוַ֥ת אֲבִיהֶ֖ם לֹ֥א רָאֽוּ׃ </span></p>
 <p align="RIGHT"><span lang="he">‎<a name="024">24</a> ‏וַיִּ֥יקֶץ נֹ֖חַ מִיֵּינ֑וֹ וַיֵּ֕דַע אֵ֛ת אֲשֶׁר־עָ֥שָׂה־ל֖וֹ בְּנ֥וֹ הַקָּטָֽן׃ </span></p>
 <p align="RIGHT"><span lang="he">‎<a name="025">25</a> ‏וַיֹּ֖אמֶר אָר֣וּר כְּנָ֑עַן עֶ֥בֶד עֲבָדִ֖ים יִֽהְיֶ֥ה לְאֶחָֽיו׃ </span></p>
 <p align="RIGHT"><span lang="he">‎<a name="026">26</a> ‏וַיֹּ֕אמֶר בָּר֥וּךְ יְהוָֹ֖ה אֱלֹ֣הֵי שֵׁ֑ם וִיהִ֥י כְנַ֖עַן עֶ֥בֶד לָֽמוֹ׃ </span></p>
 <p align="RIGHT"><span lang="he">‎<a name="027">27</a> ‏יַ֤פְתְּ אֱלֹהִים֙ לְיֶ֔פֶת וְיִשְׁכֹּ֖ן בְּאָֽהֳלֵי־שֵׁ֑ם וִיהִ֥י כְנַ֖עַן עֶ֥בֶד לָֽמוֹ׃ </span></p>
 <p align="RIGHT"><span lang="he">‎<a name="028">28</a> ‏וַֽיְחִי־נֹ֖חַ אַחַ֣ר הַמַּבּ֑וּל שְׁלֹ֤שׁ מֵאוֹת֙ שָׁנָ֔ה וַֽחֲמִשִּׁ֖ים שָׁנָֽה׃ </span></p>
 <p align="RIGHT"><span lang="he">‎<a name="029">29</a> ‏וַיִּֽהְיוּ֙ כָּל־יְמֵי־נֹ֔חַ תְּשַׁ֤ע מֵאוֹת֙ שָׁנָ֔ה וַחֲמִשִּׁ֖ים שָׁנָ֑ה וַיָּמֹֽת׃ פ</span></p>
 </td>
 <td width="50%">
 <p>1 wayəḇāreḵə ’ĕlōhîm ’eṯ-nōḥa wə’eṯ-bānāyw wayyō’mer lâem pərû ûrəḇû ûmilə’û ’eṯ-hā’āreṣ: </p>
 <p>2 ûmwōra’ăḵem wəḥitəḵem yihəyeh ‘al kāl-ḥayyaṯ hā’āreṣ wə‘al kāl-‘wōf haššāmāyim bəḵōl ’ăšer tirəmōś hā’ăḏāmâ ûḇəḵāl-dəḡê hayyām bəyeḏəḵem nitānû: </p>
 <p>3 kāl-remeś ’ăšer hû’-ḥay lāḵem yihəyeh lə’āḵəlâ kəyereq ‘ēśeḇ nāṯatî lāḵem ’eṯ-kōl: </p>
 <p>4 ’aḵə-bāśār bənafəšwō ḏāmwō lō’ ṯō’ḵēlû: </p>
 <p>5 wə’aḵə ’eṯ-diməḵem lənafəšōṯêḵem ’eḏərōš mîyaḏ kāl-ḥayyâ ’eḏərəšennû ûmîyaḏ hā’āḏām mîyaḏ ’îš ’āḥîw ’eḏərōš ’eṯ-nefeš hā’āḏām: </p>
 <p>6 šōfēḵə dam hā’āḏām bā’āḏām dāmwō yiššāfēḵə kî bəṣelem ’ĕlōhîm ‘āśâ ’eṯ-hā’āḏām: </p>
 <p>7 wə’atem pərû ûrəḇû širəṣû ḇā’āreṣ ûrəḇû-ḇāh: s</p>
 <p>8 wayyō’mer ’ĕlōhîm ’el-nōḥa wə’el-bānāyw ’itwō lē’mōr: </p>
 <p>9 wa’ănî hinənî mēqîm ’eṯ-bərîṯî ’itəḵem wə’eṯ-zarə‘ăḵem ’<sup>a</sup>ḥărêḵem: </p>
 <p>10 wə’ēṯ kāl-nefeš h<sup>a</sup>ḥayyâ ’ăšer ’itəḵem bā‘wōf babəhēmâ ûḇəḵāl-ḥayyaṯ hā’āreṣ ’itəḵem mikōl yōṣə’ê hatēḇâ ləḵōl ḥayyaṯ hā’āreṣ: </p>
 <p>11 wahăqimōṯî ’eṯ-bərîṯî ’itəḵem wəlō’-yikārēṯ kāl-bāśār ‘wōḏ mimmê hammabûl wəlō’-yihəyeh ‘wōḏ mabûl ləš<sup>a</sup>ḥēṯ hā’āreṣ: </p>
 <p>12 wayyō’mer ’ĕlōhîm zō’ṯ ’wōṯ-habərîṯ ’ăšer-’ănî nōṯēn bênî ûḇênêḵem ûḇên kāl-nefeš ḥayyâ ’ăšer ’itəḵem ləḏōrōṯ ‘wōlām: </p>
 <p>13 ’eṯ-qašətî nāṯatî be‘ānān wəhāyəṯâ lə’wōṯ bərîṯ bênî ûḇên hā’āreṣ: </p>
 <p>14 wəhāyâ bə‘anənî ‘ānān ‘al-hā’āreṣ wənirə’ăṯâ haqqešeṯ be‘ānān: </p>
 <p>15 wəzāḵarətî ’eṯ-bərîṯî ’ăšer bênî ûḇênêḵem ûḇên kāl-nefeš ḥayyâ bəḵāl-bāśār wəlō’-yihəyeh ‘wōḏ hammayim ləmabûl ləš<sup>a</sup>ḥēṯ kāl-bāśār: </p>
 <p>16 wəhāyəṯâ haqqešeṯ be‘ānān ûrə’îṯîhā lizəkōr bərîṯ ‘wōlām bên ’ĕlōhîm ûḇên kāl-nefeš ḥayyâ bəḵāl-bāśār ’ăšer ‘al-hā’āreṣ: </p>
 <p>17 wayyō’mer ’ĕlōhîm ’el-nōḥa zō’ṯ ’wōṯ-habərîṯ ’ăšer hăqimōṯî bênî ûḇên kāl-bāśār ’ăšer ‘al-hā’āreṣ: f</p>
 <p>18 wayyihəyû ḇənê-nōḥa hayyōṣə’îm min-hatēḇâ šēm wəḥām wāyāfeṯ wəḥām hû’ ’ăḇî ḵənā‘an: </p>
 <p>19 šəlōšâ ’ēlleh bənê-nōḥa ûmē’ēlleh nāfəṣâ ḵāl-hā’āreṣ: </p>
 <p>20 wayyāḥel nōḥa ’îš hā’ăḏāmâ wayyiṭṭ<sup>a</sup>‘ kārem: </p>
 <p>21 wayyēšətə min-hayyayin wayyišəkār wayyiṯəgal bəṯwōḵə ’âŏlōh:<font color="red"><sup>q</sup></font> </p>
 <p>22 wayyarə’ ḥām ’ăḇî ḵən<sup>a</sup>‘an ’ēṯ ‘erəwaṯ ’āḇîw wayyagēḏ lišənê-’eḥāyw b<sup>a</sup>ḥûṣ: </p>
 <p>23 wayyiqq<sup>a</sup>ḥ šēm wāyefeṯ ’eṯ-haśśiməlâ wayyāśîmû<font color="red"><sup>3</sup></font> ‘al-šəḵem šənêhem wayyēləḵû ’ăḥōrannîṯ wayəḵassû ’ēṯ ‘erəwaṯ ’ăḇîhem ûfənêhem ’ăḥōrannîṯ wə‘erəwaṯ ’ăḇîhem lō’ rā’û: </p>
 <p>24 wayyîqeṣ nōḥa mîyênwō wayyēḏ<sup>a</sup>‘ ’ēṯ ’ăšer-‘āśâ-lwō bənwō haqqāṭān: </p>
 <p>25 wayyō’mer ’ārûr kənā‘an ‘eḇeḏ ‘ăḇāḏîm yihəyeh lə’eḥāyw: </p>
 <p>26 wayyō’mer bārûḵə yəhwōâ ’ĕlōhê šēm wîhî ḵən<sup>a</sup>‘an ‘eḇeḏ lāmwō: </p>
 <p>27 yafətə ’ĕlōhîm ləyefeṯ wəyišəkōn bə’âŏlê-šēm wîhî ḵən<sup>a</sup>‘an ‘eḇeḏ lāmwō: </p>
 <p>28 wayəḥî-nōḥa ’<sup>a</sup>ḥar hammabûl šəlōš mē’wōṯ šānâ w<sup>a</sup>ḥămiššîm šānâ: </p>
 <p>29 wayyihəyû kāl-yəmê-nōḥa təš<sup>a</sup>‘ mē’wōṯ šānâ w<sup>a</sup>ḥămiššîm šānâ wayyāmōṯ: f</p>
 </td>
 </tr></table>
 <p></p><hr>
 <center>
 <a href="gen010.htm">Next: Genesis (Bereshit) Chapter 10</a></center>
 </body>