<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/kg1021.htm">Polyglot</a> 
 <a href="../kjv/kg1021.htm">KJV</a> 
 <a href="../sep/kg1021.htm">Sep</a> 
 <a href="../vul/kg1021.htm">Vul</a> 
 
 <br>
 <br><a href="kg1.htm">1 Kings (1 Melakhim) Index</a><br>
  
 <a href="kg1020.htm">Previous</a> 
 <a href="kg1022.htm">Next</a> 
 </center>
 <hr>
 
 <h3 align="CENTER">Tanach (Hebrew): 1 Kings (1 Melakhim) Chapter 21</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְהִ֗י אַחַר֙ הַדְּבָרִ֣ים הָאֵ֔לֶּה כֶּ֧רֶם הָיָ֛ה לְנָב֥וֹת הַיִּזְרְעֵאלִ֖י אֲשֶׁ֣ר בְּיִזְרְעֶ֑אל אֵ֚צֶל הֵיכַ֣ל אַחְאָ֔ב מֶ֖לֶךְ שֹׁמְרֽוֹן׃ </span></p>
 <p align="RIGHT"><span lang="he">‎<a name="002">2</a> ‏וַיְדַבֵּ֣ר אַחְאָ֣ב אֶל־נָב֣וֹת׀ לֵאמֹר֩׀ תְּנָה־לִּ֨י אֶֽת־כַּרְמְךָ֜ וִֽיהִי־לִ֣י לְגַן־יָרָ֗ק כִּ֣י ה֤וּא קָרוֹב֙ אֵ֣צֶל בֵּיתִ֔י וְאֶתְּנָ֤ה לְךָ֙ תַּחְתָּ֔יו כֶּ֖רֶם ט֣וֹב מִמֶּ֑נּוּ אִ֚ם ט֣וֹב בְּעֵינֶ֔יךָ אֶתְּנָה־לְךָ֥ כֶ֖סֶף מְחִ֥יר זֶֽה׃ </span></p>
 <p align="RIGHT"><span lang="he">‎<a name="003">3</a> ‏וַיֹּ֥אמֶר נָב֖וֹת אֶל־אַחְאָ֑ב חָלִ֤ילָה לִּי֙ מֵֽיהוָ֔ה מִתִּתִּ֛י אֶת־נַחֲלַ֥ת אֲבֹתַ֖י לָֽךְ׃ </span></p>
 <p align="RIGHT"><span lang="he">‎<a name="004">4</a> ‏וַיָּבֹא֩ אַחְאָ֨ב אֶל־בֵּית֜וֹ סַ֣ר וְזָעֵ֗ף עַל־הַדָּבָר֙ אֲשֶׁר־דִּבֶּ֣ר אֵלָ֗יו נָבוֹת֙ הַיִּזְרְעֵאלִ֔י וַיֹּ֕אמֶר לֹֽא־אֶתֵּ֥ן לְךָ֖ אֶת־נַחֲלַ֣ת אֲבוֹתָ֑י וַיִּשְׁכַּב֙ עַל־מִטָּת֔וֹ וַיַּסֵּ֥ב אֶת־פָּנָ֖יו וְלֹֽא־אָ֥כַל לָֽחֶם׃ </span></p>
 <p align="RIGHT"><span lang="he">‎<a name="005">5</a> ‏וַתָּבֹ֥א אֵלָ֖יו אִיזֶ֣בֶל אִשְׁתּ֑וֹ וַתְּדַבֵּ֣ר אֵלָ֗יו מַה־זֶּה֙ רוּחֲךָ֣ סָרָ֔ה וְאֵינְךָ֖ אֹכֵ֥ל לָֽחֶם׃ </span></p>
 <p align="RIGHT"><span lang="he">‎<a name="006">6</a> ‏וַיְדַבֵּ֣ר אֵלֶ֗יהָ כִּֽי־אֲ֠דַבֵּר אֶל־נָב֨וֹת הַיִּזְרְעֵאלִ֜י וָאֹ֣מַר ל֗וֹ תְּנָה־לִּ֤י אֶֽת־כַּרְמְךָ֙ בְּכֶ֔סֶף א֚וֹ אִם־חָפֵ֣ץ אַתָּ֔ה אֶתְּנָה־לְךָ֥ כֶ֖רֶם תַּחְתָּ֑יו וַיֹּ֕אמֶר לֹֽא־אֶתֵּ֥ן לְךָ֖ אֶת־כַּרְמִֽי׃ </span></p>
 <p align="RIGHT"><span lang="he">‎<a name="007">7</a> ‏וַתֹּ֤אמֶר אֵלָיו֙ אִיזֶ֣בֶל אִשְׁתּ֔וֹ אַתָּ֕ה עַתָּ֛ה תַּעֲשֶׂ֥ה מְלוּכָ֖ה עַל־יִשְׂרָאֵ֑ל ק֤וּם אֱכָל־לֶ֙חֶם֙ וְיִטַ֣ב לִבֶּ֔ךָ אֲנִי֙ אֶתֵּ֣ן לְךָ֔ אֶת־כֶּ֖רֶם נָב֥וֹת הַיִּזְרְעֵאלִֽי׃ </span></p>
 <p align="RIGHT"><span lang="he">‎<a name="008">8</a> ‏וַתִּכְתֹּ֤ב סְפָרִים֙ בְּשֵׁ֣ם אַחְאָ֔ב וַתַּחְתֹּ֖ם בְּחֹתָמ֑וֹ וַתִּשְׁלַ֣ח <font color="brown">הספרים</font> <font color="blue">סְפָרִ֗ים</font> אֶל־הַזְקֵנִ֤ים<font color="red"><sup>1</sup></font> וְאֶל־הַֽחֹרִים֙ אֲשֶׁ֣ר בְּעִיר֔וֹ הַיֹּשְׁבִ֖ים אֶת־נָבֽוֹת׃ </span></p>
 <p align="RIGHT"><span lang="he">‎<a name="009">9</a> ‏וַתִּכְתֹּ֥ב בַּסְּפָרִ֖ים לֵאמֹ֑ר קִֽרְאוּ־צ֔וֹם וְהוֹשִׁ֥יבוּ אֶת־נָב֖וֹת בְּרֹ֥אשׁ הָעָֽם׃ </span></p>
 <p align="RIGHT"><span lang="he">‎<a name="010">10</a> ‏וְ֠הוֹשִׁיבוּ שְׁנַ֨יִם אֲנָשִׁ֥ים בְּנֵֽי־בְלִיַּעַל֮ נֶגְדּוֹ֒ וִיעִדֻ֣הוּ לֵאמֹ֔ר בֵּרַ֥כְתָּ אֱלֹהִ֖ים וָמֶ֑לֶךְ וְהוֹצִיאֻ֥הוּ וְסִקְלֻ֖הוּ וְיָמֹֽת׃ </span></p>
 <p align="RIGHT"><span lang="he">‎<a name="011">11</a> ‏וַיַּעֲשׂוּ֩ אַנְשֵׁ֨י עִיר֜וֹ הַזְּקֵנִ֣ים וְהַחֹרִ֗ים אֲשֶׁ֤ר הַיֹּֽשְׁבִים֙ בְּעִיר֔וֹ כַּאֲשֶׁ֛ר שָׁלְחָ֥ה אֲלֵיהֶ֖ם אִיזָ֑בֶל כַּאֲשֶׁ֤ר כָּתוּב֙ בַּסְּפָרִ֔ים אֲשֶׁ֥ר שָׁלְחָ֖ה אֲלֵיהֶֽם׃ </span></p>
 <p align="RIGHT"><span lang="he">‎<a name="012">12</a> ‏קָרְא֖וּ צ֑וֹם וְהֹשִׁ֥יבוּ אֶת־נָב֖וֹת בְּרֹ֥אשׁ הָעָֽם׃ </span></p>
 <p align="RIGHT"><span lang="he">‎<a name="013">13</a> ‏וַ֠יָּבֹאוּ שְׁנֵ֨י הָאֲנָשִׁ֥ים בְּנֵֽי־בְלִיַּעַל֮ וַיֵּשְׁב֣וּ נֶגְדּוֹ֒ וַיְעִדֻהוּ֩ אַנְשֵׁ֨י הַבְּלִיַּ֜עַל אֶת־נָב֗וֹת נֶ֤גֶד הָעָם֙ לֵאמֹ֔ר בֵּרַ֥ךְ נָב֛וֹת אֱלֹהִ֖ים וָמֶ֑לֶךְ וַיֹּצִאֻ֙הוּ֙ מִח֣וּץ לָעִ֔יר וַיִּסְקְלֻ֥הוּ בָאֲבָנִ֖ים וַיָּמֹֽת׃ </span></p>
 <p align="RIGHT"><span lang="he">‎<a name="014">14</a> ‏וַֽיִּשְׁלְח֖וּ אֶל־אִיזֶ֣בֶל לֵאמֹ֑ר סֻקַּ֥ל נָב֖וֹת וַיָּמֹֽת׃ </span></p>
 <p align="RIGHT"><span lang="he">‎<a name="015">15</a> ‏וַֽיְהִי֙ כִּשְׁמֹ֣עַ אִיזֶ֔בֶל כִּֽי־סֻקַּ֥ל נָב֖וֹת וַיָּמֹ֑ת וַתֹּ֨אמֶר אִיזֶ֜בֶל אֶל־אַחְאָ֗ב ק֣וּם רֵ֞שׁ אֶת־כֶּ֣רֶם׀ נָב֣וֹת הַיִּזְרְעֵאלִ֗י אֲשֶׁ֤ר מֵאֵן֙ לָתֶת־לְךָ֣ בְכֶ֔סֶף כִּ֣י אֵ֥ין נָב֛וֹת חַ֖י כִּי־מֵֽת׃ </span></p>
 <p align="RIGHT"><span lang="he">‎<a name="016">16</a> ‏וַיְהִ֛י כִּשְׁמֹ֥עַ אַחְאָ֖ב כִּ֣י מֵ֣ת נָב֑וֹת וַיָּ֣קָם אַחְאָ֗ב לָרֶ֛דֶת אֶל־כֶּ֛רֶם נָב֥וֹת הַיִּזְרְעֵאלִ֖י לְרִשְׁתּֽוֹ׃ ס</span></p>
 <p align="RIGHT"><span lang="he">‎<a name="017">17</a> ‏וַיְהִי֙ דְּבַר־יְהוָ֔ה אֶל־אֵלִיָּ֥הוּ הַתִּשְׁבִּ֖י לֵאמֹֽר׃ </span></p>
 <p align="RIGHT"><span lang="he">‎<a name="018">18</a> ‏ק֣וּם רֵ֗ד לִקְרַ֛את אַחְאָ֥ב מֶֽלֶךְ־יִשְׂרָאֵ֖ל אֲשֶׁ֣ר בְּשֹׁמְר֑וֹן הִנֵּה֙ בְּכֶ֣רֶם נָב֔וֹת אֲשֶׁר־יָ֥רַד שָׁ֖ם לְרִשְׁתּֽוֹ׃ </span></p>
 <p align="RIGHT"><span lang="he">‎<a name="019">19</a> ‏וְדִבַּרְתָּ֨ אֵלָ֜יו לֵאמֹ֗ר כֹּ֚ה אָמַ֣ר יְהוָ֔ה הֲרָצַ֖חְתָּ וְגַם־יָרָ֑שְׁתָּ וְדִבַּרְתָּ֨ אֵלָ֜יו לֵאמֹ֗ר כֹּ֚ה אָמַ֣ר יְהוָ֔ה בִּמְק֗וֹם אֲשֶׁ֨ר לָקְק֤וּ הַכְּלָבִים֙ אֶת־דַּ֣ם נָב֔וֹת יָלֹ֧קּוּ הַכְּלָבִ֛ים אֶת־דָּמְךָ֖ גַּם־אָֽתָּה׃ </span></p>
 <p align="RIGHT"><span lang="he">‎<a name="020">20</a> ‏וַיֹּ֤אמֶר אַחְאָב֙ אֶל־אֵ֣לִיָּ֔הוּ הַֽמְצָאתַ֖נִי אֹיְבִ֑י וַיֹּ֣אמֶר מָצָ֔אתִי יַ֚עַן הִתְמַכֶּרְךָ֔ לַעֲשׂ֥וֹת הָרַ֖ע בְּעֵינֵ֥י יְהוָֽה׃ </span></p>
 <p align="RIGHT"><span lang="he">‎<a name="021">21</a> ‏הִנְנִ֨י <font color="brown">מבי</font> <font color="blue">מֵבִ֤יא</font> אֵלֶ֙יךָ֙ רָעָ֔ה וּבִעַרְתִּ֖י אַחֲרֶ֑יךָ וְהִכְרַתִּ֤י לְאַחְאָב֙ מַשְׁתִּ֣ין בְּקִ֔יר וְעָצ֥וּר וְעָז֖וּב בְּיִשְׂרָאֵֽל׃ </span></p>
 <p align="RIGHT"><span lang="he">‎<a name="022">22</a> ‏וְנָתַתִּ֣י אֶת־בֵּיתְךָ֗ כְּבֵית֙ יָרָבְעָ֣ם בֶּן־נְבָ֔ט וּכְבֵ֖ית בַּעְשָׁ֣א בֶן־אֲחִיָּ֑ה אֶל־הַכַּ֙עַס֙ אֲשֶׁ֣ר הִכְעַ֔סְתָּ וַֽתַּחֲטִ֖א אֶת־יִשְׂרָאֵֽל׃ </span></p>
 <p align="RIGHT"><span lang="he">‎<a name="023">23</a> ‏וְגַ֨ם־לְאִיזֶ֔בֶל דִּבֶּ֥ר יְהוָ֖ה לֵאמֹ֑ר הַכְּלָבִ֛ים יֹאכְל֥וּ אֶת־אִיזֶ֖בֶל בְּחֵ֥ל יִזְרְעֶֽאל׃ </span></p>
 <p align="RIGHT"><span lang="he">‎<a name="024">24</a> ‏הַמֵּ֤ת לְאַחְאָב֙ בָּעִ֔יר יֹאכְל֖וּ הַכְּלָבִ֑ים וְהַמֵּת֙ בַּשָּׂדֶ֔ה יֹאכְל֖וּ ע֥וֹף הַשָּׁמָֽיִם׃ </span></p>
 <p align="RIGHT"><span lang="he">‎<a name="025">25</a> ‏רַ֚ק לֹֽא־הָיָ֣ה כְאַחְאָ֔ב אֲשֶׁ֣ר הִתְמַכֵּ֔ר לַעֲשׂ֥וֹת הָרַ֖ע בְּעֵינֵ֣י יְהוָ֑ה אֲשֶׁר־הֵסַ֥תָּה אֹת֖וֹ אִיזֶ֥בֶל אִשְׁתּֽוֹ׃ </span></p>
 <p align="RIGHT"><span lang="he">‎<a name="026">26</a> ‏וַיַּתְעֵ֣ב מְאֹ֔ד לָלֶ֖כֶת אַחֲרֵ֣י הַגִּלֻּלִ֑ים כְּכֹל֙ אֲשֶׁ֣ר עָשׂ֣וּ הָאֱמֹרִ֔י אֲשֶׁר֙ הוֹרִ֣ישׁ יְהוָ֔ה מִפְּנֵ֖י בְּנֵ֥י יִשְׂרָאֵֽל׃ ס</span></p>
 <p align="RIGHT"><span lang="he">‎<a name="027">27</a> ‏וַיְהִי֩ כִשְׁמֹ֨עַ אַחְאָ֜ב אֶת־הַדְּבָרִ֤ים הָאֵ֙לֶּה֙ וַיִּקְרַ֣ע בְּגָדָ֔יו וַיָּֽשֶׂם־שַׂ֥ק עַל־בְּשָׂר֖וֹ וַיָּצ֑וֹם וַיִּשְׁכַּ֣ב בַּשָּׂ֔ק וַיְהַלֵּ֖ךְ אַֽט׃ ס</span></p>
 <p align="RIGHT"><span lang="he">‎<a name="028">28</a> ‏וַֽיְהִי֙ דְּבַר־יְהוָ֔ה אֶל־אֵלִיָּ֥הוּ הַתִּשְׁבִּ֖י לֵאמֹֽר׃ </span></p>
 <p align="RIGHT"><span lang="he">‎<a name="029">29</a> ‏הֲ‍ֽרָאִ֔יתָ כִּֽי־נִכְנַ֥ע אַחְאָ֖ב מִלְּפָנָ֑י יַ֜עַן כִּֽי־נִכְנַ֣ע מִפָּנַ֗י לֹֽא־<font color="brown">אבי</font> <font color="blue">אָבִ֤יא</font> הָֽרָעָה֙ בְּיָמָ֔יו בִּימֵ֣י בְנ֔וֹ אָבִ֥יא הָרָעָ֖ה עַל־בֵּיתֽוֹ׃ </span></p>
 </td>
 <td width="50%">
 <p>1 wayəhî ’<sup>a</sup>ḥar hadəḇārîm hā’ēlleh kerem hāyâ lənāḇwōṯ hayyizərə‘ē’lî ’ăšer bəyizərə‘e’l ’ēṣel hêḵal ’<sup>a</sup>ḥə’āḇ meleḵə šōmərwōn: </p>
 <p>2 wayəḏabēr ’<sup>a</sup>ḥə’āḇ ’el-nāḇwōṯ| lē’mōr| tənâ-llî ’eṯ-karəməḵā wîhî-lî ləḡan-yārāq kî hû’ qārwōḇ ’ēṣel bêṯî wə’etənâ ləḵā t<sup>a</sup>ḥətāyw kerem ṭwōḇ mimmennû ’im ṭwōḇ bə‘êneyḵā ’etənâ-ləḵā ḵesef məḥîr zeh: </p>
 <p>3 wayyō’mer nāḇwōṯ ’el-’<sup>a</sup>ḥə’āḇ ḥālîlâ llî mêhwâ mititî ’eṯ-n<sup>a</sup>ḥălaṯ ’ăḇōṯay lāḵə: </p>
 <p>4 wayyāḇō’ ’<sup>a</sup>ḥə’āḇ ’el-bêṯwō sar wəzā‘ēf ‘al-hadāḇār ’ăšer-diber ’ēlāyw nāḇwōṯ hayyizərə‘ē’lî wayyō’mer lō’-’etēn ləḵā ’eṯ-n<sup>a</sup>ḥălaṯ ’ăḇwōṯāy wayyišəkaḇ ‘al-miṭṭāṯwō wayyassēḇ ’eṯ-pānāyw wəlō’-’āḵal lāḥem: </p>
 <p>5 watāḇō’ ’ēlāyw ’îzeḇel ’išətwō watəḏabēr ’ēlāyw mah-zzeh rûḥăḵā sārâ wə’ênəḵā ’ōḵēl lāḥem: </p>
 <p>6 wayəḏabēr ’ēleyhā kî-’ăḏabēr ’el-nāḇwōṯ hayyizərə‘ē’lî wā’ōmar lwō tənâ-llî ’eṯ-karəməḵā bəḵesef ’wō ’im-ḥāfēṣ ’atâ ’etənâ-ləḵā ḵerem t<sup>a</sup>ḥətāyw wayyō’mer lō’-’etēn ləḵā ’eṯ-karəmî: </p>
 <p>7 watō’mer ’ēlāyw ’îzeḇel ’išətwō ’atâ ‘atâ t<sup>a</sup>‘ăśeh məlûḵâ ‘al-yiśərā’ēl qûm ’ĕḵāl-leḥem wəyiṭaḇ libeḵā ’ănî ’etēn ləḵā ’eṯ-kerem nāḇwōṯ hayyizərə‘ē’lî: </p>
 <p>8 watiḵətōḇ səfārîm bəšēm ’<sup>a</sup>ḥə’āḇ wat<sup>a</sup>ḥətōm bəḥōṯāmwō watišəl<sup>a</sup>ḥ <font color="brown">hasəfārîm</font> <font color="blue">səfārîm</font> ’el-hazəqēnîm<font color="red"><sup>1</sup></font> wə’el-h<sup>a</sup>ḥōrîm ’ăšer bə‘îrwō hayyōšəḇîm ’eṯ-nāḇwōṯ: </p>
 <p>9 watiḵətōḇ bassəfārîm lē’mōr qirə’û-ṣwōm wəhwōšîḇû ’eṯ-nāḇwōṯ bərō’š hā‘ām: </p>
 <p>10 wəhwōšîḇû šənayim ’ănāšîm bənê-ḇəlîy<sup>a</sup>‘al neḡədwō wî‘iḏuhû lē’mōr bēraḵətā ’ĕlōhîm wāmeleḵə wəhwōṣî’uhû wəsiqəluhû wəyāmōṯ: </p>
 <p>11 wayy<sup>a</sup>‘ăśû ’anəšê ‘îrwō hazzəqēnîm wəh<sup>a</sup>ḥōrîm ’ăšer hayyōšəḇîm bə‘îrwō ka’ăšer šāləḥâ ’ălêhem ’îzāḇel ka’ăšer kāṯûḇ bassəfārîm ’ăšer šāləḥâ ’ălêhem: </p>
 <p>12 qārə’û ṣwōm wəhōšîḇû ’eṯ-nāḇwōṯ bərō’š hā‘ām: </p>
 <p>13 wayyāḇō’û šənê hā’ănāšîm bənê-ḇəlîy<sup>a</sup>‘al wayyēšəḇû neḡədwō wayə‘iḏuhû ’anəšê habəlîy<sup>a</sup>‘al ’eṯ-nāḇwōṯ neḡeḏ hā‘ām lē’mōr bēraḵə nāḇwōṯ ’ĕlōhîm wāmeleḵə wayyōṣi’uhû miḥûṣ lā‘îr wayyisəqəluhû ḇā’ăḇānîm wayyāmōṯ: </p>
 <p>14 wayyišələḥû ’el-’îzeḇel lē’mōr suqqal nāḇwōṯ wayyāmōṯ: </p>
 <p>15 wayəhî kišəmō‘a ’îzeḇel kî-suqqal nāḇwōṯ wayyāmōṯ watō’mer ’îzeḇel ’el-’<sup>a</sup>ḥə’āḇ qûm rēš ’eṯ-kerem| nāḇwōṯ hayyizərə‘ē’lî ’ăšer mē’ēn lāṯeṯ-ləḵā ḇəḵesef kî ’ên nāḇwōṯ ḥay kî-mēṯ: </p>
 <p>16 wayəhî kišəmō‘a ’<sup>a</sup>ḥə’āḇ kî mēṯ nāḇwōṯ wayyāqām ’<sup>a</sup>ḥə’āḇ lāreḏeṯ ’el-kerem nāḇwōṯ hayyizərə‘ē’lî lərišətwō: s</p>
 <p>17 wayəhî dəḇar-yəhwâ ’el-’ēlîyâû hatišəbî lē’mōr: </p>
 <p>18 qûm rēḏ liqəra’ṯ ’<sup>a</sup>ḥə’āḇ meleḵə-yiśərā’ēl ’ăšer bəšōmərwōn hinnēh bəḵerem nāḇwōṯ ’ăšer-yāraḏ šām lərišətwō: </p>
 <p>19 wəḏibarətā ’ēlāyw lē’mōr kōh ’āmar yəhwâ hărāṣ<sup>a</sup>ḥətā wəḡam-yārāšətā wəḏibarətā ’ēlāyw lē’mōr kōh ’āmar yəhwâ biməqwōm ’ăšer lāqəqû hakəlāḇîm ’eṯ-dam nāḇwōṯ yālōqqû hakəlāḇîm ’eṯ-dāməḵā gam-’ātâ: </p>
 <p>20 wayyō’mer ’<sup>a</sup>ḥə’āḇ ’el-’ēlîyâû haməṣā’ṯanî ’ōyəḇî wayyō’mer māṣā’ṯî y<sup>a</sup>‘an hiṯəmakerəḵā l<sup>a</sup>‘ăśwōṯ hār<sup>a</sup>‘ bə‘ênê yəhwâ: </p>
 <p>21 hinənî <font color="brown">mēḇî</font> <font color="blue">mēḇî’</font> ’ēleyḵā rā‘â ûḇi‘arətî ’<sup>a</sup>ḥăreyḵā wəhiḵəratî lə’<sup>a</sup>ḥə’āḇ mašətîn bəqîr wə‘āṣûr wə‘āzûḇ bəyiśərā’ēl: </p>
 <p>22 wənāṯatî ’eṯ-bêṯəḵā kəḇêṯ yārāḇə‘ām ben-nəḇāṭ ûḵəḇêṯ b<sup>a</sup>‘əšā’ ḇen-’ăḥîyâ ’el-hak<sup>a</sup>‘as ’ăšer hiḵə‘asətā wat<sup>a</sup>ḥăṭi’ ’eṯ-yiśərā’ēl: </p>
 <p>23 wəḡam-lə’îzeḇel diber yəhwâ lē’mōr hakəlāḇîm yō’ḵəlû ’eṯ-’îzeḇel bəḥēl yizərə‘e’l: </p>
 <p>24 hammēṯ lə’<sup>a</sup>ḥə’āḇ bā‘îr yō’ḵəlû hakəlāḇîm wəhammēṯ baśśāḏeh yō’ḵəlû ‘wōf haššāmāyim: </p>
 <p>25 raq lō’-hāyâ ḵə’<sup>a</sup>ḥə’āḇ ’ăšer hiṯəmakēr l<sup>a</sup>‘ăśwōṯ hār<sup>a</sup>‘ bə‘ênê yəhwâ ’ăšer-hēsatâ ’ōṯwō ’îzeḇel ’išətwō: </p>
 <p>26 wayyaṯə‘ēḇ mə’ōḏ lāleḵeṯ ’<sup>a</sup>ḥărê hagillulîm kəḵōl ’ăšer ‘āśû hā’ĕmōrî ’ăšer hwōrîš yəhwâ mipənê bənê yiśərā’ēl: s</p>
 <p>27 wayəhî ḵišəmō‘a ’<sup>a</sup>ḥə’āḇ ’eṯ-hadəḇārîm hā’ēlleh wayyiqər<sup>a</sup>‘ bəḡāḏāyw wayyāśem-śaq ‘al-bəśārwō wayyāṣwōm wayyišəkaḇ baśśāq wayəhallēḵə ’aṭ: s</p>
 <p>28 wayəhî dəḇar-yəhwâ ’el-’ēlîyâû hatišəbî lē’mōr: </p>
 <p>29 hă‍rā’îṯā kî-niḵən<sup>a</sup>‘ ’<sup>a</sup>ḥə’āḇ milləfānāy y<sup>a</sup>‘an kî-niḵən<sup>a</sup>‘ mipānay lō’-<font color="brown">’āḇî</font> <font color="blue">’āḇî’</font> hārā‘â bəyāmāyw bîmê ḇənwō ’āḇî’ hārā‘â ‘al-bêṯwō: </p>
 </td>
 </tr></table>
 <p></p><hr>
 <center>
 <a href="kg1022.htm">Next: 1 Kings (1 Melakhim) Chapter 22</a></center>
 </body>