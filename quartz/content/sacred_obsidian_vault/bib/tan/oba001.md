<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/oba001.htm">Polyglot</a> 
 <a href="../kjv/oba001.htm">KJV</a> 
 <a href="../sep/oba001.htm">Sep</a> 
 <a href="../vul/oba001.htm">Vul</a> 
 
 <br>
 <br><a href="oba.htm">Obadiah (Ovadyah) Index</a><br>
  
 <a href="amo009.htm">Previous</a> 
 <a href="jon001.htm">Next</a> 
 </center>
 <hr>
 
 <h3 align="CENTER">Tanach (Hebrew): Obadiah (Ovadyah) Chapter 1</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏חֲז֖וֹן עֹֽבַדְיָ֑ה כֹּֽה־אָמַר֩ אֲדֹנָ֨י יְהוִ֜ה לֶאֱד֗וֹם שְׁמוּעָ֨ה שָׁמַ֜עְנוּ מֵאֵ֤ת יְהוָה֙ וְצִיר֙ בַּגּוֹיִ֣ם שֻׁלָּ֔ח ק֛וּמוּ וְנָק֥וּמָה עָלֶ֖יהָ לַמִּלְחָמָֽה׃ </span></p>
 <p align="RIGHT"><span lang="he">‎<a name="002">2</a> ‏הִנֵּ֥ה קָטֹ֛ן נְתַתִּ֖יךָ בַּגּוֹיִ֑ם בָּז֥וּי אַתָּ֖ה מְאֹֽד׃ </span></p>
 <p align="RIGHT"><span lang="he">‎<a name="003">3</a> ‏זְד֤וֹן לִבְּךָ֙ הִשִּׁיאֶ֔ךָ שֹׁכְנִ֥י בְחַגְוֵי־סֶּ֖לַע מְר֣וֹם שִׁבְתּ֑וֹ אֹמֵ֣ר בְּלִבּ֔וֹ מִ֥י יוֹרִדֵ֖נִי אָֽרֶץ׃ </span></p>
 <p align="RIGHT"><span lang="he">‎<a name="004">4</a> ‏אִם־תַּגְבִּ֣יהַּ כַּנֶּ֔שֶׁר וְאִם־בֵּ֥ין כּֽוֹכָבִ֖ים שִׂ֣ים קִנֶּ֑ךָ מִשָּׁ֥ם אוֹרִֽידְךָ֖ נְאֻם־יְהוָֽה׃ </span></p>
 <p align="RIGHT"><span lang="he">‎<a name="005">5</a> ‏אִם־גַּנָּבִ֤ים בָּאֽוּ־לְךָ֙ אִם־שׁ֣וֹדְדֵי לַ֔יְלָה אֵ֣יךְ נִדְמֵ֔יתָה הֲל֥וֹא יִגְנְב֖וּ דַּיָּ֑ם אִם־בֹּֽצְרִים֙ בָּ֣אוּ לָ֔ךְ הֲל֖וֹא יַשְׁאִ֥ירוּ עֹלֵלֽוֹת׃ </span></p>
 <p align="RIGHT"><span lang="he">‎<a name="006">6</a> ‏אֵ֚יךְ נֶחְפְּשׂ֣וּ עֵשָׂ֔ו נִבְע֖וּ מַצְפֻּנָֽיו׃ </span></p>
 <p align="RIGHT"><span lang="he">‎<a name="007">7</a> ‏עַֽד־הַגְּב֣וּל שִׁלְּח֗וּךָ כֹּ֚ל אַנְשֵׁ֣י בְרִיתֶ֔ךָ הִשִּׁיא֛וּךָ יָכְל֥וּ לְךָ֖ אַנְשֵׁ֣י שְׁלֹמֶ֑ךָ לַחְמְךָ֗ יָשִׂ֤ימוּ מָזוֹר֙ תַּחְתֶּ֔יךָ אֵ֥ין תְּבוּנָ֖ה בּֽוֹ׃ </span></p>
 <p align="RIGHT"><span lang="he">‎<a name="008">8</a> ‏הֲל֛וֹא בַּיּ֥וֹם הַה֖וּא נְאֻם<font color="red"><sup>1</sup></font> יְהוָ֑ה וְהַאֲבַדְתִּ֤י חֲכָמִים֙ מֵֽאֱד֔וֹם וּתְבוּנָ֖ה מֵהַ֥ר עֵשָֽׂו׃ </span></p>
 <p align="RIGHT"><span lang="he">‎<a name="009">9</a> ‏וְחַתּ֥וּ גִבּוֹרֶ֖יךָ תֵּימָ֑ן לְמַ֧עַן יִכָּֽרֶת־אִ֛ישׁ מֵהַ֥ר עֵשָׂ֖ו מִקָּֽטֶל׃ </span></p>
 <p align="RIGHT"><span lang="he">‎<a name="010">10</a> ‏מֵחֲמַ֛ס אָחִ֥יךָ יַעֲקֹ֖ב תְּכַסְּךָ֣ בוּשָׁ֑ה וְנִכְרַ֖תָּ לְעוֹלָֽם׃ </span></p>
 <p align="RIGHT"><span lang="he">‎<a name="011">11</a> ‏בְּיוֹם֙ עֲמָֽדְךָ֣ מִנֶּ֔גֶד בְּי֛וֹם שְׁב֥וֹת זָרִ֖ים חֵיל֑וֹ וְנָכְרִ֞ים בָּ֣אוּ <font color="brown">שערו</font> <font color="blue">שְׁעָרָ֗יו</font> וְעַל־יְרוּשָׁלִַ֙ם֙ יַדּ֣וּ גוֹרָ֔ל גַּם־אַתָּ֖ה כְּאַחַ֥ד מֵהֶֽם׃ </span></p>
 <p align="RIGHT"><span lang="he">‎<a name="012">12</a> ‏וְאַל־תֵּ֤רֶא בְיוֹם־אָחִ֙יךָ֙ בְּי֣וֹם נָכְר֔וֹ וְאַל־תִּשְׂמַ֥ח לִבְנֵֽי־יְהוּדָ֖ה בְּי֣וֹם אָבְדָ֑ם וְאַל־תַּגְדֵּ֥ל פִּ֖יךָ בְּי֥וֹם צָרָֽה׃ </span></p>
 <p align="RIGHT"><span lang="he">‎<a name="013">13</a> ‏אַל־תָּב֤וֹא בְשַֽׁעַר־עַמִּי֙ בְּי֣וֹם אֵידָ֔ם אַל־תֵּ֧רֶא גַם־אַתָּ֛ה בְּרָעָת֖וֹ בְּי֣וֹם אֵיד֑וֹ וְאַל־תִּשְׁלַ֥חְנָה בְחֵיל֖וֹ בְּי֥וֹם אֵידֽוֹ׃ </span></p>
 <p align="RIGHT"><span lang="he">‎<a name="014">14</a> ‏וְאַֽל־תַּעֲמֹד֙ עַל־הַפֶּ֔רֶק לְהַכְרִ֖ית אֶת־פְּלִיטָ֑יו וְאַל־תַּסְגֵּ֥ר שְׂרִידָ֖יו בְּי֥וֹם צָרָֽה׃ </span></p>
 <p align="RIGHT"><span lang="he">‎<a name="015">15</a> ‏כִּֽי־קָר֥וֹב יוֹם־יְהוָ֖ה עַל־כָּל־הַגּוֹיִ֑ם כַּאֲשֶׁ֤ר עָשִׂ֙יתָ֙ יֵעָ֣שֶׂה לָּ֔ךְ גְּמֻלְךָ֖ יָשׁ֥וּב בְּרֹאשֶֽׁךָ׃ </span></p>
 <p align="RIGHT"><span lang="he">‎<a name="016">16</a> ‏כִּ֗י כַּֽאֲשֶׁ֤ר שְׁתִיתֶם֙ עַל־הַ֣ר קָדְשִׁ֔י יִשְׁתּ֥וּ כָֽל־הַגּוֹיִ֖ם תָּמִ֑יד וְשָׁת֣וּ וְלָע֔וּ וְהָי֖וּ כְּל֥וֹא הָיֽוּ׃ </span></p>
 <p align="RIGHT"><span lang="he">‎<a name="017">17</a> ‏וּבְהַ֥ר צִיּ֛וֹן תִּהְיֶ֥ה פְלֵיטָ֖ה וְהָ֣יָה קֹ֑דֶשׁ וְיָֽרְשׁוּ֙<font color="red"><sup>1</sup></font> בֵּ֣ית יַֽעֲקֹ֔ב אֵ֖ת מוֹרָֽשֵׁיהֶם׃<font color="red"><sup>1</sup></font> </span></p>
 <p align="RIGHT"><span lang="he">‎<a name="018">18</a> ‏וְהָיָה֩ בֵית־יַעֲקֹ֨ב אֵ֜שׁ וּבֵ֧ית יוֹסֵ֣ף לֶהָבָ֗ה וּבֵ֤ית עֵשָׂו֙ לְקַ֔שׁ וְדָלְק֥וּ בָהֶ֖ם וַאֲכָל֑וּם וְלֹֽא־יִֽהְיֶ֤ה<font color="red"><sup>3</sup></font> שָׂרִיד֙ לְבֵ֣ית עֵשָׂ֔ו כִּ֥י יְהוָ֖ה דִּבֵּֽר׃ </span></p>
 <p align="RIGHT"><span lang="he">‎<a name="019">19</a> ‏וְיָרְשׁ֨וּ הַנֶּ֜גֶב אֶת־הַ֣ר עֵשָׂ֗ו וְהַשְּׁפֵלָה֙ אֶת־פְּלִשְׁתִּ֔ים וְיָרְשׁוּ֙ אֶת־שְׂדֵ֣ה אֶפְרַ֔יִם וְאֵ֖ת שְׂדֵ֣ה שֹׁמְר֑וֹן וּבִנְיָמִ֖ן אֶת־הַגִּלְעָֽד׃ </span></p>
 <p align="RIGHT"><span lang="he">‎<a name="020">20</a> ‏וְגָלֻ֣ת הַֽחֵל־הַ֠זֶּה לִבְנֵ֨י יִשְׂרָאֵ֤ל אֲשֶֽׁר־כְּנַעֲנִים֙ עַד־צָ֣רְפַ֔ת וְגָלֻ֥ת יְרוּשָׁלִַ֖ם אֲשֶׁ֣ר בִּסְפָרַ֑ד יִֽרְשׁ֕וּ אֵ֖ת עָרֵ֥י הַנֶּֽגֶב׃ </span></p>
 <p align="RIGHT"><span lang="he">‎<a name="021">21</a> ‏וְעָל֤וּ מֽוֹשִׁעִים֙ בְּהַ֣ר צִיּ֔וֹן לִשְׁפֹּ֖ט אֶת־הַ֣ר עֵשָׂ֑ו וְהָיְתָ֥ה לַֽיהוָ֖ה הַמְּלוּכָֽה׃ </span></p>
 <p></p>
 </td>
 <td width="50%">
 <p>1 ḥăzwōn ‘ōḇaḏəyâ kōh-’āmar ’ăḏōnāy yəhwih le’ĕḏwōm šəmû‘â šām<sup>a</sup>‘ənû mē’ēṯ yəhwâ wəṣîr bagwōyim šullāḥ qûmû wənāqûmâ ‘āleyhā lammiləḥāmâ: </p>
 <p>2 hinnēh qāṭōn nəṯatîḵā bagwōyim bāzûy ’atâ mə’ōḏ: </p>
 <p>3 zəḏwōn libəḵā hiššî’eḵā šōḵənî ḇəḥaḡəwê-ssel<sup>a</sup>‘ mərwōm šiḇətwō ’ōmēr bəlibwō mî ywōriḏēnî ’āreṣ: </p>
 <p>4 ’im-taḡəbîhha kannešer wə’im-bên kwōḵāḇîm śîm qinneḵā miššām ’wōrîḏəḵā nə’um-yəhwâ: </p>
 <p>5 ’im-gannāḇîm bā’û-ləḵā ’im-šwōḏəḏê layəlâ ’êḵə niḏəmêṯâ hălwō’ yiḡənəḇû dayyām ’im-bōṣərîm bā’û lāḵə hălwō’ yašə’îrû ‘ōlēlwōṯ: </p>
 <p>6 ’êḵə neḥəpəśû ‘ēśāw niḇə‘û maṣəpunāyw: </p>
 <p>7 ‘aḏ-hagəḇûl šilləḥûḵā kōl ’anəšê ḇərîṯeḵā hiššî’ûḵā yāḵəlû ləḵā ’anəšê šəlōmeḵā l<sup>a</sup>ḥəməḵā yāśîmû māzwōr t<sup>a</sup>ḥəteyḵā ’ên təḇûnâ bwō: </p>
 <p>8 hălwō’ bayywōm hahû’ nə’um<font color="red"><sup>1</sup></font> yəhwâ wəha’ăḇaḏətî ḥăḵāmîm mē’ĕḏwōm ûṯəḇûnâ mēhar ‘ēśāw: </p>
 <p>9 wəḥatû ḡibwōreyḵā têmān ləm<sup>a</sup>‘an yikāreṯ-’îš mēhar ‘ēśāw miqqāṭel: </p>
 <p>10 mēḥămas ’āḥîḵā y<sup>a</sup>‘ăqōḇ təḵassəḵā ḇûšâ wəniḵəratā lə‘wōlām: </p>
 <p>11 bəywōm ‘ămāḏəḵā minneḡeḏ bəywōm šəḇwōṯ zārîm ḥêlwō wənāḵərîm bā’û <font color="brown">š<sup>a</sup>‘ărwō</font> <font color="blue">šə‘ārāyw</font> wə‘al-yərûšālaim yadû ḡwōrāl gam-’atâ kə’<sup>a</sup>ḥaḏ mēhem: </p>
 <p>12 wə’al-tēre’ ḇəywōm-’āḥîḵā bəywōm nāḵərwō wə’al-tiśəm<sup>a</sup>ḥ liḇənê-yəhûḏâ bəywōm ’āḇəḏām wə’al-taḡədēl pîḵā bəywōm ṣārâ: </p>
 <p>13 ’al-tāḇwō’ ḇəš<sup>a</sup>‘ar-‘ammî bəywōm ’êḏām ’al-tēre’ ḡam-’atâ bərā‘āṯwō bəywōm ’êḏwō wə’al-tišəl<sup>a</sup>ḥənâ ḇəḥêlwō bəywōm ’êḏwō: </p>
 <p>14 wə’al-t<sup>a</sup>‘ămōḏ ‘al-hapereq ləhaḵərîṯ ’eṯ-pəlîṭāyw wə’al-tasəgēr śərîḏāyw bəywōm ṣārâ: </p>
 <p>15 kî-qārwōḇ ywōm-yəhwâ ‘al-kāl-hagwōyim ka’ăšer ‘āśîṯā yē‘āśeh llāḵə gəmuləḵā yāšûḇ bərō’šeḵā: </p>
 <p>16 kî ka’ăšer šəṯîṯem ‘al-har qāḏəšî yišətû ḵāl-hagwōyim tāmîḏ wəšāṯû wəlā‘û wəhāyû kəlwō’ hāyû: </p>
 <p>17 ûḇəhar ṣîywōn tihəyeh fəlêṭâ wəhāyâ qōḏeš wəyārəšû<font color="red"><sup>1</sup></font> bêṯ y<sup>a</sup>‘ăqōḇ ’ēṯ mwōrāšêhem:<font color="red"><sup>1</sup></font> </p>
 <p>18 wəhāyâ ḇêṯ-y<sup>a</sup>‘ăqōḇ ’ēš ûḇêṯ ywōsēf lehāḇâ ûḇêṯ ‘ēśāw ləqaš wəḏāləqû ḇâem wa’ăḵālûm wəlō’-yihəyeh<font color="red"><sup>3</sup></font> śārîḏ ləḇêṯ ‘ēśāw kî yəhwâ dibēr: </p>
 <p>19 wəyārəšû hanneḡeḇ ’eṯ-har ‘ēśāw wəhaššəfēlâ ’eṯ-pəlišətîm wəyārəšû ’eṯ-śəḏēh ’efərayim wə’ēṯ śəḏēh šōmərwōn ûḇinəyāmin ’eṯ-hagilə‘āḏ: </p>
 <p>20 wəḡāluṯ h<sup>a</sup>ḥēl-hazzeh liḇənê yiśərā’ēl ’ăšer-kən<sup>a</sup>‘ănîm ‘aḏ-ṣārəfaṯ wəḡāluṯ yərûšālaim ’ăšer bisəfāraḏ yirəšû ’ēṯ ‘ārê hanneḡeḇ: </p>
 <p>21 wə‘ālû mwōši‘îm bəhar ṣîywōn lišəpōṭ ’eṯ-har ‘ēśāw wəhāyəṯâ layhwâ hamməlûḵâ: </p>
 </td>
 </tr></table>
 <p></p><hr>
 <center>
 <a href="jon001.htm">Next: Jonah (Yonah) Chapter 1</a></center>
 </body>