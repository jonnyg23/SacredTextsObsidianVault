<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/pro004.htm">Polyglot</a> 
 <a href="../kjv/pro004.htm">KJV</a> 
 <a href="../sep/pro004.htm">Sep</a> 
 <a href="../vul/pro004.htm">Vul</a> 
 
 <br>
 <br><a href="pro.htm">Proverbs (Mishlei) Index</a><br>
  
 <a href="pro003.htm">Previous</a> 
 <a href="pro005.htm">Next</a> 
 </center>
 <hr>
 
 <h3 align="CENTER">Tanach (Hebrew): Proverbs (Mishlei) Chapter 4</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏שִׁמְע֣וּ בָ֭נִים מ֣וּסַר אָ֑ב וְ֝הַקְשִׁ֗יבוּ לָדַ֥עַת בִּינָֽה׃ </span></p>
 <p align="RIGHT"><span lang="he">‎<a name="002">2</a> ‏כִּ֤י לֶ֣קַח ט֭וֹב נָתַ֣תִּי לָכֶ֑ם תּֽ֝וֹרָתִ֗י אַֽל־תַּעֲזֹֽבוּ׃ </span></p>
 <p align="RIGHT"><span lang="he">‎<a name="003">3</a> ‏כִּי־בֵ֭ן הָיִ֣יתִי לְאָבִ֑י רַ֥ךְ וְ֝יָחִ֗יד לִפְנֵ֥י אִמִּֽי׃ </span></p>
 <p align="RIGHT"><span lang="he">‎<a name="004">4</a> ‏וַיֹּרֵ֗נִי וַיֹּ֥אמֶר לִ֗י יִֽתְמָךְ־דְּבָרַ֥י לִבֶּ֑ךָ שְׁמֹ֖ר מִצְוֹתַ֣י וֶֽחְיֵֽה׃ </span></p>
 <p align="RIGHT"><span lang="he">‎<a name="005">5</a> ‏קְנֵ֣ה חָ֭כְמָה קְנֵ֣ה בִינָ֑ה אַל־תִּשְׁכַּ֥ח וְאַל־תֵּ֝֗ט מֵֽאִמְרֵי־פִֽי׃ </span></p>
 <p align="RIGHT"><span lang="he">‎<a name="006">6</a> ‏אַל־תַּעַזְבֶ֥הָ וְתִשְׁמְרֶ֑ךָּ אֱהָבֶ֥הָ וְתִצְּרֶֽךָּ׃ </span></p>
 <p align="RIGHT"><span lang="he">‎<a name="007">7</a> ‏רֵאשִׁ֣ית חָ֭כְמָה קְנֵ֣ה חָכְמָ֑ה וּבְכָל־קִ֝נְיָנְךָ֗ קְנֵ֣ה בִינָֽה׃ </span></p>
 <p align="RIGHT"><span lang="he">‎<a name="008">8</a> ‏סַלְסְלֶ֥הָ וּֽתְרוֹמְמֶ֑ךָּ תְּ֝כַבֵּ֗דְךָ כִּ֣י תְחַבְּקֶֽנָּה׃ </span></p>
 <p align="RIGHT"><span lang="he">‎<a name="009">9</a> ‏תִּתֵּ֣ן לְ֭רֹאשְׁךָ לִוְיַת־חֵ֑ן עֲטֶ֖רֶת תִּפְאֶ֣רֶת תְּמַגְּנֶֽךָּ׃ </span></p>
 <p align="RIGHT"><span lang="he">‎<a name="010">10</a> ‏שְׁמַ֣ע בְּ֭נִי וְקַ֣ח אֲמָרָ֑י וְיִרְבּ֥וּ לְ֝ךָ֗ שְׁנ֣וֹת חַיִּֽים׃ </span></p>
 <p align="RIGHT"><span lang="he">‎<a name="011">11</a> ‏בְּדֶ֣רֶךְ חָ֭כְמָה הֹרֵתִ֑יךָ הִ֝דְרַכְתִּ֗יךָ בְּמַעְגְּלֵי־יֹֽשֶׁר׃ </span></p>
 <p align="RIGHT"><span lang="he">‎<a name="012">12</a> ‏בְּֽ֭לֶכְתְּךָ לֹא־יֵצַ֣ר צַעֲדֶ֑ךָ וְאִם־תָּ֝ר֗וּץ לֹ֣א תִכָּשֵֽׁל׃ </span></p>
 <p align="RIGHT"><span lang="he">‎<a name="013">13</a> ‏הַחֲזֵ֣ק בַּמּוּסָ֣ר אַל־תֶּ֑רֶף נִ֝צְּרֶ֗הָ כִּי־הִ֥יא חַיֶּֽיךָ׃ </span></p>
 <p align="RIGHT"><span lang="he">‎<a name="014">14</a> ‏בְּאֹ֣רַח רְ֭שָׁעִים אַל־תָּבֹ֑א וְאַל־תְּ֝אַשֵּׁ֗ר בְּדֶ֣רֶךְ רָעִֽים׃ </span></p>
 <p align="RIGHT"><span lang="he">‎<a name="015">15</a> ‏פְּרָעֵ֥הוּ אַל־תַּעֲבָר־בּ֑וֹ שְׂטֵ֖ה מֵעָלָ֣יו וַעֲבֽוֹר׃ </span></p>
 <p align="RIGHT"><span lang="he">‎<a name="016">16</a> ‏כִּ֤י לֹ֣א יִֽ֭שְׁנוּ אִם־לֹ֣א יָרֵ֑עוּ וְֽנִגְזְלָ֥ה שְׁ֝נָתָ֗ם אִם־לֹ֥א <font color="brown">יכשולו</font> <font color="blue">יַכְשִֽׁילוּ׃</font> </span></p>
 <p align="RIGHT"><span lang="he">‎<a name="017">17</a> ‏כִּ֣י לָ֭חֲמוּ לֶ֣חֶם רֶ֑שַׁע וְיֵ֖ין חֲמָסִ֣ים יִשְׁתּֽוּ׃ </span></p>
 <p align="RIGHT"><span lang="he">‎<a name="018">18</a> ‏וְאֹ֣רַח צַ֭דִּיקִים כְּא֣וֹר נֹ֑גַהּ הוֹלֵ֥ךְ וָ֝א֗וֹר עַד־נְכ֥וֹן הַיּֽוֹם׃ </span></p>
 <p align="RIGHT"><span lang="he">‎<a name="019">19</a> ‏דֶּ֣רֶךְ רְ֭שָׁעִים כָּֽאֲפֵלָ֑ה לֹ֥א יָ֝דְע֗וּ בַּמֶּ֥ה יִכָּשֵֽׁלוּ׃ פ</span></p>
 <p align="RIGHT"><span lang="he">‎<a name="020">20</a> ‏בְּ֭נִי לִדְבָרַ֣י הַקְשִׁ֑יבָה לַ֝אֲמָרַ֗י הַט־אָזְנֶֽךָ׃ </span></p>
 <p align="RIGHT"><span lang="he">‎<a name="021">21</a> ‏אַל־יַלִּ֥יזוּ מֵעֵינֶ֑יךָ שָׁ֝מְרֵ֗ם בְּת֣וֹךְ לְבָבֶֽךָ׃ </span></p>
 <p align="RIGHT"><span lang="he">‎<a name="022">22</a> ‏כִּֽי־חַיִּ֣ים הֵ֭ם לְמֹצְאֵיהֶ֑ם וּֽלְכָל־בְּשָׂר֥וֹ מַרְפֵּֽא׃ </span></p>
 <p align="RIGHT"><span lang="he">‎<a name="023">23</a> ‏מִֽכָּל־מִ֭שְׁמָר נְצֹ֣ר לִבֶּ֑ךָ כִּֽי־מִ֝מֶּ֗נּוּ תּוֹצְא֥וֹת חַיִּֽים׃ </span></p>
 <p align="RIGHT"><span lang="he">‎<a name="024">24</a> ‏הָסֵ֣ר מִ֭מְּךָ עִקְּשׁ֣וּת פֶּ֑ה וּלְז֥וּת שְׂ֝פָתַ֗יִם הַרְחֵ֥ק מִמֶּֽךָּ׃ </span></p>
 <p align="RIGHT"><span lang="he">‎<a name="025">25</a> ‏עֵ֭ינֶיךָ לְנֹ֣כַח יַבִּ֑יטוּ וְ֝עַפְעַפֶּ֗יךָ יַיְשִׁ֥רוּ נֶגְדֶּֽךָ׃ </span></p>
 <p align="RIGHT"><span lang="he">‎<a name="026">26</a> ‏פַּ֭לֵּס<font color="red"><sup>3</sup></font> מַעְגַּ֣ל רַגְלֶ֑ךָ וְֽכָל־דְּרָכֶ֥יךָ יִכֹּֽנוּ׃ </span></p>
 <p align="RIGHT"><span lang="he">‎<a name="027">27</a> ‏אַֽל־תֵּט־יָמִ֥ין וּשְׂמֹ֑אול הָסֵ֖ר רַגְלְךָ֣ מֵרָֽע׃ </span></p>
 </td>
 <td width="50%">
 <p>1 šimə‘û ḇānîm mûsar ’āḇ wəhaqəšîḇû lāḏ<sup>a</sup>‘aṯ bînâ: </p>
 <p>2 kî leq<sup>a</sup>ḥ ṭwōḇ nāṯatî lāḵem twōrāṯî ’al-t<sup>a</sup>‘ăzōḇû: </p>
 <p>3 kî-ḇēn hāyîṯî lə’āḇî raḵə wəyāḥîḏ lifənê ’immî: </p>
 <p>4 wayyōrēnî wayyō’mer lî yiṯəmāḵə-dəḇāray libeḵā šəmōr miṣəwōṯay weḥəyēh: </p>
 <p>5 qənēh ḥāḵəmâ qənēh ḇînâ ’al-tišək<sup>a</sup>ḥ wə’al-tēṭ mē’imərê-fî: </p>
 <p>6 ’al-t<sup>a</sup>‘azəḇehā wəṯišəməreḵḵā ’ĕhāḇehā wəṯiṣṣəreḵḵā: </p>
 <p>7 rē’šîṯ ḥāḵəmâ qənēh ḥāḵəmâ ûḇəḵāl-qinəyānəḵā qənēh ḇînâ: </p>
 <p>8 saləsəlehā ûṯərwōməmeḵḵā təḵabēḏəḵā kî ṯəḥabəqennâ: </p>
 <p>9 titēn lərō’šəḵā liwəyaṯ-ḥēn ‘ăṭereṯ tifə’ereṯ təmagəneḵḵā: </p>
 <p>10 šəm<sup>a</sup>‘ bənî wəq<sup>a</sup>ḥ ’ămārāy wəyirəbû ləḵā šənwōṯ ḥayyîm: </p>
 <p>11 bəḏereḵə ḥāḵəmâ hōrēṯîḵā hiḏəraḵətîḵā bəm<sup>a</sup>‘əgəlê-yōšer: </p>
 <p>12 bəleḵətəḵā lō’-yēṣar ṣ<sup>a</sup>‘ăḏeḵā wə’im-tārûṣ lō’ ṯikāšēl: </p>
 <p>13 h<sup>a</sup>ḥăzēq bammûsār ’al-teref niṣṣərehā kî-hî’ ḥayyeyḵā: </p>
 <p>14 bə’ōr<sup>a</sup>ḥ rəšā‘îm ’al-tāḇō’ wə’al-tə’aššēr bəḏereḵə rā‘îm: </p>
 <p>15 pərā‘ēhû ’al-t<sup>a</sup>‘ăḇār-bwō śəṭēh mē‘ālāyw w<sup>a</sup>‘ăḇwōr: </p>
 <p>16 kî lō’ yišənû ’im-lō’ yārē‘û wəniḡəzəlâ šənāṯām ’im-lō’ <font color="brown">yiḵəšwōlû</font> <font color="blue">yaḵəšîlû:</font> </p>
 <p>17 kî lāḥămû leḥem reš<sup>a</sup>‘ wəyên ḥămāsîm yišətû: </p>
 <p>18 wə’ōr<sup>a</sup>ḥ ṣadîqîm kə’wōr nōḡ<sup>a</sup>h hwōlēḵə wā’wōr ‘aḏ-nəḵwōn hayywōm: </p>
 <p>19 dereḵə rəšā‘îm kā’ăfēlâ lō’ yāḏə‘û bammeh yikāšēlû: f</p>
 <p>20 bənî liḏəḇāray haqəšîḇâ la’ămāray haṭ-’āzəneḵā: </p>
 <p>21 ’al-yallîzû mē‘êneyḵā šāmərēm bəṯwōḵə ləḇāḇeḵā: </p>
 <p>22 kî-ḥayyîm hēm ləmōṣə’êhem ûləḵāl-bəśārwō marəpē’: </p>
 <p>23 mikāl-mišəmār nəṣōr libeḵā kî-mimmennû twōṣə’wōṯ ḥayyîm: </p>
 <p>24 hāsēr mimməḵā ‘iqqəšûṯ peh ûləzûṯ śəfāṯayim harəḥēq mimmeḵḵā: </p>
 <p>25 ‘êneyḵā lənōḵ<sup>a</sup>ḥ yabîṭû wə‘afə‘apeyḵā yayəširû neḡədeḵā: </p>
 <p>26 pallēs<font color="red"><sup>3</sup></font> m<sup>a</sup>‘əgal raḡəleḵā wəḵāl-dərāḵeyḵā yikōnû: </p>
 <p>27 ’al-tēṭ-yāmîn ûśəmō’wl hāsēr raḡələḵā mērā‘: </p>
 </td>
 </tr></table>
 <p></p><hr>
 <center>
 <a href="pro005.htm">Next: Proverbs (Mishlei) Chapter 5</a></center>
 </body>