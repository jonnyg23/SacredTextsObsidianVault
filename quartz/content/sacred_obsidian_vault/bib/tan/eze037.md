<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/eze037.htm">Polyglot</a> 
 <a href="../kjv/eze037.htm">KJV</a> 
 <a href="../sep/eze037.htm">Sep</a> 
 <a href="../vul/eze037.htm">Vul</a> 
 
 <br>
 <br><a href="eze.htm">Ezekiel (Yechezqel) Index</a><br>
  
 <a href="eze036.htm">Previous</a> 
 <a href="eze038.htm">Next</a> 
 </center>
 <hr>
 
 <h3 align="CENTER">Tanach (Hebrew): Ezekiel (Yechezqel) Chapter 37</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏הָיְתָ֣ה עָלַי֮ יַד־יְהוָה֒ וַיּוֹצִאֵ֤נִי בְר֙וּחַ֙ יְהוָ֔ה וַיְנִיחֵ֖נִי בְּת֣וֹךְ הַבִּקְעָ֑ה וְהִ֖יא מְלֵאָ֥ה עֲצָמֽוֹת׃ </span></p>
 <p align="RIGHT"><span lang="he">‎<a name="002">2</a> ‏וְהֶעֱבִירַ֥נִי עֲלֵיהֶ֖ם סָבִ֣יב׀ סָבִ֑יב וְהִנֵּ֨ה רַבּ֤וֹת מְאֹד֙ עַל־פְּנֵ֣י הַבִּקְעָ֔ה וְהִנֵּ֖ה יְבֵשׁ֥וֹת מְאֹֽד׃ </span></p>
 <p align="RIGHT"><span lang="he">‎<a name="003">3</a> ‏וַיֹּ֣אמֶר אֵלַ֔י בֶּן־אָדָ֕ם הֲתִחְיֶ֖ינָה הָעֲצָמ֣וֹת הָאֵ֑לֶּה וָאֹמַ֕ר אֲדֹנָ֥י יְהוִ֖ה אַתָּ֥ה יָדָֽעְתָּ׃ </span></p>
 <p align="RIGHT"><span lang="he">‎<a name="004">4</a> ‏וַיֹּ֣אמֶר אֵלַ֔י הִנָּבֵ֖א עַל־הָעֲצָמ֣וֹת הָאֵ֑לֶּה וְאָמַרְתָּ֣ אֲלֵיהֶ֔ם הָעֲצָמוֹת֙ הַיְבֵשׁ֔וֹת שִׁמְע֖וּ דְּבַר־יְהוָֽה׃ </span></p>
 <p align="RIGHT"><span lang="he">‎<a name="005">5</a> ‏כֹּ֤ה אָמַר֙ אֲדֹנָ֣י יְהוִ֔ה לָעֲצָמ֖וֹת הָאֵ֑לֶּה הִנֵּ֨ה אֲנִ֜י מֵבִ֥יא בָכֶ֛ם ר֖וּחַ וִחְיִיתֶֽם׃ </span></p>
 <p align="RIGHT"><span lang="he">‎<a name="006">6</a> ‏וְנָתַתִּי֩ עֲלֵיכֶ֨ם גִּדִ֜ים וְֽהַעֲלֵתִ֧י עֲלֵיכֶ֣ם בָּשָׂ֗ר וְקָרַמְתִּ֤י עֲלֵיכֶם֙ ע֔וֹר וְנָתַתִּ֥י בָכֶ֛ם ר֖וּחַ וִחְיִיתֶ֑ם וִידַעְתֶּ֖ם כִּֽי־אֲנִ֥י יְהוָֽה׃ </span></p>
 <p align="RIGHT"><span lang="he">‎<a name="007">7</a> ‏וְנִבֵּ֖אתִי כַּאֲשֶׁ֣ר צֻוֵּ֑יתִי וַֽיְהִי־ק֤וֹל כְּהִנָּֽבְאִי֙ וְהִנֵּה־רַ֔עַשׁ וַתִּקְרְב֣וּ עֲצָמ֔וֹת עֶ֖צֶם אֶל־עַצְמֽוֹ׃ </span></p>
 <p align="RIGHT"><span lang="he">‎<a name="008">8</a> ‏וְרָאִ֜יתִי וְהִנֵּֽה־עֲלֵיהֶ֤ם גִּדִים֙ וּבָשָׂ֣ר עָלָ֔ה וַיִּקְרַ֧ם עֲלֵיהֶ֛ם ע֖וֹר מִלְמָ֑עְלָה וְר֖וּחַ אֵ֥ין בָּהֶֽם׃ </span></p>
 <p align="RIGHT"><span lang="he">‎<a name="009">9</a> ‏וַיֹּ֣אמֶר אֵלַ֔י הִנָּבֵ֖א אֶל־הָר֑וּחַ הִנָּבֵ֣א בֶן־אָ֠דָם וְאָמַרְתָּ֙ אֶל־הָר֜וּחַ כֹּֽה־אָמַ֣ר׀ אֲדֹנָ֣י יְהוִ֗ה מֵאַרְבַּ֤ע רוּחוֹת֙ בֹּ֣אִי הָר֔וּחַ וּפְחִ֛י בַּהֲרוּגִ֥ים הָאֵ֖לֶּה וְיִֽחְיֽוּ׃ </span></p>
 <p align="RIGHT"><span lang="he">‎<a name="010">10</a> ‏וְהִנַּבֵּ֖אתִי כַּאֲשֶׁ֣ר צִוָּ֑נִי וַתָּבוֹא֩ בָהֶ֨ם הָר֜וּחַ וַיִּֽחְי֗וּ וַיַּֽעַמְדוּ֙ עַל־רַגְלֵיהֶ֔ם חַ֖יִל גָּד֥וֹל מְאֹד־מְאֹֽד׃ ס</span></p>
 <p align="RIGHT"><span lang="he">‎<a name="011">11</a> ‏וַיֹּאמֶר֮ אֵלַי֒ בֶּן־אָדָ֕ם הָעֲצָמ֣וֹת הָאֵ֔לֶּה כָּל־בֵּ֥ית יִשְׂרָאֵ֖ל הֵ֑מָּה הִנֵּ֣ה אֹמְרִ֗ים יָבְשׁ֧וּ עַצְמוֹתֵ֛ינוּ וְאָבְדָ֥ה תִקְוָתֵ֖נוּ נִגְזַ֥רְנוּ לָֽנוּ׃ </span></p>
 <p align="RIGHT"><span lang="he">‎<a name="012">12</a> ‏לָכֵן֩ הִנָּבֵ֨א וְאָמַרְתָּ֜ אֲלֵיהֶ֗ם כֹּֽה־אָמַר֮ אֲדֹנָ֣י יְהוִה֒ הִנֵּה֩ אֲנִ֨י פֹתֵ֜חַ אֶת־קִבְרֽוֹתֵיכֶ֗ם וְהַעֲלֵיתִ֥י אֶתְכֶ֛ם מִקִּבְרוֹתֵיכֶ֖ם עַמִּ֑י וְהֵבֵאתִ֥י אֶתְכֶ֖ם אֶל־אַדְמַ֥ת יִשְׂרָאֵֽל׃ ס</span></p>
 <p align="RIGHT"><span lang="he">‎<a name="013">13</a> ‏וִֽידַעְתֶּ֖ם כִּֽי־אֲנִ֣י יְהוָ֑ה בְּפִתְחִ֣י אֶת־קִבְרֽוֹתֵיכֶ֗ם וּבְהַעֲלוֹתִ֥י אֶתְכֶ֛ם מִקִּבְרוֹתֵיכֶ֖ם עַמִּֽי׃ </span></p>
 <p align="RIGHT"><span lang="he">‎<a name="014">14</a> ‏וְנָתַתִּ֨י רוּחִ֤י בָכֶם֙ וִחְיִיתֶ֔ם וְהִנַּחְתִּ֥י אֶתְכֶ֖ם עַל־אַדְמַתְכֶ֑ם וִידַעְתֶּ֞ם כִּי־אֲנִ֧י יְהוָ֛ה דִּבַּ֥רְתִּי וְעָשִׂ֖יתִי נְאֻם־יְהוָֽה׃ פ</span></p>
 <p align="RIGHT"><span lang="he">‎<a name="015">15</a> ‏וַיְהִ֥י דְבַר־יְהוָ֖ה אֵלַ֥י לֵאמֹֽר׃ </span></p>
 <p align="RIGHT"><span lang="he">‎<a name="016">16</a> ‏וְאַתָּ֣ה בֶן־אָדָ֗ם קַח־לְךָ֙ עֵ֣ץ אֶחָ֔ד וּכְתֹ֤ב עָלָיו֙ לִֽיהוּדָ֔ה וְלִבְנֵ֥י יִשְׂרָאֵ֖ל <font color="brown">חברו</font> <font color="blue">חֲבֵרָ֑יו</font> וּלְקַח֙ עֵ֣ץ אֶחָ֔ד וּכְת֣וֹב עָלָ֗יו לְיוֹסֵף֙ עֵ֣ץ אֶפְרַ֔יִם וְכָל־בֵּ֥ית יִשְׂרָאֵ֖ל <font color="brown">חברו</font> <font color="blue">חֲבֵרָֽיו׃</font> </span></p>
 <p align="RIGHT"><span lang="he">‎<a name="017">17</a> ‏וְקָרַ֨ב אֹתָ֜ם אֶחָ֧ד אֶל־אֶחָ֛ד לְךָ֖ לְעֵ֣ץ אֶחָ֑ד וְהָי֥וּ לַאֲחָדִ֖ים בְּיָדֶֽךָ׃ </span></p>
 <p align="RIGHT"><span lang="he">‎<a name="018">18</a> ‏וְכַֽאֲשֶׁר֙ יֹאמְר֣וּ אֵלֶ֔יךָ בְּנֵ֥י עַמְּךָ֖ לֵאמֹ֑ר הֲלֽוֹא־תַגִּ֥יד לָ֖נוּ מָה־אֵ֥לֶּה לָּֽךְ׃<font color="red"><sup>3</sup></font> </span></p>
 <p align="RIGHT"><span lang="he">‎<a name="019">19</a> ‏דַּבֵּ֣ר אֲלֵהֶ֗ם כֹּֽה־אָמַר֮ אֲדֹנָ֣י יְהוִה֒ הִנֵּה֩ אֲנִ֨י לֹקֵ֜חַ אֶת־עֵ֤ץ יוֹסֵף֙ אֲשֶׁ֣ר בְּיַד־אֶפְרַ֔יִם וְשִׁבְטֵ֥י יִשְׂרָאֵ֖ל <font color="brown">חברו</font> <font color="blue">חֲבֵרָ֑יו</font> וְנָתַתִּי֩ אוֹתָ֨ם עָלָ֜יו אֶת־עֵ֣ץ יְהוּדָ֗ה וַֽעֲשִׂיתִם֙ לְעֵ֣ץ אֶחָ֔ד וְהָי֥וּ אֶחָ֖ד בְּיָדִֽי׃ </span></p>
 <p align="RIGHT"><span lang="he">‎<a name="020">20</a> ‏וְהָי֨וּ הָעֵצִ֜ים אֲ‍ֽשֶׁר־תִּכְתֹּ֧ב עֲלֵיהֶ֛ם בְּיָדְךָ֖ לְעֵינֵיהֶֽם׃ </span></p>
 <p align="RIGHT"><span lang="he">‎<a name="021">21</a> ‏וְדַבֵּ֣ר אֲלֵיהֶ֗ם כֹּֽה־אָמַר֮ אֲדֹנָ֣י יְהוִה֒ הִנֵּ֨ה אֲנִ֤י לֹקֵ֙חַ֙ אֶת־בְּנֵ֣י יִשְׂרָאֵ֔ל מִבֵּ֥ין הַגּוֹיִ֖ם אֲשֶׁ֣ר הָֽלְכוּ־שָׁ֑ם וְקִבַּצְתִּ֤י אֹתָם֙ מִסָּבִ֔יב וְהֵבֵאתִ֥י אוֹתָ֖ם אֶל־אַדְמָתָֽם׃ </span></p>
 <p align="RIGHT"><span lang="he">‎<a name="022">22</a> ‏וְעָשִׂ֣יתִי אֹ֠תָם לְג֨וֹי אֶחָ֤ד בָּאָ֙רֶץ֙ בְּהָרֵ֣י יִשְׂרָאֵ֔ל וּמֶ֧לֶךְ אֶחָ֛ד יִֽהְיֶ֥ה לְכֻלָּ֖ם לְמֶ֑לֶךְ וְלֹ֤א <font color="brown">יהיה־</font> <font color="blue">יִֽהְיוּ־</font> עוֹד֙ לִשְׁנֵ֣י גוֹיִ֔ם וְלֹ֨א יֵחָ֥צוּ ע֛וֹד לִשְׁתֵּ֥י מַמְלָכ֖וֹת עֽוֹד׃ </span></p>
 <p align="RIGHT"><span lang="he">‎<a name="023">23</a> ‏וְלֹ֧א יִֽטַמְּא֣וּ ע֗וֹד בְּגִלּֽוּלֵיהֶם֙ וּבְשִׁקּ֣וּצֵיהֶ֔ם וּבְכֹ֖ל פִּשְׁעֵיהֶ֑ם וְהוֹשַׁעְתִּ֣י אֹתָ֗ם מִכֹּ֤ל מוֹשְׁבֹֽתֵיהֶם֙ אֲשֶׁ֣ר חָטְא֣וּ בָהֶ֔ם וְטִהַרְתִּ֤י אוֹתָם֙ וְהָיוּ־לִ֣י לְעָ֔ם וַאֲנִ֕י אֶהְיֶ֥ה לָהֶ֖ם לֵאלֹהִֽים׃ </span></p>
 <p align="RIGHT"><span lang="he">‎<a name="024">24</a> ‏וְעַבְדִּ֤י דָוִד֙ מֶ֣לֶךְ עֲלֵיהֶ֔ם וְרוֹעֶ֥ה אֶחָ֖ד יִהְיֶ֣ה לְכֻלָּ֑ם וּבְמִשְׁפָּטַ֣י יֵלֵ֔כוּ וְחֻקֹּתַ֥י יִשְׁמְר֖וּ וְעָשׂ֥וּ אוֹתָֽם׃ </span></p>
 <p align="RIGHT"><span lang="he">‎<a name="025">25</a> ‏וְיָשְׁב֣וּ עַל־הָאָ֗רֶץ אֲשֶׁ֤ר נָתַ֙תִּי֙ לְעַבְדִּ֣י לְיַֽעֲקֹ֔ב אֲשֶׁ֥ר יָֽשְׁבוּ־בָ֖הּ אֲבֽוֹתֵיכֶ֑ם וְיָשְׁב֣וּ עָלֶ֡יהָ הֵ֠מָּה וּבְנֵיהֶ֞ם וּבְנֵ֤י בְנֵיהֶם֙ עַד־עוֹלָ֔ם וְדָוִ֣ד עַבְדִּ֔י נָשִׂ֥יא לָהֶ֖ם לְעוֹלָֽם׃ </span></p>
 <p align="RIGHT"><span lang="he">‎<a name="026">26</a> ‏וְכָרַתִּ֤י לָהֶם֙ בְּרִ֣ית שָׁל֔וֹם בְּרִ֥ית עוֹלָ֖ם יִהְיֶ֣ה אוֹתָ֑ם וּנְתַתִּים֙ וְהִרְבֵּיתִ֣י אוֹתָ֔ם וְנָתַתִּ֧י אֶת־מִקְדָּשִׁ֛י בְּתוֹכָ֖ם לְעוֹלָֽם׃ </span></p>
 <p align="RIGHT"><span lang="he">‎<a name="027">27</a> ‏וְהָיָ֤ה מִשְׁכָּנִי֙ עֲלֵיהֶ֔ם וְהָיִ֥יתִי לָהֶ֖ם לֵֽאלֹהִ֑ים וְהֵ֖מָּה יִֽהְיוּ־לִ֥י לְעָֽם׃ </span></p>
 <p align="RIGHT"><span lang="he">‎<a name="028">28</a> ‏וְיָֽדְעוּ֙ הַגּוֹיִ֔ם כִּ֚י אֲנִ֣י יְהוָ֔ה מְקַדֵּ֖שׁ אֶת־יִשְׂרָאֵ֑ל בִּהְי֧וֹת מִקְדָּשִׁ֛י בְּתוֹכָ֖ם לְעוֹלָֽם׃ ס</span></p>
 </td>
 <td width="50%">
 <p>1 hāyəṯâ ‘ālay yaḏ-yəhwâ wayywōṣi’ēnî ḇərûḥa yəhwâ wayənîḥēnî bəṯwōḵə habiqə‘â wəhî’ məlē’â ‘ăṣāmwōṯ: </p>
 <p>2 wəhe‘ĕḇîranî ‘ălêhem sāḇîḇ| sāḇîḇ wəhinnēh rabwōṯ mə’ōḏ ‘al-pənê habiqə‘â wəhinnēh yəḇēšwōṯ mə’ōḏ: </p>
 <p>3 wayyō’mer ’ēlay ben-’āḏām hăṯiḥəyeynâ hā‘ăṣāmwōṯ hā’ēlleh wā’ōmar ’ăḏōnāy yəhwih ’atâ yāḏā‘ətā: </p>
 <p>4 wayyō’mer ’ēlay hinnāḇē’ ‘al-hā‘ăṣāmwōṯ hā’ēlleh wə’āmarətā ’ălêhem hā‘ăṣāmwōṯ hayəḇēšwōṯ šimə‘û dəḇar-yəhwâ: </p>
 <p>5 kōh ’āmar ’ăḏōnāy yəhwih lā‘ăṣāmwōṯ hā’ēlleh hinnēh ’ănî mēḇî’ ḇāḵem rûḥa wiḥəyîṯem: </p>
 <p>6 wənāṯatî ‘ălêḵem giḏîm wəh<sup>a</sup>‘ălēṯî ‘ălêḵem bāśār wəqāramətî ‘ălêḵem ‘wōr wənāṯatî ḇāḵem rûḥa wiḥəyîṯem wîḏ<sup>a</sup>‘ətem kî-’ănî yəhwâ: </p>
 <p>7 wənibē’ṯî ka’ăšer ṣuûêṯî wayəhî-qwōl kəhinnāḇə’î wəhinnēh-r<sup>a</sup>‘aš watiqərəḇû ‘ăṣāmwōṯ ‘eṣem ’el-‘aṣəmwō: </p>
 <p>8 wərā’îṯî wəhinnēh-‘ălêhem giḏîm ûḇāśār ‘ālâ wayyiqəram ‘ălêhem ‘wōr miləmā‘əlâ wərûḥa ’ên bâem: </p>
 <p>9 wayyō’mer ’ēlay hinnāḇē’ ’el-hārûḥa hinnāḇē’ ḇen-’āḏām wə’āmarətā ’el-hārûḥa kōh-’āmar| ’ăḏōnāy yəhwih mē’arəb<sup>a</sup>‘ rûḥwōṯ bō’î hārûḥa ûfəḥî bahărûḡîm hā’ēlleh wəyiḥəyû: </p>
 <p>10 wəhinnabē’ṯî ka’ăšer ṣiûānî watāḇwō’ ḇâem hārûḥa wayyiḥəyû wayy<sup>a</sup>‘aməḏû ‘al-raḡəlêhem ḥayil gāḏwōl mə’ōḏ-mə’ōḏ: s</p>
 <p>11 wayyō’mer ’ēlay ben-’āḏām hā‘ăṣāmwōṯ hā’ēlleh kāl-bêṯ yiśərā’ēl hēmmâ hinnēh ’ōmərîm yāḇəšû ‘aṣəmwōṯênû wə’āḇəḏâ ṯiqəwāṯēnû niḡəzarənû lānû: </p>
 <p>12 lāḵēn hinnāḇē’ wə’āmarətā ’ălêhem kōh-’āmar ’ăḏōnāy yəhwih hinnēh ’ănî fōṯēḥa ’eṯ-qiḇərwōṯêḵem wəh<sup>a</sup>‘ălêṯî ’eṯəḵem miqqiḇərwōṯêḵem ‘ammî wəhēḇē’ṯî ’eṯəḵem ’el-’aḏəmaṯ yiśərā’ēl: s</p>
 <p>13 wîḏ<sup>a</sup>‘ətem kî-’ănî yəhwâ bəfiṯəḥî ’eṯ-qiḇərwōṯêḵem ûḇəh<sup>a</sup>‘ălwōṯî ’eṯəḵem miqqiḇərwōṯêḵem ‘ammî: </p>
 <p>14 wənāṯatî rûḥî ḇāḵem wiḥəyîṯem wəhinn<sup>a</sup>ḥətî ’eṯəḵem ‘al-’aḏəmaṯəḵem wîḏ<sup>a</sup>‘ətem kî-’ănî yəhwâ dibarətî wə‘āśîṯî nə’um-yəhwâ: f</p>
 <p>15 wayəhî ḏəḇar-yəhwâ ’ēlay lē’mōr: </p>
 <p>16 wə’atâ ḇen-’āḏām q<sup>a</sup>ḥ-ləḵā ‘ēṣ ’eḥāḏ ûḵəṯōḇ ‘ālāyw lîhûḏâ wəliḇənê yiśərā’ēl <font color="brown">ḥăḇērwō</font> <font color="blue">ḥăḇērāyw</font> ûləq<sup>a</sup>ḥ ‘ēṣ ’eḥāḏ ûḵəṯwōḇ ‘ālāyw ləywōsēf ‘ēṣ ’efərayim wəḵāl-bêṯ yiśərā’ēl <font color="brown">ḥăḇērwō</font> <font color="blue">ḥăḇērāyw:</font> </p>
 <p>17 wəqāraḇ ’ōṯām ’eḥāḏ ’el-’eḥāḏ ləḵā lə‘ēṣ ’eḥāḏ wəhāyû la’ăḥāḏîm bəyāḏeḵā: </p>
 <p>18 wəḵa’ăšer yō’mərû ’ēleyḵā bənê ‘amməḵā lē’mōr hălwō’-ṯagîḏ lānû mâ-’ēlleh llāḵə:<font color="red"><sup>3</sup></font> </p>
 <p>19 dabēr ’ălēhem kōh-’āmar ’ăḏōnāy yəhwih hinnēh ’ănî lōqēḥa ’eṯ-‘ēṣ ywōsēf ’ăšer bəyaḏ-’efərayim wəšiḇəṭê yiśərā’ēl <font color="brown">ḥăḇērwō</font> <font color="blue">ḥăḇērāyw</font> wənāṯatî ’wōṯām ‘ālāyw ’eṯ-‘ēṣ yəhûḏâ w<sup>a</sup>‘ăśîṯim lə‘ēṣ ’eḥāḏ wəhāyû ’eḥāḏ bəyāḏî: </p>
 <p>20 wəhāyû hā‘ēṣîm ’ă‍šer-tiḵətōḇ ‘ălêhem bəyāḏəḵā lə‘ênêhem: </p>
 <p>21 wəḏabēr ’ălêhem kōh-’āmar ’ăḏōnāy yəhwih hinnēh ’ănî lōqēḥa ’eṯ-bənê yiśərā’ēl mibên hagwōyim ’ăšer hāləḵû-šām wəqibaṣətî ’ōṯām missāḇîḇ wəhēḇē’ṯî ’wōṯām ’el-’aḏəmāṯām: </p>
 <p>22 wə‘āśîṯî ’ōṯām ləḡwōy ’eḥāḏ bā’āreṣ bəhārê yiśərā’ēl ûmeleḵə ’eḥāḏ yihəyeh ləḵullām ləmeleḵə wəlō’ <font color="brown">yihəyeh-</font> <font color="blue">yihəyû-</font> ‘wōḏ lišənê ḡwōyim wəlō’ yēḥāṣû ‘wōḏ lišətê maməlāḵwōṯ ‘wōḏ: </p>
 <p>23 wəlō’ yiṭammə’û ‘wōḏ bəḡillûlêhem ûḇəšiqqûṣêhem ûḇəḵōl pišə‘êhem wəhwōš<sup>a</sup>‘ətî ’ōṯām mikōl mwōšəḇōṯêhem ’ăšer ḥāṭə’û ḇâem wəṭiharətî ’wōṯām wəhāyû-lî lə‘ām wa’ănî ’ehəyeh lâem lē’lōhîm: </p>
 <p>24 wə‘aḇədî ḏāwiḏ meleḵə ‘ălêhem wərwō‘eh ’eḥāḏ yihəyeh ləḵullām ûḇəmišəpāṭay yēlēḵû wəḥuqqōṯay yišəmərû wə‘āśû ’wōṯām: </p>
 <p>25 wəyāšəḇû ‘al-hā’āreṣ ’ăšer nāṯatî lə‘aḇədî ləy<sup>a</sup>‘ăqōḇ ’ăšer yāšəḇû-ḇāh ’ăḇwōṯêḵem wəyāšəḇû ‘āleyhā hēmmâ ûḇənêhem ûḇənê ḇənêhem ‘aḏ-‘wōlām wəḏāwiḏ ‘aḇədî nāśî’ lâem lə‘wōlām: </p>
 <p>26 wəḵāratî lâem bərîṯ šālwōm bərîṯ ‘wōlām yihəyeh ’wōṯām ûnəṯatîm wəhirəbêṯî ’wōṯām wənāṯatî ’eṯ-miqədāšî bəṯwōḵām lə‘wōlām: </p>
 <p>27 wəhāyâ mišəkānî ‘ălêhem wəhāyîṯî lâem lē’lōhîm wəhēmmâ yihəyû-lî lə‘ām: </p>
 <p>28 wəyāḏə‘û hagwōyim kî ’ănî yəhwâ məqadēš ’eṯ-yiśərā’ēl bihəywōṯ miqədāšî bəṯwōḵām lə‘wōlām: s</p>
 </td>
 </tr></table>
 <p></p><hr>
 <center>
 <a href="eze038.htm">Next: Ezekiel (Yechezqel) Chapter 38</a></center>
 </body>