<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/gen044.htm">Polyglot</a> 
 <a href="../kjv/gen044.htm">KJV</a> 
 <a href="../sep/gen044.htm">Sep</a> 
 <a href="../vul/gen044.htm">Vul</a> 
 
 <br>
 <br><a href="gen.htm">Genesis (Bereshit) Index</a><br>
  
 <a href="gen043.htm">Previous</a> 
 <a href="gen045.htm">Next</a> 
 </center>
 <hr>
 
 <h3 align="CENTER">Tanach (Hebrew): Genesis (Bereshit) Chapter 44</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְצַ֞ו אֶת־אֲשֶׁ֣ר עַל־בֵּיתוֹ֮ לֵאמֹר֒ מַלֵּ֞א אֶת־אַמְתְּחֹ֤ת הָֽאֲנָשִׁים֙ אֹ֔כֶל כַּאֲשֶׁ֥ר יוּכְל֖וּן שְׂאֵ֑ת וְשִׂ֥ים כֶּֽסֶף־אִ֖ישׁ בְּפִ֥י אַמְתַּחְתּֽוֹ׃ </span></p>
 <p align="RIGHT"><span lang="he">‎<a name="002">2</a> ‏וְאֶת־גְּבִיעִ֞י גְּבִ֣יעַ הַכֶּ֗סֶף תָּשִׂים֙ בְּפִי֙ אַמְתַּ֣חַת הַקָּטֹ֔ן וְאֵ֖ת כֶּ֣סֶף שִׁבְר֑וֹ וַיַּ֕עַשׂ כִּדְבַ֥ר יוֹסֵ֖ף אֲשֶׁ֥ר דִּבֵּֽר׃ </span></p>
 <p align="RIGHT"><span lang="he">‎<a name="003">3</a> ‏הַבֹּ֖קֶר א֑וֹר וְהָאֲנָשִׁ֣ים שֻׁלְּח֔וּ הֵ֖מָּה וַחֲמֹרֵיהֶֽם׃ </span></p>
 <p align="RIGHT"><span lang="he">‎<a name="004">4</a> ‏הֵ֠ם יָֽצְא֣וּ אֶת־הָעִיר֮ לֹ֣א הִרְחִיקוּ֒ וְיוֹסֵ֤ף אָמַר֙ לַֽאֲשֶׁ֣ר עַל־בֵּית֔וֹ ק֥וּם רְדֹ֖ף אַחֲרֵ֣י הָֽאֲנָשִׁ֑ים וְהִשַּׂגְתָּם֙ וְאָמַרְתָּ֣ אֲלֵהֶ֔ם לָ֛מָּה שִׁלַּמְתֶּ֥ם רָעָ֖ה תַּ֥חַת טוֹבָֽה׃ </span></p>
 <p align="RIGHT"><span lang="he">‎<a name="005">5</a> ‏הֲל֣וֹא זֶ֗ה אֲשֶׁ֨ר יִשְׁתֶּ֤ה אֲדֹנִי֙ בּ֔וֹ וְה֕וּא נַחֵ֥שׁ יְנַחֵ֖שׁ בּ֑וֹ הֲרֵעֹתֶ֖ם אֲשֶׁ֥ר עֲשִׂיתֶֽם׃ </span></p>
 <p align="RIGHT"><span lang="he">‎<a name="006">6</a> ‏וַֽיַּשִּׂגֵ֑ם וַיְדַבֵּ֣ר אֲלֵהֶ֔ם אֶת־הַדְּבָרִ֖ים הָאֵֽלֶּה׃ </span></p>
 <p align="RIGHT"><span lang="he">‎<a name="007">7</a> ‏וַיֹּאמְר֣וּ אֵלָ֔יו לָ֚מָּה יְדַבֵּ֣ר אֲדֹנִ֔י כַּדְּבָרִ֖ים הָאֵ֑לֶּה חָלִ֙ילָה֙ לַעֲבָדֶ֔יךָ מֵעֲשׂ֖וֹת כַּדָּבָ֥ר הַזֶּֽה׃ </span></p>
 <p align="RIGHT"><span lang="he">‎<a name="008">8</a> ‏הֵ֣ן כֶּ֗סֶף אֲשֶׁ֤ר מָצָ֙אנוּ֙ בְּפִ֣י אַמְתְּחֹתֵ֔ינוּ הֱשִׁיבֹ֥נוּ אֵלֶ֖יךָ מֵאֶ֣רֶץ כְּנָ֑עַן וְאֵ֗יךְ נִגְנֹב֙ מִבֵּ֣ית אֲדֹנֶ֔יךָ כֶּ֖סֶף א֥וֹ זָהָֽב׃ </span></p>
 <p align="RIGHT"><span lang="he">‎<a name="009">9</a> ‏אֲשֶׁ֨ר יִמָּצֵ֥א אִתּ֛וֹ מֵעֲבָדֶ֖יךָ וָמֵ֑ת וְגַם־אֲנַ֕חְנוּ נִֽהְיֶ֥ה לַֽאדֹנִ֖י לַעֲבָדִֽים׃ </span></p>
 <p align="RIGHT"><span lang="he">‎<a name="010">10</a> ‏וַיֹּ֕אמֶר גַּם־עַתָּ֥ה כְדִבְרֵיכֶ֖ם כֶּן־ה֑וּא אֲשֶׁ֨ר יִמָּצֵ֤א אִתּוֹ֙ יִהְיֶה־לִּ֣י עָ֔בֶד וְאַתֶּ֖ם תִּהְי֥וּ נְקִיִּֽם׃ </span></p>
 <p align="RIGHT"><span lang="he">‎<a name="011">11</a> ‏וַֽיְמַהֲר֗וּ וַיּוֹרִ֛דוּ אִ֥ישׁ אֶת־אַמְתַּחְתּ֖וֹ אָ֑רְצָה וַֽיִּפְתְּח֖וּ אִ֥ישׁ אַמְתַּחְתּֽוֹ׃ </span></p>
 <p align="RIGHT"><span lang="he">‎<a name="012">12</a> ‏וַיְחַפֵּ֕שׂ בַּגָּד֣וֹל הֵחֵ֔ל וּבַקָּטֹ֖ן כִּלָּ֑ה וַיִּמָּצֵא֙ הַגָּבִ֔יעַ בְּאַמְתַּ֖חַת בִּנְיָמִֽן׃ </span></p>
 <p align="RIGHT"><span lang="he">‎<a name="013">13</a> ‏וַֽיִּקְרְע֖וּ שִׂמְלֹתָ֑ם וַֽיַּעֲמֹס֙ אִ֣ישׁ עַל־חֲמֹר֔וֹ וַיָּשֻׁ֖בוּ הָעִֽירָה׃ </span></p>
 <p align="RIGHT"><span lang="he">‎<a name="014">14</a> ‏וַיָּבֹ֨א יְהוּדָ֤ה וְאֶחָיו֙ בֵּ֣יתָה יוֹסֵ֔ף וְה֖וּא עוֹדֶ֣נּוּ שָׁ֑ם וַיִּפְּל֥וּ לְפָנָ֖יו אָֽרְצָה׃ </span></p>
 <p align="RIGHT"><span lang="he">‎<a name="015">15</a> ‏וַיֹּ֤אמֶר לָהֶם֙ יוֹסֵ֔ף מָֽה־הַמַּעֲשֶׂ֥ה הַזֶּ֖ה אֲשֶׁ֣ר עֲשִׂיתֶ֑ם הֲל֣וֹא יְדַעְתֶּ֔ם כִּֽי־נַחֵ֧שׁ יְנַחֵ֛שׁ אִ֖ישׁ אֲשֶׁ֥ר כָּמֹֽנִי׃ </span></p>
 <p align="RIGHT"><span lang="he">‎<a name="016">16</a> ‏וַיֹּ֣אמֶר יְהוּדָ֗ה מַה־נֹּאמַר֙ לַֽאדֹנִ֔י מַה־נְּדַבֵּ֖ר וּמַה־נִּצְטַדָּ֑ק הָאֱלֹהִ֗ים מָצָא֙ אֶת־עֲוֹ֣ן עֲבָדֶ֔יךָ הִנֶּנּ֤וּ עֲבָדִים֙ לַֽאדֹנִ֔י גַּם־אֲנַ֕חְנוּ גַּ֛ם אֲשֶׁר־נִמְצָ֥א הַגָּבִ֖יעַ בְּיָדֽוֹ׃ </span></p>
 <p align="RIGHT"><span lang="he">‎<a name="017">17</a> ‏וַיֹּ֕אמֶר חָלִ֣ילָה לִּ֔י מֵעֲשׂ֖וֹת זֹ֑את הָאִ֡ישׁ אֲשֶׁר֩ נִמְצָ֨א הַגָּבִ֜יעַ בְּיָד֗וֹ ה֚וּא יִהְיֶה־לִּ֣י עָ֔בֶד וְאַתֶּ֕ם עֲל֥וּ לְשָׁל֖וֹם אֶל־אֲבִיכֶֽם׃ פ</span></p>
 <p align="RIGHT"><span lang="he">‎<a name="018">18</a> ‏וַיִּגַּ֨שׁ אֵלָ֜יו יְהוּדָ֗ה וַיֹּאמֶר֮ בִּ֣י אֲדֹנִי֒ יְדַבֶּר־נָ֨א עַבְדְּךָ֤ דָבָר֙ בְּאָזְנֵ֣י אֲדֹנִ֔י וְאַל־יִ֥חַר אַפְּךָ֖ בְּעַבְדֶּ֑ךָ כִּ֥י כָמ֖וֹךָ כְּפַרְעֹֽה׃ </span></p>
 <p align="RIGHT"><span lang="he">‎<a name="019">19</a> ‏אֲדֹנִ֣י שָׁאַ֔ל אֶת־עֲבָדָ֖יו לֵאמֹ֑ר הֲיֵשׁ־לָכֶ֥ם אָ֖ב אוֹ־אָֽח׃ </span></p>
 <p align="RIGHT"><span lang="he">‎<a name="020">20</a> ‏וַנֹּ֙אמֶר֙ אֶל־אֲדֹנִ֔י יֶשׁ־לָ֙נוּ֙ אָ֣ב זָקֵ֔ן וְיֶ֥לֶד זְקֻנִ֖ים קָטָ֑ן וְאָחִ֨יו מֵ֜ת וַיִּוָּתֵ֨ר ה֧וּא לְבַדּ֛וֹ לְאִמּ֖וֹ וְאָבִ֥יו אֲהֵבֽוֹ׃ </span></p>
 <p align="RIGHT"><span lang="he">‎<a name="021">21</a> ‏וַתֹּ֙אמֶר֙ אֶל־עֲבָדֶ֔יךָ הוֹרִדֻ֖הוּ אֵלָ֑י וְאָשִׂ֥ימָה עֵינִ֖י עָלָֽיו׃ </span></p>
 <p align="RIGHT"><span lang="he">‎<a name="022">22</a> ‏וַנֹּ֙אמֶר֙ אֶל־אֲדֹנִ֔י לֹא־יוּכַ֥ל הַנַּ֖עַר לַעֲזֹ֣ב אֶת־אָבִ֑יו וְעָזַ֥ב אֶת־אָבִ֖יו וָמֵֽת׃ </span></p>
 <p align="RIGHT"><span lang="he">‎<a name="023">23</a> ‏וַתֹּ֙אמֶר֙ אֶל־עֲבָדֶ֔יךָ אִם־לֹ֥א יֵרֵ֛ד אֲחִיכֶ֥ם הַקָּטֹ֖ן אִתְּכֶ֑ם לֹ֥א תֹסִפ֖וּן לִרְא֥וֹת פָּנָֽי׃ </span></p>
 <p align="RIGHT"><span lang="he">‎<a name="024">24</a> ‏וַיְהִי֙ כִּ֣י עָלִ֔ינוּ אֶֽל־עַבְדְּךָ֖ אָבִ֑י וַנַּ֨גֶּד־ל֔וֹ אֵ֖ת דִּבְרֵ֥י אֲדֹנִֽי׃ </span></p>
 <p align="RIGHT"><span lang="he">‎<a name="025">25</a> ‏וַיֹּ֖אמֶר אָבִ֑ינוּ שֻׁ֖בוּ שִׁבְרוּ־לָ֥נוּ מְעַט־אֹֽכֶל׃ </span></p>
 <p align="RIGHT"><span lang="he">‎<a name="026">26</a> ‏וַנֹּ֕אמֶר לֹ֥א נוּכַ֖ל לָרֶ֑דֶת אִם־יֵשׁ֩ אָחִ֨ינוּ הַקָּטֹ֤ן אִתָּ֙נוּ֙ וְיָרַ֔דְנוּ כִּי־לֹ֣א נוּכַ֗ל לִרְאוֹת֙ פְּנֵ֣י הָאִ֔ישׁ וְאָחִ֥ינוּ הַקָּטֹ֖ן אֵינֶ֥נּוּ אִתָּֽנוּ׃ </span></p>
 <p align="RIGHT"><span lang="he">‎<a name="027">27</a> ‏וַיֹּ֛אמֶר עַבְדְּךָ֥ אָבִ֖י אֵלֵ֑ינוּ אַתֶּ֣ם יְדַעְתֶּ֔ם כִּ֥י שְׁנַ֖יִם יָֽלְדָה־לִּ֥י אִשְׁתִּֽי׃ </span></p>
 <p align="RIGHT"><span lang="he">‎<a name="028">28</a> ‏וַיֵּצֵ֤א הָֽאֶחָד֙ מֵֽאִתִּ֔י וָאֹמַ֕ר אַ֖ךְ טָרֹ֣ף טֹרָ֑ף וְלֹ֥א רְאִיתִ֖יו עַד־הֵֽנָּה׃ </span></p>
 <p align="RIGHT"><span lang="he">‎<a name="029">29</a> ‏וּלְקַחְתֶּ֧ם גַּם־אֶת־זֶ֛ה מֵעִ֥ם פָּנַ֖י וְקָרָ֣הוּ אָס֑וֹן וְהֽוֹרַדְתֶּ֧ם אֶת־שֵׂיבָתִ֛י בְּרָעָ֖ה שְׁאֹֽלָה׃ </span></p>
 <p align="RIGHT"><span lang="he">‎<a name="030">30</a> ‏וְעַתָּ֗ה כְּבֹאִי֙ אֶל־עַבְדְּךָ֣ אָבִ֔י וְהַנַּ֖עַר אֵינֶנּ֣וּ אִתָּ֑נוּ וְנַפְשׁ֖וֹ קְשׁוּרָ֥ה בְנַפְשֽׁוֹ׃ </span></p>
 <p align="RIGHT"><span lang="he">‎<a name="031">31</a> ‏וְהָיָ֗ה כִּרְאוֹת֛וֹ כִּי־אֵ֥ין הַנַּ֖עַר וָמֵ֑ת וְהוֹרִ֨ידוּ עֲבָדֶ֜יךָ אֶת־שֵׂיבַ֨ת עַבְדְּךָ֥ אָבִ֛ינוּ בְּיָג֖וֹן שְׁאֹֽלָה׃ </span></p>
 <p align="RIGHT"><span lang="he">‎<a name="032">32</a> ‏כִּ֤י עַבְדְּךָ֙ עָרַ֣ב אֶת־הַנַּ֔עַר מֵעִ֥ם אָבִ֖י לֵאמֹ֑ר אִם־לֹ֤א אֲבִיאֶ֙נּוּ֙ אֵלֶ֔יךָ וְחָטָ֥אתִי לְאָבִ֖י כָּל־הַיָּמִֽים׃ </span></p>
 <p align="RIGHT"><span lang="he">‎<a name="033">33</a> ‏וְעַתָּ֗ה יֵֽשֶׁב־נָ֤א עַבְדְּךָ֙ תַּ֣חַת הַנַּ֔עַר עֶ֖בֶד לַֽאדֹנִ֑י וְהַנַּ֖עַר יַ֥עַל עִם־אֶחָֽיו׃ </span></p>
 <p align="RIGHT"><span lang="he">‎<a name="034">34</a> ‏כִּי־אֵיךְ֙ אֶֽעֱלֶ֣ה אֶל־אָבִ֔י וְהַנַּ֖עַר אֵינֶנּ֣וּ אִתִּ֑י פֶּ֚ן אֶרְאֶ֣ה בָרָ֔ע אֲשֶׁ֥ר יִמְצָ֖א אֶת־אָבִֽי׃ </span></p>
 </td>
 <td width="50%">
 <p>1 wayəṣaw ’eṯ-’ăšer ‘al-bêṯwō lē’mōr mallē’ ’eṯ-’amətəḥōṯ hā’ănāšîm ’ōḵel ka’ăšer yûḵəlûn śə’ēṯ wəśîm kesef-’îš bəfî ’amət<sup>a</sup>ḥətwō: </p>
 <p>2 wə’eṯ-gəḇî‘î gəḇî‘a hakesef tāśîm bəfî ’amət<sup>a</sup>ḥaṯ haqqāṭōn wə’ēṯ kesef šiḇərwō wayy<sup>a</sup>‘aś kiḏəḇar ywōsēf ’ăšer dibēr: </p>
 <p>3 habōqer ’wōr wəhā’ănāšîm šulləḥû hēmmâ w<sup>a</sup>ḥămōrêhem: </p>
 <p>4 hēm yāṣə’û ’eṯ-hā‘îr lō’ hirəḥîqû wəywōsēf ’āmar la’ăšer ‘al-bêṯwō qûm rəḏōf ’<sup>a</sup>ḥărê hā’ănāšîm wəhiśśaḡətām wə’āmarətā ’ălēhem lāmmâ šillamətem rā‘â t<sup>a</sup>ḥaṯ ṭwōḇâ: </p>
 <p>5 hălwō’ zeh ’ăšer yišəteh ’ăḏōnî bwō wəhû’ n<sup>a</sup>ḥēš yən<sup>a</sup>ḥēš bwō hărē‘ōṯem ’ăšer ‘ăśîṯem: </p>
 <p>6 wayyaśśiḡēm wayəḏabēr ’ălēhem ’eṯ-hadəḇārîm hā’ēlleh: </p>
 <p>7 wayyō’mərû ’ēlāyw lāmmâ yəḏabēr ’ăḏōnî kadəḇārîm hā’ēlleh ḥālîlâ l<sup>a</sup>‘ăḇāḏeyḵā mē‘ăśwōṯ kadāḇār hazzeh: </p>
 <p>8 hēn kesef ’ăšer māṣā’nû bəfî ’amətəḥōṯênû hĕšîḇōnû ’ēleyḵā mē’ereṣ kənā‘an wə’êḵə niḡənōḇ mibêṯ ’ăḏōneyḵā kesef ’wō zâāḇ: </p>
 <p>9 ’ăšer yimmāṣē’ ’itwō mē‘ăḇāḏeyḵā wāmēṯ wəḡam-’ăn<sup>a</sup>ḥənû nihəyeh la’ḏōnî l<sup>a</sup>‘ăḇāḏîm: </p>
 <p>10 wayyō’mer gam-‘atâ ḵəḏiḇərêḵem ken-hû’ ’ăšer yimmāṣē’ ’itwō yihəyeh-llî ‘āḇeḏ wə’atem tihəyû nəqîyim: </p>
 <p>11 wayəmahărû wayywōriḏû ’îš ’eṯ-’amət<sup>a</sup>ḥətwō ’ārəṣâ wayyifətəḥû ’îš ’amət<sup>a</sup>ḥətwō: </p>
 <p>12 wayəḥapēś bagāḏwōl hēḥēl ûḇaqqāṭōn killâ wayyimmāṣē’ hagāḇî‘a bə’amət<sup>a</sup>ḥaṯ binəyāmin: </p>
 <p>13 wayyiqərə‘û śiməlōṯām wayy<sup>a</sup>‘ămōs ’îš ‘al-ḥămōrwō wayyāšuḇû hā‘îrâ: </p>
 <p>14 wayyāḇō’ yəhûḏâ wə’eḥāyw bêṯâ ywōsēf wəhû’ ‘wōḏennû šām wayyipəlû ləfānāyw ’ārəṣâ: </p>
 <p>15 wayyō’mer lâem ywōsēf mâ-hamm<sup>a</sup>‘ăśeh hazzeh ’ăšer ‘ăśîṯem hălwō’ yəḏ<sup>a</sup>‘ətem kî-n<sup>a</sup>ḥēš yən<sup>a</sup>ḥēš ’îš ’ăšer kāmōnî: </p>
 <p>16 wayyō’mer yəhûḏâ mah-nnō’mar la’ḏōnî mah-nnəḏabēr ûmah-nniṣəṭadāq hā’ĕlōhîm māṣā’ ’eṯ-‘ăwōn ‘ăḇāḏeyḵā hinnennû ‘ăḇāḏîm la’ḏōnî gam-’ăn<sup>a</sup>ḥənû gam ’ăšer-niməṣā’ hagāḇî‘a bəyāḏwō: </p>
 <p>17 wayyō’mer ḥālîlâ llî mē‘ăśwōṯ zō’ṯ hā’îš ’ăšer niməṣā’ hagāḇî‘a bəyāḏwō hû’ yihəyeh-llî ‘āḇeḏ wə’atem ‘ălû ləšālwōm ’el-’ăḇîḵem: f</p>
 <p>18 wayyigaš ’ēlāyw yəhûḏâ wayyō’mer bî ’ăḏōnî yəḏaber-nā’ ‘aḇədəḵā ḏāḇār bə’āzənê ’ăḏōnî wə’al-yiḥar ’apəḵā bə‘aḇədeḵā kî ḵāmwōḵā kəfarə‘ōh: </p>
 <p>19 ’ăḏōnî šā’al ’eṯ-‘ăḇāḏāyw lē’mōr hăyēš-lāḵem ’āḇ ’wō-’āḥ: </p>
 <p>20 wannō’mer ’el-’ăḏōnî yeš-lānû ’āḇ zāqēn wəyeleḏ zəqunîm qāṭān wə’āḥîw mēṯ wayyiûāṯēr hû’ ləḇadwō lə’immwō wə’āḇîw ’ăhēḇwō: </p>
 <p>21 watō’mer ’el-‘ăḇāḏeyḵā hwōriḏuhû ’ēlāy wə’āśîmâ ‘ênî ‘ālāyw: </p>
 <p>22 wannō’mer ’el-’ăḏōnî lō’-yûḵal hann<sup>a</sup>‘ar l<sup>a</sup>‘ăzōḇ ’eṯ-’āḇîw wə‘āzaḇ ’eṯ-’āḇîw wāmēṯ: </p>
 <p>23 watō’mer ’el-‘ăḇāḏeyḵā ’im-lō’ yērēḏ ’ăḥîḵem haqqāṭōn ’itəḵem lō’ ṯōsifûn lirə’wōṯ pānāy: </p>
 <p>24 wayəhî kî ‘ālînû ’el-‘aḇədəḵā ’āḇî wannageḏ-lwō ’ēṯ diḇərê ’ăḏōnî: </p>
 <p>25 wayyō’mer ’āḇînû šuḇû šiḇərû-lānû mə‘aṭ-’ōḵel: </p>
 <p>26 wannō’mer lō’ nûḵal lāreḏeṯ ’im-yēš ’āḥînû haqqāṭōn ’itānû wəyāraḏənû kî-lō’ nûḵal lirə’wōṯ pənê hā’îš wə’āḥînû haqqāṭōn ’ênennû ’itānû: </p>
 <p>27 wayyō’mer ‘aḇədəḵā ’āḇî ’ēlênû ’atem yəḏ<sup>a</sup>‘ətem kî šənayim yāləḏâ-llî ’išətî: </p>
 <p>28 wayyēṣē’ hā’eḥāḏ mē’itî wā’ōmar ’aḵə ṭārōf ṭōrāf wəlō’ rə’îṯîw ‘aḏ-hēnnâ: </p>
 <p>29 ûləq<sup>a</sup>ḥətem gam-’eṯ-zeh mē‘im pānay wəqārâû ’āswōn wəhwōraḏətem ’eṯ-śêḇāṯî bərā‘â šə’ōlâ: </p>
 <p>30 wə‘atâ kəḇō’î ’el-‘aḇədəḵā ’āḇî wəhann<sup>a</sup>‘ar ’ênennû ’itānû wənafəšwō qəšûrâ ḇənafəšwō: </p>
 <p>31 wəhāyâ kirə’wōṯwō kî-’ên hann<sup>a</sup>‘ar wāmēṯ wəhwōrîḏû ‘ăḇāḏeyḵā ’eṯ-śêḇaṯ ‘aḇədəḵā ’āḇînû bəyāḡwōn šə’ōlâ: </p>
 <p>32 kî ‘aḇədəḵā ‘āraḇ ’eṯ-hann<sup>a</sup>‘ar mē‘im ’āḇî lē’mōr ’im-lō’ ’ăḇî’ennû ’ēleyḵā wəḥāṭā’ṯî lə’āḇî kāl-hayyāmîm: </p>
 <p>33 wə‘atâ yēšeḇ-nā’ ‘aḇədəḵā t<sup>a</sup>ḥaṯ hann<sup>a</sup>‘ar ‘eḇeḏ la’ḏōnî wəhann<sup>a</sup>‘ar y<sup>a</sup>‘al ‘im-’eḥāyw: </p>
 <p>34 kî-’êḵə ’e‘ĕleh ’el-’āḇî wəhann<sup>a</sup>‘ar ’ênennû ’itî pen ’erə’eh ḇārā‘ ’ăšer yiməṣā’ ’eṯ-’āḇî: </p>
 </td>
 </tr></table>
 <p></p><hr>
 <center>
 <a href="gen045.htm">Next: Genesis (Bereshit) Chapter 45</a></center>
 </body>