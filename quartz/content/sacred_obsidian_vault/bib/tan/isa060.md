<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/isa060.htm">Polyglot</a> 
 <a href="../kjv/isa060.htm">KJV</a> 
 <a href="../sep/isa060.htm">Sep</a> 
 <a href="../vul/isa060.htm">Vul</a> 
 
 <br>
 <br><a href="isa.htm">Isaiah (Yisheyah) Index</a><br>
  
 <a href="isa059.htm">Previous</a> 
 <a href="isa061.htm">Next</a> 
 </center>
 <hr>
 
 <h3 align="CENTER">Tanach (Hebrew): Isaiah (Yisheyah) Chapter 60</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏ק֥וּמִי א֖וֹרִי כִּ֣י בָ֣א אוֹרֵ֑ךְ וּכְב֥וֹד יְהוָ֖ה עָלַ֥יִךְ זָרָֽח׃ </span></p>
 <p align="RIGHT"><span lang="he">‎<a name="002">2</a> ‏כִּֽי־הִנֵּ֤ה הַחֹ֙שֶׁךְ֙ יְכַסֶּה־אֶ֔רֶץ וַעֲרָפֶ֖ל לְאֻמִּ֑ים וְעָלַ֙יִךְ֙ יִזְרַ֣ח יְהוָ֔ה וּכְבוֹד֖וֹ עָלַ֥יִךְ יֵרָאֶֽה׃ </span></p>
 <p align="RIGHT"><span lang="he">‎<a name="003">3</a> ‏וְהָלְכ֥וּ גוֹיִ֖ם לְאוֹרֵ֑ךְ וּמְלָכִ֖ים לְנֹ֥גַהּ זַרְחֵֽךְ׃ </span></p>
 <p align="RIGHT"><span lang="he">‎<a name="004">4</a> ‏שְׂאִֽי־סָבִ֤יב עֵינַ֙יִךְ֙ וּרְאִ֔י כֻּלָּ֖ם נִקְבְּצ֣וּ בָֽאוּ־לָ֑ךְ בָּנַ֙יִךְ֙ מֵרָח֣וֹק יָבֹ֔אוּ וּבְנֹתַ֖יִךְ עַל־צַ֥ד תֵּאָמַֽנָה׃ </span></p>
 <p align="RIGHT"><span lang="he">‎<a name="005">5</a> ‏אָ֤ז תִּרְאִי֙ וְנָהַ֔רְתְּ וּפָחַ֥ד וְרָחַ֖ב לְבָבֵ֑ךְ כִּֽי־יֵהָפֵ֤ךְ עָלַ֙יִךְ֙ הֲמ֣וֹן יָ֔ם חֵ֥יל גּוֹיִ֖ם יָבֹ֥אוּ לָֽךְ׃ </span></p>
 <p align="RIGHT"><span lang="he">‎<a name="006">6</a> ‏שִֽׁפְעַ֨ת גְּמַלִּ֜ים תְּכַסֵּ֗ךְ בִּכְרֵ֤י מִדְיָן֙ וְעֵיפָ֔ה כֻּלָּ֖ם מִשְּׁבָ֣א יָבֹ֑אוּ זָהָ֤ב וּלְבוֹנָה֙ יִשָּׂ֔אוּ וּתְהִלֹּ֥ת יְהוָ֖ה יְבַשֵּֽׂרוּ׃ </span></p>
 <p align="RIGHT"><span lang="he">‎<a name="007">7</a> ‏כָּל־צֹ֤אן קֵדָר֙ יִקָּ֣בְצוּ לָ֔ךְ אֵילֵ֥י נְבָי֖וֹת יְשָׁרְת֑וּנֶךְ יַעֲל֤וּ עַל־רָצוֹן֙ מִזְבְּחִ֔י וּבֵ֥ית תִּפְאַרְתִּ֖י אֲפָאֵֽר׃ </span></p>
 <p align="RIGHT"><span lang="he">‎<a name="008">8</a> ‏מִי־אֵ֖לֶּה כָּעָ֣ב תְּעוּפֶ֑ינָה וְכַיּוֹנִ֖ים אֶל־אֲרֻבֹּתֵיהֶֽם׃ </span></p>
 <p align="RIGHT"><span lang="he">‎<a name="009">9</a> ‏כִּֽי־לִ֣י׀ אִיִּ֣ים יְקַוּ֗וּ וָאֳנִיּ֤וֹת תַּרְשִׁישׁ֙ בָּרִ֣אשֹׁנָ֔ה לְהָבִ֤יא בָנַ֙יִךְ֙ מֵֽרָח֔וֹק כַּסְפָּ֥ם וּזְהָבָ֖ם אִתָּ֑ם לְשֵׁם֙ יְהוָ֣ה אֱלֹהַ֔יִךְ וְלִקְד֥וֹשׁ יִשְׂרָאֵ֖ל כִּ֥י פֵאֲרָֽךְ׃ </span></p>
 <p align="RIGHT"><span lang="he">‎<a name="010">10</a> ‏וּבָנ֤וּ בְנֵֽי־נֵכָר֙ חֹמֹתַ֔יִךְ וּמַלְכֵיהֶ֖ם יְשָׁרְת֑וּנֶךְ כִּ֤י בְקִצְפִּי֙ הִכִּיתִ֔יךְ וּבִרְצוֹנִ֖י רִֽחַמְתִּֽיךְ׃ </span></p>
 <p align="RIGHT"><span lang="he">‎<a name="011">11</a> ‏וּפִתְּח֨וּ שְׁעָרַ֧יִךְ תָּמִ֛יד יוֹמָ֥ם וָלַ֖יְלָה לֹ֣א יִסָּגֵ֑רוּ<font color="red"><sup>3</sup></font> לְהָבִ֤יא אֵלַ֙יִךְ֙ חֵ֣יל גּוֹיִ֔ם וּמַלְכֵיהֶ֖ם נְהוּגִֽים׃ </span></p>
 <p align="RIGHT"><span lang="he">‎<a name="012">12</a> ‏כִּֽי־הַגּ֧וֹי וְהַמַּמְלָכָ֛ה אֲשֶׁ֥ר לֹא־יַעַבְד֖וּךְ יֹאבֵ֑דוּ וְהַגּוֹיִ֖ם חָרֹ֥ב יֶחֱרָֽבוּ׃ </span></p>
 <p align="RIGHT"><span lang="he">‎<a name="013">13</a> ‏כְּב֤וֹד הַלְּבָנוֹן֙ אֵלַ֣יִךְ יָב֔וֹא בְּר֛וֹשׁ תִּדְהָ֥ר וּתְאַשּׁ֖וּר יַחְדָּ֑ו לְפָאֵר֙ מְק֣וֹם מִקְדָּשִׁ֔י וּמְק֥וֹם רַגְלַ֖י אֲכַבֵּֽד׃ </span></p>
 <p align="RIGHT"><span lang="he">‎<a name="014">14</a> ‏וְהָלְכ֨וּ אֵלַ֤יִךְ שְׁח֙וֹחַ֙ בְּנֵ֣י מְעַנַּ֔יִךְ וְהִֽשְׁתַּחֲו֛וּ עַל־כַּפּ֥וֹת רַגְלַ֖יִךְ כָּל־מְנַֽאֲצָ֑יִךְ וְקָ֤רְאוּ לָךְ֙ עִ֣יר יְהוָ֔ה צִיּ֖וֹן קְד֥וֹשׁ יִשְׂרָאֵֽל׃ </span></p>
 <p align="RIGHT"><span lang="he">‎<a name="015">15</a> ‏תַּ֧חַת הֱיוֹתֵ֛ךְ עֲזוּבָ֥ה וּשְׂנוּאָ֖ה וְאֵ֣ין עוֹבֵ֑ר וְשַׂמְתִּיךְ֙ לִגְא֣וֹן עוֹלָ֔ם מְשׂ֖וֹשׂ דּ֥וֹר וָדֽוֹר׃ </span></p>
 <p align="RIGHT"><span lang="he">‎<a name="016">16</a> ‏וְיָנַקְתְּ֙ חֲלֵ֣ב גּוֹיִ֔ם וְשֹׁ֥ד מְלָכִ֖ים תִּינָ֑קִי וְיָדַ֗עַתְּ כִּ֣י אֲנִ֤י יְהוָה֙ מֽוֹשִׁיעֵ֔ךְ וְגֹאֲלֵ֖ךְ אֲבִ֥יר יַעֲקֹֽב׃ </span></p>
 <p align="RIGHT"><span lang="he">‎<a name="017">17</a> ‏תַּ֣חַת הַנְּחֹ֜שֶׁת אָבִ֣יא זָהָ֗ב וְתַ֤חַת הַבַּרְזֶל֙ אָ֣בִיא כֶ֔סֶף וְתַ֤חַת הָֽעֵצִים֙ נְחֹ֔שֶׁת וְתַ֥חַת הָאֲבָנִ֖ים בַּרְזֶ֑ל וְשַׂמְתִּ֤י פְקֻדָּתֵךְ֙ שָׁל֔וֹם וְנֹגְשַׂ֖יִךְ צְדָקָֽה׃ </span></p>
 <p align="RIGHT"><span lang="he">‎<a name="018">18</a> ‏לֹא־יִשָּׁמַ֨ע ע֤וֹד חָמָס֙ בְּאַרְצֵ֔ךְ שֹׁ֥ד וָשֶׁ֖בֶר בִּגְבוּלָ֑יִךְ וְקָרָ֤את יְשׁוּעָה֙ חוֹמֹתַ֔יִךְ וּשְׁעָרַ֖יִךְ תְּהִלָּֽה׃ </span></p>
 <p align="RIGHT"><span lang="he">‎<a name="019">19</a> ‏לֹא־יִֽהְיֶה־לָּ֨ךְ ע֤וֹד הַשֶּׁ֙מֶשׁ֙ לְא֣וֹר יוֹמָ֔ם וּלְנֹ֕גַהּ הַיָּרֵ֖חַ לֹא־יָאִ֣יר לָ֑ךְ וְהָיָה־לָ֤ךְ יְהוָה֙ לְא֣וֹר עוֹלָ֔ם וֵאלֹהַ֖יִךְ לְתִפְאַרְתֵּֽךְ׃ </span></p>
 <p align="RIGHT"><span lang="he">‎<a name="020">20</a> ‏לֹא־יָב֥וֹא עוֹד֙ שִׁמְשֵׁ֔ךְ וִירֵחֵ֖ךְ לֹ֣א יֵאָסֵ֑ף כִּ֣י יְהוָ֗ה יִֽהְיֶה־לָּךְ֙ לְא֣וֹר עוֹלָ֔ם וְשָׁלְמ֖וּ יְמֵ֥י אֶבְלֵֽךְ׃ </span></p>
 <p align="RIGHT"><span lang="he">‎<a name="021">21</a> ‏וְעַמֵּךְ֙ כֻּלָּ֣ם צַדִּיקִ֔ים לְעוֹלָ֖ם יִ֣ירְשׁוּ אָ֑רֶץ נֵ֧צֶר <font color="brown">מטעו</font> <font color="blue">מַטָּעַ֛י</font> מַעֲשֵׂ֥ה יָדַ֖י לְהִתְפָּאֵֽר׃ </span></p>
 <p align="RIGHT"><span lang="he">‎<a name="022">22</a> ‏הַקָּטֹן֙ יִֽהְיֶ֣ה לָאֶ֔לֶף וְהַצָּעִ֖יר לְג֣וֹי עָצ֑וּם אֲנִ֥י יְהוָ֖ה בְּעִתָּ֥הּ אֲחִישֶֽׁנָּה׃ ס</span></p>
 </td>
 <td width="50%">
 <p>1 qûmî ’wōrî kî ḇā’ ’wōrēḵə ûḵəḇwōḏ yəhwâ ‘ālayiḵə zārāḥ: </p>
 <p>2 kî-hinnēh h<sup>a</sup>ḥōšeḵə yəḵasseh-’ereṣ w<sup>a</sup>‘ărāfel lə’ummîm wə‘ālayiḵə yizər<sup>a</sup>ḥ yəhwâ ûḵəḇwōḏwō ‘ālayiḵə yērā’eh: </p>
 <p>3 wəhāləḵû ḡwōyim lə’wōrēḵə ûməlāḵîm lənōḡ<sup>a</sup>h zarəḥēḵə: </p>
 <p>4 śə’î-sāḇîḇ ‘ênayiḵə ûrə’î kullām niqəbəṣû ḇā’û-lāḵə bānayiḵə mērāḥwōq yāḇō’û ûḇənōṯayiḵə ‘al-ṣaḏ tē’āmanâ: </p>
 <p>5 ’āz tirə’î wənâarətə ûfāḥaḏ wərāḥaḇ ləḇāḇēḵə kî-yēhāfēḵə ‘ālayiḵə hămwōn yām ḥêl gwōyim yāḇō’û lāḵə: </p>
 <p>6 šifə‘aṯ gəmallîm təḵassēḵə biḵərê miḏəyān wə‘êfâ kullām miššəḇā’ yāḇō’û zâāḇ ûləḇwōnâ yiśśā’û ûṯəhillōṯ yəhwâ yəḇaśśērû: </p>
 <p>7 kāl-ṣō’n qēḏār yiqqāḇəṣû lāḵə ’êlê nəḇāywōṯ yəšārəṯûneḵə y<sup>a</sup>‘ălû ‘al-rāṣwōn mizəbəḥî ûḇêṯ tifə’arətî ’ăfā’ēr: </p>
 <p>8 mî-’ēlleh kā‘āḇ tə‘ûfeynâ wəḵayywōnîm ’el-’ărubōṯêhem: </p>
 <p>9 kî-lî| ’îyîm yəqaûû wā’ŏnîywōṯ tarəšîš bāri’šōnâ ləhāḇî’ ḇānayiḵə mērāḥwōq kasəpām ûzəhāḇām ’itām ləšēm yəhwâ ’ĕlōhayiḵə wəliqəḏwōš yiśərā’ēl kî fē’ărāḵə: </p>
 <p>10 ûḇānû ḇənê-nēḵār ḥōmōṯayiḵə ûmaləḵêhem yəšārəṯûneḵə kî ḇəqiṣəpî hikîṯîḵə ûḇirəṣwōnî riḥamətîḵə: </p>
 <p>11 ûfitəḥû šə‘ārayiḵə tāmîḏ ywōmām wālayəlâ lō’ yissāḡērû<font color="red"><sup>3</sup></font> ləhāḇî’ ’ēlayiḵə ḥêl gwōyim ûmaləḵêhem nəhûḡîm: </p>
 <p>12 kî-hagwōy wəhammaməlāḵâ ’ăšer lō’-y<sup>a</sup>‘aḇəḏûḵə yō’ḇēḏû wəhagwōyim ḥārōḇ yeḥĕrāḇû: </p>
 <p>13 kəḇwōḏ halləḇānwōn ’ēlayiḵə yāḇwō’ bərwōš tiḏəhār ûṯə’aššûr y<sup>a</sup>ḥədāw ləfā’ēr məqwōm miqədāšî ûməqwōm raḡəlay ’ăḵabēḏ: </p>
 <p>14 wəhāləḵû ’ēlayiḵə šəḥwōḥa bənê mə‘annayiḵə wəhišət<sup>a</sup>ḥăwû ‘al-kapwōṯ raḡəlayiḵə kāl-məna’ăṣāyiḵə wəqārə’û lāḵə ‘îr yəhwâ ṣîywōn qəḏwōš yiśərā’ēl: </p>
 <p>15 t<sup>a</sup>ḥaṯ hĕywōṯēḵə ‘ăzûḇâ ûśənû’â wə’ên ‘wōḇēr wəśamətîḵə liḡə’wōn ‘wōlām məśwōś dwōr wāḏwōr: </p>
 <p>16 wəyānaqətə ḥălēḇ gwōyim wəšōḏ məlāḵîm tînāqî wəyāḏ<sup>a</sup>‘atə kî ’ănî yəhwâ mwōšî‘ēḵə wəḡō’ălēḵə ’ăḇîr y<sup>a</sup>‘ăqōḇ: </p>
 <p>17 t<sup>a</sup>ḥaṯ hannəḥōšeṯ ’āḇî’ zâāḇ wəṯ<sup>a</sup>ḥaṯ habarəzel ’āḇî’ ḵesef wəṯ<sup>a</sup>ḥaṯ hā‘ēṣîm nəḥōšeṯ wəṯ<sup>a</sup>ḥaṯ hā’ăḇānîm barəzel wəśamətî fəqudāṯēḵə šālwōm wənōḡəśayiḵə ṣəḏāqâ: </p>
 <p>18 lō’-yiššām<sup>a</sup>‘ ‘wōḏ ḥāmās bə’arəṣēḵə šōḏ wāšeḇer biḡəḇûlāyiḵə wəqārā’ṯ yəšû‘â ḥwōmōṯayiḵə ûšə‘ārayiḵə təhillâ: </p>
 <p>19 lō’-yihəyeh-llāḵə ‘wōḏ haššemeš lə’wōr ywōmām ûlənōḡ<sup>a</sup>h hayyārēḥa lō’-yā’îr lāḵə wəhāyâ-lāḵə yəhwâ lə’wōr ‘wōlām wē’lōhayiḵə ləṯifə’arətēḵə: </p>
 <p>20 lō’-yāḇwō’ ‘wōḏ šiməšēḵə wîrēḥēḵə lō’ yē’āsēf kî yəhwâ yihəyeh-llāḵə lə’wōr ‘wōlām wəšāləmû yəmê ’eḇəlēḵə: </p>
 <p>21 wə‘ammēḵə kullām ṣadîqîm lə‘wōlām yîrəšû ’āreṣ nēṣer <font color="brown">maṭṭā‘wō</font> <font color="blue">maṭṭā‘ay</font> m<sup>a</sup>‘ăśēh yāḏay ləhiṯəpā’ēr: </p>
 <p>22 haqqāṭōn yihəyeh lā’elef wəhaṣṣā‘îr ləḡwōy ‘āṣûm ’ănî yəhwâ bə‘itāh ’ăḥîšennâ: s</p>
 </td>
 </tr></table>
 <p></p><hr>
 <center>
 <a href="isa061.htm">Next: Isaiah (Yisheyah) Chapter 61</a></center>
 </body>