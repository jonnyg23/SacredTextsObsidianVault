<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/num029.htm">Polyglot</a> 
 <a href="../kjv/num029.htm">KJV</a> 
 <a href="../sep/num029.htm">Sep</a> 
 <a href="../vul/num029.htm">Vul</a> 
 
 <br>
 <br><a href="num.htm">Numbers (Bemidbar) Index</a><br>
  
 <a href="num028.htm">Previous</a> 
 <a href="num030.htm">Next</a> 
 </center>
 <hr>
 
 <h3 align="CENTER">Tanach (Hebrew): Numbers (Bemidbar) Chapter 29</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וּבַחֹ֨דֶשׁ הַשְּׁבִיעִ֜י בְּאֶחָ֣ד לַחֹ֗דֶשׁ מִֽקְרָא־קֹ֙דֶשׁ֙ יִהְיֶ֣ה לָכֶ֔ם כָּל־מְלֶ֥אכֶת עֲבֹדָ֖ה לֹ֣א תַעֲשׂ֑וּ י֥וֹם תְּרוּעָ֖ה יִהְיֶ֥ה לָכֶֽם׃ </span></p>
 <p align="RIGHT"><span lang="he">‎<a name="002">2</a> ‏וַעֲשִׂיתֶ֨ם עֹלָ֜ה לְרֵ֤יחַ נִיחֹ֙חַ֙ לַֽיהוָ֔ה פַּ֧ר בֶּן־בָּקָ֛ר אֶחָ֖ד אַ֣יִל אֶחָ֑ד כְּבָשִׂ֧ים בְּנֵי־שָׁנָ֛ה שִׁבְעָ֖ה תְּמִימִֽם׃ </span></p>
 <p align="RIGHT"><span lang="he">‎<a name="003">3</a> ‏וּמִנְחָתָ֔ם סֹ֖לֶת בְּלוּלָ֣ה בַשָּׁ֑מֶן שְׁלֹשָׁ֤ה עֶשְׂרֹנִים֙ לַפָּ֔ר שְׁנֵ֥י עֶשְׂרֹנִ֖ים לָאָֽיִל׃ </span></p>
 <p align="RIGHT"><span lang="he">‎<a name="004">4</a> ‏וְעִשָּׂר֣וֹן אֶחָ֔ד לַכֶּ֖בֶשׂ הָאֶחָ֑ד לְשִׁבְעַ֖ת הַכְּבָשִֽׂים׃ </span></p>
 <p align="RIGHT"><span lang="he">‎<a name="005">5</a> ‏וּשְׂעִיר־עִזִּ֥ים אֶחָ֖ד חַטָּ֑את לְכַפֵּ֖ר עֲלֵיכֶֽם׃ </span></p>
 <p align="RIGHT"><span lang="he">‎<a name="006">6</a> ‏מִלְּבַד֩ עֹלַ֨ת הַחֹ֜דֶשׁ וּמִנְחָתָ֗הּ וְעֹלַ֤ת הַתָּמִיד֙ וּמִנְחָתָ֔הּ וְנִסְכֵּיהֶ֖ם כְּמִשְׁפָּטָ֑ם לְרֵ֣יחַ נִיחֹ֔חַ אִשֶּׁ֖ה לַיהוָֽה׃ ס</span></p>
 <p align="RIGHT"><span lang="he">‎<a name="007">7</a> ‏וּבֶעָשׂוֹר֩ לַחֹ֨דֶשׁ הַשְּׁבִיעִ֜י הַזֶּ֗ה מִֽקְרָא־קֹ֙דֶשׁ֙ יִהְיֶ֣ה לָכֶ֔ם וְעִנִּיתֶ֖ם אֶת־נַפְשֹׁתֵיכֶ֑ם כָּל־מְלָאכָ֖ה לֹ֥א תַעֲשֽׂוּ׃ </span></p>
 <p align="RIGHT"><span lang="he">‎<a name="008">8</a> ‏וְהִקְרַבְתֶּ֨ם עֹלָ֤ה לַֽיהוָה֙ רֵ֣יחַ נִיחֹ֔חַ פַּ֧ר בֶּן־בָּקָ֛ר אֶחָ֖ד אַ֣יִל אֶחָ֑ד כְּבָשִׂ֤ים בְּנֵֽי־שָׁנָה֙ שִׁבְעָ֔ה תְּמִימִ֖ם יִהְי֥וּ לָכֶֽם׃ </span></p>
 <p align="RIGHT"><span lang="he">‎<a name="009">9</a> ‏וּמִנְחָתָ֔ם סֹ֖לֶת בְּלוּלָ֣ה בַשָּׁ֑מֶן שְׁלֹשָׁ֤ה עֶשְׂרֹנִים֙ לַפָּ֔ר שְׁנֵי֙ עֶשְׂרֹנִ֔ים לָאַ֖יִל הָאֶחָֽד׃ </span></p>
 <p align="RIGHT"><span lang="he">‎<a name="010">10</a> ‏עִשָּׂרוֹן֙ עִשָּׂר֔וֹן לַכֶּ֖בֶשׂ הָאֶחָ֑ד לְשִׁבְעַ֖ת הַכְּבָשִֽׂים׃ </span></p>
 <p align="RIGHT"><span lang="he">‎<a name="011">11</a> ‏שְׂעִיר־עִזִּ֥ים אֶחָ֖ד חַטָּ֑את מִלְּבַ֞ד חַטַּ֤את הַכִּפֻּרִים֙ וְעֹלַ֣ת הַתָּמִ֔יד וּמִנְחָתָ֖הּ וְנִסְכֵּיהֶֽם׃ פ</span></p>
 <p align="RIGHT"><span lang="he">‎<a name="012">12</a> ‏וּבַחֲמִשָּׁה֩ עָשָׂ֨ר י֜וֹם לַחֹ֣דֶשׁ הַשְּׁבִיעִ֗י מִֽקְרָא־קֹ֙דֶשׁ֙ יִהְיֶ֣ה לָכֶ֔ם כָּל־מְלֶ֥אכֶת עֲבֹדָ֖ה לֹ֣א תַעֲשׂ֑וּ וְחַגֹּתֶ֥ם חַ֛ג לַיהוָ֖ה שִׁבְעַ֥ת יָמִֽים׃ </span></p>
 <p align="RIGHT"><span lang="he">‎<a name="013">13</a> ‏וְהִקְרַבְתֶּ֨ם עֹלָ֜ה אִשֵּׁ֨ה רֵ֤יחַ נִיחֹ֙חַ֙ לַֽיהוָ֔ה פָּרִ֧ים בְּנֵי־בָקָ֛ר שְׁלֹשָׁ֥ה עָשָׂ֖ר אֵילִ֣ם שְׁנָ֑יִם כְּבָשִׂ֧ים בְּנֵֽי־שָׁנָ֛ה אַרְבָּעָ֥ה עָשָׂ֖ר תְּמִימִ֥ם יִהְיֽוּ׃ </span></p>
 <p align="RIGHT"><span lang="he">‎<a name="014">14</a> ‏וּמִנְחָתָ֔ם סֹ֖לֶת בְּלוּלָ֣ה בַשָּׁ֑מֶן שְׁלֹשָׁ֨ה עֶשְׂרֹנִ֜ים לַפָּ֣ר הָֽאֶחָ֗ד לִשְׁלֹשָׁ֤ה עָשָׂר֙ פָּרִ֔ים שְׁנֵ֤י עֶשְׂרֹנִים֙ לָאַ֣יִל הָֽאֶחָ֔ד לִשְׁנֵ֖י הָאֵילִֽם׃ </span></p>
 <p align="RIGHT"><span lang="he">‎<a name="015">15</a> ‏וְעִשָּׂרוֹׅן֙<font color="red"><sup>4</sup></font> עִשָּׂר֔וֹן לַכֶּ֖בֶשׂ הָאֶחָ֑ד לְאַרְבָּעָ֥ה עָשָׂ֖ר כְּבָשִֽׂים׃ </span></p>
 <p align="RIGHT"><span lang="he">‎<a name="016">16</a> ‏וּשְׂעִיר־עִזִּ֥ים אֶחָ֖ד חַטָּ֑את מִלְּבַד֙ עֹלַ֣ת הַתָּמִ֔יד מִנְחָתָ֖הּ וְנִסְכָּֽהּ׃ ס</span></p>
 <p align="RIGHT"><span lang="he">‎<a name="017">17</a> ‏וּבַיּ֣וֹם הַשֵּׁנִ֗י פָּרִ֧ים בְּנֵי־בָקָ֛ר שְׁנֵ֥ים עָשָׂ֖ר אֵילִ֣ם שְׁנָ֑יִם כְּבָשִׂ֧ים בְּנֵי־שָׁנָ֛ה אַרְבָּעָ֥ה עָשָׂ֖ר תְּמִימִֽם׃ </span></p>
 <p align="RIGHT"><span lang="he">‎<a name="018">18</a> ‏וּמִנְחָתָ֣ם וְנִסְכֵּיהֶ֡ם לַ֠פָּרִים לָאֵילִ֧ם וְלַכְּבָשִׂ֛ים בְּמִסְפָּרָ֖ם כַּמִּשְׁפָּֽט׃ </span></p>
 <p align="RIGHT"><span lang="he">‎<a name="019">19</a> ‏וּשְׂעִיר־עִזִּ֥ים אֶחָ֖ד חַטָּ֑את מִלְּבַד֙ עֹלַ֣ת הַתָּמִ֔יד וּמִנְחָתָ֖הּ וְנִסְכֵּיהֶֽם׃ ס</span></p>
 <p align="RIGHT"><span lang="he">‎<a name="020">20</a> ‏וּבַיּ֧וֹם הַשְּׁלִישִׁ֛י פָּרִ֥ים עַשְׁתֵּי־עָשָׂ֖ר אֵילִ֣ם שְׁנָ֑יִם כְּבָשִׂ֧ים בְּנֵי־שָׁנָ֛ה אַרְבָּעָ֥ה עָשָׂ֖ר תְּמִימִֽם׃ </span></p>
 <p align="RIGHT"><span lang="he">‎<a name="021">21</a> ‏וּמִנְחָתָ֣ם וְנִסְכֵּיהֶ֡ם לַ֠פָּרִים לָאֵילִ֧ם וְלַכְּבָשִׂ֛ים בְּמִסְפָּרָ֖ם כַּמִּשְׁפָּֽט׃ </span></p>
 <p align="RIGHT"><span lang="he">‎<a name="022">22</a> ‏וּשְׂעִ֥יר חַטָּ֖את אֶחָ֑ד מִלְּבַד֙ עֹלַ֣ת הַתָּמִ֔יד וּמִנְחָתָ֖הּ וְנִסְכָּֽהּ׃ ס</span></p>
 <p align="RIGHT"><span lang="he">‎<a name="023">23</a> ‏וּבַיּ֧וֹם הָרְבִיעִ֛י פָּרִ֥ים עֲשָׂרָ֖ה אֵילִ֣ם שְׁנָ֑יִם כְּבָשִׂ֧ים בְּנֵֽי־שָׁנָ֛ה אַרְבָּעָ֥ה עָשָׂ֖ר תְּמִימִֽם׃ </span></p>
 <p align="RIGHT"><span lang="he">‎<a name="024">24</a> ‏מִנְחָתָ֣ם וְנִסְכֵּיהֶ֡ם לַ֠פָּרִים לָאֵילִ֧ם וְלַכְּבָשִׂ֛ים בְּמִסְפָּרָ֖ם כַּמִּשְׁפָּֽט׃ </span></p>
 <p align="RIGHT"><span lang="he">‎<a name="025">25</a> ‏וּשְׂעִיר־עִזִּ֥ים אֶחָ֖ד חַטָּ֑את מִלְּבַד֙ עֹלַ֣ת הַתָּמִ֔יד מִנְחָתָ֖הּ וְנִסְכָּֽהּ׃ ס</span></p>
 <p align="RIGHT"><span lang="he">‎<a name="026">26</a> ‏וּבַיּ֧וֹם הַחֲמִישִׁ֛י פָּרִ֥ים תִּשְׁעָ֖ה אֵילִ֣ם שְׁנָ֑יִם כְּבָשִׂ֧ים בְּנֵֽי־שָׁנָ֛ה אַרְבָּעָ֥ה עָשָׂ֖ר תְּמִימִֽם׃ </span></p>
 <p align="RIGHT"><span lang="he">‎<a name="027">27</a> ‏וּמִנְחָתָ֣ם וְנִסְכֵּיהֶ֡ם לַ֠פָּרִים לָאֵילִ֧ם וְלַכְּבָשִׂ֛ים בְּמִסְפָּרָ֖ם כַּמִּשְׁפָּֽט׃ </span></p>
 <p align="RIGHT"><span lang="he">‎<a name="028">28</a> ‏וּשְׂעִ֥יר חַטָּ֖את אֶחָ֑ד מִלְּבַד֙ עֹלַ֣ת הַתָּמִ֔יד וּמִנְחָתָ֖הּ וְנִסְכָּֽהּ׃ ס</span></p>
 <p align="RIGHT"><span lang="he">‎<a name="029">29</a> ‏וּבַיּ֧וֹם הַשִּׁשִּׁ֛י פָּרִ֥ים שְׁמֹנָ֖ה אֵילִ֣ם שְׁנָ֑יִם כְּבָשִׂ֧ים בְּנֵי־שָׁנָ֛ה אַרְבָּעָ֥ה עָשָׂ֖ר תְּמִימִֽם׃ </span></p>
 <p align="RIGHT"><span lang="he">‎<a name="030">30</a> ‏וּמִנְחָתָ֣ם וְנִסְכֵּיהֶ֡ם לַ֠פָּרִים לָאֵילִ֧ם וְלַכְּבָשִׂ֛ים בְּמִסְפָּרָ֖ם כַּמִּשְׁפָּֽט׃ </span></p>
 <p align="RIGHT"><span lang="he">‎<a name="031">31</a> ‏וּשְׂעִ֥יר חַטָּ֖את אֶחָ֑ד מִלְּבַד֙ עֹלַ֣ת הַתָּמִ֔יד מִנְחָתָ֖הּ וּנְסָכֶֽיהָ׃ פ</span></p>
 <p align="RIGHT"><span lang="he">‎<a name="032">32</a> ‏וּבַיּ֧וֹם הַשְּׁבִיעִ֛י פָּרִ֥ים שִׁבְעָ֖ה אֵילִ֣ם שְׁנָ֑יִם כְּבָשִׂ֧ים בְּנֵי־שָׁנָ֛ה אַרְבָּעָ֥ה עָשָׂ֖ר תְּמִימִֽם׃ </span></p>
 <p align="RIGHT"><span lang="he">‎<a name="033">33</a> ‏וּמִנְחָתָ֣ם וְנִסְכֵּהֶ֡ם לַ֠פָּרִים לָאֵילִ֧ם וְלַכְּבָשִׂ֛ים בְּמִסְפָּרָ֖ם כְּמִשְׁפָּטָֽם׃ </span></p>
 <p align="RIGHT"><span lang="he">‎<a name="034">34</a> ‏וּשְׂעִ֥יר חַטָּ֖את אֶחָ֑ד מִלְּבַד֙ עֹלַ֣ת הַתָּמִ֔יד מִנְחָתָ֖הּ וְנִסְכָּֽהּ׃ פ</span></p>
 <p align="RIGHT"><span lang="he">‎<a name="035">35</a> ‏בַּיּוֹם֙ הַשְּׁמִינִ֔י עֲצֶ֖רֶת תִּהְיֶ֣ה לָכֶ֑ם כָּל־מְלֶ֥אכֶת עֲבֹדָ֖ה לֹ֥א תַעֲשֽׂוּ׃ </span></p>
 <p align="RIGHT"><span lang="he">‎<a name="036">36</a> ‏וְהִקְרַבְתֶּ֨ם עֹלָ֜ה אִשֵּׁ֨ה רֵ֤יחַ נִיחֹ֙חַ֙ לַֽיהוָ֔ה פַּ֥ר אֶחָ֖ד אַ֣יִל אֶחָ֑ד כְּבָשִׂ֧ים בְּנֵי־שָׁנָ֛ה שִׁבְעָ֖ה תְּמִימִֽם׃ </span></p>
 <p align="RIGHT"><span lang="he">‎<a name="037">37</a> ‏מִנְחָתָ֣ם וְנִסְכֵּיהֶ֗ם לַפָּ֨ר לָאַ֧יִל וְלַכְּבָשִׂ֛ים בְּמִסְפָּרָ֖ם כַּמִּשְׁפָּֽט׃ </span></p>
 <p align="RIGHT"><span lang="he">‎<a name="038">38</a> ‏וּשְׂעִ֥יר חַטָּ֖את אֶחָ֑ד מִלְּבַד֙ עֹלַ֣ת הַתָּמִ֔יד וּמִנְחָתָ֖הּ וְנִסְכָּֽהּ׃ </span></p>
 <p align="RIGHT"><span lang="he">‎<a name="039">39</a> ‏אֵ֛לֶּה תַּעֲשׂ֥וּ לַיהוָ֖ה בְּמוֹעֲדֵיכֶ֑ם לְבַ֨ד מִנִּדְרֵיכֶ֜ם וְנִדְבֹתֵיכֶ֗ם לְעֹלֹֽתֵיכֶם֙ וּלְמִנְחֹ֣תֵיכֶ֔ם וּלְנִסְכֵּיכֶ֖ם וּלְשַׁלְמֵיכֶֽם׃ </span></p>
 </td>
 <td width="50%">
 <p>1 ûḇ<sup>a</sup>ḥōḏeš haššəḇî‘î bə’eḥāḏ l<sup>a</sup>ḥōḏeš miqərā’-qōḏeš yihəyeh lāḵem kāl-məle’ḵeṯ ‘ăḇōḏâ lō’ ṯ<sup>a</sup>‘ăśû ywōm tərû‘â yihəyeh lāḵem: </p>
 <p>2 w<sup>a</sup>‘ăśîṯem ‘ōlâ lərêḥa nîḥōḥa layhwâ par ben-bāqār ’eḥāḏ ’ayil ’eḥāḏ kəḇāśîm bənê-šānâ šiḇə‘â təmîmim: </p>
 <p>3 ûminəḥāṯām sōleṯ bəlûlâ ḇaššāmen šəlōšâ ‘eśərōnîm lapār šənê ‘eśərōnîm lā’āyil: </p>
 <p>4 wə‘iśśārwōn ’eḥāḏ lakeḇeś hā’eḥāḏ ləšiḇə‘aṯ hakəḇāśîm: </p>
 <p>5 ûśə‘îr-‘izzîm ’eḥāḏ ḥaṭṭā’ṯ ləḵapēr ‘ălêḵem: </p>
 <p>6 milləḇaḏ ‘ōlaṯ h<sup>a</sup>ḥōḏeš ûminəḥāṯāh wə‘ōlaṯ hatāmîḏ ûminəḥāṯāh wənisəkêhem kəmišəpāṭām lərêḥa nîḥōḥa ’iššeh layhwâ: s</p>
 <p>7 ûḇe‘āśwōr l<sup>a</sup>ḥōḏeš haššəḇî‘î hazzeh miqərā’-qōḏeš yihəyeh lāḵem wə‘innîṯem ’eṯ-nafəšōṯêḵem kāl-məlā’ḵâ lō’ ṯ<sup>a</sup>‘ăśû: </p>
 <p>8 wəhiqəraḇətem ‘ōlâ layhwâ rêḥa nîḥōḥa par ben-bāqār ’eḥāḏ ’ayil ’eḥāḏ kəḇāśîm bənê-šānâ šiḇə‘â təmîmim yihəyû lāḵem: </p>
 <p>9 ûminəḥāṯām sōleṯ bəlûlâ ḇaššāmen šəlōšâ ‘eśərōnîm lapār šənê ‘eśərōnîm lā’ayil hā’eḥāḏ: </p>
 <p>10 ‘iśśārwōn ‘iśśārwōn lakeḇeś hā’eḥāḏ ləšiḇə‘aṯ hakəḇāśîm: </p>
 <p>11 śə‘îr-‘izzîm ’eḥāḏ ḥaṭṭā’ṯ milləḇaḏ ḥaṭṭa’ṯ hakipurîm wə‘ōlaṯ hatāmîḏ ûminəḥāṯāh wənisəkêhem: f</p>
 <p>12 ûḇ<sup>a</sup>ḥămiššâ ‘āśār ywōm l<sup>a</sup>ḥōḏeš haššəḇî‘î miqərā’-qōḏeš yihəyeh lāḵem kāl-məle’ḵeṯ ‘ăḇōḏâ lō’ ṯ<sup>a</sup>‘ăśû wəḥagōṯem ḥaḡ layhwâ šiḇə‘aṯ yāmîm: </p>
 <p>13 wəhiqəraḇətem ‘ōlâ ’iššēh rêḥa nîḥōḥa layhwâ pārîm bənê-ḇāqār šəlōšâ ‘āśār ’êlim šənāyim kəḇāśîm bənê-šānâ ’arəbā‘â ‘āśār təmîmim yihəyû: </p>
 <p>14 ûminəḥāṯām sōleṯ bəlûlâ ḇaššāmen šəlōšâ ‘eśərōnîm lapār hā’eḥāḏ lišəlōšâ ‘āśār pārîm šənê ‘eśərōnîm lā’ayil hā’eḥāḏ lišənê hā’êlim: </p>
 <p>15 wə‘iśśārwōׅn<font color="red"><sup>4</sup></font> ‘iśśārwōn lakeḇeś hā’eḥāḏ lə’arəbā‘â ‘āśār kəḇāśîm: </p>
 <p>16 ûśə‘îr-‘izzîm ’eḥāḏ ḥaṭṭā’ṯ milləḇaḏ ‘ōlaṯ hatāmîḏ minəḥāṯāh wənisəkāh: s</p>
 <p>17 ûḇayywōm haššēnî pārîm bənê-ḇāqār šənêm ‘āśār ’êlim šənāyim kəḇāśîm bənê-šānâ ’arəbā‘â ‘āśār təmîmim: </p>
 <p>18 ûminəḥāṯām wənisəkêhem lapārîm lā’êlim wəlakəḇāśîm bəmisəpārām kammišəpāṭ: </p>
 <p>19 ûśə‘îr-‘izzîm ’eḥāḏ ḥaṭṭā’ṯ milləḇaḏ ‘ōlaṯ hatāmîḏ ûminəḥāṯāh wənisəkêhem: s</p>
 <p>20 ûḇayywōm haššəlîšî pārîm ‘ašətê-‘āśār ’êlim šənāyim kəḇāśîm bənê-šānâ ’arəbā‘â ‘āśār təmîmim: </p>
 <p>21 ûminəḥāṯām wənisəkêhem lapārîm lā’êlim wəlakəḇāśîm bəmisəpārām kammišəpāṭ: </p>
 <p>22 ûśə‘îr ḥaṭṭā’ṯ ’eḥāḏ milləḇaḏ ‘ōlaṯ hatāmîḏ ûminəḥāṯāh wənisəkāh: s</p>
 <p>23 ûḇayywōm hārəḇî‘î pārîm ‘ăśārâ ’êlim šənāyim kəḇāśîm bənê-šānâ ’arəbā‘â ‘āśār təmîmim: </p>
 <p>24 minəḥāṯām wənisəkêhem lapārîm lā’êlim wəlakəḇāśîm bəmisəpārām kammišəpāṭ: </p>
 <p>25 ûśə‘îr-‘izzîm ’eḥāḏ ḥaṭṭā’ṯ milləḇaḏ ‘ōlaṯ hatāmîḏ minəḥāṯāh wənisəkāh: s</p>
 <p>26 ûḇayywōm h<sup>a</sup>ḥămîšî pārîm tišə‘â ’êlim šənāyim kəḇāśîm bənê-šānâ ’arəbā‘â ‘āśār təmîmim: </p>
 <p>27 ûminəḥāṯām wənisəkêhem lapārîm lā’êlim wəlakəḇāśîm bəmisəpārām kammišəpāṭ: </p>
 <p>28 ûśə‘îr ḥaṭṭā’ṯ ’eḥāḏ milləḇaḏ ‘ōlaṯ hatāmîḏ ûminəḥāṯāh wənisəkāh: s</p>
 <p>29 ûḇayywōm haššiššî pārîm šəmōnâ ’êlim šənāyim kəḇāśîm bənê-šānâ ’arəbā‘â ‘āśār təmîmim: </p>
 <p>30 ûminəḥāṯām wənisəkêhem lapārîm lā’êlim wəlakəḇāśîm bəmisəpārām kammišəpāṭ: </p>
 <p>31 ûśə‘îr ḥaṭṭā’ṯ ’eḥāḏ milləḇaḏ ‘ōlaṯ hatāmîḏ minəḥāṯāh ûnəsāḵeyhā: f</p>
 <p>32 ûḇayywōm haššəḇî‘î pārîm šiḇə‘â ’êlim šənāyim kəḇāśîm bənê-šānâ ’arəbā‘â ‘āśār təmîmim: </p>
 <p>33 ûminəḥāṯām wənisəkēhem lapārîm lā’êlim wəlakəḇāśîm bəmisəpārām kəmišəpāṭām: </p>
 <p>34 ûśə‘îr ḥaṭṭā’ṯ ’eḥāḏ milləḇaḏ ‘ōlaṯ hatāmîḏ minəḥāṯāh wənisəkāh: f</p>
 <p>35 bayywōm haššəmînî ‘ăṣereṯ tihəyeh lāḵem kāl-məle’ḵeṯ ‘ăḇōḏâ lō’ ṯ<sup>a</sup>‘ăśû: </p>
 <p>36 wəhiqəraḇətem ‘ōlâ ’iššēh rêḥa nîḥōḥa layhwâ par ’eḥāḏ ’ayil ’eḥāḏ kəḇāśîm bənê-šānâ šiḇə‘â təmîmim: </p>
 <p>37 minəḥāṯām wənisəkêhem lapār lā’ayil wəlakəḇāśîm bəmisəpārām kammišəpāṭ: </p>
 <p>38 ûśə‘îr ḥaṭṭā’ṯ ’eḥāḏ milləḇaḏ ‘ōlaṯ hatāmîḏ ûminəḥāṯāh wənisəkāh: </p>
 <p>39 ’ēlleh t<sup>a</sup>‘ăśû layhwâ bəmwō‘ăḏêḵem ləḇaḏ minniḏərêḵem wəniḏəḇōṯêḵem lə‘ōlōṯêḵem ûləminəḥōṯêḵem ûlənisəkêḵem ûləšaləmêḵem: </p>
 </td>
 </tr></table>
 <p></p><hr>
 <center>
 <a href="num030.htm">Next: Numbers (Bemidbar) Chapter 30</a></center>
 </body>