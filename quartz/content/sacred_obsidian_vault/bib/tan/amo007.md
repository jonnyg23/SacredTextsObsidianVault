<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/amo007.htm">Polyglot</a> 
 <a href="../kjv/amo007.htm">KJV</a> 
 <a href="../sep/amo007.htm">Sep</a> 
 <a href="../vul/amo007.htm">Vul</a> 
 
 <br>
 <br><a href="amo.htm">Amos Index</a><br>
  
 <a href="amo006.htm">Previous</a> 
 <a href="amo008.htm">Next</a> 
 </center>
 <hr>
 
 <h3 align="CENTER">Tanach (Hebrew): Amos Chapter 7</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏כֹּ֤ה הִרְאַ֙נִי֙ אֲדֹנָ֣י יְהוִ֔ה וְהִנֵּה֙ יוֹצֵ֣ר גֹּבַ֔י בִּתְחִלַּ֖ת עֲל֣וֹת הַלָּ֑קֶשׁ וְהִ֨נֵּה־לֶ֔קֶשׁ אַחַ֖ר גִּזֵּ֥י הַמֶּֽלֶךְ׃ </span></p>
 <p align="RIGHT"><span lang="he">‎<a name="002">2</a> ‏וְהָיָ֗ה אִם־כִּלָּה֙ לֶֽאֱכוֹל֙ אֶת־עֵ֣שֶׂב הָאָ֔רֶץ וָאֹמַ֗ר אֲדֹנָ֤י יְהוִה֙ סְֽלַֽח־נָ֔א מִ֥י יָק֖וּם יַֽעֲקֹ֑ב כִּ֥י קָטֹ֖ן הֽוּא׃ </span></p>
 <p align="RIGHT"><span lang="he">‎<a name="003">3</a> ‏נִחַ֥ם יְהוָ֖ה עַל־זֹ֑את לֹ֥א תִהְיֶ֖ה אָמַ֥ר יְהוָֽה׃ </span></p>
 <p align="RIGHT"><span lang="he">‎<a name="004">4</a> ‏כֹּ֤ה הִרְאַ֙נִי֙ אֲדֹנָ֣י יְהוִ֔ה וְהִנֵּ֥ה קֹרֵ֛א לָרִ֥ב בָּאֵ֖שׁ אֲדֹנָ֣י יְהוִ֑ה וַתֹּ֙אכַל֙ אֶת־תְּה֣וֹם רַבָּ֔ה וְאָכְלָ֖ה אֶת־הַחֵֽלֶק׃ </span></p>
 <p align="RIGHT"><span lang="he">‎<a name="005">5</a> ‏וָאֹמַ֗ר אֲדֹנָ֤י יְהוִה֙ חֲדַל־נָ֔א מִ֥י יָק֖וּם יַעֲקֹ֑ב כִּ֥י קָטֹ֖ן הֽוּא׃ </span></p>
 <p align="RIGHT"><span lang="he">‎<a name="006">6</a> ‏נִחַ֥ם יְהוָ֖ה עַל־זֹ֑את גַּם־הִיא֙ לֹ֣א תִֽהְיֶ֔ה אָמַ֖ר אֲדֹנָ֥י יְהוִֽה׃ ס</span></p>
 <p align="RIGHT"><span lang="he">‎<a name="007">7</a> ‏כֹּ֣ה הִרְאַ֔נִי וְהִנֵּ֧ה אֲדֹנָ֛י נִצָּ֖ב עַל־חוֹמַ֣ת אֲנָ֑ךְ וּבְיָד֖וֹ אֲנָֽךְ׃ </span></p>
 <p align="RIGHT"><span lang="he">‎<a name="008">8</a> ‏וַיֹּ֨אמֶר יְהוָ֜ה אֵלַ֗י מָֽה־אַתָּ֤ה רֹאֶה֙ עָמ֔וֹס וָאֹמַ֖ר אֲנָ֑ךְ וַיֹּ֣אמֶר אֲדֹנָ֗י הִנְנִ֨י שָׂ֤ם אֲנָךְ֙ בְּקֶ֙רֶב֙ עַמִּ֣י יִשְׂרָאֵ֔ל לֹֽא־אוֹסִ֥יף ע֖וֹד עֲב֥וֹר לֽוֹ׃ </span></p>
 <p align="RIGHT"><span lang="he">‎<a name="009">9</a> ‏וְנָשַׁ֙מּוּ֙ בָּמ֣וֹת יִשְׂחָ֔ק וּמִקְדְּשֵׁ֥י יִשְׂרָאֵ֖ל יֶחֱרָ֑בוּ וְקַמְתִּ֛י עַל־בֵּ֥ית יָרָבְעָ֖ם בֶּחָֽרֶב׃ פ</span></p>
 <p align="RIGHT"><span lang="he">‎<a name="010">10</a> ‏וַיִּשְׁלַ֗ח אֲמַצְיָה֙ כֹּהֵ֣ן בֵּֽית־אֵ֔ל אֶל־יָרָבְעָ֥ם מֶֽלֶךְ־יִשְׂרָאֵ֖ל לֵאמֹ֑ר קָשַׁ֨ר עָלֶ֜יךָ עָמ֗וֹס בְּקֶ֙רֶב֙ בֵּ֣ית יִשְׂרָאֵ֔ל לֹא־תוּכַ֣ל הָאָ֔רֶץ לְהָכִ֖יל אֶת־כָּל־דְּבָרָֽיו׃ </span></p>
 <p align="RIGHT"><span lang="he">‎<a name="011">11</a> ‏כִּי־כֹה֙ אָמַ֣ר עָמ֔וֹס בַּחֶ֖רֶב יָמ֣וּת יָרָבְעָ֑ם וְיִ֨שְׂרָאֵ֔ל גָּלֹ֥ה יִגְלֶ֖ה מֵעַ֥ל אַדְמָתֽוֹ׃ ס</span></p>
 <p align="RIGHT"><span lang="he">‎<a name="012">12</a> ‏וַיֹּ֤אמֶר אֲמַצְיָה֙ אֶל־עָמ֔וֹס חֹזֶ֕ה לֵ֥ךְ בְּרַח־לְךָ֖ אֶל־אֶ֣רֶץ יְהוּדָ֑ה וֶאֱכָל־שָׁ֣ם לֶ֔חֶם וְשָׁ֖ם תִּנָּבֵֽא׃ </span></p>
 <p align="RIGHT"><span lang="he">‎<a name="013">13</a> ‏וּבֵֽית־אֵ֔ל לֹֽא־תוֹסִ֥יף ע֖וֹד לְהִנָּבֵ֑א כִּ֤י מִקְדַּשׁ־מֶ֙לֶךְ֙ ה֔וּא וּבֵ֥ית מַמְלָכָ֖ה הֽוּא׃ ס</span></p>
 <p align="RIGHT"><span lang="he">‎<a name="014">14</a> ‏וַיַּ֤עַן עָמוֹס֙ וַיֹּ֣אמֶר אֶל־אֲמַצְיָ֔ה לֹא־נָבִ֣יא אָנֹ֔כִי וְלֹ֥א בֶן־נָבִ֖יא אָנֹ֑כִי כִּֽי־בוֹקֵ֥ר אָנֹ֖כִי וּבוֹלֵ֥ס שִׁקְמִֽים׃ </span></p>
 <p align="RIGHT"><span lang="he">‎<a name="015">15</a> ‏וַיִּקָּחֵ֣נִי יְהוָ֔ה מֵאַחֲרֵ֖י הַצֹּ֑אן וַיֹּ֤אמֶר אֵלַי֙ יְהוָ֔ה לֵ֥ךְ הִנָּבֵ֖א אֶל־עַמִּ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="016">16</a> ‏וְעַתָּ֖ה שְׁמַ֣ע דְּבַר־יְהוָ֑ה אַתָּ֣ה אֹמֵ֗ר לֹ֤א תִנָּבֵא֙ עַל־יִשְׂרָאֵ֔ל וְלֹ֥א תַטִּ֖יף עַל־בֵּ֥ית יִשְׂחָֽק׃ </span></p>
 <p align="RIGHT"><span lang="he">‎<a name="017">17</a> ‏לָכֵ֞ן כֹּה־אָמַ֣ר יְהוָ֗ה אִשְׁתְּךָ֞ בָּעִ֤יר תִּזְנֶה֙ וּבָנֶ֤יךָ וּבְנֹתֶ֙יךָ֙ בַּחֶ֣רֶב יִפֹּ֔לוּ וְאַדְמָתְךָ֖ בַּחֶ֣בֶל תְּחֻלָּ֑ק וְאַתָּ֗ה עַל־אֲדָמָ֤ה טְמֵאָה֙ תָּמ֔וּת וְיִ֨שְׂרָאֵ֔ל גָּלֹ֥ה יִגְלֶ֖ה מֵעַ֥ל אַדְמָתֽוֹ׃ ס</span></p>
 </td>
 <td width="50%">
 <p>1 kōh hirə’anî ’ăḏōnāy yəhwih wəhinnēh ywōṣēr gōḇay biṯəḥillaṯ ‘ălwōṯ hallāqeš wəhinnēh-leqeš ’<sup>a</sup>ḥar gizzê hammeleḵə: </p>
 <p>2 wəhāyâ ’im-killâ le’ĕḵwōl ’eṯ-‘ēśeḇ hā’āreṣ wā’ōmar ’ăḏōnāy yəhwih səl<sup>a</sup>ḥ-nā’ mî yāqûm y<sup>a</sup>‘ăqōḇ kî qāṭōn hû’: </p>
 <p>3 niḥam yəhwâ ‘al-zō’ṯ lō’ ṯihəyeh ’āmar yəhwâ: </p>
 <p>4 kōh hirə’anî ’ăḏōnāy yəhwih wəhinnēh qōrē’ lāriḇ bā’ēš ’ăḏōnāy yəhwih watō’ḵal ’eṯ-təhwōm rabâ wə’āḵəlâ ’eṯ-h<sup>a</sup>ḥēleq: </p>
 <p>5 wā’ōmar ’ăḏōnāy yəhwih ḥăḏal-nā’ mî yāqûm y<sup>a</sup>‘ăqōḇ kî qāṭōn hû’: </p>
 <p>6 niḥam yəhwâ ‘al-zō’ṯ gam-hî’ lō’ ṯihəyeh ’āmar ’ăḏōnāy yəhwih: s</p>
 <p>7 kōh hirə’anî wəhinnēh ’ăḏōnāy niṣṣāḇ ‘al-ḥwōmaṯ ’ănāḵə ûḇəyāḏwō ’ănāḵə: </p>
 <p>8 wayyō’mer yəhwâ ’ēlay mâ-’atâ rō’eh ‘āmwōs wā’ōmar ’ănāḵə wayyō’mer ’ăḏōnāy hinənî śām ’ănāḵə bəqereḇ ‘ammî yiśərā’ēl lō’-’wōsîf ‘wōḏ ‘ăḇwōr lwō: </p>
 <p>9 wənāšammû bāmwōṯ yiśəḥāq ûmiqədəšê yiśərā’ēl yeḥĕrāḇû wəqamətî ‘al-bêṯ yārāḇə‘ām beḥāreḇ: f</p>
 <p>10 wayyišəl<sup>a</sup>ḥ ’ămaṣəyâ kōhēn bêṯ-’ēl ’el-yārāḇə‘ām meleḵə-yiśərā’ēl lē’mōr qāšar ‘āleyḵā ‘āmwōs bəqereḇ bêṯ yiśərā’ēl lō’-ṯûḵal hā’āreṣ ləhāḵîl ’eṯ-kāl-dəḇārāyw: </p>
 <p>11 kî-ḵōh ’āmar ‘āmwōs b<sup>a</sup>ḥereḇ yāmûṯ yārāḇə‘ām wəyiśərā’ēl gālōh yiḡəleh mē‘al ’aḏəmāṯwō: s</p>
 <p>12 wayyō’mer ’ămaṣəyâ ’el-‘āmwōs ḥōzeh lēḵə bər<sup>a</sup>ḥ-ləḵā ’el-’ereṣ yəhûḏâ we’ĕḵāl-šām leḥem wəšām tinnāḇē’: </p>
 <p>13 ûḇêṯ-’ēl lō’-ṯwōsîf ‘wōḏ ləhinnāḇē’ kî miqədaš-meleḵə hû’ ûḇêṯ maməlāḵâ hû’: s</p>
 <p>14 wayy<sup>a</sup>‘an ‘āmwōs wayyō’mer ’el-’ămaṣəyâ lō’-nāḇî’ ’ānōḵî wəlō’ ḇen-nāḇî’ ’ānōḵî kî-ḇwōqēr ’ānōḵî ûḇwōlēs šiqəmîm: </p>
 <p>15 wayyiqqāḥēnî yəhwâ mē’<sup>a</sup>ḥărê haṣṣō’n wayyō’mer ’ēlay yəhwâ lēḵə hinnāḇē’ ’el-‘ammî yiśərā’ēl: </p>
 <p>16 wə‘atâ šəm<sup>a</sup>‘ dəḇar-yəhwâ ’atâ ’ōmēr lō’ ṯinnāḇē’ ‘al-yiśərā’ēl wəlō’ ṯaṭṭîf ‘al-bêṯ yiśəḥāq: </p>
 <p>17 lāḵēn kōh-’āmar yəhwâ ’išətəḵā bā‘îr tizəneh ûḇāneyḵā ûḇənōṯeyḵā b<sup>a</sup>ḥereḇ yipōlû wə’aḏəmāṯəḵā b<sup>a</sup>ḥeḇel təḥullāq wə’atâ ‘al-’ăḏāmâ ṭəmē’â tāmûṯ wəyiśərā’ēl gālōh yiḡəleh mē‘al ’aḏəmāṯwō: s</p>
 </td>
 </tr></table>
 <p></p><hr>
 <center>
 <a href="amo008.htm">Next: Amos Chapter 8</a></center>
 </body>