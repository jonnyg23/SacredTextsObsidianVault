<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/gen011.htm">Polyglot</a> 
 <a href="../kjv/gen011.htm">KJV</a> 
 <a href="../sep/gen011.htm">Sep</a> 
 <a href="../vul/gen011.htm">Vul</a> 
 
 <br>
 <br><a href="gen.htm">Genesis (Bereshit) Index</a><br>
  
 <a href="gen010.htm">Previous</a> 
 <a href="gen012.htm">Next</a> 
 </center>
 <hr>
 
 <h3 align="CENTER">Tanach (Hebrew): Genesis (Bereshit) Chapter 11</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַֽיְהִ֥י כָל־הָאָ֖רֶץ שָׂפָ֣ה אֶחָ֑ת וּדְבָרִ֖ים אֲחָדִֽים׃ </span></p>
 <p align="RIGHT"><span lang="he">‎<a name="002">2</a> ‏וַֽיְהִ֖י בְּנָסְעָ֣ם מִקֶּ֑דֶם וַֽיִּמְצְא֥וּ בִקְעָ֛ה בְּאֶ֥רֶץ שִׁנְעָ֖ר וַיֵּ֥שְׁבוּ שָֽׁם׃ </span></p>
 <p align="RIGHT"><span lang="he">‎<a name="003">3</a> ‏וַיֹּאמְר֞וּ אִ֣ישׁ אֶל־רֵעֵ֗הוּ הָ֚בָה נִלְבְּנָ֣ה לְבֵנִ֔ים וְנִשְׂרְפָ֖ה לִשְׂרֵפָ֑ה וַתְּהִ֨י לָהֶ֤ם הַלְּבֵנָה֙ לְאָ֔בֶן וְהַ֣חֵמָ֔ר הָיָ֥ה לָהֶ֖ם לַחֹֽמֶר׃ </span></p>
 <p align="RIGHT"><span lang="he">‎<a name="004">4</a> ‏וַיֹּאמְר֞וּ הָ֣בָה׀ נִבְנֶה־לָּ֣נוּ עִ֗יר וּמִגְדָּל֙ וְרֹאשׁ֣וֹ בַשָּׁמַ֔יִם וְנַֽעֲשֶׂה־לָּ֖נוּ שֵׁ֑ם פֶּן־נָפ֖וּץ עַל־פְּנֵ֥י כָל־הָאָֽרֶץ׃ </span></p>
 <p align="RIGHT"><span lang="he">‎<a name="005">5</a> ‏וַיֵּ֣רֶד יְהוָ֔ה לִרְאֹ֥ת אֶת־הָעִ֖יר וְאֶת־הַמִּגְדָּ֑ל אֲשֶׁ֥ר בָּנ֖וּ בְּנֵ֥י הָאָדָֽם׃ </span></p>
 <p align="RIGHT"><span lang="he">‎<a name="006">6</a> ‏וַיֹּ֣אמֶר יְהוָ֗ה הֵ֣ן עַ֤ם אֶחָד֙ וְשָׂפָ֤ה אַחַת֙ לְכֻלָּ֔ם וְזֶ֖ה הַחִלָּ֣ם לַעֲשׂ֑וֹת וְעַתָּה֙ לֹֽא־יִבָּצֵ֣ר מֵהֶ֔ם כֹּ֛ל אֲשֶׁ֥ר יָזְמ֖וּ לַֽעֲשֽׂוֹת׃ </span></p>
 <p align="RIGHT"><span lang="he">‎<a name="007">7</a> ‏הָ֚בָה נֵֽרְדָ֔ה וְנָבְלָ֥ה שָׁ֖ם שְׂפָתָ֑ם אֲשֶׁר֙ לֹ֣א יִשְׁמְע֔וּ אִ֖ישׁ שְׂפַ֥ת רֵעֵֽהוּ׃ </span></p>
 <p align="RIGHT"><span lang="he">‎<a name="008">8</a> ‏וַיָּ֨פֶץ יְהוָ֥ה אֹתָ֛ם מִשָּׁ֖ם עַל־פְּנֵ֣י כָל־הָאָ֑רֶץ וַֽיַּחְדְּל֖וּ לִבְנֹ֥ת הָעִֽיר׃ </span></p>
 <p align="RIGHT"><span lang="he">‎<a name="009">9</a> ‏עַל־כֵּ֞ן קָרָ֤א שְׁמָהּ֙ בָּבֶ֔ל כִּי־שָׁ֛ם בָּלַ֥ל יְהוָ֖ה שְׂפַ֣ת כָּל־הָאָ֑רֶץ וּמִשָּׁם֙ הֱפִיצָ֣ם יְהוָ֔ה עַל־פְּנֵ֖י כָּל־הָאָֽרֶץ׃ פ</span></p>
 <p align="RIGHT"><span lang="he">‎<a name="010">10</a> ‏אֵ֚לֶּה תּוֹלְדֹ֣ת שֵׁ֔ם שֵׁ֚ם בֶּן־מְאַ֣ת שָׁנָ֔ה וַיּ֖וֹלֶד אֶת־אַרְפַּכְשָׁ֑ד שְׁנָתַ֖יִם אַחַ֥ר הַמַּבּֽוּל׃ </span></p>
 <p align="RIGHT"><span lang="he">‎<a name="011">11</a> ‏וַֽיְחִי־שֵׁ֗ם אַֽחֲרֵי֙ הוֹלִיד֣וֹ אֶת־אַרְפַּכְשָׁ֔ד חֲמֵ֥שׁ מֵא֖וֹת שָׁנָ֑ה וַיּ֥וֹלֶד בָּנִ֖ים וּבָנֽוֹת׃ ס</span></p>
 <p align="RIGHT"><span lang="he">‎<a name="012">12</a> ‏וְאַרְפַּכְשַׁ֣ד חַ֔י חָמֵ֥שׁ וּשְׁלֹשִׁ֖ים שָׁנָ֑ה וַיּ֖וֹלֶד אֶת־שָֽׁלַח׃ </span></p>
 <p align="RIGHT"><span lang="he">‎<a name="013">13</a> ‏וַֽיְחִ֣י אַרְפַּכְשַׁ֗ד אַֽחֲרֵי֙ הוֹלִיד֣וֹ אֶת־שֶׁ֔לַח שָׁלֹ֣שׁ שָׁנִ֔ים וְאַרְבַּ֥ע מֵא֖וֹת שָׁנָ֑ה וַיּ֥וֹלֶד בָּנִ֖ים וּבָנֽוֹת׃ ס</span></p>
 <p align="RIGHT"><span lang="he">‎<a name="014">14</a> ‏וְשֶׁ֥לַח חַ֖י שְׁלֹשִׁ֣ים שָׁנָ֑ה וַיּ֖וֹלֶד אֶת־עֵֽבֶר׃ </span></p>
 <p align="RIGHT"><span lang="he">‎<a name="015">15</a> ‏וַֽיְחִי־שֶׁ֗לַח אַחֲרֵי֙ הוֹלִיד֣וֹ אֶת־עֵ֔בֶר שָׁלֹ֣שׁ שָׁנִ֔ים וְאַרְבַּ֥ע מֵא֖וֹת שָׁנָ֑ה וַיּ֥וֹלֶד בָּנִ֖ים וּבָנֽוֹת׃ ס</span></p>
 <p align="RIGHT"><span lang="he">‎<a name="016">16</a> ‏וַֽיְחִי־עֵ֕בֶר אַרְבַּ֥ע וּשְׁלֹשִׁ֖ים שָׁנָ֑ה וַיּ֖וֹלֶד אֶת־פָּֽלֶג׃ </span></p>
 <p align="RIGHT"><span lang="he">‎<a name="017">17</a> ‏וַֽיְחִי־עֵ֗בֶר אַחֲרֵי֙ הוֹלִיד֣וֹ אֶת־פֶּ֔לֶג שְׁלֹשִׁ֣ים שָׁנָ֔ה וְאַרְבַּ֥ע מֵא֖וֹת שָׁנָ֑ה וַיּ֥וֹלֶד בָּנִ֖ים וּבָנֽוֹת׃ ס</span></p>
 <p align="RIGHT"><span lang="he">‎<a name="018">18</a> ‏וַֽיְחִי־פֶ֖לֶג שְׁלֹשִׁ֣ים שָׁנָ֑ה וַיּ֖וֹלֶד אֶת־רְעֽוּ׃ </span></p>
 <p align="RIGHT"><span lang="he">‎<a name="019">19</a> ‏וַֽיְחִי־פֶ֗לֶג אַחֲרֵי֙ הוֹלִיד֣וֹ אֶת־רְע֔וּ תֵּ֥שַׁע שָׁנִ֖ים וּמָאתַ֣יִם שָׁנָ֑ה וַיּ֥וֹלֶד בָּנִ֖ים וּבָנֽוֹת׃ ס</span></p>
 <p align="RIGHT"><span lang="he">‎<a name="020">20</a> ‏וַיְחִ֣י רְע֔וּ שְׁתַּ֥יִם וּשְׁלֹשִׁ֖ים שָׁנָ֑ה וַיּ֖וֹלֶד אֶת־שְׂרֽוּג׃ </span></p>
 <p align="RIGHT"><span lang="he">‎<a name="021">21</a> ‏וַיְחִ֣י רְע֗וּ אַחֲרֵי֙ הוֹלִיד֣וֹ אֶת־שְׂר֔וּג שֶׁ֥בַע שָׁנִ֖ים וּמָאתַ֣יִם שָׁנָ֑ה וַיּ֥וֹלֶד בָּנִ֖ים וּבָנֽוֹת׃ ס</span></p>
 <p align="RIGHT"><span lang="he">‎<a name="022">22</a> ‏וַיְחִ֥י שְׂר֖וּג שְׁלֹשִׁ֣ים שָׁנָ֑ה וַיּ֖וֹלֶד אֶת־נָחֽוֹר׃ </span></p>
 <p align="RIGHT"><span lang="he">‎<a name="023">23</a> ‏וַיְחִ֣י שְׂר֗וּג אַחֲרֵ֛י הוֹלִיד֥וֹ אֶת־נָח֖וֹר מָאתַ֣יִם שָׁנָ֑ה וַיּ֥וֹלֶד בָּנִ֖ים וּבָנֽוֹת׃ ס</span></p>
 <p align="RIGHT"><span lang="he">‎<a name="024">24</a> ‏וַיְחִ֣י נָח֔וֹר תֵּ֥שַׁע וְעֶשְׂרִ֖ים שָׁנָ֑ה וַיּ֖וֹלֶד אֶת־תָּֽרַח׃ </span></p>
 <p align="RIGHT"><span lang="he">‎<a name="025">25</a> ‏וַיְחִ֣י נָח֗וֹר אַחֲרֵי֙ הוֹלִיד֣וֹ אֶת־תֶּ֔רַח תְּשַֽׁע־עֶשְׂרֵ֥ה שָׁנָ֖ה וּמְאַ֣ת שָׁנָ֑ה וַיּ֥וֹלֶד בָּנִ֖ים וּבָנֽוֹת׃ ס</span></p>
 <p align="RIGHT"><span lang="he">‎<a name="026">26</a> ‏וַֽיְחִי־תֶ֖רַח שִׁבְעִ֣ים שָׁנָ֑ה וַיּ֙וֹלֶד֙ אֶת־אַבְרָ֔ם אֶת־נָח֖וֹר וְאֶת־הָרָֽן׃ </span></p>
 <p align="RIGHT"><span lang="he">‎<a name="027">27</a> ‏וְאֵ֙לֶּה֙ תּוֹלְדֹ֣ת תֶּ֔רַח תֶּ֚רַח הוֹלִ֣יד אֶת־אַבְרָ֔ם אֶת־נָח֖וֹר וְאֶת־הָרָ֑ן וְהָרָ֖ן הוֹלִ֥יד אֶת־לֽוֹט׃ </span></p>
 <p align="RIGHT"><span lang="he">‎<a name="028">28</a> ‏וַיָּ֣מָת הָרָ֔ן עַל־פְּנֵ֖י תֶּ֣רַח אָבִ֑יו בְּאֶ֥רֶץ מוֹלַדְתּ֖וֹ בְּא֥וּר כַּשְׂדִּֽים׃ </span></p>
 <p align="RIGHT"><span lang="he">‎<a name="029">29</a> ‏וַיִּקַּ֨ח אַבְרָ֧ם וְנָח֛וֹר לָהֶ֖ם נָשִׁ֑ים שֵׁ֤ם אֵֽשֶׁת־אַבְרָם֙ שָׂרָ֔י וְשֵׁ֤ם אֵֽשֶׁת־נָחוֹר֙ מִלְכָּ֔ה בַּת־הָרָ֥ן אֲבִֽי־מִלְכָּ֖ה וַֽאֲבִ֥י יִסְכָּֽה׃ </span></p>
 <p align="RIGHT"><span lang="he">‎<a name="030">30</a> ‏וַתְּהִ֥י שָׂרַ֖י עֲקָרָ֑ה אֵ֥ין לָ֖הּ וָלָֽד׃ </span></p>
 <p align="RIGHT"><span lang="he">‎<a name="031">31</a> ‏וַיִּקַּ֨ח תֶּ֜רַח אֶת־אַבְרָ֣ם בְּנ֗וֹ וְאֶת־ל֤וֹט בֶּן־הָרָן֙ בֶּן־בְּנ֔וֹ וְאֵת֙ שָׂרַ֣י כַּלָּת֔וֹ אֵ֖שֶׁת אַבְרָ֣ם בְּנ֑וֹ וַיֵּצְא֨וּ אִתָּ֜ם מֵא֣וּר כַּשְׂדִּ֗ים לָלֶ֙כֶת֙ אַ֣רְצָה כְּנַ֔עַן וַיָּבֹ֥אוּ עַד־חָרָ֖ן וַיֵּ֥שְׁבוּ שָֽׁם׃ </span></p>
 <p align="RIGHT"><span lang="he">‎<a name="032">32</a> ‏וַיִּהְי֣וּ יְמֵי־תֶ֔רַח חָמֵ֥שׁ שָׁנִ֖ים וּמָאתַ֣יִם שָׁנָ֑ה וַיָּ֥מָת תֶּ֖רַח בְּחָרָֽן׃ ס</span></p>
 </td>
 <td width="50%">
 <p>1 wayəhî ḵāl-hā’āreṣ śāfâ ’eḥāṯ ûḏəḇārîm ’ăḥāḏîm: </p>
 <p>2 wayəhî bənāsə‘ām miqqeḏem wayyiməṣə’û ḇiqə‘â bə’ereṣ šinə‘ār wayyēšəḇû šām: </p>
 <p>3 wayyō’mərû ’îš ’el-rē‘ēhû hāḇâ niləbənâ ləḇēnîm wəniśərəfâ liśərēfâ watəhî lâem halləḇēnâ lə’āḇen wəh<sup>a</sup>ḥēmār hāyâ lâem l<sup>a</sup>ḥōmer: </p>
 <p>4 wayyō’mərû hāḇâ| niḇəneh-llānû ‘îr ûmiḡədāl wərō’šwō ḇaššāmayim wən<sup>a</sup>‘ăśeh-llānû šēm pen-nāfûṣ ‘al-pənê ḵāl-hā’āreṣ: </p>
 <p>5 wayyēreḏ yəhwâ lirə’ōṯ ’eṯ-hā‘îr wə’eṯ-hammiḡədāl ’ăšer bānû bənê hā’āḏām: </p>
 <p>6 wayyō’mer yəhwâ hēn ‘am ’eḥāḏ wəśāfâ ’<sup>a</sup>ḥaṯ ləḵullām wəzeh h<sup>a</sup>ḥillām l<sup>a</sup>‘ăśwōṯ wə‘atâ lō’-yibāṣēr mēhem kōl ’ăšer yāzəmû l<sup>a</sup>‘ăśwōṯ: </p>
 <p>7 hāḇâ nērəḏâ wənāḇəlâ šām śəfāṯām ’ăšer lō’ yišəmə‘û ’îš śəfaṯ rē‘ēhû: </p>
 <p>8 wayyāfeṣ yəhwâ ’ōṯām miššām ‘al-pənê ḵāl-hā’āreṣ wayy<sup>a</sup>ḥədəlû liḇənōṯ hā‘îr: </p>
 <p>9 ‘al-kēn qārā’ šəmāh bāḇel kî-šām bālal yəhwâ śəfaṯ kāl-hā’āreṣ ûmiššām hĕfîṣām yəhwâ ‘al-pənê kāl-hā’āreṣ: f</p>
 <p>10 ’ēlleh twōləḏōṯ šēm šēm ben-mə’aṯ šānâ wayywōleḏ ’eṯ-’arəpaḵəšāḏ šənāṯayim ’<sup>a</sup>ḥar hammabûl: </p>
 <p>11 wayəḥî-šēm ’<sup>a</sup>ḥărê hwōlîḏwō ’eṯ-’arəpaḵəšāḏ ḥămēš mē’wōṯ šānâ wayywōleḏ bānîm ûḇānwōṯ: s</p>
 <p>12 wə’arəpaḵəšaḏ ḥay ḥāmēš ûšəlōšîm šānâ wayywōleḏ ’eṯ-šāl<sup>a</sup>ḥ: </p>
 <p>13 wayəḥî ’arəpaḵəšaḏ ’<sup>a</sup>ḥărê hwōlîḏwō ’eṯ-šel<sup>a</sup>ḥ šālōš šānîm wə’arəb<sup>a</sup>‘ mē’wōṯ šānâ wayywōleḏ bānîm ûḇānwōṯ: s</p>
 <p>14 wəšel<sup>a</sup>ḥ ḥay šəlōšîm šānâ wayywōleḏ ’eṯ-‘ēḇer: </p>
 <p>15 wayəḥî-šel<sup>a</sup>ḥ ’<sup>a</sup>ḥărê hwōlîḏwō ’eṯ-‘ēḇer šālōš šānîm wə’arəb<sup>a</sup>‘ mē’wōṯ šānâ wayywōleḏ bānîm ûḇānwōṯ: s</p>
 <p>16 wayəḥî-‘ēḇer ’arəb<sup>a</sup>‘ ûšəlōšîm šānâ wayywōleḏ ’eṯ-pāleḡ: </p>
 <p>17 wayəḥî-‘ēḇer ’<sup>a</sup>ḥărê hwōlîḏwō ’eṯ-peleḡ šəlōšîm šānâ wə’arəb<sup>a</sup>‘ mē’wōṯ šānâ wayywōleḏ bānîm ûḇānwōṯ: s</p>
 <p>18 wayəḥî-feleḡ šəlōšîm šānâ wayywōleḏ ’eṯ-rə‘û: </p>
 <p>19 wayəḥî-feleḡ ’<sup>a</sup>ḥărê hwōlîḏwō ’eṯ-rə‘û tēš<sup>a</sup>‘ šānîm ûmā’ṯayim šānâ wayywōleḏ bānîm ûḇānwōṯ: s</p>
 <p>20 wayəḥî rə‘û šətayim ûšəlōšîm šānâ wayywōleḏ ’eṯ-śərûḡ: </p>
 <p>21 wayəḥî rə‘û ’<sup>a</sup>ḥărê hwōlîḏwō ’eṯ-śərûḡ šeḇ<sup>a</sup>‘ šānîm ûmā’ṯayim šānâ wayywōleḏ bānîm ûḇānwōṯ: s</p>
 <p>22 wayəḥî śərûḡ šəlōšîm šānâ wayywōleḏ ’eṯ-nāḥwōr: </p>
 <p>23 wayəḥî śərûḡ ’<sup>a</sup>ḥărê hwōlîḏwō ’eṯ-nāḥwōr mā’ṯayim šānâ wayywōleḏ bānîm ûḇānwōṯ: s</p>
 <p>24 wayəḥî nāḥwōr tēš<sup>a</sup>‘ wə‘eśərîm šānâ wayywōleḏ ’eṯ-tār<sup>a</sup>ḥ: </p>
 <p>25 wayəḥî nāḥwōr ’<sup>a</sup>ḥărê hwōlîḏwō ’eṯ-ter<sup>a</sup>ḥ təš<sup>a</sup>‘-‘eśərēh šānâ ûmə’aṯ šānâ wayywōleḏ bānîm ûḇānwōṯ: s</p>
 <p>26 wayəḥî-ṯer<sup>a</sup>ḥ šiḇə‘îm šānâ wayywōleḏ ’eṯ-’aḇərām ’eṯ-nāḥwōr wə’eṯ-hārān: </p>
 <p>27 wə’ēlleh twōləḏōṯ ter<sup>a</sup>ḥ ter<sup>a</sup>ḥ hwōlîḏ ’eṯ-’aḇərām ’eṯ-nāḥwōr wə’eṯ-hārān wəhārān hwōlîḏ ’eṯ-lwōṭ: </p>
 <p>28 wayyāmāṯ hārān ‘al-pənê ter<sup>a</sup>ḥ ’āḇîw bə’ereṣ mwōlaḏətwō bə’ûr kaśədîm: </p>
 <p>29 wayyiqq<sup>a</sup>ḥ ’aḇərām wənāḥwōr lâem nāšîm šēm ’ēšeṯ-’aḇərām śārāy wəšēm ’ēšeṯ-nāḥwōr miləkâ baṯ-hārān ’ăḇî-miləkâ wa’ăḇî yisəkâ: </p>
 <p>30 watəhî śāray ‘ăqārâ ’ên lāh wālāḏ: </p>
 <p>31 wayyiqq<sup>a</sup>ḥ ter<sup>a</sup>ḥ ’eṯ-’aḇərām bənwō wə’eṯ-lwōṭ ben-hārān ben-bənwō wə’ēṯ śāray kallāṯwō ’ēšeṯ ’aḇərām bənwō wayyēṣə’û ’itām mē’ûr kaśədîm lāleḵeṯ ’arəṣâ kən<sup>a</sup>‘an wayyāḇō’û ‘aḏ-ḥārān wayyēšəḇû šām: </p>
 <p>32 wayyihəyû yəmê-ṯer<sup>a</sup>ḥ ḥāmēš šānîm ûmā’ṯayim šānâ wayyāmāṯ ter<sup>a</sup>ḥ bəḥārān: s</p>
 </td>
 </tr></table>
 <p></p><hr>
 <center>
 <a href="gen012.htm">Next: Genesis (Bereshit) Chapter 12</a></center>
 </body>