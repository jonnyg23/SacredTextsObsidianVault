<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/lev010.htm">Polyglot</a> 
 <a href="../kjv/lev010.htm">KJV</a> 
 <a href="../sep/lev010.htm">Sep</a> 
 <a href="../vul/lev010.htm">Vul</a> 
 
 <br>
 <br><a href="lev.htm">Leviticus (Vayikra) Index</a><br>
  
 <a href="lev009.htm">Previous</a> 
 <a href="lev011.htm">Next</a> 
 </center>
 <hr>
 
 <h3 align="CENTER">Tanach (Hebrew): Leviticus (Vayikra) Chapter 10</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיִּקְח֣וּ בְנֵֽי־אַ֠הֲרֹן נָדָ֨ב וַאֲבִיה֜וּא אִ֣ישׁ מַחְתָּת֗וֹ וַיִּתְּנ֤וּ בָהֵן֙ אֵ֔שׁ וַיָּשִׂ֥ימוּ עָלֶ֖יהָ קְטֹ֑רֶת וַיַּקְרִ֜בוּ לִפְנֵ֤י יְהוָה֙ אֵ֣שׁ זָרָ֔ה אֲשֶׁ֧ר לֹ֦א צִוָּ֖ה אֹתָֽם׃ </span></p>
 <p align="RIGHT"><span lang="he">‎<a name="002">2</a> ‏וַתֵּ֥צֵא אֵ֛שׁ מִלִּפְנֵ֥י יְהוָ֖ה וַתֹּ֣אכַל אוֹתָ֑ם וַיָּמֻ֖תוּ לִפְנֵ֥י יְהוָֽה׃ </span></p>
 <p align="RIGHT"><span lang="he">‎<a name="003">3</a> ‏וַיֹּ֨אמֶר מֹשֶׁ֜ה אֶֽל־אַהֲרֹ֗ן הוּא֩ אֲשֶׁר־דִּבֶּ֨ר יְהוָ֤ה׀ לֵאמֹר֙ בִּקְרֹבַ֣י אֶקָּדֵ֔שׁ וְעַל־פְּנֵ֥י כָל־הָעָ֖ם אֶכָּבֵ֑ד וַיִּדֹּ֖ם אַהֲרֹֽן׃ </span></p>
 <p align="RIGHT"><span lang="he">‎<a name="004">4</a> ‏וַיִּקְרָ֣א מֹשֶׁ֗ה אֶל־מִֽישָׁאֵל֙ וְאֶ֣ל אֶלְצָפָ֔ן בְּנֵ֥י עֻזִּיאֵ֖ל דֹּ֣ד אַהֲרֹ֑ן וַיֹּ֣אמֶר אֲלֵהֶ֗ם קִ֠רְב֞וּ<font color="red"><sup>3</sup></font> שְׂא֤וּ אֶת־אֲחֵיכֶם֙ מֵאֵ֣ת פְּנֵי־הַקֹּ֔דֶשׁ אֶל־מִח֖וּץ לַֽמַּחֲנֶֽה׃ </span></p>
 <p align="RIGHT"><span lang="he">‎<a name="005">5</a> ‏וַֽיִּקְרְב֗וּ וַיִּשָּׂאֻם֙ בְּכֻתֳּנֹתָ֔ם אֶל־מִח֖וּץ לַֽמַּחֲנֶ֑ה כַּאֲשֶׁ֖ר דִּבֶּ֥ר מֹשֶֽׁה׃ </span></p>
 <p align="RIGHT"><span lang="he">‎<a name="006">6</a> ‏וַיֹּ֣אמֶר מֹשֶׁ֣ה אֶֽל־אַהֲרֹ֡ן וּלְאֶלְעָזָר֩ וּלְאִֽיתָמָ֨ר׀ בָּנָ֜יו רָֽאשֵׁיכֶ֥ם אַל־תִּפְרָ֣עוּ׀ וּבִגְדֵיכֶ֤ם לֹֽא־תִפְרֹ֙מוּ֙ וְלֹ֣א תָמֻ֔תוּ וְעַ֥ל כָּל־הָעֵדָ֖ה יִקְצֹ֑ף וַאֲחֵיכֶם֙ כָּל־בֵּ֣ית יִשְׂרָאֵ֔ל יִבְכּוּ֙ אֶת־הַשְּׂרֵפָ֔ה אֲשֶׁ֖ר שָׂרַ֥ף יְהוָֽה׃ </span></p>
 <p align="RIGHT"><span lang="he">‎<a name="007">7</a> ‏וּמִפֶּתַח֩ אֹ֨הֶל מוֹעֵ֜ד לֹ֤א תֵֽצְאוּ֙ פֶּן־תָּמֻ֔תוּ כִּי־שֶׁ֛מֶן מִשְׁחַ֥ת יְהוָ֖ה עֲלֵיכֶ֑ם וַֽיַּעֲשׂ֖וּ כִּדְבַ֥ר מֹשֶֽׁה׃ פ</span></p>
 <p align="RIGHT"><span lang="he">‎<a name="008">8</a> ‏וַיְדַבֵּ֣ר יְהוָ֔ה אֶֽל־אַהֲרֹ֖ן לֵאמֹֽר׃ </span></p>
 <p align="RIGHT"><span lang="he">‎<a name="009">9</a> ‏יַ֣יִן וְשֵׁכָ֞ר אַל־תֵּ֣שְׁתְּ׀ אַתָּ֣ה׀ וּבָנֶ֣יךָ אִתָּ֗ךְ בְּבֹאֲכֶ֛ם אֶל־אֹ֥הֶל מוֹעֵ֖ד וְלֹ֣א תָמֻ֑תוּ חֻקַּ֥ת עוֹלָ֖ם לְדֹרֹתֵיכֶֽם׃ </span></p>
 <p align="RIGHT"><span lang="he">‎<a name="010">10</a> ‏וּֽלֲהַבְדִּ֔יל בֵּ֥ין הַקֹּ֖דֶשׁ וּבֵ֣ין הַחֹ֑ל וּבֵ֥ין הַטָּמֵ֖א וּבֵ֥ין הַטָּהֽוֹר׃ </span></p>
 <p align="RIGHT"><span lang="he">‎<a name="011">11</a> ‏וּלְהוֹרֹ֖ת אֶת־בְּנֵ֣י יִשְׂרָאֵ֑ל אֵ֚ת כָּל־הַ֣חֻקִּ֔ים אֲשֶׁ֨ר דִּבֶּ֧ר יְהוָ֛ה אֲלֵיהֶ֖ם בְּיַד־מֹשֶֽׁה׃ פ</span></p>
 <p align="RIGHT"><span lang="he">‎<a name="012">12</a> ‏וַיְדַבֵּ֨ר מֹשֶׁ֜ה אֶֽל־אַהֲרֹ֗ן וְאֶ֣ל אֶ֠לְעָזָר וְאֶל־אִ֨יתָמָ֥ר׀ בָּנָיו֮ הַנּֽוֹתָרִים֒ קְח֣וּ אֶת־הַמִּנְחָ֗ה הַנּוֹתֶ֙רֶת֙ מֵאִשֵּׁ֣י יְהוָ֔ה וְאִכְל֥וּהָ מַצּ֖וֹת אֵ֣צֶל הַמִּזְבֵּ֑חַ כִּ֛י קֹ֥דֶשׁ קָֽדָשִׁ֖ים הִֽוא׃ </span></p>
 <p align="RIGHT"><span lang="he">‎<a name="013">13</a> ‏וַאֲכַלְתֶּ֤ם אֹתָהּ֙ בְּמָק֣וֹם קָדֹ֔שׁ כִּ֣י חָקְךָ֤ וְחָק־בָּנֶ֙יךָ֙ הִ֔וא מֵאִשֵּׁ֖י יְהוָ֑ה כִּי־כֵ֖ן צֻוֵּֽיתִי׃ </span></p>
 <p align="RIGHT"><span lang="he">‎<a name="014">14</a> ‏וְאֵת֩ חֲזֵ֨ה הַתְּנוּפָ֜ה וְאֵ֣ת׀ שׁ֣וֹק הַתְּרוּמָ֗ה תֹּֽאכְלוּ֙ בְּמָק֣וֹם טָה֔וֹר אַתָּ֕ה וּבָנֶ֥יךָ וּבְנֹתֶ֖יךָ אִתָּ֑ךְ כִּֽי־חָקְךָ֤ וְחָק־בָּנֶ֙יךָ֙ נִתְּנ֔וּ מִזִּבְחֵ֥י שַׁלְמֵ֖י בְּנֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="015">15</a> ‏שׁ֣וֹק הַתְּרוּמָ֞ה וַחֲזֵ֣ה הַתְּנוּפָ֗ה עַ֣ל אִשֵּׁ֤י הַחֲלָבִים֙ יָבִ֔יאוּ לְהָנִ֥יף תְּנוּפָ֖ה לִפְנֵ֣י יְהוָ֑ה וְהָיָ֨ה לְךָ֜ וּלְבָנֶ֤יךָ אִתְּךָ֙ לְחָק־עוֹלָ֔ם כַּאֲשֶׁ֖ר<font color="red"><sup>3</sup></font> צִוָּ֥ה יְהוָֽה׃ </span></p>
 <p align="RIGHT"><span lang="he">‎<a name="016">16</a> ‏וְאֵ֣ת׀ שְׂעִ֣יר הַֽחַטָּ֗את דָּרֹ֥שׁ דָּרַ֛שׁ מֹשֶׁ֖ה וְהִנֵּ֣ה שֹׂרָ֑ף וַ֠יִּקְצֹף עַל־אֶלְעָזָ֤ר וְעַל־אִֽיתָמָר֙ בְּנֵ֣י אַהֲרֹ֔ן הַנּוֹתָרִ֖ם לֵאמֹֽר׃ </span></p>
 <p align="RIGHT"><span lang="he">‎<a name="017">17</a> ‏מַדּ֗וּעַ לֹֽא־אֲכַלְתֶּ֤ם אֶת־הַחַטָּאת֙<font color="red"><sup>3</sup></font> בִּמְק֣וֹם הַקֹּ֔דֶשׁ כִּ֛י קֹ֥דֶשׁ קָֽדָשִׁ֖ים הִ֑וא וְאֹתָ֣הּ׀ נָתַ֣ן לָכֶ֗ם לָשֵׂאת֙ אֶת־עֲוֹ֣ן הָעֵדָ֔ה לְכַפֵּ֥ר עֲלֵיהֶ֖ם לִפְנֵ֥י יְהוָֽה׃ </span></p>
 <p align="RIGHT"><span lang="he">‎<a name="018">18</a> ‏הֵ֚ן לֹא־הוּבָ֣א אֶת־דָּמָ֔הּ אֶל־הַקֹּ֖דֶשׁ פְּנִ֑ימָה אָכ֨וֹל תֹּאכְל֥וּ אֹתָ֛הּ בַּקֹּ֖דֶשׁ כַּאֲשֶׁ֥ר צִוֵּֽיתִי׃ </span></p>
 <p align="RIGHT"><span lang="he">‎<a name="019">19</a> ‏וַיְדַבֵּ֨ר אַהֲרֹ֜ן אֶל־מֹשֶׁ֗ה הֵ֣ן הַ֠יּוֹם הִקְרִ֨יבוּ אֶת־חַטָּאתָ֤ם וְאֶת־עֹֽלָתָם֙ לִפְנֵ֣י יְהוָ֔ה וַתִּקְרֶ֥אנָה אֹתִ֖י כָּאֵ֑לֶּה וְאָכַ֤לְתִּי חַטָּאת֙ הַיּ֔וֹם הַיִּיטַ֖ב בְּעֵינֵ֥י יְהוָֽה׃ </span></p>
 <p align="RIGHT"><span lang="he">‎<a name="020">20</a> ‏וַיִּשְׁמַ֣ע מֹשֶׁ֔ה וַיִּיטַ֖ב בְּעֵינָֽיו׃ פ</span></p>
 </td>
 <td width="50%">
 <p>1 wayyiqəḥû ḇənê-’ahărōn nāḏāḇ wa’ăḇîhû’ ’îš m<sup>a</sup>ḥətāṯwō wayyitənû ḇâēn ’ēš wayyāśîmû ‘āleyhā qəṭōreṯ wayyaqəriḇû lifənê yəhwâ ’ēš zārâ ’ăšer lō’ ṣiûâ ’ōṯām: </p>
 <p>2 watēṣē’ ’ēš millifənê yəhwâ watō’ḵal ’wōṯām wayyāmuṯû lifənê yəhwâ: </p>
 <p>3 wayyō’mer mōšeh ’el-’ahărōn hû’ ’ăšer-diber yəhwâ| lē’mōr biqərōḇay ’eqqāḏēš wə‘al-pənê ḵāl-hā‘ām ’ekāḇēḏ wayyidōm ’ahărōn: </p>
 <p>4 wayyiqərā’ mōšeh ’el-mîšā’ēl wə’el ’eləṣāfān bənê ‘uzzî’ēl dōḏ ’ahărōn wayyō’mer ’ălēhem qirəḇû<font color="red"><sup>3</sup></font> śə’û ’eṯ-’ăḥêḵem mē’ēṯ pənê-haqqōḏeš ’el-miḥûṣ lamm<sup>a</sup>ḥăneh: </p>
 <p>5 wayyiqərəḇû wayyiśśā’um bəḵutŏnōṯām ’el-miḥûṣ lamm<sup>a</sup>ḥăneh ka’ăšer diber mōšeh: </p>
 <p>6 wayyō’mer mōšeh ’el-’ahărōn ûlə’elə‘āzār ûlə’îṯāmār| bānāyw rā’šêḵem ’al-tifərā‘û| ûḇiḡəḏêḵem lō’-ṯifərōmû wəlō’ ṯāmuṯû wə‘al kāl-hā‘ēḏâ yiqəṣōf wa’ăḥêḵem kāl-bêṯ yiśərā’ēl yiḇəkû ’eṯ-haśśərēfâ ’ăšer śāraf yəhwâ: </p>
 <p>7 ûmipeṯ<sup>a</sup>ḥ ’ōhel mwō‘ēḏ lō’ ṯēṣə’û pen-tāmuṯû kî-šemen mišəḥaṯ yəhwâ ‘ălêḵem wayy<sup>a</sup>‘ăśû kiḏəḇar mōšeh: f</p>
 <p>8 wayəḏabēr yəhwâ ’el-’ahărōn lē’mōr: </p>
 <p>9 yayin wəšēḵār ’al-tēšətə| ’atâ| ûḇāneyḵā ’itāḵə bəḇō’ăḵem ’el-’ōhel mwō‘ēḏ wəlō’ ṯāmuṯû ḥuqqaṯ ‘wōlām ləḏōrōṯêḵem: </p>
 <p>10 ûlăhaḇədîl bên haqqōḏeš ûḇên h<sup>a</sup>ḥōl ûḇên haṭṭāmē’ ûḇên haṭṭâwōr: </p>
 <p>11 ûləhwōrōṯ ’eṯ-bənê yiśərā’ēl ’ēṯ kāl-h<sup>a</sup>ḥuqqîm ’ăšer diber yəhwâ ’ălêhem bəyaḏ-mōšeh: f</p>
 <p>12 wayəḏabēr mōšeh ’el-’ahărōn wə’el ’elə‘āzār wə’el-’îṯāmār| bānāyw hannwōṯārîm qəḥû ’eṯ-hamminəḥâ hannwōṯereṯ mē’iššê yəhwâ wə’iḵəlûhā maṣṣwōṯ ’ēṣel hammizəbēḥa kî qōḏeš qāḏāšîm hiw’: </p>
 <p>13 wa’ăḵalətem ’ōṯāh bəmāqwōm qāḏōš kî ḥāqəḵā wəḥāq-bāneyḵā hiw’ mē’iššê yəhwâ kî-ḵēn ṣuûêṯî: </p>
 <p>14 wə’ēṯ ḥăzēh hatənûfâ wə’ēṯ| šwōq hatərûmâ tō’ḵəlû bəmāqwōm ṭâwōr ’atâ ûḇāneyḵā ûḇənōṯeyḵā ’itāḵə kî-ḥāqəḵā wəḥāq-bāneyḵā nitənû mizziḇəḥê šaləmê bənê yiśərā’ēl: </p>
 <p>15 šwōq hatərûmâ w<sup>a</sup>ḥăzēh hatənûfâ ‘al ’iššê h<sup>a</sup>ḥălāḇîm yāḇî’û ləhānîf tənûfâ lifənê yəhwâ wəhāyâ ləḵā ûləḇāneyḵā ’itəḵā ləḥāq-‘wōlām ka’ăšer<font color="red"><sup>3</sup></font> ṣiûâ yəhwâ: </p>
 <p>16 wə’ēṯ| śə‘îr h<sup>a</sup>ḥaṭṭā’ṯ dārōš dāraš mōšeh wəhinnēh śōrāf wayyiqəṣōf ‘al-’elə‘āzār wə‘al-’îṯāmār bənê ’ahărōn hannwōṯārim lē’mōr: </p>
 <p>17 madû‘a lō’-’ăḵalətem ’eṯ-h<sup>a</sup>ḥaṭṭā’ṯ<font color="red"><sup>3</sup></font> biməqwōm haqqōḏeš kî qōḏeš qāḏāšîm hiw’ wə’ōṯāh| nāṯan lāḵem lāśē’ṯ ’eṯ-‘ăwōn hā‘ēḏâ ləḵapēr ‘ălêhem lifənê yəhwâ: </p>
 <p>18 hēn lō’-hûḇā’ ’eṯ-dāmāh ’el-haqqōḏeš pənîmâ ’āḵwōl tō’ḵəlû ’ōṯāh baqqōḏeš ka’ăšer ṣiûêṯî: </p>
 <p>19 wayəḏabēr ’ahărōn ’el-mōšeh hēn hayywōm hiqərîḇû ’eṯ-ḥaṭṭā’ṯām wə’eṯ-‘ōlāṯām lifənê yəhwâ watiqəre’nâ ’ōṯî kā’ēlleh wə’āḵalətî ḥaṭṭā’ṯ hayywōm hayyîṭaḇ bə‘ênê yəhwâ: </p>
 <p>20 wayyišəm<sup>a</sup>‘ mōšeh wayyîṭaḇ bə‘ênāyw: f</p>
 </td>
 </tr></table>
 <p></p><hr>
 <center>
 <a href="lev011.htm">Next: Leviticus (Vayikra) Chapter 11</a></center>
 </body>