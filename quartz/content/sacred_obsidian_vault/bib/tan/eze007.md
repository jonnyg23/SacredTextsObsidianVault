<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/eze007.htm">Polyglot</a> 
 <a href="../kjv/eze007.htm">KJV</a> 
 <a href="../sep/eze007.htm">Sep</a> 
 <a href="../vul/eze007.htm">Vul</a> 
 
 <br>
 <br><a href="eze.htm">Ezekiel (Yechezqel) Index</a><br>
  
 <a href="eze006.htm">Previous</a> 
 <a href="eze008.htm">Next</a> 
 </center>
 <hr>
 
 <h3 align="CENTER">Tanach (Hebrew): Ezekiel (Yechezqel) Chapter 7</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְהִ֥י דְבַר־יְהוָ֖ה אֵלַ֥י לֵאמֹֽר׃ </span></p>
 <p align="RIGHT"><span lang="he">‎<a name="002">2</a> ‏וְאַתָּ֣ה בֶן־אָדָ֗ם כֹּה־אָמַ֞ר אֲדֹנָ֧י יְהוִ֛ה לְאַדְמַ֥ת יִשְׂרָאֵ֖ל קֵ֑ץ בָּ֣א הַקֵּ֔ץ עַל־<font color="brown">ארבעת</font> <font color="blue">אַרְבַּ֖ע</font> כַּנְפ֥וֹת הָאָֽרֶץ׃ </span></p>
 <p align="RIGHT"><span lang="he">‎<a name="003">3</a> ‏עַתָּה֙ הַקֵּ֣ץ עָלַ֔יִךְ וְשִׁלַּחְתִּ֤י אַפִּי֙ בָּ֔ךְ וּשְׁפַטְתִּ֖יךְ כִּדְרָכָ֑יִךְ וְנָתַתִּ֣י עָלַ֔יִךְ אֵ֖ת כָּל־תּוֹעֲבֹתָֽיִךְ׃ </span></p>
 <p align="RIGHT"><span lang="he">‎<a name="004">4</a> ‏וְלֹא־תָח֥וֹס עֵינִ֛י עָלַ֖יִךְ וְלֹ֣א אֶחְמ֑וֹל כִּ֣י דְרָכַ֜יִךְ עָלַ֣יִךְ אֶתֵּ֗ן וְתוֹעֲבוֹתַ֙יִךְ֙ בְּתוֹכֵ֣ךְ תִּֽהְיֶ֔יןָ וִידַעְתֶּ֖ם כִּֽי־אֲנִ֥י יְהוָֽה׃ פ</span></p>
 <p align="RIGHT"><span lang="he">‎<a name="005">5</a> ‏כֹּ֥ה אָמַ֖ר אֲדֹנָ֣י יְהוִ֑ה רָעָ֛ה אַחַ֥ת רָעָ֖ה הִנֵּ֥ה בָאָֽה׃ </span></p>
 <p align="RIGHT"><span lang="he">‎<a name="006">6</a> ‏קֵ֣ץ בָּ֔א בָּ֥א הַקֵּ֖ץ הֵקִ֣יץ אֵלָ֑יִךְ הִנֵּ֖ה בָּאָֽה׃ </span></p>
 <p align="RIGHT"><span lang="he">‎<a name="007">7</a> ‏בָּ֧אָה הַצְּפִירָ֛ה אֵלֶ֖יךָ יוֹשֵׁ֣ב הָאָ֑רֶץ בָּ֣א הָעֵ֗ת קָר֛וֹב הַיּ֥וֹם מְהוּמָ֖ה וְלֹא־הֵ֥ד הָרִֽים׃ </span></p>
 <p align="RIGHT"><span lang="he">‎<a name="008">8</a> ‏עַתָּ֣ה מִקָּר֗וֹב אֶשְׁפּ֤וֹךְ חֲמָתִי֙ עָלַ֔יִךְ וְכִלֵּיתִ֤י אַפִּי֙ בָּ֔ךְ וּשְׁפַטְתִּ֖יךְ כִּדְרָכָ֑יִךְ וְנָתַתִּ֣י עָלַ֔יִךְ אֵ֖ת כָּל־תּוֹעֲבוֹתָֽיִךְ׃ </span></p>
 <p align="RIGHT"><span lang="he">‎<a name="009">9</a> ‏וְלֹא־תָח֥וֹס עֵינִ֖י וְלֹ֣א אֶחְמ֑וֹל כִּדְרָכַ֜יִךְ עָלַ֣יִךְ אֶתֵּ֗ן וְתוֹעֲבוֹתַ֙יִךְ֙ בְּתוֹכֵ֣ךְ תִּֽהְיֶ֔יןָ וִֽידַעְתֶּ֕ם כִּ֛י אֲנִ֥י יְהוָ֖ה מַכֶּֽה׃ </span></p>
 <p align="RIGHT"><span lang="he">‎<a name="010">10</a> ‏הִנֵּ֥ה הַיּ֖וֹם הִנֵּ֣ה בָאָ֑ה יָֽצְאָה֙ הַצְּפִרָ֔ה צָ֚ץ הַמַּטֶּ֔ה פָּרַ֖ח הַזָּדֽוֹן׃ </span></p>
 <p align="RIGHT"><span lang="he">‎<a name="011">11</a> ‏הֶחָמָ֥ס׀ קָ֖ם לְמַטֵּה־רֶ֑שַׁע לֹא־מֵהֶ֞ם וְלֹ֧א מֵהֲמוֹנָ֛ם וְלֹ֥א מֶהֱמֵהֶ֖ם וְלֹא־נֹ֥הַּ בָּהֶֽם׃ </span></p>
 <p align="RIGHT"><span lang="he">‎<a name="012">12</a> ‏בָּ֤א הָעֵת֙ הִגִּ֣יעַ הַיּ֔וֹם הַקּוֹנֶה֙ אַל־יִשְׂמָ֔ח וְהַמּוֹכֵ֖ר אַל־יִתְאַבָּ֑ל כִּ֥י חָר֖וֹן אֶל־כָּל־הֲמוֹנָֽהּ׃ </span></p>
 <p align="RIGHT"><span lang="he">‎<a name="013">13</a> ‏כִּ֣י הַמּוֹכֵ֗ר אֶל־הַמִּמְכָּר֙ לֹ֣א יָשׁ֔וּב וְע֥וֹד בַּחַיִּ֖ים חַיָּתָ֑ם כִּֽי־חָז֤וֹן אֶל־כָּל־הֲמוֹנָהּ֙ לֹ֣א יָשׁ֔וּב וְאִ֧ישׁ בַּעֲוֹנ֛וֹ חַיָּת֖וֹ לֹ֥א יִתְחַזָּֽקוּ׃ </span></p>
 <p align="RIGHT"><span lang="he">‎<a name="014">14</a> ‏תָּקְע֤וּ בַתָּק֙וֹעַ֙ וְהָכִ֣ין הַכֹּ֔ל וְאֵ֥ין הֹלֵ֖ךְ לַמִּלְחָמָ֑ה כִּ֥י חֲרוֹנִ֖י אֶל־כָּל־הֲמוֹנָֽהּ׃ </span></p>
 <p align="RIGHT"><span lang="he">‎<a name="015">15</a> ‏הַחֶ֣רֶב בַּח֔וּץ וְהַדֶּ֥בֶר וְהָרָעָ֖ב מִבָּ֑יִת אֲשֶׁ֤ר בַּשָּׂדֶה֙ בַּחֶ֣רֶב יָמ֔וּת וַאֲשֶׁ֣ר בָּעִ֔יר רָעָ֥ב וָדֶ֖בֶר יֹאכֲלֶֽנּוּ׃ </span></p>
 <p align="RIGHT"><span lang="he">‎<a name="016">16</a> ‏וּפָֽלְטוּ֙ פְּלִ֣יטֵיהֶ֔ם וְהָי֣וּ אֶל־הֶהָרִ֗ים כְּיוֹנֵ֧י הַגֵּאָי֛וֹת כֻּלָּ֖ם הֹמ֑וֹת אִ֖ישׁ בַּעֲוֹנֽוֹ׃ </span></p>
 <p align="RIGHT"><span lang="he">‎<a name="017">17</a> ‏כָּל־הַיָּדַ֖יִם תִּרְפֶּ֑ינָה וְכָל־בִּרְכַּ֖יִם תֵּלַ֥כְנָה מָּֽיִם׃ </span></p>
 <p align="RIGHT"><span lang="he">‎<a name="018">18</a> ‏וְחָגְר֣וּ שַׂקִּ֔ים וְכִסְּתָ֥ה אוֹתָ֖ם פַּלָּצ֑וּת וְאֶ֤ל כָּל־פָּנִים֙ בּוּשָׁ֔ה וּבְכָל־רָאשֵׁיהֶ֖ם קָרְחָֽה׃ </span></p>
 <p align="RIGHT"><span lang="he">‎<a name="019">19</a> ‏כַּסְפָּ֞ם בַּחוּצ֣וֹת יַשְׁלִ֗יכוּ וּזְהָבָם֮ לְנִדָּ֣ה יִֽהְיֶה֒ כַּסְפָּ֨ם וּזְהָבָ֜ם לֹֽא־יוּכַ֣ל לְהַצִּילָ֗ם בְּיוֹם֙ עֶבְרַ֣ת יְהוָ֔ה נַפְשָׁם֙ לֹ֣א יְשַׂבֵּ֔עוּ וּמֵעֵיהֶ֖ם לֹ֣א יְמַלֵּ֑אוּ כִּֽי־מִכְשׁ֥וֹל עֲוֹנָ֖ם הָיָֽה׃ </span></p>
 <p align="RIGHT"><span lang="he">‎<a name="020">20</a> ‏וּצְבִ֤י עֶדְיוֹ֙ לְגָא֣וֹן שָׂמָ֔הוּ וְצַלְמֵ֧י תוֹעֲבֹתָ֛ם שִׁקּוּצֵיהֶ֖ם עָ֣שׂוּ ב֑וֹ עַל־כֵּ֛ן נְתַתִּ֥יו לָהֶ֖ם לְנִדָּֽה׃ </span></p>
 <p align="RIGHT"><span lang="he">‎<a name="021">21</a> ‏וּנְתַתִּ֤יו בְּיַֽד־הַזָּרִים֙ לָבַ֔ז וּלְרִשְׁעֵ֥י הָאָ֖רֶץ לְשָׁלָ֑ל <font color="brown">וחללה</font> <font color="blue">וְחִלְּלֽוּהוּ׃</font> </span></p>
 <p align="RIGHT"><span lang="he">‎<a name="022">22</a> ‏וַהֲסִבּוֹתִ֤י פָנַי֙ מֵהֶ֔ם וְחִלְּל֖וּ אֶת־צְפוּנִ֑י וּבָאוּ־בָ֥הּ פָּרִיצִ֖ים וְחִלְּלֽוּהָ׃ פ</span></p>
 <p align="RIGHT"><span lang="he">‎<a name="023">23</a> ‏עֲשֵׂ֖ה הָֽרַתּ֑וֹק כִּ֣י הָאָ֗רֶץ מָֽלְאָה֙ מִשְׁפַּ֣ט דָּמִ֔ים וְהָעִ֖יר מָלְאָ֥ה חָמָֽס׃ </span></p>
 <p align="RIGHT"><span lang="he">‎<a name="024">24</a> ‏וְהֵֽבֵאתִי֙ רָעֵ֣י גוֹיִ֔ם וְיָרְשׁ֖וּ אֶת־בָּֽתֵּיהֶ֑ם וְהִשְׁבַּתִּי֙ גְּא֣וֹן עַזִּ֔ים וְנִחֲל֖וּ מְקַֽדְשֵׁיהֶֽם׃ </span></p>
 <p align="RIGHT"><span lang="he">‎<a name="025">25</a> ‏קְפָ֖דָה־בָ֑א וּבִקְשׁ֥וּ שָׁל֖וֹם וָאָֽיִן׃ </span></p>
 <p align="RIGHT"><span lang="he">‎<a name="026">26</a> ‏הוָֹ֤ה עַל־הוָֹה֙ תָּב֔וֹא וּשְׁמֻעָ֥ה אֶל־שְׁמוּעָ֖ה תִּֽהְיֶ֑ה וּבִקְשׁ֤וּ חָזוֹן֙ מִנָּבִ֔יא וְתוֹרָה֙ תֹּאבַ֣ד מִכֹּהֵ֔ן וְעֵצָ֖ה מִזְּקֵנִֽים׃ </span></p>
 <p align="RIGHT"><span lang="he">‎<a name="027">27</a> ‏הַמֶּ֣לֶךְ יִתְאַבָּ֗ל וְנָשִׂיא֙ יִלְבַּ֣שׁ שְׁמָמָ֔ה וִידֵ֥י עַם־הָאָ֖רֶץ תִּבָּהַ֑לְנָה מִדַּרְכָּ֞ם אֶעֱשֶׂ֤ה אוֹתָם֙ וּבְמִשְׁפְּטֵיהֶ֣ם אֶשְׁפְּטֵ֔ם וְיָדְע֖וּ כִּֽי־אֲנִ֥י יְהוָֽה׃ פ</span></p>
 </td>
 <td width="50%">
 <p>1 wayəhî ḏəḇar-yəhwâ ’ēlay lē’mōr: </p>
 <p>2 wə’atâ ḇen-’āḏām kōh-’āmar ’ăḏōnāy yəhwih lə’aḏəmaṯ yiśərā’ēl qēṣ bā’ haqqēṣ ‘al-<font color="brown">’arəb<sup>a</sup>‘aṯ</font> <font color="blue">’arəb<sup>a</sup>‘</font> kanəfwōṯ hā’āreṣ: </p>
 <p>3 ‘atâ haqqēṣ ‘ālayiḵə wəšill<sup>a</sup>ḥətî ’apî bāḵə ûšəfaṭətîḵə kiḏərāḵāyiḵə wənāṯatî ‘ālayiḵə ’ēṯ kāl-twō‘ăḇōṯāyiḵə: </p>
 <p>4 wəlō’-ṯāḥwōs ‘ênî ‘ālayiḵə wəlō’ ’eḥəmwōl kî ḏərāḵayiḵə ‘ālayiḵə ’etēn wəṯwō‘ăḇwōṯayiḵə bəṯwōḵēḵə tihəyeynā wîḏ<sup>a</sup>‘ətem kî-’ănî yəhwâ: f</p>
 <p>5 kōh ’āmar ’ăḏōnāy yəhwih rā‘â ’<sup>a</sup>ḥaṯ rā‘â hinnēh ḇā’â: </p>
 <p>6 qēṣ bā’ bā’ haqqēṣ hēqîṣ ’ēlāyiḵə hinnēh bā’â: </p>
 <p>7 bā’â haṣṣəfîrâ ’ēleyḵā ywōšēḇ hā’āreṣ bā’ hā‘ēṯ qārwōḇ hayywōm məhûmâ wəlō’-hēḏ hārîm: </p>
 <p>8 ‘atâ miqqārwōḇ ’ešəpwōḵə ḥămāṯî ‘ālayiḵə wəḵillêṯî ’apî bāḵə ûšəfaṭətîḵə kiḏərāḵāyiḵə wənāṯatî ‘ālayiḵə ’ēṯ kāl-twō‘ăḇwōṯāyiḵə: </p>
 <p>9 wəlō’-ṯāḥwōs ‘ênî wəlō’ ’eḥəmwōl kiḏərāḵayiḵə ‘ālayiḵə ’etēn wəṯwō‘ăḇwōṯayiḵə bəṯwōḵēḵə tihəyeynā wîḏ<sup>a</sup>‘ətem kî ’ănî yəhwâ makeh: </p>
 <p>10 hinnēh hayywōm hinnēh ḇā’â yāṣə’â haṣṣəfirâ ṣāṣ hammaṭṭeh pār<sup>a</sup>ḥ hazzāḏwōn: </p>
 <p>11 heḥāmās| qām ləmaṭṭēh-reš<sup>a</sup>‘ lō’-mēhem wəlō’ mēhămwōnām wəlō’ mehĕmēhem wəlō’-nōhha bâem: </p>
 <p>12 bā’ hā‘ēṯ higî‘a hayywōm haqqwōneh ’al-yiśəmāḥ wəhammwōḵēr ’al-yiṯə’abāl kî ḥārwōn ’el-kāl-hămwōnāh: </p>
 <p>13 kî hammwōḵēr ’el-hammiməkār lō’ yāšûḇ wə‘wōḏ b<sup>a</sup>ḥayyîm ḥayyāṯām kî-ḥāzwōn ’el-kāl-hămwōnāh lō’ yāšûḇ wə’îš b<sup>a</sup>‘ăwōnwō ḥayyāṯwō lō’ yiṯəḥazzāqû: </p>
 <p>14 tāqə‘û ḇatāqwō‘a wəhāḵîn hakōl wə’ên hōlēḵə lammiləḥāmâ kî ḥărwōnî ’el-kāl-hămwōnāh: </p>
 <p>15 h<sup>a</sup>ḥereḇ b<sup>a</sup>ḥûṣ wəhadeḇer wəhārā‘āḇ mibāyiṯ ’ăšer baśśāḏeh b<sup>a</sup>ḥereḇ yāmûṯ wa’ăšer bā‘îr rā‘āḇ wāḏeḇer yō’ḵălennû: </p>
 <p>16 ûfāləṭû pəlîṭêhem wəhāyû ’el-hehārîm kəywōnê hagē’āywōṯ kullām hōmwōṯ ’îš b<sup>a</sup>‘ăwōnwō: </p>
 <p>17 kāl-hayyāḏayim tirəpeynâ wəḵāl-birəkayim tēlaḵənâ mmāyim: </p>
 <p>18 wəḥāḡərû śaqqîm wəḵissəṯâ ’wōṯām pallāṣûṯ wə’el kāl-pānîm bûšâ ûḇəḵāl-rā’šêhem qārəḥâ: </p>
 <p>19 kasəpām b<sup>a</sup>ḥûṣwōṯ yašəlîḵû ûzəhāḇām lənidâ yihəyeh kasəpām ûzəhāḇām lō’-yûḵal ləhaṣṣîlām bəywōm ‘eḇəraṯ yəhwâ nafəšām lō’ yəśabē‘û ûmē‘êhem lō’ yəmallē’û kî-miḵəšwōl ‘ăwōnām hāyâ: </p>
 <p>20 ûṣəḇî ‘eḏəywō ləḡā’wōn śāmâû wəṣaləmê ṯwō‘ăḇōṯām šiqqûṣêhem ‘āśû ḇwō ‘al-kēn nəṯatîw lâem lənidâ: </p>
 <p>21 ûnəṯatîw bəyaḏ-hazzārîm lāḇaz ûlərišə‘ê hā’āreṣ ləšālāl <font color="brown">wəḥilləluhā</font> <font color="blue">wəḥilləlûhû:</font> </p>
 <p>22 wahăsibwōṯî fānay mēhem wəḥilləlû ’eṯ-ṣəfûnî ûḇā’û-ḇāh pārîṣîm wəḥilləlûhā: f</p>
 <p>23 ‘ăśēh hāratwōq kî hā’āreṣ mālə’â mišəpaṭ dāmîm wəhā‘îr mālə’â ḥāmās: </p>
 <p>24 wəhēḇē’ṯî rā‘ê ḡwōyim wəyārəšû ’eṯ-bātêhem wəhišəbatî gə’wōn ‘azzîm wəniḥălû məqaḏəšêhem: </p>
 <p>25 qəfāḏâ-ḇā’ ûḇiqəšû šālwōm wā’āyin: </p>
 <p>26 hwōâ ‘al-hwōâ tāḇwō’ ûšəmu‘â ’el-šəmû‘â tihəyeh ûḇiqəšû ḥāzwōn minnāḇî’ wəṯwōrâ tō’ḇaḏ mikōhēn wə‘ēṣâ mizzəqēnîm: </p>
 <p>27 hammeleḵə yiṯə’abāl wənāśî’ yiləbaš šəmāmâ wîḏê ‘am-hā’āreṣ tibâalənâ midarəkām ’e‘ĕśeh ’wōṯām ûḇəmišəpəṭêhem ’ešəpəṭēm wəyāḏə‘û kî-’ănî yəhwâ: f</p>
 </td>
 </tr></table>
 <p></p><hr>
 <center>
 <a href="eze008.htm">Next: Ezekiel (Yechezqel) Chapter 8</a></center>
 </body>