<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/pro007.htm">Polyglot</a> 
 <a href="../kjv/pro007.htm">KJV</a> 
 <a href="../sep/pro007.htm">Sep</a> 
 <a href="../vul/pro007.htm">Vul</a> 
 
 <br>
 <br><a href="pro.htm">Proverbs (Mishlei) Index</a><br>
  
 <a href="pro006.htm">Previous</a> 
 <a href="pro008.htm">Next</a> 
 </center>
 <hr>
 
 <h3 align="CENTER">Tanach (Hebrew): Proverbs (Mishlei) Chapter 7</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏בְּ֭נִי שְׁמֹ֣ר אֲמָרָ֑י וּ֝מִצְוֹתַ֗י תִּצְפֹּ֥ן אִתָּֽךְ׃ </span></p>
 <p align="RIGHT"><span lang="he">‎<a name="002">2</a> ‏שְׁמֹ֣ר מִצְוֹתַ֣י וֶחְיֵ֑ה וְ֝תוֹרָתִ֗י כְּאִישׁ֥וֹן עֵינֶֽיךָ׃ </span></p>
 <p align="RIGHT"><span lang="he">‎<a name="003">3</a> ‏קָשְׁרֵ֥ם עַל־אֶצְבְּעֹתֶ֑יךָ כָּ֝תְבֵ֗ם עַל־ל֥וּחַ לִבֶּֽךָ׃ </span></p>
 <p align="RIGHT"><span lang="he">‎<a name="004">4</a> ‏אֱמֹ֣ר לַֽ֭חָכְמָה אֲחֹ֣תִי אָ֑תְּ וּ֝מֹדָ֗ע לַבִּינָ֥ה תִקְרָֽא׃ </span></p>
 <p align="RIGHT"><span lang="he">‎<a name="005">5</a> ‏לִ֭שְׁמָרְךָ מֵאִשָּׁ֣ה זָרָ֑ה מִ֝נָּכְרִיָּ֗ה אֲמָרֶ֥יהָ הֶחֱלִֽיקָה׃ </span></p>
 <p align="RIGHT"><span lang="he">‎<a name="006">6</a> ‏כִּ֭י בְּחַלּ֣וֹן בֵּיתִ֑י בְּעַ֖ד אֶשְׁנַבִּ֣י נִשְׁקָֽפְתִּי׃ </span></p>
 <p align="RIGHT"><span lang="he">‎<a name="007">7</a> ‏וָאֵ֤רֶא בַפְּתָאיִ֗ם אָ֘בִ֤ינָה בַבָּנִ֗ים נַ֣עַר חֲסַר־לֵֽב׃ </span></p>
 <p align="RIGHT"><span lang="he">‎<a name="008">8</a> ‏עֹבֵ֣ר בַּ֭שּׁוּק אֵ֣צֶל פִּנָּ֑הּ וְדֶ֖רֶךְ בֵּיתָ֣הּ יִצְעָֽד׃ </span></p>
 <p align="RIGHT"><span lang="he">‎<a name="009">9</a> ‏בְּנֶֽשֶׁף־בְּעֶ֥רֶב י֑וֹם בְּאִישׁ֥וֹן לַ֝֗יְלָה וַאֲפֵלָֽה׃ </span></p>
 <p align="RIGHT"><span lang="he">‎<a name="010">10</a> ‏וְהִנֵּ֣ה אִ֭שָּׁה לִקְרָאת֑וֹ שִׁ֥ית ז֝וֹנָ֗ה וּנְצֻ֥רַת לֵֽב׃ </span></p>
 <p align="RIGHT"><span lang="he">‎<a name="011">11</a> ‏הֹמִיָּ֣ה הִ֣יא וְסֹרָ֑רֶת בְּ֝בֵיתָ֗הּ לֹא־יִשְׁכְּנ֥וּ רַגְלֶֽיהָ׃ </span></p>
 <p align="RIGHT"><span lang="he">‎<a name="012">12</a> ‏פַּ֤עַם׀ בַּח֗וּץ פַּ֥עַם בָּרְחֹב֑וֹת וְאֵ֖צֶל כָּל־פִּנָּ֣ה תֶאֱרֹֽב׃ </span></p>
 <p align="RIGHT"><span lang="he">‎<a name="013">13</a> ‏וְהֶחֱזִ֣יקָה בּ֖וֹ וְנָ֣שְׁקָה־לּ֑וֹ הֵעֵ֥זָה פָ֝נֶ֗יהָ וַתֹּ֣אמַר לֽוֹ׃ </span></p>
 <p align="RIGHT"><span lang="he">‎<a name="014">14</a> ‏זִבְחֵ֣י שְׁלָמִ֣ים עָלָ֑י הַ֝יּ֗וֹם שִׁלַּ֥מְתִּי נְדָרָֽי׃ </span></p>
 <p align="RIGHT"><span lang="he">‎<a name="015">15</a> ‏עַל־כֵּ֭ן יָצָ֣אתִי לִקְרָאתֶ֑ךָ לְשַׁחֵ֥ר פָּ֝נֶ֗יךָ וָאֶמְצָאֶֽךָּ׃ </span></p>
 <p align="RIGHT"><span lang="he">‎<a name="016">16</a> ‏מַ֭רְבַדִּים רָבַ֣דְתִּי עַרְשִׂ֑י חֲ֝טֻב֗וֹת אֵט֥וּן מִצְרָֽיִם׃ </span></p>
 <p align="RIGHT"><span lang="he">‎<a name="017">17</a> ‏נַ֥פְתִּי מִשְׁכָּבִ֑י מֹ֥ר אֲ֝הָלִ֗ים וְקִנָּמֽוֹן׃ </span></p>
 <p align="RIGHT"><span lang="he">‎<a name="018">18</a> ‏לְכָ֤ה נִרְוֶ֣ה דֹ֭דִים עַד־הַבֹּ֑קֶר נִ֝תְעַלְּסָ֗ה בָּאֳהָבִֽים׃ </span></p>
 <p align="RIGHT"><span lang="he">‎<a name="019">19</a> ‏כִּ֤י אֵ֣ין הָאִ֣ישׁ בְּבֵית֑וֹ הָ֝לַ֗ךְ בְּדֶ֣רֶךְ מֵרָחֽוֹק׃ </span></p>
 <p align="RIGHT"><span lang="he">‎<a name="020">20</a> ‏צְֽרוֹר־הַ֭כֶּסֶף לָקַ֣ח בְּיָד֑וֹ לְי֥וֹם הַ֝כֵּ֗סֶא יָבֹ֥א בֵיתֽוֹ׃ </span></p>
 <p align="RIGHT"><span lang="he">‎<a name="021">21</a> ‏הִ֭טַּתּוּ בְּרֹ֣ב לִקְחָ֑הּ בְּחֵ֥לֶק שְׂ֝פָתֶ֗יהָ תַּדִּיחֶֽנּוּ׃ </span></p>
 <p align="RIGHT"><span lang="he">‎<a name="022">22</a> ‏ה֤וֹלֵ֥ךְ אַחֲרֶ֗יהָ פִּ֫תְאֹ֥ם כְּ֭שׁוֹר אֶל־טָ֣בַח<font color="red"><sup>1</sup></font> יָב֑וֹא וּ֝כְעֶ֗כֶס אֶל־מוּסַ֥ר אֱוִֽיל׃ </span></p>
 <p align="RIGHT"><span lang="he">‎<a name="023">23</a> ‏עַ֤ד יְפַלַּ֪ח חֵ֡ץ כְּֽבֵד֗וֹ כְּמַהֵ֣ר צִפּ֣וֹר אֶל־פָּ֑ח וְלֹֽא־יָ֝דַ֗ע כִּֽי־בְנַפְשׁ֥וֹ הֽוּא׃ פ</span></p>
 <p align="RIGHT"><span lang="he">‎<a name="024">24</a> ‏וְעַתָּ֣ה בָ֭נִים שִׁמְעוּ־לִ֑י וְ֝הַקְשִׁ֗יבוּ לְאִמְרֵי־פִֽי׃ </span></p>
 <p align="RIGHT"><span lang="he">‎<a name="025">25</a> ‏אַל־יֵ֣שְׂטְ אֶל־דְּרָכֶ֣יהָ לִבֶּ֑ךָ אַל־תֵּ֝תַע בִּנְתִיבוֹתֶֽיהָ׃ </span></p>
 <p align="RIGHT"><span lang="he">‎<a name="026">26</a> ‏כִּֽי־רַבִּ֣ים חֲלָלִ֣ים הִפִּ֑ילָה וַ֝עֲצֻמִ֗ים כָּל־הֲרֻגֶֽיהָ׃ </span></p>
 <p align="RIGHT"><span lang="he">‎<a name="027">27</a> ‏דַּרְכֵ֣י שְׁא֣וֹל בֵּיתָ֑הּ יֹ֝רְד֗וֹת אֶל־חַדְרֵי־מָֽוֶת׃ פ</span></p>
 </td>
 <td width="50%">
 <p>1 bənî šəmōr ’ămārāy ûmiṣəwōṯay tiṣəpōn ’itāḵə: </p>
 <p>2 šəmōr miṣəwōṯay weḥəyēh wəṯwōrāṯî kə’îšwōn ‘êneyḵā: </p>
 <p>3 qāšərēm ‘al-’eṣəbə‘ōṯeyḵā kāṯəḇēm ‘al-lûḥa libeḵā: </p>
 <p>4 ’ĕmōr l<sup>a</sup>ḥāḵəmâ ’ăḥōṯî ’ātə ûmōḏā‘ labînâ ṯiqərā’: </p>
 <p>5 lišəmārəḵā mē’iššâ zārâ minnāḵərîyâ ’ămāreyhā heḥĕlîqâ: </p>
 <p>6 kî bəḥallwōn bêṯî bə‘aḏ ’ešənabî nišəqāfətî: </p>
 <p>7 wā’ēre’ ḇapəṯā’yim ’āḇînâ ḇabānîm n<sup>a</sup>‘ar ḥăsar-lēḇ: </p>
 <p>8 ‘ōḇēr baššûq ’ēṣel pinnāh wəḏereḵə bêṯāh yiṣə‘āḏ: </p>
 <p>9 bənešef-bə‘ereḇ ywōm bə’îšwōn layəlâ wa’ăfēlâ: </p>
 <p>10 wəhinnēh ’iššâ liqərā’ṯwō šîṯ zwōnâ ûnəṣuraṯ lēḇ: </p>
 <p>11 hōmîyâ hî’ wəsōrāreṯ bəḇêṯāh lō’-yišəkənû raḡəleyhā: </p>
 <p>12 p<sup>a</sup>‘am| b<sup>a</sup>ḥûṣ p<sup>a</sup>‘am bārəḥōḇwōṯ wə’ēṣel kāl-pinnâ ṯe’ĕrōḇ: </p>
 <p>13 wəheḥĕzîqâ bwō wənāšəqâ-llwō hē‘ēzâ fāneyhā watō’mar lwō: </p>
 <p>14 ziḇəḥê šəlāmîm ‘ālāy hayywōm šillamətî nəḏārāy: </p>
 <p>15 ‘al-kēn yāṣā’ṯî liqərā’ṯeḵā ləš<sup>a</sup>ḥēr pāneyḵā wā’eməṣā’eḵḵā: </p>
 <p>16 marəḇadîm rāḇaḏətî ‘arəśî ḥăṭuḇwōṯ ’ēṭûn miṣərāyim: </p>
 <p>17 nafətî mišəkāḇî mōr ’ăhālîm wəqinnāmwōn: </p>
 <p>18 ləḵâ nirəweh ḏōḏîm ‘aḏ-habōqer niṯə‘alləsâ bā’ŏhāḇîm: </p>
 <p>19 kî ’ên hā’îš bəḇêṯwō hālaḵə bəḏereḵə mērāḥwōq: </p>
 <p>20 ṣərwōr-hakesef lāq<sup>a</sup>ḥ bəyāḏwō ləywōm hakēse’ yāḇō’ ḇêṯwō: </p>
 <p>21 hiṭṭatû bərōḇ liqəḥāh bəḥēleq śəfāṯeyhā tadîḥennû: </p>
 <p>22 hwōlēḵə ’<sup>a</sup>ḥăreyhā piṯə’ōm kəšwōr ’el-ṭāḇ<sup>a</sup>ḥ<font color="red"><sup>1</sup></font> yāḇwō’ ûḵə‘eḵes ’el-mûsar ’ĕwîl: </p>
 <p>23 ‘aḏ yəfall<sup>a</sup>ḥ ḥēṣ kəḇēḏwō kəmahēr ṣipwōr ’el-pāḥ wəlō’-yāḏ<sup>a</sup>‘ kî-ḇənafəšwō hû’: f</p>
 <p>24 wə‘atâ ḇānîm šimə‘û-lî wəhaqəšîḇû lə’imərê-fî: </p>
 <p>25 ’al-yēśəṭə ’el-dərāḵeyhā libeḵā ’al-tēṯ<sup>a</sup>‘ binəṯîḇwōṯeyhā: </p>
 <p>26 kî-rabîm ḥălālîm hipîlâ w<sup>a</sup>‘ăṣumîm kāl-hăruḡeyhā: </p>
 <p>27 darəḵê šə’wōl bêṯāh yōrəḏwōṯ ’el-ḥaḏərê-māweṯ: f</p>
 </td>
 </tr></table>
 <p></p><hr>
 <center>
 <a href="pro008.htm">Next: Proverbs (Mishlei) Chapter 8</a></center>
 </body>