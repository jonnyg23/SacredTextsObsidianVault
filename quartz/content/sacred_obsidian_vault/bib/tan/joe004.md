<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/joe004.htm">Polyglot</a> 
 <a href="../sep/joe004.htm">Sep</a> 
 
 <br>
 <br><a href="joe.htm">Joel (Yoel) Index</a><br>
  
 <a href="joe003.htm">Previous</a> 
 <a href="amo001.htm">Next</a> 
 </center>
 <hr>
 
 <h3 align="CENTER">Tanach (Hebrew): Joel (Yoel) Chapter 4</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏כִּ֗י הִנֵּ֛ה בַּיָּמִ֥ים הָהֵ֖מָּה וּבָעֵ֣ת הַהִ֑יא אֲשֶׁ֥ר <font color="brown">אשוב</font> <font color="blue">אָשִׁ֛יב</font> אֶת־שְׁב֥וּת יְהוּדָ֖ה וִירוּשָׁלִָֽם׃ </span></p>
 <p align="RIGHT"><span lang="he">‎<a name="002">2</a> ‏וְקִבַּצְתִּי֙ אֶת־כָּל־הַגּוֹיִ֔ם וְה֣וֹרַדְתִּ֔ים אֶל־עֵ֖מֶק יְהֽוֹשָׁפָ֑ט וְנִשְׁפַּטְתִּ֨י עִמָּ֜ם שָׁ֗ם עַל־עַמִּ֨י וְנַחֲלָתִ֤י יִשְׂרָאֵל֙ אֲשֶׁ֣ר פִּזְּר֣וּ בַגּוֹיִ֔ם וְאֶת־אַרְצִ֖י חִלֵּֽקוּ׃ </span></p>
 <p align="RIGHT"><span lang="he">‎<a name="003">3</a> ‏וְאֶל־עַמִּ֖י יַדּ֣וּ גוֹרָ֑ל וַיִּתְּנ֤וּ הַיֶּ֙לֶד֙ בַּזּוֹנָ֔ה וְהַיַּלְדָּ֛ה מָכְר֥וּ בַיַּ֖יִן וַיִּשְׁתּֽוּ׃ </span></p>
 <p align="RIGHT"><span lang="he">‎<a name="004">4</a> ‏וְ֠גַם מָה־אַתֶּ֥ם לִי֙ צֹ֣ר וְצִיד֔וֹן וְכֹ֖ל גְּלִיל֣וֹת פְּלָ֑שֶׁת הַגְּמ֗וּל אַתֶּם֙ מְשַׁלְּמִ֣ים עָלָ֔י וְאִם־גֹּמְלִ֤ים אַתֶּם֙ עָלַ֔י קַ֣ל מְהֵרָ֔ה אָשִׁ֥יב גְּמֻלְכֶ֖ם בְּרֹאשְׁכֶֽם׃ </span></p>
 <p align="RIGHT"><span lang="he">‎<a name="005">5</a> ‏אֲשֶׁר־כַּסְפִּ֥י וּזְהָבִ֖י לְקַחְתֶּ֑ם וּמַֽחֲמַדַּי֙ הַטֹּבִ֔ים הֲבֵאתֶ֖ם לְהֵיכְלֵיכֶֽם׃ </span></p>
 <p align="RIGHT"><span lang="he">‎<a name="006">6</a> ‏וּבְנֵ֤י יְהוּדָה֙ וּבְנֵ֣י יְרוּשָׁלִַ֔ם מְכַרְתֶּ֖ם לִבְנֵ֣י הַיְּוָנִ֑ים לְמַ֥עַן הַרְחִיקָ֖ם מֵעַ֥ל גְּבוּלָֽם׃ </span></p>
 <p align="RIGHT"><span lang="he">‎<a name="007">7</a> ‏הִנְנִ֣י מְעִירָ֔ם מִן־הַ֨מָּק֔וֹם אֲשֶׁר־מְכַרְתֶּ֥ם אֹתָ֖ם שָׁ֑מָּה וַהֲשִׁבֹתִ֥י גְמֻלְכֶ֖ם בְּרֹאשְׁכֶֽם׃ </span></p>
 <p align="RIGHT"><span lang="he">‎<a name="008">8</a> ‏וּמָכַרְתִּ֞י אֶת־בְּנֵיכֶ֣ם וְאֶת־בְּנֽוֹתֵיכֶ֗ם בְּיַד֙ בְּנֵ֣י יְהוּדָ֔ה וּמְכָר֥וּם לִשְׁבָאיִ֖ם אֶל־גּ֣וֹי רָח֑וֹק כִּ֥י יְהוָ֖ה דִּבֵּֽר׃ ס</span></p>
 <p align="RIGHT"><span lang="he">‎<a name="009">9</a> ‏קִרְאוּ־זֹאת֙ בַּגּוֹיִ֔ם קַדְּשׁ֖וּ מִלְחָמָ֑ה הָעִ֙ירוּ֙ הַגִּבּוֹרִ֔ים יִגְּשׁ֣וּ יַֽעֲל֔וּ כֹּ֖ל אַנְשֵׁ֥י הַמִּלְחָמָֽה׃ </span></p>
 <p align="RIGHT"><span lang="he">‎<a name="010">10</a> ‏כֹּ֤תּוּ אִתֵּיכֶם֙ לַֽחֲרָב֔וֹת וּמַזְמְרֹֽתֵיכֶ֖ם לִרְמָחִ֑ים הַֽחַלָּ֔שׁ יֹאמַ֖ר גִּבּ֥וֹר אָֽנִי׃ </span></p>
 <p align="RIGHT"><span lang="he">‎<a name="011">11</a> ‏ע֣וּשׁוּ וָבֹ֧אוּ כָֽל־הַגּוֹיִ֛ם מִסָּבִ֖יב וְנִקְבָּ֑צוּ שָׁ֕מָּה הַֽנְחַ֥ת יְהוָ֖ה גִּבּוֹרֶֽיךָ׃ </span></p>
 <p align="RIGHT"><span lang="he">‎<a name="012">12</a> ‏יֵע֙וֹרוּ֙ וְיַעֲל֣וּ הַגּוֹיִ֔ם אֶל־עֵ֖מֶק יְהֽוֹשָׁפָ֑ט כִּ֣י שָׁ֗ם אֵשֵׁ֛ב לִשְׁפֹּ֥ט אֶת־כָּל־הַגּוֹיִ֖ם מִסָּבִֽיב׃ </span></p>
 <p align="RIGHT"><span lang="he">‎<a name="013">13</a> ‏שִׁלְח֣וּ מַגָּ֔ל כִּ֥י בָשַׁ֖ל קָצִ֑יר בֹּ֤אֽוּ רְדוּ֙ כִּֽי־מָ֣לְאָה גַּ֔ת הֵשִׁ֙יקוּ֙ הַיְקָבִ֔ים כִּ֥י רַבָּ֖ה רָעָתָֽם׃ </span></p>
 <p align="RIGHT"><span lang="he">‎<a name="014">14</a> ‏הֲמוֹנִ֣ים הֲמוֹנִ֔ים בְּעֵ֖מֶק הֶֽחָר֑וּץ כִּ֤י קָרוֹב֙ י֣וֹם יְהוָ֔ה בְּעֵ֖מֶק הֶחָרֽוּץ׃ </span></p>
 <p align="RIGHT"><span lang="he">‎<a name="015">15</a> ‏שֶׁ֥מֶשׁ וְיָרֵ֖חַ קָדָ֑רוּ וְכוֹכָבִ֖ים אָסְפ֥וּ נָגְהָֽם׃ </span></p>
 <p align="RIGHT"><span lang="he">‎<a name="016">16</a> ‏וַיהוָ֞ה מִצִּיּ֣וֹן יִשְׁאָ֗ג וּמִירוּשָׁלִַ֙ם֙ יִתֵּ֣ן קוֹל֔וֹ וְרָעֲשׁ֖וּ שָׁמַ֣יִם וָאָ֑רֶץ וַֽיהוָה֙ מַֽחֲסֶ֣ה לְעַמּ֔וֹ וּמָע֖וֹז לִבְנֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="017">17</a> ‏וִֽידַעְתֶּ֗ם כִּ֣י אֲנִ֤י יְהוָה֙ אֱלֹ֣הֵיכֶ֔ם שֹׁכֵ֖ן בְּצִיּ֣וֹן הַר־קָדְשִׁ֑י וְהָיְתָ֤ה יְרוּשָׁלִַ֙ם֙ קֹ֔דֶשׁ וְזָרִ֥ים לֹא־יַֽעַבְרוּ־בָ֖הּ עֽוֹד׃ ס</span></p>
 <p align="RIGHT"><span lang="he">‎<a name="018">18</a> ‏וְהָיָה֩ בַיּ֨וֹם הַה֜וּא יִטְּפ֧וּ הֶהָרִ֣ים עָסִ֗יס וְהַגְּבָעוֹת֙ תֵּלַ֣כְנָה חָלָ֔ב וְכָל־אֲפִיקֵ֥י יְהוּדָ֖ה יֵ֣לְכוּ מָ֑יִם וּמַעְיָ֗ן מִבֵּ֤ית יְהוָה֙ יֵצֵ֔א וְהִשְׁקָ֖ה אֶת־נַ֥חַל הַשִּׁטִּֽים׃ </span></p>
 <p align="RIGHT"><span lang="he">‎<a name="019">19</a> ‏מִצְרַ֙יִם֙ לִשְׁמָמָ֣ה תִֽהְיֶ֔ה וֶאֱד֕וֹם לְמִדְבַּ֥ר שְׁמָמָ֖ה תִּֽהְיֶ֑ה מֵֽחֲמַס֙ בְּנֵ֣י יְהוּדָ֔ה אֲשֶׁר־שָׁפְכ֥וּ דָם־נָקִ֖יא בְּאַרְצָֽם׃ </span></p>
 <p align="RIGHT"><span lang="he">‎<a name="020">20</a> ‏וִיהוּדָ֖ה לְעוֹלָ֣ם תֵּשֵׁ֑ב וִירוּשָׁלִַ֖ם לְד֥וֹר וָדֽוֹר׃ </span></p>
 <p align="RIGHT"><span lang="he">‎<a name="021">21</a> ‏וְנִקֵּ֖יתִי דָּמָ֣ם לֹֽא־נִקֵּ֑יתִי וַֽיהוָ֖ה שֹׁכֵ֥ן בְּצִיּֽוֹן׃ </span></p>
 <p></p>
 </td>
 <td width="50%">
 <p>1 kî hinnēh bayyāmîm hâēmmâ ûḇā‘ēṯ hahî’ ’ăšer <font color="brown">’āšûḇ</font> <font color="blue">’āšîḇ</font> ’eṯ-šəḇûṯ yəhûḏâ wîrûšālāim: </p>
 <p>2 wəqibaṣətî ’eṯ-kāl-hagwōyim wəhwōraḏətîm ’el-‘ēmeq yəhwōšāfāṭ wənišəpaṭətî ‘immām šām ‘al-‘ammî wən<sup>a</sup>ḥălāṯî yiśərā’ēl ’ăšer pizzərû ḇagwōyim wə’eṯ-’arəṣî ḥillēqû: </p>
 <p>3 wə’el-‘ammî yadû ḡwōrāl wayyitənû hayyeleḏ bazzwōnâ wəhayyalədâ māḵərû ḇayyayin wayyišətû: </p>
 <p>4 wəḡam mâ-’atem lî ṣōr wəṣîḏwōn wəḵōl gəlîlwōṯ pəlāšeṯ hagəmûl ’atem məšalləmîm ‘ālāy wə’im-gōməlîm ’atem ‘ālay qal məhērâ ’āšîḇ gəmuləḵem bərō’šəḵem: </p>
 <p>5 ’ăšer-kasəpî ûzəhāḇî ləq<sup>a</sup>ḥətem ûm<sup>a</sup>ḥămaday haṭṭōḇîm hăḇē’ṯem ləhêḵəlêḵem: </p>
 <p>6 ûḇənê yəhûḏâ ûḇənê yərûšālaim məḵarətem liḇənê hayyəwānîm ləm<sup>a</sup>‘an harəḥîqām mē‘al gəḇûlām: </p>
 <p>7 hinənî mə‘îrām min-hammāqwōm ’ăšer-məḵarətem ’ōṯām šāmmâ wahăšiḇōṯî ḡəmuləḵem bərō’šəḵem: </p>
 <p>8 ûmāḵarətî ’eṯ-bənêḵem wə’eṯ-bənwōṯêḵem bəyaḏ bənê yəhûḏâ ûməḵārûm lišəḇā’yim ’el-gwōy rāḥwōq kî yəhwâ dibēr: s</p>
 <p>9 qirə’û-zō’ṯ bagwōyim qadəšû miləḥāmâ hā‘îrû hagibwōrîm yigəšû y<sup>a</sup>‘ălû kōl ’anəšê hammiləḥāmâ: </p>
 <p>10 kōtû ’itêḵem l<sup>a</sup>ḥărāḇwōṯ ûmazəmərōṯêḵem lirəmāḥîm h<sup>a</sup>ḥallāš yō’mar gibwōr ’ānî: </p>
 <p>11 ‘ûšû wāḇō’û ḵāl-hagwōyim missāḇîḇ wəniqəbāṣû šāmmâ hanəḥaṯ yəhwâ gibwōreyḵā: </p>
 <p>12 yē‘wōrû wəy<sup>a</sup>‘ălû hagwōyim ’el-‘ēmeq yəhwōšāfāṭ kî šām ’ēšēḇ lišəpōṭ ’eṯ-kāl-hagwōyim missāḇîḇ: </p>
 <p>13 šiləḥû magāl kî ḇāšal qāṣîr bō’û rəḏû kî-mālə’â gaṯ hēšîqû hayəqāḇîm kî rabâ rā‘āṯām: </p>
 <p>14 hămwōnîm hămwōnîm bə‘ēmeq heḥārûṣ kî qārwōḇ ywōm yəhwâ bə‘ēmeq heḥārûṣ: </p>
 <p>15 šemeš wəyārēḥa qāḏārû wəḵwōḵāḇîm ’āsəfû nāḡəhām: </p>
 <p>16 wayhwâ miṣṣîywōn yišə’āḡ ûmîrûšālaim yitēn qwōlwō wərā‘ăšû šāmayim wā’āreṣ wayhwâ m<sup>a</sup>ḥăseh lə‘ammwō ûmā‘wōz liḇənê yiśərā’ēl: </p>
 <p>17 wîḏ<sup>a</sup>‘ətem kî ’ănî yəhwâ ’ĕlōhêḵem šōḵēn bəṣîywōn har-qāḏəšî wəhāyəṯâ yərûšālaim qōḏeš wəzārîm lō’-y<sup>a</sup>‘aḇərû-ḇāh ‘wōḏ: s</p>
 <p>18 wəhāyâ ḇayywōm hahû’ yiṭṭəfû hehārîm ‘āsîs wəhagəḇā‘wōṯ tēlaḵənâ ḥālāḇ wəḵāl-’ăfîqê yəhûḏâ yēləḵû māyim ûm<sup>a</sup>‘əyān mibêṯ yəhwâ yēṣē’ wəhišəqâ ’eṯ-n<sup>a</sup>ḥal haššiṭṭîm: </p>
 <p>19 miṣərayim lišəmāmâ ṯihəyeh we’ĕḏwōm ləmiḏəbar šəmāmâ tihəyeh mēḥămas bənê yəhûḏâ ’ăšer-šāfəḵû ḏām-nāqî’ bə’arəṣām: </p>
 <p>20 wîhûḏâ lə‘wōlām tēšēḇ wîrûšālaim ləḏwōr wāḏwōr: </p>
 <p>21 wəniqqêṯî dāmām lō’-niqqêṯî wayhwâ šōḵēn bəṣîywōn: </p>
 </td>
 </tr></table>
 <p></p><hr>
 <center>
 <a href="amo001.htm">Next: Amos Chapter 1</a></center>
 </body>