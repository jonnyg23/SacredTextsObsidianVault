<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/ch2033.htm">Polyglot</a> 
 <a href="../kjv/ch2033.htm">KJV</a> 
 <a href="../sep/ch2033.htm">Sep</a> 
 <a href="../vul/ch2033.htm">Vul</a> 
 
 <br>
 <br><a href="ch2.htm">2 Chronicles (2 Divrey Yamim) Index</a><br>
  
 <a href="ch2032.htm">Previous</a> 
 <a href="ch2034.htm">Next</a> 
 </center>
 <hr>
 
 <h3 align="CENTER">Tanach (Hebrew): 2 Chronicles (2 Divrey Yamim) Chapter 33</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏בֶּן־שְׁתֵּ֥ים עֶשְׂרֵ֛ה שָׁנָ֖ה מְנַשֶּׁ֣ה בְמָלְכ֑וֹ וַחֲמִשִּׁ֤ים וְחָמֵשׁ֙ שָׁנָ֔ה מָלַ֖ךְ בִּירוּשָׁלִָֽם׃ </span></p>
 <p align="RIGHT"><span lang="he">‎<a name="002">2</a> ‏וַיַּ֥עַשׂ הָרַ֖ע בְּעֵינֵ֣י יְהוָ֑ה כְּתֽוֹעֲבוֹת֙ הַגּוֹיִ֔ם אֲשֶׁר֙ הוֹרִ֣ישׁ יְהוָ֔ה מִפְּנֵ֖י בְּנֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="003">3</a> ‏וַיָּ֗שָׁב וַיִּ֙בֶן֙ אֶת־הַבָּמ֔וֹת אֲשֶׁ֥ר נִתַּ֖ץ יְחִזְקִיָּ֣הוּ אָבִ֑יו וַיָּ֨קֶם מִזְבְּח֤וֹת לַבְּעָלִים֙ וַיַּ֣עַשׂ אֲשֵׁר֔וֹת וַיִּשְׁתַּ֙חוּ֙ לְכָל־צְבָ֣א הַשָּׁמַ֔יִם וַֽיַּעֲבֹ֖ד אֹתָֽם׃ </span></p>
 <p align="RIGHT"><span lang="he">‎<a name="004">4</a> ‏וּבָנָ֥ה מִזְבְּח֖וֹת בְּבֵ֣ית יְהוָ֑ה אֲשֶׁר֙ אָמַ֣ר יְהוָ֔ה בִּירוּשָׁלִַ֥ם יִֽהְיֶה־שְּׁמִ֖י לְעוֹלָֽם׃ </span></p>
 <p align="RIGHT"><span lang="he">‎<a name="005">5</a> ‏וַיִּ֥בֶן מִזְבְּח֖וֹת לְכָל־צְבָ֣א הַשָּׁמָ֑יִם בִּשְׁתֵּ֖י חַצְר֥וֹת בֵּית־יְהוָֽה׃ </span></p>
 <p align="RIGHT"><span lang="he">‎<a name="006">6</a> ‏וְהוּא֩ הֶעֱבִ֨יר אֶת־בָּנָ֤יו בָּאֵשׁ֙ בְּגֵ֣י בֶן־הִנֹּ֔ם וְעוֹנֵ֤ן וְנִחֵשׁ֙ וְֽכִשֵּׁ֔ף וְעָ֥שָׂה א֖וֹב וְיִדְּעוֹנִ֑י הִרְבָּ֗ה לַעֲשׂ֥וֹת הָרַ֛ע בְּעֵינֵ֥י יְהוָ֖ה לְהַכְעִיסֽוֹ׃ </span></p>
 <p align="RIGHT"><span lang="he">‎<a name="007">7</a> ‏וַיָּ֕שֶׂם אֶת־פֶּ֥סֶל הַסֶּ֖מֶל אֲשֶׁ֣ר עָשָׂ֑ה בְּבֵ֣ית הָאֱלֹהִ֗ים אֲשֶׁ֨ר אָמַ֤ר אֱלֹהִים֙ אֶל־דָּוִיד֙ וְאֶל־שְׁלֹמֹ֣ה בְנ֔וֹ בַּבַּ֨יִת הַזֶּ֜ה וּבִֽירוּשָׁלִַ֗ם אֲשֶׁ֤ר בָּחַ֙רְתִּי֙ מִכֹּל֙ שִׁבְטֵ֣י יִשְׂרָאֵ֔ל אָשִׂ֥ים אֶת־שְׁמִ֖י לְעֵילֽוֹם׃ </span></p>
 <p align="RIGHT"><span lang="he">‎<a name="008">8</a> ‏וְלֹ֣א אוֹסִ֗יף לְהָסִיר֙ אֶת־רֶ֣גֶל יִשְׂרָאֵ֔ל מֵעַל֙ הָֽאֲדָמָ֔ה אֲשֶׁ֥ר הֶֽעֱמַ֖דְתִּי לַאֲבֹֽתֵיכֶ֑ם רַ֣ק׀ אִם־יִשְׁמְר֣וּ לַעֲשׂ֗וֹת אֵ֚ת כָּל־אֲשֶׁ֣ר צִוִּיתִ֔ים לְכָל־הַתּוֹרָ֛ה וְהַֽחֻקִּ֥ים וְהַמִּשְׁפָּטִ֖ים בְּיַד־מֹשֶֽׁה׃ </span></p>
 <p align="RIGHT"><span lang="he">‎<a name="009">9</a> ‏וַיֶּ֣תַע מְנַשֶּׁ֔ה אֶת־יְהוּדָ֖ה וְיֹשְׁבֵ֣י יְרוּשָׁלִָ֑ם לַעֲשׂ֣וֹת רָ֔ע מִן־הַ֨גּוֹיִ֔ם אֲשֶׁר֙ הִשְׁמִ֣יד יְהוָ֔ה מִפְּנֵ֖י בְּנֵ֥י יִשְׂרָאֵֽל׃ פ</span></p>
 <p align="RIGHT"><span lang="he">‎<a name="010">10</a> ‏וַיְדַבֵּ֧ר יְהוָ֛ה אֶל־מְנַשֶּׁ֥ה וְאֶל־עַמּ֖וֹ וְלֹ֥א הִקְשִֽׁיבוּ׃ </span></p>
 <p align="RIGHT"><span lang="he">‎<a name="011">11</a> ‏וַיָּבֵ֨א יְהוָ֜ה עֲלֵיהֶ֗ם אֶת־שָׂרֵ֤י הַצָּבָא֙ אֲשֶׁר֙ לְמֶ֣לֶךְ אַשּׁ֔וּר וַיִּלְכְּד֥וּ אֶת־מְנַשֶּׁ֖ה בַּחֹחִ֑ים וַיַּֽאַסְרֻ֙הוּ֙ בַּֽנְחֻשְׁתַּ֔יִם וַיּוֹלִיכֻ֖הוּ בָּבֶֽלָה׃ </span></p>
 <p align="RIGHT"><span lang="he">‎<a name="012">12</a> ‏וּכְהָצֵ֣ר ל֔וֹ חִלָּ֕ה אֶת־פְּנֵ֖י יְהוָ֣ה אֱלֹהָ֑יו וַיִּכָּנַ֣ע מְאֹ֔ד מִלִּפְנֵ֖י אֱלֹהֵ֥י אֲבֹתָֽיו׃ </span></p>
 <p align="RIGHT"><span lang="he">‎<a name="013">13</a> ‏וַיִּתְפַּלֵּ֣ל אֵלָ֗יו וַיֵּעָ֤תֶר לוֹ֙ וַיִּשְׁמַ֣ע תְּחִנָּת֔וֹ וַיְשִׁיבֵ֥הוּ יְרוּשָׁלִַ֖ם לְמַלְכוּת֑וֹ וַיֵּ֣דַע מְנַשֶּׁ֔ה כִּ֥י יְהוָ֖ה ה֥וּא הָֽאֱלֹהִֽים׃ </span></p>
 <p align="RIGHT"><span lang="he">‎<a name="014">14</a> ‏וְאַחֲרֵי־כֵ֡ן בָּנָ֣ה חוֹמָ֣ה חִֽיצוֹנָ֣ה׀ לְעִיר־דָּוִ֡יד מַעְרָבָה֩ לְגִיח֨וֹן בַּנַּ֜חַל וְלָב֨וֹא בְשַׁ֤עַר הַדָּגִים֙ וְסָבַ֣ב לָעֹ֔פֶל וַיַּגְבִּיהֶ֖הָ מְאֹ֑ד וַיָּ֧שֶׂם שָֽׂרֵי־חַ֛יִל בְּכָל־הֶעָרִ֥ים הַבְּצֻר֖וֹת בִּיהוּדָֽה׃ </span></p>
 <p align="RIGHT"><span lang="he">‎<a name="015">15</a> ‏וַ֠יָּסַר אֶת־אֱלֹהֵ֨י הַנֵּכָ֤ר וְאֶת־הַסֶּ֙מֶל֙ מִבֵּ֣ית יְהוָ֔ה וְכָל־הַֽמִּזְבְּח֗וֹת אֲשֶׁ֥ר בָּנָ֛ה בְּהַ֥ר בֵּית־יְהוָ֖ה וּבִירוּשָׁלִָ֑ם וַיַּשְׁלֵ֖ךְ ח֥וּצָה לָעִֽיר׃ </span></p>
 <p align="RIGHT"><span lang="he">‎<a name="016">16</a> ‏<font color="brown">ויכן</font> <font color="blue">וַיִּ֙בֶן֙</font> אֶת־מִזְבַּ֣ח יְהוָ֔ה וַיִּזְבַּ֣ח עָלָ֔יו זִבְחֵ֥י שְׁלָמִ֖ים וְתוֹדָ֑ה וַיֹּ֙אמֶר֙ לִֽיהוּדָ֔ה לַעֲב֕וֹד אֶת־יְהוָ֖ה אֱלֹהֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="017">17</a> ‏אֲבָל֙ ע֣וֹד הָעָ֔ם זֹבְחִ֖ים בַּבָּמ֑וֹת רַ֖ק לַיהוָ֥ה אֱלֹהֵיהֶֽם׃ </span></p>
 <p align="RIGHT"><span lang="he">‎<a name="018">18</a> ‏וְיֶ֨תֶר דִּבְרֵ֣י מְנַשֶּׁה֮ וּתְפִלָּת֣וֹ אֶל־אֱלֹהָיו֒ וְדִבְרֵי֙ הַֽחֹזִ֔ים הַֽמְדַבְּרִ֣ים אֵלָ֔יו בְּשֵׁ֥ם יְהוָ֖ה אֱלֹהֵ֣י יִשְׂרָאֵ֑ל הִנָּ֕ם עַל־דִּבְרֵ֖י מַלְכֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="019">19</a> ‏וּתְפִלָּת֣וֹ וְהֵֽעָתֶר־לוֹ֮ וְכָל־חַטָּאת֣וֹ וּמַעְלוֹ֒ וְהַמְּקֹמ֗וֹת אֲשֶׁר֩ בָּנָ֨ה בָהֶ֤ם בָּמוֹת֙ וְהֶעֱמִיד֙ הָאֲשֵׁרִ֣ים וְהַפְּסִלִ֔ים לִפְנֵ֖י הִכָּנְע֑וֹ הִנָּ֣ם כְּתוּבִ֔ים עַ֖ל דִּבְרֵ֥י חוֹזָֽי׃ </span></p>
 <p align="RIGHT"><span lang="he">‎<a name="020">20</a> ‏וַיִּשְׁכַּ֤ב מְנַשֶּׁה֙ עִם־אֲבֹתָ֔יו וַֽיִּקְבְּרֻ֖הוּ בֵּית֑וֹ וַיִּמְלֹ֛ךְ אָמ֥וֹן בְּנ֖וֹ תַּחְתָּֽיו׃ פ</span></p>
 <p align="RIGHT"><span lang="he">‎<a name="021">21</a> ‏בֶּן־עֶשְׂרִ֧ים וּשְׁתַּ֛יִם שָׁנָ֖ה אָמ֣וֹן בְּמָלְכ֑וֹ וּשְׁתַּ֣יִם שָׁנִ֔ים מָלַ֖ךְ בִּֽירוּשָׁלִָֽם׃ </span></p>
 <p align="RIGHT"><span lang="he">‎<a name="022">22</a> ‏וַיַּ֤עַשׂ הָרַע֙ בְּעֵינֵ֣י יְהוָ֔ה כַּאֲשֶׁ֥ר עָשָׂ֖ה מְנַשֶּׁ֣ה אָבִ֑יו וּֽלְכָל־הַפְּסִילִ֗ים אֲשֶׁ֤ר עָשָׂה֙ מְנַשֶּׁ֣ה אָבִ֔יו זִבַּ֥ח אָמ֖וֹן וַיַּֽעַבְדֵֽם׃ </span></p>
 <p align="RIGHT"><span lang="he">‎<a name="023">23</a> ‏וְלֹ֤א נִכְנַע֙ מִלִּפְנֵ֣י יְהוָ֔ה כְּהִכָּנַ֖ע מְנַשֶּׁ֣ה אָבִ֑יו כִּ֛י ה֥וּא אָמ֖וֹן הִרְבָּ֥ה אַשְׁמָֽה׃ </span></p>
 <p align="RIGHT"><span lang="he">‎<a name="024">24</a> ‏וַיִּקְשְׁר֤וּ עָלָיו֙ עֲבָדָ֔יו וַיְמִיתֻ֖הוּ בְּבֵיתֽוֹ׃ </span></p>
 <p align="RIGHT"><span lang="he">‎<a name="025">25</a> ‏וַיַּכּוּ֙ עַם־הָאָ֔רֶץ אֵ֥ת כָּל־הַקֹּֽשְׁרִ֖ים עַל־הַמֶּ֣לֶךְ אָמ֑וֹן וַיַּמְלִ֧יכוּ עַם־הָאָ֛רֶץ אֶת־יֹאשִׁיָּ֥הוּ בְנ֖וֹ תַּחְתָּֽיו׃ פ</span></p>
 </td>
 <td width="50%">
 <p>1 ben-šətêm ‘eśərēh šānâ mənaššeh ḇəmāləḵwō w<sup>a</sup>ḥămiššîm wəḥāmēš šānâ mālaḵə bîrûšālāim: </p>
 <p>2 wayy<sup>a</sup>‘aś hār<sup>a</sup>‘ bə‘ênê yəhwâ kəṯwō‘ăḇwōṯ hagwōyim ’ăšer hwōrîš yəhwâ mipənê bənê yiśərā’ēl: </p>
 <p>3 wayyāšāḇ wayyiḇen ’eṯ-habāmwōṯ ’ăšer nitaṣ yəḥizəqîyâû ’āḇîw wayyāqem mizəbəḥwōṯ labə‘ālîm wayy<sup>a</sup>‘aś ’ăšērwōṯ wayyišət<sup>a</sup>ḥû ləḵāl-ṣəḇā’ haššāmayim wayy<sup>a</sup>‘ăḇōḏ ’ōṯām: </p>
 <p>4 ûḇānâ mizəbəḥwōṯ bəḇêṯ yəhwâ ’ăšer ’āmar yəhwâ bîrûšālaim yihəyeh-ššəmî lə‘wōlām: </p>
 <p>5 wayyiḇen mizəbəḥwōṯ ləḵāl-ṣəḇā’ haššāmāyim bišətê ḥaṣərwōṯ bêṯ-yəhwâ: </p>
 <p>6 wəhû’ he‘ĕḇîr ’eṯ-bānāyw bā’ēš bəḡê ḇen-hinnōm wə‘wōnēn wəniḥēš wəḵiššēf wə‘āśâ ’wōḇ wəyidə‘wōnî hirəbâ l<sup>a</sup>‘ăśwōṯ hār<sup>a</sup>‘ bə‘ênê yəhwâ ləhaḵə‘îswō: </p>
 <p>7 wayyāśem ’eṯ-pesel hassemel ’ăšer ‘āśâ bəḇêṯ hā’ĕlōhîm ’ăšer ’āmar ’ĕlōhîm ’el-dāwîḏ wə’el-šəlōmōh ḇənwō babayiṯ hazzeh ûḇîrûšālaim ’ăšer bāḥarətî mikōl šiḇəṭê yiśərā’ēl ’āśîm ’eṯ-šəmî lə‘êlwōm: </p>
 <p>8 wəlō’ ’wōsîf ləhāsîr ’eṯ-reḡel yiśərā’ēl mē‘al hā’ăḏāmâ ’ăšer he‘ĕmaḏətî la’ăḇōṯêḵem raq| ’im-yišəmərû l<sup>a</sup>‘ăśwōṯ ’ēṯ kāl-’ăšer ṣiûîṯîm ləḵāl-hatwōrâ wəh<sup>a</sup>ḥuqqîm wəhammišəpāṭîm bəyaḏ-mōšeh: </p>
 <p>9 wayyeṯ<sup>a</sup>‘ mənaššeh ’eṯ-yəhûḏâ wəyōšəḇê yərûšālāim l<sup>a</sup>‘ăśwōṯ rā‘ min-hagwōyim ’ăšer hišəmîḏ yəhwâ mipənê bənê yiśərā’ēl: f</p>
 <p>10 wayəḏabēr yəhwâ ’el-mənaššeh wə’el-‘ammwō wəlō’ hiqəšîḇû: </p>
 <p>11 wayyāḇē’ yəhwâ ‘ălêhem ’eṯ-śārê haṣṣāḇā’ ’ăšer ləmeleḵə ’aššûr wayyiləkəḏû ’eṯ-mənaššeh b<sup>a</sup>ḥōḥîm wayya’asəruhû banəḥušətayim wayywōlîḵuhû bāḇelâ: </p>
 <p>12 ûḵəhāṣēr lwō ḥillâ ’eṯ-pənê yəhwâ ’ĕlōhāyw wayyikān<sup>a</sup>‘ mə’ōḏ millifənê ’ĕlōhê ’ăḇōṯāyw: </p>
 <p>13 wayyiṯəpallēl ’ēlāyw wayyē‘āṯer lwō wayyišəm<sup>a</sup>‘ təḥinnāṯwō wayəšîḇēhû yərûšālaim ləmaləḵûṯwō wayyēḏ<sup>a</sup>‘ mənaššeh kî yəhwâ hû’ hā’ĕlōhîm: </p>
 <p>14 wə’<sup>a</sup>ḥărê-ḵēn bānâ ḥwōmâ ḥîṣwōnâ| lə‘îr-dāwîḏ m<sup>a</sup>‘ərāḇâ ləḡîḥwōn bann<sup>a</sup>ḥal wəlāḇwō’ ḇəš<sup>a</sup>‘ar hadāḡîm wəsāḇaḇ lā‘ōfel wayyaḡəbîhehā mə’ōḏ wayyāśem śārê-ḥayil bəḵāl-he‘ārîm habəṣurwōṯ bîhûḏâ: </p>
 <p>15 wayyāsar ’eṯ-’ĕlōhê hannēḵār wə’eṯ-hassemel mibêṯ yəhwâ wəḵāl-hammizəbəḥwōṯ ’ăšer bānâ bəhar bêṯ-yəhwâ ûḇîrûšālāim wayyašəlēḵə ḥûṣâ lā‘îr: </p>
 <p>16 <font color="brown">wayyāḵen</font> <font color="blue">wayyiḇen</font> ’eṯ-mizəb<sup>a</sup>ḥ yəhwâ wayyizəb<sup>a</sup>ḥ ‘ālāyw ziḇəḥê šəlāmîm wəṯwōḏâ wayyō’mer lîhûḏâ l<sup>a</sup>‘ăḇwōḏ ’eṯ-yəhwâ ’ĕlōhê yiśərā’ēl: </p>
 <p>17 ’ăḇāl ‘wōḏ hā‘ām zōḇəḥîm babāmwōṯ raq layhwâ ’ĕlōhêhem: </p>
 <p>18 wəyeṯer diḇərê mənaššeh ûṯəfillāṯwō ’el-’ĕlōhāyw wəḏiḇərê h<sup>a</sup>ḥōzîm haməḏabərîm ’ēlāyw bəšēm yəhwâ ’ĕlōhê yiśərā’ēl hinnām ‘al-diḇərê maləḵê yiśərā’ēl: </p>
 <p>19 ûṯəfillāṯwō wəhē‘āṯer-lwō wəḵāl-ḥaṭṭā’ṯwō ûm<sup>a</sup>‘əlwō wəhamməqōmwōṯ ’ăšer bānâ ḇâem bāmwōṯ wəhe‘ĕmîḏ hā’ăšērîm wəhapəsilîm lifənê hikānə‘wō hinnām kəṯûḇîm ‘al diḇərê ḥwōzāy: </p>
 <p>20 wayyišəkaḇ mənaššeh ‘im-’ăḇōṯāyw wayyiqəbəruhû bêṯwō wayyiməlōḵə ’āmwōn bənwō t<sup>a</sup>ḥətāyw: f</p>
 <p>21 ben-‘eśərîm ûšətayim šānâ ’āmwōn bəmāləḵwō ûšətayim šānîm mālaḵə bîrûšālāim: </p>
 <p>22 wayy<sup>a</sup>‘aś hār<sup>a</sup>‘ bə‘ênê yəhwâ ka’ăšer ‘āśâ mənaššeh ’āḇîw ûləḵāl-hapəsîlîm ’ăšer ‘āśâ mənaššeh ’āḇîw zib<sup>a</sup>ḥ ’āmwōn wayy<sup>a</sup>‘aḇəḏēm: </p>
 <p>23 wəlō’ niḵən<sup>a</sup>‘ millifənê yəhwâ kəhikān<sup>a</sup>‘ mənaššeh ’āḇîw kî hû’ ’āmwōn hirəbâ ’ašəmâ: </p>
 <p>24 wayyiqəšərû ‘ālāyw ‘ăḇāḏāyw wayəmîṯuhû bəḇêṯwō: </p>
 <p>25 wayyakû ‘am-hā’āreṣ ’ēṯ kāl-haqqōšərîm ‘al-hammeleḵə ’āmwōn wayyaməlîḵû ‘am-hā’āreṣ ’eṯ-yō’šîyâû ḇənwō t<sup>a</sup>ḥətāyw: f</p>
 </td>
 </tr></table>
 <p></p><hr>
 <center>
 <a href="ch2034.htm">Next: 2 Chronicles (2 Divrey Yamim) Chapter 34</a></center>
 </body>