<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/eze016.htm">Polyglot</a> 
 <a href="../kjv/eze016.htm">KJV</a> 
 <a href="../sep/eze016.htm">Sep</a> 
 <a href="../vul/eze016.htm">Vul</a> 
 
 <br>
 <br><a href="eze.htm">Ezekiel (Yechezqel) Index</a><br>
  
 <a href="eze015.htm">Previous</a> 
 <a href="eze017.htm">Next</a> 
 </center>
 <hr>
 
 <h3 align="CENTER">Tanach (Hebrew): Ezekiel (Yechezqel) Chapter 16</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְהִ֥י דְבַר־יְהוָ֖ה אֵלַ֥י לֵאמֹֽר׃ </span></p>
 <p align="RIGHT"><span lang="he">‎<a name="002">2</a> ‏בֶּן־אָדָ֕ם הוֹדַ֥ע אֶת־יְרוּשָׁלִַ֖ם אֶת־תּוֹעֲבֹתֶֽיהָ׃ </span></p>
 <p align="RIGHT"><span lang="he">‎<a name="003">3</a> ‏וְאָמַרְתָּ֞ כֹּה־אָמַ֨ר אֲדֹנָ֤י יְהוִה֙ לִיר֣וּשָׁלִַ֔ם מְכֹרֹתַ֙יִךְ֙ וּמֹ֣לְדֹתַ֔יִךְ מֵאֶ֖רֶץ הַֽכְּנַעֲנִ֑י אָבִ֥יךְ הָאֱמֹרִ֖י וְאִמֵּ֥ךְ חִתִּֽית׃ </span></p>
 <p align="RIGHT"><span lang="he">‎<a name="004">4</a> ‏וּמוֹלְדוֹתַ֗יִךְ בְּי֨וֹם הוּלֶּ֤דֶת אֹתָךְ֙ לֹֽא־כָרַּ֣ת שָׁרֵּ֔ךְ וּבְמַ֥יִם לֹֽא־רֻחַ֖צְתְּ לְמִשְׁעִ֑י וְהָמְלֵ֙חַ֙ לֹ֣א הֻמְלַ֔חַתְּ וְהָחְתֵּ֖ל לֹ֥א חֻתָּֽלְתְּ׃ </span></p>
 <p align="RIGHT"><span lang="he">‎<a name="005">5</a> ‏לֹא־חָ֨סָה עָלַ֜יִךְ עַ֗יִן לַעֲשׂ֥וֹת לָ֛ךְ אַחַ֥ת מֵאֵ֖לֶּה לְחֻמְלָ֣ה עָלָ֑יִךְ וַֽתֻּשְׁלְכִ֞י אֶל־פְּנֵ֤י הַשָּׂדֶה֙ בְּגֹ֣עַל נַפְשֵׁ֔ךְ בְּי֖וֹם הֻלֶּ֥דֶת אֹתָֽךְ׃ </span></p>
 <p align="RIGHT"><span lang="he">‎<a name="006">6</a> ‏וָאֶעֱבֹ֤ר עָלַ֙יִךְ֙ וָֽאֶרְאֵ֔ךְ מִתְבּוֹסֶ֖סֶת בְּדָמָ֑יִךְ וָאֹ֤מַר לָךְ֙ בְּדָמַ֣יִךְ חֲיִ֔י וָאֹ֥מַר לָ֖ךְ בְּדָמַ֥יִךְ חֲיִֽי׃ </span></p>
 <p align="RIGHT"><span lang="he">‎<a name="007">7</a> ‏רְבָבָ֗ה כְּצֶ֤מַח הַשָּׂדֶה֙ נְתַתִּ֔יךְ וַתִּרְבִּי֙ וַֽתִּגְדְּלִ֔י וַתָּבֹ֖אִי בַּעֲדִ֣י עֲדָיִ֑ים שָׁדַ֤יִם נָכֹ֙נוּ֙ וּשְׂעָרֵ֣ךְ צִמֵּ֔חַ וְאַ֖תְּ עֵרֹ֥ם וְעֶרְיָֽה׃ </span></p>
 <p align="RIGHT"><span lang="he">‎<a name="008">8</a> ‏וָאֶעֱבֹ֨ר עָלַ֜יִךְ וָאֶרְאֵ֗ךְ וְהִנֵּ֤ה עִתֵּךְ֙ עֵ֣ת דֹּדִ֔ים וָאֶפְרֹ֤שׂ כְּנָפִי֙ עָלַ֔יִךְ וָאֲכַסֶּ֖ה עֶרְוָתֵ֑ךְ וָאֶשָּׁ֣בַֽע לָ֠ךְ וָאָב֨וֹא בִבְרִ֜ית אֹתָ֗ךְ נְאֻ֛ם אֲדֹנָ֥י יְהוִ֖ה וַתִּ֥הְיִי לִֽי׃ </span></p>
 <p align="RIGHT"><span lang="he">‎<a name="009">9</a> ‏וָאֶרְחָצֵ֣ךְ בַּמַּ֔יִם וָאֶשְׁטֹ֥ף דָּמַ֖יִךְ מֵֽעָלָ֑יִךְ וָאֲסֻכֵ֖ךְ בַּשָּֽׁמֶן׃ </span></p>
 <p align="RIGHT"><span lang="he">‎<a name="010">10</a> ‏וָאַלְבִּישֵׁ֣ךְ רִקְמָ֔ה וָאֶנְעֲלֵ֖ךְ תָּ֑חַשׁ וָאֶחְבְּשֵׁ֣ךְ בַּשֵּׁ֔שׁ וַאֲכַסֵּ֖ךְ מֶֽשִׁי׃ </span></p>
 <p align="RIGHT"><span lang="he">‎<a name="011">11</a> ‏וָאֶעְדֵּ֖ךְ עֶ֑דִי וָאֶתְּנָ֤ה צְמִידִים֙ עַל־יָדַ֔יִךְ וְרָבִ֖יד עַל־גְּרוֹנֵֽךְ׃ </span></p>
 <p align="RIGHT"><span lang="he">‎<a name="012">12</a> ‏וָאֶתֵּ֥ן נֶ֙זֶם֙ עַל־אַפֵּ֔ךְ וַעֲגִילִ֖ים עַל־אָזְנָ֑יִךְ וַעֲטֶ֥רֶת תִּפְאֶ֖רֶת בְּרֹאשֵֽׁךְ׃ </span></p>
 <p align="RIGHT"><span lang="he">‎<a name="013">13</a> ‏וַתַּעְדִּ֞י זָהָ֣ב וָכֶ֗סֶף וּמַלְבּוּשֵׁךְ֙ <font color="brown">ששי</font> <font color="blue">שֵׁ֤שׁ</font> וָמֶ֙שִׁי֙ וְרִקְמָ֔ה סֹ֧לֶת וּדְבַ֛שׁ וָשֶׁ֖מֶן <font color="brown">אכלתי</font> <font color="blue">אָכָ֑לְתְּ</font> וַתִּ֙יפִי֙ בִּמְאֹ֣ד מְאֹ֔ד וַֽתִּצְלְחִ֖י לִמְלוּכָֽה׃ </span></p>
 <p align="RIGHT"><span lang="he">‎<a name="014">14</a> ‏וַיֵּ֨צֵא לָ֥ךְ שֵׁ֛ם בַּגּוֹיִ֖ם בְּיָפְיֵ֑ךְ כִּ֣י׀ כָּלִ֣יל ה֗וּא בַּֽהֲדָרִי֙ אֲשֶׁר־שַׂ֣מְתִּי עָלַ֔יִךְ נְאֻ֖ם אֲדֹנָ֥י יְהוִֽה׃ </span></p>
 <p align="RIGHT"><span lang="he">‎<a name="015">15</a> ‏וַתִּבְטְחִ֣י בְיָפְיֵ֔ךְ וַתִּזְנִ֖י עַל־שְׁמֵ֑ךְ וַתִּשְׁפְּכִ֧י אֶת־תַּזְנוּתַ֛יִךְ עַל־כָּל־עוֹבֵ֖ר לוֹ־יֶֽהִי׃ </span></p>
 <p align="RIGHT"><span lang="he">‎<a name="016">16</a> ‏וַתִּקְחִ֣י מִבְּגָדַ֗יִךְ וַתַּֽעֲשִׂי־לָךְ֙ בָּמ֣וֹת טְלֻא֔וֹת וַתִּזְנִ֖י עֲלֵיהֶ֑ם לֹ֥א בָא֖וֹת וְלֹ֥א יִהְיֶֽה׃ </span></p>
 <p align="RIGHT"><span lang="he">‎<a name="017">17</a> ‏וַתִּקְחִ֞י כְּלֵ֣י תִפְאַרְתֵּ֗ךְ מִזְּהָבִ֤י וּמִכַּסְפִּי֙ אֲשֶׁ֣ר נָתַ֣תִּי לָ֔ךְ וַתַּעֲשִׂי־לָ֖ךְ צַלְמֵ֣י זָכָ֑ר וַתִּזְנִי־בָֽם׃ </span></p>
 <p align="RIGHT"><span lang="he">‎<a name="018">18</a> ‏וַתִּקְחִ֛י אֶת־בִּגְדֵ֥י רִקְמָתֵ֖ךְ וַתְּכַסִּ֑ים וְשַׁמְנִי֙ וּקְטָרְתִּ֔י <font color="brown">נתתי</font> <font color="blue">נָתַ֖תְּ</font> לִפְנֵיהֶֽם׃ </span></p>
 <p align="RIGHT"><span lang="he">‎<a name="019">19</a> ‏וְלַחְמִי֩ אֲשֶׁר־נָתַ֨תִּי לָ֜ךְ סֹ֣לֶת וָשֶׁ֤מֶן וּדְבַשׁ֙ הֶֽאֱכַלְתִּ֔יךְ וּנְתַתִּ֧יהוּ לִפְנֵיהֶ֛ם לְרֵ֥יחַ נִיחֹ֖חַ וַיֶּ֑הִי נְאֻ֖ם אֲדֹנָ֥י יְהוִֽה׃ </span></p>
 <p align="RIGHT"><span lang="he">‎<a name="020">20</a> ‏וַתִּקְחִ֞י אֶת־בָּנַ֤יִךְ וְאֶת־בְּנוֹתַ֙יִךְ֙ אֲשֶׁ֣ר יָלַ֣דְתְּ לִ֔י וַתִּזְבָּחִ֥ים לָהֶ֖ם לֶאֱכ֑וֹל הַמְעַ֖ט <font color="brown">מתזנתך</font> <font color="blue">מִתַּזְנוּתָֽיִךְ׃</font> </span></p>
 <p align="RIGHT"><span lang="he">‎<a name="021">21</a> ‏וַֽתִּשְׁחֲטִ֖י אֶת־בָּנָ֑י וַֽתִּתְּנִ֔ים בְּהַעֲבִ֥יר אוֹתָ֖ם לָהֶֽם׃ </span></p>
 <p align="RIGHT"><span lang="he">‎<a name="022">22</a> ‏וְאֵ֤ת כָּל־תּוֹעֲבֹתַ֙יִךְ֙ וְתַזְנֻתַ֔יִךְ לֹ֥א <font color="brown">זכרתי</font> <font color="blue">זָכַ֖רְתְּ</font> אֶת־יְמֵ֣י נְעוּרָ֑יִךְ בִּֽהְיוֹתֵךְ֙ עֵרֹ֣ם וְעֶרְיָ֔ה מִתְבּוֹסֶ֥סֶת בְּדָמֵ֖ךְ הָיִֽית׃ </span></p>
 <p align="RIGHT"><span lang="he">‎<a name="023">23</a> ‏וַיְהִ֕י אַחֲרֵ֖י כָּל־רָעָתֵ֑ךְ א֣וֹי א֣וֹי לָ֔ךְ נְאֻ֖ם אֲדֹנָ֥י יְהוִֽה׃ </span></p>
 <p align="RIGHT"><span lang="he">‎<a name="024">24</a> ‏וַתִּבְנִי־לָ֖ךְ גֶּ֑ב<font color="red"><sup>1</sup></font> וַתַּעֲשִׂי־לָ֥ךְ רָמָ֖ה בְּכָל־רְחֽוֹב׃ </span></p>
 <p align="RIGHT"><span lang="he">‎<a name="025">25</a> ‏אֶל־כָּל־רֹ֣אשׁ דֶּ֗רֶךְ בָּנִית֙ רָֽמָתֵ֔ךְ וַתְּתַֽעֲבִי֙ אֶת־יָפְיֵ֔ךְ וַתְּפַשְּׂקִ֥י אֶת־רַגְלַ֖יִךְ לְכָל־עוֹבֵ֑ר וַתַּרְבִּ֖י אֶת־<font color="brown">תזנתך</font> <font color="blue">תַּזְנוּתָֽיִךְ׃</font> </span></p>
 <p align="RIGHT"><span lang="he">‎<a name="026">26</a> ‏וַתִּזְנִ֧י אֶל־בְּנֵֽי־מִצְרַ֛יִם שְׁכֵנַ֖יִךְ גִּדְלֵ֣י בָשָׂ֑ר וַתַּרְבִּ֥י אֶת־תַּזְנֻתֵ֖ךְ לְהַכְעִיסֵֽנִי׃ </span></p>
 <p align="RIGHT"><span lang="he">‎<a name="027">27</a> ‏וְהִנֵּ֨ה נָטִ֤יתִי יָדִי֙ עָלַ֔יִךְ וָאֶגְרַ֖ע חֻקֵּ֑ךְ וָאֶתְּנֵ֞ךְ בְּנֶ֤פֶשׁ שֹׂנְאוֹתַ֙יִךְ֙ בְּנ֣וֹת פְּלִשְׁתִּ֔ים הַנִּכְלָמ֖וֹת מִדַּרְכֵּ֥ךְ זִמָּֽה׃ </span></p>
 <p align="RIGHT"><span lang="he">‎<a name="028">28</a> ‏וַתִּזְנִי֙ אֶל־בְּנֵ֣י אַשּׁ֔וּר מִבִּלְתִּ֖י שָׂבְעָתֵ֑ךְ וַתִּזְנִ֕ים וְגַ֖ם לֹ֥א שָׂבָֽעַתְּ׃ </span></p>
 <p align="RIGHT"><span lang="he">‎<a name="029">29</a> ‏וַתַּרְבִּ֧י אֶת־תַּזְנוּתֵ֛ךְ אֶל־אֶ֥רֶץ כְּנַ֖עַן כַּשְׂדִּ֑ימָה וְגַם־בְּזֹ֖את לֹ֥א שָׂבָֽעַתְּ׃ </span></p>
 <p align="RIGHT"><span lang="he">‎<a name="030">30</a> ‏מָ֤ה אֲמֻלָה֙ לִבָּתֵ֔ךְ נְאֻ֖ם אֲדֹנָ֣י יְהוִ֑ה בַּעֲשׂוֹתֵךְ֙ אֶת־כָּל־אֵ֔לֶּה מַעֲשֵׂ֥ה אִשָּֽׁה־זוֹנָ֖ה שַׁלָּֽטֶת׃ </span></p>
 <p align="RIGHT"><span lang="he">‎<a name="031">31</a> ‏בִּבְנוֹתַ֤יִךְ גַּבֵּךְ֙ בְּרֹ֣אשׁ כָּל־דֶּ֔רֶךְ וְרָמָתֵ֥ךְ <font color="brown">עשיתי</font> <font color="blue">עָשִׂ֖ית</font> בְּכָל־רְח֑וֹב וְלֹא־<font color="brown">הייתי</font> <font color="blue">הָיִ֥ית</font> כַּזּוֹנָ֖ה לְקַלֵּ֥ס אֶתְנָֽן׃ </span></p>
 <p align="RIGHT"><span lang="he">‎<a name="032">32</a> ‏הָאִשָּׁ֖ה הַמְּנָאָ֑פֶת תַּ֣חַת אִישָׁ֔הּ תִּקַּ֖ח אֶת־זָרִֽים׃ </span></p>
 <p align="RIGHT"><span lang="he">‎<a name="033">33</a> ‏לְכָל־זֹנ֖וֹת יִתְּנוּ־נֵ֑דֶה וְאַ֨תְּ נָתַ֤תְּ אֶת־נְדָנַ֙יִךְ֙ לְכָל־מְאַֽהֲבַ֔יִךְ וַתִּשְׁחֳדִ֣י אוֹתָ֗ם לָב֥וֹא אֵלַ֛יִךְ מִסָּבִ֖יב בְּתַזְנוּתָֽיִךְ׃ </span></p>
 <p align="RIGHT"><span lang="he">‎<a name="034">34</a> ‏וַיְהִי־בָ֨ךְ הֵ֤פֶךְ מִן־הַנָּשִׁים֙ בְּתַזְנוּתַ֔יִךְ וְאַחֲרַ֖יִךְ לֹ֣א זוּנָּ֑ה וּבְתִתֵּ֣ךְ אֶתְנָ֗ן וְאֶתְנַ֛ן לֹ֥א נִתַּן־לָ֖ךְ וַתְּהִ֥י לְהֶֽפֶךְ׃ </span></p>
 <p align="RIGHT"><span lang="he">‎<a name="035">35</a> ‏לָכֵ֣ן זוֹנָ֔ה שִׁמְעִ֖י דְּבַר־יְהוָֽה׃ פ</span></p>
 <p align="RIGHT"><span lang="he">‎<a name="036">36</a> ‏כֹּֽה־אָמַ֞ר אֲדֹנָ֣י יְהוִֹ֗ה יַ֣עַן הִשָּׁפֵ֤ךְ נְחֻשְׁתֵּךְ֙ וַתִּגָּלֶ֣ה עֶרְוָתֵ֔ךְ בְּתַזְנוּתַ֖יִךְ עַל־מְאַהֲבָ֑יִךְ וְעַל֙ כָּל־גִּלּוּלֵ֣י תוֹעֲבוֹתַ֔יִךְ וְכִדְמֵ֣י בָנַ֔יִךְ אֲשֶׁ֥ר נָתַ֖תְּ לָהֶֽם׃ </span></p>
 <p align="RIGHT"><span lang="he">‎<a name="037">37</a> ‏לָ֠כֵן הִנְנִ֨י מְקַבֵּ֤ץ אֶת־כָּל־מְאַהֲבַ֙יִךְ֙ אֲשֶׁ֣ר עָרַ֣בְתְּ עֲלֵיהֶ֔ם וְאֵת֙ כָּל־אֲשֶׁ֣ר אָהַ֔בְתְּ עַ֖ל כָּל־אֲשֶׁ֣ר שָׂנֵ֑את וְקִבַּצְתִּי֩ אֹתָ֨ם עָלַ֜יִךְ מִסָּבִ֗יב וְגִלֵּיתִ֤י עֶרְוָתֵךְ֙ אֲלֵהֶ֔ם וְרָא֖וּ אֶת־כָּל־עֶרְוָתֵֽךְ׃ </span></p>
 <p align="RIGHT"><span lang="he">‎<a name="038">38</a> ‏וּשְׁפַטְתִּיךְ֙ מִשְׁפְּטֵ֣י נֹאֲפ֔וֹת וְשֹׁפְכֹ֖ת דָּ֑ם וּנְתַתִּ֕יךְ דַּ֥ם חֵמָ֖ה וְקִנְאָֽה׃ </span></p>
 <p align="RIGHT"><span lang="he">‎<a name="039">39</a> ‏וְנָתַתִּ֨י אוֹתָ֜ךְ בְּיָדָ֗ם וְהָרְס֤וּ גַבֵּךְ֙ וְנִתְּצ֣וּ רָמֹתַ֔יִךְ וְהִפְשִׁ֤יטוּ אוֹתָךְ֙ בְּגָדַ֔יִךְ וְלָקְח֖וּ כְּלֵ֣י תִפְאַרְתֵּ֑ךְ וְהִנִּיח֖וּךְ עֵירֹ֥ם וְעֶרְיָֽה׃ </span></p>
 <p align="RIGHT"><span lang="he">‎<a name="040">40</a> ‏וְהֶעֱל֤וּ עָלַ֙יִךְ֙ קָהָ֔ל וְרָגְמ֥וּ אוֹתָ֖ךְ בָּאָ֑בֶן וּבִתְּק֖וּךְ בְּחַרְבוֹתָֽם׃ </span></p>
 <p align="RIGHT"><span lang="he">‎<a name="041">41</a> ‏וְשָׂרְפ֤וּ בָתַּ֙יִךְ֙ בָּאֵ֔שׁ וְעָשׂוּ־בָ֣ךְ שְׁפָטִ֔ים לְעֵינֵ֖י נָשִׁ֣ים רַבּ֑וֹת וְהִשְׁבַּתִּיךְ֙ מִזּוֹנָ֔ה וְגַם־אֶתְנַ֖ן לֹ֥א תִתְּנִי־עֽוֹד׃ </span></p>
 <p align="RIGHT"><span lang="he">‎<a name="042">42</a> ‏וַהֲנִחֹתִ֤י חֲמָתִי֙ בָּ֔ךְ וְסָ֥רָה קִנְאָתִ֖י מִמֵּ֑ךְ וְשָׁ֣קַטְתִּ֔י וְלֹ֥א אֶכְעַ֖ס עֽוֹד׃ </span></p>
 <p align="RIGHT"><span lang="he">‎<a name="043">43</a> ‏יַ֗עַן אֲשֶׁ֤ר לֹֽא־<font color="brown">זכרתי</font> <font color="blue">זָכַרְתְּ֙</font> אֶת־יְמֵ֣י נְעוּרַ֔יִךְ וַתִּרְגְּזִי־לִ֖י בְּכָל־אֵ֑לֶּה וְגַם־אֲנִ֨י הֵ֜א דַּרְכֵּ֣ךְ׀ בְּרֹ֣אשׁ נָתַ֗תִּי נְאֻם֙ אֲדֹנָ֣י יְהוִ֔ה וְלֹ֤א <font color="brown">עשיתי</font> <font color="blue">עָשִׂית֙</font> אֶת־הַזִּמָּ֔ה עַ֖ל כָּל־תּוֹעֲבֹתָֽיִךְ׃ </span></p>
 <p align="RIGHT"><span lang="he">‎<a name="044">44</a> ‏הִנֵּה֙ כָּל־הַמֹּשֵׁ֔ל עָלַ֥יִךְ יִמְשֹׁ֖ל לֵאמֹ֑ר כְּאִמָּ֖ה בִּתָּֽהּ׃ </span></p>
 <p align="RIGHT"><span lang="he">‎<a name="045">45</a> ‏בַּת־אִמֵּ֣ךְ אַ֔תְּ גֹּעֶ֥לֶת אִישָׁ֖הּ וּבָנֶ֑יהָ וַאֲח֨וֹת אֲחוֹתֵ֜ךְ אַ֗תְּ אֲשֶׁ֤ר גָּֽעֲ֙לוּ֙ אַנְשֵׁיהֶ֣ן וּבְנֵיהֶ֔ן אִמְּכֶ֣ן חִתִּ֔ית וַאֲבִיכֶ֖ן אֱמֹרִֽי׃ </span></p>
 <p align="RIGHT"><span lang="he">‎<a name="046">46</a> ‏וַאֲחוֹתֵ֨ךְ הַגְּדוֹלָ֤ה שֹֽׁמְרוֹן֙ הִ֣יא וּבְנוֹתֶ֔יהָ הַיּוֹשֶׁ֖בֶת עַל־שְׂמֹאולֵ֑ךְ וַאֲחוֹתֵ֞ךְ הַקְּטַנָּ֣ה מִמֵּ֗ךְ הַיּוֹשֶׁ֙בֶת֙ מִֽימִינֵ֔ךְ סְדֹ֖ם וּבְנוֹתֶֽיהָ׃ </span></p>
 <p align="RIGHT"><span lang="he">‎<a name="047">47</a> ‏וְלֹ֤א בְדַרְכֵיהֶן֙ הָלַ֔כְתְּ וּבְתוֹעֲבֽוֹתֵיהֶ֖ן <font color="brown">עשיתי</font> <font color="blue">עָשִׂ֑ית</font> כִּמְעַ֣ט קָ֔ט וַתַּשְׁחִ֥תִי מֵהֵ֖ן בְּכָל־דְּרָכָֽיִךְ׃ </span></p>
 <p align="RIGHT"><span lang="he">‎<a name="048">48</a> ‏חַי־אָ֗נִי נְאֻם֙ אֲדֹנָ֣י יְהוִ֔ה אִם־עָֽשְׂתָה֙ סְדֹ֣ם אֲחוֹתֵ֔ךְ הִ֖יא וּבְנוֹתֶ֑יהָ כַּאֲשֶׁ֣ר עָשִׂ֔ית אַ֖תְּ וּבְנוֹתָֽיִךְ׃ </span></p>
 <p align="RIGHT"><span lang="he">‎<a name="049">49</a> ‏הִנֵּה־זֶ֣ה הָיָ֔ה עֲוֹ֖ן סְדֹ֣ם אֲחוֹתֵ֑ךְ גָּא֨וֹן שִׂבְעַת־לֶ֜חֶם וְשַׁלְוַ֣ת הַשְׁקֵ֗ט הָ֤יָה לָהּ֙ וְלִבְנוֹתֶ֔יהָ וְיַד־עָנִ֥י וְאֶבְי֖וֹן לֹ֥א הֶחֱזִֽיקָה׃ </span></p>
 <p align="RIGHT"><span lang="he">‎<a name="050">50</a> ‏וַֽתִּגְבְּהֶ֔ינָה וַתַּעֲשֶׂ֥ינָה תוֹעֵבָ֖ה לְפָנָ֑י וָאָסִ֥יר אֶתְהֶ֖ן כַּאֲשֶׁ֥ר רָאִֽיתִי׃ ס</span></p>
 <p align="RIGHT"><span lang="he">‎<a name="051">51</a> ‏וְשֹׁ֣מְר֔וֹן כַּחֲצִ֥י חַטֹּאתַ֖יִךְ לֹ֣א חָטָ֑אָה וַתַּרְבִּ֤י אֶת־תּוֹעֲבוֹתַ֙יִךְ֙ מֵהֵ֔נָּה וַתְּצַדְּקִי֙ אֶת־<font color="brown">אחותך</font> <font color="blue">אֲחוֹתַ֔יִךְ</font> בְּכָל־תּוֹעֲבוֹתַ֖יִךְ אֲשֶׁ֥ר <font color="brown">עשיתי</font> <font color="blue">עָשִֽׂית׃</font> </span></p>
 <p align="RIGHT"><span lang="he">‎<a name="052">52</a> ‏גַּם־אַ֣תְּ׀ שְׂאִ֣י כְלִמָּתֵ֗ךְ אֲשֶׁ֤ר פִּלַּלְתְּ֙ לַֽאֲחוֹתֵ֔ךְ בְּחַטֹּאתַ֛יִךְ אֲשֶׁר־הִתְעַ֥בְתְּ מֵהֵ֖ן תִּצְדַּ֣קְנָה מִמֵּ֑ךְ וְגַם־אַ֥תְּ בּ֙וֹשִׁי֙ וּשְׂאִ֣י כְלִמָּתֵ֔ךְ בְּצַדֶּקְתֵּ֖ךְ אַחְיוֹתֵֽךְ׃ </span></p>
 <p align="RIGHT"><span lang="he">‎<a name="053">53</a> ‏וְשַׁבְתִּי֙ אֶת־שְׁבִ֣יתְהֶ֔ן אֶת־<font color="brown">שבית</font> <font color="blue">שְׁב֤וּת</font> סְדֹם֙ וּבְנוֹתֶ֔יהָ וְאֶת־<font color="brown">שבית</font> <font color="blue">שְׁב֥וּת</font> שֹׁמְר֖וֹן וּבְנוֹתֶ֑יהָ <font color="brown">ושבית</font> <font color="blue">וּשְׁב֥וּת</font> שְׁבִיתַ֖יִךְ בְּתוֹכָֽהְנָה׃ </span></p>
 <p align="RIGHT"><span lang="he">‎<a name="054">54</a> ‏לְמַ֙עַן֙ תִּשְׂאִ֣י כְלִמָּתֵ֔ךְ וְנִכְלַ֕מְתְּ<font color="red"><sup>3</sup></font> מִכֹּ֖ל אֲשֶׁ֣ר עָשִׂ֑ית בְּנַחֲמֵ֖ךְ אֹתָֽן׃ </span></p>
 <p align="RIGHT"><span lang="he">‎<a name="055">55</a> ‏וַאֲחוֹתַ֗יִךְ סְדֹ֤ם וּבְנוֹתֶ֙יהָ֙ תָּשֹׁ֣בְןָ לְקַדְמָתָ֔ן וְשֹֽׁמְרוֹן֙ וּבְנוֹתֶ֔יהָ תָּשֹׁ֖בְןָ לְקַדְמָתָ֑ן וְאַתְּ֙ וּבְנוֹתַ֔יִךְ תְּשֻׁבֶ֖ינָה לְקַדְמַתְכֶֽן׃ </span></p>
 <p align="RIGHT"><span lang="he">‎<a name="056">56</a> ‏וְל֤וֹא הָֽיְתָה֙ סְדֹ֣ם אֲחוֹתֵ֔ךְ לִשְׁמוּעָ֖ה בְּפִ֑יךְ בְּי֖וֹם גְּאוֹנָֽיִךְ׃ </span></p>
 <p align="RIGHT"><span lang="he">‎<a name="057">57</a> ‏בְּטֶרֶם֮ תִּגָּלֶ֣ה רָעָתֵךְ֒ כְּמ֗וֹ עֵ֚ת חֶרְפַּ֣ת בְּנוֹת־אֲרָ֔ם וְכָל־סְבִיבוֹתֶ֖יהָ בְּנ֣וֹת פְּלִשְׁתִּ֑ים הַשָּׁאט֥וֹת אוֹתָ֖ךְ מִסָּבִֽיב׃ </span></p>
 <p align="RIGHT"><span lang="he">‎<a name="058">58</a> ‏אֶת־זִמָּתֵ֥ךְ וְאֶת־תּוֹעֲבוֹתַ֖יִךְ אַ֣תְּ נְשָׂאתִ֑ים נְאֻ֖ם יְהוָֽה׃ ס</span></p>
 <p align="RIGHT"><span lang="he">‎<a name="059">59</a> ‏כִּ֣י כֹ֤ה אָמַר֙ אֲדֹנָ֣י יְהוִ֔ה <font color="brown">ועשית</font> <font color="blue">וְעָשִׂ֥יתִי</font> אוֹתָ֖ךְ כַּאֲשֶׁ֣ר עָשִׂ֑ית אֲשֶׁר־בָּזִ֥ית אָלָ֖ה לְהָפֵ֥ר בְּרִֽית׃ </span></p>
 <p align="RIGHT"><span lang="he">‎<a name="060">60</a> ‏וְזָכַרְתִּ֨י אֲנִ֧י אֶת־בְּרִיתִ֛י אוֹתָ֖ךְ בִּימֵ֣י נְעוּרָ֑יִךְ וַהֲקִמוֹתִ֥י לָ֖ךְ בְּרִ֥ית עוֹלָֽם׃ </span></p>
 <p align="RIGHT"><span lang="he">‎<a name="061">61</a> ‏וְזָכַ֣רְתְּ אֶת־דְּרָכַיִךְ֮ וְנִכְלַמְתְּ֒ בְּקַחְתֵּ֗ךְ אֶת־אֲחוֹתַ֙יִךְ֙ הַגְּדֹל֣וֹת מִמֵּ֔ךְ אֶל־הַקְּטַנּ֖וֹת מִמֵּ֑ךְ וְנָתַתִּ֨י אֶתְהֶ֥ן לָ֛ךְ לְבָנ֖וֹת וְלֹ֥א מִבְּרִיתֵֽךְ׃ </span></p>
 <p align="RIGHT"><span lang="he">‎<a name="062">62</a> ‏וַהֲקִימוֹתִ֥י אֲנִ֛י אֶת־בְּרִיתִ֖י אִתָּ֑ךְ וְיָדַ֖עַתְּ כִּֽי־אֲנִ֥י יְהוָֽה׃ </span></p>
 <p align="RIGHT"><span lang="he">‎<a name="063">63</a> ‏לְמַ֤עַן תִּזְכְּרִי֙ וָבֹ֔שְׁתְּ וְלֹ֨א יִֽהְיֶה־לָּ֥ךְ עוֹד֙ פִּתְח֣וֹן פֶּ֔ה מִפְּנֵ֖י כְּלִמָּתֵ֑ךְ בְּכַפְּרִי־לָךְ֙ לְכָל־אֲשֶׁ֣ר עָשִׂ֔ית נְאֻ֖ם אֲדֹנָ֥י יְהוִֽה׃ ס</span></p>
 </td>
 <td width="50%">
 <p>1 wayəhî ḏəḇar-yəhwâ ’ēlay lē’mōr: </p>
 <p>2 ben-’āḏām hwōḏ<sup>a</sup>‘ ’eṯ-yərûšālaim ’eṯ-twō‘ăḇōṯeyhā: </p>
 <p>3 wə’āmarətā kōh-’āmar ’ăḏōnāy yəhwih lîrûšālaim məḵōrōṯayiḵə ûmōləḏōṯayiḵə mē’ereṣ hakən<sup>a</sup>‘ănî ’āḇîḵə hā’ĕmōrî wə’immēḵə ḥitîṯ: </p>
 <p>4 ûmwōləḏwōṯayiḵə bəywōm hûlleḏeṯ ’ōṯāḵə lō’-ḵārraṯ šārrēḵə ûḇəmayim lō’-ruḥaṣətə ləmišə‘î wəhāməlēḥa lō’ huməl<sup>a</sup>ḥatə wəhāḥətēl lō’ ḥutālətə: </p>
 <p>5 lō’-ḥāsâ ‘ālayiḵə ‘ayin l<sup>a</sup>‘ăśwōṯ lāḵə ’<sup>a</sup>ḥaṯ mē’ēlleh ləḥuməlâ ‘ālāyiḵə watušələḵî ’el-pənê haśśāḏeh bəḡō‘al nafəšēḵə bəywōm hulleḏeṯ ’ōṯāḵə: </p>
 <p>6 wā’e‘ĕḇōr ‘ālayiḵə wā’erə’ēḵə miṯəbwōseseṯ bəḏāmāyiḵə wā’ōmar lāḵə bəḏāmayiḵə ḥăyî wā’ōmar lāḵə bəḏāmayiḵə ḥăyî: </p>
 <p>7 rəḇāḇâ kəṣem<sup>a</sup>ḥ haśśāḏeh nəṯatîḵə watirəbî watiḡədəlî watāḇō’î b<sup>a</sup>‘ăḏî ‘ăḏāyîm šāḏayim nāḵōnû ûśə‘ārēḵə ṣimmēḥa wə’atə ‘ērōm wə‘erəyâ: </p>
 <p>8 wā’e‘ĕḇōr ‘ālayiḵə wā’erə’ēḵə wəhinnēh ‘itēḵə ‘ēṯ dōḏîm wā’efərōś kənāfî ‘ālayiḵə wā’ăḵasseh ‘erəwāṯēḵə wā’eššāḇ<sup>a</sup>‘ lāḵə wā’āḇwō’ ḇiḇərîṯ ’ōṯāḵə nə’um ’ăḏōnāy yəhwih watihəyî lî: </p>
 <p>9 wā’erəḥāṣēḵə bammayim wā’ešəṭōf dāmayiḵə mē‘ālāyiḵə wā’ăsuḵēḵə baššāmen: </p>
 <p>10 wā’aləbîšēḵə riqəmâ wā’enə‘ălēḵə tāḥaš wā’eḥəbəšēḵə baššēš wa’ăḵassēḵə mešî: </p>
 <p>11 wā’e‘ədēḵə ‘eḏî wā’etənâ ṣəmîḏîm ‘al-yāḏayiḵə wərāḇîḏ ‘al-gərwōnēḵə: </p>
 <p>12 wā’etēn nezem ‘al-’apēḵə w<sup>a</sup>‘ăḡîlîm ‘al-’āzənāyiḵə w<sup>a</sup>‘ăṭereṯ tifə’ereṯ bərō’šēḵə: </p>
 <p>13 wat<sup>a</sup>‘ədî zâāḇ wāḵesef ûmaləbûšēḵə <font color="brown">šēšî</font> <font color="blue">šēš</font> wāmešî wəriqəmâ sōleṯ ûḏəḇaš wāšemen <font color="brown">’āḵālətî</font> <font color="blue">’āḵālətə</font> watîfî bimə’ōḏ mə’ōḏ watiṣələḥî liməlûḵâ: </p>
 <p>14 wayyēṣē’ lāḵə šēm bagwōyim bəyāfəyēḵə kî| kālîl hû’ bahăḏārî ’ăšer-śamətî ‘ālayiḵə nə’um ’ăḏōnāy yəhwih: </p>
 <p>15 watiḇəṭəḥî ḇəyāfəyēḵə watizənî ‘al-šəmēḵə watišəpəḵî ’eṯ-tazənûṯayiḵə ‘al-kāl-‘wōḇēr lwō-yehî: </p>
 <p>16 watiqəḥî mibəḡāḏayiḵə wat<sup>a</sup>‘ăśî-lāḵə bāmwōṯ ṭəlu’wōṯ watizənî ‘ălêhem lō’ ḇā’wōṯ wəlō’ yihəyeh: </p>
 <p>17 watiqəḥî kəlê ṯifə’arətēḵə mizzəhāḇî ûmikasəpî ’ăšer nāṯatî lāḵə wat<sup>a</sup>‘ăśî-lāḵə ṣaləmê zāḵār watizənî-ḇām: </p>
 <p>18 watiqəḥî ’eṯ-biḡəḏê riqəmāṯēḵə watəḵassîm wəšamənî ûqəṭārətî <font color="brown">nāṯatî</font> <font color="blue">nāṯatə</font> lifənêhem: </p>
 <p>19 wəl<sup>a</sup>ḥəmî ’ăšer-nāṯatî lāḵə sōleṯ wāšemen ûḏəḇaš he’ĕḵalətîḵə ûnəṯatîhû lifənêhem lərêḥa nîḥōḥa wayyehî nə’um ’ăḏōnāy yəhwih: </p>
 <p>20 watiqəḥî ’eṯ-bānayiḵə wə’eṯ-bənwōṯayiḵə ’ăšer yālaḏətə lî watizəbāḥîm lâem le’ĕḵwōl hamə‘aṭ <font color="brown">mitazənuṯēḵə</font> <font color="blue">mitazənûṯāyiḵə:</font> </p>
 <p>21 watišəḥăṭî ’eṯ-bānāy watitənîm bəh<sup>a</sup>‘ăḇîr ’wōṯām lâem: </p>
 <p>22 wə’ēṯ kāl-twō‘ăḇōṯayiḵə wəṯazənuṯayiḵə lō’ <font color="brown">zāḵarətî</font> <font color="blue">zāḵarətə</font> ’eṯ-yəmê nə‘ûrāyiḵə bihəywōṯēḵə ‘ērōm wə‘erəyâ miṯəbwōseseṯ bəḏāmēḵə hāyîṯ: </p>
 <p>23 wayəhî ’<sup>a</sup>ḥărê kāl-rā‘āṯēḵə ’wōy ’wōy lāḵə nə’um ’ăḏōnāy yəhwih: </p>
 <p>24 watiḇənî-lāḵə geḇ<font color="red"><sup>1</sup></font> wat<sup>a</sup>‘ăśî-lāḵə rāmâ bəḵāl-rəḥwōḇ: </p>
 <p>25 ’el-kāl-rō’š dereḵə bānîṯ rāmāṯēḵə watəṯ<sup>a</sup>‘ăḇî ’eṯ-yāfəyēḵə watəfaśśəqî ’eṯ-raḡəlayiḵə ləḵāl-‘wōḇēr watarəbî ’eṯ-<font color="brown">tazənuṯēḵə</font> <font color="blue">tazənûṯāyiḵə:</font> </p>
 <p>26 watizənî ’el-bənê-miṣərayim šəḵēnayiḵə giḏəlê ḇāśār watarəbî ’eṯ-tazənuṯēḵə ləhaḵə‘îsēnî: </p>
 <p>27 wəhinnēh nāṭîṯî yāḏî ‘ālayiḵə wā’eḡər<sup>a</sup>‘ ḥuqqēḵə wā’etənēḵə bənefeš śōnə’wōṯayiḵə bənwōṯ pəlišətîm hanniḵəlāmwōṯ midarəkēḵə zimmâ: </p>
 <p>28 watizənî ’el-bənê ’aššûr mibilətî śāḇə‘āṯēḵə watizənîm wəḡam lō’ śāḇā‘atə: </p>
 <p>29 watarəbî ’eṯ-tazənûṯēḵə ’el-’ereṣ kən<sup>a</sup>‘an kaśədîmâ wəḡam-bəzō’ṯ lō’ śāḇā‘atə: </p>
 <p>30 mâ ’ămulâ libāṯēḵə nə’um ’ăḏōnāy yəhwih b<sup>a</sup>‘ăśwōṯēḵə ’eṯ-kāl-’ēlleh m<sup>a</sup>‘ăśēh ’iššâ-zwōnâ šallāṭeṯ: </p>
 <p>31 biḇənwōṯayiḵə gabēḵə bərō’š kāl-dereḵə wərāmāṯēḵə <font color="brown">‘āśîṯî</font> <font color="blue">‘āśîṯ</font> bəḵāl-rəḥwōḇ wəlō’-<font color="brown">hāyîṯy</font> <font color="blue">hāyîṯ</font> kazzwōnâ ləqallēs ’eṯənān: </p>
 <p>32 hā’iššâ hammənā’āfeṯ t<sup>a</sup>ḥaṯ ’îšāh tiqq<sup>a</sup>ḥ ’eṯ-zārîm: </p>
 <p>33 ləḵāl-zōnwōṯ yitənû-nēḏeh wə’atə nāṯatə ’eṯ-nəḏānayiḵə ləḵāl-mə’ahăḇayiḵə watišəḥŏḏî ’wōṯām lāḇwō’ ’ēlayiḵə missāḇîḇ bəṯazənûṯāyiḵə: </p>
 <p>34 wayəhî-ḇāḵə hēfeḵə min-hannāšîm bəṯazənûṯayiḵə wə’<sup>a</sup>ḥărayiḵə lō’ zûnnâ ûḇəṯitēḵə ’eṯənān wə’eṯənan lō’ nitan-lāḵə watəhî ləhefeḵə: </p>
 <p>35 lāḵēn zwōnâ šimə‘î dəḇar-yəhwâ: f</p>
 <p>36 kōh-’āmar ’ăḏōnāy yəhwōih y<sup>a</sup>‘an hiššāfēḵə nəḥušətēḵə watigāleh ‘erəwāṯēḵə bəṯazənûṯayiḵə ‘al-mə’ahăḇāyiḵə wə‘al kāl-gillûlê ṯwō‘ăḇwōṯayiḵə wəḵiḏəmê ḇānayiḵə ’ăšer nāṯatə lâem: </p>
 <p>37 lāḵēn hinənî məqabēṣ ’eṯ-kāl-mə’ahăḇayiḵə ’ăšer ‘āraḇətə ‘ălêhem wə’ēṯ kāl-’ăšer ’âaḇətə ‘al kāl-’ăšer śānē’ṯ wəqibaṣətî ’ōṯām ‘ālayiḵə missāḇîḇ wəḡillêṯî ‘erəwāṯēḵə ’ălēhem wərā’û ’eṯ-kāl-‘erəwāṯēḵə: </p>
 <p>38 ûšəfaṭətîḵə mišəpəṭê nō’ăfwōṯ wəšōfəḵōṯ dām ûnəṯatîḵə dam ḥēmâ wəqinə’â: </p>
 <p>39 wənāṯatî ’wōṯāḵə bəyāḏām wəhārəsû ḡabēḵə wənitəṣû rāmōṯayiḵə wəhifəšîṭû ’wōṯāḵə bəḡāḏayiḵə wəlāqəḥû kəlê ṯifə’arətēḵə wəhinnîḥûḵə ‘êrōm wə‘erəyâ: </p>
 <p>40 wəhe‘ĕlû ‘ālayiḵə qâāl wərāḡəmû ’wōṯāḵə bā’āḇen ûḇitəqûḵə bəḥarəḇwōṯām: </p>
 <p>41 wəśārəfû ḇātayiḵə bā’ēš wə‘āśû-ḇāḵə šəfāṭîm lə‘ênê nāšîm rabwōṯ wəhišəbatîḵə mizzwōnâ wəḡam-’eṯənan lō’ ṯitənî-‘wōḏ: </p>
 <p>42 wahăniḥōṯî ḥămāṯî bāḵə wəsārâ qinə’āṯî mimmēḵə wəšāqaṭətî wəlō’ ’eḵə‘as ‘wōḏ: </p>
 <p>43 y<sup>a</sup>‘an ’ăšer lō’-<font color="brown">zāḵarətî</font> <font color="blue">zāḵarətə</font> ’eṯ-yəmê nə‘ûrayiḵə watirəgəzî-lî bəḵāl-’ēlleh wəḡam-’ănî hē’ darəkēḵə| bərō’š nāṯatî nə’um ’ăḏōnāy yəhwih wəlō’ <font color="brown">‘āśîṯî</font> <font color="blue">‘āśîṯ</font> ’eṯ-hazzimmâ ‘al kāl-twō‘ăḇōṯāyiḵə: </p>
 <p>44 hinnēh kāl-hammōšēl ‘ālayiḵə yiməšōl lē’mōr kə’immâ bitāh: </p>
 <p>45 baṯ-’immēḵə ’atə gō‘eleṯ ’îšāh ûḇāneyhā wa’ăḥwōṯ ’ăḥwōṯēḵə ’atə ’ăšer gā‘ălû ’anəšêhen ûḇənêhen ’imməḵen ḥitîṯ wa’ăḇîḵen ’ĕmōrî: </p>
 <p>46 wa’ăḥwōṯēḵə hagəḏwōlâ šōmərwōn hî’ ûḇənwōṯeyhā hayywōšeḇeṯ ‘al-śəmō’wlēḵə wa’ăḥwōṯēḵə haqqəṭannâ mimmēḵə hayywōšeḇeṯ mîmînēḵə səḏōm ûḇənwōṯeyhā: </p>
 <p>47 wəlō’ ḇəḏarəḵêhen hālaḵətə ûḇəṯwō‘ăḇwōṯêhen <font color="brown">‘āśîṯî</font> <font color="blue">‘āśîṯ</font> kimə‘aṭ qāṭ watašəḥiṯî mēhēn bəḵāl-dərāḵāyiḵə: </p>
 <p>48 ḥay-’ānî nə’um ’ăḏōnāy yəhwih ’im-‘āśəṯâ səḏōm ’ăḥwōṯēḵə hî’ ûḇənwōṯeyhā ka’ăšer ‘āśîṯ ’atə ûḇənwōṯāyiḵə: </p>
 <p>49 hinnēh-zeh hāyâ ‘ăwōn səḏōm ’ăḥwōṯēḵə gā’wōn śiḇə‘aṯ-leḥem wəšaləwaṯ hašəqēṭ hāyâ lāh wəliḇənwōṯeyhā wəyaḏ-‘ānî wə’eḇəywōn lō’ heḥĕzîqâ: </p>
 <p>50 watiḡəbəheynâ wat<sup>a</sup>‘ăśeynâ ṯwō‘ēḇâ ləfānāy wā’āsîr ’eṯəhen ka’ăšer rā’îṯî: s</p>
 <p>51 wəšōmərwōn k<sup>a</sup>ḥăṣî ḥaṭṭō’ṯayiḵə lō’ ḥāṭā’â watarəbî ’eṯ-twō‘ăḇwōṯayiḵə mēhēnnâ watəṣadəqî ’eṯ-<font color="brown">’ăḥwōṯēḵə</font> <font color="blue">’ăḥwōṯayiḵə</font> bəḵāl-twō‘ăḇwōṯayiḵə ’ăšer <font color="brown">‘āśîṯy</font> <font color="blue">‘āśîṯ:</font> </p>
 <p>52 gam-’atə| śə’î ḵəlimmāṯēḵə ’ăšer pillalətə la’ăḥwōṯēḵə bəḥaṭṭō’ṯayiḵə ’ăšer-hiṯə‘aḇətə mēhēn tiṣədaqənâ mimmēḵə wəḡam-’atə bwōšî ûśə’î ḵəlimmāṯēḵə bəṣadeqətēḵə ’<sup>a</sup>ḥəywōṯēḵə: </p>
 <p>53 wəšaḇətî ’eṯ-šəḇîṯəhen ’eṯ-<font color="brown">šəḇîṯ</font> <font color="blue">šəḇûṯ</font> səḏōm ûḇənwōṯeyhā wə’eṯ-<font color="brown">šəḇîṯ</font> <font color="blue">šəḇûṯ</font> šōmərwōn ûḇənwōṯeyhā <font color="brown">ûšəḇîṯ</font> <font color="blue">ûšəḇûṯ</font> šəḇîṯayiḵə bəṯwōḵâənâ: </p>
 <p>54 ləm<sup>a</sup>‘an tiśə’î ḵəlimmāṯēḵə wəniḵəlamətə<font color="red"><sup>3</sup></font> mikōl ’ăšer ‘āśîṯ bən<sup>a</sup>ḥămēḵə ’ōṯān: </p>
 <p>55 wa’ăḥwōṯayiḵə səḏōm ûḇənwōṯeyhā tāšōḇənā ləqaḏəmāṯān wəšōmərwōn ûḇənwōṯeyhā tāšōḇənā ləqaḏəmāṯān wə’atə ûḇənwōṯayiḵə təšuḇeynâ ləqaḏəmaṯəḵen: </p>
 <p>56 wəlwō’ hāyəṯâ səḏōm ’ăḥwōṯēḵə lišəmû‘â bəfîḵə bəywōm gə’wōnāyiḵə: </p>
 <p>57 bəṭerem tigāleh rā‘āṯēḵə kəmwō ‘ēṯ ḥerəpaṯ bənwōṯ-’ărām wəḵāl-səḇîḇwōṯeyhā bənwōṯ pəlišətîm haššā’ṭwōṯ ’wōṯāḵə missāḇîḇ: </p>
 <p>58 ’eṯ-zimmāṯēḵə wə’eṯ-twō‘ăḇwōṯayiḵə ’atə nəśā’ṯîm nə’um yəhwâ: s</p>
 <p>59 kî ḵōh ’āmar ’ăḏōnāy yəhwih <font color="brown">wə‘āśîṯ</font> <font color="blue">wə‘āśîṯî</font> ’wōṯāḵə ka’ăšer ‘āśîṯ ’ăšer-bāzîṯ ’ālâ ləhāfēr bərîṯ: </p>
 <p>60 wəzāḵarətî ’ănî ’eṯ-bərîṯî ’wōṯāḵə bîmê nə‘ûrāyiḵə wahăqimwōṯî lāḵə bərîṯ ‘wōlām: </p>
 <p>61 wəzāḵarətə ’eṯ-dərāḵayiḵə wəniḵəlamətə bəq<sup>a</sup>ḥətēḵə ’eṯ-’ăḥwōṯayiḵə hagəḏōlwōṯ mimmēḵə ’el-haqqəṭannwōṯ mimmēḵə wənāṯatî ’eṯəhen lāḵə ləḇānwōṯ wəlō’ mibərîṯēḵə: </p>
 <p>62 wahăqîmwōṯî ’ănî ’eṯ-bərîṯî ’itāḵə wəyāḏ<sup>a</sup>‘atə kî-’ănî yəhwâ: </p>
 <p>63 ləm<sup>a</sup>‘an tizəkərî wāḇōšətə wəlō’ yihəyeh-llāḵə ‘wōḏ piṯəḥwōn peh mipənê kəlimmāṯēḵə bəḵapərî-lāḵə ləḵāl-’ăšer ‘āśîṯ nə’um ’ăḏōnāy yəhwih: s</p>
 </td>
 </tr></table>
 <p></p><hr>
 <center>
 <a href="eze017.htm">Next: Ezekiel (Yechezqel) Chapter 17</a></center>
 </body>