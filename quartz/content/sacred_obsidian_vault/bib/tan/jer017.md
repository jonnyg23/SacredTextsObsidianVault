<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jer017.htm">Polyglot</a> 
 <a href="../kjv/jer017.htm">KJV</a> 
 <a href="../sep/jer017.htm">Sep</a> 
 <a href="../vul/jer017.htm">Vul</a> 
 
 <br>
 <br><a href="jer.htm">Jeremiah (Yermiyah) Index</a><br>
  
 <a href="jer016.htm">Previous</a> 
 <a href="jer018.htm">Next</a> 
 </center>
 <hr>
 
 <h3 align="CENTER">Tanach (Hebrew): Jeremiah (Yermiyah) Chapter 17</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏חַטַּ֣את יְהוּדָ֗ה כְּתוּבָ֛ה בְּעֵ֥ט בַּרְזֶ֖ל בְּצִפֹּ֣רֶן שָׁמִ֑יר חֲרוּשָׁה֙ עַל־ל֣וּחַ לִבָּ֔ם וּלְקַרְנ֖וֹת מִזְבְּחוֹתֵיכֶֽם׃ </span></p>
 <p align="RIGHT"><span lang="he">‎<a name="002">2</a> ‏כִּזְכֹּ֤ר בְּנֵיהֶם֙ מִזְבְּחוֹתָ֔ם וַאֲשֵׁרֵיהֶ֖ם עַל־עֵ֣ץ רַֽעֲנָ֑ן עַ֖ל גְּבָע֥וֹת הַגְּבֹהֽוֹת׃ </span></p>
 <p align="RIGHT"><span lang="he">‎<a name="003">3</a> ‏הֲרָרִי֙ בַּשָּׂדֶ֔ה חֵילְךָ֥ כָל־אוֹצְרוֹתֶ֖יךָ לָבַ֣ז אֶתֵּ֑ן בָּמֹתֶ֕יךָ בְּחַטָּ֖את בְּכָל־גְּבוּלֶֽיךָ׃ </span></p>
 <p align="RIGHT"><span lang="he">‎<a name="004">4</a> ‏וְשָׁמַטְתָּ֗ה וּבְךָ֙ מִנַּחֲלָֽתְךָ֙ אֲשֶׁ֣ר נָתַ֣תִּי לָ֔ךְ וְהַעֲבַדְתִּ֙יךָ֙ אֶת־אֹ֣יְבֶ֔יךָ בָּאָ֖רֶץ אֲשֶׁ֣ר לֹֽא־יָדָ֑עְתָּ כִּֽי־אֵ֛שׁ קְדַחְתֶּ֥ם בְּאַפִּ֖י עַד־עוֹלָ֥ם תּוּקָֽד׃ ס</span></p>
 <p align="RIGHT"><span lang="he">‎<a name="005">5</a> ‏כֹּ֣ה׀ אָמַ֣ר יְהוָ֗ה אָר֤וּר הַגֶּ֙בֶר֙ אֲשֶׁ֣ר יִבְטַ֣ח בָּֽאָדָ֔ם וְשָׂ֥ם בָּשָׂ֖ר זְרֹע֑וֹ וּמִן־יְהוָ֖ה יָס֥וּר לִבּֽוֹ׃ </span></p>
 <p align="RIGHT"><span lang="he">‎<a name="006">6</a> ‏וְהָיָה֙ כְּעַרְעָ֣ר בָּֽעֲרָבָ֔ה וְלֹ֥א יִרְאֶ֖ה כִּי־יָב֣וֹא ט֑וֹב וְשָׁכַ֤ן חֲרֵרִים֙ בַּמִּדְבָּ֔ר אֶ֥רֶץ מְלֵחָ֖ה וְלֹ֥א תֵשֵֽׁב׃ ס</span></p>
 <p align="RIGHT"><span lang="he">‎<a name="007">7</a> ‏בָּר֣וּךְ הַגֶּ֔בֶר אֲשֶׁ֥ר יִבְטַ֖ח בַּֽיהוָ֑ה וְהָיָ֥ה יְהוָ֖ה מִבְטַחֽוֹ׃ </span></p>
 <p align="RIGHT"><span lang="he">‎<a name="008">8</a> ‏וְהָיָ֞ה כְּעֵ֣ץ׀ שָׁת֣וּל עַל־מַ֗יִם וְעַל־יוּבַל֙ יְשַׁלַּ֣ח שָֽׁרָשָׁ֔יו וְלֹ֤א <font color="brown">ירא</font> <font color="blue">יִרְאֶה֙</font> כִּֽי־יָבֹ֣א חֹ֔ם וְהָיָ֥ה עָלֵ֖הוּ רַֽעֲנָ֑ן וּבִשְׁנַ֤ת בַּצֹּ֙רֶת֙ לֹ֣א יִדְאָ֔ג וְלֹ֥א יָמִ֖ישׁ מֵעֲשׂ֥וֹת פֶּֽרִי׃ </span></p>
 <p align="RIGHT"><span lang="he">‎<a name="009">9</a> ‏עָקֹ֥ב הַלֵּ֛ב מִכֹּ֖ל וְאָנֻ֣שׁ ה֑וּא מִ֖י יֵדָעֶֽנּוּ׃ </span></p>
 <p align="RIGHT"><span lang="he">‎<a name="010">10</a> ‏אֲנִ֧י יְהוָ֛ה חֹקֵ֥ר לֵ֖ב בֹּחֵ֣ן כְּלָי֑וֹת וְלָתֵ֤ת לְאִישׁ֙ <font color="brown">כדרכו</font> <font color="blue">כִּדְרָכָ֔יו</font> כִּפְרִ֖י מַעֲלָלָֽיו׃ ס</span></p>
 <p align="RIGHT"><span lang="he">‎<a name="011">11</a> ‏קֹרֵ֤א דָגַר֙ וְלֹ֣א יָלָ֔ד עֹ֥שֶׂה עֹ֖שֶׁר וְלֹ֣א בְמִשְׁפָּ֑ט בַּחֲצִ֤י <font color="brown">ימו</font> <font color="blue">יָמָיו֙</font> יַעַזְבֶ֔נּוּ וּבְאַחֲרִית֖וֹ יִהְיֶ֥ה נָבָֽל׃ </span></p>
 <p align="RIGHT"><span lang="he">‎<a name="012">12</a> ‏כִּסֵּ֣א כָב֔וֹד מָר֖וֹם מֵֽרִאשׁ֑וֹן מְק֖וֹם מִקְדָּשֵֽׁנוּ׃ </span></p>
 <p align="RIGHT"><span lang="he">‎<a name="013">13</a> ‏מִקְוֵ֤ה יִשְׂרָאֵל֙ יְהוָ֔ה כָּל־עֹזְבֶ֖יךָ יֵבֹ֑שׁוּ <font color="brown">יסורי</font> <font color="blue">וְסוּרַי֙</font> בָּאָ֣רֶץ יִכָּתֵ֔בוּ כִּ֥י עָזְב֛וּ מְק֥וֹר מַֽיִם־חַיִּ֖ים אֶת־יְהוָֽה׃ ס</span></p>
 <p align="RIGHT"><span lang="he">‎<a name="014">14</a> ‏רְפָאֵ֤נִי יְהוָה֙ וְאֵ֣רָפֵ֔א הוֹשִׁיעֵ֖נִי וְאִוָּשֵׁ֑עָה כִּ֥י תְהִלָּתִ֖י אָֽתָּה׃ </span></p>
 <p align="RIGHT"><span lang="he">‎<a name="015">15</a> ‏הִנֵּה־הֵ֕מָּה אֹמְרִ֖ים אֵלָ֑י אַיֵּ֥ה דְבַר־יְהוָ֖ה יָ֥בוֹא נָֽא׃ </span></p>
 <p align="RIGHT"><span lang="he">‎<a name="016">16</a> ‏וַאֲנִ֞י לֹא־אַ֣צְתִּי׀ מֵרֹעֶ֣ה אַחֲרֶ֗יךָ וְי֥וֹם אָנ֛וּשׁ לֹ֥א הִתְאַוֵּ֖יתִי אַתָּ֣ה יָדָ֑עְתָּ מוֹצָ֣א שְׂפָתַ֔י נֹ֥כַח פָּנֶ֖יךָ הָיָֽה׃ </span></p>
 <p align="RIGHT"><span lang="he">‎<a name="017">17</a> ‏אַל־תִּֽהְיֵה־לִ֖י לִמְחִתָּ֑ה מַֽחֲסִי־אַ֖תָּה בְּי֥וֹם רָעָֽה׃ </span></p>
 <p align="RIGHT"><span lang="he">‎<a name="018">18</a> ‏יֵבֹ֤שׁוּ רֹדְפַי֙ וְאַל־אֵבֹ֣שָׁה אָ֔נִי יֵחַ֣תּוּ הֵ֔מָּה וְאַל־אֵחַ֖תָּה אָ֑נִי הָבִ֤יא עֲלֵיהֶם֙ י֣וֹם רָעָ֔ה וּמִשְׁנֶ֥ה שִׁבָּר֖וֹן שָׁבְרֵֽם׃ ס</span></p>
 <p align="RIGHT"><span lang="he">‎<a name="019">19</a> ‏כֹּה־אָמַ֨ר יְהוָ֜ה אֵלַ֗י הָלֹ֤ךְ וְעָֽמַדְתָּ֙ בְּשַׁ֣עַר בְּנֵֽי־<font color="brown">עם</font> <font color="blue">הָעָ֔ם</font> אֲשֶׁ֨ר יָבֹ֤אוּ בוֹ֙ מַלְכֵ֣י יְהוּדָ֔ה וַאֲשֶׁ֖ר יֵ֣צְאוּ ב֑וֹ וּבְכֹ֖ל שַׁעֲרֵ֥י יְרוּשָׁלִָֽם׃ </span></p>
 <p align="RIGHT"><span lang="he">‎<a name="020">20</a> ‏וְאָמַרְתָּ֣ אֲ֠לֵיהֶם שִׁמְע֨וּ דְבַר־יְהוָ֜ה מַלְכֵ֤י יְהוּדָה֙ וְכָל־יְהוּדָ֔ה וְכֹ֖ל יֹשְׁבֵ֣י יְרוּשָׁלִָ֑ם הַבָּאִ֖ים בַּשְּׁעָרִ֥ים הָאֵֽלֶּה׃ ס</span></p>
 <p align="RIGHT"><span lang="he">‎<a name="021">21</a> ‏כֹּ֚ה אָמַ֣ר יְהוָ֔ה הִשָּׁמְר֖וּ בְּנַפְשֽׁוֹתֵיכֶ֑ם וְאַל־תִּשְׂא֤וּ מַשָּׂא֙ בְּי֣וֹם הַשַּׁבָּ֔ת וַהֲבֵאתֶ֖ם בְּשַׁעֲרֵ֥י יְרוּשָׁלִָֽם׃ </span></p>
 <p align="RIGHT"><span lang="he">‎<a name="022">22</a> ‏וְלֹא־תוֹצִ֨יאוּ מַשָּׂ֤א מִבָּֽתֵּיכֶם֙ בְּי֣וֹם הַשַּׁבָּ֔ת וְכָל־מְלָאכָ֖ה לֹ֣א תַֽעֲשׂ֑וּ וְקִדַּשְׁתֶּם֙ אֶת־י֣וֹם הַשַּׁבָּ֔ת כַּאֲשֶׁ֥ר צִוִּ֖יתִי אֶת־אֲבוֹתֵיכֶֽם׃ </span></p>
 <p align="RIGHT"><span lang="he">‎<a name="023">23</a> ‏וְלֹ֣א שָֽׁמְע֔וּ וְלֹ֥א הִטּ֖וּ אֶת־אָזְנָ֑ם וַיַּקְשׁוּ֙ אֶת־עָרְפָּ֔ם לְבִלְתִּ֣י <font color="brown">שומע</font> <font color="blue">שְׁמ֔וֹעַ</font> וּלְבִלְתִּ֖י קַ֥חַת מוּסָֽר׃ </span></p>
 <p align="RIGHT"><span lang="he">‎<a name="024">24</a> ‏וְ֠הָיָה אִם־שָׁמֹ֨עַ תִּשְׁמְע֤וּן אֵלַי֙ נְאֻם־יְהוָ֔ה לְבִלְתִּ֣י׀ הָבִ֣יא מַשָּׂ֗א בְּשַׁעֲרֵ֛י הָעִ֥יר הַזֹּ֖את בְּי֣וֹם הַשַּׁבָּ֑ת וּלְקַדֵּשׁ֙ אֶת־י֣וֹם הַשַּׁבָּ֔ת לְבִלְתִּ֥י עֲשֽׂוֹת־<font color="brown">בה</font> <font color="blue">בּ֖וֹ</font> כָּל־מְלָאכָֽה׃ </span></p>
 <p align="RIGHT"><span lang="he">‎<a name="025">25</a> ‏וּבָ֣אוּ בְשַׁעֲרֵ֣י הָעִ֣יר הַזֹּ֡את מְלָכִ֣ים׀ וְשָׂרִ֡ים יֹשְׁבִים֩ עַל־כִּסֵּ֨א דָוִ֜ד רֹכְבִ֣ים׀ בָּרֶ֣כֶב וּבַסּוּסִ֗ים הֵ֚מָּה וְשָׂ֣רֵיהֶ֔ם אִ֥ישׁ יְהוּדָ֖ה וְיֹשְׁבֵ֣י יְרוּשָׁלִָ֑ם וְיָשְׁבָ֥ה הָֽעִיר־הַזֹּ֖את לְעוֹלָֽם׃ </span></p>
 <p align="RIGHT"><span lang="he">‎<a name="026">26</a> ‏וּבָ֣אוּ מֵעָרֵֽי־יְ֠הוּדָה וּמִסְּבִיב֨וֹת יְרוּשָׁלִַ֜ם וּמֵאֶ֣רֶץ בִּנְיָמִ֗ן וּמִן־הַשְּׁפֵלָ֤ה וּמִן־הָהָר֙ וּמִן־הַנֶּ֔גֶב מְבִאִ֛ים עוֹלָ֥ה וְזֶ֖בַח וּמִנְחָ֣ה וּלְבוֹנָ֑ה וּמְבִאֵ֥י תוֹדָ֖ה בֵּ֥ית יְהוָֽה׃ </span></p>
 <p align="RIGHT"><span lang="he">‎<a name="027">27</a> ‏וְאִם־לֹ֨א תִשְׁמְע֜וּ אֵלַ֗י לְקַדֵּשׁ֙ אֶת־י֣וֹם הַשַּׁבָּ֔ת וּלְבִלְתִּ֣י׀ שְׂאֵ֣ת מַשָּׂ֗א וּבֹ֛א בְּשַׁעֲרֵ֥י יְרוּשָׁלִַ֖ם בְּי֣וֹם הַשַּׁבָּ֑ת וְהִצַּ֧תִּי אֵ֣שׁ בִּשְׁעָרֶ֗יהָ וְאָֽכְלָ֛ה אַרְמְנ֥וֹת יְרוּשָׁלִַ֖ם וְלֹ֥א תִכְבֶּֽה׃ פ</span></p>
 </td>
 <td width="50%">
 <p>1 ḥaṭṭa’ṯ yəhûḏâ kəṯûḇâ bə‘ēṭ barəzel bəṣipōren šāmîr ḥărûšâ ‘al-lûḥa libām ûləqarənwōṯ mizəbəḥwōṯêḵem: </p>
 <p>2 kizəkōr bənêhem mizəbəḥwōṯām wa’ăšērêhem ‘al-‘ēṣ r<sup>a</sup>‘ănān ‘al gəḇā‘wōṯ hagəḇōhwōṯ: </p>
 <p>3 hărārî baśśāḏeh ḥêləḵā ḵāl-’wōṣərwōṯeyḵā lāḇaz ’etēn bāmōṯeyḵā bəḥaṭṭā’ṯ bəḵāl-gəḇûleyḵā: </p>
 <p>4 wəšāmaṭətâ ûḇəḵā minn<sup>a</sup>ḥălāṯəḵā ’ăšer nāṯatî lāḵə wəh<sup>a</sup>‘ăḇaḏətîḵā ’eṯ-’ōyəḇeyḵā bā’āreṣ ’ăšer lō’-yāḏā‘ətā kî-’ēš qəḏ<sup>a</sup>ḥətem bə’apî ‘aḏ-‘wōlām tûqāḏ: s</p>
 <p>5 kōh| ’āmar yəhwâ ’ārûr hageḇer ’ăšer yiḇəṭ<sup>a</sup>ḥ bā’āḏām wəśām bāśār zərō‘wō ûmin-yəhwâ yāsûr libwō: </p>
 <p>6 wəhāyâ kə‘arə‘ār bā‘ărāḇâ wəlō’ yirə’eh kî-yāḇwō’ ṭwōḇ wəšāḵan ḥărērîm bammiḏəbār ’ereṣ məlēḥâ wəlō’ ṯēšēḇ: s</p>
 <p>7 bārûḵə hageḇer ’ăšer yiḇəṭ<sup>a</sup>ḥ bayhwâ wəhāyâ yəhwâ miḇəṭ<sup>a</sup>ḥwō: </p>
 <p>8 wəhāyâ kə‘ēṣ| šāṯûl ‘al-mayim wə‘al-yûḇal yəšall<sup>a</sup>ḥ šārāšāyw wəlō’ <font color="brown">yirā’</font> <font color="blue">yirə’eh</font> kî-yāḇō’ ḥōm wəhāyâ ‘ālēhû r<sup>a</sup>‘ănān ûḇišənaṯ baṣṣōreṯ lō’ yiḏə’āḡ wəlō’ yāmîš mē‘ăśwōṯ perî: </p>
 <p>9 ‘āqōḇ hallēḇ mikōl wə’ānuš hû’ mî yēḏā‘ennû: </p>
 <p>10 ’ănî yəhwâ ḥōqēr lēḇ bōḥēn kəlāywōṯ wəlāṯēṯ lə’îš <font color="brown">kiḏərāḵāw</font> <font color="blue">kiḏərāḵāyw</font> kifərî m<sup>a</sup>‘ălālāyw: s</p>
 <p>11 qōrē’ ḏāḡar wəlō’ yālāḏ ‘ōśeh ‘ōšer wəlō’ ḇəmišəpāṭ b<sup>a</sup>ḥăṣî <font color="brown">yāmāw</font> <font color="blue">yāmāyw</font> y<sup>a</sup>‘azəḇennû ûḇə’<sup>a</sup>ḥărîṯwō yihəyeh nāḇāl: </p>
 <p>12 kissē’ ḵāḇwōḏ mārwōm mēri’šwōn məqwōm miqədāšēnû: </p>
 <p>13 miqəwēh yiśərā’ēl yəhwâ kāl-‘ōzəḇeyḵā yēḇōšû <font color="brown">yisswōray</font> <font color="blue">wəsûray</font> bā’āreṣ yikāṯēḇû kî ‘āzəḇû məqwōr mayim-ḥayyîm ’eṯ-yəhwâ: s</p>
 <p>14 rəfā’ēnî yəhwâ wə’ērāfē’ hwōšî‘ēnî wə’iûāšē‘â kî ṯəhillāṯî ’ātâ: </p>
 <p>15 hinnēh-hēmmâ ’ōmərîm ’ēlāy ’ayyēh ḏəḇar-yəhwâ yāḇwō’ nā’: </p>
 <p>16 wa’ănî lō’-’aṣətî| mērō‘eh ’<sup>a</sup>ḥăreyḵā wəywōm ’ānûš lō’ hiṯə’aûêṯî ’atâ yāḏā‘ətā mwōṣā’ śəfāṯay nōḵ<sup>a</sup>ḥ pāneyḵā hāyâ: </p>
 <p>17 ’al-tihəyēh-lî liməḥitâ m<sup>a</sup>ḥăsî-’atâ bəywōm rā‘â: </p>
 <p>18 yēḇōšû rōḏəfay wə’al-’ēḇōšâ ’ānî yēḥatû hēmmâ wə’al-’ēḥatâ ’ānî hāḇî’ ‘ălêhem ywōm rā‘â ûmišəneh šibārwōn šāḇərēm: s</p>
 <p>19 kōh-’āmar yəhwâ ’ēlay hālōḵə wə‘āmaḏətā bəš<sup>a</sup>‘ar bənê-<font color="brown">‘ām</font> <font color="blue">hā‘ām</font> ’ăšer yāḇō’û ḇwō maləḵê yəhûḏâ wa’ăšer yēṣə’û ḇwō ûḇəḵōl š<sup>a</sup>‘ărê yərûšālāim: </p>
 <p>20 wə’āmarətā ’ălêhem šimə‘û ḏəḇar-yəhwâ maləḵê yəhûḏâ wəḵāl-yəhûḏâ wəḵōl yōšəḇê yərûšālāim habā’îm baššə‘ārîm hā’ēlleh: s</p>
 <p>21 kōh ’āmar yəhwâ hiššāmərû bənafəšwōṯêḵem wə’al-tiśə’û maśśā’ bəywōm haššabāṯ wahăḇē’ṯem bəš<sup>a</sup>‘ărê yərûšālāim: </p>
 <p>22 wəlō’-ṯwōṣî’û maśśā’ mibātêḵem bəywōm haššabāṯ wəḵāl-məlā’ḵâ lō’ ṯ<sup>a</sup>‘ăśû wəqidašətem ’eṯ-ywōm haššabāṯ ka’ăšer ṣiûîṯî ’eṯ-’ăḇwōṯêḵem: </p>
 <p>23 wəlō’ šāmə‘û wəlō’ hiṭṭû ’eṯ-’āzənām wayyaqəšû ’eṯ-‘ārəpām ləḇilətî <font color="brown">šwōmē‘a</font> <font color="blue">šəmwō‘a</font> ûləḇilətî q<sup>a</sup>ḥaṯ mûsār: </p>
 <p>24 wəhāyâ ’im-šāmō‘a tišəmə‘ûn ’ēlay nə’um-yəhwâ ləḇilətî| hāḇî’ maśśā’ bəš<sup>a</sup>‘ărê hā‘îr hazzō’ṯ bəywōm haššabāṯ ûləqadēš ’eṯ-ywōm haššabāṯ ləḇilətî ‘ăśwōṯ-<font color="brown">bōh</font> <font color="blue">bwō</font> kāl-məlā’ḵâ: </p>
 <p>25 ûḇā’û ḇəš<sup>a</sup>‘ărê hā‘îr hazzō’ṯ məlāḵîm| wəśārîm yōšəḇîm ‘al-kissē’ ḏāwiḏ rōḵəḇîm| bāreḵeḇ ûḇassûsîm hēmmâ wəśārêhem ’îš yəhûḏâ wəyōšəḇê yərûšālāim wəyāšəḇâ hā‘îr-hazzō’ṯ lə‘wōlām: </p>
 <p>26 ûḇā’û mē‘ārê-yəhûḏâ ûmissəḇîḇwōṯ yərûšālaim ûmē’ereṣ binəyāmin ûmin-haššəfēlâ ûmin-hâār ûmin-hanneḡeḇ məḇi’îm ‘wōlâ wəzeḇ<sup>a</sup>ḥ ûminəḥâ ûləḇwōnâ ûməḇi’ê ṯwōḏâ bêṯ yəhwâ: </p>
 <p>27 wə’im-lō’ ṯišəmə‘û ’ēlay ləqadēš ’eṯ-ywōm haššabāṯ ûləḇilətî| śə’ēṯ maśśā’ ûḇō’ bəš<sup>a</sup>‘ărê yərûšālaim bəywōm haššabāṯ wəhiṣṣatî ’ēš bišə‘āreyhā wə’āḵəlâ ’arəmənwōṯ yərûšālaim wəlō’ ṯiḵəbeh: f</p>
 </td>
 </tr></table>
 <p></p><hr>
 <center>
 <a href="jer018.htm">Next: Jeremiah (Yermiyah) Chapter 18</a></center>
 </body>