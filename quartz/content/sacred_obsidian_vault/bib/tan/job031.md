<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/job031.htm">Polyglot</a> 
 <a href="../kjv/job031.htm">KJV</a> 
 <a href="../sep/job031.htm">Sep</a> 
 <a href="../vul/job031.htm">Vul</a> 
 
 <br>
 <br><a href="job.htm">Job (Iyov) Index</a><br>
  
 <a href="job030.htm">Previous</a> 
 <a href="job032.htm">Next</a> 
 </center>
 <hr>
 
 <h3 align="CENTER">Tanach (Hebrew): Job (Iyov) Chapter 31</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏בְּ֭רִית כָּרַ֣תִּי לְעֵינָ֑י וּמָ֥ה אֶ֝תְבּוֹנֵ֗ן עַל־בְּתוּלָֽה׃ </span></p>
 <p align="RIGHT"><span lang="he">‎<a name="002">2</a> ‏וּמֶ֤ה׀ חֵ֣לֶק אֱל֣וֹהַּ מִמָּ֑עַל וְֽנַחֲלַ֥ת שַׁ֝דַּ֗י מִמְּרֹמִֽים׃ </span></p>
 <p align="RIGHT"><span lang="he">‎<a name="003">3</a> ‏הֲלֹא־אֵ֥יד לְעַוָּ֑ל וְ֝נֵ֗כֶר לְפֹ֣עֲלֵי אָֽוֶן׃ </span></p>
 <p align="RIGHT"><span lang="he">‎<a name="004">4</a> ‏הֲלֹא־ה֖וּא יִרְאֶ֣ה דְרָכָ֑י וְֽכָל־צְעָדַ֥י יִסְפּֽוֹר׃ </span></p>
 <p align="RIGHT"><span lang="he">‎<a name="005">5</a> ‏אִם־הָלַ֥כְתִּי עִם־שָׁ֑וְא וַתַּ֖חַשׁ עַל־מִרְמָ֣ה רַגְלִֽי׃ </span></p>
 <p align="RIGHT"><span lang="he">‎<a name="006">6</a> ‏יִשְׁקְלֵ֥נִי בְמֹאזְנֵי־צֶ֑דֶק וְיֵדַ֥ע אֱ֝ל֗וֹהַּ תֻּמָּתִֽי׃ </span></p>
 <p align="RIGHT"><span lang="he">‎<a name="007">7</a> ‏אִ֥ם תִּטֶּ֣ה אַשֻּׁרִי֮ מִנִּ֪י הַ֫דָּ֥רֶךְ וְאַחַ֣ר עֵ֭ינַי הָלַ֣ךְ לִבִּ֑י וּ֝בְכַפַּ֗י דָּ֣בַק מֻאֽוּם׃<font color="red"><sup>1</sup></font> פ</span></p>
 <p align="RIGHT"><span lang="he">‎<a name="008">8</a> ‏אֶ֭זְרְעָה וְאַחֵ֣ר יֹאכֵ֑ל וְֽצֶאֱצָאַ֥י יְשֹׁרָֽשׁוּ׃ </span></p>
 <p align="RIGHT"><span lang="he">‎<a name="009">9</a> ‏אִם־נִפְתָּ֣ה לִ֭בִּי עַל־אִשָּׁ֑ה וְעַל־פֶּ֖תַח רֵעִ֣י אָרָֽבְתִּי׃ </span></p>
 <p align="RIGHT"><span lang="he">‎<a name="010">10</a> ‏תִּטְחַ֣ן לְאַחֵ֣ר אִשְׁתִּ֑י וְ֝עָלֶ֗יהָ יִכְרְע֥וּן אֲחֵרִֽין׃ </span></p>
 <p align="RIGHT"><span lang="he">‎<a name="011">11</a> ‏כִּי־<font color="brown">הוא</font> <font color="blue">הִ֥יא</font> זִמָּ֑ה <font color="brown">והיא</font> <font color="blue">וְ֝ה֗וּא</font> עָוֹ֥ן פְּלִילִֽים׃ </span></p>
 <p align="RIGHT"><span lang="he">‎<a name="012">12</a> ‏כִּ֤י אֵ֣שׁ הִ֭יא עַד־אֲבַדּ֣וֹן תֹּאכֵ֑ל וּֽבְכָל־תְּב֖וּאָתִ֣י תְשָׁרֵֽשׁ׃ </span></p>
 <p align="RIGHT"><span lang="he">‎<a name="013">13</a> ‏אִם־אֶמְאַ֗ס מִשְׁפַּ֣ט עַ֭בְדִּי וַאֲמָתִ֑י בְּ֝רִבָ֗ם עִמָּדִֽי׃ </span></p>
 <p align="RIGHT"><span lang="he">‎<a name="014">14</a> ‏וּמָ֣ה אֶֽ֭עֱשֶׂה כִּֽי־יָק֣וּם אֵ֑ל וְכִֽי־יִ֝פְקֹ֗ד מָ֣ה אֲשִׁיבֶֽנּוּ׃ </span></p>
 <p align="RIGHT"><span lang="he">‎<a name="015">15</a> ‏הֲ‍ֽ֝לֹא־בַ֭בֶּטֶן עֹשֵׂ֣נִי עָשָׂ֑הוּ וַ֝יְכֻנֶ֗נּוּ בָּרֶ֥חֶם אֶחָֽד׃ </span></p>
 <p align="RIGHT"><span lang="he">‎<a name="016">16</a> ‏אִם־אֶ֭מְנַע מֵחֵ֣פֶץ דַּלִּ֑ים וְעֵינֵ֖י אַלְמָנָ֣ה אֲכַלֶּֽה׃ </span></p>
 <p align="RIGHT"><span lang="he">‎<a name="017">17</a> ‏וְאֹכַ֣ל פִּתִּ֣י לְבַדִּ֑י וְלֹא־אָכַ֖ל יָת֣וֹם מִמֶּֽנָּה׃ </span></p>
 <p align="RIGHT"><span lang="he">‎<a name="018">18</a> ‏כִּ֣י מִ֭נְּעוּרַי גְּדֵלַ֣נִי כְאָ֑ב וּמִבֶּ֖טֶן אִמִּ֣י אַנְחֶֽנָּה׃ </span></p>
 <p align="RIGHT"><span lang="he">‎<a name="019">19</a> ‏אִם־אֶרְאֶ֣ה א֖וֹבֵד מִבְּלִ֣י לְב֑וּשׁ וְאֵ֥ין כְּ֝ס֗וּת לָאֶבְיֽוֹן׃ </span></p>
 <p align="RIGHT"><span lang="he">‎<a name="020">20</a> ‏אִם־לֹ֣א בֵרֲכ֣וּנִי <font color="brown">חלצו</font> <font color="blue">חֲלָצָ֑יו</font> וּמִגֵּ֥ז כְּ֝בָשַׂי יִתְחַמָּֽם׃ </span></p>
 <p align="RIGHT"><span lang="he">‎<a name="021">21</a> ‏אִם־הֲנִיפ֣וֹתִי עַל־יָת֣וֹם יָדִ֑י כִּֽי־אֶרְאֶ֥ה בַ֝שַּׁ֗עַר עֶזְרָתִֽי׃ </span></p>
 <p align="RIGHT"><span lang="he">‎<a name="022">22</a> ‏כְּ֭תֵפִי מִשִּׁכְמָ֣ה תִפּ֑וֹל וְ֝אֶזְרֹעִ֗י מִקָּנָ֥ה תִשָּׁבֵֽר׃ </span></p>
 <p align="RIGHT"><span lang="he">‎<a name="023">23</a> ‏כִּ֤י פַ֣חַד אֵ֭לַי אֵ֣יד אֵ֑ל וּ֝מִשְּׂאֵת֗וֹ לֹ֣א אוּכָֽל׃ </span></p>
 <p align="RIGHT"><span lang="he">‎<a name="024">24</a> ‏אִם־שַׂ֣מְתִּי זָהָ֣ב כִּסְלִ֑י וְ֝לַכֶּ֗תֶם אָמַ֥רְתִּי מִבְטַחִֽי׃ </span></p>
 <p align="RIGHT"><span lang="he">‎<a name="025">25</a> ‏אִם־אֶ֭שְׂמַח כִּי־רַ֣ב חֵילִ֑י וְכִֽי־כַ֝בִּ֗יר מָצְאָ֥ה יָדִֽי׃ </span></p>
 <p align="RIGHT"><span lang="he">‎<a name="026">26</a> ‏אִם־אֶרְאֶ֣ה א֖וֹר כִּ֣י יָהֵ֑ל וְ֝יָרֵ֗חַ יָקָ֥ר הֹלֵֽךְ׃ </span></p>
 <p align="RIGHT"><span lang="he">‎<a name="027">27</a> ‏וַיִּ֣פְתְּ בַּסֵּ֣תֶר לִבִּ֑י וַתִּשַּׁ֖ק יָדִ֣י לְפִֽי׃ </span></p>
 <p align="RIGHT"><span lang="he">‎<a name="028">28</a> ‏גַּם־ה֖וּא עָוֹ֣ן פְּלִילִ֑י כִּֽי־כִחַ֖שְׁתִּי לָאֵ֣ל מִמָּֽעַל׃ </span></p>
 <p align="RIGHT"><span lang="he">‎<a name="029">29</a> ‏אִם־אֶ֭שְׂמַח בְּפִ֣יד מְשַׂנְאִ֑י וְ֝הִתְעֹרַ֗רְתִּי כִּֽי־מְצָ֥אוֹ רָֽע׃ </span></p>
 <p align="RIGHT"><span lang="he">‎<a name="030">30</a> ‏וְלֹא־נָתַ֣תִּי לַחֲטֹ֣א חִכִּ֑י לִשְׁאֹ֖ל בְּאָלָ֣ה נַפְשֽׁוֹ׃ </span></p>
 <p align="RIGHT"><span lang="he">‎<a name="031">31</a> ‏אִם־לֹ֣א אָ֭מְרוּ מְתֵ֣י אָהֳלִ֑י מִֽי־יִתֵּ֥ן מִ֝בְּשָׂר֗וֹ לֹ֣א נִשְׂבָּֽע׃ </span></p>
 <p align="RIGHT"><span lang="he">‎<a name="032">32</a> ‏בַּ֭חוּץ לֹא־יָלִ֣ין גֵּ֑ר דְּ֝לָתַ֗י לָאֹ֥רַח אֶפְתָּֽח׃ </span></p>
 <p align="RIGHT"><span lang="he">‎<a name="033">33</a> ‏אִם־כִּסִּ֣יתִי כְאָדָ֣ם פְּשָׁעָ֑י לִטְמ֖וֹן בְּחֻבִּ֣י עֲוֹֽנִי׃ </span></p>
 <p align="RIGHT"><span lang="he">‎<a name="034">34</a> ‏כִּ֤י אֶֽעֱר֨וֹץ׀ הָ֘מ֤וֹן רַבָּ֗ה וּבוּז־מִשְׁפָּח֥וֹת יְחִתֵּ֑נִי וָ֝אֶדֹּ֗ם לֹא־אֵ֥צֵא פָֽתַח׃ </span></p>
 <p align="RIGHT"><span lang="he">‎<a name="035">35</a> ‏מִ֤י יִתֶּן־לִ֨י׀ שֹׁ֘מֵ֤עַֽ לִ֗י הֶן־תָּ֭וִי שַׁדַּ֣י יַעֲנֵ֑נִי וְסֵ֥פֶר כָּ֝תַ֗ב אִ֣ישׁ רִיבִֽי׃ </span></p>
 <p align="RIGHT"><span lang="he">‎<a name="036">36</a> ‏אִם־לֹ֣א עַל־שִׁ֭כְמִי אֶשָּׂאֶ֑נּוּ אֶֽעֶנְדֶ֖נּוּ עֲטָר֣וֹת לִֽי׃ </span></p>
 <p align="RIGHT"><span lang="he">‎<a name="037">37</a> ‏מִסְפַּ֣ר צְ֭עָדַי אַגִּידֶ֑נּוּ כְּמוֹ־נָ֝גִ֗יד אֲקָרֲבֶֽנּוּ׃ </span></p>
 <p align="RIGHT"><span lang="he">‎<a name="038">38</a> ‏אִם־עָ֭לַי אַדְמָתִ֣י תִזְעָ֑ק וְ֝יַ֗חַד תְּלָמֶ֥יהָ יִבְכָּיֽוּן׃ </span></p>
 <p align="RIGHT"><span lang="he">‎<a name="039">39</a> ‏אִם־כֹּ֖חָהּ אָכַ֣לְתִּי בְלִי־כָ֑סֶף וְנֶ֖פֶשׁ בְּעָלֶ֣יהָ הִפָּֽחְתִּי׃ </span></p>
 <p align="RIGHT"><span lang="he">‎<a name="040">40</a> ‏תַּ֤חַת חִטָּ֨ה׀ יֵ֥צֵא ח֗וֹחַ וְתַֽחַת־שְׂעֹרָ֥ה בָאְשָׁ֑ה תַּ֝֗מּוּ דִּבְרֵ֥י אִיּֽוֹב׃ פ</span></p>
 </td>
 <td width="50%">
 <p>1 bərîṯ kāratî lə‘ênāy ûmâ ’eṯəbwōnēn ‘al-bəṯûlâ: </p>
 <p>2 ûmeh| ḥēleq ’ĕlwōhha mimmā‘al wən<sup>a</sup>ḥălaṯ šaday mimmərōmîm: </p>
 <p>3 hălō’-’êḏ lə‘aûāl wənēḵer ləfō‘ălê ’āwen: </p>
 <p>4 hălō’-hû’ yirə’eh ḏərāḵāy wəḵāl-ṣə‘āḏay yisəpwōr: </p>
 <p>5 ’im-hālaḵətî ‘im-šāwə’ wat<sup>a</sup>ḥaš ‘al-mirəmâ raḡəlî: </p>
 <p>6 yišəqəlēnî ḇəmō’zənê-ṣeḏeq wəyēḏ<sup>a</sup>‘ ’ĕlwōhha tummāṯî: </p>
 <p>7 ’im tiṭṭeh ’aššurî minnî hadāreḵə wə’<sup>a</sup>ḥar ‘ênay hālaḵə libî ûḇəḵapay dāḇaq mu’ûm:<font color="red"><sup>1</sup></font> f</p>
 <p>8 ’ezərə‘â wə’<sup>a</sup>ḥēr yō’ḵēl wəṣe’ĕṣā’ay yəšōrāšû: </p>
 <p>9 ’im-nifətâ libî ‘al-’iššâ wə‘al-peṯ<sup>a</sup>ḥ rē‘î ’ārāḇətî: </p>
 <p>10 tiṭəḥan lə’<sup>a</sup>ḥēr ’išətî wə‘āleyhā yiḵərə‘ûn ’ăḥērîn: </p>
 <p>11 kî-<font color="brown">hû’</font> <font color="blue">hî’</font> zimmâ <font color="brown">wəhî’</font> <font color="blue">wəhû’</font> ‘āwōn pəlîlîm: </p>
 <p>12 kî ’ēš hî’ ‘aḏ-’ăḇadwōn tō’ḵēl ûḇəḵāl-təḇû’āṯî ṯəšārēš: </p>
 <p>13 ’im-’emə’as mišəpaṭ ‘aḇədî wa’ămāṯî bəriḇām ‘immāḏî: </p>
 <p>14 ûmâ ’e‘ĕśeh kî-yāqûm ’ēl wəḵî-yifəqōḏ mâ ’ăšîḇennû: </p>
 <p>15 hă‍lō’-ḇabeṭen ‘ōśēnî ‘āśâû wayəḵunennû bāreḥem ’eḥāḏ: </p>
 <p>16 ’im-’emən<sup>a</sup>‘ mēḥēfeṣ dallîm wə‘ênê ’aləmānâ ’ăḵalleh: </p>
 <p>17 wə’ōḵal pitî ləḇadî wəlō’-’āḵal yāṯwōm mimmennâ: </p>
 <p>18 kî minnə‘ûray gəḏēlanî ḵə’āḇ ûmibeṭen ’immî ’anəḥennâ: </p>
 <p>19 ’im-’erə’eh ’wōḇēḏ mibəlî ləḇûš wə’ên kəsûṯ lā’eḇəywōn: </p>
 <p>20 ’im-lō’ ḇērăḵûnî <font color="brown">ḥălāṣāw</font> <font color="blue">ḥălāṣāyw</font> ûmigēz kəḇāśay yiṯəḥammām: </p>
 <p>21 ’im-hănîfwōṯî ‘al-yāṯwōm yāḏî kî-’erə’eh ḇašš<sup>a</sup>‘ar ‘ezərāṯî: </p>
 <p>22 kəṯēfî miššiḵəmâ ṯipwōl wə’ezərō‘î miqqānâ ṯiššāḇēr: </p>
 <p>23 kî f<sup>a</sup>ḥaḏ ’ēlay ’êḏ ’ēl ûmiśśə’ēṯwō lō’ ’ûḵāl: </p>
 <p>24 ’im-śamətî zâāḇ kisəlî wəlakeṯem ’āmarətî miḇəṭ<sup>a</sup>ḥî: </p>
 <p>25 ’im-’eśəm<sup>a</sup>ḥ kî-raḇ ḥêlî wəḵî-ḵabîr māṣə’â yāḏî: </p>
 <p>26 ’im-’erə’eh ’wōr kî yâēl wəyārēḥa yāqār hōlēḵə: </p>
 <p>27 wayyifətə bassēṯer libî watiššaq yāḏî ləfî: </p>
 <p>28 gam-hû’ ‘āwōn pəlîlî kî-ḵiḥašətî lā’ēl mimmā‘al: </p>
 <p>29 ’im-’eśəm<sup>a</sup>ḥ bəfîḏ məśanə’î wəhiṯə‘ōrarətî kî-məṣā’wō rā‘: </p>
 <p>30 wəlō’-nāṯatî l<sup>a</sup>ḥăṭō’ ḥikî lišə’ōl bə’ālâ nafəšwō: </p>
 <p>31 ’im-lō’ ’āmərû məṯê ’âŏlî mî-yitēn mibəśārwō lō’ niśəbā‘: </p>
 <p>32 b<sup>a</sup>ḥûṣ lō’-yālîn gēr dəlāṯay lā’ōr<sup>a</sup>ḥ ’efətāḥ: </p>
 <p>33 ’im-kissîṯî ḵə’āḏām pəšā‘āy liṭəmwōn bəḥubî ‘ăwōnî: </p>
 <p>34 kî ’e‘ĕrwōṣ| hāmwōn rabâ ûḇûz-mišəpāḥwōṯ yəḥitēnî wā’edōm lō’-’ēṣē’ fāṯ<sup>a</sup>ḥ: </p>
 <p>35 mî yiten-lî| šōmē‘a lî hen-tāwî šaday y<sup>a</sup>‘ănēnî wəsēfer kāṯaḇ ’îš rîḇî: </p>
 <p>36 ’im-lō’ ‘al-šiḵəmî ’eśśā’ennû ’e‘enəḏennû ‘ăṭārwōṯ lî: </p>
 <p>37 misəpar ṣə‘āḏay ’agîḏennû kəmwō-nāḡîḏ ’ăqārăḇennû: </p>
 <p>38 ’im-‘ālay ’aḏəmāṯî ṯizə‘āq wəy<sup>a</sup>ḥaḏ təlāmeyhā yiḇəkāyûn: </p>
 <p>39 ’im-kōḥāh ’āḵalətî ḇəlî-ḵāsef wənefeš bə‘āleyhā hipāḥətî: </p>
 <p>40 t<sup>a</sup>ḥaṯ ḥiṭṭâ| yēṣē’ ḥwōḥa wəṯ<sup>a</sup>ḥaṯ-śə‘ōrâ ḇā’əšâ tammû diḇərê ’îywōḇ: f</p>
 </td>
 </tr></table>
 <p></p><hr>
 <center>
 <a href="job032.htm">Next: Job (Iyov) Chapter 32</a></center>
 </body>