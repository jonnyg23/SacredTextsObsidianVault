<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/exo022.htm">Polyglot</a> 
 <a href="../kjv/exo022.htm">KJV</a> 
 <a href="../sep/exo022.htm">Sep</a> 
 <a href="../vul/exo022.htm">Vul</a> 
 
 <br>
 <br><a href="exo.htm">Exodus (Shemot) Index</a><br>
  
 <a href="exo021.htm">Previous</a> 
 <a href="exo023.htm">Next</a> 
 </center>
 <hr>
 
 <h3 align="CENTER">Tanach (Hebrew): Exodus (Shemot) Chapter 22</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏אִם־בַּמַּחְתֶּ֛רֶת יִמָּצֵ֥א הַגַּנָּ֖ב וְהֻכָּ֣ה וָמֵ֑ת אֵ֥ין ל֖וֹ דָּמִֽים׃ </span></p>
 <p align="RIGHT"><span lang="he">‎<a name="002">2</a> ‏אִם־זָרְחָ֥ה הַשֶּׁ֛מֶשׁ עָלָ֖יו דָּמִ֣ים ל֑וֹ שַׁלֵּ֣ם יְשַׁלֵּ֔ם אִם־אֵ֣ין ל֔וֹ וְנִמְכַּ֖ר בִּגְנֵבָתֽוֹ׃ </span></p>
 <p align="RIGHT"><span lang="he">‎<a name="003">3</a> ‏אִֽם־הִמָּצֵא֩ תִמָּצֵ֨א בְיָד֜וֹ הַגְּנֵבָ֗ה מִשּׁ֧וֹר עַד־חֲמ֛וֹר עַד־שֶׂ֖ה חַיִּ֑ים שְׁנַ֖יִם יְשַׁלֵּֽם׃ ס</span></p>
 <p align="RIGHT"><span lang="he">‎<a name="004">4</a> ‏כִּ֤י יַבְעֶר־אִישׁ֙ שָׂדֶ֣ה אוֹ־כֶ֔רֶם וְשִׁלַּח֙ אֶת־<font color="brown">בעירה</font> <font color="blue">בְּעִיר֔וֹ</font> וּבִעֵ֖ר בִּשְׂדֵ֣ה אַחֵ֑ר מֵיטַ֥ב שָׂדֵ֛הוּ וּמֵיטַ֥ב כַּרְמ֖וֹ יְשַׁלֵּֽם׃ ס</span></p>
 <p align="RIGHT"><span lang="he">‎<a name="005">5</a> ‏כִּֽי־תֵצֵ֨א אֵ֜שׁ וּמָצְאָ֤ה קֹצִים֙ וְנֶאֱכַ֣ל גָּדִ֔ישׁ א֥וֹ הַקָּמָ֖ה א֣וֹ הַשָּׂדֶ֑ה שַׁלֵּ֣ם יְשַׁלֵּ֔ם הַמַּבְעִ֖ר אֶת־הַבְּעֵרָֽה׃ ס</span></p>
 <p align="RIGHT"><span lang="he">‎<a name="006">6</a> ‏כִּֽי־יִתֵּן֩ אִ֨ישׁ אֶל־רֵעֵ֜הוּ כֶּ֤סֶף אֽוֹ־כֵלִים֙ לִשְׁמֹ֔ר וְגֻנַּ֖ב מִבֵּ֣ית הָאִ֑ישׁ אִם־יִמָּצֵ֥א הַגַּנָּ֖ב יְשַׁלֵּ֥ם שְׁנָֽיִם׃ </span></p>
 <p align="RIGHT"><span lang="he">‎<a name="007">7</a> ‏אִם־לֹ֤א יִמָּצֵא֙ הַגַּנָּ֔ב וְנִקְרַ֥ב בַּֽעַל־הַבַּ֖יִת אֶל־הָֽאֱלֹהִ֑ים אִם־לֹ֥א שָׁלַ֛ח יָד֖וֹ בִּמְלֶ֥אכֶת רֵעֵֽהוּ׃ </span></p>
 <p align="RIGHT"><span lang="he">‎<a name="008">8</a> ‏עַֽל־כָּל־דְּבַר־פֶּ֡שַׁע עַל־שׁ֡וֹר עַל־חֲ֠מוֹר עַל־שֶׂ֨ה עַל־שַׂלְמָ֜ה עַל־כָּל־אֲבֵדָ֗ה אֲשֶׁ֤ר יֹאמַר֙ כִּי־ה֣וּא זֶ֔ה עַ֚ד הָֽאֱלֹהִ֔ים יָבֹ֖א דְּבַר־שְׁנֵיהֶ֑ם אֲשֶׁ֤ר יַרְשִׁיעֻן֙ אֱלֹהִ֔ים יְשַׁלֵּ֥ם שְׁנַ֖יִם לְרֵעֵֽהוּ׃ ס</span></p>
 <p align="RIGHT"><span lang="he">‎<a name="009">9</a> ‏כִּֽי־יִתֵּן֩ אִ֨ישׁ אֶל־רֵעֵ֜הוּ חֲמ֨וֹר אוֹ־שׁ֥וֹר אוֹ־שֶׂ֛ה וְכָל־בְּהֵמָ֖ה לִשְׁמֹ֑ר וּמֵ֛ת אוֹ־נִשְׁבַּ֥ר אוֹ־נִשְׁבָּ֖ה אֵ֥ין רֹאֶֽה׃ </span></p>
 <p align="RIGHT"><span lang="he">‎<a name="010">10</a> ‏שְׁבֻעַ֣ת יְהוָ֗ה תִּהְיֶה֙ בֵּ֣ין שְׁנֵיהֶ֔ם אִם־לֹ֥א שָׁלַ֛ח יָד֖וֹ בִּמְלֶ֣אכֶת רֵעֵ֑הוּ וְלָקַ֥ח בְּעָלָ֖יו וְלֹ֥א יְשַׁלֵּֽם׃ </span></p>
 <p align="RIGHT"><span lang="he">‎<a name="011">11</a> ‏וְאִם־גָּנֹ֥ב יִגָּנֵ֖ב מֵעִמּ֑וֹ יְשַׁלֵּ֖ם לִבְעָלָֽיו׃ </span></p>
 <p align="RIGHT"><span lang="he">‎<a name="012">12</a> ‏אִם־טָרֹ֥ף יִטָּרֵ֖ף יְבִאֵ֣הוּ עֵ֑ד הַטְּרֵפָ֖ה לֹ֥א יְשַׁלֵּֽם׃ פ</span></p>
 <p align="RIGHT"><span lang="he">‎<a name="013">13</a> ‏וְכִֽי־יִשְׁאַ֥ל אִ֛ישׁ מֵעִ֥ם רֵעֵ֖הוּ וְנִשְׁבַּ֣ר אוֹ־מֵ֑ת בְּעָלָ֥יו אֵין־עִמּ֖וֹ שַׁלֵּ֥ם יְשַׁלֵּֽם׃ </span></p>
 <p align="RIGHT"><span lang="he">‎<a name="014">14</a> ‏אִם־בְּעָלָ֥יו עִמּ֖וֹ לֹ֣א יְשַׁלֵּ֑ם אִם־שָׂכִ֣יר ה֔וּא בָּ֖א בִּשְׂכָרֽוֹ׃ ס</span></p>
 <p align="RIGHT"><span lang="he">‎<a name="015">15</a> ‏וְכִֽי־יְפַתֶּ֣ה אִ֗ישׁ בְּתוּלָ֛ה אֲשֶׁ֥ר לֹא־אֹרָ֖שָׂה וְשָׁכַ֣ב עִמָּ֑הּ מָהֹ֛ר יִמְהָרֶ֥נָּה לּ֖וֹ לְאִשָּֽׁה׃ </span></p>
 <p align="RIGHT"><span lang="he">‎<a name="016">16</a> ‏אִם־מָאֵ֧ן יְמָאֵ֛ן אָבִ֖יהָ לְתִתָּ֣הּ ל֑וֹ כֶּ֣סֶף יִשְׁקֹ֔ל כְּמֹ֖הַר הַבְּתוּלֹֽת׃ ס</span></p>
 <p align="RIGHT"><span lang="he">‎<a name="017">17</a> ‏מְכַשֵּׁפָ֖ה לֹ֥א תְחַיֶּֽה׃ ס</span></p>
 <p align="RIGHT"><span lang="he">‎<a name="018">18</a> ‏כָּל־שֹׁכֵ֥ב עִם־בְּהֵמָ֖ה מ֥וֹת יוּמָֽת׃ ס</span></p>
 <p align="RIGHT"><span lang="he">‎<a name="019">19</a> ‏זֹבֵ֥חַ לָאֱלֹהִ֖ים יָֽחֳרָ֑ם בִּלְתִּ֥י לַיהוָ֖ה לְבַדּֽוֹ׃ </span></p>
 <p align="RIGHT"><span lang="he">‎<a name="020">20</a> ‏וְגֵ֥ר לֹא־תוֹנֶ֖ה וְלֹ֣א תִלְחָצֶ֑נּוּ כִּֽי־גֵרִ֥ים הֱיִיתֶ֖ם בְּאֶ֥רֶץ מִצְרָֽיִם׃ </span></p>
 <p align="RIGHT"><span lang="he">‎<a name="021">21</a> ‏כָּל־אַלְמָנָ֥ה וְיָת֖וֹם לֹ֥א תְעַנּֽוּן׃ </span></p>
 <p align="RIGHT"><span lang="he">‎<a name="022">22</a> ‏אִם־עַנֵּ֥ה תְעַנֶּ֖ה אֹת֑וֹ כִּ֣י אִם־צָעֹ֤ק יִצְעַק֙ אֵלַ֔י שָׁמֹ֥עַ אֶשְׁמַ֖ע צַעֲקָתֽוֹ׃ </span></p>
 <p align="RIGHT"><span lang="he">‎<a name="023">23</a> ‏וְחָרָ֣ה אַפִּ֔י וְהָרַגְתִּ֥י אֶתְכֶ֖ם בֶּחָ֑רֶב וְהָי֤וּ נְשֵׁיכֶם֙ אַלְמָנ֔וֹת וּבְנֵיכֶ֖ם יְתֹמִֽים׃ פ</span></p>
 <p align="RIGHT"><span lang="he">‎<a name="024">24</a> ‏אִם־כֶּ֣סֶף׀ תַּלְוֶ֣ה אֶת־עַמִּ֗י אֶת־הֶֽעָנִי֙ עִמָּ֔ךְ לֹא־תִהְיֶ֥ה ל֖וֹ כְּנֹשֶׁ֑ה לֹֽא־תְשִׂימ֥וּן עָלָ֖יו נֶֽשֶׁךְ׃ </span></p>
 <p align="RIGHT"><span lang="he">‎<a name="025">25</a> ‏אִם־חָבֹ֥ל תַּחְבֹּ֖ל שַׂלְמַ֣ת רֵעֶ֑ךָ עַד־בֹּ֥א הַשֶּׁ֖מֶשׁ תְּשִׁיבֶ֥נּוּ לֽוֹ׃ </span></p>
 <p align="RIGHT"><span lang="he">‎<a name="026">26</a> ‏כִּ֣י הִ֤וא <font color="brown">כסותה</font> <font color="blue">כְסוּתוֹ֙</font> לְבַדָּ֔הּ הִ֥וא שִׂמְלָת֖וֹ לְעֹר֑וֹ בַּמֶּ֣ה יִשְׁכָּ֔ב וְהָיָה֙ כִּֽי־יִצְעַ֣ק אֵלַ֔י וְשָׁמַעְתִּ֖י כִּֽי־חַנּ֥וּן אָֽנִי׃ ס</span></p>
 <p align="RIGHT"><span lang="he">‎<a name="027">27</a> ‏אֱלֹהִ֖ים לֹ֣א תְקַלֵּ֑ל וְנָשִׂ֥יא בְעַמְּךָ֖ לֹ֥א תָאֹֽר׃ </span></p>
 <p align="RIGHT"><span lang="he">‎<a name="028">28</a> ‏מְלֵאָתְךָ֥ וְדִמְעֲךָ֖ לֹ֣א תְאַחֵ֑ר בְּכ֥וֹר בָּנֶ֖יךָ תִּתֶּן־לִּֽי׃<font color="red"><sup>3</sup></font> </span></p>
 <p align="RIGHT"><span lang="he">‎<a name="029">29</a> ‏כֵּֽן־תַּעֲשֶׂ֥ה לְשֹׁרְךָ֖ לְצֹאנֶ֑ךָ שִׁבְעַ֤ת יָמִים֙ יִהְיֶ֣ה עִם־אִמּ֔וֹ בַּיּ֥וֹם הַשְּׁמִינִ֖י תִּתְּנוֹ־לִֽי׃ </span></p>
 <p align="RIGHT"><span lang="he">‎<a name="030">30</a> ‏וְאַנְשֵׁי־קֹ֖דֶשׁ תִּהְי֣וּן לִ֑י וּבָשָׂ֨ר בַּשָּׂדֶ֤ה טְרֵפָה֙ לֹ֣א תֹאכֵ֔לוּ לַכֶּ֖לֶב תַּשְׁלִכ֥וּן אֹתֽוֹ׃ ס</span></p>
 </td>
 <td width="50%">
 <p>1 ’im-bamm<sup>a</sup>ḥətereṯ yimmāṣē’ hagannāḇ wəhukâ wāmēṯ ’ên lwō dāmîm: </p>
 <p>2 ’im-zārəḥâ haššemeš ‘ālāyw dāmîm lwō šallēm yəšallēm ’im-’ên lwō wəniməkar biḡənēḇāṯwō: </p>
 <p>3 ’im-himmāṣē’ ṯimmāṣē’ ḇəyāḏwō hagənēḇâ miššwōr ‘aḏ-ḥămwōr ‘aḏ-śeh ḥayyîm šənayim yəšallēm: s</p>
 <p>4 kî yaḇə‘er-’îš śāḏeh ’wō-ḵerem wəšill<sup>a</sup>ḥ ’eṯ-<font color="brown">bə‘îrōh</font> <font color="blue">bə‘îrwō</font> ûḇi‘ēr biśəḏēh ’<sup>a</sup>ḥēr mêṭaḇ śāḏēhû ûmêṭaḇ karəmwō yəšallēm: s</p>
 <p>5 kî-ṯēṣē’ ’ēš ûmāṣə’â qōṣîm wəne’ĕḵal gāḏîš ’wō haqqāmâ ’wō haśśāḏeh šallēm yəšallēm hammaḇə‘ir ’eṯ-habə‘ērâ: s</p>
 <p>6 kî-yitēn ’îš ’el-rē‘ēhû kesef ’wō-ḵēlîm lišəmōr wəḡunnaḇ mibêṯ hā’îš ’im-yimmāṣē’ hagannāḇ yəšallēm šənāyim: </p>
 <p>7 ’im-lō’ yimmāṣē’ hagannāḇ wəniqəraḇ b<sup>a</sup>‘al-habayiṯ ’el-hā’ĕlōhîm ’im-lō’ šāl<sup>a</sup>ḥ yāḏwō biməle’ḵeṯ rē‘ēhû: </p>
 <p>8 ‘al-kāl-dəḇar-peš<sup>a</sup>‘ ‘al-šwōr ‘al-ḥămwōr ‘al-śeh ‘al-śaləmâ ‘al-kāl-’ăḇēḏâ ’ăšer yō’mar kî-hû’ zeh ‘aḏ hā’ĕlōhîm yāḇō’ dəḇar-šənêhem ’ăšer yarəšî‘un ’ĕlōhîm yəšallēm šənayim lərē‘ēhû: s</p>
 <p>9 kî-yitēn ’îš ’el-rē‘ēhû ḥămwōr ’wō-šwōr ’wō-śeh wəḵāl-bəhēmâ lišəmōr ûmēṯ ’wō-nišəbar ’wō-nišəbâ ’ên rō’eh: </p>
 <p>10 šəḇu‘aṯ yəhwâ tihəyeh bên šənêhem ’im-lō’ šāl<sup>a</sup>ḥ yāḏwō biməle’ḵeṯ rē‘ēhû wəlāq<sup>a</sup>ḥ bə‘ālāyw wəlō’ yəšallēm: </p>
 <p>11 wə’im-gānōḇ yigānēḇ mē‘immwō yəšallēm liḇə‘ālāyw: </p>
 <p>12 ’im-ṭārōf yiṭṭārēf yəḇi’ēhû ‘ēḏ haṭṭərēfâ lō’ yəšallēm: f</p>
 <p>13 wəḵî-yišə’al ’îš mē‘im rē‘ēhû wənišəbar ’wō-mēṯ bə‘ālāyw ’ên-‘immwō šallēm yəšallēm: </p>
 <p>14 ’im-bə‘ālāyw ‘immwō lō’ yəšallēm ’im-śāḵîr hû’ bā’ biśəḵārwō: s</p>
 <p>15 wəḵî-yəfateh ’îš bəṯûlâ ’ăšer lō’-’ōrāśâ wəšāḵaḇ ‘immāh mâōr yiməhārennâ llwō lə’iššâ: </p>
 <p>16 ’im-mā’ēn yəmā’ēn ’āḇîhā ləṯitāh lwō kesef yišəqōl kəmōhar habəṯûlōṯ: s</p>
 <p>17 məḵaššēfâ lō’ ṯəḥayyeh: s</p>
 <p>18 kāl-šōḵēḇ ‘im-bəhēmâ mwōṯ yûmāṯ: s</p>
 <p>19 zōḇēḥa lā’ĕlōhîm yāḥŏrām bilətî layhwâ ləḇadwō: </p>
 <p>20 wəḡēr lō’-ṯwōneh wəlō’ ṯiləḥāṣennû kî-ḡērîm hĕyîṯem bə’ereṣ miṣərāyim: </p>
 <p>21 kāl-’aləmānâ wəyāṯwōm lō’ ṯə‘annûn: </p>
 <p>22 ’im-‘annēh ṯə‘anneh ’ōṯwō kî ’im-ṣā‘ōq yiṣə‘aq ’ēlay šāmō‘a ’ešəm<sup>a</sup>‘ ṣ<sup>a</sup>‘ăqāṯwō: </p>
 <p>23 wəḥārâ ’apî wəhāraḡətî ’eṯəḵem beḥāreḇ wəhāyû nəšêḵem ’aləmānwōṯ ûḇənêḵem yəṯōmîm: f</p>
 <p>24 ’im-kesef| taləweh ’eṯ-‘ammî ’eṯ-he‘ānî ‘immāḵə lō’-ṯihəyeh lwō kənōšeh lō’-ṯəśîmûn ‘ālāyw nešeḵə: </p>
 <p>25 ’im-ḥāḇōl t<sup>a</sup>ḥəbōl śaləmaṯ rē‘eḵā ‘aḏ-bō’ haššemeš təšîḇennû lwō: </p>
 <p>26 kî hiw’ <font color="brown">ḵəsûṯōh</font> <font color="blue">ḵəsûṯwō</font> ləḇadāh hiw’ śiməlāṯwō lə‘ōrwō bammeh yišəkāḇ wəhāyâ kî-yiṣə‘aq ’ēlay wəšām<sup>a</sup>‘ətî kî-ḥannûn ’ānî: s</p>
 <p>27 ’ĕlōhîm lō’ ṯəqallēl wənāśî’ ḇə‘amməḵā lō’ ṯā’ōr: </p>
 <p>28 məlē’āṯəḵā wəḏimə‘ăḵā lō’ ṯə’<sup>a</sup>ḥēr bəḵwōr bāneyḵā titen-llî:<font color="red"><sup>3</sup></font> </p>
 <p>29 kēn-t<sup>a</sup>‘ăśeh ləšōrəḵā ləṣō’neḵā šiḇə‘aṯ yāmîm yihəyeh ‘im-’immwō bayywōm haššəmînî titənwō-lî: </p>
 <p>30 wə’anəšê-qōḏeš tihəyûn lî ûḇāśār baśśāḏeh ṭərēfâ lō’ ṯō’ḵēlû lakeleḇ tašəliḵûn ’ōṯwō: s</p>
 </td>
 </tr></table>
 <p></p><hr>
 <center>
 <a href="exo023.htm">Next: Exodus (Shemot) Chapter 23</a></center>
 </body>