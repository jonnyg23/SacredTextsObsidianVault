<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/ecc009.htm">Polyglot</a> 
 <a href="../kjv/ecc009.htm">KJV</a> 
 <a href="../sep/ecc009.htm">Sep</a> 
 <a href="../vul/ecc009.htm">Vul</a> 
 
 <br>
 <br><a href="ecc.htm">Ecclesiastes (Qohelet) Index</a><br>
  
 <a href="ecc008.htm">Previous</a> 
 <a href="ecc010.htm">Next</a> 
 </center>
 <hr>
 
 <h3 align="CENTER">Tanach (Hebrew): Ecclesiastes (Qohelet) Chapter 9</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏כִּ֣י אֶת־כָּל־זֶ֞ה נָתַ֤תִּי אֶל־לִבִּי֙ וְלָב֣וּר אֶת־כָּל־זֶ֔ה אֲשֶׁ֨ר הַצַּדִּיקִ֧ים וְהַחֲכָמִ֛ים וַעֲבָדֵיהֶ֖ם בְּיַ֣ד הָאֱלֹהִ֑ים גַּֽם־אַהֲבָ֣ה גַם־שִׂנְאָ֗ה אֵ֤ין יוֹדֵ֙עַ֙ הָֽאָדָ֔ם הַכֹּ֖ל לִפְנֵיהֶֽם׃ </span></p>
 <p align="RIGHT"><span lang="he">‎<a name="002">2</a> ‏הַכֹּ֞ל כַּאֲשֶׁ֣ר לַכֹּ֗ל מִקְרֶ֨ה אֶחָ֜ד לַצַּדִּ֤יק וְלָרָשָׁע֙ לַטּוֹב֙ וְלַטָּה֣וֹר וְלַטָּמֵ֔א וְלַזֹּבֵ֔חַ וְלַאֲשֶׁ֖ר אֵינֶ֣נּוּ זֹבֵ֑חַ כַּטּוֹב֙ כַּֽחֹטֶ֔א הַנִּשְׁבָּ֕ע כַּאֲשֶׁ֖ר שְׁבוּעָ֥ה יָרֵֽא׃ </span></p>
 <p align="RIGHT"><span lang="he">‎<a name="003">3</a> ‏זֶ֣ה׀ רָ֗ע בְּכֹ֤ל אֲשֶֽׁר־נַעֲשָׂה֙ תַּ֣חַת הַשֶּׁ֔מֶשׁ כִּֽי־מִקְרֶ֥ה אֶחָ֖ד לַכֹּ֑ל וְגַ֣ם לֵ֣ב בְּֽנֵי־הָ֠אָדָם מָלֵא־רָ֨ע וְהוֹלֵל֤וֹת בִּלְבָבָם֙ בְּחַיֵּיהֶ֔ם וְאַחֲרָ֖יו אֶל־הַמֵּתִֽים׃ </span></p>
 <p align="RIGHT"><span lang="he">‎<a name="004">4</a> ‏כִּי־מִי֙ אֲשֶׁ֣ר <font color="brown">יבחר</font> <font color="blue">יְחֻבַּ֔ר</font> אֶ֥ל כָּל־הַחַיִּ֖ים יֵ֣שׁ בִּטָּח֑וֹן כִּֽי־לְכֶ֤לֶב חַי֙ ה֣וּא ט֔וֹב מִן־הָאַרְיֵ֖ה הַמֵּֽת׃ </span></p>
 <p align="RIGHT"><span lang="he">‎<a name="005">5</a> ‏כִּ֧י הַֽחַיִּ֛ים יוֹדְעִ֖ים שֶׁיָּמֻ֑תוּ וְהַמֵּתִ֞ים אֵינָ֧ם יוֹדְעִ֣ים מְא֗וּמָה וְאֵֽין־ע֤וֹד לָהֶם֙ שָׂכָ֔ר כִּ֥י נִשְׁכַּ֖ח זִכְרָֽם׃ </span></p>
 <p align="RIGHT"><span lang="he">‎<a name="006">6</a> ‏גַּ֣ם אַהֲבָתָ֧ם גַּם־שִׂנְאָתָ֛ם גַּם־קִנְאָתָ֖ם כְּבָ֣ר אָבָ֑דָה וְחֵ֨לֶק אֵין־לָהֶ֥ם עוֹד֙ לְעוֹלָ֔ם בְּכֹ֥ל אֲשֶֽׁר־נַעֲשָׂ֖ה תַּ֥חַת הַשָּֽׁמֶשׁ׃ </span></p>
 <p align="RIGHT"><span lang="he">‎<a name="007">7</a> ‏לֵ֣ךְ אֱכֹ֤ל בְּשִׂמְחָה֙ לַחְמֶ֔ךָ וּֽשֲׁתֵ֥ה בְלֶב־ט֖וֹב יֵינֶ֑ךָ כִּ֣י כְבָ֔ר רָצָ֥ה הָאֱלֹהִ֖ים אֶֽת־מַעֲשֶֽׂיךָ׃ </span></p>
 <p align="RIGHT"><span lang="he">‎<a name="008">8</a> ‏בְּכָל־עֵ֕ת יִהְי֥וּ בְגָדֶ֖יךָ לְבָנִ֑ים וְשֶׁ֖מֶן עַל־רֹאשְׁךָ֥ אַל־יֶחְסָֽר׃ </span></p>
 <p align="RIGHT"><span lang="he">‎<a name="009">9</a> ‏רְאֵ֨ה חַיִּ֜ים עִם־אִשָּׁ֣ה אֲשֶׁר־אָהַ֗בְתָּ כָּל־יְמֵי֙ חַיֵּ֣י הֶבְלֶ֔ךָ אֲשֶׁ֤ר נָֽתַן־לְךָ֙ תַּ֣חַת הַשֶּׁ֔מֶשׁ כֹּ֖ל יְמֵ֣י הֶבְלֶ֑ךָ כִּ֣י ה֤וּא חֶלְקְךָ֙ בַּֽחַיִּ֔ים וּבַעֲמָ֣לְךָ֔ אֲשֶׁר־אַתָּ֥ה עָמֵ֖ל תַּ֥חַת הַשָּֽׁמֶשׁ׃ </span></p>
 <p align="RIGHT"><span lang="he">‎<a name="010">10</a> ‏כֹּ֠ל אֲשֶׁ֨ר תִּמְצָ֧א יָֽדְךָ֛ לַעֲשׂ֥וֹת בְּכֹחֲךָ֖ עֲשֵׂ֑ה כִּי֩ אֵ֨ין מַעֲשֶׂ֤ה וְחֶשְׁבּוֹן֙ וְדַ֣עַת וְחָכְמָ֔ה בִּשְׁא֕וֹל אֲשֶׁ֥ר אַתָּ֖ה הֹלֵ֥ךְ שָֽׁמָּה׃ ס</span></p>
 <p align="RIGHT"><span lang="he">‎<a name="011">11</a> ‏שַׁ֜בְתִּי וְרָאֹ֣ה תַֽחַת־הַשֶּׁ֗מֶשׁ כִּ֣י לֹא֩ לַקַּלִּ֨ים הַמֵּר֜וֹץ וְלֹ֧א לַגִּבּוֹרִ֣ים הַמִּלְחָמָ֗ה וְ֠גַם לֹ֣א לַחֲכָמִ֥ים לֶ֙חֶם֙ וְגַ֨ם לֹ֤א לַנְּבֹנִים֙ עֹ֔שֶׁר וְגַ֛ם לֹ֥א לַיֹּדְעִ֖ים חֵ֑ן כִּי־עֵ֥ת וָפֶ֖גַע יִקְרֶ֥ה אֶת־כֻּלָּֽם׃ </span></p>
 <p align="RIGHT"><span lang="he">‎<a name="012">12</a> ‏כִּ֡י גַּם֩ לֹֽא־יֵדַ֨ע הָאָדָ֜ם אֶת־עִתּ֗וֹ כַּדָּגִים֙ שֶׁנֶּֽאֱחָזִים֙ בִּמְצוֹדָ֣ה רָעָ֔ה וְכַ֨צִּפֳּרִ֔ים הָאֲחֻז֖וֹת בַּפָּ֑ח כָּהֵ֗ם יֽוּקָשִׁים֙ בְּנֵ֣י הָֽאָדָ֔ם לְעֵ֣ת רָעָ֔ה כְּשֶׁתִּפּ֥וֹל עֲלֵיהֶ֖ם פִּתְאֹֽם׃ </span></p>
 <p align="RIGHT"><span lang="he">‎<a name="013">13</a> ‏גַּם־זֹ֛ה רָאִ֥יתִי חָכְמָ֖ה תַּ֣חַת הַשָּׁ֑מֶשׁ וּגְדוֹלָ֥ה הִ֖יא אֵלָֽי׃ </span></p>
 <p align="RIGHT"><span lang="he">‎<a name="014">14</a> ‏עִ֣יר קְטַנָּ֔ה וַאֲנָשִׁ֥ים בָּ֖הּ מְעָ֑ט וּבָֽא־אֵלֶ֜יהָ מֶ֤לֶךְ גָּדוֹל֙ וְסָבַ֣ב אֹתָ֔הּ וּבָנָ֥ה עָלֶ֖יהָ מְצוֹדִ֥ים גְּדֹלִֽים׃ </span></p>
 <p align="RIGHT"><span lang="he">‎<a name="015">15</a> ‏וּמָ֣צָא בָ֗הּ אִ֤ישׁ מִסְכֵּן֙ חָכָ֔ם וּמִלַּט־ה֥וּא אֶת־הָעִ֖יר בְּחָכְמָת֑וֹ וְאָדָם֙ לֹ֣א זָכַ֔ר אֶת־הָאִ֥ישׁ הַמִּסְכֵּ֖ן הַהֽוּא׃ </span></p>
 <p align="RIGHT"><span lang="he">‎<a name="016">16</a> ‏וְאָמַ֣רְתִּי אָ֔נִי טוֹבָ֥ה חָכְמָ֖ה מִגְּבוּרָ֑ה וְחָכְמַ֤ת הַמִּסְכֵּן֙ בְּזוּיָ֔ה וּדְבָרָ֖יו אֵינָ֥ם נִשְׁמָעִֽים׃ </span></p>
 <p align="RIGHT"><span lang="he">‎<a name="017">17</a> ‏דִּבְרֵ֣י חֲכָמִ֔ים בְּנַ֖חַת נִשְׁמָעִ֑ים מִזַּעֲקַ֥ת מוֹשֵׁ֖ל בַּכְּסִילִֽים׃ </span></p>
 <p align="RIGHT"><span lang="he">‎<a name="018">18</a> ‏טוֹבָ֥ה חָכְמָ֖ה מִכְּלֵ֣י קְרָ֑ב וְחוֹטֶ֣א אֶחָ֔ד יְאַבֵּ֥ד טוֹבָ֥ה הַרְבֵּֽה׃ </span></p>
 </td>
 <td width="50%">
 <p>1 kî ’eṯ-kāl-zeh nāṯatî ’el-libî wəlāḇûr ’eṯ-kāl-zeh ’ăšer haṣṣadîqîm wəh<sup>a</sup>ḥăḵāmîm w<sup>a</sup>‘ăḇāḏêhem bəyaḏ hā’ĕlōhîm gam-’ahăḇâ ḡam-śinə’â ’ên ywōḏē‘a hā’āḏām hakōl lifənêhem: </p>
 <p>2 hakōl ka’ăšer lakōl miqəreh ’eḥāḏ laṣṣadîq wəlārāšā‘ laṭṭwōḇ wəlaṭṭâwōr wəlaṭṭāmē’ wəlazzōḇēḥa wəla’ăšer ’ênennû zōḇēḥa kaṭṭwōḇ k<sup>a</sup>ḥōṭe’ hannišəbā‘ ka’ăšer šəḇû‘â yārē’: </p>
 <p>3 zeh| rā‘ bəḵōl ’ăšer-n<sup>a</sup>‘ăśâ t<sup>a</sup>ḥaṯ haššemeš kî-miqəreh ’eḥāḏ lakōl wəḡam lēḇ bənê-hā’āḏām mālē’-rā‘ wəhwōlēlwōṯ biləḇāḇām bəḥayyêhem wə’<sup>a</sup>ḥărāyw ’el-hammēṯîm: </p>
 <p>4 kî-mî ’ăšer <font color="brown">yibāḥēr</font> <font color="blue">yəḥubar</font> ’el kāl-h<sup>a</sup>ḥayyîm yēš biṭṭāḥwōn kî-ləḵeleḇ ḥay hû’ ṭwōḇ min-hā’arəyēh hammēṯ: </p>
 <p>5 kî h<sup>a</sup>ḥayyîm ywōḏə‘îm šeyyāmuṯû wəhammēṯîm ’ênām ywōḏə‘îm mə’ûmâ wə’ên-‘wōḏ lâem śāḵār kî nišək<sup>a</sup>ḥ ziḵərām: </p>
 <p>6 gam ’ahăḇāṯām gam-śinə’āṯām gam-qinə’āṯām kəḇār ’āḇāḏâ wəḥēleq ’ên-lâem ‘wōḏ lə‘wōlām bəḵōl ’ăšer-n<sup>a</sup>‘ăśâ t<sup>a</sup>ḥaṯ haššāmeš: </p>
 <p>7 lēḵə ’ĕḵōl bəśiməḥâ l<sup>a</sup>ḥəmeḵā ûšăṯēh ḇəleḇ-ṭwōḇ yêneḵā kî ḵəḇār rāṣâ hā’ĕlōhîm ’eṯ-m<sup>a</sup>‘ăśeyḵā: </p>
 <p>8 bəḵāl-‘ēṯ yihəyû ḇəḡāḏeyḵā ləḇānîm wəšemen ‘al-rō’šəḵā ’al-yeḥəsār: </p>
 <p>9 rə’ēh ḥayyîm ‘im-’iššâ ’ăšer-’âaḇətā kāl-yəmê ḥayyê heḇəleḵā ’ăšer nāṯan-ləḵā t<sup>a</sup>ḥaṯ haššemeš kōl yəmê heḇəleḵā kî hû’ ḥeləqəḵā b<sup>a</sup>ḥayyîm ûḇ<sup>a</sup>‘ămāləḵā ’ăšer-’atâ ‘āmēl t<sup>a</sup>ḥaṯ haššāmeš: </p>
 <p>10 kōl ’ăšer timəṣā’ yāḏəḵā l<sup>a</sup>‘ăśwōṯ bəḵōḥăḵā ‘ăśēh kî ’ên m<sup>a</sup>‘ăśeh wəḥešəbwōn wəḏ<sup>a</sup>‘aṯ wəḥāḵəmâ bišə’wōl ’ăšer ’atâ hōlēḵə šāmmâ: s</p>
 <p>11 šaḇətî wərā’ōh ṯ<sup>a</sup>ḥaṯ-haššemeš kî lō’ laqqallîm hammērwōṣ wəlō’ lagibwōrîm hammiləḥāmâ wəḡam lō’ l<sup>a</sup>ḥăḵāmîm leḥem wəḡam lō’ lannəḇōnîm ‘ōšer wəḡam lō’ layyōḏə‘îm ḥēn kî-‘ēṯ wāfeḡ<sup>a</sup>‘ yiqəreh ’eṯ-kullām: </p>
 <p>12 kî gam lō’-yēḏ<sup>a</sup>‘ hā’āḏām ’eṯ-‘itwō kadāḡîm šenne’ĕḥāzîm biməṣwōḏâ rā‘â wəḵaṣṣipŏrîm hā’ăḥuzwōṯ bapāḥ kâēm yûqāšîm bənê hā’āḏām lə‘ēṯ rā‘â kəšetipwōl ‘ălêhem piṯə’ōm: </p>
 <p>13 gam-zōh rā’îṯî ḥāḵəmâ t<sup>a</sup>ḥaṯ haššāmeš ûḡəḏwōlâ hî’ ’ēlāy: </p>
 <p>14 ‘îr qəṭannâ wa’ănāšîm bāh mə‘āṭ ûḇā’-’ēleyhā meleḵə gāḏwōl wəsāḇaḇ ’ōṯāh ûḇānâ ‘āleyhā məṣwōḏîm gəḏōlîm: </p>
 <p>15 ûmāṣā’ ḇāh ’îš misəkēn ḥāḵām ûmillaṭ-hû’ ’eṯ-hā‘îr bəḥāḵəmāṯwō wə’āḏām lō’ zāḵar ’eṯ-hā’îš hammisəkēn hahû’: </p>
 <p>16 wə’āmarətî ’ānî ṭwōḇâ ḥāḵəmâ migəḇûrâ wəḥāḵəmaṯ hammisəkēn bəzûyâ ûḏəḇārāyw ’ênām nišəmā‘îm: </p>
 <p>17 diḇərê ḥăḵāmîm bən<sup>a</sup>ḥaṯ nišəmā‘îm mizz<sup>a</sup>‘ăqaṯ mwōšēl bakəsîlîm: </p>
 <p>18 ṭwōḇâ ḥāḵəmâ mikəlê qərāḇ wəḥwōṭe’ ’eḥāḏ yə’abēḏ ṭwōḇâ harəbēh: </p>
 </td>
 </tr></table>
 <p></p><hr>
 <center>
 <a href="ecc010.htm">Next: Ecclesiastes (Qohelet) Chapter 10</a></center>
 </body>