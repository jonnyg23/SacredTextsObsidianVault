<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/ch1022.htm">Polyglot</a> 
 <a href="../kjv/ch1022.htm">KJV</a> 
 <a href="../sep/ch1022.htm">Sep</a> 
 <a href="../vul/ch1022.htm">Vul</a> 
 
 <br>
 <br><a href="ch1.htm">1 Chronicles (1 Divrey Yamim) Index</a><br>
  
 <a href="ch1021.htm">Previous</a> 
 <a href="ch1023.htm">Next</a> 
 </center>
 <hr>
 
 <h3 align="CENTER">Tanach (Hebrew): 1 Chronicles (1 Divrey Yamim) Chapter 22</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיֹּ֣אמֶר דָּוִ֔יד זֶ֣ה ה֔וּא בֵּ֖ית יְהוָ֣ה הָאֱלֹהִ֑ים וְזֶה־מִּזְבֵּ֥חַ לְעֹלָ֖ה לְיִשְׂרָאֵֽל׃ ס</span></p>
 <p align="RIGHT"><span lang="he">‎<a name="002">2</a> ‏וַיֹּ֣אמֶר דָּוִ֔יד לִכְנוֹס֙ אֶת־הַגֵּרִ֔ים אֲשֶׁ֖ר בְּאֶ֣רֶץ יִשְׂרָאֵ֑ל וַיַּעֲמֵ֣ד חֹֽצְבִ֗ים לַחְצוֹב֙ אַבְנֵ֣י גָזִ֔ית לִבְנ֖וֹת בֵּ֥ית הָאֱלֹהִֽים׃ </span></p>
 <p align="RIGHT"><span lang="he">‎<a name="003">3</a> ‏וּבַרְזֶ֣ל׀ לָ֠רֹב לַֽמִּסְמְרִ֞ים לְדַלְת֧וֹת הַשְּׁעָרִ֛ים וְלַֽמְחַבְּר֖וֹת הֵכִ֣ין דָּוִ֑יד וּנְחֹ֥שֶׁת לָרֹ֖ב אֵ֥ין מִשְׁקָֽל׃ </span></p>
 <p align="RIGHT"><span lang="he">‎<a name="004">4</a> ‏וַעֲצֵ֥י אֲרָזִ֖ים לְאֵ֣ין מִסְפָּ֑ר כִּֽי הֵ֠בִיאוּ הַצִּֽידֹנִ֨ים וְהַצֹּרִ֜ים עֲצֵ֧י אֲרָזִ֛ים לָרֹ֖ב לְדָוִֽיד׃ פ</span></p>
 <p align="RIGHT"><span lang="he">‎<a name="005">5</a> ‏וַיֹּ֣אמֶר דָּוִ֗יד שְׁלֹמֹ֣ה בְנִי֮ נַ֣עַר וָרָךְ֒ וְהַבַּ֜יִת לִבְנ֣וֹת לַיהוָ֗ה לְהַגְדִּ֨יל׀ לְמַ֜עְלָה לְשֵׁ֤ם וּלְתִפְאֶ֙רֶת֙ לְכָל־הָ֣אֲרָצ֔וֹת אָכִ֥ינָה נָּ֖א ל֑וֹ וַיָּ֧כֶן דָּוִ֛יד לָרֹ֖ב לִפְנֵ֥י מוֹתֽוֹ׃ </span></p>
 <p align="RIGHT"><span lang="he">‎<a name="006">6</a> ‏וַיִּקְרָ֖א לִשְׁלֹמֹ֣ה בְנ֑וֹ וַיְצַוֵּ֙הוּ֙ לִבְנ֣וֹת בַּ֔יִת לַיהוָ֖ה אֱלֹהֵ֥י יִשְׂרָאֵֽל׃ ס</span></p>
 <p align="RIGHT"><span lang="he">‎<a name="007">7</a> ‏וַיֹּ֥אמֶר דָּוִ֖יד לִשְׁלֹמֹ֑ה <font color="brown">בנו</font> <font color="blue">בְּנִ֕י</font> אֲנִי֙ הָיָ֣ה עִם־לְבָבִ֔י לִבְנ֣וֹת בַּ֔יִת לְשֵׁ֖ם יְהוָ֥ה אֱלֹהָֽי׃ </span></p>
 <p align="RIGHT"><span lang="he">‎<a name="008">8</a> ‏וַיְהִ֨י עָלַ֤י דְּבַר־יְהוָה֙ לֵאמֹ֔ר דָּ֤ם לָרֹב֙ שָׁפַ֔כְתָּ וּמִלְחָמ֥וֹת גְּדֹל֖וֹת עָשִׂ֑יתָ לֹֽא־תִבְנֶ֥ה בַ֙יִת֙ לִשְׁמִ֔י כִּ֚י דָּמִ֣ים רַבִּ֔ים שָׁפַ֥כְתָּ אַ֖רְצָה לְפָנָֽי׃ </span></p>
 <p align="RIGHT"><span lang="he">‎<a name="009">9</a> ‏הִנֵּה־בֵ֞ן נוֹלָ֣ד לָ֗ךְ ה֤וּא יִהְיֶה֙ אִ֣ישׁ מְנוּחָ֔ה וַהֲנִח֥וֹתִי ל֛וֹ מִכָּל־אוֹיְבָ֖יו מִסָּבִ֑יב כִּ֤י שְׁלֹמֹה֙ יִהְיֶ֣ה שְׁמ֔וֹ וְשָׁל֥וֹם וָשֶׁ֛קֶט אֶתֵּ֥ן עַל־יִשְׂרָאֵ֖ל בְּיָמָֽיו׃ </span></p>
 <p align="RIGHT"><span lang="he">‎<a name="010">10</a> ‏הֽוּא־יִבְנֶ֥ה בַ֙יִת֙ לִשְׁמִ֔י וְהוּא֙ יִהְיֶה־לִּ֣י לְבֵ֔ן וַאֲנִי־ל֖וֹ לְאָ֑ב וַהֲכִ֨ינוֹתִ֜י כִּסֵּ֧א מַלְכוּת֛וֹ עַל־יִשְׂרָאֵ֖ל עַד־עוֹלָֽם׃ </span></p>
 <p align="RIGHT"><span lang="he">‎<a name="011">11</a> ‏עַתָּ֣ה בְנִ֔י יְהִ֥י יְהוָ֖ה עִמָּ֑ךְ וְהִצְלַחְתָּ֗ וּבָנִ֙יתָ֙ בֵּ֚ית יְהוָ֣ה אֱלֹהֶ֔יךָ כַּאֲשֶׁ֖ר דִּבֶּ֥ר עָלֶֽיךָ׃ </span></p>
 <p align="RIGHT"><span lang="he">‎<a name="012">12</a> ‏אַ֣ךְ יִֽתֶּן־לְּךָ֤ יְהוָה֙ שֵׂ֣כֶל וּבִינָ֔ה וִֽיצַוְּךָ֖ עַל־יִשְׂרָאֵ֑ל וְלִשְׁמ֕וֹר אֶת־תּוֹרַ֖ת יְהוָ֥ה אֱלֹהֶֽיךָ׃ </span></p>
 <p align="RIGHT"><span lang="he">‎<a name="013">13</a> ‏אָ֣ז תַּצְלִ֔יחַ אִם־תִּשְׁמ֗וֹר לַעֲשׂוֹת֙ אֶת־הַֽחֻקִּ֣ים וְאֶת־הַמִּשְׁפָּטִ֔ים אֲשֶׁ֨ר צִוָּ֧ה יְהוָ֛ה אֶת־מֹשֶׁ֖ה עַל־יִשְׂרָאֵ֑ל חֲזַ֣ק וֶאֱמָ֔ץ אַל־תִּירָ֖א וְאַל־תֵּחָֽת׃ </span></p>
 <p align="RIGHT"><span lang="he">‎<a name="014">14</a> ‏וְהִנֵּ֨ה בְעָנְיִ֜י הֲכִינ֣וֹתִי לְבֵית־יְהוָ֗ה זָהָ֞ב כִּכָּרִ֤ים מֵֽאָה־אֶ֙לֶף֙ וְכֶ֗סֶף אֶ֤לֶף אֲלָפִים֙ כִּכָּרִ֔ים וְלַנְּחֹ֤שֶׁת וְלַבַּרְזֶל֙ אֵ֣ין מִשְׁקָ֔ל כִּ֥י לָרֹ֖ב הָיָ֑ה וְעֵצִ֤ים וַאֲבָנִים֙ הֲכִינ֔וֹתִי וַעֲלֵיהֶ֖ם תּוֹסִֽיף׃ </span></p>
 <p align="RIGHT"><span lang="he">‎<a name="015">15</a> ‏וְעִמְּךָ֤ לָרֹב֙ עֹשֵׂ֣י מְלָאכָ֔ה חֹצְבִ֕ים וְחָרָשֵׁ֥י אֶ֖בֶן וָעֵ֑ץ וְכָל־חָכָ֖ם בְּכָל־מְלָאכָֽה׃ </span></p>
 <p align="RIGHT"><span lang="he">‎<a name="016">16</a> ‏לַזָּהָ֥ב לַכֶּ֛סֶף וְלַנְּחֹ֥שֶׁת וְלַבַּרְזֶ֖ל אֵ֣ין מִסְפָּ֑ר ק֣וּם וַעֲשֵׂ֔ה וִיהִ֥י יְהוָ֖ה עִמָּֽךְ׃ </span></p>
 <p align="RIGHT"><span lang="he">‎<a name="017">17</a> ‏וַיְצַ֤ו דָּוִיד֙ לְכָל־שָׂרֵ֣י יִשְׂרָאֵ֔ל לַעְזֹ֖ר לִשְׁלֹמֹ֥ה בְנֽוֹ׃ </span></p>
 <p align="RIGHT"><span lang="he">‎<a name="018">18</a> ‏הֲלֹ֨א יְהוָ֤ה אֱלֹֽהֵיכֶם֙ עִמָּכֶ֔ם וְהֵנִ֥יחַ לָכֶ֖ם מִסָּבִ֑יב כִּ֣י׀ נָתַ֣ן בְּיָדִ֗י אֵ֚ת יֹשְׁבֵ֣י הָאָ֔רֶץ וְנִכְבְּשָׁ֥ה הָאָ֛רֶץ לִפְנֵ֥י יְהוָ֖ה וְלִפְנֵ֥י עַמּֽוֹ׃ </span></p>
 <p align="RIGHT"><span lang="he">‎<a name="019">19</a> ‏עַתָּ֗ה תְּנ֤וּ לְבַבְכֶם֙ וְנַפְשְׁכֶ֔ם לִדְר֖וֹשׁ לַיהוָ֣ה אֱלֹהֵיכֶ֑ם וְק֗וּמוּ וּבְנוּ֙ אֶת־מִקְדַּשׁ֙<font color="red"><sup>3</sup></font> יְהוָ֣ה הָֽאֱלֹהִ֔ים לְהָבִ֞יא אֶת־אֲר֣וֹן בְּרִית־יְהוָ֗ה וּכְלֵי֙ קֹ֣דֶשׁ הָֽאֱלֹהִ֔ים לַבַּ֖יִת הַנִּבְנֶ֥ה לְשֵׁם־יְהוָֽה׃ פ</span></p>
 </td>
 <td width="50%">
 <p>1 wayyō’mer dāwîḏ zeh hû’ bêṯ yəhwâ hā’ĕlōhîm wəzeh-mmizəbēḥa lə‘ōlâ ləyiśərā’ēl: s</p>
 <p>2 wayyō’mer dāwîḏ liḵənwōs ’eṯ-hagērîm ’ăšer bə’ereṣ yiśərā’ēl wayy<sup>a</sup>‘ămēḏ ḥōṣəḇîm l<sup>a</sup>ḥəṣwōḇ ’aḇənê ḡāzîṯ liḇənwōṯ bêṯ hā’ĕlōhîm: </p>
 <p>3 ûḇarəzel| lārōḇ lammisəmərîm ləḏaləṯwōṯ haššə‘ārîm wəlaməḥabərwōṯ hēḵîn dāwîḏ ûnəḥōšeṯ lārōḇ ’ên mišəqāl: </p>
 <p>4 w<sup>a</sup>‘ăṣê ’ărāzîm lə’ên misəpār kî hēḇî’û haṣṣîḏōnîm wəhaṣṣōrîm ‘ăṣê ’ărāzîm lārōḇ ləḏāwîḏ: f</p>
 <p>5 wayyō’mer dāwîḏ šəlōmōh ḇənî n<sup>a</sup>‘ar wārāḵə wəhabayiṯ liḇənwōṯ layhwâ ləhaḡədîl| ləm<sup>a</sup>‘əlâ ləšēm ûləṯifə’ereṯ ləḵāl-hā’ărāṣwōṯ ’āḵînâ nnā’ lwō wayyāḵen dāwîḏ lārōḇ lifənê mwōṯwō: </p>
 <p>6 wayyiqərā’ lišəlōmōh ḇənwō wayəṣaûēhû liḇənwōṯ bayiṯ layhwâ ’ĕlōhê yiśərā’ēl: s</p>
 <p>7 wayyō’mer dāwîḏ lišəlōmōh <font color="brown">bənwō</font> <font color="blue">bənî</font> ’ănî hāyâ ‘im-ləḇāḇî liḇənwōṯ bayiṯ ləšēm yəhwâ ’ĕlōhāy: </p>
 <p>8 wayəhî ‘ālay dəḇar-yəhwâ lē’mōr dām lārōḇ šāfaḵətā ûmiləḥāmwōṯ gəḏōlwōṯ ‘āśîṯā lō’-ṯiḇəneh ḇayiṯ lišəmî kî dāmîm rabîm šāfaḵətā ’arəṣâ ləfānāy: </p>
 <p>9 hinnēh-ḇēn nwōlāḏ lāḵə hû’ yihəyeh ’îš mənûḥâ wahăniḥwōṯî lwō mikāl-’wōyəḇāyw missāḇîḇ kî šəlōmōh yihəyeh šəmwō wəšālwōm wāšeqeṭ ’etēn ‘al-yiśərā’ēl bəyāmāyw: </p>
 <p>10 hû’-yiḇəneh ḇayiṯ lišəmî wəhû’ yihəyeh-llî ləḇēn wa’ănî-lwō lə’āḇ wahăḵînwōṯî kissē’ maləḵûṯwō ‘al-yiśərā’ēl ‘aḏ-‘wōlām: </p>
 <p>11 ‘atâ ḇənî yəhî yəhwâ ‘immāḵə wəhiṣəl<sup>a</sup>ḥətā ûḇānîṯā bêṯ yəhwâ ’ĕlōheyḵā ka’ăšer diber ‘āleyḵā: </p>
 <p>12 ’aḵə yiten-lləḵā yəhwâ śēḵel ûḇînâ wîṣaûəḵā ‘al-yiśərā’ēl wəlišəmwōr ’eṯ-twōraṯ yəhwâ ’ĕlōheyḵā: </p>
 <p>13 ’āz taṣəlîḥa ’im-tišəmwōr l<sup>a</sup>‘ăśwōṯ ’eṯ-h<sup>a</sup>ḥuqqîm wə’eṯ-hammišəpāṭîm ’ăšer ṣiûâ yəhwâ ’eṯ-mōšeh ‘al-yiśərā’ēl ḥăzaq we’ĕmāṣ ’al-tîrā’ wə’al-tēḥāṯ: </p>
 <p>14 wəhinnēh ḇə‘ānəyî hăḵînwōṯî ləḇêṯ-yəhwâ zâāḇ kikārîm mē’â-’elef wəḵesef ’elef ’ălāfîm kikārîm wəlannəḥōšeṯ wəlabarəzel ’ên mišəqāl kî lārōḇ hāyâ wə‘ēṣîm wa’ăḇānîm hăḵînwōṯî w<sup>a</sup>‘ălêhem twōsîf: </p>
 <p>15 wə‘imməḵā lārōḇ ‘ōśê məlā’ḵâ ḥōṣəḇîm wəḥārāšê ’eḇen wā‘ēṣ wəḵāl-ḥāḵām bəḵāl-məlā’ḵâ: </p>
 <p>16 lazzâāḇ lakesef wəlannəḥōšeṯ wəlabarəzel ’ên misəpār qûm w<sup>a</sup>‘ăśēh wîhî yəhwâ ‘immāḵə: </p>
 <p>17 wayəṣaw dāwîḏ ləḵāl-śārê yiśərā’ēl l<sup>a</sup>‘əzōr lišəlōmōh ḇənwō: </p>
 <p>18 hălō’ yəhwâ ’ĕlōhêḵem ‘immāḵem wəhēnîḥa lāḵem missāḇîḇ kî| nāṯan bəyāḏî ’ēṯ yōšəḇê hā’āreṣ wəniḵəbəšâ hā’āreṣ lifənê yəhwâ wəlifənê ‘ammwō: </p>
 <p>19 ‘atâ tənû ləḇaḇəḵem wənafəšəḵem liḏərwōš layhwâ ’ĕlōhêḵem wəqûmû ûḇənû ’eṯ-miqədaš<font color="red"><sup>3</sup></font> yəhwâ hā’ĕlōhîm ləhāḇî’ ’eṯ-’ărwōn bərîṯ-yəhwâ ûḵəlê qōḏeš hā’ĕlōhîm labayiṯ hanniḇəneh ləšēm-yəhwâ: f</p>
 </td>
 </tr></table>
 <p></p><hr>
 <center>
 <a href="ch1023.htm">Next: 1 Chronicles (1 Divrey Yamim) Chapter 23</a></center>
 </body>