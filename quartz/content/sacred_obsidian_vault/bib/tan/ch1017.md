<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/ch1017.htm">Polyglot</a> 
 <a href="../kjv/ch1017.htm">KJV</a> 
 <a href="../sep/ch1017.htm">Sep</a> 
 <a href="../vul/ch1017.htm">Vul</a> 
 
 <br>
 <br><a href="ch1.htm">1 Chronicles (1 Divrey Yamim) Index</a><br>
  
 <a href="ch1016.htm">Previous</a> 
 <a href="ch1018.htm">Next</a> 
 </center>
 <hr>
 
 <h3 align="CENTER">Tanach (Hebrew): 1 Chronicles (1 Divrey Yamim) Chapter 17</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְהִ֕י<font color="red"><sup>3</sup></font> כַּאֲשֶׁ֛ר יָשַׁ֥ב דָּוִ֖יד בְּבֵית֑וֹ וַיֹּ֨אמֶר דָּוִ֜יד אֶל־נָתָ֣ן הַנָּבִ֗יא הִנֵּ֨ה אָנֹכִ֤י יוֹשֵׁב֙ בְּבֵ֣ית הָֽאֲרָזִ֔ים וַאֲר֥וֹן בְּרִית־יְהוָ֖ה תַּ֥חַת יְרִיעֽוֹת׃ </span></p>
 <p align="RIGHT"><span lang="he">‎<a name="002">2</a> ‏וַיֹּ֤אמֶר נָתָן֙ אֶל־דָּוִ֔יד כֹּ֛ל אֲשֶׁ֥ר בִּֽלְבָבְךָ֖ עֲשֵׂ֑ה כִּ֥י הָאֱלֹהִ֖ים עִמָּֽךְ׃ ס</span></p>
 <p align="RIGHT"><span lang="he">‎<a name="003">3</a> ‏וַֽיְהִ֖י בַּלַּ֣יְלָה הַה֑וּא וַיְהִי֙ דְּבַר־אֱלֹהִ֔ים אֶל־נָתָ֖ן לֵאמֹֽר׃ </span></p>
 <p align="RIGHT"><span lang="he">‎<a name="004">4</a> ‏לֵ֤ךְ וְאָמַרְתָּ֙ אֶל־דָּוִ֣יד עַבְדִּ֔י כֹּ֖ה אָמַ֣ר יְהוָ֑ה לֹ֥א אַתָּ֛ה תִּבְנֶה־לִּ֥י הַבַּ֖יִת לָשָֽׁבֶת׃ </span></p>
 <p align="RIGHT"><span lang="he">‎<a name="005">5</a> ‏כִּ֣י לֹ֤א יָשַׁ֙בְתִּי֙ בְּבַ֔יִת מִן־הַיּ֗וֹם אֲשֶׁ֤ר הֶעֱלֵ֙יתִי֙ אֶת־יִשְׂרָאֵ֔ל עַ֖ד הַיּ֣וֹם הַזֶּ֑ה וָֽאֶהְיֶ֛ה מֵאֹ֥הֶל אֶל־אֹ֖הֶל וּמִמִּשְׁכָּֽן׃ </span></p>
 <p align="RIGHT"><span lang="he">‎<a name="006">6</a> ‏בְּכֹ֥ל אֲשֶֽׁר־הִתְהַלַּכְתִּי֮ בְּכָל־יִשְׂרָאֵל֒ הֲדָבָ֣ר דִּבַּ֗רְתִּי אֶת־אַחַד֙ שֹׁפְטֵ֣י יִשְׂרָאֵ֔ל אֲשֶׁ֥ר צִוִּ֛יתִי לִרְע֥וֹת אֶת־עַמִּ֖י לֵאמֹ֑ר לָ֛מָּה לֹא־בְנִיתֶ֥ם לִ֖י בֵּ֥ית אֲרָזִֽים׃ </span></p>
 <p align="RIGHT"><span lang="he">‎<a name="007">7</a> ‏וְ֠עַתָּה כֹּֽה־תֹאמַ֞ר לְעַבְדִּ֣י לְדָוִ֗יד סכֹּ֤ה אָמַר֙ יְהוָ֣ה צְבָא֔וֹת אֲנִ֤י לְקַחְתִּ֙יךָ֙ מִן־הַנָּוֶ֔ה מִֽן־אַחֲרֵ֖י הַצֹּ֑אן לִהְי֣וֹת נָגִ֔יד עַ֖ל עַמִּ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="008">8</a> ‏וָֽאֶהְיֶ֣ה עִמְּךָ֗ בְּכֹל֙ אֲשֶׁ֣ר הָלַ֔כְתָּ וָאַכְרִ֥ית אֶת־כָּל־אוֹיְבֶ֖יךָ מִפָּנֶ֑יךָ וְעָשִׂ֤יתִֽי לְךָ֙ שֵׁ֔ם כְּשֵׁ֥ם הַגְּדוֹלִ֖ים אֲשֶׁ֥ר בָּאָֽרֶץ׃ </span></p>
 <p align="RIGHT"><span lang="he">‎<a name="009">9</a> ‏וְשַׂמְתִּ֣י מָ֠קוֹם לְעַמִּ֨י יִשְׂרָאֵ֤ל וּנְטַעְתִּ֙יהוּ֙ וְשָׁכַ֣ן תַּחְתָּ֔יו וְלֹ֥א יִרְגַּ֖ז ע֑וֹד וְלֹא־יוֹסִ֤יפוּ בְנֵי־עַוְלָה֙ לְבַלֹּת֔וֹ כַּאֲשֶׁ֖ר בָּרִאשׁוֹנָֽה׃ </span></p>
 <p align="RIGHT"><span lang="he">‎<a name="010">10</a> ‏וּלְמִיָּמִ֗ים אֲשֶׁ֨ר צִוִּ֤יתִי שֹֽׁפְטִים֙ עַל־עַמִּ֣י יִשְׂרָאֵ֔ל וְהִכְנַ֖עְתִּי אֶת־כָּל־אוֹיְבֶ֑יךָ וָאַגִּ֣ד לָ֔ךְ וּבַ֖יִת יִֽבְנֶה־לְּךָ֥ יְהוָֽה׃ </span></p>
 <p align="RIGHT"><span lang="he">‎<a name="011">11</a> ‏וְהָיָ֗ה כִּֽי־מָלְא֤וּ יָמֶ֙יךָ֙ לָלֶ֣כֶת עִם־אֲבֹתֶ֔יךָ וַהֲקִֽימוֹתִ֤י אֶֽת־זַרְעֲךָ֙ אַחֲרֶ֔יךָ אֲשֶׁ֥ר יִהְיֶ֖ה מִבָּנֶ֑יךָ וַהֲכִינוֹתִ֖י אֶת־מַלְכוּתֽוֹ׃ </span></p>
 <p align="RIGHT"><span lang="he">‎<a name="012">12</a> ‏ה֥וּא יִבְנֶה־לִּ֖י בָּ֑יִת וְכֹנַנְתִּ֥י אֶת־כִּסְא֖וֹ עַד־עוֹלָֽם׃ </span></p>
 <p align="RIGHT"><span lang="he">‎<a name="013">13</a> ‏אֲנִי֙ אֶֽהְיֶה־לּ֣וֹ לְאָ֔ב וְה֖וּא יִֽהְיֶה־לִּ֣י לְבֵ֑ן וְחַסְדִּי֙ לֹא־אָסִ֣יר מֵֽעִמּ֔וֹ כַּאֲשֶׁ֣ר הֲסִיר֔וֹתִי מֵאֲשֶׁ֥ר הָיָ֖ה לְפָנֶֽיךָ׃ </span></p>
 <p align="RIGHT"><span lang="he">‎<a name="014">14</a> ‏וְהַֽעֲמַדְתִּ֛יהוּ בְּבֵיתִ֥י וּבְמַלְכוּתִ֖י עַד־הָעוֹלָ֑ם וְכִסְא֕וֹ יִהְיֶ֥ה נָכ֖וֹן עַד־עוֹלָֽם׃ </span></p>
 <p align="RIGHT"><span lang="he">‎<a name="015">15</a> ‏כְּכֹל֙ הַדְּבָרִ֣ים הָאֵ֔לֶּה וּכְכֹ֖ל הֶחָז֣וֹן הַזֶּ֑ה כֵּ֛ן דִּבֶּ֥ר נָתָ֖ן אֶל־דָּוִֽיד׃ פ</span></p>
 <p align="RIGHT"><span lang="he">‎<a name="016">16</a> ‏וַיָּבֹא֙ הַמֶּ֣לֶךְ דָּוִ֔יד וַיֵּ֖שֶׁב לִפְנֵ֣י יְהוָ֑ה וַיֹּ֗אמֶר מִֽי־אֲנִ֞י יְהוָ֤ה אֱלֹהִים֙ וּמִ֣י בֵיתִ֔י כִּ֥י הֲבִיאֹתַ֖נִי עַד־הֲלֹֽם׃ </span></p>
 <p align="RIGHT"><span lang="he">‎<a name="017">17</a> ‏וַתִּקְטַ֨ן זֹ֤את בְּעֵינֶ֙יךָ֙ אֱלֹהִ֔ים וַתְּדַבֵּ֥ר עַל־בֵּֽית־עַבְדְּךָ֖ לְמֵרָח֑וֹק וּרְאִיתַ֗נִי כְּת֧וֹר הָאָדָ֛ם הַֽמַּעֲלָ֖ה יְהוָ֥ה אֱלֹהִֽים׃ </span></p>
 <p align="RIGHT"><span lang="he">‎<a name="018">18</a> ‏מַה־יּוֹסִ֨יף ע֥וֹד דָּוִ֛יד אֵלֶ֖יךָ לְכָב֣וֹד אֶת־עַבְדֶּ֑ךָ וְאַתָּ֖ה אֶֽת־עַבְדְּךָ֥ יָדָֽעְתָּ׃ </span></p>
 <p align="RIGHT"><span lang="he">‎<a name="019">19</a> ‏יְהוָ֕ה בַּעֲב֤וּר עַבְדְּךָ֙ וּֽכְלִבְּךָ֔ עָשִׂ֕יתָ אֵ֥ת כָּל־הַגְּדוּלָּ֖ה הַזֹּ֑את לְהֹדִ֖יעַ אֶת־כָּל־הַגְּדֻלּֽוֹת׃ </span></p>
 <p align="RIGHT"><span lang="he">‎<a name="020">20</a> ‏יְהוָה֙ אֵ֣ין כָּמ֔וֹךָ וְאֵ֥ין אֱלֹהִ֖ים זוּלָתֶ֑ךָ בְּכֹ֥ל אֲשֶׁר־שָׁמַ֖עְנוּ בְּאָזְנֵֽינוּ׃ </span></p>
 <p align="RIGHT"><span lang="he">‎<a name="021">21</a> ‏וּמִי֙ כְּעַמְּךָ֣ יִשְׂרָאֵ֔ל גּ֥וֹי אֶחָ֖ד בָּאָ֑רֶץ אֲשֶׁר֩ הָלַ֨ךְ הָאֱלֹהִ֜ים לִפְדּ֧וֹת ל֣וֹ עָ֗ם לָשׂ֤וּם לְךָ֙ שֵׁ֚ם גְּדֻלּ֣וֹת וְנֹרָא֔וֹת לְגָרֵ֗שׁ מִפְּנֵ֧י עַמְּךָ֛ אֲשֶׁר־פָּדִ֥יתָ מִמִּצְרַ֖יִם גּוֹיִֽם׃ </span></p>
 <p align="RIGHT"><span lang="he">‎<a name="022">22</a> ‏וַ֠תִּתֵּן אֶת־עַמְּךָ֙ יִשְׂרָאֵ֧ל׀ לְךָ֛ לְעָ֖ם עַד־עוֹלָ֑ם וְאַתָּ֣ה יְהוָ֔ה הָיִ֥יתָ לָהֶ֖ם לֵאלֹהִֽים׃ </span></p>
 <p align="RIGHT"><span lang="he">‎<a name="023">23</a> ‏וְעַתָּ֣ה יְהוָ֔ה הַדָּבָ֗ר אֲשֶׁ֨ר דִּבַּ֤רְתָּ עַֽל־עַבְדְּךָ֙ וְעַל־בֵּית֔וֹ יֵאָמֵ֖ן עַד־עוֹלָ֑ם וַעֲשֵׂ֖ה כַּאֲשֶׁ֥ר דִּבַּֽרְתָּ׃ </span></p>
 <p align="RIGHT"><span lang="he">‎<a name="024">24</a> ‏וְ֠יֵֽאָמֵן וְיִגְדַּ֨ל שִׁמְךָ֤ עַד־עוֹלָם֙ לֵאמֹ֔ר יְהוָ֤ה צְבָאוֹת֙ אֱלֹהֵ֣י יִשְׂרָאֵ֔ל אֱלֹהִ֖ים לְיִשְׂרָאֵ֑ל וּבֵית־דָּוִ֥יד עַבְדְּךָ֖ נָכ֥וֹן לְפָנֶֽיךָ׃ </span></p>
 <p align="RIGHT"><span lang="he">‎<a name="025">25</a> ‏כִּ֣י׀ אַתָּ֣ה אֱלֹהַ֗י גָּלִ֙יתָ֙ אֶת־אֹ֣זֶן עַבְדְּךָ֔ לִבְנ֥וֹת ל֖וֹ בָּ֑יִת עַל־כֵּן֙ מָצָ֣א עַבְדְּךָ֔ לְהִתְפַּלֵּ֖ל לְפָנֶֽיךָ׃ </span></p>
 <p align="RIGHT"><span lang="he">‎<a name="026">26</a> ‏וְעַתָּ֣ה יְהוָ֔ה אַתָּה־ה֖וּא הָאֱלֹהִ֑ים וַתְּדַבֵּר֙ עַֽל־עַבְדְּךָ֔ הַטּוֹבָ֖ה הַזֹּֽאת׃ </span></p>
 <p align="RIGHT"><span lang="he">‎<a name="027">27</a> ‏וְעַתָּ֗ה הוֹאַ֙לְתָּ֙ לְבָרֵךְ֙ אֶת־בֵּ֣ית עַבְדְּךָ֔ לִהְי֥וֹת לְעוֹלָ֖ם לְפָנֶ֑יךָ כִּֽי־אַתָּ֤ה יְהוָה֙ בֵּרַ֔כְתָּ וּמְבֹרָ֖ךְ לְעוֹלָֽם׃ פ</span></p>
 </td>
 <td width="50%">
 <p>1 wayəhî<font color="red"><sup>3</sup></font> ka’ăšer yāšaḇ dāwîḏ bəḇêṯwō wayyō’mer dāwîḏ ’el-nāṯān hannāḇî’ hinnēh ’ānōḵî ywōšēḇ bəḇêṯ hā’ărāzîm wa’ărwōn bərîṯ-yəhwâ t<sup>a</sup>ḥaṯ yərî‘wōṯ: </p>
 <p>2 wayyō’mer nāṯān ’el-dāwîḏ kōl ’ăšer biləḇāḇəḵā ‘ăśēh kî hā’ĕlōhîm ‘immāḵə: s</p>
 <p>3 wayəhî ballayəlâ hahû’ wayəhî dəḇar-’ĕlōhîm ’el-nāṯān lē’mōr: </p>
 <p>4 lēḵə wə’āmarətā ’el-dāwîḏ ‘aḇədî kōh ’āmar yəhwâ lō’ ’atâ tiḇəneh-llî habayiṯ lāšāḇeṯ: </p>
 <p>5 kî lō’ yāšaḇətî bəḇayiṯ min-hayywōm ’ăšer he‘ĕlêṯî ’eṯ-yiśərā’ēl ‘aḏ hayywōm hazzeh wā’ehəyeh mē’ōhel ’el-’ōhel ûmimmišəkān: </p>
 <p>6 bəḵōl ’ăšer-hiṯəhallaḵətî bəḵāl-yiśərā’ēl hăḏāḇār dibarətî ’eṯ-’<sup>a</sup>ḥaḏ šōfəṭê yiśərā’ēl ’ăšer ṣiûîṯî lirə‘wōṯ ’eṯ-‘ammî lē’mōr lāmmâ lō’-ḇənîṯem lî bêṯ ’ărāzîm: </p>
 <p>7 wə‘atâ kōh-ṯō’mar lə‘aḇədî ləḏāwîḏ skōh ’āmar yəhwâ ṣəḇā’wōṯ ’ănî ləq<sup>a</sup>ḥətîḵā min-hannāweh min-’<sup>a</sup>ḥărê haṣṣō’n lihəywōṯ nāḡîḏ ‘al ‘ammî yiśərā’ēl: </p>
 <p>8 wā’ehəyeh ‘imməḵā bəḵōl ’ăšer hālaḵətā wā’aḵərîṯ ’eṯ-kāl-’wōyəḇeyḵā mipāneyḵā wə‘āśîṯî ləḵā šēm kəšēm hagəḏwōlîm ’ăšer bā’āreṣ: </p>
 <p>9 wəśamətî māqwōm lə‘ammî yiśərā’ēl ûnəṭ<sup>a</sup>‘ətîhû wəšāḵan t<sup>a</sup>ḥətāyw wəlō’ yirəgaz ‘wōḏ wəlō’-ywōsîfû ḇənê-‘awəlâ ləḇallōṯwō ka’ăšer bāri’šwōnâ: </p>
 <p>10 ûləmîyāmîm ’ăšer ṣiûîṯî šōfəṭîm ‘al-‘ammî yiśərā’ēl wəhiḵən<sup>a</sup>‘ətî ’eṯ-kāl-’wōyəḇeyḵā wā’agiḏ lāḵə ûḇayiṯ yiḇəneh-lləḵā yəhwâ: </p>
 <p>11 wəhāyâ kî-mālə’û yāmeyḵā lāleḵeṯ ‘im-’ăḇōṯeyḵā wahăqîmwōṯî ’eṯ-zarə‘ăḵā ’<sup>a</sup>ḥăreyḵā ’ăšer yihəyeh mibāneyḵā wahăḵînwōṯî ’eṯ-maləḵûṯwō: </p>
 <p>12 hû’ yiḇəneh-llî bāyiṯ wəḵōnanətî ’eṯ-kisə’wō ‘aḏ-‘wōlām: </p>
 <p>13 ’ănî ’ehəyeh-llwō lə’āḇ wəhû’ yihəyeh-llî ləḇēn wəḥasədî lō’-’āsîr mē‘immwō ka’ăšer hăsîrwōṯî mē’ăšer hāyâ ləfāneyḵā: </p>
 <p>14 wəh<sup>a</sup>‘ămaḏətîhû bəḇêṯî ûḇəmaləḵûṯî ‘aḏ-hā‘wōlām wəḵisə’wō yihəyeh nāḵwōn ‘aḏ-‘wōlām: </p>
 <p>15 kəḵōl hadəḇārîm hā’ēlleh ûḵəḵōl heḥāzwōn hazzeh kēn diber nāṯān ’el-dāwîḏ: f</p>
 <p>16 wayyāḇō’ hammeleḵə dāwîḏ wayyēšeḇ lifənê yəhwâ wayyō’mer mî-’ănî yəhwâ ’ĕlōhîm ûmî ḇêṯî kî hăḇî’ōṯanî ‘aḏ-hălōm: </p>
 <p>17 watiqəṭan zō’ṯ bə‘êneyḵā ’ĕlōhîm watəḏabēr ‘al-bêṯ-‘aḇədəḵā ləmērāḥwōq ûrə’îṯanî kəṯwōr hā’āḏām hamm<sup>a</sup>‘ălâ yəhwâ ’ĕlōhîm: </p>
 <p>18 mah-yywōsîf ‘wōḏ dāwîḏ ’ēleyḵā ləḵāḇwōḏ ’eṯ-‘aḇədeḵā wə’atâ ’eṯ-‘aḇədəḵā yāḏā‘ətā: </p>
 <p>19 yəhwâ b<sup>a</sup>‘ăḇûr ‘aḇədəḵā ûḵəlibəḵā ‘āśîṯā ’ēṯ kāl-hagəḏûllâ hazzō’ṯ ləhōḏî‘a ’eṯ-kāl-hagəḏullwōṯ: </p>
 <p>20 yəhwâ ’ên kāmwōḵā wə’ên ’ĕlōhîm zûlāṯeḵā bəḵōl ’ăšer-šām<sup>a</sup>‘ənû bə’āzənênû: </p>
 <p>21 ûmî kə‘amməḵā yiśərā’ēl gwōy ’eḥāḏ bā’āreṣ ’ăšer hālaḵə hā’ĕlōhîm lifədwōṯ lwō ‘ām lāśûm ləḵā šēm gəḏullwōṯ wənōrā’wōṯ ləḡārēš mipənê ‘amməḵā ’ăšer-pāḏîṯā mimmiṣərayim gwōyim: </p>
 <p>22 watitēn ’eṯ-‘amməḵā yiśərā’ēl| ləḵā lə‘ām ‘aḏ-‘wōlām wə’atâ yəhwâ hāyîṯā lâem lē’lōhîm: </p>
 <p>23 wə‘atâ yəhwâ hadāḇār ’ăšer dibarətā ‘al-‘aḇədəḵā wə‘al-bêṯwō yē’āmēn ‘aḏ-‘wōlām w<sup>a</sup>‘ăśēh ka’ăšer dibarətā: </p>
 <p>24 wəyē’āmēn wəyiḡədal šiməḵā ‘aḏ-‘wōlām lē’mōr yəhwâ ṣəḇā’wōṯ ’ĕlōhê yiśərā’ēl ’ĕlōhîm ləyiśərā’ēl ûḇêṯ-dāwîḏ ‘aḇədəḵā nāḵwōn ləfāneyḵā: </p>
 <p>25 kî| ’atâ ’ĕlōhay gālîṯā ’eṯ-’ōzen ‘aḇədəḵā liḇənwōṯ lwō bāyiṯ ‘al-kēn māṣā’ ‘aḇədəḵā ləhiṯəpallēl ləfāneyḵā: </p>
 <p>26 wə‘atâ yəhwâ ’atâ-hû’ hā’ĕlōhîm watəḏabēr ‘al-‘aḇədəḵā haṭṭwōḇâ hazzō’ṯ: </p>
 <p>27 wə‘atâ hwō’alətā ləḇārēḵə ’eṯ-bêṯ ‘aḇədəḵā lihəywōṯ lə‘wōlām ləfāneyḵā kî-’atâ yəhwâ bēraḵətā ûməḇōrāḵə lə‘wōlām: f</p>
 </td>
 </tr></table>
 <p></p><hr>
 <center>
 <a href="ch1018.htm">Next: 1 Chronicles (1 Divrey Yamim) Chapter 18</a></center>
 </body>