<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa072.htm">Polyglot</a> 
 <a href="../kjv/psa072.htm">KJV</a> 
 <a href="../sep/psa072.htm">Sep</a> 
 <a href="../vul/psa072.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa071.htm">Previous</a> 
 <a href="psa073.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 72</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏לִשְׁלֹמֹ֨ה׀ אֱ‍ֽלֹהִ֗ים מִ֭שְׁפָּטֶיךָ לְמֶ֣לֶךְ תֵּ֑ן וְצִדְקָתְךָ֥ לְבֶן־מֶֽלֶךְ׃ </span></p>
 <p align="RIGHT"><span lang="he">‎<a name="002">2</a> ‏יָדִ֣ין עַמְּךָ֣ בְצֶ֑דֶק וַעֲנִיֶּ֥יךָ בְמִשְׁפָּֽט׃ </span></p>
 <p align="RIGHT"><span lang="he">‎<a name="003">3</a> ‏יִשְׂא֤וּ הָרִ֓ים שָׁ֘ל֥וֹם לָעָ֑ם וּ֝גְבָע֗וֹת בִּצְדָקָֽה׃ </span></p>
 <p align="RIGHT"><span lang="he">‎<a name="004">4</a> ‏יִשְׁפֹּ֤ט׀ עֲ‍ֽנִיֵּי־עָ֗ם י֭וֹשִׁיעַ לִבְנֵ֣י אֶבְי֑וֹן וִֽידַכֵּ֣א עוֹשֵֽׁק׃ </span></p>
 <p align="RIGHT"><span lang="he">‎<a name="005">5</a> ‏יִֽירָא֥וּךָ עִם־שָׁ֑מֶשׁ וְלִפְנֵ֥י יָ֝רֵ֗חַ דּ֣וֹר דּוֹרִֽים׃ </span></p>
 <p align="RIGHT"><span lang="he">‎<a name="006">6</a> ‏יֵ֭רֵד כְּמָטָ֣ר עַל־גֵּ֑ז כִּ֝רְבִיבִ֗ים זַרְזִ֥יף אָֽרֶץ׃ </span></p>
 <p align="RIGHT"><span lang="he">‎<a name="007">7</a> ‏יִֽפְרַח־בְּיָמָ֥יו צַדִּ֑יק וְרֹ֥ב שָׁ֝ל֗וֹם עַד־בְּלִ֥י יָרֵֽחַ׃ </span></p>
 <p align="RIGHT"><span lang="he">‎<a name="008">8</a> ‏וְ֭יֵרְדְּ מִיָּ֣ם עַד־יָ֑ם וּ֝מִנָּהָ֗ר עַד־אַפְסֵי־אָֽרֶץ׃ </span></p>
 <p align="RIGHT"><span lang="he">‎<a name="009">9</a> ‏לְ֭פָנָיו יִכְרְע֣וּ צִיִּ֑ים וְ֝אֹיְבָ֗יו עָפָ֥ר יְלַחֵֽכוּ׃ </span></p>
 <p align="RIGHT"><span lang="he">‎<a name="010">10</a> ‏מַלְכֵ֬י תַרְשִׁ֣ישׁ וְ֭אִיִּים מִנְחָ֣ה יָשִׁ֑יבוּ מַלְכֵ֥י שְׁבָ֥א וּ֝סְבָ֗א אֶשְׁכָּ֥ר יַקְרִֽיבוּ׃ </span></p>
 <p align="RIGHT"><span lang="he">‎<a name="011">11</a> ‏וְיִשְׁתַּחֲווּ־ל֥וֹ כָל־מְלָכִ֑ים כָּל־גּוֹיִ֥ם יַֽעַבְדֽוּהוּ׃ </span></p>
 <p align="RIGHT"><span lang="he">‎<a name="012">12</a> ‏כִּֽי־יַ֭צִּיל אֶבְי֣וֹן מְשַׁוֵּ֑עַ וְ֝עָנִ֗י וְֽאֵין־עֹזֵ֥ר לֽוֹ׃ </span></p>
 <p align="RIGHT"><span lang="he">‎<a name="013">13</a> ‏יָ֭חֹס עַל־דַּ֣ל וְאֶבְי֑וֹן וְנַפְשׁ֖וֹת אֶבְיוֹנִ֣ים יוֹשִֽׁיעַ׃ </span></p>
 <p align="RIGHT"><span lang="he">‎<a name="014">14</a> ‏מִתּ֣וֹךְ וּ֭מֵחָמָס יִגְאַ֣ל נַפְשָׁ֑ם וְיֵיקַ֖ר דָּמָ֣ם בְּעֵינָֽיו׃ </span></p>
 <p align="RIGHT"><span lang="he">‎<a name="015">15</a> ‏וִיחִ֗י וְיִתֶּן־לוֹ֮ מִזְּהַ֪ב שְׁ֫בָ֥א וְיִתְפַּלֵּ֣ל בַּעֲד֣וֹ תָמִ֑יד כָּל־הַ֝יּ֗וֹם יְבָרֲכֶֽנְהֽוּ׃ </span></p>
 <p align="RIGHT"><span lang="he">‎<a name="016">16</a> ‏יְהִ֤י פִסַּת־בַּ֨ר׀ בָּאָרֶץ֮ בְּרֹ֪אשׁ הָ֫רִ֥ים יִרְעַ֣שׁ כַּלְּבָנ֣וֹן פִּרְי֑וֹ וְיָצִ֥יצוּ מֵ֝עִ֗יר כְּעֵ֣שֶׂב הָאָֽרֶץ׃ </span></p>
 <p align="RIGHT"><span lang="he">‎<a name="017">17</a> ‏יְהִ֤י שְׁמ֨וֹ לְֽעוֹלָ֗ם לִפְנֵי־שֶׁמֶשׁ֮ <font color="brown">ינין</font> <font color="blue">יִנּ֪וֹן</font> שְׁ֫מ֥וֹ וְיִתְבָּ֥רְכוּ ב֑וֹ כָּל־גּוֹיִ֥ם יְאַשְּׁרֽוּהוּ׃ </span></p>
 <p align="RIGHT"><span lang="he">‎<a name="018">18</a> ‏בָּר֤וּךְ׀ יְהוָ֣ה אֱ֭לֹהִים אֱלֹהֵ֣י יִשְׂרָאֵ֑ל עֹשֵׂ֖ה נִפְלָא֣וֹת לְבַדּֽוֹ׃ </span></p>
 <p align="RIGHT"><span lang="he">‎<a name="019">19</a> ‏וּבָר֤וּךְ׀ שֵׁ֥ם כְּבוֹד֗וֹ לְע֫וֹלָ֥ם וְיִמָּלֵ֣א כְ֭בוֹדוֹ אֶת־כֹּ֥ל הָאָ֗רֶץ אָ֘מֵ֥ן׀ וְאָמֵֽן׃ </span></p>
 <p align="RIGHT"><span lang="he">‎<a name="020">20</a> ‏כָּלּ֥וּ תְפִלּ֑וֹת דָּ֝וִ֗ד בֶּן־יִשָֽׁי׃ </span></p>
 </td>
 <td width="50%">
 <p>1 lišəlōmōh| ’ĕ‍lōhîm mišəpāṭeyḵā ləmeleḵə tēn wəṣiḏəqāṯəḵā ləḇen-meleḵə: </p>
 <p>2 yāḏîn ‘amməḵā ḇəṣeḏeq w<sup>a</sup>‘ănîyeyḵā ḇəmišəpāṭ: </p>
 <p>3 yiśə’û hārîm šālwōm lā‘ām ûḡəḇā‘wōṯ biṣəḏāqâ: </p>
 <p>4 yišəpōṭ| ‘ă‍nîyê-‘ām ywōšî‘a liḇənê ’eḇəywōn wîḏakē’ ‘wōšēq: </p>
 <p>5 yîrā’ûḵā ‘im-šāmeš wəlifənê yārēḥa dwōr dwōrîm: </p>
 <p>6 yērēḏ kəmāṭār ‘al-gēz kirəḇîḇîm zarəzîf ’āreṣ: </p>
 <p>7 yifər<sup>a</sup>ḥ-bəyāmāyw ṣadîq wərōḇ šālwōm ‘aḏ-bəlî yārēḥa: </p>
 <p>8 wəyērədə mîyām ‘aḏ-yām ûminnâār ‘aḏ-’afəsê-’āreṣ: </p>
 <p>9 ləfānāyw yiḵərə‘û ṣîyîm wə’ōyəḇāyw ‘āfār yəl<sup>a</sup>ḥēḵû: </p>
 <p>10 maləḵê ṯarəšîš wə’îyîm minəḥâ yāšîḇû maləḵê šəḇā’ ûsəḇā’ ’ešəkār yaqərîḇû: </p>
 <p>11 wəyišət<sup>a</sup>ḥăwû-lwō ḵāl-məlāḵîm kāl-gwōyim y<sup>a</sup>‘aḇəḏûhû: </p>
 <p>12 kî-yaṣṣîl ’eḇəywōn məšaûē‘a wə‘ānî wə’ên-‘ōzēr lwō: </p>
 <p>13 yāḥōs ‘al-dal wə’eḇəywōn wənafəšwōṯ ’eḇəywōnîm ywōšî‘a: </p>
 <p>14 mitwōḵə ûmēḥāmās yiḡə’al nafəšām wəyêqar dāmām bə‘ênāyw: </p>
 <p>15 wîḥî wəyiten-lwō mizzəhaḇ šəḇā’ wəyiṯəpallēl b<sup>a</sup>‘ăḏwō ṯāmîḏ kāl-hayywōm yəḇārăḵenəhû: </p>
 <p>16 yəhî fissaṯ-bar| bā’āreṣ bərō’š hārîm yirə‘aš kalləḇānwōn pirəywō wəyāṣîṣû mē‘îr kə‘ēśeḇ hā’āreṣ: </p>
 <p>17 yəhî šəmwō lə‘wōlām lifənê-šemeš <font color="brown">yānîn</font> <font color="blue">yinnwōn</font> šəmwō wəyiṯəbārəḵû ḇwō kāl-gwōyim yə’aššərûhû: </p>
 <p>18 bārûḵə| yəhwâ ’ĕlōhîm ’ĕlōhê yiśərā’ēl ‘ōśēh nifəlā’wōṯ ləḇadwō: </p>
 <p>19 ûḇārûḵə| šēm kəḇwōḏwō lə‘wōlām wəyimmālē’ ḵəḇwōḏwō ’eṯ-kōl hā’āreṣ ’āmēn| wə’āmēn: </p>
 <p>20 kāllû ṯəfillwōṯ dāwiḏ ben-yišāy: </p>
 </td>
 </tr></table>
 <p></p><hr>
 <center>
 <a href="psa073.htm">Next: Psalms (Tehilim) Chapter 73</a></center>
 </body>