<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/job011.htm">Polyglot</a> 
 <a href="../kjv/job011.htm">KJV</a> 
 <a href="../sep/job011.htm">Sep</a> 
 <a href="../vul/job011.htm">Vul</a> 
 
 <br>
 <br><a href="job.htm">Job (Iyov) Index</a><br>
  
 <a href="job010.htm">Previous</a> 
 <a href="job012.htm">Next</a> 
 </center>
 <hr>
 
 <h3 align="CENTER">Tanach (Hebrew): Job (Iyov) Chapter 11</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַ֭יַּעַן צֹפַ֥ר הַֽנַּעֲמָתִ֗י וַיֹּאמַֽר׃ </span></p>
 <p align="RIGHT"><span lang="he">‎<a name="002">2</a> ‏הֲרֹ֣ב דְּ֭בָרִים לֹ֣א יֵעָנֶ֑ה וְאִם־אִ֖ישׁ שְׂפָתַ֣יִם יִצְדָּֽק׃ </span></p>
 <p align="RIGHT"><span lang="he">‎<a name="003">3</a> ‏בַּ֭דֶּיךָ מְתִ֣ים יַחֲרִ֑ישׁו וַ֝תִּלְעַ֗ג וְאֵ֣ין מַכְלִֽם׃ </span></p>
 <p align="RIGHT"><span lang="he">‎<a name="004">4</a> ‏וַ֭תֹּאמֶר זַ֣ךְ לִקְחִ֑י וּ֝בַ֗ר הָיִ֥יתִי בְעֵינֶֽיךָ׃ </span></p>
 <p align="RIGHT"><span lang="he">‎<a name="005">5</a> ‏וְֽאוּלָ֗ם מִֽי־יִתֵּ֣ן אֱל֣וֹהַּ דַּבֵּ֑ר וְיִפְתַּ֖ח שְׂפָתָ֣יו עִמָּֽךְ׃ </span></p>
 <p align="RIGHT"><span lang="he">‎<a name="006">6</a> ‏וְיַגֶּד־לְךָ֨׀<font color="red"><sup>3</sup></font> תַּֽעֲלֻמ֣וֹת חָכְמָה֮ כִּֽי־כִפְלַ֪יִם לְֽת֫וּשִׁיָּ֥ה וְדַ֡ע כִּֽי־יַשֶּׁ֥ה לְךָ֥ אֱ֝ל֗וֹהַ מֵעֲוֹנֶֽךָ׃ </span></p>
 <p align="RIGHT"><span lang="he">‎<a name="007">7</a> ‏הַחֵ֣קֶר אֱל֣וֹהַ תִּמְצָ֑א אִ֤ם עַד־תַּכְלִ֖ית שַׁדַּ֣י תִּמְצָֽא׃ </span></p>
 <p align="RIGHT"><span lang="he">‎<a name="008">8</a> ‏גָּבְהֵ֣י שָׁ֭מַיִם מַה־תִּפְעָ֑ל עֲמֻקָּ֥ה מִ֝שְּׁא֗וֹל מַה־תֵּדָֽע׃ </span></p>
 <p align="RIGHT"><span lang="he">‎<a name="009">9</a> ‏אֲרֻכָּ֣ה מֵאֶ֣רֶץ מִדָּ֑הּ וּ֝רְחָבָ֗ה מִנִּי־יָֽם׃ </span></p>
 <p align="RIGHT"><span lang="he">‎<a name="010">10</a> ‏אִם־יַחֲלֹ֥ף וְיַסְגִּ֑יר וְ֝יַקְהִ֗יל וּמִ֣י יְשִׁיבֶֽנּוּ׃ </span></p>
 <p align="RIGHT"><span lang="he">‎<a name="011">11</a> ‏כִּי־ה֭וּא יָדַ֣ע מְתֵי־שָׁ֑וְא וַיַּרְא־אָ֝֗וֶן וְלֹ֣א יִתְבּוֹנָֽן׃ </span></p>
 <p align="RIGHT"><span lang="he">‎<a name="012">12</a> ‏וְאִ֣ישׁ נָ֭בוּב יִלָּבֵ֑ב וְעַ֥יִר פֶּ֝֗רֶא אָדָ֥ם יִוָּלֵֽד׃ </span></p>
 <p align="RIGHT"><span lang="he">‎<a name="013">13</a> ‏אִם־אַ֭תָּ֗ה<font color="red"><sup>1</sup></font> הֲכִינ֣וֹתָ לִבֶּ֑ךָ וּפָרַשְׂתָּ֖ אֵלָ֣יו כַּפֶּֽךָ׃ </span></p>
 <p align="RIGHT"><span lang="he">‎<a name="014">14</a> ‏אִם־אָ֣וֶן בְּ֭יָדְךָ הַרְחִיקֵ֑הוּ וְאַל־תַּשְׁכֵּ֖ן בְּאֹהָלֶ֣יךָ עַוְלָֽה׃ </span></p>
 <p align="RIGHT"><span lang="he">‎<a name="015">15</a> ‏כִּי־אָ֤ז׀ תִּשָּׂ֣א פָנֶ֣יךָ מִמּ֑וּם וְהָיִ֥יתָ מֻ֝צָ֗ק וְלֹ֣א תִירָֽא׃ </span></p>
 <p align="RIGHT"><span lang="he">‎<a name="016">16</a> ‏כִּי־אַ֭תָּה עָמָ֣ל תִּשְׁכָּ֑ח כְּמַ֖יִם עָבְר֣וּ תִזְכֹּֽר׃ </span></p>
 <p align="RIGHT"><span lang="he">‎<a name="017">17</a> ‏וּֽ֭מִצָּהֳרַיִם יָק֣וּם חָ֑לֶד תָּ֝עֻ֗פָה כַּבֹּ֥קֶר תִּהְיֶֽה׃ </span></p>
 <p align="RIGHT"><span lang="he">‎<a name="018">18</a> ‏וּֽ֭בָטַחְתָּ כִּי־יֵ֣שׁ תִּקְוָ֑ה וְ֝חָפַרְתָּ֗ לָבֶ֥טַח תִּשְׁכָּֽב׃ </span></p>
 <p align="RIGHT"><span lang="he">‎<a name="019">19</a> ‏וְֽ֭רָבַצְתָּ וְאֵ֣ין מַחֲרִ֑יד וְחִלּ֖וּ פָנֶ֣יךָ רַבִּֽים׃ </span></p>
 <p align="RIGHT"><span lang="he">‎<a name="020">20</a> ‏וְעֵינֵ֥י רְשָׁעִ֗ים תִּ֫כְלֶ֥ינָה<font color="red"><sup>3</sup></font> וּ֭מָנוֹס אָבַ֣ד מִנְהֶ֑ם וְ֝תִקְוָתָ֗ם מַֽפַּח־נָֽפֶשׁ׃ פ</span></p>
 </td>
 <td width="50%">
 <p>1 wayy<sup>a</sup>‘an ṣōfar hann<sup>a</sup>‘ămāṯî wayyō’mar: </p>
 <p>2 hărōḇ dəḇārîm lō’ yē‘āneh wə’im-’îš śəfāṯayim yiṣədāq: </p>
 <p>3 badeyḵā məṯîm y<sup>a</sup>ḥărîšw watilə‘aḡ wə’ên maḵəlim: </p>
 <p>4 watō’mer zaḵə liqəḥî ûḇar hāyîṯî ḇə‘êneyḵā: </p>
 <p>5 wə’ûlām mî-yitēn ’ĕlwōhha dabēr wəyifət<sup>a</sup>ḥ śəfāṯāyw ‘immāḵə: </p>
 <p>6 wəyageḏ-ləḵā|<font color="red"><sup>3</sup></font> t<sup>a</sup>‘ălumwōṯ ḥāḵəmâ kî-ḵifəlayim ləṯûšîyâ wəḏ<sup>a</sup>‘ kî-yaššeh ləḵā ’ĕlwōha mē‘ăwōneḵā: </p>
 <p>7 h<sup>a</sup>ḥēqer ’ĕlwōha timəṣā’ ’im ‘aḏ-taḵəlîṯ šaday timəṣā’: </p>
 <p>8 gāḇəhê šāmayim mah-tifə‘āl ‘ămuqqâ miššə’wōl mah-tēḏā‘: </p>
 <p>9 ’ărukâ mē’ereṣ midāh ûrəḥāḇâ minnî-yām: </p>
 <p>10 ’im-y<sup>a</sup>ḥălōf wəyasəgîr wəyaqəhîl ûmî yəšîḇennû: </p>
 <p>11 kî-hû’ yāḏ<sup>a</sup>‘ məṯê-šāwə’ wayyarə’-’āwen wəlō’ yiṯəbwōnān: </p>
 <p>12 wə’îš nāḇûḇ yillāḇēḇ wə‘ayir pere’ ’āḏām yiûālēḏ: </p>
 <p>13 ’im-’atâ<font color="red"><sup>1</sup></font> hăḵînwōṯā libeḵā ûfāraśətā ’ēlāyw kapeḵā: </p>
 <p>14 ’im-’āwen bəyāḏəḵā harəḥîqēhû wə’al-tašəkēn bə’ōhāleyḵā ‘awəlâ: </p>
 <p>15 kî-’āz| tiśśā’ fāneyḵā mimmûm wəhāyîṯā muṣāq wəlō’ ṯîrā’: </p>
 <p>16 kî-’atâ ‘āmāl tišəkāḥ kəmayim ‘āḇərû ṯizəkōr: </p>
 <p>17 ûmiṣṣâŏrayim yāqûm ḥāleḏ tā‘ufâ kabōqer tihəyeh: </p>
 <p>18 ûḇāṭ<sup>a</sup>ḥətā kî-yēš tiqəwâ wəḥāfarətā lāḇeṭ<sup>a</sup>ḥ tišəkāḇ: </p>
 <p>19 wərāḇaṣətā wə’ên m<sup>a</sup>ḥărîḏ wəḥillû fāneyḵā rabîm: </p>
 <p>20 wə‘ênê rəšā‘îm tiḵəleynâ<font color="red"><sup>3</sup></font> ûmānwōs ’āḇaḏ minəhem wəṯiqəwāṯām map<sup>a</sup>ḥ-nāfeš: f</p>
 </td>
 </tr></table>
 <p></p><hr>
 <center>
 <a href="job012.htm">Next: Job (Iyov) Chapter 12</a></center>
 </body>