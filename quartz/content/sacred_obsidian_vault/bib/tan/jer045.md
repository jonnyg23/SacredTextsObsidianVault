<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jer045.htm">Polyglot</a> 
 <a href="../kjv/jer045.htm">KJV</a> 
 <a href="../sep/jer045.htm">Sep</a> 
 <a href="../vul/jer045.htm">Vul</a> 
 
 <br>
 <br><a href="jer.htm">Jeremiah (Yermiyah) Index</a><br>
  
 <a href="jer044.htm">Previous</a> 
 <a href="jer046.htm">Next</a> 
 </center>
 <hr>
 
 <h3 align="CENTER">Tanach (Hebrew): Jeremiah (Yermiyah) Chapter 45</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏הַדָּבָ֗ר אֲשֶׁ֤ר דִּבֶּר֙ יִרְמְיָ֣הוּ הַנָּבִ֔יא אֶל־בָּר֖וּךְ בֶּֽן־נֵֽרִיָּ֑ה בְּכָתְבוֹ֩ אֶת־הַדְּבָרִ֨ים הָאֵ֤לֶּה עַל־סֵ֙פֶר֙ מִפִּ֣י יִרְמְיָ֔הוּ בַּשָּׁנָה֙ הָֽרְבִעִ֔ית לִיהוֹיָקִ֧ים בֶּן־יֹאשִׁיָּ֛הוּ מֶ֥לֶךְ יְהוּדָ֖ה לֵאמֹֽר׃ ס</span></p>
 <p align="RIGHT"><span lang="he">‎<a name="002">2</a> ‏כֹּֽה־אָמַ֥ר יְהוָ֖ה אֱלֹהֵ֣י יִשְׂרָאֵ֑ל עָלֶ֖יךָ בָּרֽוּךְ׃ </span></p>
 <p align="RIGHT"><span lang="he">‎<a name="003">3</a> ‏אָמַ֙רְתָּ֙ אֽוֹי־נָ֣א לִ֔י כִּֽי־יָסַ֧ף יְהוָ֛ה יָג֖וֹן עַל־מַכְאֹבִ֑י יָגַ֙עְתִּי֙ בְּאַנְחָתִ֔י וּמְנוּחָ֖ה לֹ֥א מָצָֽאתִי׃ ס</span></p>
 <p align="RIGHT"><span lang="he">‎<a name="004">4</a> ‏כֹּ֣ה׀ תֹּאמַ֣ר אֵלָ֗יו כֹּ֚ה אָמַ֣ר יְהוָ֔ה הִנֵּ֤ה אֲשֶׁר־בָּנִ֙יתִי֙ אֲנִ֣י הֹרֵ֔ס וְאֵ֥ת אֲשֶׁר־נָטַ֖עְתִּי אֲנִ֣י נֹתֵ֑שׁ וְאֶת־כָּל־הָאָ֖רֶץ הִֽיא׃ </span></p>
 <p align="RIGHT"><span lang="he">‎<a name="005">5</a> ‏וְאַתָּ֛ה תְּבַקֶּשׁ־לְךָ֥ גְדֹל֖וֹת אַל־תְּבַקֵּ֑שׁ כִּ֡י הִנְנִי֩ מֵבִ֨יא רָעָ֤ה עַל־כָּל־בָּשָׂר֙ נְאֻם־יְהוָ֔ה וְנָתַתִּ֨י לְךָ֤ אֶֽת־נַפְשְׁךָ֙ לְשָׁלָ֔ל עַ֥ל כָּל־הַמְּקֹמ֖וֹת אֲשֶׁ֥ר תֵּֽלֶךְ־שָֽׁם׃ ס</span></p>
 </td>
 <td width="50%">
 <p>1 hadāḇār ’ăšer diber yirəməyâû hannāḇî’ ’el-bārûḵə ben-nērîyâ bəḵāṯəḇwō ’eṯ-hadəḇārîm hā’ēlleh ‘al-sēfer mipî yirəməyâû baššānâ hārəḇi‘îṯ lîhwōyāqîm ben-yō’šîyâû meleḵə yəhûḏâ lē’mōr: s</p>
 <p>2 kōh-’āmar yəhwâ ’ĕlōhê yiśərā’ēl ‘āleyḵā bārûḵə: </p>
 <p>3 ’āmarətā ’wōy-nā’ lî kî-yāsaf yəhwâ yāḡwōn ‘al-maḵə’ōḇî yāḡ<sup>a</sup>‘ətî bə’anəḥāṯî ûmənûḥâ lō’ māṣā’ṯî: s</p>
 <p>4 kōh| tō’mar ’ēlāyw kōh ’āmar yəhwâ hinnēh ’ăšer-bānîṯî ’ănî hōrēs wə’ēṯ ’ăšer-nāṭ<sup>a</sup>‘ətî ’ănî nōṯēš wə’eṯ-kāl-hā’āreṣ hî’: </p>
 <p>5 wə’atâ təḇaqqeš-ləḵā ḡəḏōlwōṯ ’al-təḇaqqēš kî hinənî mēḇî’ rā‘â ‘al-kāl-bāśār nə’um-yəhwâ wənāṯatî ləḵā ’eṯ-nafəšəḵā ləšālāl ‘al kāl-hamməqōmwōṯ ’ăšer tēleḵə-šām: s</p>
 </td>
 </tr></table>
 <p></p><hr>
 <center>
 <a href="jer046.htm">Next: Jeremiah (Yermiyah) Chapter 46</a></center>
 </body>