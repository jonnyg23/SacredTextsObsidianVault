<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/exo027.htm">Polyglot</a> 
 <a href="../kjv/exo027.htm">KJV</a> 
 <a href="../sep/exo027.htm">Sep</a> 
 <a href="../vul/exo027.htm">Vul</a> 
 
 <br>
 <br><a href="exo.htm">Exodus (Shemot) Index</a><br>
  
 <a href="exo026.htm">Previous</a> 
 <a href="exo028.htm">Next</a> 
 </center>
 <hr>
 
 <h3 align="CENTER">Tanach (Hebrew): Exodus (Shemot) Chapter 27</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וְעָשִׂ֥יתָ אֶת־הַמִּזְבֵּ֖חַ עֲצֵ֣י שִׁטִּ֑ים חָמֵשׁ֩ אַמּ֨וֹת אֹ֜רֶךְ וְחָמֵ֧שׁ אַמּ֣וֹת רֹ֗חַב רָב֤וּעַ יִהְיֶה֙ הַמִּזְבֵּ֔חַ וְשָׁלֹ֥שׁ אַמּ֖וֹת קֹמָתֽוֹ׃ </span></p>
 <p align="RIGHT"><span lang="he">‎<a name="002">2</a> ‏וְעָשִׂ֣יתָ קַרְנֹתָ֗יו עַ֚ל אַרְבַּ֣ע פִּנֹּתָ֔יו מִמֶּ֖נּוּ תִּהְיֶ֣יןָ קַרְנֹתָ֑יו וְצִפִּיתָ֥ אֹת֖וֹ נְחֹֽשֶׁת׃ </span></p>
 <p align="RIGHT"><span lang="he">‎<a name="003">3</a> ‏וְעָשִׂ֤יתָ סִּֽירֹתָיו֙ לְדַשְּׁנ֔וֹ וְיָעָיו֙ וּמִזְרְקֹתָ֔יו וּמִזְלְגֹתָ֖יו וּמַחְתֹּתָ֑יו לְכָל־כֵּלָ֖יו תַּעֲשֶׂ֥ה נְחֹֽשֶׁת׃ </span></p>
 <p align="RIGHT"><span lang="he">‎<a name="004">4</a> ‏וְעָשִׂ֤יתָ לּוֹ֙ מִכְבָּ֔ר מַעֲשֵׂ֖ה רֶ֣שֶׁת נְחֹ֑שֶׁת וְעָשִׂ֣יתָ עַל־הָרֶ֗שֶׁת אַרְבַּע֙ טַבְּעֹ֣ת נְחֹ֔שֶׁת עַ֖ל אַרְבַּ֥ע קְצוֹתָֽיו׃ </span></p>
 <p align="RIGHT"><span lang="he">‎<a name="005">5</a> ‏וְנָתַתָּ֣ה אֹתָ֗הּ תַּ֛חַת כַּרְכֹּ֥ב הַמִּזְבֵּ֖חַ מִלְּמָ֑טָּה וְהָיְתָ֣ה הָרֶ֔שֶׁת עַ֖ד חֲצִ֥י הַמִּזְבֵּֽחַ׃ </span></p>
 <p align="RIGHT"><span lang="he">‎<a name="006">6</a> ‏וְעָשִׂ֤יתָ בַדִּים֙ לַמִּזְבֵּ֔חַ בַּדֵּ֖י עֲצֵ֣י שִׁטִּ֑ים וְצִפִּיתָ֥ אֹתָ֖ם נְחֹֽשֶׁת׃ </span></p>
 <p align="RIGHT"><span lang="he">‎<a name="007">7</a> ‏וְהוּבָ֥א אֶת־בַּדָּ֖יו בַּטַּבָּעֹ֑ת וְהָי֣וּ הַבַּדִּ֗ים עַל־שְׁתֵּ֛י צַלְעֹ֥ת הַמִּזְבֵּ֖חַ בִּשְׂאֵ֥ת אֹתֽוֹ׃ </span></p>
 <p align="RIGHT"><span lang="he">‎<a name="008">8</a> ‏נְב֥וּב לֻחֹ֖ת תַּעֲשֶׂ֣ה אֹת֑וֹ כַּאֲשֶׁ֨ר הֶרְאָ֥ה אֹתְךָ֛ בָּהָ֖ר כֵּ֥ן יַעֲשֽׂוּ׃ ס</span></p>
 <p align="RIGHT"><span lang="he">‎<a name="009">9</a> ‏וְעָשִׂ֕יתָ אֵ֖ת חֲצַ֣ר הַמִּשְׁכָּ֑ן לִפְאַ֣ת נֶֽגֶב־תֵּ֠ימָנָה קְלָעִ֨ים לֶחָצֵ֜ר שֵׁ֣שׁ מָשְׁזָ֗ר מֵאָ֤ה בָֽאַמָּה֙ אֹ֔רֶךְ לַפֵּאָ֖ה הָאֶחָֽת׃ </span></p>
 <p align="RIGHT"><span lang="he">‎<a name="010">10</a> ‏וְעַמֻּדָ֣יו עֶשְׂרִ֔ים וְאַדְנֵיהֶ֥ם עֶשְׂרִ֖ים נְחֹ֑שֶׁת וָוֵ֧י הָעַמֻּדִ֛ים וַחֲשֻׁקֵיהֶ֖ם כָּֽסֶף׃ </span></p>
 <p align="RIGHT"><span lang="he">‎<a name="011">11</a> ‏וְכֵ֨ן לִפְאַ֤ת צָפוֹן֙ בָּאֹ֔רֶךְ קְלָעִ֖ים מֵ֣אָה אֹ֑רֶךְ <font color="brown">ועמדו</font> <font color="blue">וְעַמּוּדָ֣יו</font> עֶשְׂרִ֗ים וְאַדְנֵיהֶ֤ם עֶשְׂרִים֙ נְחֹ֔שֶׁת וָוֵ֧י הָֽעַמֻּדִ֛ים וַחֲשֻׁקֵיהֶ֖ם כָּֽסֶף׃ </span></p>
 <p align="RIGHT"><span lang="he">‎<a name="012">12</a> ‏וְרֹ֤חַב הֶֽחָצֵר֙ לִפְאַת־יָ֔ם קְלָעִ֖ים חֲמִשִּׁ֣ים אַמָּ֑ה עַמֻּדֵיהֶ֣ם עֲשָׂרָ֔ה וְאַדְנֵיהֶ֖ם עֲשָׂרָֽה׃ </span></p>
 <p align="RIGHT"><span lang="he">‎<a name="013">13</a> ‏וְרֹ֣חַב הֶֽחָצֵ֗ר לִפְאַ֛ת קֵ֥דְמָה מִזְרָ֖חָה חֲמִשִּׁ֥ים אַמָּֽה׃ </span></p>
 <p align="RIGHT"><span lang="he">‎<a name="014">14</a> ‏וַחֲמֵ֨שׁ עֶשְׂרֵ֥ה אַמָּ֛ה קְלָעִ֖ים לַכָּתֵ֑ף עַמֻּדֵיהֶ֣ם שְׁלֹשָׁ֔ה וְאַדְנֵיהֶ֖ם שְׁלֹשָֽׁה׃ </span></p>
 <p align="RIGHT"><span lang="he">‎<a name="015">15</a> ‏וְלַכָּתֵף֙ הַשֵּׁנִ֔ית חְמֵ֥שׁ<font color="red"><sup>1</sup></font> עֶשְׂרֵ֖ה קְלָעִ֑ים עַמֻּדֵיהֶ֣ם שְׁלֹשָׁ֔ה וְאַדְנֵיהֶ֖ם שְׁלֹשָֽׁה׃ </span></p>
 <p align="RIGHT"><span lang="he">‎<a name="016">16</a> ‏וּלְשַׁ֨עַר הֶֽחָצֵ֜ר מָסָ֣ךְ׀ עֶשְׂרִ֣ים אַמָּ֗ה תְּכֵ֨לֶת וְאַרְגָּמָ֜ן וְתוֹלַ֧עַת שָׁנִ֛י וְשֵׁ֥שׁ מָשְׁזָ֖ר מַעֲשֵׂ֣ה רֹקֵ֑ם עַמֻּֽדֵיהֶם֙ אַרְבָּעָ֔ה וְאַדְנֵיהֶ֖ם אַרְבָּעָֽה׃ </span></p>
 <p align="RIGHT"><span lang="he">‎<a name="017">17</a> ‏כָּל־עַמּוּדֵ֨י הֶֽחָצֵ֤ר סָבִיב֙ מְחֻשָּׁקִ֣ים כֶּ֔סֶף וָוֵיהֶ֖ם כָּ֑סֶף וְאַדְנֵיהֶ֖ם נְחֹֽשֶׁת׃ </span></p>
 <p align="RIGHT"><span lang="he">‎<a name="018">18</a> ‏אֹ֣רֶךְ הֶֽחָצֵר֩ מֵאָ֨ה בָֽאַמָּ֜ה וְרֹ֣חַב׀ חֲמִשִּׁ֣ים בַּחֲמִשִּׁ֗ים וְקֹמָ֛ה חָמֵ֥שׁ אַמּ֖וֹת שֵׁ֣שׁ מָשְׁזָ֑ר וְאַדְנֵיהֶ֖ם נְחֹֽשֶׁת׃ </span></p>
 <p align="RIGHT"><span lang="he">‎<a name="019">19</a> ‏לְכֹל֙ כְּלֵ֣י הַמִּשְׁכָּ֔ן בְּכֹ֖ל עֲבֹדָת֑וֹ וְכָל־יְתֵדֹתָ֛יו וְכָל־יִתְדֹ֥ת הֶחָצֵ֖ר נְחֹֽשֶׁת׃ ס</span></p>
 <p align="RIGHT"><span lang="he">‎<a name="020">20</a> ‏וְאַתָּ֞ה תְּצַוֶּ֣ה׀ אֶת־בְּנֵ֣י יִשְׂרָאֵ֗ל וְיִקְח֨וּ אֵלֶ֜יךָ שֶׁ֣מֶן זַ֥יִת זָ֛ךְ כָּתִ֖ית לַמָּא֑וֹר לְהַעֲלֹ֥ת נֵ֖ר תָּמִֽיד׃ </span></p>
 <p align="RIGHT"><span lang="he">‎<a name="021">21</a> ‏בְּאֹ֣הֶל מוֹעֵד֩ מִח֨וּץ לַפָּרֹ֜כֶת אֲשֶׁ֣ר עַל־הָעֵדֻ֗ת יַעֲרֹךְ֩ אֹת֨וֹ אַהֲרֹ֧ן וּבָנָ֛יו מֵעֶ֥רֶב עַד־בֹּ֖קֶר לִפְנֵ֣י יְהוָ֑ה חֻקַּ֤ת עוֹלָם֙ לְדֹ֣רֹתָ֔ם מֵאֵ֖ת בְּנֵ֥י יִשְׂרָאֵֽל׃ ס</span></p>
 </td>
 <td width="50%">
 <p>1 wə‘āśîṯā ’eṯ-hammizəbēḥa ‘ăṣê šiṭṭîm ḥāmēš ’ammwōṯ ’ōreḵə wəḥāmēš ’ammwōṯ rōḥaḇ rāḇû‘a yihəyeh hammizəbēḥa wəšālōš ’ammwōṯ qōmāṯwō: </p>
 <p>2 wə‘āśîṯā qarənōṯāyw ‘al ’arəb<sup>a</sup>‘ pinnōṯāyw mimmennû tihəyeynā qarənōṯāyw wəṣipîṯā ’ōṯwō nəḥōšeṯ: </p>
 <p>3 wə‘āśîṯā ssîrōṯāyw ləḏaššənwō wəyā‘āyw ûmizərəqōṯāyw ûmizələḡōṯāyw ûm<sup>a</sup>ḥətōṯāyw ləḵāl-kēlāyw t<sup>a</sup>‘ăśeh nəḥōšeṯ: </p>
 <p>4 wə‘āśîṯā llwō miḵəbār m<sup>a</sup>‘ăśēh rešeṯ nəḥōšeṯ wə‘āśîṯā ‘al-hārešeṯ ’arəb<sup>a</sup>‘ ṭabə‘ōṯ nəḥōšeṯ ‘al ’arəb<sup>a</sup>‘ qəṣwōṯāyw: </p>
 <p>5 wənāṯatâ ’ōṯāh t<sup>a</sup>ḥaṯ karəkōḇ hammizəbēḥa milləmāṭṭâ wəhāyəṯâ hārešeṯ ‘aḏ ḥăṣî hammizəbēḥa: </p>
 <p>6 wə‘āśîṯā ḇadîm lammizəbēḥa badê ‘ăṣê šiṭṭîm wəṣipîṯā ’ōṯām nəḥōšeṯ: </p>
 <p>7 wəhûḇā’ ’eṯ-badāyw baṭṭabā‘ōṯ wəhāyû habadîm ‘al-šətê ṣalə‘ōṯ hammizəbēḥa biśə’ēṯ ’ōṯwō: </p>
 <p>8 nəḇûḇ luḥōṯ t<sup>a</sup>‘ăśeh ’ōṯwō ka’ăšer herə’â ’ōṯəḵā bâār kēn y<sup>a</sup>‘ăśû: s</p>
 <p>9 wə‘āśîṯā ’ēṯ ḥăṣar hammišəkān lifə’aṯ neḡeḇ-têmānâ qəlā‘îm leḥāṣēr šēš māšəzār mē’â ḇā’ammâ ’ōreḵə lapē’â hā’eḥāṯ: </p>
 <p>10 wə‘ammuḏāyw ‘eśərîm wə’aḏənêhem ‘eśərîm nəḥōšeṯ wāwê hā‘ammuḏîm w<sup>a</sup>ḥăšuqêhem kāsef: </p>
 <p>11 wəḵēn lifə’aṯ ṣāfwōn bā’ōreḵə qəlā‘îm mē’â ’ōreḵə <font color="brown">wə‘amədû</font> <font color="blue">wə‘ammûḏāyw</font> ‘eśərîm wə’aḏənêhem ‘eśərîm nəḥōšeṯ wāwê hā‘ammuḏîm w<sup>a</sup>ḥăšuqêhem kāsef: </p>
 <p>12 wərōḥaḇ heḥāṣēr lifə’aṯ-yām qəlā‘îm ḥămiššîm ’ammâ ‘ammuḏêhem ‘ăśārâ wə’aḏənêhem ‘ăśārâ: </p>
 <p>13 wərōḥaḇ heḥāṣēr lifə’aṯ qēḏəmâ mizərāḥâ ḥămiššîm ’ammâ: </p>
 <p>14 w<sup>a</sup>ḥămēš ‘eśərēh ’ammâ qəlā‘îm lakāṯēf ‘ammuḏêhem šəlōšâ wə’aḏənêhem šəlōšâ: </p>
 <p>15 wəlakāṯēf haššēnîṯ ḥəmēš<font color="red"><sup>1</sup></font> ‘eśərēh qəlā‘îm ‘ammuḏêhem šəlōšâ wə’aḏənêhem šəlōšâ: </p>
 <p>16 ûləš<sup>a</sup>‘ar heḥāṣēr māsāḵə| ‘eśərîm ’ammâ təḵēleṯ wə’arəgāmān wəṯwōl<sup>a</sup>‘aṯ šānî wəšēš māšəzār m<sup>a</sup>‘ăśēh rōqēm ‘ammuḏêhem ’arəbā‘â wə’aḏənêhem ’arəbā‘â: </p>
 <p>17 kāl-‘ammûḏê heḥāṣēr sāḇîḇ məḥuššāqîm kesef wāwêhem kāsef wə’aḏənêhem nəḥōšeṯ: </p>
 <p>18 ’ōreḵə heḥāṣēr mē’â ḇā’ammâ wərōḥaḇ| ḥămiššîm b<sup>a</sup>ḥămiššîm wəqōmâ ḥāmēš ’ammwōṯ šēš māšəzār wə’aḏənêhem nəḥōšeṯ: </p>
 <p>19 ləḵōl kəlê hammišəkān bəḵōl ‘ăḇōḏāṯwō wəḵāl-yəṯēḏōṯāyw wəḵāl-yiṯəḏōṯ heḥāṣēr nəḥōšeṯ: s</p>
 <p>20 wə’atâ təṣaûeh| ’eṯ-bənê yiśərā’ēl wəyiqəḥû ’ēleyḵā šemen zayiṯ zāḵə kāṯîṯ lammā’wōr ləh<sup>a</sup>‘ălōṯ nēr tāmîḏ: </p>
 <p>21 bə’ōhel mwō‘ēḏ miḥûṣ lapārōḵeṯ ’ăšer ‘al-hā‘ēḏuṯ y<sup>a</sup>‘ărōḵə ’ōṯwō ’ahărōn ûḇānāyw mē‘ereḇ ‘aḏ-bōqer lifənê yəhwâ ḥuqqaṯ ‘wōlām ləḏōrōṯām mē’ēṯ bənê yiśərā’ēl: s</p>
 </td>
 </tr></table>
 <p></p><hr>
 <center>
 <a href="exo028.htm">Next: Exodus (Shemot) Chapter 28</a></center>
 </body>