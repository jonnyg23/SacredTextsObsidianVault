<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/ecc005.htm">Polyglot</a> 
 <a href="../kjv/ecc005.htm">KJV</a> 
 <a href="../sep/ecc005.htm">Sep</a> 
 <a href="../vul/ecc005.htm">Vul</a> 
 
 <br>
 <br><a href="ecc.htm">Ecclesiastes (Qohelet) Index</a><br>
  
 <a href="ecc004.htm">Previous</a> 
 <a href="ecc006.htm">Next</a> 
 </center>
 <hr>
 
 <h3 align="CENTER">Tanach (Hebrew): Ecclesiastes (Qohelet) Chapter 5</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏אַל־תְּבַהֵ֨ל עַל־פִּ֜יךָ וְלִבְּךָ֧ אַל־יְמַהֵ֛ר לְהוֹצִ֥יא דָבָ֖ר לִפְנֵ֣י הָאֱלֹהִ֑ים כִּ֣י הָאֱלֹהִ֤ים בַּשָּׁמַ֙יִם֙ וְאַתָּ֣ה עַל־הָאָ֔רֶץ עַֽל־כֵּ֛ן<font color="red"><sup>3</sup></font> יִהְי֥וּ דְבָרֶ֖יךָ מְעַטִּֽים׃ </span></p>
 <p align="RIGHT"><span lang="he">‎<a name="002">2</a> ‏כִּ֛י בָּ֥א הַחֲל֖וֹם בְּרֹ֣ב עִנְיָ֑ן וְק֥וֹל כְּסִ֖יל בְּרֹ֥ב דְּבָרִֽים׃ </span></p>
 <p align="RIGHT"><span lang="he">‎<a name="003">3</a> ‏כַּאֲשֶׁר֩ תִּדֹּ֨ר נֶ֜דֶר לֵֽאלֹהִ֗ים אַל־תְּאַחֵר֙ לְשַׁלְּמ֔וֹ כִּ֛י אֵ֥ין חֵ֖פֶץ בַּכְּסִילִ֑ים אֵ֥ת אֲשֶׁר־תִּדֹּ֖ר שַׁלֵּֽם׃ </span></p>
 <p align="RIGHT"><span lang="he">‎<a name="004">4</a> ‏ט֖וֹב אֲשֶׁ֣ר לֹֽא־תִדֹּ֑ר מִשֶּׁתִּדּ֖וֹר וְלֹ֥א תְשַׁלֵּֽם׃ </span></p>
 <p align="RIGHT"><span lang="he">‎<a name="005">5</a> ‏אַל־תִּתֵּ֤ן אֶת־פִּ֙יךָ֙ לַחֲטִ֣יא אֶת־בְּשָׂרֶ֔ךָ וְאַל־תֹּאמַר֙ לִפְנֵ֣י הַמַּלְאָ֔ךְ כִּ֥י שְׁגָגָ֖ה הִ֑יא לָ֣מָּה יִקְצֹ֤ף הָֽאֱלֹהִים֙ עַל־קוֹלֶ֔ךָ וְחִבֵּ֖ל אֶת־מַעֲשֵׂ֥ה יָדֶֽיךָ׃ </span></p>
 <p align="RIGHT"><span lang="he">‎<a name="006">6</a> ‏כִּ֣י בְרֹ֤ב חֲלֹמוֹת֙ וַהֲבָלִ֔ים וּדְבָרִ֖ים הַרְבֵּ֑ה כִּ֥י אֶת־הָאֱלֹהִ֖ים יְרָֽא׃ </span></p>
 <p align="RIGHT"><span lang="he">‎<a name="007">7</a> ‏אִם־עֹ֣שֶׁק רָ֠שׁ וְגֵ֨זֶל מִשְׁפָּ֤ט וָצֶ֙דֶק֙ תִּרְאֶ֣ה בַמְּדִינָ֔ה אַל־תִּתְמַ֖הּ עַל־הַחֵ֑פֶץ כִּ֣י גָבֹ֜הַּ מֵעַ֤ל גָּבֹ֙הַּ֙ שֹׁמֵ֔ר וּגְבֹהִ֖ים עֲלֵיהֶֽם׃ </span></p>
 <p align="RIGHT"><span lang="he">‎<a name="008">8</a> ‏וְיִתְר֥וֹן אֶ֖רֶץ בַּכֹּ֣ל <font color="brown">היא</font> <font color="blue">ה֑וּא</font> מֶ֥לֶךְ לְשָׂדֶ֖ה נֶעֱבָֽד׃ </span></p>
 <p align="RIGHT"><span lang="he">‎<a name="009">9</a> ‏אֹהֵ֥ב כֶּ֙סֶף֙ לֹא־יִשְׂבַּ֣ע כֶּ֔סֶף וּמִֽי־אֹהֵ֥ב בֶּהָמ֖וֹן לֹ֣א תְבוּאָ֑ה גַּם־זֶ֖ה הָֽבֶל׃ </span></p>
 <p align="RIGHT"><span lang="he">‎<a name="010">10</a> ‏בִּרְבוֹת֙ הַטּוֹבָ֔ה רַבּ֖וּ אוֹכְלֶ֑יהָ וּמַה־כִּשְׁרוֹן֙ לִבְעָלֶ֔יהָ כִּ֖י אִם־<font color="brown">ראית</font> <font color="blue">רְא֥וּת</font> עֵינָֽיו׃ </span></p>
 <p align="RIGHT"><span lang="he">‎<a name="011">11</a> ‏מְתוּקָה֙ שְׁנַ֣ת הָעֹבֵ֔ד אִם־מְעַ֥ט וְאִם־הַרְבֵּ֖ה יֹאכֵ֑ל וְהַשָּׂבָע֙ לֶֽעָשִׁ֔יר אֵינֶ֛נּוּ מַנִּ֥יחַֽ ל֖וֹ לִישֽׁוֹן׃ </span></p>
 <p align="RIGHT"><span lang="he">‎<a name="012">12</a> ‏יֵ֚שׁ רָעָ֣ה חוֹלָ֔ה רָאִ֖יתִי תַּ֣חַת הַשָּׁ֑מֶשׁ עֹ֛שֶׁר שָׁמ֥וּר לִבְעָלָ֖יו לְרָעָתֽוֹ׃ </span></p>
 <p align="RIGHT"><span lang="he">‎<a name="013">13</a> ‏וְאָבַ֛ד הָעֹ֥שֶׁר הַה֖וּא בְּעִנְיַ֣ן רָ֑ע וְהוֹלִ֣יד בֵּ֔ן וְאֵ֥ין בְּיָד֖וֹ מְאֽוּמָה׃ </span></p>
 <p align="RIGHT"><span lang="he">‎<a name="014">14</a> ‏כַּאֲשֶׁ֤ר יָצָא֙ מִבֶּ֣טֶן אִמּ֔וֹ עָר֛וֹם יָשׁ֥וּב לָלֶ֖כֶת כְּשֶׁבָּ֑א וּמְא֙וּמָה֙ לֹא־יִשָּׂ֣א בַעֲמָל֔וֹ שֶׁיֹּלֵ֖ךְ בְּיָדֽוֹ׃ </span></p>
 <p align="RIGHT"><span lang="he">‎<a name="015">15</a> ‏וְגַם־זֹה֙ רָעָ֣ה חוֹלָ֔ה כָּל־עֻמַּ֥ת שֶׁבָּ֖א כֵּ֣ן יֵלֵ֑ךְ וּמַה־יִּתְר֣וֹן ל֔וֹ שֶֽׁיַּעֲמֹ֖ל לָרֽוּחַ׃ </span></p>
 <p align="RIGHT"><span lang="he">‎<a name="016">16</a> ‏גַּ֥ם כָּל־יָמָ֖יו בַּחֹ֣שֶׁךְ יֹאכֵ֑ל וְכָעַ֥ס הַרְבֵּ֖ה וְחָלְי֥וֹ וָקָֽצֶף׃ </span></p>
 <p align="RIGHT"><span lang="he">‎<a name="017">17</a> ‏הִנֵּ֞ה אֲשֶׁר־רָאִ֣יתִי אָ֗נִי ט֣וֹב אֲשֶׁר־יָפֶ֣ה לֶֽאֶכוֹל־וְ֠לִשְׁתּוֹת וְלִרְא֨וֹת טוֹבָ֜ה בְּכָל־עֲמָל֣וֹ׀ שֶׁיַּעֲמֹ֣ל תַּֽחַת־הַשֶּׁ֗מֶשׁ מִסְפַּ֧ר יְמֵי־<font color="brown">חיו</font> <font color="blue">חַיָּ֛יו<font color="red"><sup>q</sup></font></font> אֲשֶׁר־נָֽתַן־ל֥וֹ הָאֱלֹהִ֖ים כִּי־ה֥וּא חֶלְקֽוֹ׃ </span></p>
 <p align="RIGHT"><span lang="he">‎<a name="018">18</a> ‏גַּ֣ם כָּֽל־הָאָדָ֡ם אֲשֶׁ֣ר נָֽתַן־ל֣וֹ הָאֱלֹהִים֩ עֹ֨שֶׁר וּנְכָסִ֜ים וְהִשְׁלִיט֨וֹ לֶאֱכֹ֤ל מִמֶּ֙נּוּ֙ וְלָשֵׂ֣את אֶת־חֶלְק֔וֹ וְלִשְׂמֹ֖חַ בַּעֲמָל֑וֹ זֹ֕ה מַתַּ֥ת אֱלֹהִ֖ים הִֽיא׃ </span></p>
 <p align="RIGHT"><span lang="he">‎<a name="019">19</a> ‏כִּ֚י לֹ֣א הַרְבֵּ֔ה יִזְכֹּ֖ר אֶת־יְמֵ֣י חַיָּ֑יו כִּ֧י הָאֱלֹהִ֛ים מַעֲנֶ֖ה בְּשִׂמְחַ֥ת לִבּֽוֹ׃ </span></p>
 </td>
 <td width="50%">
 <p>1 ’al-təḇahēl ‘al-pîḵā wəlibəḵā ’al-yəmahēr ləhwōṣî’ ḏāḇār lifənê hā’ĕlōhîm kî hā’ĕlōhîm baššāmayim wə’atâ ‘al-hā’āreṣ ‘al-kēn<font color="red"><sup>3</sup></font> yihəyû ḏəḇāreyḵā mə‘aṭṭîm: </p>
 <p>2 kî bā’ h<sup>a</sup>ḥălwōm bərōḇ ‘inəyān wəqwōl kəsîl bərōḇ dəḇārîm: </p>
 <p>3 ka’ăšer tidōr neḏer lē’lōhîm ’al-tə’<sup>a</sup>ḥēr ləšalləmwō kî ’ên ḥēfeṣ bakəsîlîm ’ēṯ ’ăšer-tidōr šallēm: </p>
 <p>4 ṭwōḇ ’ăšer lō’-ṯidōr miššetidwōr wəlō’ ṯəšallēm: </p>
 <p>5 ’al-titēn ’eṯ-pîḵā l<sup>a</sup>ḥăṭî’ ’eṯ-bəśāreḵā wə’al-tō’mar lifənê hammalə’āḵə kî šəḡāḡâ hî’ lāmmâ yiqəṣōf hā’ĕlōhîm ‘al-qwōleḵā wəḥibēl ’eṯ-m<sup>a</sup>‘ăśēh yāḏeyḵā: </p>
 <p>6 kî ḇərōḇ ḥălōmwōṯ wahăḇālîm ûḏəḇārîm harəbēh kî ’eṯ-hā’ĕlōhîm yərā’: </p>
 <p>7 ’im-‘ōšeq rāš wəḡēzel mišəpāṭ wāṣeḏeq tirə’eh ḇamməḏînâ ’al-tiṯəm<sup>a</sup>h ‘al-h<sup>a</sup>ḥēfeṣ kî ḡāḇōhha mē‘al gāḇōhha šōmēr ûḡəḇōhîm ‘ălêhem: </p>
 <p>8 wəyiṯərwōn ’ereṣ bakōl <font color="brown">hî’</font> <font color="blue">hû’</font> meleḵə ləśāḏeh ne‘ĕḇāḏ: </p>
 <p>9 ’ōhēḇ kesef lō’-yiśəb<sup>a</sup>‘ kesef ûmî-’ōhēḇ behāmwōn lō’ ṯəḇû’â gam-zeh hāḇel: </p>
 <p>10 birəḇwōṯ haṭṭwōḇâ rabû ’wōḵəleyhā ûmah-kišərwōn liḇə‘āleyhā kî ’im-<font color="brown">rə’îyaṯ</font> <font color="blue">rə’ûṯ</font> ‘ênāyw: </p>
 <p>11 məṯûqâ šənaṯ hā‘ōḇēḏ ’im-mə‘aṭ wə’im-harəbēh yō’ḵēl wəhaśśāḇā‘ le‘āšîr ’ênennû mannîḥa lwō lîšwōn: </p>
 <p>12 yēš rā‘â ḥwōlâ rā’îṯî t<sup>a</sup>ḥaṯ haššāmeš ‘ōšer šāmûr liḇə‘ālāyw lərā‘āṯwō: </p>
 <p>13 wə’āḇaḏ hā‘ōšer hahû’ bə‘inəyan rā‘ wəhwōlîḏ bēn wə’ên bəyāḏwō mə’ûmâ: </p>
 <p>14 ka’ăšer yāṣā’ mibeṭen ’immwō ‘ārwōm yāšûḇ lāleḵeṯ kəšebā’ ûmə’ûmâ lō’-yiśśā’ ḇ<sup>a</sup>‘ămālwō šeyyōlēḵə bəyāḏwō: </p>
 <p>15 wəḡam-zōh rā‘â ḥwōlâ kāl-‘ummaṯ šebā’ kēn yēlēḵə ûmah-yyiṯərwōn lwō šeyy<sup>a</sup>‘ămōl lārûḥa: </p>
 <p>16 gam kāl-yāmāyw b<sup>a</sup>ḥōšeḵə yō’ḵēl wəḵā‘as harəbēh wəḥāləywō wāqāṣef: </p>
 <p>17 hinnēh ’ăšer-rā’îṯî ’ānî ṭwōḇ ’ăšer-yāfeh le’eḵwōl-wəlišətwōṯ wəlirə’wōṯ ṭwōḇâ bəḵāl-‘ămālwō| šeyy<sup>a</sup>‘ămōl t<sup>a</sup>ḥaṯ-haššemeš misəpar yəmê-<font color="brown">ḥayyāw</font> <font color="blue">ḥayyāyw<font color="red"><sup>q</sup></font></font> ’ăšer-nāṯan-lwō hā’ĕlōhîm kî-hû’ ḥeləqwō: </p>
 <p>18 gam kāl-hā’āḏām ’ăšer nāṯan-lwō hā’ĕlōhîm ‘ōšer ûnəḵāsîm wəhišəlîṭwō le’ĕḵōl mimmennû wəlāśē’ṯ ’eṯ-ḥeləqwō wəliśəmōḥa b<sup>a</sup>‘ămālwō zōh mataṯ ’ĕlōhîm hî’: </p>
 <p>19 kî lō’ harəbēh yizəkōr ’eṯ-yəmê ḥayyāyw kî hā’ĕlōhîm m<sup>a</sup>‘ăneh bəśiməḥaṯ libwō: </p>
 </td>
 </tr></table>
 <p></p><hr>
 <center>
 <a href="ecc006.htm">Next: Ecclesiastes (Qohelet) Chapter 6</a></center>
 </body>