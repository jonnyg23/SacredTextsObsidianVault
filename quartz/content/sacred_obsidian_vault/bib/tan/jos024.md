<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jos024.htm">Polyglot</a> 
 <a href="../kjv/jos024.htm">KJV</a> 
 <a href="../sep/jsb024.htm">Sep:JsB</a> 
 <a href="../vul/jos024.htm">Vul</a> 
 
 <br>
 <br><a href="jos.htm">Joshua (Yehoshua) Index</a><br>
  
 <a href="jos023.htm">Previous</a> 
 <a href="jdg001.htm">Next</a> 
 </center>
 <hr>
 
 <h3 align="CENTER">Tanach (Hebrew): Joshua (Yehoshua) Chapter 24</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיֶּאֶסֹ֧ף יְהוֹשֻׁ֛עַ אֶת־כָּל־שִׁבְטֵ֥י יִשְׂרָאֵ֖ל שְׁכֶ֑מָה וַיִּקְרָא֩ לְזִקְנֵ֨י יִשְׂרָאֵ֜ל וּלְרָאשָׁ֗יו וּלְשֹֽׁפְטָיו֙ וּלְשֹׁ֣טְרָ֔יו וַיִּֽתְיַצְּב֖וּ לִפְנֵ֥י הָאֱלֹהִֽים׃ </span></p>
 <p align="RIGHT"><span lang="he">‎<a name="002">2</a> ‏וַיֹּ֨אמֶר יְהוֹשֻׁ֜עַ אֶל־כָּל־הָעָ֗ם כֹּֽה־אָמַ֣ר יְהוָה֮ אֱלֹהֵ֣י יִשְׂרָאֵל֒ בְּעֵ֣בֶר הַנָּהָ֗ר יָשְׁב֤וּ אֲבֽוֹתֵיכֶם֙ מֵֽעוֹלָ֔ם תֶּ֛רַח אֲבִ֥י אַבְרָהָ֖ם וַאֲבִ֣י נָח֑וֹר וַיַּעַבְד֖וּ אֱלֹהִ֥ים אֲחֵרִֽים׃ </span></p>
 <p align="RIGHT"><span lang="he">‎<a name="003">3</a> ‏וָ֠אֶקַּח אֶת־אֲבִיכֶ֤ם אֶת־אַבְרָהָם֙ מֵעֵ֣בֶר הַנָּהָ֔ר וָאוֹלֵ֥ךְ אוֹת֖וֹ בְּכָל־אֶ֣רֶץ כְּנָ֑עַן <font color="brown">וארב</font> <font color="blue">וָאַרְבֶּה֙</font> אֶת־זַרְע֔וֹ וָֽאֶתֶּן־ל֖וֹ אֶת־יִצְחָֽק׃ </span></p>
 <p align="RIGHT"><span lang="he">‎<a name="004">4</a> ‏וָאֶתֵּ֣ן לְיִצְחָ֔ק אֶֽת־יַעֲקֹ֖ב וְאֶת־עֵשָׂ֑ו וָאֶתֵּ֨ן לְעֵשָׂ֜ו אֶת־הַ֤ר שֵׂעִיר֙ לָרֶ֣שֶׁת אוֹת֔וֹ וְיַעֲקֹ֥ב וּבָנָ֖יו יָרְד֥וּ מִצְרָֽיִם׃ </span></p>
 <p align="RIGHT"><span lang="he">‎<a name="005">5</a> ‏וָאֶשְׁלַ֞ח אֶת־מֹשֶׁ֤ה וְאֶֽת־אַהֲרֹן֙ וָאֶגֹּ֣ף אֶת־מִצְרַ֔יִם כַּאֲשֶׁ֥ר עָשִׂ֖יתִי בְּקִרְבּ֑וֹ וְאַחַ֖ר הוֹצֵ֥אתִי אֶתְכֶֽם׃ </span></p>
 <p align="RIGHT"><span lang="he">‎<a name="006">6</a> ‏וָֽאוֹצִ֤יא אֶת־אֲבֽוֹתֵיכֶם֙ מִמִּצְרַ֔יִם וַתָּבֹ֖אוּ הַיָּ֑מָּה וַיִּרְדְּפ֨וּ מִצְרַ֜יִם אַחֲרֵ֧י אֲבוֹתֵיכֶ֛ם בְּרֶ֥כֶב וּבְפָרָשִׁ֖ים יַם־סֽוּף׃ </span></p>
 <p align="RIGHT"><span lang="he">‎<a name="007">7</a> ‏וַיִּצְעֲק֣וּ אֶל־יְהוָ֗ה וַיָּ֨שֶׂם מַֽאֲפֵ֜ל בֵּינֵיכֶ֣ם׀ וּבֵ֣ין הַמִּצְרִ֗ים וַיָּבֵ֨א עָלָ֤יו אֶת־הַיָּם֙ וַיְכַסֵּ֔הוּ וַתִּרְאֶ֙ינָה֙ עֵינֵיכֶ֔ם אֵ֥ת אֲשֶׁר־עָשִׂ֖יתִי בְּמִצְרָ֑יִם וַתֵּשְׁב֥וּ בַמִּדְבָּ֖ר יָמִ֥ים רַבִּֽים׃ </span></p>
 <p align="RIGHT"><span lang="he">‎<a name="008">8</a> ‏<font color="brown">ואבאה</font> <font color="blue">וָאָבִ֣יא</font> אֶתְכֶ֗ם אֶל־אֶ֤רֶץ הָאֱמֹרִי֙ הַיּוֹשֵׁב֙ בְּעֵ֣בֶר הַיַּרְדֵּ֔ן וַיִּֽלָּחֲמ֖וּ אִתְּכֶ֑ם וָאֶתֵּ֨ן אוֹתָ֤ם בְּיֶדְכֶם֙ וַתִּֽירְשׁ֣וּ אֶת־אַרְצָ֔ם וָאַשְׁמִידֵ֖ם מִפְּנֵיכֶֽם׃ </span></p>
 <p align="RIGHT"><span lang="he">‎<a name="009">9</a> ‏וַיָּ֨קָם בָּלָ֤ק בֶּן־צִפּוֹר֙ מֶ֣לֶךְ מוֹאָ֔ב וַיִּלָּ֖חֶם בְּיִשְׂרָאֵ֑ל וַיִּשְׁלַ֗ח וַיִּקְרָ֛א לְבִלְעָ֥ם בֶּן־בְּע֖וֹר לְקַלֵּ֥ל אֶתְכֶֽם׃ </span></p>
 <p align="RIGHT"><span lang="he">‎<a name="010">10</a> ‏וְלֹ֥א אָבִ֖יתִי לִשְׁמֹ֣עַ לְבִלְעָ֑ם וַיְבָ֤רֶךְ בָּרוֹךְ֙ אֶתְכֶ֔ם וָאַצִּ֥ל אֶתְכֶ֖ם מִיָּדֽוֹ׃ </span></p>
 <p align="RIGHT"><span lang="he">‎<a name="011">11</a> ‏וַתַּעַבְר֣וּ אֶת־הַיַּרְדֵּן֮ וַתָּבֹ֣אוּ אֶל־יְרִיחוֹ֒ וַיִּלָּחֲמ֣וּ בָכֶ֣ם בַּעֲלֵֽי־יְ֠רִיחוֹ הָֽאֱמֹרִ֨י וְהַפְּרִזִּ֜י וְהַֽכְּנַעֲנִ֗י וְהַֽחִתִּי֙ וְהַגִּרְגָּשִׁ֔י הַֽחִוִּ֖י וְהַיְבוּסִ֑י וָאֶתֵּ֥ן אוֹתָ֖ם בְּיֶדְכֶֽם׃ </span></p>
 <p align="RIGHT"><span lang="he">‎<a name="012">12</a> ‏וָאֶשְׁלַ֤ח לִפְנֵיכֶם֙ אֶת־הַצִּרְעָ֔ה וַתְּגָ֤רֶשׁ אוֹתָם֙ מִפְּנֵיכֶ֔ם שְׁנֵ֖י מַלְכֵ֣י הָאֱמֹרִ֑י לֹ֥א בְחַרְבְּךָ֖ וְלֹ֥א בְקַשְׁתֶּֽךָ׃ </span></p>
 <p align="RIGHT"><span lang="he">‎<a name="013">13</a> ‏וָאֶתֵּ֨ן לָכֶ֜ם אֶ֣רֶץ׀ אֲשֶׁ֧ר לֹֽא־יָגַ֣עְתָּ בָּ֗הּ וְעָרִים֙ אֲשֶׁ֣ר לֹא־בְנִיתֶ֔ם וַתֵּשְׁב֖וּ בָּהֶ֑ם כְּרָמִ֤ים וְזֵיתִים֙ אֲשֶׁ֣ר לֹֽא־נְטַעְתֶּ֔ם אַתֶּ֖ם אֹכְלִֽים׃ </span></p>
 <p align="RIGHT"><span lang="he">‎<a name="014">14</a> ‏וְעַתָּ֞ה יְר֧אוּ אֶת־יְהוָ֛ה וְעִבְד֥וּ אֹת֖וֹ בְּתָמִ֣ים וּבֶֽאֱמֶ֑ת וְהָסִ֣ירוּ אֶת־אֱלֹהִ֗ים אֲשֶׁר֩ עָבְד֨וּ אֲבוֹתֵיכֶ֜ם בְּעֵ֤בֶר הַנָּהָר֙ וּבְמִצְרַ֔יִם וְעִבְד֖וּ אֶת־יְהוָֽה׃ </span></p>
 <p align="RIGHT"><span lang="he">‎<a name="015">15</a> ‏וְאִם֩ רַ֨ע בְּֽעֵינֵיכֶ֜ם לַעֲבֹ֣ד אֶת־יְהוָ֗ה בַּחֲר֨וּ לָכֶ֣ם הַיּוֹם֮ אֶת־מִ֣י תַעֲבֹדוּן֒ אִ֣ם אֶת־אֱלֹהִ֞ים אֲשֶׁר־עָבְד֣וּ אֲבוֹתֵיכֶ֗ם אֲשֶׁר֙ <font color="brown">בעבר</font> <font color="blue">מֵעֵ֣בֶר<font color="red"><sup>a</sup></font></font> הַנָּהָ֔ר וְאִם֙ אֶת־אֱלֹהֵ֣י הָאֱמֹרִ֔י אֲשֶׁ֥ר אַתֶּ֖ם יֹשְׁבִ֣ים בְּאַרְצָ֑ם וְאָנֹכִ֣י וּבֵיתִ֔י נַעֲבֹ֖ד אֶת־יְהוָֽה׃ פ</span></p>
 <p align="RIGHT"><span lang="he">‎<a name="016">16</a> ‏וַיַּ֤עַן הָעָם֙ וַיֹּ֔אמֶר חָלִ֣ילָה לָּ֔נוּ מֵעֲזֹ֖ב אֶת־יְהוָ֑ה לַעֲבֹ֖ד אֱלֹהִ֥ים אֲחֵרִֽים׃ </span></p>
 <p align="RIGHT"><span lang="he">‎<a name="017">17</a> ‏כִּ֚י יְהוָ֣ה אֱלֹהֵ֔ינוּ הוּא֩ הַמַּעֲלֶ֨ה אֹתָ֧נוּ וְאֶת־אֲבוֹתֵ֛ינוּ מֵאֶ֥רֶץ מִצְרַ֖יִם מִבֵּ֣ית עֲבָדִ֑ים וַאֲשֶׁ֧ר עָשָׂ֣ה לְעֵינֵ֗ינוּ אֶת־הָאֹת֤וֹת הַגְּדֹלוֹת֙ הָאֵ֔לֶּה וַֽיִּשְׁמְרֵ֗נוּ בְּכָל־הַדֶּ֙רֶךְ֙ אֲשֶׁ֣ר הָלַ֣כְנוּ בָ֔הּ וּבְכֹל֙ הָֽעַמִּ֔ים אֲשֶׁ֥ר עָבַ֖רְנוּ בְּקִרְבָּֽם׃ </span></p>
 <p align="RIGHT"><span lang="he">‎<a name="018">18</a> ‏וַיְגָ֨רֶשׁ יְהוָ֜ה אֶת־כָּל־הָעַמִּ֗ים וְאֶת־הָאֱמֹרִ֛י יֹשֵׁ֥ב הָאָ֖רֶץ מִפָּנֵ֑ינוּ גַּם־אֲנַ֙חְנוּ֙ נַעֲבֹ֣ד אֶת־יְהוָ֔ה כִּי־ה֖וּא אֱלֹהֵֽינוּ׃ ס</span></p>
 <p align="RIGHT"><span lang="he">‎<a name="019">19</a> ‏וַיֹּ֨אמֶר יְהוֹשֻׁ֜עַ אֶל־הָעָ֗ם לֹ֤א תֽוּכְלוּ֙ לַעֲבֹ֣ד אֶת־יְהוָ֔ה כִּֽי־אֱלֹהִ֥ים קְדֹשִׁ֖ים ה֑וּא אֵֽל־קַנּ֣וֹא ה֔וּא לֹֽא־יִשָּׂ֥א לְפִשְׁעֲכֶ֖ם וּלְחַטֹּאותֵיכֶֽם׃ </span></p>
 <p align="RIGHT"><span lang="he">‎<a name="020">20</a> ‏כִּ֤י תַֽעַזְבוּ֙ אֶת־יְהוָ֔ה וַעֲבַדְתֶּ֖ם אֱלֹהֵ֣י נֵכָ֑ר וְשָׁ֨ב וְהֵרַ֤ע לָכֶם֙ וְכִלָּ֣ה אֶתְכֶ֔ם אַחֲרֵ֖י אֲשֶׁר־הֵיטִ֥יב לָכֶֽם׃ </span></p>
 <p align="RIGHT"><span lang="he">‎<a name="021">21</a> ‏וַיֹּ֥אמֶר הָעָ֖ם אֶל־יְהוֹשֻׁ֑עַ לֹ֕א כִּ֥י אֶת־יְהוָ֖ה נַעֲבֹֽד׃ </span></p>
 <p align="RIGHT"><span lang="he">‎<a name="022">22</a> ‏וַיֹּ֨אמֶר יְהוֹשֻׁ֜עַ אֶל־הָעָ֗ם עֵדִ֤ים אַתֶּם֙ בָּכֶ֔ם כִּֽי־אַתֶּ֞ם בְּחַרְתֶּ֥ם לָכֶ֛ם אֶת־יְהוָ֖ה לַעֲבֹ֣ד אוֹת֑וֹ וַיֹּאמְר֖וּ עֵדִֽים׃ </span></p>
 <p align="RIGHT"><span lang="he">‎<a name="023">23</a> ‏וְעַתָּ֕ה הָסִ֛ירוּ אֶת־אֱלֹהֵ֥י הַנֵּכָ֖ר אֲשֶׁ֣ר בְּקִרְבְּכֶ֑ם וְהַטּוּ֙ אֶת־לְבַבְכֶ֔ם אֶל־יְהוָ֖ה אֱלֹהֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="024">24</a> ‏וַיֹּאמְר֥וּ הָעָ֖ם אֶל־יְהוֹשֻׁ֑עַ אֶת־יְהוָ֤ה אֱלֹהֵ֙ינוּ֙ נַעֲבֹ֔ד וּבְקוֹל֖וֹ נִשְׁמָֽע׃ </span></p>
 <p align="RIGHT"><span lang="he">‎<a name="025">25</a> ‏וַיִּכְרֹ֨ת יְהוֹשֻׁ֧עַ בְּרִ֛ית לָעָ֖ם בַּיּ֣וֹם הַה֑וּא וַיָּ֥שֶׂם ל֛וֹ חֹ֥ק וּמִשְׁפָּ֖ט בִּשְׁכֶֽם׃ </span></p>
 <p align="RIGHT"><span lang="he">‎<a name="026">26</a> ‏וַיִּכְתֹּ֤ב יְהוֹשֻׁ֙עַ֙ אֶת־הַדְּבָרִ֣ים הָאֵ֔לֶּה בְּסֵ֖פֶר תּוֹרַ֣ת אֱלֹהִ֑ים וַיִּקַּח֙ אֶ֣בֶן גְּדוֹלָ֔ה וַיְקִימֶ֣הָ שָּׁ֔ם תַּ֚חַת הָֽאַלָּ֔ה אֲשֶׁ֖ר בְּמִקְדַּ֥שׁ יְהוָֽה׃ ס</span></p>
 <p align="RIGHT"><span lang="he">‎<a name="027">27</a> ‏וַיֹּ֨אמֶר יְהוֹשֻׁ֜עַ אֶל־כָּל־הָעָ֗ם הִנֵּ֨ה הָאֶ֤בֶן הַזֹּאת֙ תִּֽהְיֶה־בָּ֣נוּ לְעֵדָ֔ה כִּֽי־הִ֣יא שָׁמְעָ֗ה אֵ֚ת כָּל־אִמְרֵ֣י יְהוָ֔ה אֲשֶׁ֥ר דִּבֶּ֖ר עִמָּ֑נוּ וְהָיְתָ֤ה בָכֶם֙ לְעֵדָ֔ה פֶּֽן־תְּכַחֲשׁ֖וּן בֵּאלֹהֵיכֶֽם׃ </span></p>
 <p align="RIGHT"><span lang="he">‎<a name="028">28</a> ‏וַיְשַׁלַּ֤ח יְהוֹשֻׁ֙עַ֙ אֶת־הָעָ֔ם אִ֖ישׁ לְנַחֲלָתֽוֹ׃ פ</span></p>
 <p align="RIGHT"><span lang="he">‎<a name="029">29</a> ‏וַיְהִ֗י אַֽחֲרֵי֙ הַדְּבָרִ֣ים הָאֵ֔לֶּה וַיָּ֛מָת יְהוֹשֻׁ֥עַ בִּן־נ֖וּן עֶ֣בֶד יְהוָ֑ה בֶּן־מֵאָ֥ה וָעֶ֖שֶׂר שָׁנִֽים׃ </span></p>
 <p align="RIGHT"><span lang="he">‎<a name="030">30</a> ‏וַיִּקְבְּר֤וּ אֹתוֹ֙ בִּגְב֣וּל נַחֲלָת֔וֹ בְּתִמְנַת־סֶ֖רַח אֲשֶׁ֣ר בְּהַר־אֶפְרָ֑יִם מִצְּפ֖וֹן לְהַר־גָּֽעַשׁ׃<font color="red"><sup>3</sup></font> </span></p>
 <p align="RIGHT"><span lang="he">‎<a name="031">31</a> ‏וַיַּעֲבֹ֤ד יִשְׂרָאֵל֙ אֶת־יְהוָ֔ה כֹּ֖ל יְמֵ֣י יְהוֹשֻׁ֑עַ וְכֹ֣ל׀ יְמֵ֣י הַזְּקֵנִ֗ים אֲשֶׁ֨ר הֶאֱרִ֤יכוּ יָמִים֙ אַחֲרֵ֣י יְהוֹשֻׁ֔עַ וַאֲשֶׁ֣ר יָדְע֗וּ אֵ֚ת כָּל־מַעֲשֵׂ֣ה יְהוָ֔ה אֲשֶׁ֥ר עָשָׂ֖ה לְיִשְׂרָאֵֽל׃ </span></p>
 <p align="RIGHT"><span lang="he">‎<a name="032">32</a> ‏וְאֶת־עַצְמ֣וֹת י֠וֹסֵף אֲשֶׁר־הֶעֱל֨וּ בְנֵי־יִשְׂרָאֵ֥ל׀ מִמִּצְרַיִם֮ קָבְר֣וּ בִשְׁכֶם֒ בְּחֶלְקַ֣ת הַשָּׂדֶ֗ה אֲשֶׁ֨ר קָנָ֧ה יַעֲקֹ֛ב מֵאֵ֛ת בְּנֵֽי־חֲמ֥וֹר אֲבִֽי־שְׁכֶ֖ם בְּמֵאָ֣ה קְשִׂיטָ֑ה וַיִּֽהְי֥וּ לִבְנֵֽי־יוֹסֵ֖ף לְנַחֲלָֽה׃ </span></p>
 <p align="RIGHT"><span lang="he">‎<a name="033">33</a> ‏וְאֶלְעָזָ֥ר בֶּֽן־אַהֲרֹ֖ן מֵ֑ת וַיִּקְבְּר֣וּ אֹת֗וֹ בְּגִבְעַת֙ פִּֽינְחָ֣ס בְּנ֔וֹ אֲשֶׁ֥ר נִתַּן־ל֖וֹ בְּהַ֥ר אֶפְרָֽיִם׃ </span></p>
 <p></p>
 </td>
 <td width="50%">
 <p>1 wayye’esōf yəhwōšu‘a ’eṯ-kāl-šiḇəṭê yiśərā’ēl šəḵemâ wayyiqərā’ ləziqənê yiśərā’ēl ûlərā’šāyw ûləšōfəṭāyw ûləšōṭərāyw wayyiṯəyaṣṣəḇû lifənê hā’ĕlōhîm: </p>
 <p>2 wayyō’mer yəhwōšu‘a ’el-kāl-hā‘ām kōh-’āmar yəhwâ ’ĕlōhê yiśərā’ēl bə‘ēḇer hannâār yāšəḇû ’ăḇwōṯêḵem mē‘wōlām ter<sup>a</sup>ḥ ’ăḇî ’aḇərâām wa’ăḇî nāḥwōr wayy<sup>a</sup>‘aḇəḏû ’ĕlōhîm ’ăḥērîm: </p>
 <p>3 wā’eqq<sup>a</sup>ḥ ’eṯ-’ăḇîḵem ’eṯ-’aḇərâām mē‘ēḇer hannâār wā’wōlēḵə ’wōṯwō bəḵāl-’ereṣ kənā‘an <font color="brown">wā’ereḇ</font> <font color="blue">wā’arəbeh</font> ’eṯ-zarə‘wō wā’eten-lwō ’eṯ-yiṣəḥāq: </p>
 <p>4 wā’etēn ləyiṣəḥāq ’eṯ-y<sup>a</sup>‘ăqōḇ wə’eṯ-‘ēśāw wā’etēn lə‘ēśāw ’eṯ-har śē‘îr lārešeṯ ’wōṯwō wəy<sup>a</sup>‘ăqōḇ ûḇānāyw yārəḏû miṣərāyim: </p>
 <p>5 wā’ešəl<sup>a</sup>ḥ ’eṯ-mōšeh wə’eṯ-’ahărōn wā’egōf ’eṯ-miṣərayim ka’ăšer ‘āśîṯî bəqirəbwō wə’<sup>a</sup>ḥar hwōṣē’ṯî ’eṯəḵem: </p>
 <p>6 wā’wōṣî’ ’eṯ-’ăḇwōṯêḵem mimmiṣərayim watāḇō’û hayyāmmâ wayyirədəfû miṣərayim ’<sup>a</sup>ḥărê ’ăḇwōṯêḵem bəreḵeḇ ûḇəfārāšîm yam-sûf: </p>
 <p>7 wayyiṣə‘ăqû ’el-yəhwâ wayyāśem ma’ăfēl bênêḵem| ûḇên hammiṣərîm wayyāḇē’ ‘ālāyw ’eṯ-hayyām wayəḵassēhû watirə’eynâ ‘ênêḵem ’ēṯ ’ăšer-‘āśîṯî bəmiṣərāyim watēšəḇû ḇammiḏəbār yāmîm rabîm: </p>
 <p>8 <font color="brown">wā’āḇi’â</font> <font color="blue">wā’āḇî’</font> ’eṯəḵem ’el-’ereṣ hā’ĕmōrî hayywōšēḇ bə‘ēḇer hayyarədēn wayyillāḥămû ’itəḵem wā’etēn ’wōṯām bəyeḏəḵem watîrəšû ’eṯ-’arəṣām wā’ašəmîḏēm mipənêḵem: </p>
 <p>9 wayyāqām bālāq ben-ṣipwōr meleḵə mwō’āḇ wayyillāḥem bəyiśərā’ēl wayyišəl<sup>a</sup>ḥ wayyiqərā’ ləḇilə‘ām ben-bə‘wōr ləqallēl ’eṯəḵem: </p>
 <p>10 wəlō’ ’āḇîṯî lišəmō‘a ləḇilə‘ām wayəḇāreḵə bārwōḵə ’eṯəḵem wā’aṣṣil ’eṯəḵem mîyāḏwō: </p>
 <p>11 wat<sup>a</sup>‘aḇərû ’eṯ-hayyarədēn watāḇō’û ’el-yərîḥwō wayyillāḥămû ḇāḵem b<sup>a</sup>‘ălê-yərîḥwō hā’ĕmōrî wəhapərizzî wəhakən<sup>a</sup>‘ănî wəh<sup>a</sup>ḥitî wəhagirəgāšî h<sup>a</sup>ḥiûî wəhayəḇûsî wā’etēn ’wōṯām bəyeḏəḵem: </p>
 <p>12 wā’ešəl<sup>a</sup>ḥ lifənêḵem ’eṯ-haṣṣirə‘â watəḡāreš ’wōṯām mipənêḵem šənê maləḵê hā’ĕmōrî lō’ ḇəḥarəbəḵā wəlō’ ḇəqašəteḵā: </p>
 <p>13 wā’etēn lāḵem ’ereṣ| ’ăšer lō’-yāḡ<sup>a</sup>‘ətā bāh wə‘ārîm ’ăšer lō’-ḇənîṯem watēšəḇû bâem kərāmîm wəzêṯîm ’ăšer lō’-nəṭ<sup>a</sup>‘ətem ’atem ’ōḵəlîm: </p>
 <p>14 wə‘atâ yər’û ’eṯ-yəhwâ wə‘iḇəḏû ’ōṯwō bəṯāmîm ûḇe’ĕmeṯ wəhāsîrû ’eṯ-’ĕlōhîm ’ăšer ‘āḇəḏû ’ăḇwōṯêḵem bə‘ēḇer hannâār ûḇəmiṣərayim wə‘iḇəḏû ’eṯ-yəhwâ: </p>
 <p>15 wə’im r<sup>a</sup>‘ bə‘ênêḵem l<sup>a</sup>‘ăḇōḏ ’eṯ-yəhwâ b<sup>a</sup>ḥărû lāḵem hayywōm ’eṯ-mî ṯ<sup>a</sup>‘ăḇōḏûn ’im ’eṯ-’ĕlōhîm ’ăšer-‘āḇəḏû ’ăḇwōṯêḵem ’ăšer <font color="brown">bə‘ēḇer</font> <font color="blue">mē‘ēḇer<font color="red"><sup>a</sup></font></font> hannâār wə’im ’eṯ-’ĕlōhê hā’ĕmōrî ’ăšer ’atem yōšəḇîm bə’arəṣām wə’ānōḵî ûḇêṯî n<sup>a</sup>‘ăḇōḏ ’eṯ-yəhwâ: f</p>
 <p>16 wayy<sup>a</sup>‘an hā‘ām wayyō’mer ḥālîlâ llānû mē‘ăzōḇ ’eṯ-yəhwâ l<sup>a</sup>‘ăḇōḏ ’ĕlōhîm ’ăḥērîm: </p>
 <p>17 kî yəhwâ ’ĕlōhênû hû’ hamm<sup>a</sup>‘ăleh ’ōṯānû wə’eṯ-’ăḇwōṯênû mē’ereṣ miṣərayim mibêṯ ‘ăḇāḏîm wa’ăšer ‘āśâ lə‘ênênû ’eṯ-hā’ōṯwōṯ hagəḏōlwōṯ hā’ēlleh wayyišəmərēnû bəḵāl-hadereḵə ’ăšer hālaḵənû ḇāh ûḇəḵōl hā‘ammîm ’ăšer ‘āḇarənû bəqirəbām: </p>
 <p>18 wayəḡāreš yəhwâ ’eṯ-kāl-hā‘ammîm wə’eṯ-hā’ĕmōrî yōšēḇ hā’āreṣ mipānênû gam-’ăn<sup>a</sup>ḥənû n<sup>a</sup>‘ăḇōḏ ’eṯ-yəhwâ kî-hû’ ’ĕlōhênû: s</p>
 <p>19 wayyō’mer yəhwōšu‘a ’el-hā‘ām lō’ ṯûḵəlû l<sup>a</sup>‘ăḇōḏ ’eṯ-yəhwâ kî-’ĕlōhîm qəḏōšîm hû’ ’ēl-qannwō’ hû’ lō’-yiśśā’ ləfišə‘ăḵem ûləḥaṭṭō’wṯêḵem: </p>
 <p>20 kî ṯ<sup>a</sup>‘azəḇû ’eṯ-yəhwâ w<sup>a</sup>‘ăḇaḏətem ’ĕlōhê nēḵār wəšāḇ wəhēr<sup>a</sup>‘ lāḵem wəḵillâ ’eṯəḵem ’<sup>a</sup>ḥărê ’ăšer-hêṭîḇ lāḵem: </p>
 <p>21 wayyō’mer hā‘ām ’el-yəhwōšu‘a lō’ kî ’eṯ-yəhwâ n<sup>a</sup>‘ăḇōḏ: </p>
 <p>22 wayyō’mer yəhwōšu‘a ’el-hā‘ām ‘ēḏîm ’atem bāḵem kî-’atem bəḥarətem lāḵem ’eṯ-yəhwâ l<sup>a</sup>‘ăḇōḏ ’wōṯwō wayyō’mərû ‘ēḏîm: </p>
 <p>23 wə‘atâ hāsîrû ’eṯ-’ĕlōhê hannēḵār ’ăšer bəqirəbəḵem wəhaṭṭû ’eṯ-ləḇaḇəḵem ’el-yəhwâ ’ĕlōhê yiśərā’ēl: </p>
 <p>24 wayyō’mərû hā‘ām ’el-yəhwōšu‘a ’eṯ-yəhwâ ’ĕlōhênû n<sup>a</sup>‘ăḇōḏ ûḇəqwōlwō nišəmā‘: </p>
 <p>25 wayyiḵərōṯ yəhwōšu‘a bərîṯ lā‘ām bayywōm hahû’ wayyāśem lwō ḥōq ûmišəpāṭ bišəḵem: </p>
 <p>26 wayyiḵətōḇ yəhwōšu‘a ’eṯ-hadəḇārîm hā’ēlleh bəsēfer twōraṯ ’ĕlōhîm wayyiqq<sup>a</sup>ḥ ’eḇen gəḏwōlâ wayəqîmehā ššām t<sup>a</sup>ḥaṯ hā’allâ ’ăšer bəmiqədaš yəhwâ: s</p>
 <p>27 wayyō’mer yəhwōšu‘a ’el-kāl-hā‘ām hinnēh hā’eḇen hazzō’ṯ tihəyeh-bānû lə‘ēḏâ kî-hî’ šāmə‘â ’ēṯ kāl-’imərê yəhwâ ’ăšer diber ‘immānû wəhāyəṯâ ḇāḵem lə‘ēḏâ pen-təḵ<sup>a</sup>ḥăšûn bē’lōhêḵem: </p>
 <p>28 wayəšall<sup>a</sup>ḥ yəhwōšu‘a ’eṯ-hā‘ām ’îš lən<sup>a</sup>ḥălāṯwō: f</p>
 <p>29 wayəhî ’<sup>a</sup>ḥărê hadəḇārîm hā’ēlleh wayyāmāṯ yəhwōšu‘a bin-nûn ‘eḇeḏ yəhwâ ben-mē’â wā‘eśer šānîm: </p>
 <p>30 wayyiqəbərû ’ōṯwō biḡəḇûl n<sup>a</sup>ḥălāṯwō bəṯimənaṯ-ser<sup>a</sup>ḥ ’ăšer bəhar-’efərāyim miṣṣəfwōn ləhar-gā‘aš:<font color="red"><sup>3</sup></font> </p>
 <p>31 wayy<sup>a</sup>‘ăḇōḏ yiśərā’ēl ’eṯ-yəhwâ kōl yəmê yəhwōšu‘a wəḵōl| yəmê hazzəqēnîm ’ăšer he’ĕrîḵû yāmîm ’<sup>a</sup>ḥărê yəhwōšu‘a wa’ăšer yāḏə‘û ’ēṯ kāl-m<sup>a</sup>‘ăśēh yəhwâ ’ăšer ‘āśâ ləyiśərā’ēl: </p>
 <p>32 wə’eṯ-‘aṣəmwōṯ ywōsēf ’ăšer-he‘ĕlû ḇənê-yiśərā’ēl| mimmiṣərayim qāḇərû ḇišəḵem bəḥeləqaṯ haśśāḏeh ’ăšer qānâ y<sup>a</sup>‘ăqōḇ mē’ēṯ bənê-ḥămwōr ’ăḇî-šəḵem bəmē’â qəśîṭâ wayyihəyû liḇənê-ywōsēf lən<sup>a</sup>ḥălâ: </p>
 <p>33 wə’elə‘āzār ben-’ahărōn mēṯ wayyiqəbərû ’ōṯwō bəḡiḇə‘aṯ pînəḥās bənwō ’ăšer nitan-lwō bəhar ’efərāyim: </p>
 </td>
 </tr></table>
 <p></p><hr>
 <center>
 <a href="jdg001.htm">Next: Judges (Shoftim) Chapter 1</a></center>
 </body>