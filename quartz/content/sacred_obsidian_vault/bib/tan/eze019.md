<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/eze019.htm">Polyglot</a> 
 <a href="../kjv/eze019.htm">KJV</a> 
 <a href="../sep/eze019.htm">Sep</a> 
 <a href="../vul/eze019.htm">Vul</a> 
 
 <br>
 <br><a href="eze.htm">Ezekiel (Yechezqel) Index</a><br>
  
 <a href="eze018.htm">Previous</a> 
 <a href="eze020.htm">Next</a> 
 </center>
 <hr>
 
 <h3 align="CENTER">Tanach (Hebrew): Ezekiel (Yechezqel) Chapter 19</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וְאַתָּה֙ שָׂ֣א קִינָ֔ה אֶל־נְשִׂיאֵ֖י יִשְׂרָאֵֽל׃ </span></p>
 <p align="RIGHT"><span lang="he">‎<a name="002">2</a> ‏וְאָמַרְתָּ֗ מָ֤ה אִמְּךָ֙ לְבִיָּ֔א בֵּ֥ין אֲרָי֖וֹת רָבָ֑צָה בְּת֥וֹךְ כְּפִרִ֖ים רִבְּתָ֥ה גוּרֶֽיהָ׃ </span></p>
 <p align="RIGHT"><span lang="he">‎<a name="003">3</a> ‏וַתַּ֛עַל אֶחָ֥ד מִגֻּרֶ֖יהָ כְּפִ֣יר הָיָ֑ה וַיִּלְמַ֥ד לִטְרָף־טֶ֖רֶף אָדָ֥ם אָכָֽל׃ </span></p>
 <p align="RIGHT"><span lang="he">‎<a name="004">4</a> ‏וַיִּשְׁמְע֥וּ אֵלָ֛יו גּוֹיִ֖ם בְּשַׁחְתָּ֣ם נִתְפָּ֑שׂ וַיְבִאֻ֥הוּ בַֽחַחִ֖ים אֶל־אֶ֥רֶץ מִצְרָֽיִם׃ </span></p>
 <p align="RIGHT"><span lang="he">‎<a name="005">5</a> ‏וַתֵּ֙רֶא֙ כִּ֣י נֽוֹחֲלָ֔ה אָבְדָ֖ה תִּקְוָתָ֑הּ וַתִּקַּ֛ח אֶחָ֥ד מִגֻּרֶ֖יהָ כְּפִ֥יר שָׂמָֽתְהוּ׃ </span></p>
 <p align="RIGHT"><span lang="he">‎<a name="006">6</a> ‏וַיִּתְהַלֵּ֥ךְ בְּתוֹךְ־אֲרָי֖וֹת כְּפִ֣יר הָיָ֑ה וַיִּלְמַ֥ד לִטְרָף־טֶ֖רֶף אָדָ֥ם אָכָֽל׃ </span></p>
 <p align="RIGHT"><span lang="he">‎<a name="007">7</a> ‏וַיֵּ֙דַע֙ אַלְמְנוֹתָ֔יו וְעָרֵיהֶ֖ם הֶחֱרִ֑יב וַתֵּ֤שַׁם אֶ֙רֶץ֙ וּמְלֹאָ֔הּ מִקּ֖וֹל שַׁאֲגָתֽוֹ׃ </span></p>
 <p align="RIGHT"><span lang="he">‎<a name="008">8</a> ‏וַיִּתְּנ֨וּ עָלָ֥יו גּוֹיִ֛ם סָבִ֖יב מִמְּדִינ֑וֹת וַֽיִּפְרְשׂ֥וּ עָלָ֛יו רִשְׁתָּ֖ם בְּשַׁחְתָּ֥ם נִתְפָּֽשׂ׃ </span></p>
 <p align="RIGHT"><span lang="he">‎<a name="009">9</a> ‏וַֽיִּתְּנֻ֤הוּ בַסּוּגַר֙ בַּֽחַחִ֔ים וַיְבִאֻ֖הוּ אֶל־מֶ֣לֶךְ בָּבֶ֑ל יְבִאֻ֙הוּ֙ בַּמְּצֹד֔וֹת לְמַ֗עַן לֹא־יִשָּׁמַ֥ע קוֹל֛וֹ ע֖וֹד אֶל־הָרֵ֥י יִשְׂרָאֵֽל׃ פ</span></p>
 <p align="RIGHT"><span lang="he">‎<a name="010">10</a> ‏אִמְּךָ֥ כַגֶּ֛פֶן בְּדָמְךָ֖ עַל־מַ֣יִם שְׁתוּלָ֑ה פֹּֽרִיָּה֙ וַֽעֲנֵפָ֔ה הָיְתָ֖ה מִמַּ֥יִם רַבִּֽים׃ </span></p>
 <p align="RIGHT"><span lang="he">‎<a name="011">11</a> ‏וַיִּֽהְיוּ־לָ֞הּ מַטּ֣וֹת עֹ֗ז אֶל־שִׁבְטֵי֙ מֹֽשְׁלִ֔ים וַתִּגְבַּ֥הּ קֽוֹמָת֖וֹ עַל־בֵּ֣ין עֲבֹתִ֑ים וַיֵּרָ֣א בְגָבְה֔וֹ בְּרֹ֖ב דָּלִיֹּתָֽיו׃ </span></p>
 <p align="RIGHT"><span lang="he">‎<a name="012">12</a> ‏וַתֻּתַּ֤שׁ בְּחֵמָה֙ לָאָ֣רֶץ הֻשְׁלָ֔כָה וְר֥וּחַ הַקָּדִ֖ים הוֹבִ֣ישׁ פִּרְיָ֑הּ הִתְפָּרְק֧וּ וְיָבֵ֛שׁוּ מַטֵּ֥ה עֻזָּ֖הּ אֵ֥שׁ אֲכָלָֽתְהוּ׃ </span></p>
 <p align="RIGHT"><span lang="he">‎<a name="013">13</a> ‏וְעַתָּ֖ה שְׁתוּלָ֣ה בַמִּדְבָּ֑ר בְּאֶ֖רֶץ צִיָּ֥ה וְצָמָֽא׃ </span></p>
 <p align="RIGHT"><span lang="he">‎<a name="014">14</a> ‏וַתֵּצֵ֨א אֵ֜שׁ מִמַּטֵּ֤ה בַדֶּ֙יהָ֙ פִּרְיָ֣הּ אָכָ֔לָה וְלֹא־הָ֥יָה בָ֛הּ מַטֵּה־עֹ֖ז שֵׁ֣בֶט לִמְשׁ֑וֹל קִ֥ינָה הִ֖יא וַתְּהִ֥י לְקִינָֽה׃ פ</span></p>
 </td>
 <td width="50%">
 <p>1 wə’atâ śā’ qînâ ’el-nəśî’ê yiśərā’ēl: </p>
 <p>2 wə’āmarətā mâ ’imməḵā ləḇîyā’ bên ’ărāywōṯ rāḇāṣâ bəṯwōḵə kəfirîm ribəṯâ ḡûreyhā: </p>
 <p>3 wat<sup>a</sup>‘al ’eḥāḏ migureyhā kəfîr hāyâ wayyiləmaḏ liṭərāf-ṭeref ’āḏām ’āḵāl: </p>
 <p>4 wayyišəmə‘û ’ēlāyw gwōyim bəš<sup>a</sup>ḥətām niṯəpāś wayəḇi’uhû ḇ<sup>a</sup>ḥ<sup>a</sup>ḥîm ’el-’ereṣ miṣərāyim: </p>
 <p>5 watēre’ kî nwōḥălâ ’āḇəḏâ tiqəwāṯāh watiqq<sup>a</sup>ḥ ’eḥāḏ migureyhā kəfîr śāmāṯəhû: </p>
 <p>6 wayyiṯəhallēḵə bəṯwōḵə-’ărāywōṯ kəfîr hāyâ wayyiləmaḏ liṭərāf-ṭeref ’āḏām ’āḵāl: </p>
 <p>7 wayyēḏ<sup>a</sup>‘ ’aləmənwōṯāyw wə‘ārêhem heḥĕrîḇ watēšam ’ereṣ ûməlō’āh miqqwōl ša’ăḡāṯwō: </p>
 <p>8 wayyitənû ‘ālāyw gwōyim sāḇîḇ mimməḏînwōṯ wayyifərəśû ‘ālāyw rišətām bəš<sup>a</sup>ḥətām niṯəpāś: </p>
 <p>9 wayyitənuhû ḇassûḡar b<sup>a</sup>ḥ<sup>a</sup>ḥîm wayəḇi’uhû ’el-meleḵə bāḇel yəḇi’uhû bamməṣōḏwōṯ ləm<sup>a</sup>‘an lō’-yiššām<sup>a</sup>‘ qwōlwō ‘wōḏ ’el-hārê yiśərā’ēl: f</p>
 <p>10 ’imməḵā ḵagefen bəḏāməḵā ‘al-mayim šəṯûlâ pōrîyâ w<sup>a</sup>‘ănēfâ hāyəṯâ mimmayim rabîm: </p>
 <p>11 wayyihəyû-lāh maṭṭwōṯ ‘ōz ’el-šiḇəṭê mōšəlîm watiḡəb<sup>a</sup>h qwōmāṯwō ‘al-bên ‘ăḇōṯîm wayyērā’ ḇəḡāḇəhwō bərōḇ dālîyōṯāyw: </p>
 <p>12 watutaš bəḥēmâ lā’āreṣ hušəlāḵâ wərûḥa haqqāḏîm hwōḇîš pirəyāh hiṯəpārəqû wəyāḇēšû maṭṭēh ‘uzzāh ’ēš ’ăḵālāṯəhû: </p>
 <p>13 wə‘atâ šəṯûlâ ḇammiḏəbār bə’ereṣ ṣîyâ wəṣāmā’: </p>
 <p>14 watēṣē’ ’ēš mimmaṭṭēh ḇadeyhā pirəyāh ’āḵālâ wəlō’-hāyâ ḇāh maṭṭēh-‘ōz šēḇeṭ liməšwōl qînâ hî’ watəhî ləqînâ: f</p>
 </td>
 </tr></table>
 <p></p><hr>
 <center>
 <a href="eze020.htm">Next: Ezekiel (Yechezqel) Chapter 20</a></center>
 </body>