<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/joe001.htm">Polyglot</a> 
 <a href="../kjv/joe001.htm">KJV</a> 
 <a href="../sep/joe001.htm">Sep</a> 
 <a href="../vul/joe001.htm">Vul</a> 
 
 <br>
 <br><a href="joe.htm">Joel (Yoel) Index</a><br>
  
 <a href="hos014.htm">Previous</a> 
 <a href="joe002.htm">Next</a> 
 </center>
 <hr>
 
 <h3 align="CENTER">Tanach (Hebrew): Joel (Yoel) Chapter 1</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏דְּבַר־יְהוָה֙ אֲשֶׁ֣ר הָיָ֔ה אֶל־יוֹאֵ֖ל בֶּן־פְּתוּאֵֽל׃ </span></p>
 <p align="RIGHT"><span lang="he">‎<a name="002">2</a> ‏שִׁמְעוּ־זֹאת֙ הַזְּקֵנִ֔ים וְהַֽאֲזִ֔ינוּ כֹּ֖ל יוֹשְׁבֵ֣י הָאָ֑רֶץ הֶהָ֤יְתָה זֹּאת֙ בִּֽימֵיכֶ֔ם וְאִ֖ם בִּימֵ֥י אֲבֹֽתֵיכֶֽם׃ </span></p>
 <p align="RIGHT"><span lang="he">‎<a name="003">3</a> ‏עָלֶ֖יהָ לִבְנֵיכֶ֣ם סַפֵּ֑רוּ וּבְנֵיכֶם֙ לִבְנֵיהֶ֔ם וּבְנֵיהֶ֖ם לְד֥וֹר אַחֵֽר׃ </span></p>
 <p align="RIGHT"><span lang="he">‎<a name="004">4</a> ‏יֶ֤תֶר הַגָּזָם֙ אָכַ֣ל הָֽאַרְבֶּ֔ה וְיֶ֥תֶר הָאַרְבֶּ֖ה אָכַ֣ל הַיָּ֑לֶק וְיֶ֣תֶר הַיֶּ֔לֶק אָכַ֖ל הֶחָסִֽיל׃ </span></p>
 <p align="RIGHT"><span lang="he">‎<a name="005">5</a> ‏הָקִ֤יצוּ שִׁכּוֹרִים֙ וּבְכ֔וּ וְהֵילִ֖לוּ כָּל־שֹׁ֣תֵי יָ֑יִן עַל־עָסִ֕יס כִּ֥י נִכְרַ֖ת מִפִּיכֶֽם׃ </span></p>
 <p align="RIGHT"><span lang="he">‎<a name="006">6</a> ‏כִּֽי־גוֹי֙ עָלָ֣ה עַל־אַרְצִ֔י עָצ֖וּם וְאֵ֣ין מִסְפָּ֑ר שִׁנָּיו֙ שִׁנֵּ֣י אַרְיֵ֔ה וּֽמְתַלְּע֥וֹת לָבִ֖יא לֽוֹ׃ </span></p>
 <p align="RIGHT"><span lang="he">‎<a name="007">7</a> ‏שָׂ֤ם גַּפְנִי֙ לְשַׁמָּ֔ה וּתְאֵנָתִ֖י לִקְצָפָ֑ה חָשֹׂ֤ף חֲשָׂפָהּ֙ וְהִשְׁלִ֔יךְ הִלְבִּ֖ינוּ שָׂרִיגֶֽיהָ׃ </span></p>
 <p align="RIGHT"><span lang="he">‎<a name="008">8</a> ‏אֱלִ֕י כִּבְתוּלָ֥ה חֲגֻֽרַת־שַׂ֖ק עַל־בַּ֥עַל נְעוּרֶֽיהָ׃ </span></p>
 <p align="RIGHT"><span lang="he">‎<a name="009">9</a> ‏הָכְרַ֥ת מִנְחָ֛ה וָנֶ֖סֶךְ מִבֵּ֣ית יְהוָ֑ה אָֽבְלוּ֙ הַכֹּ֣הֲנִ֔ים מְשָׁרְתֵ֖י יְהוָֽה׃ </span></p>
 <p align="RIGHT"><span lang="he">‎<a name="010">10</a> ‏שֻׁדַּ֣ד שָׂדֶ֔ה אָבְלָ֖ה אֲדָמָ֑ה כִּ֚י שֻׁדַּ֣ד דָּגָ֔ן הוֹבִ֥ישׁ תִּיר֖וֹשׁ אֻמְלַ֥ל יִצְהָֽר׃ </span></p>
 <p align="RIGHT"><span lang="he">‎<a name="011">11</a> ‏הֹבִ֣ישׁוּ אִכָּרִ֗ים הֵילִ֙ילוּ֙ כֹּֽרְמִ֔ים עַל־חִטָּ֖ה וְעַל־שְׂעֹרָ֑ה כִּ֥י אָבַ֖ד קְצִ֥יר שָׂדֶֽה׃ </span></p>
 <p align="RIGHT"><span lang="he">‎<a name="012">12</a> ‏הַגֶּ֣פֶן הוֹבִ֔ישָׁה וְהַתְּאֵנָ֖ה אֻמְלָ֑לָה רִמּ֞וֹן גַּם־תָּמָ֣ר וְתַפּ֗וּחַ כָּל־עֲצֵ֤י הַשָּׂדֶה֙ יָבֵ֔שׁוּ כִּֽי־הֹבִ֥ישׁ שָׂשׂ֖וֹן מִן־בְּנֵ֥י אָדָֽם׃ ס</span></p>
 <p align="RIGHT"><span lang="he">‎<a name="013">13</a> ‏חִגְר֨וּ וְסִפְד֜וּ הַכֹּהֲנִ֗ים הֵילִ֙ילוּ֙ מְשָׁרְתֵ֣י מִזְבֵּ֔חַ בֹּ֚אוּ לִ֣ינוּ בַשַּׂקִּ֔ים מְשָׁרְתֵ֖י אֱלֹהָ֑י כִּ֥י נִמְנַ֛ע מִבֵּ֥ית אֱלֹהֵיכֶ֖ם מִנְחָ֥ה וָנָֽסֶךְ׃ </span></p>
 <p align="RIGHT"><span lang="he">‎<a name="014">14</a> ‏קַדְּשׁוּ־צוֹם֙ קִרְא֣וּ עֲצָרָ֔ה אִסְפ֣וּ זְקֵנִ֗ים כֹּ֚ל יֹשְׁבֵ֣י הָאָ֔רֶץ בֵּ֖ית יְהוָ֣ה אֱלֹהֵיכֶ֑ם וְזַעֲק֖וּ אֶל־יְהוָֽה׃ </span></p>
 <p align="RIGHT"><span lang="he">‎<a name="015">15</a> ‏אֲהָ֖הּ לַיּ֑וֹם כִּ֤י קָרוֹב֙ י֣וֹם יְהוָ֔ה וּכְשֹׁ֖ד מִשַׁדַּ֥י<font color="red"><sup>1</sup></font> יָבֽוֹא׃ </span></p>
 <p align="RIGHT"><span lang="he">‎<a name="016">16</a> ‏הֲל֛וֹא נֶ֥גֶד עֵינֵ֖ינוּ אֹ֣כֶל נִכְרָ֑ת מִבֵּ֥ית אֱלֹהֵ֖ינוּ שִׂמְחָ֥ה וָגִֽיל׃ </span></p>
 <p align="RIGHT"><span lang="he">‎<a name="017">17</a> ‏עָבְשׁ֣וּ פְרֻד֗וֹת תַּ֚חַת מֶגְרְפֹ֣תֵיהֶ֔ם נָשַׁ֙מּוּ֙ אֹֽצָר֔וֹת נֶהֶרְס֖וּ מַמְּגֻר֑וֹת כִּ֥י הֹבִ֖ישׁ דָּגָֽן׃ </span></p>
 <p align="RIGHT"><span lang="he">‎<a name="018">18</a> ‏מַה־נֶּאֶנְחָ֣ה בְהֵמָ֗ה נָבֹ֙כוּ֙ עֶדְרֵ֣י בָקָ֔ר כִּ֛י אֵ֥ין מִרְעֶ֖ה לָהֶ֑ם גַּם־עֶדְרֵ֥י הַצֹּ֖אן נֶאְשָֽׁמוּ׃ </span></p>
 <p align="RIGHT"><span lang="he">‎<a name="019">19</a> ‏אֵלֶ֥יךָ יְהוָ֖ה אֶקְרָ֑א כִּ֣י אֵ֗שׁ אָֽכְלָה֙ נְא֣וֹת מִדְבָּ֔ר וְלֶ֣הָבָ֔ה לִהֲטָ֖ה כָּל־עֲצֵ֥י הַשָּׂדֶֽה׃ </span></p>
 <p align="RIGHT"><span lang="he">‎<a name="020">20</a> ‏גַּם־בַּהֲמ֥וֹת שָׂדֶ֖ה תַּעֲר֣וֹג אֵלֶ֑יךָ כִּ֤י יָֽבְשׁוּ֙ אֲפִ֣יקֵי מָ֔יִם וְאֵ֕שׁ אָכְלָ֖ה נְא֥וֹת הַמִּדְבָּֽר׃ פ</span></p>
 </td>
 <td width="50%">
 <p>1 dəḇar-yəhwâ ’ăšer hāyâ ’el-ywō’ēl ben-pəṯû’ēl: </p>
 <p>2 šimə‘û-zō’ṯ hazzəqēnîm wəha’ăzînû kōl ywōšəḇê hā’āreṣ hehāyəṯâ zzō’ṯ bîmêḵem wə’im bîmê ’ăḇōṯêḵem: </p>
 <p>3 ‘āleyhā liḇənêḵem sapērû ûḇənêḵem liḇənêhem ûḇənêhem ləḏwōr ’<sup>a</sup>ḥēr: </p>
 <p>4 yeṯer hagāzām ’āḵal hā’arəbeh wəyeṯer hā’arəbeh ’āḵal hayyāleq wəyeṯer hayyeleq ’āḵal heḥāsîl: </p>
 <p>5 hāqîṣû šikwōrîm ûḇəḵû wəhêlilû kāl-šōṯê yāyin ‘al-‘āsîs kî niḵəraṯ mipîḵem: </p>
 <p>6 kî-ḡwōy ‘ālâ ‘al-’arəṣî ‘āṣûm wə’ên misəpār šinnāyw šinnê ’arəyēh ûməṯallə‘wōṯ lāḇî’ lwō: </p>
 <p>7 śām gafənî ləšammâ ûṯə’ēnāṯî liqəṣāfâ ḥāśōf ḥăśāfāh wəhišəlîḵə hiləbînû śārîḡeyhā: </p>
 <p>8 ’ĕlî kiḇəṯûlâ ḥăḡuraṯ-śaq ‘al-b<sup>a</sup>‘al nə‘ûreyhā: </p>
 <p>9 hāḵəraṯ minəḥâ wāneseḵə mibêṯ yəhwâ ’āḇəlû hakōhănîm məšārəṯê yəhwâ: </p>
 <p>10 šudaḏ śāḏeh ’āḇəlâ ’ăḏāmâ kî šudaḏ dāḡān hwōḇîš tîrwōš ’uməlal yiṣəhār: </p>
 <p>11 hōḇîšû ’ikārîm hêlîlû kōrəmîm ‘al-ḥiṭṭâ wə‘al-śə‘ōrâ kî ’āḇaḏ qəṣîr śāḏeh: </p>
 <p>12 hagefen hwōḇîšâ wəhatə’ēnâ ’uməlālâ rimmwōn gam-tāmār wəṯapûḥa kāl-‘ăṣê haśśāḏeh yāḇēšû kî-hōḇîš śāśwōn min-bənê ’āḏām: s</p>
 <p>13 ḥiḡərû wəsifəḏû hakōhănîm hêlîlû məšārəṯê mizəbēḥa bō’û lînû ḇaśśaqqîm məšārəṯê ’ĕlōhāy kî nimən<sup>a</sup>‘ mibêṯ ’ĕlōhêḵem minəḥâ wānāseḵə: </p>
 <p>14 qadəšû-ṣwōm qirə’û ‘ăṣārâ ’isəfû zəqēnîm kōl yōšəḇê hā’āreṣ bêṯ yəhwâ ’ĕlōhêḵem wəz<sup>a</sup>‘ăqû ’el-yəhwâ: </p>
 <p>15 ’ăhāh layywōm kî qārwōḇ ywōm yəhwâ ûḵəšōḏ mišaday<font color="red"><sup>1</sup></font> yāḇwō’: </p>
 <p>16 hălwō’ neḡeḏ ‘ênênû ’ōḵel niḵərāṯ mibêṯ ’ĕlōhênû śiməḥâ wāḡîl: </p>
 <p>17 ‘āḇəšû fəruḏwōṯ t<sup>a</sup>ḥaṯ meḡərəfōṯêhem nāšammû ’ōṣārwōṯ neherəsû mamməḡurwōṯ kî hōḇîš dāḡān: </p>
 <p>18 mah-nne’enəḥâ ḇəhēmâ nāḇōḵû ‘eḏərê ḇāqār kî ’ên mirə‘eh lâem gam-‘eḏərê haṣṣō’n ne’əšāmû: </p>
 <p>19 ’ēleyḵā yəhwâ ’eqərā’ kî ’ēš ’āḵəlâ nə’wōṯ miḏəbār wəlehāḇâ lihăṭâ kāl-‘ăṣê haśśāḏeh: </p>
 <p>20 gam-bahămwōṯ śāḏeh t<sup>a</sup>‘ărwōḡ ’ēleyḵā kî yāḇəšû ’ăfîqê māyim wə’ēš ’āḵəlâ nə’wōṯ hammiḏəbār: f</p>
 </td>
 </tr></table>
 <p></p><hr>
 <center>
 <a href="joe002.htm">Next: Joel (Yoel) Chapter 2</a></center>
 </body>