<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jos019.htm">Polyglot</a> 
 <a href="../kjv/jos019.htm">KJV</a> 
 <a href="../sep/jsb019.htm">Sep:JsB</a> 
 <a href="../sep/jsa019.htm">Sep:JsA</a> 
 <a href="../vul/jos019.htm">Vul</a> 
 
 <br>
 <br><a href="jos.htm">Joshua (Yehoshua) Index</a><br>
  
 <a href="jos018.htm">Previous</a> 
 <a href="jos020.htm">Next</a> 
 </center>
 <hr>
 
 <h3 align="CENTER">Tanach (Hebrew): Joshua (Yehoshua) Chapter 19</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיֵּצֵ֞א הַגּוֹרָ֤ל הַשֵּׁנִי֙ לְשִׁמְע֔וֹן לְמַטֵּ֥ה בְנֵֽי־שִׁמְע֖וֹן לְמִשְׁפְּחוֹתָ֑ם וַֽיְהִי֙ נַֽחֲלָתָ֔ם בְּת֖וֹךְ נַחֲלַ֥ת בְּנֵֽי־יְהוּדָֽה׃ </span></p>
 <p align="RIGHT"><span lang="he">‎<a name="002">2</a> ‏וַיְהִ֥י לָהֶ֖ם בְּנַֽחֲלָתָ֑ם בְּאֵֽר־שֶׁ֥בַע וְשֶׁ֖בַע וּמוֹלָדָֽה׃ </span></p>
 <p align="RIGHT"><span lang="he">‎<a name="003">3</a> ‏וַחֲצַ֥ר שׁוּעָ֛ל וּבָלָ֖ה וָעָֽצֶם׃ </span></p>
 <p align="RIGHT"><span lang="he">‎<a name="004">4</a> ‏וְאֶלְתּוֹלַ֥ד וּבְת֖וּל וְחָרְמָֽה׃ </span></p>
 <p align="RIGHT"><span lang="he">‎<a name="005">5</a> ‏וְצִֽקְלַ֥ג וּבֵית־הַמַּרְכָּב֖וֹת וַחֲצַ֥ר סוּסָֽה׃ </span></p>
 <p align="RIGHT"><span lang="he">‎<a name="006">6</a> ‏וּבֵ֥ית לְבָא֖וֹת וְשָֽׁרוּחֶ֑ן עָרִ֥ים שְׁלֹשׁ־עֶשְׂרֵ֖ה וְחַצְרֵיהֶֽן׃ </span></p>
 <p align="RIGHT"><span lang="he">‎<a name="007">7</a> ‏עַ֥יִן׀ רִמּ֖וֹן וָעֶ֣תֶר וְעָשָׁ֑ן עָרִ֥ים אַרְבַּ֖ע וְחַצְרֵיהֶֽן׃ </span></p>
 <p align="RIGHT"><span lang="he">‎<a name="008">8</a> ‏וְכָל־הַֽחֲצֵרִ֗ים אֲשֶׁ֤ר סְבִיבוֹת֙ הֶֽעָרִ֣ים הָאֵ֔לֶּה עַד־בַּֽעֲלַ֥ת בְּאֵ֖ר רָ֣אמַת נֶ֑גֶב זֹ֗את נַחֲלַ֛ת מַטֵּ֥ה בְנֵֽי־שִׁמְע֖וֹן לְמִשְׁפְּחֹתָֽם׃ </span></p>
 <p align="RIGHT"><span lang="he">‎<a name="009">9</a> ‏מֵחֶ֙בֶל֙ בְּנֵ֣י יְהוּדָ֔ה נַחֲלַ֖ת בְּנֵ֣י שִׁמְע֑וֹן כִּֽי־הָיָ֞ה חֵ֤לֶק בְּנֵֽי־יְהוּדָה֙ רַ֣ב מֵהֶ֔ם וַיִּנְחֲל֥וּ בְנֵֽי־שִׁמְע֖וֹן בְּת֥וֹךְ נַחֲלָתָֽם׃ פ</span></p>
 <p align="RIGHT"><span lang="he">‎<a name="010">10</a> ‏וַיַּ֙עַל֙ הַגּוֹרָ֣ל הַשְּׁלִישִׁ֔י לִבְנֵ֥י זְבוּלֻ֖ן לְמִשְׁפְּחֹתָ֑ם וַיְהִ֛י גְּב֥וּל נַחֲלָתָ֖ם עַד־שָׂרִֽיד׃ </span></p>
 <p align="RIGHT"><span lang="he">‎<a name="011">11</a> ‏וְעָלָ֨ה גְבוּלָ֧ם׀ לַיָּ֛מָּה וּמַרְעֲלָ֖ה וּפָגַ֣ע בְּדַבָּ֑שֶׁת וּפָגַע֙ אֶל־הַנַּ֔חַל אֲשֶׁ֖ר עַל־פְּנֵ֥י יָקְנְעָֽם׃ </span></p>
 <p align="RIGHT"><span lang="he">‎<a name="012">12</a> ‏וְשָׁ֣ב מִשָּׂרִ֗יד קֵ֚דְמָה מִזְרַ֣ח הַשֶּׁ֔מֶשׁ עַל־גְּב֥וּל כִּסְלֹ֖ת תָּבֹ֑ר וְיָצָ֥א אֶל־הַדָּֽבְרַ֖ת וְעָלָ֥ה יָפִֽיעַ׃ </span></p>
 <p align="RIGHT"><span lang="he">‎<a name="013">13</a> ‏וּמִשָּׁ֤ם עָבַר֙ קֵ֣דְמָה מִזְרָ֔חָה גִּתָּ֥ה חֵ֖פֶר עִתָּ֣ה קָצִ֑ין וְיָצָ֛א רִמּ֥וֹן הַמְּתֹאָ֖ר הַנֵּעָֽה׃ </span></p>
 <p align="RIGHT"><span lang="he">‎<a name="014">14</a> ‏וְנָסַ֤ב אֹתוֹ֙ הַגְּב֔וּל מִצְּפ֖וֹן חַנָּתֹ֑ן וְהָיוּ֙ תֹּֽצְאֹתָ֔יו גֵּ֖י יִפְתַּח־אֵֽל׃ </span></p>
 <p align="RIGHT"><span lang="he">‎<a name="015">15</a> ‏וְקַטָּ֤ת וְנַֽהֲלָל֙ וְשִׁמְר֔וֹן וְיִדְאֲלָ֖ה וּבֵ֣ית לָ֑חֶם עָרִ֥ים שְׁתֵּים־עֶשְׂרֵ֖ה וְחַצְרֵיהֶֽן׃ </span></p>
 <p align="RIGHT"><span lang="he">‎<a name="016">16</a> ‏זֹ֛את נַחֲלַ֥ת בְּנֵֽי־זְבוּלֻ֖ן לְמִשְׁפְּחוֹתָ֑ם הֶֽעָרִ֥ים הָאֵ֖לֶּה וְחַצְרֵיהֶֽן׃ פ</span></p>
 <p align="RIGHT"><span lang="he">‎<a name="017">17</a> ‏לְיִ֨שָּׂשכָ֔ר יָצָ֖א הַגּוֹרָ֣ל הָֽרְבִיעִ֑י לִבְנֵ֥י יִשָּׂשכָ֖ר לְמִשְׁפְּחוֹתָֽם׃ </span></p>
 <p align="RIGHT"><span lang="he">‎<a name="018">18</a> ‏וַיְהִ֖י גְּבוּלָ֑ם יִזְרְעֶ֥אלָה וְהַכְּסוּלֹ֖ת וְשׁוּנֵֽם׃ </span></p>
 <p align="RIGHT"><span lang="he">‎<a name="019">19</a> ‏וַחֲפָרַ֥יִם וְשִׁיאֹ֖ן וַאֲנָחֲרַֽת׃ </span></p>
 <p align="RIGHT"><span lang="he">‎<a name="020">20</a> ‏וְהָֽרַבִּ֥ית וְקִשְׁי֖וֹן וָאָֽבֶץ׃ </span></p>
 <p align="RIGHT"><span lang="he">‎<a name="021">21</a> ‏וְרֶ֧מֶת וְעֵין־גַּנִּ֛ים וְעֵ֥ין חַדָּ֖ה וּבֵ֥ית פַּצֵּֽץ׃ </span></p>
 <p align="RIGHT"><span lang="he">‎<a name="022">22</a> ‏וּפָגַע֩ הַגְּב֨וּל בְּתָב֤וֹר <font color="brown">ושחצומה</font> <font color="blue">וְשַׁחֲצִ֙ימָה֙</font> וּבֵ֣ית שֶׁ֔מֶשׁ וְהָי֛וּ תֹּצְא֥וֹת גְּבוּלָ֖ם הַיַּרְדֵּ֑ן עָרִ֥ים שֵׁשׁ־עֶשְׂרֵ֖ה וְחַצְרֵיהֶֽן׃ </span></p>
 <p align="RIGHT"><span lang="he">‎<a name="023">23</a> ‏זֹ֗את נַחֲלַ֛ת מַטֵּ֥ה בְנֵֽי־יִשָּׂשכָ֖ר לְמִשְׁפְּחֹתָ֑ם הֶעָרִ֖ים וְחַצְרֵיהֶֽן׃ פ</span></p>
 <p align="RIGHT"><span lang="he">‎<a name="024">24</a> ‏וַיֵּצֵא֙ הַגּוֹרָ֣ל הַֽחֲמִישִׁ֔י לְמַטֵּ֥ה בְנֵֽי־אָשֵׁ֖ר לְמִשְׁפְּחוֹתָֽם׃ </span></p>
 <p align="RIGHT"><span lang="he">‎<a name="025">25</a> ‏וַיְהִ֖י גְּבוּלָ֑ם חֶלְקַ֥ת וַחֲלִ֖י וָבֶ֥טֶן וְאַכְשָֽׁף׃ </span></p>
 <p align="RIGHT"><span lang="he">‎<a name="026">26</a> ‏וְאַֽלַמֶּ֥לֶךְ וְעַמְעָ֖ד וּמִשְׁאָ֑ל וּפָגַ֤ע בְּכַרְמֶל֙ הַיָּ֔מָּה וּבְשִׁיח֖וֹר לִבְנָֽת׃ </span></p>
 <p align="RIGHT"><span lang="he">‎<a name="027">27</a> ‏וְשָׁ֨ב מִזְרַ֣ח הַשֶּׁמֶשׁ֮ בֵּ֣ית דָּגֹן֒ וּפָגַ֣ע בִּ֠זְבֻלוּן וּבְגֵ֨י יִפְתַּח־אֵ֥ל צָפ֛וֹנָה בֵּ֥ית הָעֵ֖מֶק וּנְעִיאֵ֑ל וְיָצָ֥א אֶל־כָּב֖וּל מִשְּׂמֹֽאל׃ </span></p>
 <p align="RIGHT"><span lang="he">‎<a name="028">28</a> ‏וְעֶבְרֹ֥ן וּרְחֹ֖ב וְחַמּ֣וֹן וְקָנָ֑ה עַ֖ד צִיד֥וֹן רַבָּֽה׃ </span></p>
 <p align="RIGHT"><span lang="he">‎<a name="029">29</a> ‏וְשָׁ֤ב הַגְּבוּל֙ הָֽרָמָ֔ה וְעַד־עִ֖יר מִבְצַר־צֹ֑ר וְשָׁ֤ב הַגְּבוּל֙ חֹסָ֔ה <font color="brown">ויהיו</font> <font color="blue">וְהָי֧וּ</font> תֹצְאֹתָ֛יו הַיָּ֖מָּה מֵחֶ֥בֶל אַכְזִֽיבָה׃ </span></p>
 <p align="RIGHT"><span lang="he">‎<a name="030">30</a> ‏וְעֻמָ֥ה וַאֲפֵ֖ק וּרְחֹ֑ב עָרִ֛ים עֶשְׂרִ֥ים וּשְׁתַּ֖יִם וְחַצְרֵיהֶֽן׃ </span></p>
 <p align="RIGHT"><span lang="he">‎<a name="031">31</a> ‏זֹ֗את נַחֲלַ֛ת מַטֵּ֥ה בְנֵֽי־אָשֵׁ֖ר לְמִשְׁפְּחֹתָ֑ם הֶעָרִ֥ים הָאֵ֖לֶּה וְחַצְרֵיהֶֽן׃ פ</span></p>
 <p align="RIGHT"><span lang="he">‎<a name="032">32</a> ‏לִבְנֵ֣י נַפְתָּלִ֔י יָצָ֖א הַגּוֹרָ֣ל הַשִּׁשִּׁ֑י לִבְנֵ֥י נַפְתָּלִ֖י לְמִשְׁפְּחֹתָֽם׃ </span></p>
 <p align="RIGHT"><span lang="he">‎<a name="033">33</a> ‏וַיְהִ֣י גְבוּלָ֗ם מֵחֵ֨לֶף מֵֽאֵל֜וֹן בְּצַעֲנַנִּ֗ים וַאֲדָמִ֥י הַנֶּ֛קֶב וְיַבְנְאֵ֖ל עַד־לַקּ֑וּם וַיְהִ֥י תֹצְאֹתָ֖יו הַיַּרְדֵּֽן׃ </span></p>
 <p align="RIGHT"><span lang="he">‎<a name="034">34</a> ‏וְשָׁ֨ב הַגְּב֥וּל יָ֙מָּה֙ אַזְנ֣וֹת תָּב֔וֹר וְיָצָ֥א מִשָּׁ֖ם חוּקֹ֑קָה וּפָגַ֨ע בִּזְבֻל֜וּן מִנֶּ֗גֶב וּבְאָשֵׁר֙ פָּגַ֣ע מִיָּ֔ם וּבִ֣יהוּדָ֔ה הַיַּרְדֵּ֖ן מִזְרַ֥ח הַשָּֽׁמֶשׁ׃ </span></p>
 <p align="RIGHT"><span lang="he">‎<a name="035">35</a> ‏וְעָרֵ֖י מִבְצָ֑ר הַצִּדִּ֣ים צֵ֔ר וְחַמַּ֖ת רַקַּ֥ת וְכִנָּֽרֶת׃ </span></p>
 <p align="RIGHT"><span lang="he">‎<a name="036">36</a> ‏וַאֲדָמָ֥ה וְהָרָמָ֖ה וְחָצֽוֹר׃ </span></p>
 <p align="RIGHT"><span lang="he">‎<a name="037">37</a> ‏וְקֶ֥דֶשׁ וְאֶדְרֶ֖עִי וְעֵ֥ין חָצֽוֹר׃ </span></p>
 <p align="RIGHT"><span lang="he">‎<a name="038">38</a> ‏וְיִרְאוֹן֙ וּמִגְדַּל־אֵ֔ל חֳרֵ֥ם וּבֵית־עֲנָ֖ת וּבֵ֣ית שָׁ֑מֶשׁ עָרִ֥ים תְּשַֽׁע־עֶשְׂרֵ֖ה וְחַצְרֵיהֶֽן׃ </span></p>
 <p align="RIGHT"><span lang="he">‎<a name="039">39</a> ‏זֹ֗את נַחֲלַ֛ת מַטֵּ֥ה בְנֵֽי־נַפְתָּלִ֖י לְמִשְׁפְּחֹתָ֑ם הֶעָרִ֖ים וְחַצְרֵיהֶֽן׃ פ</span></p>
 <p align="RIGHT"><span lang="he">‎<a name="040">40</a> ‏לְמַטֵּ֥ה בְנֵי־דָ֖ן לְמִשְׁפְּחֹתָ֑ם יָצָ֖א הַגּוֹרָ֥ל הַשְּׁבִיעִֽי׃ </span></p>
 <p align="RIGHT"><span lang="he">‎<a name="041">41</a> ‏וַיְהִ֖י גְּב֣וּל נַחֲלָתָ֑ם צָרְעָ֥ה וְאֶשְׁתָּא֖וֹל וְעִ֥יר שָֽׁמֶשׁ׃ </span></p>
 <p align="RIGHT"><span lang="he">‎<a name="042">42</a> ‏וְשַֽׁעֲלַבִּ֥ין וְאַיָּל֖וֹן וְיִתְלָֽה׃ </span></p>
 <p align="RIGHT"><span lang="he">‎<a name="043">43</a> ‏וְאֵיל֥וֹן וְתִמְנָ֖תָה וְעֶקְרֽוֹן׃ </span></p>
 <p align="RIGHT"><span lang="he">‎<a name="044">44</a> ‏וְאֶלְתְּקֵ֥ה וְגִבְּת֖וֹן וּבַעֲלָֽת׃ </span></p>
 <p align="RIGHT"><span lang="he">‎<a name="045">45</a> ‏וִיהֻ֥ד וּבְנֵֽי־בְרַ֖ק וְגַת־רִמּֽוֹן׃ </span></p>
 <p align="RIGHT"><span lang="he">‎<a name="046">46</a> ‏וּמֵ֥י הַיַּרְק֖וֹן וְהָֽרַקּ֑וֹן עִֽם־הַגְּב֖וּל מ֥וּל יָפֽוֹ׃ </span></p>
 <p align="RIGHT"><span lang="he">‎<a name="047">47</a> ‏וַיֵּצֵ֥א גְבוּל־בְּנֵי־דָ֖ן מֵהֶ֑ם וַיַּעֲל֣וּ בְנֵֽי־דָ֠ן וַיִּלָּחֲמ֨וּ עִם־לֶ֜שֶׁם וַיִּלְכְּד֥וּ אוֹתָ֣הּ׀ וַיַּכּ֧וּ אוֹתָ֣הּ לְפִי־חֶ֗רֶב וַיִּֽרְשׁ֤וּ אוֹתָהּ֙ וַיֵּ֣שְׁבוּ בָ֔הּ וַיִּקְרְא֤וּ לְלֶ֙שֶׁם֙ דָּ֔ן כְּשֵׁ֖ם דָּ֥ן אֲבִיהֶֽם׃ </span></p>
 <p align="RIGHT"><span lang="he">‎<a name="048">48</a> ‏זֹ֗את נַחֲלַ֛ת מַטֵּ֥ה בְנֵי־דָ֖ן לְמִשְׁפְּחֹתָ֑ם הֶֽעָרִ֥ים הָאֵ֖לֶּה וְחַצְרֵיהֶֽן׃ פ</span></p>
 <p align="RIGHT"><span lang="he">‎<a name="049">49</a> ‏וַיְכַלּ֥וּ לִנְחֹל־אֶת־הָאָ֖רֶץ לִגְבֽוּלֹתֶ֑יהָ וַיִּתְּנ֨וּ בְנֵי־יִשְׂרָאֵ֧ל נַחֲלָ֛ה לִיהוֹשֻׁ֥עַ בִּן־נ֖וּן בְּתוֹכָֽם׃ </span></p>
 <p align="RIGHT"><span lang="he">‎<a name="050">50</a> ‏עַל־פִּ֨י יְהוָ֜ה נָ֣תְנוּ ל֗וֹ אֶת־הָעִיר֙ אֲשֶׁ֣ר שָׁאָ֔ל אֶת־תִּמְנַת־סֶ֖רַח בְּהַ֣ר אֶפְרָ֑יִם וַיִּבְנֶ֥ה אֶת־הָעִ֖יר וַיֵּ֥שֶׁב בָּֽהּ׃ </span></p>
 <p align="RIGHT"><span lang="he">‎<a name="051">51</a> ‏אֵ֣לֶּה הַנְּחָלֹ֡ת אֲשֶׁ֣ר נִחֲל֣וּ אֶלְעָזָ֣ר הַכֹּהֵ֣ן׀ וִיהוֹשֻׁ֪עַ בִּן־נ֟וּן וְרָאשֵׁ֣י הָֽאָב֣וֹת לְמַטּוֹת֩ בְּנֵי־יִשְׂרָאֵ֨ל׀ בְּגוֹרָ֤ל׀ בְּשִׁלֹה֙ לִפְנֵ֣י יְהוָ֔ה פֶּ֖תַח אֹ֣הֶל מוֹעֵ֑ד וַיְכַלּ֕וּ מֵֽחַלֵּ֖ק אֶת־הָאָֽרֶץ׃ פ</span></p>
 </td>
 <td width="50%">
 <p>1 wayyēṣē’ hagwōrāl haššēnî ləšimə‘wōn ləmaṭṭēh ḇənê-šimə‘wōn ləmišəpəḥwōṯām wayəhî n<sup>a</sup>ḥălāṯām bəṯwōḵə n<sup>a</sup>ḥălaṯ bənê-yəhûḏâ: </p>
 <p>2 wayəhî lâem bən<sup>a</sup>ḥălāṯām bə’ēr-šeḇ<sup>a</sup>‘ wəšeḇ<sup>a</sup>‘ ûmwōlāḏâ: </p>
 <p>3 w<sup>a</sup>ḥăṣar šû‘āl ûḇālâ wā‘āṣem: </p>
 <p>4 wə’elətwōlaḏ ûḇəṯûl wəḥārəmâ: </p>
 <p>5 wəṣiqəlaḡ ûḇêṯ-hammarəkāḇwōṯ w<sup>a</sup>ḥăṣar sûsâ: </p>
 <p>6 ûḇêṯ ləḇā’wōṯ wəšārûḥen ‘ārîm šəlōš-‘eśərēh wəḥaṣərêhen: </p>
 <p>7 ‘ayin| rimmwōn wā‘eṯer wə‘āšān ‘ārîm ’arəb<sup>a</sup>‘ wəḥaṣərêhen: </p>
 <p>8 wəḵāl-h<sup>a</sup>ḥăṣērîm ’ăšer səḇîḇwōṯ he‘ārîm hā’ēlleh ‘aḏ-b<sup>a</sup>‘ălaṯ bə’ēr rā’maṯ neḡeḇ zō’ṯ n<sup>a</sup>ḥălaṯ maṭṭēh ḇənê-šimə‘wōn ləmišəpəḥōṯām: </p>
 <p>9 mēḥeḇel bənê yəhûḏâ n<sup>a</sup>ḥălaṯ bənê šimə‘wōn kî-hāyâ ḥēleq bənê-yəhûḏâ raḇ mēhem wayyinəḥălû ḇənê-šimə‘wōn bəṯwōḵə n<sup>a</sup>ḥălāṯām: f</p>
 <p>10 wayy<sup>a</sup>‘al hagwōrāl haššəlîšî liḇənê zəḇûlun ləmišəpəḥōṯām wayəhî gəḇûl n<sup>a</sup>ḥălāṯām ‘aḏ-śārîḏ: </p>
 <p>11 wə‘ālâ ḡəḇûlām| layyāmmâ ûmarə‘ălâ ûfāḡ<sup>a</sup>‘ bəḏabāšeṯ ûfāḡ<sup>a</sup>‘ ’el-hann<sup>a</sup>ḥal ’ăšer ‘al-pənê yāqənə‘ām: </p>
 <p>12 wəšāḇ miśśārîḏ qēḏəmâ mizər<sup>a</sup>ḥ haššemeš ‘al-gəḇûl kisəlōṯ tāḇōr wəyāṣā’ ’el-hadāḇəraṯ wə‘ālâ yāfî‘a: </p>
 <p>13 ûmiššām ‘āḇar qēḏəmâ mizərāḥâ gitâ ḥēfer ‘itâ qāṣîn wəyāṣā’ rimmwōn hamməṯō’ār hannē‘â: </p>
 <p>14 wənāsaḇ ’ōṯwō hagəḇûl miṣṣəfwōn ḥannāṯōn wəhāyû tōṣə’ōṯāyw gê yifət<sup>a</sup>ḥ-’ēl: </p>
 <p>15 wəqaṭṭāṯ wənahălāl wəšimərwōn wəyiḏə’ălâ ûḇêṯ lāḥem ‘ārîm šətêm-‘eśərēh wəḥaṣərêhen: </p>
 <p>16 zō’ṯ n<sup>a</sup>ḥălaṯ bənê-zəḇûlun ləmišəpəḥwōṯām he‘ārîm hā’ēlleh wəḥaṣərêhen: f</p>
 <p>17 ləyiśśāsḵār yāṣā’ hagwōrāl hārəḇî‘î liḇənê yiśśāsḵār ləmišəpəḥwōṯām: </p>
 <p>18 wayəhî gəḇûlām yizərə‘e’lâ wəhakəsûlōṯ wəšûnēm: </p>
 <p>19 w<sup>a</sup>ḥăfārayim wəšî’ōn wa’ănāḥăraṯ: </p>
 <p>20 wəhārabîṯ wəqišəywōn wā’āḇeṣ: </p>
 <p>21 wəremeṯ wə‘ên-gannîm wə‘ên ḥadâ ûḇêṯ paṣṣēṣ: </p>
 <p>22 ûfāḡ<sup>a</sup>‘ hagəḇûl bəṯāḇwōr <font color="brown">wəš<sup>a</sup>ḥăṣûmâ</font> <font color="blue">wəš<sup>a</sup>ḥăṣîmâ</font> ûḇêṯ šemeš wəhāyû tōṣə’wōṯ gəḇûlām hayyarədēn ‘ārîm šēš-‘eśərēh wəḥaṣərêhen: </p>
 <p>23 zō’ṯ n<sup>a</sup>ḥălaṯ maṭṭēh ḇənê-yiśśāsḵār ləmišəpəḥōṯām he‘ārîm wəḥaṣərêhen: f</p>
 <p>24 wayyēṣē’ hagwōrāl h<sup>a</sup>ḥămîšî ləmaṭṭēh ḇənê-’āšēr ləmišəpəḥwōṯām: </p>
 <p>25 wayəhî gəḇûlām ḥeləqaṯ w<sup>a</sup>ḥălî wāḇeṭen wə’aḵəšāf: </p>
 <p>26 wə’alammeleḵə wə‘amə‘āḏ ûmišə’āl ûfāḡ<sup>a</sup>‘ bəḵarəmel hayyāmmâ ûḇəšîḥwōr liḇənāṯ: </p>
 <p>27 wəšāḇ mizər<sup>a</sup>ḥ haššemeš bêṯ dāḡōn ûfāḡ<sup>a</sup>‘ bizəḇulûn ûḇəḡê yifət<sup>a</sup>ḥ-’ēl ṣāfwōnâ bêṯ hā‘ēmeq ûnə‘î’ēl wəyāṣā’ ’el-kāḇûl miśśəmō’l: </p>
 <p>28 wə‘eḇərōn ûrəḥōḇ wəḥammwōn wəqānâ ‘aḏ ṣîḏwōn rabâ: </p>
 <p>29 wəšāḇ hagəḇûl hārāmâ wə‘aḏ-‘îr miḇəṣar-ṣōr wəšāḇ hagəḇûl ḥōsâ <font color="brown">wəyihəyû</font> <font color="blue">wəhāyû</font> ṯōṣə’ōṯāyw hayyāmmâ mēḥeḇel ’aḵəzîḇâ: </p>
 <p>30 wə‘umâ wa’ăfēq ûrəḥōḇ ‘ārîm ‘eśərîm ûšətayim wəḥaṣərêhen: </p>
 <p>31 zō’ṯ n<sup>a</sup>ḥălaṯ maṭṭēh ḇənê-’āšēr ləmišəpəḥōṯām he‘ārîm hā’ēlleh wəḥaṣərêhen: f</p>
 <p>32 liḇənê nafətālî yāṣā’ hagwōrāl haššiššî liḇənê nafətālî ləmišəpəḥōṯām: </p>
 <p>33 wayəhî ḡəḇûlām mēḥēlef mē’ēlwōn bəṣ<sup>a</sup>‘ănannîm wa’ăḏāmî hanneqeḇ wəyaḇənə’ēl ‘aḏ-laqqûm wayəhî ṯōṣə’ōṯāyw hayyarədēn: </p>
 <p>34 wəšāḇ hagəḇûl yāmmâ ’azənwōṯ tāḇwōr wəyāṣā’ miššām ḥûqōqâ ûfāḡ<sup>a</sup>‘ bizəḇulûn minneḡeḇ ûḇə’āšēr pāḡ<sup>a</sup>‘ mîyām ûḇîhûḏâ hayyarədēn mizər<sup>a</sup>ḥ haššāmeš: </p>
 <p>35 wə‘ārê miḇəṣār haṣṣidîm ṣēr wəḥammaṯ raqqaṯ wəḵinnāreṯ: </p>
 <p>36 wa’ăḏāmâ wəhārāmâ wəḥāṣwōr: </p>
 <p>37 wəqeḏeš wə’eḏəre‘î wə‘ên ḥāṣwōr: </p>
 <p>38 wəyirə’wōn ûmiḡədal-’ēl ḥŏrēm ûḇêṯ-‘ănāṯ ûḇêṯ šāmeš ‘ārîm təš<sup>a</sup>‘-‘eśərēh wəḥaṣərêhen: </p>
 <p>39 zō’ṯ n<sup>a</sup>ḥălaṯ maṭṭēh ḇənê-nafətālî ləmišəpəḥōṯām he‘ārîm wəḥaṣərêhen: f</p>
 <p>40 ləmaṭṭēh ḇənê-ḏān ləmišəpəḥōṯām yāṣā’ hagwōrāl haššəḇî‘î: </p>
 <p>41 wayəhî gəḇûl n<sup>a</sup>ḥălāṯām ṣārə‘â wə’ešətā’wōl wə‘îr šāmeš: </p>
 <p>42 wəš<sup>a</sup>‘ălabîn wə’ayyālwōn wəyiṯəlâ: </p>
 <p>43 wə’êlwōn wəṯimənāṯâ wə‘eqərwōn: </p>
 <p>44 wə’elətəqēh wəḡibəṯwōn ûḇ<sup>a</sup>‘ălāṯ: </p>
 <p>45 wîhuḏ ûḇənê-ḇəraq wəḡaṯ-rimmwōn: </p>
 <p>46 ûmê hayyarəqwōn wəhāraqqwōn ‘im-hagəḇûl mûl yāfwō: </p>
 <p>47 wayyēṣē’ ḡəḇûl-bənê-ḏān mēhem wayy<sup>a</sup>‘ălû ḇənê-ḏān wayyillāḥămû ‘im-lešem wayyiləkəḏû ’wōṯāh| wayyakû ’wōṯāh ləfî-ḥereḇ wayyirəšû ’wōṯāh wayyēšəḇû ḇāh wayyiqərə’û ləlešem dān kəšēm dān ’ăḇîhem: </p>
 <p>48 zō’ṯ n<sup>a</sup>ḥălaṯ maṭṭēh ḇənê-ḏān ləmišəpəḥōṯām he‘ārîm hā’ēlleh wəḥaṣərêhen: f</p>
 <p>49 wayəḵallû linəḥōl-’eṯ-hā’āreṣ liḡəḇûlōṯeyhā wayyitənû ḇənê-yiśərā’ēl n<sup>a</sup>ḥălâ lîhwōšu‘a bin-nûn bəṯwōḵām: </p>
 <p>50 ‘al-pî yəhwâ nāṯənû lwō ’eṯ-hā‘îr ’ăšer šā’āl ’eṯ-timənaṯ-ser<sup>a</sup>ḥ bəhar ’efərāyim wayyiḇəneh ’eṯ-hā‘îr wayyēšeḇ bāh: </p>
 <p>51 ’ēlleh hannəḥālōṯ ’ăšer niḥălû ’elə‘āzār hakōhēn| wîhwōšu‘a bin-nûn wərā’šê hā’āḇwōṯ ləmaṭṭwōṯ bənê-yiśərā’ēl| bəḡwōrāl| bəšilōh lifənê yəhwâ peṯ<sup>a</sup>ḥ ’ōhel mwō‘ēḏ wayəḵallû mēḥallēq ’eṯ-hā’āreṣ: f</p>
 </td>
 </tr></table>
 <p></p><hr>
 <center>
 <a href="jos020.htm">Next: Joshua (Yehoshua) Chapter 20</a></center>
 </body>