<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jos016.htm">Polyglot</a> 
 <a href="../kjv/jos016.htm">KJV</a> 
 <a href="../sep/jsb016.htm">Sep:JsB</a> 
 <a href="../vul/jos016.htm">Vul</a> 
 
 <br>
 <br><a href="jos.htm">Joshua (Yehoshua) Index</a><br>
  
 <a href="jos015.htm">Previous</a> 
 <a href="jos017.htm">Next</a> 
 </center>
 <hr>
 
 <h3 align="CENTER">Tanach (Hebrew): Joshua (Yehoshua) Chapter 16</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיֵּצֵ֨א הַגּוֹרָ֜ל לִבְנֵ֤י יוֹסֵף֙ מִיַּרְדֵּ֣ן יְרִיח֔וֹ לְמֵ֥י יְרִיח֖וֹ מִזְרָ֑חָה הַמִּדְבָּ֗ר עֹלֶ֧ה מִירִיח֛וֹ בָּהָ֖ר בֵּֽית־אֵֽל׃ </span></p>
 <p align="RIGHT"><span lang="he">‎<a name="002">2</a> ‏וְיָצָ֥א מִבֵּֽית־אֵ֖ל ל֑וּזָה וְעָבַ֛ר אֶל־גְּב֥וּל הָאַרְכִּ֖י עֲטָרֽוֹת׃ </span></p>
 <p align="RIGHT"><span lang="he">‎<a name="003">3</a> ‏וְיָֽרַד־יָ֜מָּה אֶל־גְּב֣וּל הַיַּפְלֵטִ֗י עַ֣ד גְּב֧וּל בֵּית־חוֹרֹ֛ן תַּחְתּ֖וֹן וְעַד־גָּ֑זֶר וְהָי֥וּ <font color="brown">תצאתו</font> <font color="blue">תֹצְאֹתָ֖יו</font> יָֽמָּה׃ </span></p>
 <p align="RIGHT"><span lang="he">‎<a name="004">4</a> ‏וַיִּנְחֲל֥וּ בְנֵי־יוֹסֵ֖ף מְנַשֶּׁ֥ה וְאֶפְרָֽיִם׃ </span></p>
 <p align="RIGHT"><span lang="he">‎<a name="005">5</a> ‏וַיְהִ֛י גְּב֥וּל בְּנֵֽי־אֶפְרַ֖יִם לְמִשְׁפְּחֹתָ֑ם וַיְהִ֞י גְּב֤וּל נַחֲלָתָם֙ מִזְרָ֔חָה עַטְר֣וֹת אַדָּ֔ר עַד־בֵּ֥ית חוֹרֹ֖ן עֶלְיֽוֹן׃ </span></p>
 <p align="RIGHT"><span lang="he">‎<a name="006">6</a> ‏וְיָצָ֨א הַגְּב֜וּל הַיָּ֗מָּה הַֽמִּכְמְתָת֙ מִצָּפ֔וֹן וְנָסַ֧ב הַגְּב֛וּל מִזְרָ֖חָה תַּאֲנַ֣ת שִׁלֹ֑ה וְעָבַ֣ר אוֹת֔וֹ מִמִּזְרַ֖ח יָנֽוֹחָה׃ </span></p>
 <p align="RIGHT"><span lang="he">‎<a name="007">7</a> ‏וְיָרַ֥ד מִיָּנ֖וֹחָה עֲטָר֣וֹת וְנַעֲרָ֑תָה וּפָגַע֙ בִּֽירִיח֔וֹ וְיָצָ֖א הַיַּרְדֵּֽן׃ </span></p>
 <p align="RIGHT"><span lang="he">‎<a name="008">8</a> ‏מִתַּפּ֜וּחַ יֵלֵ֨ךְ הַגְּב֥וּל יָ֙מָּה֙ נַ֣חַל קָנָ֔ה וְהָי֥וּ תֹצְאֹתָ֖יו הַיָּ֑מָּה זֹ֗את נַחֲלַ֛ת מַטֵּ֥ה בְנֵי־אֶפְרַ֖יִם לְמִשְׁפְּחֹתָֽם׃ </span></p>
 <p align="RIGHT"><span lang="he">‎<a name="009">9</a> ‏וְהֶעָרִ֗ים הַמִּבְדָּלוֹת֙ לִבְנֵ֣י אֶפְרַ֔יִם בְּת֖וֹךְ נַחֲלַ֣ת בְּנֵֽי־מְנַשֶּׁ֑ה כָּֽל־הֶעָרִ֖ים וְחַצְרֵיהֶֽן׃ </span></p>
 <p align="RIGHT"><span lang="he">‎<a name="010">10</a> ‏וְלֹ֣א הוֹרִ֔ישׁוּ אֶת־הַֽכְּנַעֲנִ֖י הַיּוֹשֵׁ֣ב בְּגָ֑זֶר וַיֵּ֨שֶׁב הַֽכְּנַעֲנִ֜י בְּקֶ֤רֶב אֶפְרַ֙יִם֙ עַד־הַיּ֣וֹם הַזֶּ֔ה וַיְהִ֖י לְמַס־עֹבֵֽד׃ פ</span></p>
 </td>
 <td width="50%">
 <p>1 wayyēṣē’ hagwōrāl liḇənê ywōsēf mîyarədēn yərîḥwō ləmê yərîḥwō mizərāḥâ hammiḏəbār ‘ōleh mîrîḥwō bâār bêṯ-’ēl: </p>
 <p>2 wəyāṣā’ mibêṯ-’ēl lûzâ wə‘āḇar ’el-gəḇûl hā’arəkî ‘ăṭārwōṯ: </p>
 <p>3 wəyāraḏ-yāmmâ ’el-gəḇûl hayyafəlēṭî ‘aḏ gəḇûl bêṯ-ḥwōrōn t<sup>a</sup>ḥətwōn wə‘aḏ-gāzer wəhāyû <font color="brown">ṯōṣə’ōṯāw</font> <font color="blue">ṯōṣə’ōṯāyw</font> yāmmâ: </p>
 <p>4 wayyinəḥălû ḇənê-ywōsēf mənaššeh wə’efərāyim: </p>
 <p>5 wayəhî gəḇûl bənê-’efərayim ləmišəpəḥōṯām wayəhî gəḇûl n<sup>a</sup>ḥălāṯām mizərāḥâ ‘aṭərwōṯ ’adār ‘aḏ-bêṯ ḥwōrōn ‘eləywōn: </p>
 <p>6 wəyāṣā’ hagəḇûl hayyāmmâ hammiḵəməṯāṯ miṣṣāfwōn wənāsaḇ hagəḇûl mizərāḥâ ta’ănaṯ šilōh wə‘āḇar ’wōṯwō mimmizər<sup>a</sup>ḥ yānwōḥâ: </p>
 <p>7 wəyāraḏ mîyānwōḥâ ‘ăṭārwōṯ wən<sup>a</sup>‘ărāṯâ ûfāḡ<sup>a</sup>‘ bîrîḥwō wəyāṣā’ hayyarədēn: </p>
 <p>8 mitapûḥa yēlēḵə hagəḇûl yāmmâ n<sup>a</sup>ḥal qānâ wəhāyû ṯōṣə’ōṯāyw hayyāmmâ zō’ṯ n<sup>a</sup>ḥălaṯ maṭṭēh ḇənê-’efərayim ləmišəpəḥōṯām: </p>
 <p>9 wəhe‘ārîm hammiḇədālwōṯ liḇənê ’efərayim bəṯwōḵə n<sup>a</sup>ḥălaṯ bənê-mənaššeh kāl-he‘ārîm wəḥaṣərêhen: </p>
 <p>10 wəlō’ hwōrîšû ’eṯ-hakən<sup>a</sup>‘ănî hayywōšēḇ bəḡāzer wayyēšeḇ hakən<sup>a</sup>‘ănî bəqereḇ ’efərayim ‘aḏ-hayywōm hazzeh wayəhî ləmas-‘ōḇēḏ: f</p>
 </td>
 </tr></table>
 <p></p><hr>
 <center>
 <a href="jos017.htm">Next: Joshua (Yehoshua) Chapter 17</a></center>
 </body>