<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jdg017.htm">Polyglot</a> 
 <a href="../kjv/jdg017.htm">KJV</a> 
 <a href="../sep/jdb017.htm">Sep:JdB</a> 
 <a href="../sep/jda017.htm">Sep:JdA</a> 
 <a href="../vul/jdg017.htm">Vul</a> 
 
 <br>
 <br><a href="jdg.htm">Judges (Shoftim) Index</a><br>
  
 <a href="jdg016.htm">Previous</a> 
 <a href="jdg018.htm">Next</a> 
 </center>
 <hr>
 
 <h3 align="CENTER">Tanach (Hebrew): Judges (Shoftim) Chapter 17</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַֽיְהִי־אִ֥ישׁ מֵֽהַר־אֶפְרָ֖יִם וּשְׁמ֥וֹ מִיכָֽיְהוּ׃ </span></p>
 <p align="RIGHT"><span lang="he">‎<a name="002">2</a> ‏וַיֹּ֣אמֶר לְאִמּ֡וֹ אֶלֶף֩ וּמֵאָ֨ה הַכֶּ֜סֶף אֲשֶׁ֣ר לֻֽקַּֽח־לָ֗ךְ <font color="brown">ואתי</font> <font color="blue">וְאַ֤תְּ</font> אָלִית֙ וְגַם֙ אָמַ֣רְתְּ בְּאָזְנַ֔י הִנֵּֽה־הַכֶּ֥סֶף אִתִּ֖י אֲנִ֣י לְקַחְתִּ֑יו וַתֹּ֣אמֶר אִמּ֔וֹ בָּר֥וּךְ בְּנִ֖י לַיהוָֽה׃ </span></p>
 <p align="RIGHT"><span lang="he">‎<a name="003">3</a> ‏וַיָּ֛שֶׁב אֶת־אֶֽלֶף־וּמֵאָ֥ה הַכֶּ֖סֶף לְאִמּ֑וֹ וַתֹּ֣אמֶר אִמּ֡וֹ הַקְדֵּ֣שׁ הִקְדַּ֣שְׁתִּי אֶת־הַכֶּסֶף֩ לַיהוָ֨ה מִיָּדִ֜י לִבְנִ֗י לַֽעֲשׂוֹת֙ פֶּ֣סֶל וּמַסֵּכָ֔ה וְעַתָּ֖ה אֲשִׁיבֶ֥נּוּ לָֽךְ׃ </span></p>
 <p align="RIGHT"><span lang="he">‎<a name="004">4</a> ‏וַיָּ֥שֶׁב אֶת־הַכֶּ֖סֶף לְאִמּ֑וֹ וַתִּקַּ֣ח אִמּוֹ֩ מָאתַ֨יִם כֶּ֜סֶף וַתִּתְּנֵ֣הוּ לַצּוֹרֵ֗ף וַֽיַּעֲשֵׂ֙הוּ֙ פֶּ֣סֶל וּמַסֵּכָ֔ה וַיְהִ֖י בְּבֵ֥ית מִיכָֽיְהוּ׃ </span></p>
 <p align="RIGHT"><span lang="he">‎<a name="005">5</a> ‏וְהָאִ֣ישׁ מִיכָ֔ה ל֖וֹ בֵּ֣ית אֱלֹהִ֑ים וַיַּ֤עַשׂ אֵפוֹד֙ וּתְרָפִ֔ים וַיְמַלֵּ֗א אֶת־יַ֤ד אַחַד֙ מִבָּנָ֔יו וַיְהִי־ל֖וֹ לְכֹהֵֽן׃ </span></p>
 <p align="RIGHT"><span lang="he">‎<a name="006">6</a> ‏בַּיָּמִ֣ים הָהֵ֔ם אֵ֥ין מֶ֖לֶךְ בְּיִשְׂרָאֵ֑ל אִ֛ישׁ הַיָּשָׁ֥ר בְּעֵינָ֖יו יַעֲשֶֽׂה׃ פ</span></p>
 <p align="RIGHT"><span lang="he">‎<a name="007">7</a> ‏וַיְהִי־נַ֗עַר מִבֵּ֥ית לֶ֙חֶם֙ יְהוּדָ֔ה מִמִּשְׁפַּ֖חַת יְהוּדָ֑ה וְה֥וּא לֵוִ֖י וְה֥וּא גָֽר־שָֽׁם׃ </span></p>
 <p align="RIGHT"><span lang="he">‎<a name="008">8</a> ‏וַיֵּ֨לֶךְ הָאִ֜ישׁ מֵהָעִ֗יר מִבֵּ֥ית לֶ֙חֶם֙ יְהוּדָ֔ה לָג֖וּר בַּאֲשֶׁ֣ר יִמְצָ֑א וַיָּבֹ֧א הַר־אֶפְרַ֛יִם עַד־בֵּ֥ית מִיכָ֖ה לַעֲשׂ֥וֹת דַּרְכּֽוֹ׃ </span></p>
 <p align="RIGHT"><span lang="he">‎<a name="009">9</a> ‏וַיֹּאמֶר־ל֥וֹ מִיכָ֖ה מֵאַ֣יִן תָּב֑וֹא וַיֹּ֨אמֶר אֵלָ֜יו לֵוִ֣י אָנֹ֗כִי מִבֵּ֥ית לֶ֙חֶם֙ יְהוּדָ֔ה וְאָנֹכִ֣י הֹלֵ֔ךְ לָג֖וּר בַּאֲשֶׁ֥ר אֶמְצָֽא׃ </span></p>
 <p align="RIGHT"><span lang="he">‎<a name="010">10</a> ‏וַיֹּאמֶר֩ ל֨וֹ מִיכָ֜ה שְׁבָ֣ה עִמָּדִ֗י וֶֽהְיֵה־לִי֮ לְאָ֣ב וּלְכֹהֵן֒ וְאָנֹכִ֨י אֶֽתֶּן־לְךָ֜ עֲשֶׂ֤רֶת כֶּ֙סֶף֙ לַיָּמִ֔ים וְעֵ֥רֶךְ בְּגָדִ֖ים וּמִחְיָתֶ֑ךָ וַיֵּ֖לֶךְ הַלֵּוִֽי׃ </span></p>
 <p align="RIGHT"><span lang="he">‎<a name="011">11</a> ‏וַיּ֥וֹאֶל הַלֵּוִ֖י לָשֶׁ֣בֶת אֶת־הָאִ֑ישׁ וַיְהִ֤י הַנַּ֙עַר֙ ל֔וֹ כְּאַחַ֖ד מִבָּנָֽיו׃ </span></p>
 <p align="RIGHT"><span lang="he">‎<a name="012">12</a> ‏וַיְמַלֵּ֤א מִיכָה֙ אֶת־יַ֣ד הַלֵּוִ֔י וַיְהִי־ל֥וֹ הַנַּ֖עַר לְכֹהֵ֑ן וַיְהִ֖י בְּבֵ֥ית מִיכָֽה׃ </span></p>
 <p align="RIGHT"><span lang="he">‎<a name="013">13</a> ‏וַיֹּ֣אמֶר מִיכָ֔ה עַתָּ֣ה יָדַ֔עְתִּי כִּֽי־יֵיטִ֥יב יְהוָ֖ה לִ֑י כִּ֧י הָיָה־לִ֛י הַלֵּוִ֖י לְכֹהֵֽן׃ </span></p>
 </td>
 <td width="50%">
 <p>1 wayəhî-’îš mēhar-’efərāyim ûšəmwō mîḵāyəhû: </p>
 <p>2 wayyō’mer lə’immwō ’elef ûmē’â hakesef ’ăšer luqq<sup>a</sup>ḥ-lāḵə <font color="brown">wə’atî</font> <font color="blue">wə’atə</font> ’ālîṯ wəḡam ’āmarətə bə’āzənay hinnēh-hakesef ’itî ’ănî ləq<sup>a</sup>ḥətîw watō’mer ’immwō bārûḵə bənî layhwâ: </p>
 <p>3 wayyāšeḇ ’eṯ-’elef-ûmē’â hakesef lə’immwō watō’mer ’immwō haqədēš hiqədašətî ’eṯ-hakesef layhwâ mîyāḏî liḇənî l<sup>a</sup>‘ăśwōṯ pesel ûmassēḵâ wə‘atâ ’ăšîḇennû lāḵə: </p>
 <p>4 wayyāšeḇ ’eṯ-hakesef lə’immwō watiqq<sup>a</sup>ḥ ’immwō mā’ṯayim kesef watitənēhû laṣṣwōrēf wayy<sup>a</sup>‘ăśēhû pesel ûmassēḵâ wayəhî bəḇêṯ mîḵāyəhû: </p>
 <p>5 wəhā’îš mîḵâ lwō bêṯ ’ĕlōhîm wayy<sup>a</sup>‘aś ’ēfwōḏ ûṯərāfîm wayəmallē’ ’eṯ-yaḏ ’<sup>a</sup>ḥaḏ mibānāyw wayəhî-lwō ləḵōhēn: </p>
 <p>6 bayyāmîm hâēm ’ên meleḵə bəyiśərā’ēl ’îš hayyāšār bə‘ênāyw y<sup>a</sup>‘ăśeh: f</p>
 <p>7 wayəhî-n<sup>a</sup>‘ar mibêṯ leḥem yəhûḏâ mimmišəp<sup>a</sup>ḥaṯ yəhûḏâ wəhû’ lēwî wəhû’ ḡār-šām: </p>
 <p>8 wayyēleḵə hā’îš mēhā‘îr mibêṯ leḥem yəhûḏâ lāḡûr ba’ăšer yiməṣā’ wayyāḇō’ har-’efərayim ‘aḏ-bêṯ mîḵâ l<sup>a</sup>‘ăśwōṯ darəkwō: </p>
 <p>9 wayyō’mer-lwō mîḵâ mē’ayin tāḇwō’ wayyō’mer ’ēlāyw lēwî ’ānōḵî mibêṯ leḥem yəhûḏâ wə’ānōḵî hōlēḵə lāḡûr ba’ăšer ’eməṣā’: </p>
 <p>10 wayyō’mer lwō mîḵâ šəḇâ ‘immāḏî wehəyēh-lî lə’āḇ ûləḵōhēn wə’ānōḵî ’eten-ləḵā ‘ăśereṯ kesef layyāmîm wə‘ēreḵə bəḡāḏîm ûmiḥəyāṯeḵā wayyēleḵə hallēwî: </p>
 <p>11 wayywō’el hallēwî lāšeḇeṯ ’eṯ-hā’îš wayəhî hann<sup>a</sup>‘ar lwō kə’<sup>a</sup>ḥaḏ mibānāyw: </p>
 <p>12 wayəmallē’ mîḵâ ’eṯ-yaḏ hallēwî wayəhî-lwō hann<sup>a</sup>‘ar ləḵōhēn wayəhî bəḇêṯ mîḵâ: </p>
 <p>13 wayyō’mer mîḵâ ‘atâ yāḏ<sup>a</sup>‘ətî kî-yêṭîḇ yəhwâ lî kî hāyâ-lî hallēwî ləḵōhēn: </p>
 </td>
 </tr></table>
 <p></p><hr>
 <center>
 <a href="jdg018.htm">Next: Judges (Shoftim) Chapter 18</a></center>
 </body>