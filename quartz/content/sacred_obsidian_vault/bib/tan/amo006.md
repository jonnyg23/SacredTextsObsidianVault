<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/amo006.htm">Polyglot</a> 
 <a href="../kjv/amo006.htm">KJV</a> 
 <a href="../sep/amo006.htm">Sep</a> 
 <a href="../vul/amo006.htm">Vul</a> 
 
 <br>
 <br><a href="amo.htm">Amos Index</a><br>
  
 <a href="amo005.htm">Previous</a> 
 <a href="amo007.htm">Next</a> 
 </center>
 <hr>
 
 <h3 align="CENTER">Tanach (Hebrew): Amos Chapter 6</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏ה֚וֹי הַשַּׁאֲנַנִּ֣ים בְּצִיּ֔וֹן וְהַבֹּטְחִ֖ים בְּהַ֣ר שֹׁמְר֑וֹן נְקֻבֵי֙ רֵאשִׁ֣ית הַגּוֹיִ֔ם וּבָ֥אוּ לָהֶ֖ם בֵּ֥ית יִשְׂרָאֵֽל׃ </span></p>
 <p align="RIGHT"><span lang="he">‎<a name="002">2</a> ‏עִבְר֤וּ כַֽלְנֵה֙ וּרְא֔וּ וּלְכ֥וּ מִשָּׁ֖ם חֲמַ֣ת רַבָּ֑ה וּרְד֣וּ גַת־פְּלִשְׁתּ֗ים<font color="red"><sup>1</sup></font> הֲטוֹבִים֙ מִן־הַמַּמְלָכ֣וֹת הָאֵ֔לֶּה אִם־רַ֥ב גְּבוּלָ֖ם מִגְּבֻלְכֶֽם׃ </span></p>
 <p align="RIGHT"><span lang="he">‎<a name="003">3</a> ‏הַֽמְנַדִּ֖ים לְי֣וֹם רָ֑ע וַתַּגִּישׁ֖וּן שֶׁ֥בֶת חָמָֽס׃ </span></p>
 <p align="RIGHT"><span lang="he">‎<a name="004">4</a> ‏הַשֹּֽׁכְבִים֙ עַל־מִטּ֣וֹת שֵׁ֔ן וּסְרֻחִ֖ים עַל־עַרְשׂוֹתָ֑ם וְאֹכְלִ֤ים כָּרִים֙ מִצֹּ֔אן וַעֲגָלִ֖ים מִתּ֥וֹךְ מַרְבֵּֽק׃ </span></p>
 <p align="RIGHT"><span lang="he">‎<a name="005">5</a> ‏הַפֹּרְטִ֖ים עַל־פִּ֣י הַנָּ֑בֶל כְּדָוִ֕יד חָשְׁב֥וּ לָהֶ֖ם כְּלֵי־שִֽׁיר׃ </span></p>
 <p align="RIGHT"><span lang="he">‎<a name="006">6</a> ‏הַשֹּׁתִ֤ים בְּמִזְרְקֵי֙ יַ֔יִן וְרֵאשִׁ֥ית שְׁמָנִ֖ים יִמְשָׁ֑חוּ וְלֹ֥א נֶחְל֖וּ עַל־שֵׁ֥בֶר יוֹסֵֽף׃ </span></p>
 <p align="RIGHT"><span lang="he">‎<a name="007">7</a> ‏לָכֵ֛ן עַתָּ֥ה יִגְל֖וּ בְּרֹ֣אשׁ גֹּלִ֑ים וְסָ֖ר מִרְזַ֥ח סְרוּחִֽים׃ פ</span></p>
 <p align="RIGHT"><span lang="he">‎<a name="008">8</a> ‏נִשְׁבַּע֩ אֲדֹנָ֨י יְהוִ֜ה בְּנַפְשׁ֗וֹ נְאֻם־יְהוָה֙ אֱלֹהֵ֣י צְבָא֔וֹת מְתָאֵ֤ב אָֽנֹכִי֙ אֶת־גְּא֣וֹן יַֽעֲקֹ֔ב וְאַרְמְנֹתָ֖יו שָׂנֵ֑אתִי וְהִסְגַּרְתִּ֖י עִ֥יר וּמְלֹאָֽהּ׃ </span></p>
 <p align="RIGHT"><span lang="he">‎<a name="009">9</a> ‏וְהָיָ֗ה אִם־יִוָּ֨תְר֜וּ עֲשָׂרָ֧ה אֲנָשִׁ֛ים בְּבַ֥יִת אֶחָ֖ד וָמֵֽתוּ׃ </span></p>
 <p align="RIGHT"><span lang="he">‎<a name="010">10</a> ‏וּנְשָׂא֞וֹ דּוֹד֣וֹ וּמְסָרְפ֗וֹ לְהוֹצִ֣יא עֲצָמִים֮ מִן־הַבַּיִת֒ וְאָמַ֞ר לַאֲשֶׁ֨ר בְּיַרְכְּתֵ֥י הַבַּ֛יִת הַע֥וֹד עִמָּ֖ךְ וְאָמַ֣ר אָ֑פֶס וְאָמַ֣ר הָ֔ס כִּ֛י לֹ֥א לְהַזְכִּ֖יר בְּשֵׁ֥ם יְהוָֽה׃ </span></p>
 <p align="RIGHT"><span lang="he">‎<a name="011">11</a> ‏כִּֽי־הִנֵּ֤ה יְהוָה֙ מְצַוֶּ֔ה וְהִכָּ֛ה הַבַּ֥יִת הַגָּד֖וֹל רְסִיסִ֑ים וְהַבַּ֥יִת הַקָּטֹ֖ן בְּקִעִֽים׃ </span></p>
 <p align="RIGHT"><span lang="he">‎<a name="012">12</a> ‏הַיְרֻצ֤וּן בַּסֶּ֙לַע֙ סוּסִ֔ים אִֽם־יַחֲר֖וֹשׁ בַּבְּקָרִ֑ים כִּֽי־הֲפַכְתֶּ֤ם לְרֹאשׁ֙ מִשְׁפָּ֔ט וּפְרִ֥י צְדָקָ֖ה לְלַעֲנָֽה׃ </span></p>
 <p align="RIGHT"><span lang="he">‎<a name="013">13</a> ‏הַשְּׂמֵחִ֖ים לְלֹ֣א דָבָ֑ר הָאֹ֣מְרִ֔ים הֲל֣וֹא בְחָזְקֵ֔נוּ לָקַ֥חְנוּ לָ֖נוּ קַרְנָֽיִם׃ </span></p>
 <p align="RIGHT"><span lang="he">‎<a name="014">14</a> ‏כִּ֡י הִנְנִי֩ מֵקִ֨ים עֲלֵיכֶ֜ם בֵּ֣ית יִשְׂרָאֵ֗ל נְאֻם־יְהוָ֛ה אֱלֹהֵ֥י הַצְּבָא֖וֹת גּ֑וֹי וְלָחֲצ֥וּ אֶתְכֶ֛ם מִלְּב֥וֹא חֲמָ֖ת עַד־נַ֥חַל הָעֲרָבָֽה׃ ס</span></p>
 </td>
 <td width="50%">
 <p>1 hwōy hašša’ănannîm bəṣîywōn wəhabōṭəḥîm bəhar šōmərwōn nəquḇê rē’šîṯ hagwōyim ûḇā’û lâem bêṯ yiśərā’ēl: </p>
 <p>2 ‘iḇərû ḵalənēh ûrə’û ûləḵû miššām ḥămaṯ rabâ ûrəḏû ḡaṯ-pəlišətym<font color="red"><sup>1</sup></font> hăṭwōḇîm min-hammaməlāḵwōṯ hā’ēlleh ’im-raḇ gəḇûlām migəḇuləḵem: </p>
 <p>3 hamənadîm ləywōm rā‘ watagîšûn šeḇeṯ ḥāmās: </p>
 <p>4 haššōḵəḇîm ‘al-miṭṭwōṯ šēn ûsəruḥîm ‘al-‘arəśwōṯām wə’ōḵəlîm kārîm miṣṣō’n w<sup>a</sup>‘ăḡālîm mitwōḵə marəbēq: </p>
 <p>5 hapōrəṭîm ‘al-pî hannāḇel kəḏāwîḏ ḥāšəḇû lâem kəlê-šîr: </p>
 <p>6 haššōṯîm bəmizərəqê yayin wərē’šîṯ šəmānîm yiməšāḥû wəlō’ neḥəlû ‘al-šēḇer ywōsēf: </p>
 <p>7 lāḵēn ‘atâ yiḡəlû bərō’š gōlîm wəsār mirəz<sup>a</sup>ḥ sərûḥîm: f</p>
 <p>8 nišəb<sup>a</sup>‘ ’ăḏōnāy yəhwih bənafəšwō nə’um-yəhwâ ’ĕlōhê ṣəḇā’wōṯ məṯā’ēḇ ’ānōḵî ’eṯ-gə’wōn y<sup>a</sup>‘ăqōḇ wə’arəmənōṯāyw śānē’ṯî wəhisəgarətî ‘îr ûməlō’āh: </p>
 <p>9 wəhāyâ ’im-yiûāṯərû ‘ăśārâ ’ănāšîm bəḇayiṯ ’eḥāḏ wāmēṯû: </p>
 <p>10 ûnəśā’wō dwōḏwō ûməsārəfwō ləhwōṣî’ ‘ăṣāmîm min-habayiṯ wə’āmar la’ăšer bəyarəkəṯê habayiṯ h<sup>a</sup>‘wōḏ ‘immāḵə wə’āmar ’āfes wə’āmar hās kî lō’ ləhazəkîr bəšēm yəhwâ: </p>
 <p>11 kî-hinnēh yəhwâ məṣaûeh wəhikâ habayiṯ hagāḏwōl rəsîsîm wəhabayiṯ haqqāṭōn bəqi‘îm: </p>
 <p>12 hayəruṣûn bassel<sup>a</sup>‘ sûsîm ’im-y<sup>a</sup>ḥărwōš babəqārîm kî-hăfaḵətem lərō’š mišəpāṭ ûfərî ṣəḏāqâ ləl<sup>a</sup>‘ănâ: </p>
 <p>13 haśśəmēḥîm ləlō’ ḏāḇār hā’ōmərîm hălwō’ ḇəḥāzəqēnû lāq<sup>a</sup>ḥənû lānû qarənāyim: </p>
 <p>14 kî hinənî mēqîm ‘ălêḵem bêṯ yiśərā’ēl nə’um-yəhwâ ’ĕlōhê haṣṣəḇā’wōṯ gwōy wəlāḥăṣû ’eṯəḵem milləḇwō’ ḥămāṯ ‘aḏ-n<sup>a</sup>ḥal hā‘ărāḇâ: s</p>
 </td>
 </tr></table>
 <p></p><hr>
 <center>
 <a href="amo007.htm">Next: Amos Chapter 7</a></center>
 </body>