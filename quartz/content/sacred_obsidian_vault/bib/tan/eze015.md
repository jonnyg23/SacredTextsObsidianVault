<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/eze015.htm">Polyglot</a> 
 <a href="../kjv/eze015.htm">KJV</a> 
 <a href="../sep/eze015.htm">Sep</a> 
 <a href="../vul/eze015.htm">Vul</a> 
 
 <br>
 <br><a href="eze.htm">Ezekiel (Yechezqel) Index</a><br>
  
 <a href="eze014.htm">Previous</a> 
 <a href="eze016.htm">Next</a> 
 </center>
 <hr>
 
 <h3 align="CENTER">Tanach (Hebrew): Ezekiel (Yechezqel) Chapter 15</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְהִ֥י דְבַר־יְהוָ֖ה אֵלַ֥י לֵאמֹֽר׃ </span></p>
 <p align="RIGHT"><span lang="he">‎<a name="002">2</a> ‏בֶּן־אָדָ֕ם מַה־יִּֽהְיֶ֥ה עֵץ־הַגֶּ֖פֶן מִכָּל־עֵ֑ץ הַזְּמוֹרָ֕ה אֲשֶׁ֥ר הָיָ֖ה בַּעֲצֵ֥י הַיָּֽעַר׃ </span></p>
 <p align="RIGHT"><span lang="he">‎<a name="003">3</a> ‏הֲיֻקַּ֤ח מִמֶּ֙נּוּ֙ עֵ֔ץ לַעֲשׂ֖וֹת לִמְלָאכָ֑ה אִם־יִקְח֤וּ מִמֶּ֙נּוּ֙ יָתֵ֔ד לִתְל֥וֹת עָלָ֖יו כָּל־כֶּֽלִי׃ </span></p>
 <p align="RIGHT"><span lang="he">‎<a name="004">4</a> ‏הִנֵּ֥ה לָאֵ֖שׁ נִתַּ֣ן לְאָכְלָ֑ה אֵת֩ שְׁנֵ֨י קְצוֹתָ֜יו אָכְלָ֤ה הָאֵשׁ֙ וְתוֹכ֣וֹ נָחָ֔ר הֲיִצְלַ֖ח לִמְלָאכָֽה׃ </span></p>
 <p align="RIGHT"><span lang="he">‎<a name="005">5</a> ‏הִנֵּה֙ בִּֽהְיוֹת֣וֹ תָמִ֔ים לֹ֥א יֵֽעָשֶׂ֖ה לִמְלָאכָ֑ה אַ֣ף כִּי־אֵ֤שׁ אֲכָלַ֙תְהוּ֙ וַיֵּחָ֔ר וְנַעֲשָׂ֥ה ע֖וֹד לִמְלָאכָֽה׃ ס</span></p>
 <p align="RIGHT"><span lang="he">‎<a name="006">6</a> ‏לָכֵ֗ן כֹּ֤ה אָמַר֙ אֲדֹנָ֣י יְהוִ֔ה כַּאֲשֶׁ֤ר עֵץ־הַגֶּ֙פֶן֙ בְּעֵ֣ץ הַיַּ֔עַר אֲשֶׁר־נְתַתִּ֥יו לָאֵ֖שׁ לְאָכְלָ֑ה כֵּ֣ן נָתַ֔תִּי אֶת־יֹשְׁבֵ֖י יְרוּשָׁלִָֽם׃ </span></p>
 <p align="RIGHT"><span lang="he">‎<a name="007">7</a> ‏וְנָתַתִּ֤י אֶת־פָּנַי֙ בָּהֶ֔ם מֵהָאֵ֣שׁ יָצָ֔אוּ וְהָאֵ֖שׁ תֹּֽאכְלֵ֑ם וִֽידַעְתֶּם֙ כִּֽי־אֲנִ֣י יְהוָ֔ה בְּשׂוּמִ֥י אֶת־פָּנַ֖י בָּהֶֽם׃ </span></p>
 <p align="RIGHT"><span lang="he">‎<a name="008">8</a> ‏וְנָתַתִּ֥י אֶת־הָאָ֖רֶץ שְׁמָמָ֑ה יַ֚עַן מָ֣עֲלוּ מַ֔עַל נְאֻ֖ם אֲדֹנָ֥י יְהוִֽה׃ פ</span></p>
 </td>
 <td width="50%">
 <p>1 wayəhî ḏəḇar-yəhwâ ’ēlay lē’mōr: </p>
 <p>2 ben-’āḏām mah-yyihəyeh ‘ēṣ-hagefen mikāl-‘ēṣ hazzəmwōrâ ’ăšer hāyâ b<sup>a</sup>‘ăṣê hayyā‘ar: </p>
 <p>3 hăyuqq<sup>a</sup>ḥ mimmennû ‘ēṣ l<sup>a</sup>‘ăśwōṯ liməlā’ḵâ ’im-yiqəḥû mimmennû yāṯēḏ liṯəlwōṯ ‘ālāyw kāl-kelî: </p>
 <p>4 hinnēh lā’ēš nitan lə’āḵəlâ ’ēṯ šənê qəṣwōṯāyw ’āḵəlâ hā’ēš wəṯwōḵwō nāḥār hăyiṣəl<sup>a</sup>ḥ liməlā’ḵâ: </p>
 <p>5 hinnēh bihəywōṯwō ṯāmîm lō’ yē‘āśeh liməlā’ḵâ ’af kî-’ēš ’ăḵālaṯəhû wayyēḥār wən<sup>a</sup>‘ăśâ ‘wōḏ liməlā’ḵâ: s</p>
 <p>6 lāḵēn kōh ’āmar ’ăḏōnāy yəhwih ka’ăšer ‘ēṣ-hagefen bə‘ēṣ hayy<sup>a</sup>‘ar ’ăšer-nəṯatîw lā’ēš lə’āḵəlâ kēn nāṯatî ’eṯ-yōšəḇê yərûšālāim: </p>
 <p>7 wənāṯatî ’eṯ-pānay bâem mēhā’ēš yāṣā’û wəhā’ēš tō’ḵəlēm wîḏ<sup>a</sup>‘ətem kî-’ănî yəhwâ bəśûmî ’eṯ-pānay bâem: </p>
 <p>8 wənāṯatî ’eṯ-hā’āreṣ šəmāmâ y<sup>a</sup>‘an mā‘ălû m<sup>a</sup>‘al nə’um ’ăḏōnāy yəhwih: f</p>
 </td>
 </tr></table>
 <p></p><hr>
 <center>
 <a href="eze016.htm">Next: Ezekiel (Yechezqel) Chapter 16</a></center>
 </body>