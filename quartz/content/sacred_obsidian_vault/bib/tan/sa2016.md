<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/sa2016.htm">Polyglot</a> 
 <a href="../kjv/sa2016.htm">KJV</a> 
 <a href="../sep/sa2016.htm">Sep</a> 
 <a href="../vul/sa2016.htm">Vul</a> 
 
 <br>
 <br><a href="sa2.htm">2 Samuel (2 Shmuel) Index</a><br>
  
 <a href="sa2015.htm">Previous</a> 
 <a href="sa2017.htm">Next</a> 
 </center>
 <hr>
 
 <h3 align="CENTER">Tanach (Hebrew): 2 Samuel (2 Shmuel) Chapter 16</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וְדָוִ֗ד עָבַ֤ר מְעַט֙ מֵֽהָרֹ֔אשׁ וְהִנֵּ֥ה צִיבָ֛א נַ֥עַר מְפִי־בֹ֖שֶׁת לִקְרָאת֑וֹ וְצֶ֨מֶד חֲמֹרִ֜ים חֲבֻשִׁ֗ים וַעֲלֵיהֶם֩ מָאתַ֨יִם לֶ֜חֶם וּמֵאָ֧ה צִמּוּקִ֛ים וּמֵ֥אָה קַ֖יִץ וְנֵ֥בֶל יָֽיִן׃ </span></p>
 <p align="RIGHT"><span lang="he">‎<a name="002">2</a> ‏וַיֹּ֧אמֶר הַמֶּ֛לֶךְ אֶל־צִיבָ֖א מָה־אֵ֣לֶּה לָּ֑ךְ וַיֹּ֣אמֶר צִ֠יבָא הַחֲמוֹרִ֨ים לְבֵית־הַמֶּ֜לֶךְ לִרְכֹּ֗ב <font color="brown">ולהלחם</font> <font color="blue">וְהַלֶּ֤חֶם</font> וְהַקַּ֙יִץ֙ לֶאֱכ֣וֹל הַנְּעָרִ֔ים וְהַיַּ֕יִן לִשְׁתּ֥וֹת הַיָּעֵ֖ף בַּמִּדְבָּֽר׃ </span></p>
 <p align="RIGHT"><span lang="he">‎<a name="003">3</a> ‏וַיֹּ֣אמֶר הַמֶּ֔לֶךְ וְאַיֵּ֖ה בֶּן־אֲדֹנֶ֑יךָ וַיֹּ֨אמֶר צִיבָ֜א אֶל־הַמֶּ֗לֶךְ הִנֵּה֙ יוֹשֵׁ֣ב בִּירוּשָׁלִַ֔ם כִּ֣י אָמַ֔ר הַיּ֗וֹם יָשִׁ֤יבוּ לִי֙ בֵּ֣ית יִשְׂרָאֵ֔ל אֵ֖ת מַמְלְכ֥וּת אָבִֽי׃ </span></p>
 <p align="RIGHT"><span lang="he">‎<a name="004">4</a> ‏וַיֹּ֤אמֶר הַמֶּ֙לֶךְ֙ לְצִבָ֔א הִנֵּ֣ה לְךָ֔ כֹּ֖ל אֲשֶׁ֣ר לִמְפִי־בֹ֑שֶׁת וַיֹּ֤אמֶר צִיבָא֙ הִֽשְׁתַּחֲוֵ֔יתִי אֶמְצָא־חֵ֥ן בְּעֵינֶ֖יךָ אֲדֹנִ֥י הַמֶּֽלֶךְ׃ </span></p>
 <p align="RIGHT"><span lang="he">‎<a name="005">5</a> ‏וּבָ֛א הַמֶּ֥לֶךְ דָּוִ֖ד עַד־בַּֽחוּרִ֑ים וְהִנֵּ֣ה מִשָּׁם֩ אִ֨ישׁ יוֹצֵ֜א מִמִּשְׁפַּ֣חַת בֵּית־שָׁא֗וּל וּשְׁמוֹ֙ שִׁמְעִ֣י בֶן־גֵּרָ֔א יֹצֵ֥א יָצ֖וֹא וּמְקַלֵּֽל׃ </span></p>
 <p align="RIGHT"><span lang="he">‎<a name="006">6</a> ‏וַיְסַקֵּ֤ל בָּֽאֲבָנִים֙ אֶת־דָּוִ֔ד וְאֶת־כָּל־עַבְדֵ֖י הַמֶּ֣לֶךְ דָּוִ֑ד וְכָל־הָעָם֙ וְכָל־הַגִּבֹּרִ֔ים מִימִינ֖וֹ וּמִשְּׂמֹאלֽוֹ׃ </span></p>
 <p align="RIGHT"><span lang="he">‎<a name="007">7</a> ‏וְכֹֽה־אָמַ֥ר שִׁמְעִ֖י בְּקַֽלְל֑וֹ צֵ֥א צֵ֛א אִ֥ישׁ הַדָּמִ֖ים וְאִ֥ישׁ הַבְּלִיָּֽעַל׃ </span></p>
 <p align="RIGHT"><span lang="he">‎<a name="008">8</a> ‏הֵשִׁיב֩ עָלֶ֨יךָ יְהוָ֜ה כֹּ֣ל׀ דְּמֵ֣י בֵית־שָׁא֗וּל אֲשֶׁ֤ר מָלַ֙כְתָּ֙ <font color="brown">תחתו</font> <font color="blue">תַּחְתָּ֔יו</font> וַיִּתֵּ֤ן יְהוָה֙ אֶת־הַמְּלוּכָ֔ה בְּיַ֖ד אַבְשָׁל֣וֹם בְּנֶ֑ךָ וְהִנְּךָ֙ בְּרָ֣עָתֶ֔ךָ כִּ֛י אִ֥ישׁ דָּמִ֖ים אָֽתָּה׃ </span></p>
 <p align="RIGHT"><span lang="he">‎<a name="009">9</a> ‏וַיֹּ֨אמֶר אֲבִישַׁ֤י בֶּן־צְרוּיָה֙ אֶל־הַמֶּ֔לֶךְ לָ֣מָּה יְקַלֵּ֞ל הַכֶּ֤לֶב הַמֵּת֙ הַזֶּ֔ה אֶת־אֲדֹנִ֖י הַמֶּ֑לֶךְ אֶעְבְּרָה־נָּ֖א וְאָסִ֥ירָה אֶת־רֹאשֽׁוֹ׃ ס</span></p>
 <p align="RIGHT"><span lang="he">‎<a name="010">10</a> ‏וַיֹּ֣אמֶר הַמֶּ֔לֶךְ מַה־לִּ֥י וְלָכֶ֖ם בְּנֵ֣י צְרֻיָ֑ה <font color="brown">כי</font> <font color="blue">כֹּ֣ה</font> יְקַלֵּ֗ל <font color="brown">וכי</font> <font color="blue">כִּ֤י</font> יְהוָה֙ אָ֤מַר לוֹ֙ קַלֵּ֣ל אֶת־דָּוִ֔ד וּמִ֣י יֹאמַ֔ר מַדּ֖וּעַ עָשִׂ֥יתָה כֵּֽן׃ ס</span></p>
 <p align="RIGHT"><span lang="he">‎<a name="011">11</a> ‏וַיֹּ֨אמֶר דָּוִ֤ד אֶל־אֲבִישַׁי֙ וְאֶל־כָּל־עֲבָדָ֔יו הִנֵּ֥ה בְנִ֛י אֲשֶׁר־יָצָ֥א מִמֵּעַ֖י מְבַקֵּ֣שׁ אֶת־נַפְשִׁ֑י וְאַ֨ף כִּֽי־עַתָּ֜ה בֶּן־הַיְמִינִ֗י הַנִּ֤חוּ לוֹ֙ וִֽיקַלֵּ֔ל כִּ֥י אָֽמַר־ל֖וֹ יְהוָֽה׃ </span></p>
 <p align="RIGHT"><span lang="he">‎<a name="012">12</a> ‏אוּלַ֛י יִרְאֶ֥ה יְהוָ֖ה <font color="brown">בעוני</font> <font color="blue">בְּעֵינִ֑י</font> וְהֵשִׁ֨יב יְהוָ֥ה לִי֙ טוֹבָ֔ה תַּ֥חַת קִלְלָת֖וֹ הַיּ֥וֹם הַזֶּֽה׃ </span></p>
 <p align="RIGHT"><span lang="he">‎<a name="013">13</a> ‏וַיֵּ֧לֶךְ דָּוִ֛ד וַאֲנָשָׁ֖יו בַּדָּ֑רֶךְ סוְשִׁמְעִ֡י הֹלֵךְ֩ בְּצֵ֨לַע הָהָ֜ר לְעֻמָּת֗וֹ הָלוֹךְ֙ וַיְקַלֵּ֔ל וַיְסַקֵּ֤ל בָּֽאֲבָנִים֙ לְעֻמָּת֔וֹ וְעִפַּ֖ר בֶּעָפָֽר׃ פ</span></p>
 <p align="RIGHT"><span lang="he">‎<a name="014">14</a> ‏וַיָּבֹ֥א הַמֶּ֛לֶךְ וְכָל־הָעָ֥ם אֲשֶׁר־אִתּ֖וֹ עֲיֵפִ֑ים וַיִּנָּפֵ֖שׁ שָֽׁם׃ </span></p>
 <p align="RIGHT"><span lang="he">‎<a name="015">15</a> ‏וְאַבְשָׁל֗וֹם וְכָל־הָעָם֙ אִ֣ישׁ יִשְׂרָאֵ֔ל בָּ֖אוּ יְרוּשָׁלִָ֑ם וַאֲחִיתֹ֖פֶל אִתּֽוֹ׃ </span></p>
 <p align="RIGHT"><span lang="he">‎<a name="016">16</a> ‏וַיְהִ֗י כַּֽאֲשֶׁר־בָּ֞א חוּשַׁ֧י הָאַרְכִּ֛י רֵעֶ֥ה דָוִ֖ד אֶל־אַבְשָׁל֑וֹם וַיֹּ֤אמֶר חוּשַׁי֙ אֶל־אַבְשָׁלֹ֔ם יְחִ֥י הַמֶּ֖לֶךְ יְחִ֥י הַמֶּֽלֶךְ׃ </span></p>
 <p align="RIGHT"><span lang="he">‎<a name="017">17</a> ‏וַיֹּ֤אמֶר אַבְשָׁלוֹם֙ אֶל־חוּשַׁ֔י זֶ֥ה חַסְדְּךָ֖ אֶת־רֵעֶ֑ךָ לָ֥מָּה לֹֽא־הָלַ֖כְתָּ אֶת־רֵעֶֽךָ׃ </span></p>
 <p align="RIGHT"><span lang="he">‎<a name="018">18</a> ‏וַיֹּ֣אמֶר חוּשַׁי֮ אֶל־אַבְשָׁלֹם֒ לֹ֕א כִּי֩ אֲשֶׁ֨ר בָּחַ֧ר יְהוָ֛ה וְהָעָ֥ם הַזֶּ֖ה וְכָל־אִ֣ישׁ יִשְׂרָאֵ֑ל <font color="brown">לא</font> <font color="blue">ל֥וֹ</font> אֶהְיֶ֖ה וְאִתּ֥וֹ אֵשֵֽׁב׃ </span></p>
 <p align="RIGHT"><span lang="he">‎<a name="019">19</a> ‏וְהַשֵּׁנִ֗ית לְמִי֙ אֲנִ֣י אֶֽעֱבֹ֔ד הֲל֖וֹא לִפְנֵ֣י בְנ֑וֹ כַּאֲשֶׁ֤ר עָבַ֙דְתִּי֙ לִפְנֵ֣י אָבִ֔יךָ כֵּ֖ן אֶהְיֶ֥ה לְפָנֶֽיךָ׃ פ</span></p>
 <p align="RIGHT"><span lang="he">‎<a name="020">20</a> ‏וַיֹּ֥אמֶר אַבְשָׁל֖וֹם אֶל־אֲחִיתֹ֑פֶל הָב֥וּ לָכֶ֛ם עֵצָ֖ה מַֽה־נַּעֲשֶֽׂה׃ </span></p>
 <p align="RIGHT"><span lang="he">‎<a name="021">21</a> ‏וַיֹּ֤אמֶר אֲחִיתֹ֙פֶל֙ אֶל־אַבְשָׁלֹ֔ם בּ֚וֹא אֶל־פִּלַגְשֵׁ֣י אָבִ֔יךָ אֲשֶׁ֥ר הִנִּ֖יחַ לִשְׁמ֣וֹר הַבָּ֑יִת וְשָׁמַ֤ע כָּל־יִשְׂרָאֵל֙ כִּֽי־נִבְאַ֣שְׁתָּ אֶת־אָבִ֔יךָ וְחָ֣זְק֔וּ יְדֵ֖י כָּל־אֲשֶׁ֥ר אִתָּֽךְ׃ </span></p>
 <p align="RIGHT"><span lang="he">‎<a name="022">22</a> ‏וַיַּטּ֧וּ לְאַבְשָׁל֛וֹם הָאֹ֖הֶל עַל־הַגָּ֑ג וַיָּבֹ֤א אַבְשָׁלוֹם֙ אֶל־פִּֽלַגְשֵׁ֣י אָבִ֔יו לְעֵינֵ֖י כָּל־יִשְׂרָאֵֽל׃ </span></p>
 <p align="RIGHT"><span lang="he">‎<a name="023">23</a> ‏וַעֲצַ֣ת אֲחִיתֹ֗פֶל אֲשֶׁ֤ר יָעַץ֙ בַּיָּמִ֣ים הָהֵ֔ם כַּאֲשֶׁ֥ר יִשְׁאַל־<font color="blue">אִ֖ישׁ</font> בִּדְבַ֣ר הָאֱלֹהִ֑ים כֵּ֚ן כָּל־עֲצַ֣ת אֲחִיתֹ֔פֶל גַּם־לְדָוִ֖ד גַּ֥ם לְאַבְשָׁלֹֽם׃ ס</span></p>
 </td>
 <td width="50%">
 <p>1 wəḏāwiḏ ‘āḇar mə‘aṭ mēhārō’š wəhinnēh ṣîḇā’ n<sup>a</sup>‘ar məfî-ḇōšeṯ liqərā’ṯwō wəṣemeḏ ḥămōrîm ḥăḇušîm w<sup>a</sup>‘ălêhem mā’ṯayim leḥem ûmē’â ṣimmûqîm ûmē’â qayiṣ wənēḇel yāyin: </p>
 <p>2 wayyō’mer hammeleḵə ’el-ṣîḇā’ mâ-’ēlleh llāḵə wayyō’mer ṣîḇā’ h<sup>a</sup>ḥămwōrîm ləḇêṯ-hammeleḵə lirəkōḇ <font color="brown">ûləhalleḥem</font> <font color="blue">wəhalleḥem</font> wəhaqqayiṣ le’ĕḵwōl hannə‘ārîm wəhayyayin lišətwōṯ hayyā‘ēf bammiḏəbār: </p>
 <p>3 wayyō’mer hammeleḵə wə’ayyēh ben-’ăḏōneyḵā wayyō’mer ṣîḇā’ ’el-hammeleḵə hinnēh ywōšēḇ bîrûšālaim kî ’āmar hayywōm yāšîḇû lî bêṯ yiśərā’ēl ’ēṯ mamələḵûṯ ’āḇî: </p>
 <p>4 wayyō’mer hammeleḵə ləṣiḇā’ hinnēh ləḵā kōl ’ăšer liməfî-ḇōšeṯ wayyō’mer ṣîḇā’ hišət<sup>a</sup>ḥăwêṯî ’eməṣā’-ḥēn bə‘êneyḵā ’ăḏōnî hammeleḵə: </p>
 <p>5 ûḇā’ hammeleḵə dāwiḏ ‘aḏ-b<sup>a</sup>ḥûrîm wəhinnēh miššām ’îš ywōṣē’ mimmišəp<sup>a</sup>ḥaṯ bêṯ-šā’ûl ûšəmwō šimə‘î ḇen-gērā’ yōṣē’ yāṣwō’ ûməqallēl: </p>
 <p>6 wayəsaqqēl bā’ăḇānîm ’eṯ-dāwiḏ wə’eṯ-kāl-‘aḇəḏê hammeleḵə dāwiḏ wəḵāl-hā‘ām wəḵāl-hagibōrîm mîmînwō ûmiśśəmō’lwō: </p>
 <p>7 wəḵōh-’āmar šimə‘î bəqaləlwō ṣē’ ṣē’ ’îš hadāmîm wə’îš habəlîyā‘al: </p>
 <p>8 hēšîḇ ‘āleyḵā yəhwâ kōl| dəmê ḇêṯ-šā’ûl ’ăšer mālaḵətā <font color="brown">t<sup>a</sup>ḥətwō</font> <font color="blue">t<sup>a</sup>ḥətāyw</font> wayyitēn yəhwâ ’eṯ-hamməlûḵâ bəyaḏ ’aḇəšālwōm bəneḵā wəhinnəḵā bərā‘āṯeḵā kî ’îš dāmîm ’ātâ: </p>
 <p>9 wayyō’mer ’ăḇîšay ben-ṣərûyâ ’el-hammeleḵə lāmmâ yəqallēl hakeleḇ hammēṯ hazzeh ’eṯ-’ăḏōnî hammeleḵə ’e‘əbərâ-nnā’ wə’āsîrâ ’eṯ-rō’šwō: s</p>
 <p>10 wayyō’mer hammeleḵə mah-llî wəlāḵem bənê ṣəruyâ <font color="brown">kî</font> <font color="blue">kōh</font> yəqallēl <font color="brown">wəḵî</font> <font color="blue">kî</font> yəhwâ ’āmar lwō qallēl ’eṯ-dāwiḏ ûmî yō’mar madû‘a ‘āśîṯâ kēn: s</p>
 <p>11 wayyō’mer dāwiḏ ’el-’ăḇîšay wə’el-kāl-‘ăḇāḏāyw hinnēh ḇənî ’ăšer-yāṣā’ mimmē‘ay məḇaqqēš ’eṯ-nafəšî wə’af kî-‘atâ ben-hayəmînî hanniḥû lwō wîqallēl kî ’āmar-lwō yəhwâ: </p>
 <p>12 ’ûlay yirə’eh yəhwâ <font color="brown">bə‘ăwōnî</font> <font color="blue">bə‘ênî</font> wəhēšîḇ yəhwâ lî ṭwōḇâ t<sup>a</sup>ḥaṯ qiləlāṯwō hayywōm hazzeh: </p>
 <p>13 wayyēleḵə dāwiḏ wa’ănāšāyw badāreḵə swəšimə‘î hōlēḵə bəṣēl<sup>a</sup>‘ hâār lə‘ummāṯwō hālwōḵə wayəqallēl wayəsaqqēl bā’ăḇānîm lə‘ummāṯwō wə‘ipar be‘āfār: f</p>
 <p>14 wayyāḇō’ hammeleḵə wəḵāl-hā‘ām ’ăšer-’itwō ‘ăyēfîm wayyinnāfēš šām: </p>
 <p>15 wə’aḇəšālwōm wəḵāl-hā‘ām ’îš yiśərā’ēl bā’û yərûšālāim wa’ăḥîṯōfel ’itwō: </p>
 <p>16 wayəhî ka’ăšer-bā’ ḥûšay hā’arəkî rē‘eh ḏāwiḏ ’el-’aḇəšālwōm wayyō’mer ḥûšay ’el-’aḇəšālōm yəḥî hammeleḵə yəḥî hammeleḵə: </p>
 <p>17 wayyō’mer ’aḇəšālwōm ’el-ḥûšay zeh ḥasədəḵā ’eṯ-rē‘eḵā lāmmâ lō’-hālaḵətā ’eṯ-rē‘eḵā: </p>
 <p>18 wayyō’mer ḥûšay ’el-’aḇəšālōm lō’ kî ’ăšer bāḥar yəhwâ wəhā‘ām hazzeh wəḵāl-’îš yiśərā’ēl <font color="brown">lō’</font> <font color="blue">lwō</font> ’ehəyeh wə’itwō ’ēšēḇ: </p>
 <p>19 wəhaššēnîṯ ləmî ’ănî ’e‘ĕḇōḏ hălwō’ lifənê ḇənwō ka’ăšer ‘āḇaḏətî lifənê ’āḇîḵā kēn ’ehəyeh ləfāneyḵā: f</p>
 <p>20 wayyō’mer ’aḇəšālwōm ’el-’ăḥîṯōfel hāḇû lāḵem ‘ēṣâ mah-nn<sup>a</sup>‘ăśeh: </p>
 <p>21 wayyō’mer ’ăḥîṯōfel ’el-’aḇəšālōm bwō’ ’el-pilaḡəšê ’āḇîḵā ’ăšer hinnîḥa lišəmwōr habāyiṯ wəšām<sup>a</sup>‘ kāl-yiśərā’ēl kî-niḇə’ašətā ’eṯ-’āḇîḵā wəḥāzəqû yəḏê kāl-’ăšer ’itāḵə: </p>
 <p>22 wayyaṭṭû lə’aḇəšālwōm hā’ōhel ‘al-hagāḡ wayyāḇō’ ’aḇəšālwōm ’el-pilaḡəšê ’āḇîw lə‘ênê kāl-yiśərā’ēl: </p>
 <p>23 w<sup>a</sup>‘ăṣaṯ ’ăḥîṯōfel ’ăšer yā‘aṣ bayyāmîm hâēm ka’ăšer yišə’al-<font color="blue">’îš</font> biḏəḇar hā’ĕlōhîm kēn kāl-‘ăṣaṯ ’ăḥîṯōfel gam-ləḏāwiḏ gam lə’aḇəšālōm: s</p>
 </td>
 </tr></table>
 <p></p><hr>
 <center>
 <a href="sa2017.htm">Next: 2 Samuel (2 Shmuel) Chapter 17</a></center>
 </body>