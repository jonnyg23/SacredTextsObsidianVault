<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/kg2015.htm">Polyglot</a> 
 <a href="../kjv/kg2015.htm">KJV</a> 
 <a href="../sep/kg2015.htm">Sep</a> 
 <a href="../vul/kg2015.htm">Vul</a> 
 
 <br>
 <br><a href="kg2.htm">2 Kings (2 Melakhim) Index</a><br>
  
 <a href="kg2014.htm">Previous</a> 
 <a href="kg2016.htm">Next</a> 
 </center>
 <hr>
 
 <h3 align="CENTER">Tanach (Hebrew): 2 Kings (2 Melakhim) Chapter 15</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏בִּשְׁנַ֨ת עֶשְׂרִ֤ים וָשֶׁ֙בַע֙ שָׁנָ֔ה לְיָרָבְעָ֖ם מֶ֣לֶךְ יִשְׂרָאֵ֑ל מָלַ֛ךְ עֲזַרְיָ֥ה בֶן־אֲמַצְיָ֖ה מֶ֥לֶךְ יְהוּדָֽה׃ </span></p>
 <p align="RIGHT"><span lang="he">‎<a name="002">2</a> ‏בֶּן־שֵׁ֨שׁ עֶשְׂרֵ֤ה שָׁנָה֙ הָיָ֣ה בְמָלְכ֔וֹ וַחֲמִשִּׁ֤ים וּשְׁתַּ֙יִם֙ שָׁנָ֔ה מָלַ֖ךְ בִּירוּשָׁלִָ֑ם וְשֵׁ֣ם אִמּ֔וֹ יְכָלְיָ֖הוּ מִירוּשָׁלִָֽם׃ </span></p>
 <p align="RIGHT"><span lang="he">‎<a name="003">3</a> ‏וַיַּ֥עַשׂ הַיָּשָׁ֖ר בְּעֵינֵ֣י יְהוָ֑ה כְּכֹ֥ל אֲשֶׁר־עָשָׂ֖ה אֲמַצְיָ֥הוּ אָבִֽיו׃ </span></p>
 <p align="RIGHT"><span lang="he">‎<a name="004">4</a> ‏רַ֥ק הַבָּמ֖וֹת לֹא־סָ֑רוּ ע֥וֹד הָעָ֛ם מְזַבְּחִ֥ים וּֽמְקַטְּרִ֖ים בַּבָּמֽוֹת׃ </span></p>
 <p align="RIGHT"><span lang="he">‎<a name="005">5</a> ‏וַיְנַגַּ֨ע יְהוָ֜ה אֶת־הַמֶּ֗לֶךְ וַיְהִ֤י מְצֹרָע֙ עַד־י֣וֹם מֹת֔וֹ וַיֵּ֖שֶׁב בְּבֵ֣ית הַחָפְשִׁ֑ית וְיוֹתָ֤ם בֶּן־הַמֶּ֙לֶךְ֙ עַל־הַבַּ֔יִת שֹׁפֵ֖ט אֶת־עַ֥ם הָאָֽרֶץ׃ </span></p>
 <p align="RIGHT"><span lang="he">‎<a name="006">6</a> ‏וְיֶ֛תֶר דִּבְרֵ֥י עֲזַרְיָ֖הוּ וְכָל־אֲשֶׁ֣ר עָשָׂ֑ה הֲלֹא־הֵ֣ם כְּתוּבִ֗ים עַל־סֵ֛פֶר דִּבְרֵ֥י הַיָּמִ֖ים לְמַלְכֵ֥י יְהוּדָֽה׃ </span></p>
 <p align="RIGHT"><span lang="he">‎<a name="007">7</a> ‏וַיִּשְׁכַּ֤ב עֲזַרְיָה֙ עִם־אֲבֹתָ֔יו וַיִּקְבְּר֥וּ אֹת֛וֹ עִם־אֲבֹתָ֖יו בְּעִ֣יר דָּוִ֑ד וַיִּמְלֹ֛ךְ יוֹתָ֥ם בְּנ֖וֹ תַּחְתָּֽיו׃ פ</span></p>
 <p align="RIGHT"><span lang="he">‎<a name="008">8</a> ‏בִּשְׁנַ֨ת שְׁלֹשִׁ֤ים וּשְׁמֹנֶה֙ שָׁנָ֔ה לַעֲזַרְיָ֖הוּ מֶ֣לֶךְ יְהוּדָ֑ה מָ֠לַךְ זְכַרְיָ֨הוּ בֶן־יָרָבְעָ֧ם עַל־יִשְׂרָאֵ֛ל בְּשֹׁמְר֖וֹן שִׁשָּׁ֥ה חֳדָשִֽׁים׃ </span></p>
 <p align="RIGHT"><span lang="he">‎<a name="009">9</a> ‏וַיַּ֤עַשׂ הָרַע֙ בְּעֵינֵ֣י יְהוָ֔ה כַּאֲשֶׁ֥ר עָשׂ֖וּ אֲבֹתָ֑יו לֹ֣א סָ֗ר מֵֽחַטֹּאות֙ יָרָבְעָ֣ם בֶּן־נְבָ֔ט אֲשֶׁ֥ר הֶחֱטִ֖יא אֶת־יִשְׂרָאֵֽל׃ </span></p>
 <p align="RIGHT"><span lang="he">‎<a name="010">10</a> ‏וַיִּקְשֹׁ֤ר עָלָיו֙ שַׁלֻּ֣ם בֶּן־יָבֵ֔שׁ וַיַּכֵּ֥הוּ קָֽבָלְ־עָ֖ם וַיְמִיתֵ֑הוּ וַיִּמְלֹ֖ךְ תַּחְתָּֽיו׃ </span></p>
 <p align="RIGHT"><span lang="he">‎<a name="011">11</a> ‏וְיֶ֖תֶר דִּבְרֵ֣י זְכַרְיָ֑ה הִנָּ֣ם כְּתוּבִ֗ים עַל־סֵ֛פֶר דִּבְרֵ֥י הַיָּמִ֖ים לְמַלְכֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="012">12</a> ‏ה֣וּא דְבַר־יְהוָ֗ה אֲשֶׁ֨ר דִּבֶּ֤ר אֶל־יֵהוּא֙ לֵאמֹ֔ר בְּנֵ֣י רְבִיעִ֔ים יֵשְׁב֥וּ לְךָ֖ עַל־כִּסֵּ֣א יִשְׂרָאֵ֑ל וַֽיְהִי־כֵֽן׃ פ</span></p>
 <p align="RIGHT"><span lang="he">‎<a name="013">13</a> ‏שַׁלּ֤וּם בֶּן־יָבֵישׁ֙ מָלַ֔ךְ בִּשְׁנַ֨ת שְׁלֹשִׁ֤ים וָתֵ֙שַׁע֙ שָׁנָ֔ה לְעֻזִיָּ֖ה מֶ֣לֶךְ יְהוּדָ֑ה וַיִּמְלֹ֥ךְ יֶֽרַח־יָמִ֖ים בְּשֹׁמְרֽוֹן׃ </span></p>
 <p align="RIGHT"><span lang="he">‎<a name="014">14</a> ‏וַיַּעַל֩ מְנַחֵ֨ם בֶּן־גָּדִ֜י מִתִּרְצָ֗ה וַיָּבֹא֙ שֹׁמְר֔וֹן וַיַּ֛ךְ אֶת־שַׁלּ֥וּם בֶּן־יָבֵ֖ישׁ בְּשֹׁמְר֑וֹן וַיְמִיתֵ֖הוּ וַיִּמְלֹ֥ךְ תַּחְתָּֽיו׃ </span></p>
 <p align="RIGHT"><span lang="he">‎<a name="015">15</a> ‏וְיֶ֙תֶר֙ דִּבְרֵ֣י שַׁלּ֔וּם וְקִשְׁר֖וֹ אֲשֶׁ֣ר קָשָׁ֑ר הִנָּ֣ם כְּתֻבִ֗ים עַל־סֵ֛פֶר דִּבְרֵ֥י הַיָּמִ֖ים לְמַלְכֵ֥י יִשְׂרָאֵֽל׃ ס</span></p>
 <p align="RIGHT"><span lang="he">‎<a name="016">16</a> ‏אָ֣ז יַכֶּֽה־מְ֠נַחֵם אֶת־תִּפְסַ֨ח וְאֶת־כָּל־אֲשֶׁר־בָּ֤הּ וְאֶת־גְּבוּלֶ֙יהָ֙ מִתִּרְצָ֔ה כִּ֛י לֹ֥א פָתַ֖ח וַיַּ֑ךְ אֵ֛ת כָּל־הֶהָ֥רוֹתֶ֖יהָ בִּקֵּֽעַ׃ פ</span></p>
 <p align="RIGHT"><span lang="he">‎<a name="017">17</a> ‏בִּשְׁנַ֨ת שְׁלֹשִׁ֤ים וָתֵ֙שַׁע֙ שָׁנָ֔ה לַעֲזַרְיָ֖ה מֶ֣לֶךְ יְהוּדָ֑ה מָ֠לַךְ מְנַחֵ֨ם בֶּן־גָּדִ֧י עַל־יִשְׂרָאֵ֛ל עֶ֥שֶׂר שָׁנִ֖ים בְּשֹׁמְרֽוֹן׃ </span></p>
 <p align="RIGHT"><span lang="he">‎<a name="018">18</a> ‏וַיַּ֥עַשׂ הָרַ֖ע בְּעֵינֵ֣י יְהוָ֑ה לֹ֣א סָ֠ר מֵעַ֨ל חַטֹּ֜אות יָרָבְעָ֧ם בֶּן־נְבָ֛ט אֲשֶׁר־הֶחֱטִ֥יא אֶת־יִשְׂרָאֵ֖ל כָּל־יָמָֽיו׃ </span></p>
 <p align="RIGHT"><span lang="he">‎<a name="019">19</a> ‏בָּ֣א פ֤וּל מֶֽלֶךְ־אַשּׁוּר֙ עַל־הָאָ֔רֶץ וַיִּתֵּ֤ן מְנַחֵם֙ לְפ֔וּל אֶ֖לֶף כִּכַּר־כָּ֑סֶף לִהְי֤וֹת יָדָיו֙ אִתּ֔וֹ לְהַחֲזִ֥יק הַמַּמְלָכָ֖ה בְּיָדֽוֹ׃ </span></p>
 <p align="RIGHT"><span lang="he">‎<a name="020">20</a> ‏וַיֹּצֵא֩ מְנַחֵ֨ם אֶת־הַכֶּ֜סֶף עַל־יִשְׂרָאֵ֗ל עַ֚ל כָּל־גִּבּוֹרֵ֣י הַחַ֔יִל לָתֵת֙ לְמֶ֣לֶךְ אַשּׁ֔וּר חֲמִשִּׁ֧ים שְׁקָלִ֛ים כֶּ֖סֶף לְאִ֣ישׁ אֶחָ֑ד וַיָּ֙שָׁב֙ מֶ֣לֶךְ אַשּׁ֔וּר וְלֹא־עָ֥מַד שָׁ֖ם בָּאָֽרֶץ׃ </span></p>
 <p align="RIGHT"><span lang="he">‎<a name="021">21</a> ‏וְיֶ֛תֶר דִּבְרֵ֥י מְנַחֵ֖ם וְכָל־אֲשֶׁ֣ר עָשָׂ֑ה הֲלוֹא־הֵ֣ם כְּתוּבִ֗ים עַל־סֵ֛פֶר דִּבְרֵ֥י הַיָּמִ֖ים לְמַלְכֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="022">22</a> ‏וַיִּשְׁכַּ֥ב מְנַחֵ֖ם עִם־אֲבֹתָ֑יו וַיִּמְלֹ֛ךְ פְּקַחְיָ֥ה בְנ֖וֹ תַּחְתָּֽיו׃ פ</span></p>
 <p align="RIGHT"><span lang="he">‎<a name="023">23</a> ‏בִּשְׁנַת֙ חֲמִשִּׁ֣ים שָׁנָ֔ה לַעֲזַרְיָ֖ה מֶ֣לֶךְ יְהוּדָ֑ה מָ֠לַךְ פְּקַֽחְיָ֨ה בֶן־מְנַחֵ֧ם עַל־יִשְׂרָאֵ֛ל בְּשֹׁמְר֖וֹן שְׁנָתָֽיִם׃ </span></p>
 <p align="RIGHT"><span lang="he">‎<a name="024">24</a> ‏וַיַּ֥עַשׂ הָרַ֖ע בְּעֵינֵ֣י יְהוָ֑ה לֹ֣א סָ֗ר מֵֽחַטֹּאות֙ יָרָבְעָ֣ם בֶּן־נְבָ֔ט אֲשֶׁ֥ר הֶחֱטִ֖יא אֶת־יִשְׂרָאֵֽל׃ </span></p>
 <p align="RIGHT"><span lang="he">‎<a name="025">25</a> ‏וַיִּקְשֹׁ֣ר עָלָיו֩ פֶּ֨קַח בֶּן־רְמַלְיָ֜הוּ שָׁלִישׁ֗וֹ וַיַּכֵּ֨הוּ בְשֹׁמְר֜וֹן בְּאַרְמ֤וֹן בֵּית־<font color="brown">מלך</font> <font color="blue">הַמֶּ֙לֶךְ֙</font> אֶת־אַרְגֹּ֣ב וְאֶת־הָאַרְיֵ֔ה וְעִמּ֛וֹ חֲמִשִּׁ֥ים אִ֖ישׁ מִבְּנֵ֣י גִלְעָדִ֑ים וַיְמִיתֵ֖הוּ וַיִּמְלֹ֥ךְ תַּחְתָּֽיו׃ </span></p>
 <p align="RIGHT"><span lang="he">‎<a name="026">26</a> ‏וְיֶ֛תֶר דִּבְרֵ֥י פְקַחְיָ֖ה וְכָל־אֲשֶׁ֣ר עָשָׂ֑ה הִנָּ֣ם כְּתוּבִ֗ים עַל־סֵ֛פֶר דִּבְרֵ֥י הַיָּמִ֖ים לְמַלְכֵ֥י יִשְׂרָאֵֽל׃ פ</span></p>
 <p align="RIGHT"><span lang="he">‎<a name="027">27</a> ‏בִּשְׁנַ֨ת חֲמִשִּׁ֤ים וּשְׁתַּ֙יִם֙ שָׁנָ֔ה לַעֲזַרְיָ֖ה מֶ֣לֶךְ יְהוּדָ֑ה מָ֠לַךְ פֶּ֣קַח בֶּן־רְמַלְיָ֧הוּ עַל־יִשְׂרָאֵ֛ל בְּשֹׁמְר֖וֹן עֶשְׂרִ֥ים שָׁנָֽה׃ </span></p>
 <p align="RIGHT"><span lang="he">‎<a name="028">28</a> ‏וַיַּ֥עַשׂ הָרַ֖ע בְּעֵינֵ֣י יְהוָ֑ה לֹ֣א סָ֗ר מִן־חַטֹּאות֙ יָרָבְעָ֣ם בֶּן־נְבָ֔ט אֲשֶׁ֥ר הֶחֱטִ֖יא אֶת־יִשְׂרָאֵֽל׃ </span></p>
 <p align="RIGHT"><span lang="he">‎<a name="029">29</a> ‏בִּימֵ֞י פֶּ֣קַח מֶֽלֶךְ־יִשְׂרָאֵ֗ל בָּא֮ תִּגְלַ֣ת פִּלְאֶסֶר֮ מֶ֣לֶךְ אַשּׁוּר֒ וַיִּקַּ֣ח אֶת־עִיּ֡וֹן וְאֶת־אָבֵ֣ל בֵּֽית־מַעֲכָ֡ה וְאֶת־יָ֠נוֹחַ וְאֶת־קֶ֨דֶשׁ וְאֶת־חָצ֤וֹר וְאֶת־הַגִּלְעָד֙ וְאֶת־הַגָּלִ֔ילָה כֹּ֖ל אֶ֣רֶץ נַפְתָּלִ֑י וַיַּגְלֵ֖ם אַשּֽׁוּרָה׃ </span></p>
 <p align="RIGHT"><span lang="he">‎<a name="030">30</a> ‏וַיִּקְשָׁר־קֶ֜שֶׁר הוֹשֵׁ֣עַ בֶּן־אֵלָ֗ה עַל־פֶּ֙קַח֙ בֶּן־רְמַלְיָ֔הוּ וַיַּכֵּ֙הוּ֙ וַיְמִיתֵ֔הוּ וַיִּמְלֹ֖ךְ תַּחְתָּ֑יו בִּשְׁנַ֣ת עֶשְׂרִ֔ים לְיוֹתָ֖ם בֶּן־עֻזִיָּֽה׃ </span></p>
 <p align="RIGHT"><span lang="he">‎<a name="031">31</a> ‏וְיֶ֥תֶר דִּבְרֵי־פֶ֖קַח וְכָל־אֲשֶׁ֣ר עָשָׂ֑ה הִנָּ֣ם כְּתוּבִ֗ים עַל־סֵ֛פֶר דִּבְרֵ֥י הַיָּמִ֖ים לְמַלְכֵ֥י יִשְׂרָאֵֽל׃ פ</span></p>
 <p align="RIGHT"><span lang="he">‎<a name="032">32</a> ‏בִּשְׁנַ֣ת שְׁתַּ֔יִם לְפֶ֥קַח בֶּן־רְמַלְיָ֖הוּ מֶ֣לֶךְ יִשְׂרָאֵ֑ל מָלַ֛ךְ יוֹתָ֥ם בֶּן־עֻזִיָּ֖הוּ מֶ֥לֶךְ יְהוּדָֽה׃ </span></p>
 <p align="RIGHT"><span lang="he">‎<a name="033">33</a> ‏בֶּן־עֶשְׂרִ֨ים וְחָמֵ֤שׁ שָׁנָה֙ הָיָ֣ה בְמָלְכ֔וֹ וְשֵׁשׁ־עֶשְׂרֵ֣ה שָׁנָ֔ה מָלַ֖ךְ בִּירוּשָׁלִָ֑ם וְשֵׁ֣ם אִמּ֔וֹ יְרוּשָׁ֖א בַּת־צָדֽוֹק׃ </span></p>
 <p align="RIGHT"><span lang="he">‎<a name="034">34</a> ‏וַיַּ֥עַשׂ הַיָּשָׁ֖ר בְּעֵינֵ֣י יְהוָ֑ה כְּכֹ֧ל אֲשֶׁר־עָשָׂ֛ה עֻזִיָּ֥הוּ אָבִ֖יו עָשָֽׂה׃ </span></p>
 <p align="RIGHT"><span lang="he">‎<a name="035">35</a> ‏רַ֤ק הַבָּמוֹת֙ לֹ֣א סָ֔רוּ ע֗וֹד הָעָ֛ם מְזַבְּחִ֥ים וּֽמְקַטְּרִ֖ים בַּבָּמ֑וֹת ה֗וּא בָּנָ֛ה אֶת־שַׁ֥עַר בֵּית־יְהוָ֖ה הָעֶלְיֽוֹן׃ </span></p>
 <p align="RIGHT"><span lang="he">‎<a name="036">36</a> ‏וְיֶ֛תֶר דִּבְרֵ֥י יוֹתָ֖ם אֲשֶׁ֣ר עָשָׂ֑ה הֲלֹא־הֵ֣ם כְּתוּבִ֗ים עַל־סֵ֛פֶר דִּבְרֵ֥י הַיָּמִ֖ים לְמַלְכֵ֥י יְהוּדָֽה׃ </span></p>
 <p align="RIGHT"><span lang="he">‎<a name="037">37</a> ‏בַּיָּמִ֣ים הָהֵ֔ם הֵחֵ֣ל יְהוָ֗ה לְהַשְׁלִ֙יחַ֙ בִּֽיהוּדָ֔ה רְצִ֖ין מֶ֣לֶךְ אֲרָ֑ם וְאֵ֖ת פֶּ֥קַח בֶּן־רְמַלְיָֽהוּ׃ </span></p>
 <p align="RIGHT"><span lang="he">‎<a name="038">38</a> ‏וַיִּשְׁכַּ֤ב יוֹתָם֙ עִם־אֲבֹתָ֔יו וַיִּקָּבֵר֙ עִם־אֲבֹתָ֔יו בְּעִ֖יר דָּוִ֣ד אָבִ֑יו וַיִּמְלֹ֛ךְ אָחָ֥ז בְּנ֖וֹ תַּחְתָּֽיו׃ פ</span></p>
 </td>
 <td width="50%">
 <p>1 bišənaṯ ‘eśərîm wāšeḇ<sup>a</sup>‘ šānâ ləyārāḇə‘ām meleḵə yiśərā’ēl mālaḵə ‘ăzarəyâ ḇen-’ămaṣəyâ meleḵə yəhûḏâ: </p>
 <p>2 ben-šēš ‘eśərēh šānâ hāyâ ḇəmāləḵwō w<sup>a</sup>ḥămiššîm ûšətayim šānâ mālaḵə bîrûšālāim wəšēm ’immwō yəḵāləyâû mîrûšālāim: </p>
 <p>3 wayy<sup>a</sup>‘aś hayyāšār bə‘ênê yəhwâ kəḵōl ’ăšer-‘āśâ ’ămaṣəyâû ’āḇîw: </p>
 <p>4 raq habāmwōṯ lō’-sārû ‘wōḏ hā‘ām məzabəḥîm ûməqaṭṭərîm babāmwōṯ: </p>
 <p>5 wayənag<sup>a</sup>‘ yəhwâ ’eṯ-hammeleḵə wayəhî məṣōrā‘ ‘aḏ-ywōm mōṯwō wayyēšeḇ bəḇêṯ h<sup>a</sup>ḥāfəšîṯ wəywōṯām ben-hammeleḵə ‘al-habayiṯ šōfēṭ ’eṯ-‘am hā’āreṣ: </p>
 <p>6 wəyeṯer diḇərê ‘ăzarəyâû wəḵāl-’ăšer ‘āśâ hălō’-hēm kəṯûḇîm ‘al-sēfer diḇərê hayyāmîm ləmaləḵê yəhûḏâ: </p>
 <p>7 wayyišəkaḇ ‘ăzarəyâ ‘im-’ăḇōṯāyw wayyiqəbərû ’ōṯwō ‘im-’ăḇōṯāyw bə‘îr dāwiḏ wayyiməlōḵə ywōṯām bənwō t<sup>a</sup>ḥətāyw: f</p>
 <p>8 bišənaṯ šəlōšîm ûšəmōneh šānâ l<sup>a</sup>‘ăzarəyâû meleḵə yəhûḏâ mālaḵə zəḵarəyâû ḇen-yārāḇə‘ām ‘al-yiśərā’ēl bəšōmərwōn šiššâ ḥŏḏāšîm: </p>
 <p>9 wayy<sup>a</sup>‘aś hār<sup>a</sup>‘ bə‘ênê yəhwâ ka’ăšer ‘āśû ’ăḇōṯāyw lō’ sār mēḥaṭṭō’wṯ yārāḇə‘ām ben-nəḇāṭ ’ăšer heḥĕṭî’ ’eṯ-yiśərā’ēl: </p>
 <p>10 wayyiqəšōr ‘ālāyw šallum ben-yāḇēš wayyakēhû qāḇālə-‘ām wayəmîṯēhû wayyiməlōḵə t<sup>a</sup>ḥətāyw: </p>
 <p>11 wəyeṯer diḇərê zəḵarəyâ hinnām kəṯûḇîm ‘al-sēfer diḇərê hayyāmîm ləmaləḵê yiśərā’ēl: </p>
 <p>12 hû’ ḏəḇar-yəhwâ ’ăšer diber ’el-yēhû’ lē’mōr bənê rəḇî‘îm yēšəḇû ləḵā ‘al-kissē’ yiśərā’ēl wayəhî-ḵēn: f</p>
 <p>13 šallûm ben-yāḇêš mālaḵə bišənaṯ šəlōšîm wāṯēš<sup>a</sup>‘ šānâ lə‘uzîyâ meleḵə yəhûḏâ wayyiməlōḵə yer<sup>a</sup>ḥ-yāmîm bəšōmərwōn: </p>
 <p>14 wayy<sup>a</sup>‘al mən<sup>a</sup>ḥēm ben-gāḏî mitirəṣâ wayyāḇō’ šōmərwōn wayyaḵə ’eṯ-šallûm ben-yāḇêš bəšōmərwōn wayəmîṯēhû wayyiməlōḵə t<sup>a</sup>ḥətāyw: </p>
 <p>15 wəyeṯer diḇərê šallûm wəqišərwō ’ăšer qāšār hinnām kəṯuḇîm ‘al-sēfer diḇərê hayyāmîm ləmaləḵê yiśərā’ēl: s</p>
 <p>16 ’āz yakeh-mən<sup>a</sup>ḥēm ’eṯ-tifəs<sup>a</sup>ḥ wə’eṯ-kāl-’ăšer-bāh wə’eṯ-gəḇûleyhā mitirəṣâ kî lō’ fāṯ<sup>a</sup>ḥ wayyaḵə ’ēṯ kāl-hehārwōṯeyhā biqqē‘a: f</p>
 <p>17 bišənaṯ šəlōšîm wāṯēš<sup>a</sup>‘ šānâ l<sup>a</sup>‘ăzarəyâ meleḵə yəhûḏâ mālaḵə mən<sup>a</sup>ḥēm ben-gāḏî ‘al-yiśərā’ēl ‘eśer šānîm bəšōmərwōn: </p>
 <p>18 wayy<sup>a</sup>‘aś hār<sup>a</sup>‘ bə‘ênê yəhwâ lō’ sār mē‘al ḥaṭṭō’wṯ yārāḇə‘ām ben-nəḇāṭ ’ăšer-heḥĕṭî’ ’eṯ-yiśərā’ēl kāl-yāmāyw: </p>
 <p>19 bā’ fûl meleḵə-’aššûr ‘al-hā’āreṣ wayyitēn mən<sup>a</sup>ḥēm ləfûl ’elef kikar-kāsef lihəywōṯ yāḏāyw ’itwō ləh<sup>a</sup>ḥăzîq hammaməlāḵâ bəyāḏwō: </p>
 <p>20 wayyōṣē’ mən<sup>a</sup>ḥēm ’eṯ-hakesef ‘al-yiśərā’ēl ‘al kāl-gibwōrê h<sup>a</sup>ḥayil lāṯēṯ ləmeleḵə ’aššûr ḥămiššîm šəqālîm kesef lə’îš ’eḥāḏ wayyāšāḇ meleḵə ’aššûr wəlō’-‘āmaḏ šām bā’āreṣ: </p>
 <p>21 wəyeṯer diḇərê mən<sup>a</sup>ḥēm wəḵāl-’ăšer ‘āśâ hălwō’-hēm kəṯûḇîm ‘al-sēfer diḇərê hayyāmîm ləmaləḵê yiśərā’ēl: </p>
 <p>22 wayyišəkaḇ mən<sup>a</sup>ḥēm ‘im-’ăḇōṯāyw wayyiməlōḵə pəq<sup>a</sup>ḥəyâ ḇənwō t<sup>a</sup>ḥətāyw: f</p>
 <p>23 bišənaṯ ḥămiššîm šānâ l<sup>a</sup>‘ăzarəyâ meleḵə yəhûḏâ mālaḵə pəq<sup>a</sup>ḥəyâ ḇen-mən<sup>a</sup>ḥēm ‘al-yiśərā’ēl bəšōmərwōn šənāṯāyim: </p>
 <p>24 wayy<sup>a</sup>‘aś hār<sup>a</sup>‘ bə‘ênê yəhwâ lō’ sār mēḥaṭṭō’wṯ yārāḇə‘ām ben-nəḇāṭ ’ăšer heḥĕṭî’ ’eṯ-yiśərā’ēl: </p>
 <p>25 wayyiqəšōr ‘ālāyw peq<sup>a</sup>ḥ ben-rəmaləyâû šālîšwō wayyakēhû ḇəšōmərwōn bə’arəmwōn bêṯ-<font color="brown">meleḵə</font> <font color="blue">hammeleḵə</font> ’eṯ-’arəgōḇ wə’eṯ-hā’arəyēh wə‘immwō ḥămiššîm ’îš mibənê ḡilə‘āḏîm wayəmîṯēhû wayyiməlōḵə t<sup>a</sup>ḥətāyw: </p>
 <p>26 wəyeṯer diḇərê fəq<sup>a</sup>ḥəyâ wəḵāl-’ăšer ‘āśâ hinnām kəṯûḇîm ‘al-sēfer diḇərê hayyāmîm ləmaləḵê yiśərā’ēl: f</p>
 <p>27 bišənaṯ ḥămiššîm ûšətayim šānâ l<sup>a</sup>‘ăzarəyâ meleḵə yəhûḏâ mālaḵə peq<sup>a</sup>ḥ ben-rəmaləyâû ‘al-yiśərā’ēl bəšōmərwōn ‘eśərîm šānâ: </p>
 <p>28 wayy<sup>a</sup>‘aś hār<sup>a</sup>‘ bə‘ênê yəhwâ lō’ sār min-ḥaṭṭō’wṯ yārāḇə‘ām ben-nəḇāṭ ’ăšer heḥĕṭî’ ’eṯ-yiśərā’ēl: </p>
 <p>29 bîmê peq<sup>a</sup>ḥ meleḵə-yiśərā’ēl bā’ tiḡəlaṯ pilə’eser meleḵə ’aššûr wayyiqq<sup>a</sup>ḥ ’eṯ-‘îywōn wə’eṯ-’āḇēl bêṯ-m<sup>a</sup>‘ăḵâ wə’eṯ-yānwōḥa wə’eṯ-qeḏeš wə’eṯ-ḥāṣwōr wə’eṯ-hagilə‘āḏ wə’eṯ-hagālîlâ kōl ’ereṣ nafətālî wayyaḡəlēm ’aššûrâ: </p>
 <p>30 wayyiqəšār-qešer hwōšē‘a ben-’ēlâ ‘al-peq<sup>a</sup>ḥ ben-rəmaləyâû wayyakēhû wayəmîṯēhû wayyiməlōḵə t<sup>a</sup>ḥətāyw bišənaṯ ‘eśərîm ləywōṯām ben-‘uzîyâ: </p>
 <p>31 wəyeṯer diḇərê-feq<sup>a</sup>ḥ wəḵāl-’ăšer ‘āśâ hinnām kəṯûḇîm ‘al-sēfer diḇərê hayyāmîm ləmaləḵê yiśərā’ēl: f</p>
 <p>32 bišənaṯ šətayim ləfeq<sup>a</sup>ḥ ben-rəmaləyâû meleḵə yiśərā’ēl mālaḵə ywōṯām ben-‘uzîyâû meleḵə yəhûḏâ: </p>
 <p>33 ben-‘eśərîm wəḥāmēš šānâ hāyâ ḇəmāləḵwō wəšēš-‘eśərēh šānâ mālaḵə bîrûšālāim wəšēm ’immwō yərûšā’ baṯ-ṣāḏwōq: </p>
 <p>34 wayy<sup>a</sup>‘aś hayyāšār bə‘ênê yəhwâ kəḵōl ’ăšer-‘āśâ ‘uzîyâû ’āḇîw ‘āśâ: </p>
 <p>35 raq habāmwōṯ lō’ sārû ‘wōḏ hā‘ām məzabəḥîm ûməqaṭṭərîm babāmwōṯ hû’ bānâ ’eṯ-š<sup>a</sup>‘ar bêṯ-yəhwâ hā‘eləywōn: </p>
 <p>36 wəyeṯer diḇərê ywōṯām ’ăšer ‘āśâ hălō’-hēm kəṯûḇîm ‘al-sēfer diḇərê hayyāmîm ləmaləḵê yəhûḏâ: </p>
 <p>37 bayyāmîm hâēm hēḥēl yəhwâ ləhašəlîḥa bîhûḏâ rəṣîn meleḵə ’ărām wə’ēṯ peq<sup>a</sup>ḥ ben-rəmaləyâû: </p>
 <p>38 wayyišəkaḇ ywōṯām ‘im-’ăḇōṯāyw wayyiqqāḇēr ‘im-’ăḇōṯāyw bə‘îr dāwiḏ ’āḇîw wayyiməlōḵə ’āḥāz bənwō t<sup>a</sup>ḥətāyw: f</p>
 </td>
 </tr></table>
 <p></p><hr>
 <center>
 <a href="kg2016.htm">Next: 2 Kings (2 Melakhim) Chapter 16</a></center>
 </body>