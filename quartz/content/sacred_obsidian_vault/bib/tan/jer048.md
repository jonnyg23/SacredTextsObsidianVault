<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jer048.htm">Polyglot</a> 
 <a href="../kjv/jer048.htm">KJV</a> 
 <a href="../sep/jer048.htm">Sep</a> 
 <a href="../vul/jer048.htm">Vul</a> 
 
 <br>
 <br><a href="jer.htm">Jeremiah (Yermiyah) Index</a><br>
  
 <a href="jer047.htm">Previous</a> 
 <a href="jer049.htm">Next</a> 
 </center>
 <hr>
 
 <h3 align="CENTER">Tanach (Hebrew): Jeremiah (Yermiyah) Chapter 48</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏לְמוֹאָ֡ב כֹּֽה־אָמַר֩ יְהוָ֨ה צְבָא֜וֹת אֱלֹהֵ֣י יִשְׂרָאֵ֗ל ה֤וֹי אֶל־נְבוֹ֙ כִּ֣י שֻׁדָּ֔דָה הֹבִ֥ישָׁה נִלְכְּדָ֖ה קִרְיָתָ֑יִם הֹבִ֥ישָׁה הַמִּשְׂגָּ֖ב וָחָֽתָּה׃ </span></p>
 <p align="RIGHT"><span lang="he">‎<a name="002">2</a> ‏אֵ֣ין עוֹד֮ תְּהִלַּ֣ת מוֹאָב֒ בְּחֶשְׁבּ֗וֹן חָשְׁב֤וּ עָלֶ֙יהָ֙ רָעָ֔ה לְכ֖וּ וְנַכְרִיתֶ֣נָּה מִגּ֑וֹי גַּם־מַדְמֵ֣ן תִּדֹּ֔מִּי אַחֲרַ֖יִךְ תֵּ֥לֶךְ חָֽרֶב׃ </span></p>
 <p align="RIGHT"><span lang="he">‎<a name="003">3</a> ‏ק֥וֹל צְעָקָ֖ה מֵחֹֽרוֹנָ֑יִם שֹׁ֖ד וָשֶׁ֥בֶר גָּדֽוֹל׃ </span></p>
 <p align="RIGHT"><span lang="he">‎<a name="004">4</a> ‏נִשְׁבְּרָ֖ה מוֹאָ֑ב הִשְׁמִ֥יעוּ זְּעָקָ֖ה <font color="brown">צעוריה</font> <font color="blue">צְעִירֶֽיהָ׃</font> </span></p>
 <p align="RIGHT"><span lang="he">‎<a name="005">5</a> ‏כִּ֚י מַעֲלֵ֣ה <font color="brown">הלחות</font> <font color="blue">הַלּוּחִ֔ית<font color="red"><sup>3</sup></font></font> בִּבְכִ֖י יַֽעֲלֶה־בֶּ֑כִי כִּ֚י בְּמוֹרַ֣ד חוֹרֹנַ֔יִם צָרֵ֥י צַֽעֲקַת־שֶׁ֖בֶר שָׁמֵֽעוּ׃ </span></p>
 <p align="RIGHT"><span lang="he">‎<a name="006">6</a> ‏נֻ֖סוּ מַלְּט֣וּ נַפְשְׁכֶ֑ם וְתִֽהְיֶ֕ינָה כַּעֲרוֹעֵ֖ר בַּמִּדְבָּֽר׃ </span></p>
 <p align="RIGHT"><span lang="he">‎<a name="007">7</a> ‏כִּ֠י יַ֣עַן בִּטְחֵ֤ךְ בְּמַעֲשַׂ֙יִךְ֙ וּבְא֣וֹצְרוֹתַ֔יִךְ גַּם־אַ֖תְּ תִּלָּכֵ֑דִי וְיָצָ֤א <font color="brown">כמיש</font> <font color="blue">כְמוֹשׁ֙</font> בַּגּוֹלָ֔ה כֹּהֲנָ֥יו וְשָׂרָ֖יו <font color="brown">יחד</font> <font color="blue">יַחְדָּֽיו׃</font> </span></p>
 <p align="RIGHT"><span lang="he">‎<a name="008">8</a> ‏וְיָבֹ֨א שֹׁדֵ֜ד אֶל־כָּל־עִ֗יר וְעִיר֙ לֹ֣א תִמָּלֵ֔ט וְאָבַ֥ד הָעֵ֖מֶק וְנִשְׁמַ֣ד הַמִּישֹׁ֑ר אֲשֶׁ֖ר אָמַ֥ר יְהוָֽה׃ </span></p>
 <p align="RIGHT"><span lang="he">‎<a name="009">9</a> ‏תְּנוּ־צִ֣יץ לְמוֹאָ֔ב כִּ֥י נָצֹ֖א תֵּצֵ֑א וְעָרֶ֙יהָ֙ לְשַׁמָּ֣ה תִֽהְיֶ֔ינָה מֵאֵ֥ין יוֹשֵׁ֖ב בָּהֵֽן׃ </span></p>
 <p align="RIGHT"><span lang="he">‎<a name="010">10</a> ‏אָר֗וּר עֹשֶׂ֛ה מְלֶ֥אכֶת יְהוָ֖ה רְמִיָּ֑ה וְאָר֕וּר מֹנֵ֥עַ חַרְבּ֖וֹ מִדָּֽם׃ </span></p>
 <p align="RIGHT"><span lang="he">‎<a name="011">11</a> ‏שַׁאֲנַ֨ן מוֹאָ֜ב מִנְּעוּרָ֗יו וְשֹׁקֵ֥ט הוּא֙ אֶל־שְׁמָרָ֔יו וְלֹֽא־הוּרַ֤ק מִכְּלִי֙ אֶל־כֶּ֔לִי וּבַגּוֹלָ֖ה לֹ֣א הָלָ֑ךְ עַל־כֵּ֗ן עָמַ֤ד טַעְמוֹ֙ בּ֔וֹ וְרֵיח֖וֹ לֹ֥א נָמָֽר׃ ס</span></p>
 <p align="RIGHT"><span lang="he">‎<a name="012">12</a> ‏לָכֵ֞ן הִנֵּ֖ה־יָמִ֤ים בָּאִים֙ נְאֻם־יְהוָ֔ה וְשִׁלַּחְתִּי־ל֥וֹ צֹעִ֖ים וְצֵעֻ֑הוּ וְכֵלָ֣יו יָרִ֔יקוּ וְנִבְלֵיהֶ֖ם יְנַפֵּֽצוּ׃ </span></p>
 <p align="RIGHT"><span lang="he">‎<a name="013">13</a> ‏וּבֹ֥שׁ מוֹאָ֖ב מִכְּמ֑וֹשׁ כַּאֲשֶׁר־בֹּ֙שׁוּ֙ בֵּ֣ית יִשְׂרָאֵ֔ל מִבֵּ֥ית אֵ֖ל מִבְטֶחָֽם׃ </span></p>
 <p align="RIGHT"><span lang="he">‎<a name="014">14</a> ‏אֵ֚יךְ תֹּֽאמְר֔וּ גִּבּוֹרִ֖ים אֲנָ֑חְנוּ וְאַנְשֵׁי־חַ֖יִל לַמִּלְחָמָֽה׃ </span></p>
 <p align="RIGHT"><span lang="he">‎<a name="015">15</a> ‏שֻׁדַּ֤ד מוֹאָב֙ וְעָרֶ֣יהָ עָלָ֔ה וּמִבְחַ֥ר בַּֽחוּרָ֖יו יָרְד֣וּ לַטָּ֑בַח נְאֻ֨ם־הַמֶּ֔לֶךְ יְהוָ֥ה צְבָא֖וֹת שְׁמֽוֹ׃ </span></p>
 <p align="RIGHT"><span lang="he">‎<a name="016">16</a> ‏קָר֥וֹב אֵיד־מוֹאָ֖ב לָב֑וֹא וְרָ֣עָת֔וֹ מִהֲרָ֖ה מְאֹֽד׃ </span></p>
 <p align="RIGHT"><span lang="he">‎<a name="017">17</a> ‏נֻ֤דוּ לוֹ֙ כָּל־סְבִיבָ֔יו וְכֹ֖ל יֹדְעֵ֣י שְׁמ֑וֹ אִמְר֗וּ אֵיכָ֤ה נִשְׁבַּר֙ מַטֵּה־עֹ֔ז מַקֵּ֖ל תִּפְאָרָֽה׃ </span></p>
 <p align="RIGHT"><span lang="he">‎<a name="018">18</a> ‏רְדִ֤י מִכָּבוֹד֙ <font color="brown">ישבי</font> <font color="blue">וּשְׁבִ֣י</font> בַצָּמָ֔א יֹשֶׁ֖בֶת בַּת־דִּיב֑וֹן כִּֽי־שֹׁדֵ֤ד מוֹאָב֙ עָ֣לָה בָ֔ךְ שִׁחֵ֖ת מִבְצָרָֽיִךְ׃ </span></p>
 <p align="RIGHT"><span lang="he">‎<a name="019">19</a> ‏אֶל־דֶּ֛רֶךְ עִמְדִ֥י וְצַפִּ֖י יוֹשֶׁ֣בֶת עֲרוֹעֵ֑ר שַׁאֲלִי־נָ֣ס וְנִמְלָ֔טָה אִמְרִ֖י מַה־נִּֽהְיָֽתָה׃ </span></p>
 <p align="RIGHT"><span lang="he">‎<a name="020">20</a> ‏הֹבִ֥ישׁ מוֹאָ֛ב כִּֽי־חַ֖תָּה <font color="brown">הילילי</font> <font color="blue">הֵילִ֣ילוּ׀</font> <font color="brown">וזעקי</font> <font color="blue">וּֽזְעָ֑קוּ</font> הַגִּ֣ידוּ בְאַרְנ֔וֹן כִּ֥י שֻׁדַּ֖ד מוֹאָֽב׃ </span></p>
 <p align="RIGHT"><span lang="he">‎<a name="021">21</a> ‏וּמִשְׁפָּ֥ט בָּ֖א אֶל־אֶ֣רֶץ הַמִּישֹׁ֑ר אֶל־חֹל֥וֹן וְאֶל־יַ֖הְצָה וְעַל־<font color="brown">מופעת</font> <font color="blue">מֵיפָֽעַת׃</font> </span></p>
 <p align="RIGHT"><span lang="he">‎<a name="022">22</a> ‏וְעַל־דִּיב֣וֹן וְעַל־נְב֔וֹ וְעַל־בֵּ֖ית דִּבְלָתָֽיִם׃ </span></p>
 <p align="RIGHT"><span lang="he">‎<a name="023">23</a> ‏וְעַ֧ל קִרְיָתַ֛יִם וְעַל־בֵּ֥ית גָּמ֖וּל וְעַל־בֵּ֥ית מְעֽוֹן׃ </span></p>
 <p align="RIGHT"><span lang="he">‎<a name="024">24</a> ‏וְעַל־קְרִיּ֖וֹת וְעַל־בָּצְרָ֑ה וְעַ֗ל כָּל־עָרֵי֙ אֶ֣רֶץ מוֹאָ֔ב הָרְחֹק֖וֹת וְהַקְּרֹבֽוֹת׃ </span></p>
 <p align="RIGHT"><span lang="he">‎<a name="025">25</a> ‏נִגְדְּעָה֙ קֶ֣רֶן מוֹאָ֔ב וּזְרֹע֖וֹ נִשְׁבָּ֑רָה נְאֻ֖ם יְהוָֽה׃ </span></p>
 <p align="RIGHT"><span lang="he">‎<a name="026">26</a> ‏הַשְׁכִּירֻ֕הוּ כִּ֥י עַל־יְהוָ֖ה הִגְדִּ֑יל וְסָפַ֤ק מוֹאָב֙ בְּקִיא֔וֹ וְהָיָ֥ה לִשְׂחֹ֖ק גַּם־הֽוּא׃ </span></p>
 <p align="RIGHT"><span lang="he">‎<a name="027">27</a> ‏וְאִ֣ם׀ ל֣וֹא הַשְּׂחֹ֗ק הָיָ֤ה לְךָ֙ יִשְׂרָאֵ֔ל אִם־בְּגַנָּבִ֖ים <font color="brown">נמצאה</font> <font color="blue">נִמְצָ֑א</font> כִּֽי־מִדֵּ֧י דְבָרֶ֥יךָ בּ֖וֹ תִּתְנוֹדָֽד׃ </span></p>
 <p align="RIGHT"><span lang="he">‎<a name="028">28</a> ‏עִזְב֤וּ עָרִים֙ וְשִׁכְנ֣וּ בַּסֶּ֔לַע יֹשְׁבֵ֖י מוֹאָ֑ב וִֽהְי֣וּ כְיוֹנָ֔ה תְּקַנֵּ֖ן בְּעֶבְרֵ֥י פִי־פָֽחַת׃ </span></p>
 <p align="RIGHT"><span lang="he">‎<a name="029">29</a> ‏שָׁמַ֥עְנוּ גְאוֹן־מוֹאָ֖ב גֵּאֶ֣ה מְאֹ֑ד גָּבְה֧וֹ וּגְאוֹנ֛וֹ וְגַאֲוָת֖וֹ וְרֻ֥ם לִבּֽוֹ׃ </span></p>
 <p align="RIGHT"><span lang="he">‎<a name="030">30</a> ‏אֲנִ֤י יָדַ֨עְתִּ֨י נְאֻם־יְהוָ֔ה עֶבְרָת֖וֹ וְלֹא־כֵ֑ן בַּדָּ֖יו לֹא־כֵ֥ן עָשֽׂוּ׃ </span></p>
 <p align="RIGHT"><span lang="he">‎<a name="031">31</a> ‏עַל־כֵּן֙ עַל־מוֹאָ֣ב אֲיֵלִ֔יל וּלְמוֹאָ֥ב כֻּלֹּ֖ה אֶזְעָ֑ק אֶל־אַנְשֵׁ֥י קִֽיר־חֶ֖רֶשׂ יֶהְגֶּֽה׃ </span></p>
 <p align="RIGHT"><span lang="he">‎<a name="032">32</a> ‏מִבְּכִ֨י יַעְזֵ֤ר אֶבְכֶּה־לָּךְ֙ הַגֶּ֣פֶן שִׂבְמָ֔ה נְטִֽישֹׁתַ֙יִךְ֙ עָ֣בְרוּ יָ֔ם עַ֛ד יָ֥ם יַעְזֵ֖ר נָגָ֑עוּ עַל־קֵיצֵ֥ךְ וְעַל־בְּצִירֵ֖ךְ שֹׁדֵ֖ד נָפָֽל׃ </span></p>
 <p align="RIGHT"><span lang="he">‎<a name="033">33</a> ‏וְנֶאֶסְפָ֨ה שִׂמְחָ֥ה וָגִ֛יל מִכַּרְמֶ֖ל וּמֵאֶ֣רֶץ מוֹאָ֑ב וְיַ֙יִן֙ מִיקָבִ֣ים הִשְׁבַּ֔תִּי לֹֽא־יִדְרֹ֣ךְ הֵידָ֔ד הֵידָ֖ד לֹ֥א הֵידָֽד׃ </span></p>
 <p align="RIGHT"><span lang="he">‎<a name="034">34</a> ‏מִזַּעֲקַ֨ת חֶשְׁבּ֜וֹן עַד־אֶלְעָלֵ֗ה עַד־יַ֙הַץ֙ נָתְנ֣וּ קוֹלָ֔ם מִצֹּ֙עַר֙ עַד־חֹ֣רֹנַ֔יִם עֶגְלַ֖ת שְׁלִֽשִׁיָּ֑ה כִּ֚י גַּם־מֵ֣י נִמְרִ֔ים לִמְשַׁמּ֖וֹת יִהְיֽוּ׃ </span></p>
 <p align="RIGHT"><span lang="he">‎<a name="035">35</a> ‏וְהִשְׁבַּתִּ֥י לְמוֹאָ֖ב נְאֻם־יְהוָ֑ה מַעֲלֶ֣ה בָמָ֔ה וּמַקְטִ֖יר לֵאלֹהָֽיו׃ </span></p>
 <p align="RIGHT"><span lang="he">‎<a name="036">36</a> ‏עַל־כֵּ֞ן לִבִּ֤י לְמוֹאָב֙ כַּחֲלִלִ֣ים יֶהֱמֶ֔ה וְלִבִּי֙ אֶל־אַנְשֵׁ֣י קִֽיר־חֶ֔רֶשׂ כַּחֲלִילִ֖ים יֶהֱמֶ֑ה עַל־כֵּ֛ן יִתְרַ֥ת עָשָׂ֖ה אָבָֽדוּ׃ </span></p>
 <p align="RIGHT"><span lang="he">‎<a name="037">37</a> ‏כִּ֤י כָל־רֹאשׁ֙ קָרְחָ֔ה וְכָל־זָקָ֖ן גְּרֻעָ֑ה עַ֤ל כָּל־יָדַ֙יִם֙ גְּדֻדֹ֔ת וְעַל־מָתְנַ֖יִם שָֽׂק׃ </span></p>
 <p align="RIGHT"><span lang="he">‎<a name="038">38</a> ‏עַ֣ל כָּל־גַּגּ֥וֹת מוֹאָ֛ב וּבִרְחֹבֹתֶ֖יהָ כֻּלֹּ֣ה מִסְפֵּ֑ד כִּֽי־שָׁבַ֣רְתִּי אֶת־מוֹאָ֗ב כִּכְלִ֛י אֵֽין־חֵ֥פֶץ בּ֖וֹ נְאֻם־יְהוָֽה׃ </span></p>
 <p align="RIGHT"><span lang="he">‎<a name="039">39</a> ‏אֵ֥יךְ חַ֙תָּה֙ הֵילִ֔ילוּ אֵ֛יךְ הִפְנָה־עֹ֥רֶף מוֹאָ֖ב בּ֑וֹשׁ וְהָיָ֥ה מוֹאָ֛ב לִשְׂחֹ֥ק וְלִמְחִתָּ֖ה לְכָל־סְבִיבָֽיו׃ ס</span></p>
 <p align="RIGHT"><span lang="he">‎<a name="040">40</a> ‏כִּי־כֹה֙ אָמַ֣ר יְהוָ֔ה הִנֵּ֥ה כַנֶּ֖שֶׁר יִדְאֶ֑ה וּפָרַ֥שׂ כְּנָפָ֖יו אֶל־מוֹאָֽב׃ </span></p>
 <p align="RIGHT"><span lang="he">‎<a name="041">41</a> ‏נִלְכְּדָה֙ הַקְּרִיּ֔וֹת וְהַמְּצָד֖וֹת נִתְפָּ֑שָׂה וְֽ֠הָיָה לֵ֞ב גִּבּוֹרֵ֤י מוֹאָב֙ בַּיּ֣וֹם הַה֔וּא כְּלֵ֖ב אִשָּׁ֥ה מְצֵרָֽה׃ </span></p>
 <p align="RIGHT"><span lang="he">‎<a name="042">42</a> ‏וְנִשְׁמַ֥ד מוֹאָ֖ב מֵעָ֑ם כִּ֥י עַל־יְהוָ֖ה הִגְדִּֽיל׃ </span></p>
 <p align="RIGHT"><span lang="he">‎<a name="043">43</a> ‏פַּ֥חַד וָפַ֖חַת וָפָ֑ח עָלֶ֛יךָ יוֹשֵׁ֥ב מוֹאָ֖ב נְאֻם־יְהוָֽה׃ </span></p>
 <p align="RIGHT"><span lang="he">‎<a name="044">44</a> ‏<font color="brown">הניס</font> <font color="blue">הַנָּ֞ס</font> מִפְּנֵ֤י הַפַּ֙חַד֙ יִפֹּ֣ל אֶל־הַפַּ֔חַת וְהָֽעֹלֶה֙ מִן־הַפַּ֔חַת יִלָּכֵ֖ד בַּפָּ֑ח כִּֽי־אָבִ֨יא אֵלֶ֧יהָ אֶל־מוֹאָ֛ב שְׁנַ֥ת פְּקֻדָּתָ֖ם נְאֻם־יְהוָֽה׃ </span></p>
 <p align="RIGHT"><span lang="he">‎<a name="045">45</a> ‏בְּצֵ֥ל חֶשְׁבּ֛וֹן עָמְד֖וּ מִכֹּ֣חַ נָסִ֑ים כִּֽי־אֵ֞שׁ יָצָ֣א מֵחֶשְׁבּ֗וֹן וְלֶֽהָבָה֙ מִבֵּ֣ין סִיח֔וֹן וַתֹּ֙אכַל֙ פְּאַ֣ת מוֹאָ֔ב וְקָדְקֹ֖ד בְּנֵ֥י שָׁאֽוֹן׃ </span></p>
 <p align="RIGHT"><span lang="he">‎<a name="046">46</a> ‏אוֹי־לְךָ֣ מוֹאָ֔ב אָבַ֖ד עַם־כְּמ֑וֹשׁ כִּֽי־לֻקְּח֤וּ בָנֶ֙יךָ֙ בַּשֶּׁ֔בִי וּבְנֹתֶ֖יךָ בַּשִּׁבְיָֽה׃ </span></p>
 <p align="RIGHT"><span lang="he">‎<a name="047">47</a> ‏וְשַׁבְתִּ֧י שְׁבוּת־מוֹאָ֛ב בְּאַחֲרִ֥ית הַיָּמִ֖ים נְאֻם־יְהוָ֑ה עַד־הֵ֖נָּה מִשְׁפַּ֥ט מוֹאָֽב׃ ס</span></p>
 </td>
 <td width="50%">
 <p>1 ləmwō’āḇ kōh-’āmar yəhwâ ṣəḇā’wōṯ ’ĕlōhê yiśərā’ēl hwōy ’el-nəḇwō kî šudāḏâ hōḇîšâ niləkəḏâ qirəyāṯāyim hōḇîšâ hammiśəgāḇ wāḥātâ: </p>
 <p>2 ’ên ‘wōḏ təhillaṯ mwō’āḇ bəḥešəbwōn ḥāšəḇû ‘āleyhā rā‘â ləḵû wənaḵərîṯennâ migwōy gam-maḏəmēn tidōmmî ’<sup>a</sup>ḥărayiḵə tēleḵə ḥāreḇ: </p>
 <p>3 qwōl ṣə‘āqâ mēḥōrwōnāyim šōḏ wāšeḇer gāḏwōl: </p>
 <p>4 nišəbərâ mwō’āḇ hišəmî‘û zzə‘āqâ <font color="brown">ṣə‘wōreyhā</font> <font color="blue">ṣə‘îreyhā:</font> </p>
 <p>5 kî m<sup>a</sup>‘ălēh <font color="brown">halluḥwōṯ</font> <font color="blue">hallûḥîṯ<font color="red"><sup>3</sup></font></font> biḇəḵî y<sup>a</sup>‘ăleh-beḵî kî bəmwōraḏ ḥwōrōnayim ṣārê ṣ<sup>a</sup>‘ăqaṯ-šeḇer šāmē‘û: </p>
 <p>6 nusû malləṭû nafəšəḵem wəṯihəyeynâ k<sup>a</sup>‘ărwō‘ēr bammiḏəbār: </p>
 <p>7 kî y<sup>a</sup>‘an biṭəḥēḵə bəm<sup>a</sup>‘ăśayiḵə ûḇə’wōṣərwōṯayiḵə gam-’atə tillāḵēḏî wəyāṣā’ <font color="brown">ḵəmîš</font> <font color="blue">ḵəmwōš</font> bagwōlâ kōhănāyw wəśārāyw <font color="brown">y<sup>a</sup>ḥaḏ</font> <font color="blue">y<sup>a</sup>ḥədāyw:</font> </p>
 <p>8 wəyāḇō’ šōḏēḏ ’el-kāl-‘îr wə‘îr lō’ ṯimmālēṭ wə’āḇaḏ hā‘ēmeq wənišəmaḏ hammîšōr ’ăšer ’āmar yəhwâ: </p>
 <p>9 tənû-ṣîṣ ləmwō’āḇ kî nāṣō’ tēṣē’ wə‘āreyhā ləšammâ ṯihəyeynâ mē’ên ywōšēḇ bâēn: </p>
 <p>10 ’ārûr ‘ōśeh məle’ḵeṯ yəhwâ rəmîyâ wə’ārûr mōnē‘a ḥarəbwō midām: </p>
 <p>11 ša’ănan mwō’āḇ minnə‘ûrāyw wəšōqēṭ hû’ ’el-šəmārāyw wəlō’-hûraq mikəlî ’el-kelî ûḇagwōlâ lō’ hālāḵə ‘al-kēn ‘āmaḏ ṭ<sup>a</sup>‘əmwō bwō wərêḥwō lō’ nāmār: s</p>
 <p>12 lāḵēn hinnēh-yāmîm bā’îm nə’um-yəhwâ wəšill<sup>a</sup>ḥətî-lwō ṣō‘îm wəṣē‘uhû wəḵēlāyw yārîqû wəniḇəlêhem yənapēṣû: </p>
 <p>13 ûḇōš mwō’āḇ mikəmwōš ka’ăšer-bōšû bêṯ yiśərā’ēl mibêṯ ’ēl miḇəṭeḥām: </p>
 <p>14 ’êḵə tō’mərû gibwōrîm ’ănāḥənû wə’anəšê-ḥayil lammiləḥāmâ: </p>
 <p>15 šudaḏ mwō’āḇ wə‘āreyhā ‘ālâ ûmiḇəḥar b<sup>a</sup>ḥûrāyw yārəḏû laṭṭāḇ<sup>a</sup>ḥ nə’um-hammeleḵə yəhwâ ṣəḇā’wōṯ šəmwō: </p>
 <p>16 qārwōḇ ’êḏ-mwō’āḇ lāḇwō’ wərā‘āṯwō mihărâ mə’ōḏ: </p>
 <p>17 nuḏû lwō kāl-səḇîḇāyw wəḵōl yōḏə‘ê šəmwō ’imərû ’êḵâ nišəbar maṭṭēh-‘ōz maqqēl tifə’ārâ: </p>
 <p>18 rəḏî mikāḇwōḏ <font color="brown">yōšəḇey</font> <font color="blue">ûšəḇî</font> ḇaṣṣāmā’ yōšeḇeṯ baṯ-dîḇwōn kî-šōḏēḏ mwō’āḇ ‘ālâ ḇāḵə šiḥēṯ miḇəṣārāyiḵə: </p>
 <p>19 ’el-dereḵə ‘iməḏî wəṣapî ywōšeḇeṯ ‘ărwō‘ēr ša’ălî-nās wəniməlāṭâ ’imərî mah-nnihəyāṯâ: </p>
 <p>20 hōḇîš mwō’āḇ kî-ḥatâ <font color="brown">hêlîlî</font> <font color="blue">hêlîlû|</font> <font color="brown">ûzə‘āqî</font> <font color="blue">ûzə‘āqû</font> hagîḏû ḇə’arənwōn kî šudaḏ mwō’āḇ: </p>
 <p>21 ûmišəpāṭ bā’ ’el-’ereṣ hammîšōr ’el-ḥōlwōn wə’el-yahəṣâ wə‘al-<font color="brown">mwōfā‘aṯ</font> <font color="blue">mêfā‘aṯ:</font> </p>
 <p>22 wə‘al-dîḇwōn wə‘al-nəḇwō wə‘al-bêṯ diḇəlāṯāyim: </p>
 <p>23 wə‘al qirəyāṯayim wə‘al-bêṯ gāmûl wə‘al-bêṯ mə‘wōn: </p>
 <p>24 wə‘al-qərîywōṯ wə‘al-bāṣərâ wə‘al kāl-‘ārê ’ereṣ mwō’āḇ hārəḥōqwōṯ wəhaqqərōḇwōṯ: </p>
 <p>25 niḡədə‘â qeren mwō’āḇ ûzərō‘wō nišəbārâ nə’um yəhwâ: </p>
 <p>26 hašəkîruhû kî ‘al-yəhwâ hiḡədîl wəsāfaq mwō’āḇ bəqî’wō wəhāyâ liśəḥōq gam-hû’: </p>
 <p>27 wə’im| lwō’ haśśəḥōq hāyâ ləḵā yiśərā’ēl ’im-bəḡannāḇîm <font color="brown">niməṣā’â</font> <font color="blue">niməṣā’</font> kî-midê ḏəḇāreyḵā bwō tiṯənwōḏāḏ: </p>
 <p>28 ‘izəḇû ‘ārîm wəšiḵənû bassel<sup>a</sup>‘ yōšəḇê mwō’āḇ wihəyû ḵəywōnâ təqannēn bə‘eḇərê fî-fāḥaṯ: </p>
 <p>29 šām<sup>a</sup>‘ənû ḡə’wōn-mwō’āḇ gē’eh mə’ōḏ gāḇəhwō ûḡə’wōnwō wəḡa’ăwāṯwō wərum libwō: </p>
 <p>30 ’ănî yāḏ<sup>a</sup>‘ətî nə’um-yəhwâ ‘eḇərāṯwō wəlō’-ḵēn badāyw lō’-ḵēn ‘āśû: </p>
 <p>31 ‘al-kēn ‘al-mwō’āḇ ’ăyēlîl ûləmwō’āḇ kullōh ’ezə‘āq ’el-’anəšê qîr-ḥereś yehəgeh: </p>
 <p>32 mibəḵî y<sup>a</sup>‘əzēr ’eḇəkeh-llāḵə hagefen śiḇəmâ nəṭîšōṯayiḵə ‘āḇərû yām ‘aḏ yām y<sup>a</sup>‘əzēr nāḡā‘û ‘al-qêṣēḵə wə‘al-bəṣîrēḵə šōḏēḏ nāfāl: </p>
 <p>33 wəne’esəfâ śiməḥâ wāḡîl mikarəmel ûmē’ereṣ mwō’āḇ wəyayin mîqāḇîm hišəbatî lō’-yiḏərōḵə hêḏāḏ hêḏāḏ lō’ hêḏāḏ: </p>
 <p>34 mizz<sup>a</sup>‘ăqaṯ ḥešəbwōn ‘aḏ-’elə‘ālēh ‘aḏ-yahaṣ nāṯənû qwōlām miṣṣō‘ar ‘aḏ-ḥōrōnayim ‘eḡəlaṯ šəlišîyâ kî gam-mê nimərîm liməšammwōṯ yihəyû: </p>
 <p>35 wəhišəbatî ləmwō’āḇ nə’um-yəhwâ m<sup>a</sup>‘ăleh ḇāmâ ûmaqəṭîr lē’lōhāyw: </p>
 <p>36 ‘al-kēn libî ləmwō’āḇ k<sup>a</sup>ḥălilîm yehĕmeh wəlibî ’el-’anəšê qîr-ḥereś k<sup>a</sup>ḥălîlîm yehĕmeh ‘al-kēn yiṯəraṯ ‘āśâ ’āḇāḏû: </p>
 <p>37 kî ḵāl-rō’š qārəḥâ wəḵāl-zāqān gəru‘â ‘al kāl-yāḏayim gəḏuḏōṯ wə‘al-māṯənayim śāq: </p>
 <p>38 ‘al kāl-gagwōṯ mwō’āḇ ûḇirəḥōḇōṯeyhā kullōh misəpēḏ kî-šāḇarətî ’eṯ-mwō’āḇ kiḵəlî ’ên-ḥēfeṣ bwō nə’um-yəhwâ: </p>
 <p>39 ’êḵə ḥatâ hêlîlû ’êḵə hifənâ-‘ōref mwō’āḇ bwōš wəhāyâ mwō’āḇ liśəḥōq wəliməḥitâ ləḵāl-səḇîḇāyw: s</p>
 <p>40 kî-ḵōh ’āmar yəhwâ hinnēh ḵannešer yiḏə’eh ûfāraś kənāfāyw ’el-mwō’āḇ: </p>
 <p>41 niləkəḏâ haqqərîywōṯ wəhamməṣāḏwōṯ niṯəpāśâ wəhāyâ lēḇ gibwōrê mwō’āḇ bayywōm hahû’ kəlēḇ ’iššâ məṣērâ: </p>
 <p>42 wənišəmaḏ mwō’āḇ mē‘ām kî ‘al-yəhwâ hiḡədîl: </p>
 <p>43 p<sup>a</sup>ḥaḏ wāf<sup>a</sup>ḥaṯ wāfāḥ ‘āleyḵā ywōšēḇ mwō’āḇ nə’um-yəhwâ: </p>
 <p>44 <font color="brown">hannîs</font> <font color="blue">hannās</font> mipənê hap<sup>a</sup>ḥaḏ yipōl ’el-hap<sup>a</sup>ḥaṯ wəhā‘ōleh min-hap<sup>a</sup>ḥaṯ yillāḵēḏ bapāḥ kî-’āḇî’ ’ēleyhā ’el-mwō’āḇ šənaṯ pəqudāṯām nə’um-yəhwâ: </p>
 <p>45 bəṣēl ḥešəbwōn ‘āməḏû mikōḥa nāsîm kî-’ēš yāṣā’ mēḥešəbwōn wəlehāḇâ mibên sîḥwōn watō’ḵal pə’aṯ mwō’āḇ wəqāḏəqōḏ bənê šā’wōn: </p>
 <p>46 ’wōy-ləḵā mwō’āḇ ’āḇaḏ ‘am-kəmwōš kî-luqqəḥû ḇāneyḵā baššeḇî ûḇənōṯeyḵā baššiḇəyâ: </p>
 <p>47 wəšaḇətî šəḇûṯ-mwō’āḇ bə’<sup>a</sup>ḥărîṯ hayyāmîm nə’um-yəhwâ ‘aḏ-hēnnâ mišəpaṭ mwō’āḇ: s</p>
 </td>
 </tr></table>
 <p></p><hr>
 <center>
 <a href="jer049.htm">Next: Jeremiah (Yermiyah) Chapter 49</a></center>
 </body>