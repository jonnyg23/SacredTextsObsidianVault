<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/zac006.htm">Polyglot</a> 
 <a href="../kjv/zac006.htm">KJV</a> 
 <a href="../sep/zac006.htm">Sep</a> 
 <a href="../vul/zac006.htm">Vul</a> 
 
 <br>
 <br><a href="zac.htm">Zechariah (Zekharyah) Index</a><br>
  
 <a href="zac005.htm">Previous</a> 
 <a href="zac007.htm">Next</a> 
 </center>
 <hr>
 
 <h3 align="CENTER">Tanach (Hebrew): Zechariah (Zekharyah) Chapter 6</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וָאָשֻׁ֗ב וָאֶשָּׂ֤א עֵינַי֙ וָֽאֶרְאֶ֔ה וְהִנֵּ֨ה אַרְבַּ֤ע מַרְכָּבוֹת֙ יֹֽצְא֔וֹת מִבֵּ֖ין שְׁנֵ֣י הֶֽהָרִ֑ים וְהֶהָרִ֖ים הָרֵ֥י נְחֹֽשֶׁת׃ </span></p>
 <p align="RIGHT"><span lang="he">‎<a name="002">2</a> ‏בַּמֶּרְכָּבָ֥ה הָרִֽאשֹׁנָ֖ה סוּסִ֣ים אֲדֻמִּ֑ים וּבַמֶּרְכָּבָ֥ה הַשֵּׁנִ֖ית סוּסִ֥ים שְׁחֹרִֽים׃ </span></p>
 <p align="RIGHT"><span lang="he">‎<a name="003">3</a> ‏וּבַמֶּרְכָּבָ֥ה הַשְּׁלִשִׁ֖ית סוּסִ֣ים לְבָנִ֑ים וּבַמֶּרְכָּבָה֙ הָרְבִעִ֔ית סוּסִ֥ים בְּרֻדִּ֖ים אֲמֻצִּֽים׃ </span></p>
 <p align="RIGHT"><span lang="he">‎<a name="004">4</a> ‏וָאַ֙עַן֙ וָֽאֹמַ֔ר אֶל־הַמַּלְאָ֖ךְ הַדֹּבֵ֣ר בִּ֑י מָה־אֵ֖לֶּה אֲדֹנִֽי׃ </span></p>
 <p align="RIGHT"><span lang="he">‎<a name="005">5</a> ‏וַיַּ֥עַן הַמַּלְאָ֖ךְ וַיֹּ֣אמֶר אֵלָ֑י אֵ֗לֶּה אַרְבַּע֙ רֻח֣וֹת הַשָּׁמַ֔יִם יוֹצְא֕וֹת מֵֽהִתְיַצֵּ֖ב עַל־אֲד֥וֹן כָּל־הָאָֽרֶץ׃ </span></p>
 <p align="RIGHT"><span lang="he">‎<a name="006">6</a> ‏אֲשֶׁר־בָּ֞הּ הַסּוּסִ֣ים הַשְּׁחֹרִ֗ים יֹֽצְאִים֙ אֶל־אֶ֣רֶץ צָפ֔וֹן וְהַלְּבָנִ֔ים יָצְא֖וּ אֶל־אַֽחֲרֵיהֶ֑ם וְהַ֨בְּרֻדִּ֔ים יָצְא֖וּ אֶל־אֶ֥רֶץ הַתֵּימָֽן׃ </span></p>
 <p align="RIGHT"><span lang="he">‎<a name="007">7</a> ‏וְהָאֲמֻצִּ֣ים יָצְא֗וּ וַיְבַקְשׁוּ֙ לָלֶ֙כֶת֙ לְהִתְהַלֵּ֣ך<font color="red"><sup>1</sup></font> בָּאָ֔רֶץ וַיֹּ֕אמֶר לְכ֖וּ הִתְהַלְּכ֣וּ בָאָ֑רֶץ וַתִּתְהַלַּ֖כְנָה בָּאָֽרֶץ׃ </span></p>
 <p align="RIGHT"><span lang="he">‎<a name="008">8</a> ‏וַיַּזְעֵ֣ק אֹתִ֔י וַיְדַבֵּ֥ר אֵלַ֖י לֵאמֹ֑ר רְאֵ֗ה הַיּֽוֹצְאִים֙ אֶל־אֶ֣רֶץ צָפ֔וֹן הֵנִ֥יחוּ אֶת־רוּחִ֖י בְּאֶ֥רֶץ צָפֽוֹן׃ ס</span></p>
 <p align="RIGHT"><span lang="he">‎<a name="009">9</a> ‏וַיְהִ֥י דְבַר־יְהוָ֖ה אֵלַ֥י לֵאמֹֽר׃ </span></p>
 <p align="RIGHT"><span lang="he">‎<a name="010">10</a> ‏לָק֙וֹחַ֙ מֵאֵ֣ת הַגּוֹלָ֔ה מֵחֶלְדַּ֕י וּמֵאֵ֥ת טוֹבִיָּ֖ה וּמֵאֵ֣ת יְדַֽעְיָ֑ה וּבָאתָ֤ אַתָּה֙ בַּיּ֣וֹם הַה֔וּא וּבָ֗אתָ בֵּ֚ית יֹאשִׁיָּ֣ה בֶן־צְפַנְיָ֔ה אֲשֶׁר־בָּ֖אוּ מִבָּבֶֽל׃ </span></p>
 <p align="RIGHT"><span lang="he">‎<a name="011">11</a> ‏וְלָקַחְתָּ֥ כֶֽסֶף־וְזָהָ֖ב וְעָשִׂ֣יתָ עֲטָר֑וֹת וְשַׂמְתָּ֗ בְּרֹ֛אשׁ יְהוֹשֻׁ֥עַ בֶּן־יְהוֹצָדָ֖ק הַכֹּהֵ֥ן הַגָּדֽוֹל׃ </span></p>
 <p align="RIGHT"><span lang="he">‎<a name="012">12</a> ‏וְאָמַרְתָּ֤ אֵלָיו֙ לֵאמֹ֔ר כֹּ֥ה אָמַ֛ר יְהוָ֥ה צְבָא֖וֹת לֵאמֹ֑ר הִנֵּה־אִ֞ישׁ צֶ֤מַח שְׁמוֹ֙ וּמִתַּחְתָּ֣יו יִצְמָ֔ח וּבָנָ֖ה אֶת־הֵיכַ֥ל יְהוָֽה׃ </span></p>
 <p align="RIGHT"><span lang="he">‎<a name="013">13</a> ‏וְ֠הוּא יִבְנֶ֞ה אֶת־הֵיכַ֤ל יְהוָה֙ וְהֽוּא־יִשָּׂ֣א ה֔וֹד וְיָשַׁ֥ב וּמָשַׁ֖ל עַל־כִּסְא֑וֹ וְהָיָ֤ה כֹהֵן֙ עַל־כִּסְא֔וֹ וַעֲצַ֣ת שָׁל֔וֹם תִּהְיֶ֖ה בֵּ֥ין שְׁנֵיהֶֽם׃ </span></p>
 <p align="RIGHT"><span lang="he">‎<a name="014">14</a> ‏וְהָעֲטָרֹ֗ת תִּֽהְיֶה֙ לְחֵ֙לֶם֙ וּלְטוֹבִיָּ֣ה וְלִידַֽעְיָ֔ה וּלְחֵ֖ן בֶּן־צְפַנְיָ֑ה לְזִכָּר֖וֹן בְּהֵיכַ֥ל יְהוָֽה׃ </span></p>
 <p align="RIGHT"><span lang="he">‎<a name="015">15</a> ‏וּרְחוֹקִ֣ים׀ יָבֹ֗אוּ וּבָנוּ֙ בְּהֵיכַ֣ל יְהוָ֔ה וִידַעְתֶּ֕ם כִּֽי־יְהוָ֥ה צְבָא֖וֹת שְׁלָחַ֣נִי אֲלֵיכֶ֑ם וְהָיָה֙ אִם־שָׁמ֣וֹעַ תִּשְׁמְע֔וּן בְּק֖וֹל יְהוָ֥ה אֱלֹהֵיכֶֽם׃ ס</span></p>
 </td>
 <td width="50%">
 <p>1 wā’āšuḇ wā’eśśā’ ‘ênay wā’erə’eh wəhinnēh ’arəb<sup>a</sup>‘ marəkāḇwōṯ yōṣə’wōṯ mibên šənê hehārîm wəhehārîm hārê nəḥōšeṯ: </p>
 <p>2 bammerəkāḇâ hāri’šōnâ sûsîm ’ăḏummîm ûḇammerəkāḇâ haššēnîṯ sûsîm šəḥōrîm: </p>
 <p>3 ûḇammerəkāḇâ haššəlišîṯ sûsîm ləḇānîm ûḇammerəkāḇâ hārəḇi‘îṯ sûsîm bərudîm ’ămuṣṣîm: </p>
 <p>4 wā’<sup>a</sup>‘an wā’ōmar ’el-hammalə’āḵə hadōḇēr bî mâ-’ēlleh ’ăḏōnî: </p>
 <p>5 wayy<sup>a</sup>‘an hammalə’āḵə wayyō’mer ’ēlāy ’ēlleh ’arəb<sup>a</sup>‘ ruḥwōṯ haššāmayim ywōṣə’wōṯ mēhiṯəyaṣṣēḇ ‘al-’ăḏwōn kāl-hā’āreṣ: </p>
 <p>6 ’ăšer-bāh hassûsîm haššəḥōrîm yōṣə’îm ’el-’ereṣ ṣāfwōn wəhalləḇānîm yāṣə’û ’el-’<sup>a</sup>ḥărêhem wəhabərudîm yāṣə’û ’el-’ereṣ hatêmān: </p>
 <p>7 wəhā’ămuṣṣîm yāṣə’û wayəḇaqəšû lāleḵeṯ ləhiṯəhallēḵ<font color="red"><sup>1</sup></font> bā’āreṣ wayyō’mer ləḵû hiṯəhalləḵû ḇā’āreṣ watiṯəhallaḵənâ bā’āreṣ: </p>
 <p>8 wayyazə‘ēq ’ōṯî wayəḏabēr ’ēlay lē’mōr rə’ēh hayywōṣə’îm ’el-’ereṣ ṣāfwōn hēnîḥû ’eṯ-rûḥî bə’ereṣ ṣāfwōn: s</p>
 <p>9 wayəhî ḏəḇar-yəhwâ ’ēlay lē’mōr: </p>
 <p>10 lāqwōḥa mē’ēṯ hagwōlâ mēḥeləday ûmē’ēṯ ṭwōḇîyâ ûmē’ēṯ yəḏ<sup>a</sup>‘əyâ ûḇā’ṯā ’atâ bayywōm hahû’ ûḇā’ṯā bêṯ yō’šîyâ ḇen-ṣəfanəyâ ’ăšer-bā’û mibāḇel: </p>
 <p>11 wəlāq<sup>a</sup>ḥətā ḵesef-wəzâāḇ wə‘āśîṯā ‘ăṭārwōṯ wəśamətā bərō’š yəhwōšu‘a ben-yəhwōṣāḏāq hakōhēn hagāḏwōl: </p>
 <p>12 wə’āmarətā ’ēlāyw lē’mōr kōh ’āmar yəhwâ ṣəḇā’wōṯ lē’mōr hinnēh-’îš ṣem<sup>a</sup>ḥ šəmwō ûmit<sup>a</sup>ḥətāyw yiṣəmāḥ ûḇānâ ’eṯ-hêḵal yəhwâ: </p>
 <p>13 wəhû’ yiḇəneh ’eṯ-hêḵal yəhwâ wəhû’-yiśśā’ hwōḏ wəyāšaḇ ûmāšal ‘al-kisə’wō wəhāyâ ḵōhēn ‘al-kisə’wō w<sup>a</sup>‘ăṣaṯ šālwōm tihəyeh bên šənêhem: </p>
 <p>14 wəhā‘ăṭārōṯ tihəyeh ləḥēlem ûləṭwōḇîyâ wəlîḏ<sup>a</sup>‘əyâ ûləḥēn ben-ṣəfanəyâ ləzikārwōn bəhêḵal yəhwâ: </p>
 <p>15 ûrəḥwōqîm| yāḇō’û ûḇānû bəhêḵal yəhwâ wîḏ<sup>a</sup>‘ətem kî-yəhwâ ṣəḇā’wōṯ šəlāḥanî ’ălêḵem wəhāyâ ’im-šāmwō‘a tišəmə‘ûn bəqwōl yəhwâ ’ĕlōhêḵem: s</p>
 </td>
 </tr></table>
 <p></p><hr>
 <center>
 <a href="zac007.htm">Next: Zechariah (Zekharyah) Chapter 7</a></center>
 </body>