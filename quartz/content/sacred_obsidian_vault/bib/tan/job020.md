<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/job020.htm">Polyglot</a> 
 <a href="../kjv/job020.htm">KJV</a> 
 <a href="../sep/job020.htm">Sep</a> 
 <a href="../vul/job020.htm">Vul</a> 
 
 <br>
 <br><a href="job.htm">Job (Iyov) Index</a><br>
  
 <a href="job019.htm">Previous</a> 
 <a href="job021.htm">Next</a> 
 </center>
 <hr>
 
 <h3 align="CENTER">Tanach (Hebrew): Job (Iyov) Chapter 20</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַ֭יַּעַן צֹפַ֥ר הַנַּֽעֲמָתִ֗י וַיֹּאמַֽר׃ </span></p>
 <p align="RIGHT"><span lang="he">‎<a name="002">2</a> ‏לָ֭כֵן שְׂעִפַּ֣י יְשִׁיב֑וּנִי וּ֝בַעֲב֗וּר ח֣וּשִׁי בִֽי׃ </span></p>
 <p align="RIGHT"><span lang="he">‎<a name="003">3</a> ‏מוּסַ֣ר כְּלִמָּתִ֣י אֶשְׁמָ֑ע וְ֝ר֗וּחַ מִֽבִּינָתִ֥י יַעֲנֵֽנִי׃ </span></p>
 <p align="RIGHT"><span lang="he">‎<a name="004">4</a> ‏הֲזֹ֣את יָ֭דַעְתָּ מִנִּי־עַ֑ד מִנִּ֤י שִׂ֖ים אָדָ֣ם עֲלֵי־אָֽרֶץ׃ </span></p>
 <p align="RIGHT"><span lang="he">‎<a name="005">5</a> ‏כִּ֤י רִנְנַ֣ת רְ֭שָׁעִים מִקָּר֑וֹב וְשִׂמְחַ֖ת חָנֵ֣ף עֲדֵי־רָֽגַע׃ </span></p>
 <p align="RIGHT"><span lang="he">‎<a name="006">6</a> ‏אִם־יַעֲלֶ֣ה לַשָּׁמַ֣יִם שִׂיא֑וֹ וְ֝רֹאשׁ֗וֹ לָעָ֥ב יַגִּֽיעַ׃ </span></p>
 <p align="RIGHT"><span lang="he">‎<a name="007">7</a> ‏כְּֽ֭גֶלֲלוֹ לָנֶ֣צַח יֹאבֵ֑ד רֹ֝אָ֗יו יֹאמְר֥וּ אַיּֽוֹ׃ </span></p>
 <p align="RIGHT"><span lang="he">‎<a name="008">8</a> ‏כַּחֲל֣וֹם יָ֭עוּף וְלֹ֣א יִמְצָא֑וּהוּ וְ֝יֻדַּ֗ד כְּחֶזְי֥וֹן לָֽיְלָה׃ </span></p>
 <p align="RIGHT"><span lang="he">‎<a name="009">9</a> ‏עַ֣יִן שְׁ֭זָפַתּוּ וְלֹ֣א תוֹסִ֑יף וְלֹא־ע֝֗וֹד תְּשׁוּרֶ֥נּוּ מְקוֹמֽוֹ׃ </span></p>
 <p align="RIGHT"><span lang="he">‎<a name="010">10</a> ‏בָּ֭נָיו יְרַצּ֣וּ דַלִּ֑ים וְ֝יָדָ֗יו תָּשֵׁ֥בְנָה אוֹנֽוֹ׃ </span></p>
 <p align="RIGHT"><span lang="he">‎<a name="011">11</a> ‏עַ֭צְמוֹתָיו מָלְא֣וּ <font color="brown">עלומו</font> <font color="blue">עֲלוּמָ֑יו</font> וְ֝עִמּ֗וֹ עַל־עָפָ֥ר תִּשְׁכָּֽב׃ </span></p>
 <p align="RIGHT"><span lang="he">‎<a name="012">12</a> ‏אִם־תַּמְתִּ֣יק בְּפִ֣יו רָעָ֑ה יַ֝כְחִידֶ֗נָּה תַּ֣חַת לְשׁוֹנֽוֹ׃ </span></p>
 <p align="RIGHT"><span lang="he">‎<a name="013">13</a> ‏יַחְמֹ֣ל עָ֭לֶיהָ וְלֹ֣א יַֽעַזְבֶ֑נָּה וְ֝יִמְנָעֶ֗נָּה בְּת֣וֹךְ חִכּֽוֹ׃ </span></p>
 <p align="RIGHT"><span lang="he">‎<a name="014">14</a> ‏לַ֭חְמוֹ בְּמֵעָ֣יו נֶהְפָּ֑ךְ מְרוֹרַ֖ת פְּתָנִ֣ים בְּקִרְבּֽוֹ׃ </span></p>
 <p align="RIGHT"><span lang="he">‎<a name="015">15</a> ‏חַ֣יִל בָּ֭לַע וַיְקִאֶ֑נּוּ מִ֝בִּטְנ֗וֹ יֽוֹרִשֶׁ֥נּוּ<font color="red"><sup>3</sup></font> אֵֽל׃ </span></p>
 <p align="RIGHT"><span lang="he">‎<a name="016">16</a> ‏רֹאשׁ־פְּתָנִ֥ים יִינָ֑ק תַּֽ֝הַרְגֵ֗הוּ לְשׁ֣וֹן אֶפְעֶֽה׃ </span></p>
 <p align="RIGHT"><span lang="he">‎<a name="017">17</a> ‏אַל־יֵ֥רֶא בִפְלַגּ֑וֹת נַהֲרֵ֥י נַ֝חֲלֵ֗י דְּבַ֣שׁ וְחֶמְאָֽה׃ </span></p>
 <p align="RIGHT"><span lang="he">‎<a name="018">18</a> ‏מֵשִׁ֣יב יָ֭גָע וְלֹ֣א יִבְלָ֑ע כְּחֵ֥יל תְּ֝מוּרָת֗וֹ וְלֹ֣א יַעֲלֹֽס׃ </span></p>
 <p align="RIGHT"><span lang="he">‎<a name="019">19</a> ‏כִּֽי־רִ֭צַּץ עָזַ֣ב דַּלִּ֑ים בַּ֥יִת גָּ֝זַ֗ל וְלֹ֣א יִבֶנֵֽהוּ׃ </span></p>
 <p align="RIGHT"><span lang="he">‎<a name="020">20</a> ‏כִּ֤י׀ לֹא־יָדַ֣ע שָׁלֵ֣ו בְּבִטְנ֑וֹ בַּ֝חֲמוּד֗וֹ לֹ֣א יְמַלֵּֽט׃ </span></p>
 <p align="RIGHT"><span lang="he">‎<a name="021">21</a> ‏אֵין־שָׂרִ֥יד לְאָכְל֑וֹ עַל־כֵּ֝֗ן לֹא־יָחִ֥יל טוּבֽוֹ׃ </span></p>
 <p align="RIGHT"><span lang="he">‎<a name="022">22</a> ‏בִּמְלֹ֣אות שִׂ֭פְקוֹ יֵ֣צֶר ל֑וֹ כָּל־יַ֖ד עָמֵ֣ל תְּבוֹאֶֽנּוּ׃ </span></p>
 <p align="RIGHT"><span lang="he">‎<a name="023">23</a> ‏יְהִ֤י׀ לְמַלֵּ֬א בִטְנ֗וֹ יְֽשַׁלַּח־בּ֖וֹ חֲר֣וֹן אַפּ֑וֹ וְיַמְטֵ֥ר עָ֝לֵ֗ימוֹ בִּלְחוּמֽוֹ׃ </span></p>
 <p align="RIGHT"><span lang="he">‎<a name="024">24</a> ‏יִ֭בְרַח מִנֵּ֣שֶׁק בַּרְזֶ֑ל תַּ֝חְלְפֵ֗הוּ קֶ֣שֶׁת נְחוּשָֽׁה׃ </span></p>
 <p align="RIGHT"><span lang="he">‎<a name="025">25</a> ‏שָׁלַף֮ וַיֵּצֵ֪א מִגֵּ֫וָ֥ה וּ֭בָרָק מִֽמְּרֹרָת֥וֹ יַהֲלֹ֗ךְ עָלָ֥יו אֵמִֽים׃ </span></p>
 <p align="RIGHT"><span lang="he">‎<a name="026">26</a> ‏כָּל־חֹשֶׁךְ֮ טָמ֪וּן לִצְפּ֫וּנָ֥יו<font color="red"><sup>3</sup></font> תְּ֭אָכְלֵהוּ אֵ֣שׁ לֹֽא־נֻפָּ֑ח יֵ֖רַע שָׂרִ֣יד בְּאָהֳלֽוֹ׃ </span></p>
 <p align="RIGHT"><span lang="he">‎<a name="027">27</a> ‏יְגַלּ֣וּ שָׁמַ֣יִם עֲוֹנ֑וֹ וְ֝אֶ֗רֶץ מִתְקוֹמָ֘מָ֥ה לֽוֹ׃ </span></p>
 <p align="RIGHT"><span lang="he">‎<a name="028">28</a> ‏יִ֭גֶל יְב֣וּל בֵּית֑וֹ נִ֝גָּר֗וֹת בְּי֣וֹם אַפּֽוֹ׃ </span></p>
 <p align="RIGHT"><span lang="he">‎<a name="029">29</a> ‏זֶ֤ה׀ חֵֽלֶק־אָדָ֣ם רָ֭שָׁע מֵאֱלֹהִ֑ים וְנַחֲלַ֖ת אִמְר֣וֹ מֵאֵֽל׃ פ</span></p>
 </td>
 <td width="50%">
 <p>1 wayy<sup>a</sup>‘an ṣōfar hann<sup>a</sup>‘ămāṯî wayyō’mar: </p>
 <p>2 lāḵēn śə‘ipay yəšîḇûnî ûḇ<sup>a</sup>‘ăḇûr ḥûšî ḇî: </p>
 <p>3 mûsar kəlimmāṯî ’ešəmā‘ wərûḥa mibînāṯî y<sup>a</sup>‘ănēnî: </p>
 <p>4 hăzō’ṯ yāḏ<sup>a</sup>‘ətā minnî-‘aḏ minnî śîm ’āḏām ‘ălê-’āreṣ: </p>
 <p>5 kî rinənaṯ rəšā‘îm miqqārwōḇ wəśiməḥaṯ ḥānēf ‘ăḏê-rāḡ<sup>a</sup>‘: </p>
 <p>6 ’im-y<sup>a</sup>‘ăleh laššāmayim śî’wō wərō’šwō lā‘āḇ yagî‘a: </p>
 <p>7 kəḡelălwō lāneṣ<sup>a</sup>ḥ yō’ḇēḏ rō’āyw yō’mərû ’ayywō: </p>
 <p>8 k<sup>a</sup>ḥălwōm yā‘ûf wəlō’ yiməṣā’ûhû wəyudaḏ kəḥezəywōn lāyəlâ: </p>
 <p>9 ‘ayin šəzāfatû wəlō’ ṯwōsîf wəlō’-‘wōḏ təšûrennû məqwōmwō: </p>
 <p>10 bānāyw yəraṣṣû ḏallîm wəyāḏāyw tāšēḇənâ ’wōnwō: </p>
 <p>11 ‘aṣəmwōṯāyw mālə’û <font color="brown">‘ălûmāw</font> <font color="blue">‘ălûmāyw</font> wə‘immwō ‘al-‘āfār tišəkāḇ: </p>
 <p>12 ’im-tamətîq bəfîw rā‘â yaḵəḥîḏennâ t<sup>a</sup>ḥaṯ ləšwōnwō: </p>
 <p>13 y<sup>a</sup>ḥəmōl ‘āleyhā wəlō’ y<sup>a</sup>‘azəḇennâ wəyimənā‘ennâ bəṯwōḵə ḥikwō: </p>
 <p>14 l<sup>a</sup>ḥəmwō bəmē‘āyw nehəpāḵə mərwōraṯ pəṯānîm bəqirəbwō: </p>
 <p>15 ḥayil bāl<sup>a</sup>‘ wayəqi’ennû mibiṭənwō ywōrišennû<font color="red"><sup>3</sup></font> ’ēl: </p>
 <p>16 rō’š-pəṯānîm yînāq taharəḡēhû ləšwōn ’efə‘eh: </p>
 <p>17 ’al-yēre’ ḇifəlagwōṯ nahărê n<sup>a</sup>ḥălê dəḇaš wəḥemə’â: </p>
 <p>18 mēšîḇ yāḡā‘ wəlō’ yiḇəlā‘ kəḥêl təmûrāṯwō wəlō’ y<sup>a</sup>‘ălōs: </p>
 <p>19 kî-riṣṣaṣ ‘āzaḇ dallîm bayiṯ gāzal wəlō’ yiḇenēhû: </p>
 <p>20 kî| lō’-yāḏ<sup>a</sup>‘ šālēw bəḇiṭənwō b<sup>a</sup>ḥămûḏwō lō’ yəmallēṭ: </p>
 <p>21 ’ên-śārîḏ lə’āḵəlwō ‘al-kēn lō’-yāḥîl ṭûḇwō: </p>
 <p>22 biməlō’wṯ śifəqwō yēṣer lwō kāl-yaḏ ‘āmēl təḇwō’ennû: </p>
 <p>23 yəhî| ləmallē’ ḇiṭənwō yəšall<sup>a</sup>ḥ-bwō ḥărwōn ’apwō wəyaməṭēr ‘ālêmwō biləḥûmwō: </p>
 <p>24 yiḇər<sup>a</sup>ḥ minnēšeq barəzel t<sup>a</sup>ḥələfēhû qešeṯ nəḥûšâ: </p>
 <p>25 šālaf wayyēṣē’ migēwâ ûḇārāq mimmərōrāṯwō yahălōḵə ‘ālāyw ’ēmîm: </p>
 <p>26 kāl-ḥōšeḵə ṭāmûn liṣəpûnāyw<font color="red"><sup>3</sup></font> tə’āḵəlēhû ’ēš lō’-nupāḥ yēr<sup>a</sup>‘ śārîḏ bə’âŏlwō: </p>
 <p>27 yəḡallû šāmayim ‘ăwōnwō wə’ereṣ miṯəqwōmāmâ lwō: </p>
 <p>28 yiḡel yəḇûl bêṯwō nigārwōṯ bəywōm ’apwō: </p>
 <p>29 zeh| ḥēleq-’āḏām rāšā‘ mē’ĕlōhîm wən<sup>a</sup>ḥălaṯ ’imərwō mē’ēl: f</p>
 </td>
 </tr></table>
 <p></p><hr>
 <center>
 <a href="job021.htm">Next: Job (Iyov) Chapter 21</a></center>
 </body>