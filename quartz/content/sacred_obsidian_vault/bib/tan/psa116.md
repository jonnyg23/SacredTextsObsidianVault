<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa116.htm">Polyglot</a> 
 <a href="../kjv/psa116.htm">KJV</a> 
 <a href="../sep/psa116.htm">Sep</a> 
 <a href="../vul/psa116.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa115.htm">Previous</a> 
 <a href="psa117.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 116</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏אָ֭הַבְתִּי כִּֽי־יִשְׁמַ֥ע׀ יְהוָ֑ה אֶת־ק֝וֹלִ֗י תַּחֲנוּנָֽי׃ </span></p>
 <p align="RIGHT"><span lang="he">‎<a name="002">2</a> ‏כִּֽי־הִטָּ֣ה אָזְנ֣וֹ לִ֑י וּבְיָמַ֥י אֶקְרָֽא׃ </span></p>
 <p align="RIGHT"><span lang="he">‎<a name="003">3</a> ‏אֲפָפ֤וּנִי׀ חֶבְלֵי־מָ֗וֶת וּמְצָרֵ֣י שְׁא֣וֹל מְצָא֑וּנִי צָרָ֖ה וְיָג֣וֹן אֶמְצָֽא׃ </span></p>
 <p align="RIGHT"><span lang="he">‎<a name="004">4</a> ‏וּבְשֵֽׁם־יְהוָ֥ה אֶקְרָ֑א אָנָּ֥ה יְ֝הוָ֗ה מַלְּטָ֥ה נַפְשִֽׁי׃ </span></p>
 <p align="RIGHT"><span lang="he">‎<a name="005">5</a> ‏חַנּ֣וּן יְהוָֹ֣ה וְצַדִּ֑יק וֵ֖אלֹהֵ֣ינוּ מְרַחֵֽם׃ </span></p>
 <p align="RIGHT"><span lang="he">‎<a name="006">6</a> ‏שֹׁמֵ֣ר פְּתָאיִ֣ם יְהוָֹ֑ה דַּ֝לּוֹתִ֗י וְלִ֣י יְהוֹשִֽׁיעַ׃ </span></p>
 <p align="RIGHT"><span lang="he">‎<a name="007">7</a> ‏שׁוּבִ֣י נַ֭פְשִׁי לִמְנוּחָ֑יְכִי כִּֽי־יְ֝הוָ֗ה גָּמַ֥ל עָלָֽיְכִי׃ </span></p>
 <p align="RIGHT"><span lang="he">‎<a name="008">8</a> ‏כִּ֤י חִלַּ֥צְתָּ נַפְשִׁ֗י מִ֫מָּ֥וֶת אֶת־עֵינִ֥י מִן־דִּמְעָ֑ה אֶת־רַגְלִ֥י מִדֶּֽחִי׃ </span></p>
 <p align="RIGHT"><span lang="he">‎<a name="009">9</a> ‏אֶ֭תְהַלֵּךְ לִפְנֵ֣י יְהוָ֑ה בְּ֝אַרְצ֗וֹת הַֽחַיִּֽים׃ </span></p>
 <p align="RIGHT"><span lang="he">‎<a name="010">10</a> ‏הֶ֭אֱמַנְתִּי כִּ֣י אֲדַבֵּ֑ר אֲ֝נִ֗י עָנִ֥יתִי מְאֹֽד׃ </span></p>
 <p align="RIGHT"><span lang="he">‎<a name="011">11</a> ‏אֲ֭נִי אָמַ֣רְתִּי בְחָפְזִ֑י כָּֽל־הָאָדָ֥ם כֹּזֵֽב׃ </span></p>
 <p align="RIGHT"><span lang="he">‎<a name="012">12</a> ‏מָֽה־אָשִׁ֥יב לַיהוָ֑ה כָּֽל־תַּגְמוּל֥וֹהִי עָלָֽי׃ </span></p>
 <p align="RIGHT"><span lang="he">‎<a name="013">13</a> ‏כּוֹס־יְשׁוּע֥וֹת אֶשָּׂ֑א וּבְשֵׁ֖ם יְהוָ֣ה אֶקְרָֽא׃ </span></p>
 <p align="RIGHT"><span lang="he">‎<a name="014">14</a> ‏נְ֭דָרַי לַיהוָ֣ה אֲשַׁלֵּ֑ם נֶגְדָה־נָּ֝֗א לְכָל־עַמּֽוֹ׃ </span></p>
 <p align="RIGHT"><span lang="he">‎<a name="015">15</a> ‏יָ֭קָר בְּעֵינֵ֣י יְהוָ֑ה הַ֝מָּ֗וְתָה לַחֲסִידָֽיו׃ </span></p>
 <p align="RIGHT"><span lang="he">‎<a name="016">16</a> ‏אָֽנָּ֣ה יְהוָה֮ כִּֽי־אֲנִ֪י עַ֫בְדֶּ֥ךָ אֲ‍ֽנִי־עַ֭בְדְּךָ בֶּן־אֲמָתֶ֑ךָ פִּ֝תַּ֗חְתָּ לְמוֹסֵרָֽי׃ </span></p>
 <p align="RIGHT"><span lang="he">‎<a name="017">17</a> ‏לְֽךָ־אֶ֭זְבַּח זֶ֣בַח תּוֹדָ֑ה וּבְשֵׁ֖ם יְהוָ֣ה אֶקְרָֽא׃ </span></p>
 <p align="RIGHT"><span lang="he">‎<a name="018">18</a> ‏נְ֭דָרַי לַיהוָ֣ה אֲשַׁלֵּ֑ם נֶגְדָה־נָּ֝֗א לְכָל־עַמּֽוֹ׃ </span></p>
 <p align="RIGHT"><span lang="he">‎<a name="019">19</a> ‏בְּחַצְר֤וֹת׀ בֵּ֤ית יְהוָ֗ה בְּֽת֘וֹכֵ֤כִי יְֽרוּשָׁלִָ֗ם הַֽלְלוּ־יָֽהּ׃ </span></p>
 </td>
 <td width="50%">
 <p>1 ’âaḇətî kî-yišəm<sup>a</sup>‘| yəhwâ ’eṯ-qwōlî t<sup>a</sup>ḥănûnāy: </p>
 <p>2 kî-hiṭṭâ ’āzənwō lî ûḇəyāmay ’eqərā’: </p>
 <p>3 ’ăfāfûnî| ḥeḇəlê-māweṯ ûməṣārê šə’wōl məṣā’ûnî ṣārâ wəyāḡwōn ’eməṣā’: </p>
 <p>4 ûḇəšēm-yəhwâ ’eqərā’ ’ānnâ yəhwâ malləṭâ nafəšî: </p>
 <p>5 ḥannûn yəhwōâ wəṣadîq wē’lōhênû mər<sup>a</sup>ḥēm: </p>
 <p>6 šōmēr pəṯā’yim yəhwōâ dallwōṯî wəlî yəhwōšî‘a: </p>
 <p>7 šûḇî nafəšî limənûḥāyəḵî kî-yəhwâ gāmal ‘ālāyəḵî: </p>
 <p>8 kî ḥillaṣətā nafəšî mimmāweṯ ’eṯ-‘ênî min-dimə‘â ’eṯ-raḡəlî mideḥî: </p>
 <p>9 ’eṯəhallēḵə lifənê yəhwâ bə’arəṣwōṯ h<sup>a</sup>ḥayyîm: </p>
 <p>10 he’ĕmanətî kî ’ăḏabēr ’ănî ‘ānîṯî mə’ōḏ: </p>
 <p>11 ’ănî ’āmarətî ḇəḥāfəzî kāl-hā’āḏām kōzēḇ: </p>
 <p>12 mâ-’āšîḇ layhwâ kāl-taḡəmûlwōhî ‘ālāy: </p>
 <p>13 kwōs-yəšû‘wōṯ ’eśśā’ ûḇəšēm yəhwâ ’eqərā’: </p>
 <p>14 nəḏāray layhwâ ’ăšallēm neḡəḏâ-nnā’ ləḵāl-‘ammwō: </p>
 <p>15 yāqār bə‘ênê yəhwâ hammāwəṯâ l<sup>a</sup>ḥăsîḏāyw: </p>
 <p>16 ’ānnâ yəhwâ kî-’ănî ‘aḇədeḵā ’ă‍nî-‘aḇədəḵā ben-’ămāṯeḵā pit<sup>a</sup>ḥətā ləmwōsērāy: </p>
 <p>17 ləḵā-’ezəb<sup>a</sup>ḥ zeḇ<sup>a</sup>ḥ twōḏâ ûḇəšēm yəhwâ ’eqərā’: </p>
 <p>18 nəḏāray layhwâ ’ăšallēm neḡəḏâ-nnā’ ləḵāl-‘ammwō: </p>
 <p>19 bəḥaṣərwōṯ| bêṯ yəhwâ bəṯwōḵēḵî yərûšālāim haləlû-yāh: </p>
 </td>
 </tr></table>
 <p></p><hr>
 <center>
 <a href="psa117.htm">Next: Psalms (Tehilim) Chapter 117</a></center>
 </body>