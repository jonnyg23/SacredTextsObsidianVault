<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/hos004.htm">Polyglot</a> 
 <a href="../kjv/hos004.htm">KJV</a> 
 <a href="../sep/hos004.htm">Sep</a> 
 <a href="../vul/hos004.htm">Vul</a> 
 
 <br>
 <br><a href="hos.htm">Hosea (Hoshea) Index</a><br>
  
 <a href="hos003.htm">Previous</a> 
 <a href="hos005.htm">Next</a> 
 </center>
 <hr>
 
 <h3 align="CENTER">Tanach (Hebrew): Hosea (Hoshea) Chapter 4</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏שִׁמְע֥וּ דְבַר־יְהוָ֖ה בְּנֵ֣י יִשְׂרָאֵ֑ל כִּ֣י רִ֤יב לַֽיהוָה֙ עִם־יוֹשְׁבֵ֣י הָאָ֔רֶץ כִּ֠י אֵין־אֱמֶ֧ת וְֽאֵין־חֶ֛סֶד וְאֵֽין־דַּ֥עַת אֱלֹהִ֖ים בָּאָֽרֶץ׃ </span></p>
 <p align="RIGHT"><span lang="he">‎<a name="002">2</a> ‏אָלֹ֣ה וְכַחֵ֔שׁ וְרָצֹ֥חַ וְגָנֹ֖ב וְנָאֹ֑ף פָּרָ֕צוּ וְדָמִ֥ים בְּדָמִ֖ים נָגָֽעוּ׃ </span></p>
 <p align="RIGHT"><span lang="he">‎<a name="003">3</a> ‏עַל־כֵּ֣ן׀ תֶּאֱבַ֣ל הָאָ֗רֶץ וְאֻמְלַל֙ כָּל־יוֹשֵׁ֣ב בָּ֔הּ בְּחַיַּ֥ת הַשָּׂדֶ֖ה וּבְע֣וֹף הַשָּׁמָ֑יִם וְגַם־דְּגֵ֥י הַיָּ֖ם יֵאָסֵֽפוּ׃ </span></p>
 <p align="RIGHT"><span lang="he">‎<a name="004">4</a> ‏אַ֥ךְ אִ֛ישׁ אַל־יָרֵ֖ב וְאַל־יוֹכַ֣ח אִ֑ישׁ וְעַמְּךָ֖ כִּמְרִיבֵ֥י כֹהֵֽן׃ </span></p>
 <p align="RIGHT"><span lang="he">‎<a name="005">5</a> ‏וְכָשַׁלְתָּ֣ הַיּ֔וֹם וְכָשַׁ֧ל גַּם־נָבִ֛יא עִמְּךָ֖ לָ֑יְלָה וְדָמִ֖יתִי אִמֶּֽךָ׃ </span></p>
 <p align="RIGHT"><span lang="he">‎<a name="006">6</a> ‏נִדְמ֥וּ עַמִּ֖י מִבְּלִ֣י הַדָּ֑עַת כִּֽי־אַתָּ֞ה הַדַּ֣עַת מָאַ֗סְתָּ וְאֶמְאָֽסְאךָ֙ מִכַּהֵ֣ן לִ֔י וַתִּשְׁכַּח֙ תּוֹרַ֣ת אֱלֹהֶ֔יךָ אֶשְׁכַּ֥ח בָּנֶ֖יךָ גַּם־אָֽנִי׃ </span></p>
 <p align="RIGHT"><span lang="he">‎<a name="007">7</a> ‏כְּרֻבָּ֖ם כֵּ֣ן חָֽטְאוּ־לִ֑י כְּבוֹדָ֖ם בְּקָל֥וֹן אָמִֽיר׃ </span></p>
 <p align="RIGHT"><span lang="he">‎<a name="008">8</a> ‏חַטַּ֥את עַמִּ֖י יֹאכֵ֑לוּ וְאֶל־עֲוֹנָ֖ם יִשְׂא֥וּ נַפְשֽׁוֹ׃ </span></p>
 <p align="RIGHT"><span lang="he">‎<a name="009">9</a> ‏וְהָיָ֥ה כָעָ֖ם כַּכֹּהֵ֑ן וּפָקַדְתִּ֤י עָלָיו֙ דְּרָכָ֔יו וּמַעֲלָלָ֖יו אָשִׁ֥יב לֽוֹ׃ </span></p>
 <p align="RIGHT"><span lang="he">‎<a name="010">10</a> ‏וְאָֽכְלוּ֙ וְלֹ֣א יִשְׂבָּ֔עוּ הִזְנ֖וּ וְלֹ֣א יִפְרֹ֑צוּ כִּֽי־אֶת־יְהוָ֥ה עָזְב֖וּ לִשְׁמֹֽר׃ </span></p>
 <p align="RIGHT"><span lang="he">‎<a name="011">11</a> ‏זְנ֛וּת וְיַ֥יִן וְתִיר֖וֹשׁ יִֽקַּֽח־לֵֽב׃ </span></p>
 <p align="RIGHT"><span lang="he">‎<a name="012">12</a> ‏עַמִּי֙ בְּעֵצ֣וֹ יִשְׁאָ֔ל וּמַקְל֖וֹ יַגִּ֣יד ל֑וֹ כִּ֣י ר֤וּחַ זְנוּנִים֙ הִתְעָ֔ה וַיִּזְנ֖וּ מִתַּ֥חַת אֱלֹהֵיהֶֽם׃ </span></p>
 <p align="RIGHT"><span lang="he">‎<a name="013">13</a> ‏עַל־רָאשֵׁ֨י הֶהָרִ֜ים יְזַבֵּ֗חוּ וְעַל־הַגְּבָעוֹת֙ יְקַטֵּ֔רוּ תַּ֣חַת אַלּ֧וֹן וְלִבְנֶ֛ה וְאֵלָ֖ה כִּ֣י ט֣וֹב צִלָּ֑הּ עַל־כֵּ֗ן תִּזְנֶ֙ינָה֙ בְּנ֣וֹתֵיכֶ֔ם וְכַלּוֹתֵיכֶ֖ם תְּנָאַֽפְנָה׃ </span></p>
 <p align="RIGHT"><span lang="he">‎<a name="014">14</a> ‏לֹֽא־אֶפְק֨וֹד עַל־בְּנוֹתֵיכֶ֜ם כִּ֣י תִזְנֶ֗ינָה וְעַל־כַּלּֽוֹתֵיכֶם֙ כִּ֣י תְנָאַ֔פְנָה כִּי־הֵם֙ עִם־הַזֹּנ֣וֹת יְפָרֵ֔דוּ וְעִם־הַקְּדֵשׁ֖וֹת יְזַבֵּ֑חוּ וְעָ֥ם לֹֽא־יָבִ֖ין יִלָּבֵֽט׃ </span></p>
 <p align="RIGHT"><span lang="he">‎<a name="015">15</a> ‏אִם־זֹנֶ֤ה אַתָּה֙ יִשְׂרָאֵ֔ל אַל־יֶאְשַׁ֖ם יְהוּדָ֑ה וְאַל־תָּבֹ֣אוּ הַגִּלְגָּ֗ל וְאַֽל־תַּעֲלוּ֙ בֵּ֣ית אָ֔וֶן וְאַל־תִּשָּׁבְע֖וּ חַי־יְהוָֽה׃ </span></p>
 <p align="RIGHT"><span lang="he">‎<a name="016">16</a> ‏כִּ֚י כְּפָרָ֣ה סֹֽרֵרָ֔ה סָרַ֖ר יִשְׂרָאֵ֑ל עַתָּה֙ יִרְעֵ֣ם יְהוָ֔ה כְּכֶ֖בֶשׂ בַּמֶּרְחָֽב׃ </span></p>
 <p align="RIGHT"><span lang="he">‎<a name="017">17</a> ‏חֲב֧וּר עֲצַבִּ֛ים אֶפְרָ֖יִם הַֽנַּֽח־לֽוֹ׃ </span></p>
 <p align="RIGHT"><span lang="he">‎<a name="018">18</a> ‏סָ֖ר סָבְאָ֑ם הַזְנֵ֣ה הִזְנ֔וּ אָהֲב֥וּ הֵב֛וּ קָל֖וֹן מָגִנֶּֽיהָ׃ </span></p>
 <p align="RIGHT"><span lang="he">‎<a name="019">19</a> ‏צָרַ֥ר ר֛וּחַ אוֹתָ֖הּ בִּכְנָפֶ֑יהָ וְיֵבֹ֖שׁוּ מִזִּבְחוֹתָֽם׃ ס</span></p>
 </td>
 <td width="50%">
 <p>1 šimə‘û ḏəḇar-yəhwâ bənê yiśərā’ēl kî rîḇ layhwâ ‘im-ywōšəḇê hā’āreṣ kî ’ên-’ĕmeṯ wə’ên-ḥeseḏ wə’ên-d<sup>a</sup>‘aṯ ’ĕlōhîm bā’āreṣ: </p>
 <p>2 ’ālōh wəḵ<sup>a</sup>ḥēš wərāṣōḥa wəḡānōḇ wənā’ōf pārāṣû wəḏāmîm bəḏāmîm nāḡā‘û: </p>
 <p>3 ‘al-kēn| te’ĕḇal hā’āreṣ wə’uməlal kāl-ywōšēḇ bāh bəḥayyaṯ haśśāḏeh ûḇə‘wōf haššāmāyim wəḡam-dəḡê hayyām yē’āsēfû: </p>
 <p>4 ’aḵə ’îš ’al-yārēḇ wə’al-ywōḵ<sup>a</sup>ḥ ’îš wə‘amməḵā kimərîḇê ḵōhēn: </p>
 <p>5 wəḵāšalətā hayywōm wəḵāšal gam-nāḇî’ ‘imməḵā lāyəlâ wəḏāmîṯî ’immeḵā: </p>
 <p>6 niḏəmû ‘ammî mibəlî hadā‘aṯ kî-’atâ had<sup>a</sup>‘aṯ mā’asətā wə’emə’āsə’ḵā mikahēn lî watišək<sup>a</sup>ḥ twōraṯ ’ĕlōheyḵā ’ešək<sup>a</sup>ḥ bāneyḵā gam-’ānî: </p>
 <p>7 kərubām kēn ḥāṭə’û-lî kəḇwōḏām bəqālwōn ’āmîr: </p>
 <p>8 ḥaṭṭa’ṯ ‘ammî yō’ḵēlû wə’el-‘ăwōnām yiśə’û nafəšwō: </p>
 <p>9 wəhāyâ ḵā‘ām kakōhēn ûfāqaḏətî ‘ālāyw dərāḵāyw ûm<sup>a</sup>‘ălālāyw ’āšîḇ lwō: </p>
 <p>10 wə’āḵəlû wəlō’ yiśəbā‘û hizənû wəlō’ yifərōṣû kî-’eṯ-yəhwâ ‘āzəḇû lišəmōr: </p>
 <p>11 zənûṯ wəyayin wəṯîrwōš yiqq<sup>a</sup>ḥ-lēḇ: </p>
 <p>12 ‘ammî bə‘ēṣwō yišə’āl ûmaqəlwō yagîḏ lwō kî rûḥa zənûnîm hiṯə‘â wayyizənû mit<sup>a</sup>ḥaṯ ’ĕlōhêhem: </p>
 <p>13 ‘al-rā’šê hehārîm yəzabēḥû wə‘al-hagəḇā‘wōṯ yəqaṭṭērû t<sup>a</sup>ḥaṯ ’allwōn wəliḇəneh wə’ēlâ kî ṭwōḇ ṣillāh ‘al-kēn tizəneynâ bənwōṯêḵem wəḵallwōṯêḵem tənā’afənâ: </p>
 <p>14 lō’-’efəqwōḏ ‘al-bənwōṯêḵem kî ṯizəneynâ wə‘al-kallwōṯêḵem kî ṯənā’afənâ kî-hēm ‘im-hazzōnwōṯ yəfārēḏû wə‘im-haqqəḏēšwōṯ yəzabēḥû wə‘ām lō’-yāḇîn yillāḇēṭ: </p>
 <p>15 ’im-zōneh ’atâ yiśərā’ēl ’al-ye’əšam yəhûḏâ wə’al-tāḇō’û hagiləgāl wə’al-t<sup>a</sup>‘ălû bêṯ ’āwen wə’al-tiššāḇə‘û ḥay-yəhwâ: </p>
 <p>16 kî kəfārâ sōrērâ sārar yiśərā’ēl ‘atâ yirə‘ēm yəhwâ kəḵeḇeś bammerəḥāḇ: </p>
 <p>17 ḥăḇûr ‘ăṣabîm ’efərāyim hann<sup>a</sup>ḥ-lwō: </p>
 <p>18 sār sāḇə’ām hazənēh hizənû ’âăḇû hēḇû qālwōn māḡinneyhā: </p>
 <p>19 ṣārar rûḥa ’wōṯāh biḵənāfeyhā wəyēḇōšû mizziḇəḥwōṯām: s</p>
 </td>
 </tr></table>
 <p></p><hr>
 <center>
 <a href="hos005.htm">Next: Hosea (Hoshea) Chapter 5</a></center>
 </body>