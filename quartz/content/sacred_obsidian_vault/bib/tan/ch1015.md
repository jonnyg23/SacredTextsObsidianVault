<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/ch1015.htm">Polyglot</a> 
 <a href="../kjv/ch1015.htm">KJV</a> 
 <a href="../sep/ch1015.htm">Sep</a> 
 <a href="../vul/ch1015.htm">Vul</a> 
 
 <br>
 <br><a href="ch1.htm">1 Chronicles (1 Divrey Yamim) Index</a><br>
  
 <a href="ch1014.htm">Previous</a> 
 <a href="ch1016.htm">Next</a> 
 </center>
 <hr>
 
 <h3 align="CENTER">Tanach (Hebrew): 1 Chronicles (1 Divrey Yamim) Chapter 15</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיַּֽעַשׂ־ל֥וֹ בָתִּ֖ים בְּעִ֣יר דָּוִ֑יד וַיָּ֤כֶן מָקוֹם֙ לַֽאֲר֣וֹן הָֽאֱלֹהִ֔ים וַיֶּט־ל֖וֹ אֹֽהֶל׃ </span></p>
 <p align="RIGHT"><span lang="he">‎<a name="002">2</a> ‏אָ֚ז אָמַ֣ר דָּוִ֔יד לֹ֤א לָשֵׂאת֙ אֶת־אֲר֣וֹן הָֽאֱלֹהִ֔ים כִּ֖י אִם־הַלְוִיִּ֑ם כִּי־בָ֣ם׀ בָּחַ֣ר יְהוָ֗ה לָשֵׂ֞את אֶת־אֲר֧וֹן יְהוָ֛ה וּֽלְשָׁרְת֖וֹ עַד־עוֹלָֽם׃ ס</span></p>
 <p align="RIGHT"><span lang="he">‎<a name="003">3</a> ‏וַיַּקְהֵ֥ל דָּוִ֛יד אֶת־כָּל־יִשְׂרָאֵ֖ל אֶל־יְרֽוּשָׁלִָ֑ם לְהַעֲלוֹת֙ אֶת־אֲר֣וֹן יְהוָ֔ה אֶל־מְקוֹמ֖וֹ אֲשֶׁר־הֵכִ֥ין לֽוֹ׃ </span></p>
 <p align="RIGHT"><span lang="he">‎<a name="004">4</a> ‏וַיֶּאֱסֹ֥ף דָּוִ֛יד אֶת־בְּנֵ֥י אַֽהֲרֹ֖ן וְאֶת־הַלְוִיִּֽם׃ </span></p>
 <p align="RIGHT"><span lang="he">‎<a name="005">5</a> ‏לִבְנֵ֖י קְהָ֑ת אוּרִיאֵ֣ל הַשָּׂ֔ר וְאֶחָ֖יו מֵאָ֥ה וְעֶשְׂרִֽים׃ ס</span></p>
 <p align="RIGHT"><span lang="he">‎<a name="006">6</a> ‏לִבְנֵ֖י מְרָרִ֑י עֲשָׂיָ֣ה הַשָּׂ֔ר וְאֶחָ֖יו מָאתַ֥יִם וְעֶשְׂרִֽים׃ ס</span></p>
 <p align="RIGHT"><span lang="he">‎<a name="007">7</a> ‏לִבְנֵ֖י גֵּרְשׁ֑וֹם יוֹאֵ֣ל הַשָּׂ֔ר וְאֶחָ֖יו מֵאָ֥ה וּשְׁלֹשִֽׁים׃ ס</span></p>
 <p align="RIGHT"><span lang="he">‎<a name="008">8</a> ‏לִבְנֵ֖י אֱלִֽיצָפָ֑ן שְׁמַֽעְיָ֥ה הַשָּׂ֖ר וְאֶחָ֥יו מָאתָֽיִם׃ ס</span></p>
 <p align="RIGHT"><span lang="he">‎<a name="009">9</a> ‏לִבְנֵ֖י חֶבְר֑וֹן אֱלִיאֵ֥ל הַשָּׂ֖ר וְאֶחָ֥יו שְׁמוֹנִֽים׃ ס</span></p>
 <p align="RIGHT"><span lang="he">‎<a name="010">10</a> ‏לִבְנֵ֖י עֻזִּיאֵ֑ל עַמִּינָדָ֣ב הַשָּׂ֔ר וְאֶחָ֕יו מֵאָ֖ה וּשְׁנֵ֥ים עָשָֽׂר׃ ס</span></p>
 <p align="RIGHT"><span lang="he">‎<a name="011">11</a> ‏וַיִּקְרָ֣א דָוִ֔יד לְצָד֥וֹק וּלְאֶבְיָתָ֖ר הַכֹּֽהֲנִ֑ים וְלַלְוִיִּ֗ם לְאֽוּרִיאֵ֤ל עֲשָׂיָה֙ וְיוֹאֵ֣ל שְׁמַֽעְיָ֔ה וֶאֱלִיאֵ֖ל וְעַמִּינָדָֽב׃ </span></p>
 <p align="RIGHT"><span lang="he">‎<a name="012">12</a> ‏וַיֹּ֣אמֶר לָהֶ֔ם אַתֶּ֛ם רָאשֵׁ֥י הָאָב֖וֹת לַלְוִיִּ֑ם הִֽתְקַדְּשׁוּ֙ אַתֶּ֣ם וַאֲחֵיכֶ֔ם וְהַֽעֲלִיתֶ֗ם אֵ֣ת אֲר֤וֹן יְהוָה֙ אֱלֹהֵ֣י יִשְׂרָאֵ֔ל אֶל־הֲכִינ֖וֹתִי לֽוֹ׃ </span></p>
 <p align="RIGHT"><span lang="he">‎<a name="013">13</a> ‏כִּ֛י לְמַבָּרִ֥אשׁוֹנָ֖ה לֹ֣א אַתֶּ֑ם פָּרַ֨ץ יְהוָ֤ה אֱלֹהֵ֙ינוּ֙ בָּ֔נוּ כִּי־לֹ֥א דְרַשְׁנֻ֖הוּ כַּמִּשְׁפָּֽט׃ </span></p>
 <p align="RIGHT"><span lang="he">‎<a name="014">14</a> ‏וַיִּֽתְקַדְּשׁ֔וּ הַכֹּהֲנִ֖ים וְהַלְוִיִּ֑ם לְהַעֲל֕וֹת אֶת־אֲר֥וֹן יְהוָ֖ה אֱלֹהֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="015">15</a> ‏וַיִּשְׂא֣וּ בְנֵֽי־הַלְוִיִּ֗ם אֵ֚ת אֲר֣וֹן הָֽאֱלֹהִ֔ים כַּאֲשֶׁ֛ר צִוָּ֥ה מֹשֶׁ֖ה כִּדְבַ֣ר יְהוָ֑ה בִּכְתֵפָ֥ם בַּמֹּט֖וֹת עֲלֵיהֶֽם׃ פ</span></p>
 <p align="RIGHT"><span lang="he">‎<a name="016">16</a> ‏וַיֹּ֣אמֶר דָּוִיד֮ לְשָׂרֵ֣י הַלְוִיִּם֒ לְהַֽעֲמִ֗יד אֶת־אֲחֵיהֶם֙ הַמְשֹׁ֣רְרִ֔ים בִּכְלֵי־שִׁ֛יר נְבָלִ֥ים וְכִנֹּר֖וֹת וּמְצִלְתָּ֑יִם מַשְׁמִיעִ֥ים לְהָרִֽים־בְּק֖וֹל לְשִׂמְחָֽה׃ פ</span></p>
 <p align="RIGHT"><span lang="he">‎<a name="017">17</a> ‏וַיַּעֲמִ֣ידוּ הַלְוִיִּ֗ם אֵ֚ת הֵימָ֣ן בֶּן־יוֹאֵ֔ל וּמִ֨ן־אֶחָ֔יו אָסָ֖ף בֶּן־בֶּֽרֶכְיָ֑הוּ סוּמִן־בְּנֵ֤י מְרָרִי֙ אֲחֵיהֶ֔ם אֵיתָ֖ן בֶּן־קֽוּשָׁיָֽהוּ׃ </span></p>
 <p align="RIGHT"><span lang="he">‎<a name="018">18</a> ‏וְעִמָּהֶ֖ם אֲחֵיהֶ֣ם הַמִּשְׁנִ֑ים זְכַרְיָ֡הוּ בֵּ֡ן וְיַֽעֲזִיאֵ֡ל וּשְׁמִֽירָמ֡וֹת וִיחִיאֵ֣ל׀ וְעֻנִּ֡י אֱלִיאָ֡ב וּבְנָיָ֡הוּ וּמַֽעֲשֵׂיָ֡הוּ וּמַתִּתְיָהוּ֩ וֶאֱלִ֨יפְלֵ֜הוּ וּמִקְנֵיָ֨הוּ וְעֹבֵ֥ד אֱדֹ֛ם וִֽיעִיאֵ֖ל הַשֹּׁעֲרִֽים׃ </span></p>
 <p align="RIGHT"><span lang="he">‎<a name="019">19</a> ‏וְהַמְשֹׁ֣רְרִ֔ים הֵימָ֥ן אָסָ֖ף וְאֵיתָ֑ן בִּמְצִלְתַּ֥יִם נְחֹ֖שֶׁת לְהַשְׁמִֽיעַ׃ </span></p>
 <p align="RIGHT"><span lang="he">‎<a name="020">20</a> ‏וּזְכַרְיָ֨ה וַעֲזִיאֵ֜ל וּשְׁמִֽירָמ֤וֹת וִֽיחִיאֵל֙ וְעֻנִּ֣י וֶֽאֱלִיאָ֔ב וּמַעֲשֵׂיָ֖הוּ וּבְנָיָ֑הוּ בִּנְבָלִ֖ים עַל־עֲלָמֽוֹת׃ </span></p>
 <p align="RIGHT"><span lang="he">‎<a name="021">21</a> ‏וּמַתִּתְיָ֣הוּ וֶאֱלִֽיפְלֵ֗הוּ וּמִקְנֵיָ֙הוּ֙ וְעֹבֵ֣ד אֱדֹ֔ם וִֽיעִיאֵ֖ל וַעֲזַזְיָ֑הוּ בְּכִנֹּר֥וֹת עַל־הַשְּׁמִינִ֖ית לְנַצֵּֽחַ׃ </span></p>
 <p align="RIGHT"><span lang="he">‎<a name="022">22</a> ‏וּכְנַנְיָ֥הוּ שַֽׂר־הַלְוִיִּ֖ם בְּמַשָּׂ֑א יָסֹר֙ בַּמַּשָּׂ֔א כִּ֥י מֵבִ֖ין הֽוּא׃ </span></p>
 <p align="RIGHT"><span lang="he">‎<a name="023">23</a> ‏וּבֶֽרֶכְיָה֙ וְאֶלְקָנָ֔ה שֹׁעֲרִ֖ים לָאָרֽוֹן׃ </span></p>
 <p align="RIGHT"><span lang="he">‎<a name="024">24</a> ‏וּשְׁבַנְיָ֡הוּ וְיֽוֹשָׁפָ֡ט וּנְתַנְאֵ֡ל וַעֲמָשַׂ֡י וּ֠זְכַרְיָהוּ וּבְנָיָ֤הוּ וֶֽאֱלִיעֶ֙זֶר֙ הַכֹּ֣הֲנִ֔ים <font color="brown">מחצצרים</font> <font color="blue">מַחְצְרִים֙</font> בַּחֲצֹ֣צְר֔וֹת לִפְנֵ֖י אֲר֣וֹן הָֽאֱלֹהִ֑ים וְעֹבֵ֤ד אֱדֹם֙ וִֽיחִיָּ֔ה שֹׁעֲרִ֖ים לָאָרֽוֹן׃ </span></p>
 <p align="RIGHT"><span lang="he">‎<a name="025">25</a> ‏וַיְהִ֥י דָוִ֛יד וְזִקְנֵ֥י יִשְׂרָאֵ֖ל וְשָׂרֵ֣י הָאֲלָפִ֑ים הַהֹֽלְכִ֗ים לְֽהַעֲל֞וֹת אֶת־אֲר֧וֹן בְּרִית־יְהוָ֛ה מִן־בֵּ֥ית עֹבֵֽד־אֱדֹ֖ם בְּשִׂמְחָֽה׃ ס</span></p>
 <p align="RIGHT"><span lang="he">‎<a name="026">26</a> ‏וַֽיְהִי֙ בֶּעְזֹ֣ר הָֽאֱלֹהִ֔ים אֶ֨ת־הַלְוִיִּ֔ם נֹשְׂאֵ֖י אֲר֣וֹן בְּרִית־יְהוָ֑ה וַיִּזְבְּח֥וּ שִׁבְעָֽה־פָרִ֖ים וְשִׁבְעָ֥ה אֵילִֽים׃ </span></p>
 <p align="RIGHT"><span lang="he">‎<a name="027">27</a> ‏וְדָוִ֞יד מְכֻרְבָּ֣ל׀ בִּמְעִ֣יל בּ֗וּץ וְכָל־הַלְוִיִּם֙ הַנֹּשְׂאִ֣ים אֶת־הָאָר֔וֹן וְהַמְשֹׁ֣רְרִ֔ים וּכְנַנְיָ֛ה הַשַּׂ֥ר הַמַּשָּׂ֖א הַמְשֹֽׁרְרִ֑ים וְעַל־דָּוִ֖יד אֵפ֥וֹד בָּֽד׃ </span></p>
 <p align="RIGHT"><span lang="he">‎<a name="028">28</a> ‏וְכָל־יִשְׂרָאֵ֗ל מַעֲלִים֙ אֶת־אֲר֣וֹן בְּרִית־יְהוָ֔ה בִּתְרוּעָה֙ וּבְק֣וֹל שׁוֹפָ֔ר וּבַחֲצֹצְר֖וֹת וּבִמְצִלְתָּ֑יִם מַשְׁמִעִ֕ים בִּנְבָלִ֖ים וְכִנֹּרֽוֹת׃ </span></p>
 <p align="RIGHT"><span lang="he">‎<a name="029">29</a> ‏וַיְהִ֗י אֲרוֹן֙ בְּרִ֣ית יְהוָ֔ה בָּ֖א עַד־עִ֣יר דָּוִ֑יד וּמִיכַ֨ל בַּת־שָׁא֜וּל נִשְׁקְפָ֣ה׀ בְּעַ֣ד הַחַלּ֗וֹן וַתֵּ֨רֶא אֶת־הַמֶּ֤לֶךְ דָּוִיד֙ מְרַקֵּ֣ד וּמְשַׂחֵ֔ק וַתִּ֥בֶז ל֖וֹ בְּלִבָּֽהּ׃ פ</span></p>
 </td>
 <td width="50%">
 <p>1 wayy<sup>a</sup>‘aś-lwō ḇātîm bə‘îr dāwîḏ wayyāḵen māqwōm la’ărwōn hā’ĕlōhîm wayyeṭ-lwō ’ōhel: </p>
 <p>2 ’āz ’āmar dāwîḏ lō’ lāśē’ṯ ’eṯ-’ărwōn hā’ĕlōhîm kî ’im-haləwîyim kî-ḇām| bāḥar yəhwâ lāśē’ṯ ’eṯ-’ărwōn yəhwâ ûləšārəṯwō ‘aḏ-‘wōlām: s</p>
 <p>3 wayyaqəhēl dāwîḏ ’eṯ-kāl-yiśərā’ēl ’el-yərûšālāim ləh<sup>a</sup>‘ălwōṯ ’eṯ-’ărwōn yəhwâ ’el-məqwōmwō ’ăšer-hēḵîn lwō: </p>
 <p>4 wayye’ĕsōf dāwîḏ ’eṯ-bənê ’ahărōn wə’eṯ-haləwîyim: </p>
 <p>5 liḇənê qəhāṯ ’ûrî’ēl haśśār wə’eḥāyw mē’â wə‘eśərîm: s</p>
 <p>6 liḇənê mərārî ‘ăśāyâ haśśār wə’eḥāyw mā’ṯayim wə‘eśərîm: s</p>
 <p>7 liḇənê gērəšwōm ywō’ēl haśśār wə’eḥāyw mē’â ûšəlōšîm: s</p>
 <p>8 liḇənê ’ĕlîṣāfān šəm<sup>a</sup>‘əyâ haśśār wə’eḥāyw mā’ṯāyim: s</p>
 <p>9 liḇənê ḥeḇərwōn ’ĕlî’ēl haśśār wə’eḥāyw šəmwōnîm: s</p>
 <p>10 liḇənê ‘uzzî’ēl ‘ammînāḏāḇ haśśār wə’eḥāyw mē’â ûšənêm ‘āśār: s</p>
 <p>11 wayyiqərā’ ḏāwîḏ ləṣāḏwōq ûlə’eḇəyāṯār hakōhănîm wəlaləwîyim lə’ûrî’ēl ‘ăśāyâ wəywō’ēl šəm<sup>a</sup>‘əyâ we’ĕlî’ēl wə‘ammînāḏāḇ: </p>
 <p>12 wayyō’mer lâem ’atem rā’šê hā’āḇwōṯ laləwîyim hiṯəqadəšû ’atem wa’ăḥêḵem wəh<sup>a</sup>‘ălîṯem ’ēṯ ’ărwōn yəhwâ ’ĕlōhê yiśərā’ēl ’el-hăḵînwōṯî lwō: </p>
 <p>13 kî ləmabāri’šwōnâ lō’ ’atem pāraṣ yəhwâ ’ĕlōhênû bānû kî-lō’ ḏərašənuhû kammišəpāṭ: </p>
 <p>14 wayyiṯəqadəšû hakōhănîm wəhaləwîyim ləh<sup>a</sup>‘ălwōṯ ’eṯ-’ărwōn yəhwâ ’ĕlōhê yiśərā’ēl: </p>
 <p>15 wayyiśə’û ḇənê-haləwîyim ’ēṯ ’ărwōn hā’ĕlōhîm ka’ăšer ṣiûâ mōšeh kiḏəḇar yəhwâ biḵəṯēfām bammōṭwōṯ ‘ălêhem: f</p>
 <p>16 wayyō’mer dāwîḏ ləśārê haləwîyim ləh<sup>a</sup>‘ămîḏ ’eṯ-’ăḥêhem haməšōrərîm biḵəlê-šîr nəḇālîm wəḵinnōrwōṯ ûməṣilətāyim mašəmî‘îm ləhārîm-bəqwōl ləśiməḥâ: f</p>
 <p>17 wayy<sup>a</sup>‘ămîḏû haləwîyim ’ēṯ hêmān ben-ywō’ēl ûmin-’eḥāyw ’āsāf ben-bereḵəyâû sûmin-bənê mərārî ’ăḥêhem ’êṯān ben-qûšāyâû: </p>
 <p>18 wə‘immâem ’ăḥêhem hammišənîm zəḵarəyâû bēn wəy<sup>a</sup>‘ăzî’ēl ûšəmîrāmwōṯ wîḥî’ēl| wə‘unnî ’ĕlî’āḇ ûḇənāyâû ûm<sup>a</sup>‘ăśêâû ûmatiṯəyâû we’ĕlîfəlēhû ûmiqənêâû wə‘ōḇēḏ ’ĕḏōm wî‘î’ēl haššō‘ărîm: </p>
 <p>19 wəhaməšōrərîm hêmān ’āsāf wə’êṯān biməṣilətayim nəḥōšeṯ ləhašəmî‘a: </p>
 <p>20 ûzəḵarəyâ w<sup>a</sup>‘ăzî’ēl ûšəmîrāmwōṯ wîḥî’ēl wə‘unnî we’ĕlî’āḇ ûm<sup>a</sup>‘ăśêâû ûḇənāyâû binəḇālîm ‘al-‘ălāmwōṯ: </p>
 <p>21 ûmatiṯəyâû we’ĕlîfəlēhû ûmiqənêâû wə‘ōḇēḏ ’ĕḏōm wî‘î’ēl w<sup>a</sup>‘ăzazəyâû bəḵinnōrwōṯ ‘al-haššəmînîṯ lənaṣṣēḥa: </p>
 <p>22 ûḵənanəyâû śar-haləwîyim bəmaśśā’ yāsōr bammaśśā’ kî mēḇîn hû’: </p>
 <p>23 ûḇereḵəyâ wə’eləqānâ šō‘ărîm lā’ārwōn: </p>
 <p>24 ûšəḇanəyâû wəywōšāfāṭ ûnəṯanə’ēl w<sup>a</sup>‘ămāśay ûzəḵarəyâû ûḇənāyâû we’ĕlî‘ezer hakōhănîm <font color="brown">m<sup>a</sup>ḥăṣōṣərîm</font> <font color="blue">m<sup>a</sup>ḥəṣərîm</font> b<sup>a</sup>ḥăṣōṣərwōṯ lifənê ’ărwōn hā’ĕlōhîm wə‘ōḇēḏ ’ĕḏōm wîḥîyâ šō‘ărîm lā’ārwōn: </p>
 <p>25 wayəhî ḏāwîḏ wəziqənê yiśərā’ēl wəśārê hā’ălāfîm hahōləḵîm ləh<sup>a</sup>‘ălwōṯ ’eṯ-’ărwōn bərîṯ-yəhwâ min-bêṯ ‘ōḇēḏ-’ĕḏōm bəśiməḥâ: s</p>
 <p>26 wayəhî be‘əzōr hā’ĕlōhîm ’eṯ-haləwîyim nōśə’ê ’ărwōn bərîṯ-yəhwâ wayyizəbəḥû šiḇə‘â-fārîm wəšiḇə‘â ’êlîm: </p>
 <p>27 wəḏāwîḏ məḵurəbāl| bimə‘îl bûṣ wəḵāl-haləwîyim hannōśə’îm ’eṯ-hā’ārwōn wəhaməšōrərîm ûḵənanəyâ haśśar hammaśśā’ haməšōrərîm wə‘al-dāwîḏ ’ēfwōḏ bāḏ: </p>
 <p>28 wəḵāl-yiśərā’ēl m<sup>a</sup>‘ălîm ’eṯ-’ărwōn bərîṯ-yəhwâ biṯərû‘â ûḇəqwōl šwōfār ûḇ<sup>a</sup>ḥăṣōṣərwōṯ ûḇiməṣilətāyim mašəmi‘îm binəḇālîm wəḵinnōrwōṯ: </p>
 <p>29 wayəhî ’ărwōn bərîṯ yəhwâ bā’ ‘aḏ-‘îr dāwîḏ ûmîḵal baṯ-šā’ûl nišəqəfâ| bə‘aḏ h<sup>a</sup>ḥallwōn watēre’ ’eṯ-hammeleḵə dāwîḏ məraqqēḏ ûməś<sup>a</sup>ḥēq watiḇez lwō bəlibāh: f</p>
 </td>
 </tr></table>
 <p></p><hr>
 <center>
 <a href="ch1016.htm">Next: 1 Chronicles (1 Divrey Yamim) Chapter 16</a></center>
 </body>