<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jdg009.htm">Polyglot</a> 
 <a href="../kjv/jdg009.htm">KJV</a> 
 <a href="../sep/jdb009.htm">Sep:JdB</a> 
 <a href="../sep/jda009.htm">Sep:JdA</a> 
 <a href="../vul/jdg009.htm">Vul</a> 
 
 <br>
 <br><a href="jdg.htm">Judges (Shoftim) Index</a><br>
  
 <a href="jdg008.htm">Previous</a> 
 <a href="jdg010.htm">Next</a> 
 </center>
 <hr>
 
 <h3 align="CENTER">Tanach (Hebrew): Judges (Shoftim) Chapter 9</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיֵּ֨לֶךְ אֲבִימֶ֤לֶךְ בֶּן־יְרֻבַּ֙עַל֙ שְׁכֶ֔מָה אֶל־אֲחֵ֖י אִמּ֑וֹ וַיְדַבֵּ֣ר אֲלֵיהֶ֔ם וְאֶל־כָּל־מִשְׁפַּ֛חַת בֵּית־אֲבִ֥י אִמּ֖וֹ לֵאמֹֽר׃ </span></p>
 <p align="RIGHT"><span lang="he">‎<a name="002">2</a> ‏דַּבְּרוּ־נָ֞א בְּאָזְנֵ֨י כָל־בַּעֲלֵ֣י שְׁכֶם֮ מַה־טּ֣וֹב לָכֶם֒ הַמְשֹׁ֨ל בָּכֶ֜ם שִׁבְעִ֣ים אִ֗ישׁ כֹּ֚ל בְּנֵ֣י יְרֻבַּ֔עַל אִם־מְשֹׁ֥ל בָּכֶ֖ם אִ֣ישׁ אֶחָ֑ד וּזְכַרְתֶּ֕ם כִּֽי־עַצְמֵכֶ֥ם וּבְשַׂרְכֶ֖ם אָנִֽי׃ </span></p>
 <p align="RIGHT"><span lang="he">‎<a name="003">3</a> ‏וַיְדַבְּר֨וּ אֲחֵֽי־אִמּ֜וֹ עָלָ֗יו בְּאָזְנֵי֙ כָּל־בַּעֲלֵ֣י שְׁכֶ֔ם אֵ֥ת כָּל־הַדְּבָרִ֖ים הָאֵ֑לֶּה וַיֵּ֤ט לִבָּם֙ אַחֲרֵ֣י אֲבִימֶ֔לֶךְ כִּ֥י אָמְר֖וּ אָחִ֥ינוּ הֽוּא׃ </span></p>
 <p align="RIGHT"><span lang="he">‎<a name="004">4</a> ‏וַיִּתְּנוּ־לוֹ֙ שִׁבְעִ֣ים כֶּ֔סֶף מִבֵּ֖ית בַּ֣עַל בְּרִ֑ית וַיִּשְׂכֹּ֨ר בָּהֶ֜ם אֲבִימֶ֗לֶךְ אֲנָשִׁ֤ים רֵיקִים֙ וּפֹ֣חֲזִ֔ים וַיֵּלְכ֖וּ אַחֲרָֽיו׃ </span></p>
 <p align="RIGHT"><span lang="he">‎<a name="005">5</a> ‏וַיָּבֹ֤א בֵית־אָבִיו֙ עָפְרָ֔תָה וַֽיַּהֲרֹ֞ג אֶת־אֶחָ֧יו בְּנֵֽי־יְרֻבַּ֛עַל שִׁבְעִ֥ים אִ֖ישׁ עַל־אֶ֣בֶן אֶחָ֑ת וַיִּוָּתֵ֞ר יוֹתָ֧ם בֶּן־יְרֻבַּ֛עַל הַקָּטֹ֖ן כִּ֥י נֶחְבָּֽא׃ ס</span></p>
 <p align="RIGHT"><span lang="he">‎<a name="006">6</a> ‏וַיֵּאָ֨סְפ֜וּ כָּל־בַּעֲלֵ֤י שְׁכֶם֙ וְכָל־בֵּ֣ית מִלּ֔וֹא וַיֵּ֣לְכ֔וּ וַיַּמְלִ֥יכוּ אֶת־אֲבִימֶ֖לֶךְ לְמֶ֑לֶךְ עִם־אֵל֥וֹן מֻצָּ֖ב אֲשֶׁ֥ר בִּשְׁכֶֽם׃ </span></p>
 <p align="RIGHT"><span lang="he">‎<a name="007">7</a> ‏וַיַּגִּ֣דוּ לְיוֹתָ֗ם וַיֵּ֙לֶךְ֙ וַֽיַּעֲמֹד֙ בְּרֹ֣אשׁ הַר־גְּרִזִ֔ים וַיִּשָּׂ֥א קוֹל֖וֹ וַיִּקְרָ֑א וַיֹּ֣אמֶר לָהֶ֗ם שִׁמְע֤וּ אֵלַי֙ בַּעֲלֵ֣י שְׁכֶ֔ם וְיִשְׁמַ֥ע אֲלֵיכֶ֖ם אֱלֹהִֽים׃ </span></p>
 <p align="RIGHT"><span lang="he">‎<a name="008">8</a> ‏הָל֤וֹךְ הָֽלְכוּ֙ הָעֵצִ֔ים לִמְשֹׁ֥חַ עֲלֵיהֶ֖ם מֶ֑לֶךְ וַיֹּאמְר֥וּ לַזַּ֖יִת <font color="brown">מלוכה</font> <font color="blue">מָלְכָ֥ה</font> עָלֵֽינוּ׃ </span></p>
 <p align="RIGHT"><span lang="he">‎<a name="009">9</a> ‏וַיֹּ֤אמֶר לָהֶם֙ הַזַּ֔יִת הֶחֳדַ֙לְתִּי֙ אֶת־דִּשְׁנִ֔י אֲשֶׁר־בִּ֛י יְכַבְּד֥וּ אֱלֹהִ֖ים וַאֲנָשִׁ֑ים וְהָ֣לַכְתִּ֔י לָנ֖וּעַ עַל־הָעֵצִֽים׃ </span></p>
 <p align="RIGHT"><span lang="he">‎<a name="010">10</a> ‏וַיֹּאמְר֥וּ הָעֵצִ֖ים לַתְּאֵנָ֑ה לְכִי־אַ֖תְּ מָלְכִ֥י עָלֵֽינוּ׃ </span></p>
 <p align="RIGHT"><span lang="he">‎<a name="011">11</a> ‏וַתֹּ֤אמֶר לָהֶם֙ הַתְּאֵנָ֔ה הֶחֳדַ֙לְתִּי֙ אֶת־מָתְקִ֔י וְאֶת־תְּנוּבָתִ֖י הַטּוֹבָ֑ה וְהָ֣לַכְתִּ֔י לָנ֖וּעַ עַל־הָעֵצִֽים׃ </span></p>
 <p align="RIGHT"><span lang="he">‎<a name="012">12</a> ‏וַיֹּאמְר֥וּ הָעֵצִ֖ים לַגָּ֑פֶן לְכִי־אַ֖תְּ <font color="brown">מלוכי</font> <font color="blue">מָלְכִ֥י</font> עָלֵֽינוּ׃ </span></p>
 <p align="RIGHT"><span lang="he">‎<a name="013">13</a> ‏וַתֹּ֤אמֶר לָהֶם֙ הַגֶּ֔פֶן הֶחֳדַ֙לְתִּי֙ אֶת־תִּ֣ירוֹשִׁ֔י הַֽמְשַׂמֵּ֥חַ אֱלֹהִ֖ים וַאֲנָשִׁ֑ים וְהָ֣לַכְתִּ֔י לָנ֖וּעַ עַל־הָעֵצִֽים׃ </span></p>
 <p align="RIGHT"><span lang="he">‎<a name="014">14</a> ‏וַיֹּאמְר֥וּ כָל־הָעֵצִ֖ים אֶל־הָאָטָ֑ד לֵ֥ךְ אַתָּ֖ה מְלָךְ־עָלֵֽינוּ׃ </span></p>
 <p align="RIGHT"><span lang="he">‎<a name="015">15</a> ‏וַיֹּ֣אמֶר הָאָטָד֮ אֶל־הָעֵצִים֒ אִ֡ם בֶּאֱמֶ֣ת אַתֶּם֩ מֹשְׁחִ֨ים אֹתִ֤י לְמֶ֙לֶךְ֙ עֲלֵיכֶ֔ם בֹּ֖אוּ חֲס֣וּ בְצִלִּ֑י וְאִם־אַ֕יִן תֵּ֤צֵא אֵשׁ֙ מִן־הָ֣אָטָ֔ד וְתֹאכַ֖ל אֶת־אַרְזֵ֥י הַלְּבָנֽוֹן׃ </span></p>
 <p align="RIGHT"><span lang="he">‎<a name="016">16</a> ‏וְעַתָּ֗ה אִם־בֶּאֱמֶ֤ת וּבְתָמִים֙ עֲשִׂיתֶ֔ם וַתַּמְלִ֖יכוּ אֶת־אֲבִימֶ֑לֶךְ וְאִם־טוֹבָ֤ה עֲשִׂיתֶם֙ עִם־יְרֻבַּ֣עַל וְעִם־בֵּית֔וֹ וְאִם־כִּגְמ֥וּל יָדָ֖יו עֲשִׂ֥יתֶם לֽוֹ׃ </span></p>
 <p align="RIGHT"><span lang="he">‎<a name="017">17</a> ‏אֲשֶׁר־נִלְחַ֥ם אָבִ֖י עֲלֵיכֶ֑ם וַיַּשְׁלֵ֤ךְ אֶת־נַפְשׁוֹ֙ מִנֶּ֔גֶד וַיַּצֵּ֥ל אֶתְכֶ֖ם מִיַּ֥ד מִדְיָֽן׃ </span></p>
 <p align="RIGHT"><span lang="he">‎<a name="018">18</a> ‏וְאַתֶּ֞ם קַמְתֶּ֨ם עַל־בֵּ֤ית אָבִי֙ הַיּ֔וֹם וַתַּהַרְג֧וּ אֶת־בָּנָ֛יו שִׁבְעִ֥ים אִ֖ישׁ עַל־אֶ֣בֶן אֶחָ֑ת וַתַּמְלִ֜יכוּ אֶת־אֲבִימֶ֤לֶךְ בֶּן־אֲמָתוֹ֙ עַל־בַּעֲלֵ֣י שְׁכֶ֔ם כִּ֥י אֲחִיכֶ֖ם הֽוּא׃ </span></p>
 <p align="RIGHT"><span lang="he">‎<a name="019">19</a> ‏וְאִם־בֶּאֱמֶ֨ת וּבְתָמִ֧ים עֲשִׂיתֶ֛ם עִם־יְרֻבַּ֥עַל וְעִם־בֵּית֖וֹ הַיּ֣וֹם הַזֶּ֑ה שִׂמְחוּ֙ בַּאֲבִימֶ֔לֶךְ וְיִשְׂמַ֥ח גַּם־ה֖וּא בָּכֶֽם׃ </span></p>
 <p align="RIGHT"><span lang="he">‎<a name="020">20</a> ‏וְאִם־אַ֕יִן תֵּ֤צֵא אֵשׁ֙ מֵאֲבִימֶ֔לֶךְ וְתֹאכַ֛ל אֶת־בַּעֲלֵ֥י שְׁכֶ֖ם וְאֶת־בֵּ֣ית מִלּ֑וֹא וְתֵצֵ֨א אֵ֜שׁ מִבַּעֲלֵ֤י שְׁכֶם֙ וּמִבֵּ֣ית מִלּ֔וֹא וְתֹאכַ֖ל אֶת־אֲבִימֶֽלֶךְ׃ </span></p>
 <p align="RIGHT"><span lang="he">‎<a name="021">21</a> ‏וַיָּ֣נָס יוֹתָ֔ם וַיִּבְרַ֖ח וַיֵּ֣לֶךְ בְּאֵ֑רָה וַיֵּ֣שֶׁב שָׁ֔ם מִפְּנֵ֖י אֲבִימֶ֥לֶךְ אָחִֽיו׃ פ</span></p>
 <p align="RIGHT"><span lang="he">‎<a name="022">22</a> ‏וַיָּ֧שַׂר אֲבִימֶ֛לֶךְ עַל־יִשְׂרָאֵ֖ל שָׁלֹ֥שׁ שָׁנִֽים׃ </span></p>
 <p align="RIGHT"><span lang="he">‎<a name="023">23</a> ‏וַיִּשְׁלַ֤ח אֱלֹהִים֙ ר֣וּחַ רָעָ֔ה בֵּ֣ין אֲבִימֶ֔לֶךְ וּבֵ֖ין בַּעֲלֵ֣י שְׁכֶ֑ם וַיִּבְגְּד֥וּ בַעֲלֵי־שְׁכֶ֖ם בַּאֲבִימֶֽלֶךְ׃ </span></p>
 <p align="RIGHT"><span lang="he">‎<a name="024">24</a> ‏לָב֕וֹא חֲמַ֖ס שִׁבְעִ֣ים בְּנֵֽי־יְרֻבָּ֑עַל וְדָמָ֗ם לָשׂ֞וּם עַל־אֲבִימֶ֤לֶךְ אֲחִיהֶם֙ אֲשֶׁ֣ר הָרַ֣ג אוֹתָ֔ם וְעַל֙ בַּעֲלֵ֣י שְׁכֶ֔ם אֲשֶׁר־חִזְּק֥וּ אֶת־יָדָ֖יו לַהֲרֹ֥ג אֶת־אֶחָֽיו׃ </span></p>
 <p align="RIGHT"><span lang="he">‎<a name="025">25</a> ‏וַיָּשִׂ֣ימוּ לוֹ֩ בַעֲלֵ֨י שְׁכֶ֜ם מְאָרְבִ֗ים עַ֚ל רָאשֵׁ֣י הֶהָרִ֔ים וַיִּגְזְל֗וּ אֵ֛ת כָּל־אֲשֶׁר־יַעֲבֹ֥ר עֲלֵיהֶ֖ם בַּדָּ֑רֶךְ וַיֻּגַּ֖ד לַאֲבִימֶֽלֶךְ׃ פ</span></p>
 <p align="RIGHT"><span lang="he">‎<a name="026">26</a> ‏וַיָּבֹ֞א גַּ֤עַל בֶּן־עֶ֙בֶד֙ וְאֶחָ֔יו וַיַּעַבְר֖וּ בִּשְׁכֶ֑ם וַיִּבְטְחוּ־ב֖וֹ בַּעֲלֵ֥י שְׁכֶֽם׃ </span></p>
 <p align="RIGHT"><span lang="he">‎<a name="027">27</a> ‏וַיֵּצְא֨וּ הַשָּׂדֶ֜ה וַֽיִּבְצְר֤וּ אֶת־כַּרְמֵיהֶם֙ וַֽיִּדְרְכ֔וּ וַֽיַּעֲשׂ֖וּ הִלּוּלִ֑ים וַיָּבֹ֙אוּ֙ בֵּ֣ית אֱ‍ֽלֹֽהֵיהֶ֔ם וַיֹּֽאכְלוּ֙ וַיִּשְׁתּ֔וּ וַֽיְקַלְל֖וּ אֶת־אֲבִימֶֽלֶךְ׃ </span></p>
 <p align="RIGHT"><span lang="he">‎<a name="028">28</a> ‏וַיֹּ֣אמֶר׀ גַּ֣עַל בֶּן־עֶ֗בֶד מִֽי־אֲבִימֶ֤לֶךְ וּמִֽי־שְׁכֶם֙ כִּ֣י נַעַבְדֶ֔נּוּ הֲלֹ֥א בֶן־יְרֻבַּ֖עַל וּזְבֻ֣ל פְּקִיד֑וֹ עִבְד֗וּ אֶת־אַנְשֵׁ֤י חֲמוֹר֙ אֲבִ֣י שְׁכֶ֔ם וּמַדּ֖וּעַ נַעַבְדֶ֥נּוּ אֲנָֽחְנוּ׃ </span></p>
 <p align="RIGHT"><span lang="he">‎<a name="029">29</a> ‏וּמִ֨י יִתֵּ֜ן אֶת־הָעָ֤ם הַזֶּה֙ בְּיָדִ֔י וְאָסִ֖ירָה אֶת־אֲבִימֶ֑לֶךְ וַיֹּ֙אמֶר֙ לַאֲבִימֶ֔לֶךְ רַבֶּ֥ה צְבָאֲךָ֖ וָצֵֽאָה׃ </span></p>
 <p align="RIGHT"><span lang="he">‎<a name="030">30</a> ‏וַיִּשְׁמַ֗ע זְבֻל֙ שַׂר־הָעִ֔יר אֶת־דִּבְרֵ֖י גַּ֣עַל בֶּן־עָ֑בֶד וַיִּ֖חַר אַפּֽוֹ׃ </span></p>
 <p align="RIGHT"><span lang="he">‎<a name="031">31</a> ‏וַיִּשְׁלַ֧ח מַלְאָכִ֛ים אֶל־אֲבִימֶ֖לֶךְ בְּתָרְמָ֣ה לֵאמֹ֑ר הִנֵּה֩ גַ֨עַל בֶּן־עֶ֤בֶד וְאֶחָיו֙ בָּאִ֣ים שְׁכֶ֔מָה וְהִנָּ֛ם צָרִ֥ים אֶת־הָעִ֖יר עָלֶֽיךָ׃ </span></p>
 <p align="RIGHT"><span lang="he">‎<a name="032">32</a> ‏וְעַתָּה֙ ק֣וּם לַ֔יְלָה אַתָּ֖ה וְהָעָ֣ם אֲשֶׁר־אִתָּ֑ךְ וֶאֱרֹ֖ב בַּשָּׂדֶֽה׃ </span></p>
 <p align="RIGHT"><span lang="he">‎<a name="033">33</a> ‏וְהָיָ֤ה בַבֹּ֙קֶר֙ כִּזְרֹ֣חַ הַשֶּׁ֔מֶשׁ תַּשְׁכִּ֖ים וּפָשַׁטְתָּ֣ עַל־הָעִ֑יר וְהִנֵּה־ה֞וּא וְהָעָ֤ם אֲשֶׁר־אִתּוֹ֙ יֹצְאִ֣ים אֵלֶ֔יךָ וְעָשִׂ֣יתָ לּ֔וֹ כַּאֲשֶׁ֖ר תִּמְצָ֥א יָדֶֽךָ׃ ס</span></p>
 <p align="RIGHT"><span lang="he">‎<a name="034">34</a> ‏וַיָּ֧קָם אֲבִימֶ֛לֶךְ וְכָל־הָעָ֥ם אֲשֶׁר־עִמּ֖וֹ לָ֑יְלָה וַיֶּאֶרְב֣וּ עַל־שְׁכֶ֔ם אַרְבָּעָ֖ה רָאשִֽׁים׃ </span></p>
 <p align="RIGHT"><span lang="he">‎<a name="035">35</a> ‏וַיֵּצֵא֙ גַּ֣עַל בֶּן־עֶ֔בֶד וַיַּעֲמֹ֕ד פֶּ֖תַח שַׁ֣עַר הָעִ֑יר וַיָּ֧קָם אֲבִימֶ֛לֶךְ וְהָעָ֥ם אֲשֶׁר־אִתּ֖וֹ מִן־הַמַּאְרָֽב׃ </span></p>
 <p align="RIGHT"><span lang="he">‎<a name="036">36</a> ‏וַיַּרְא־גַּעַל֮ אֶת־הָעָם֒ וַיֹּ֣אמֶר אֶל־זְבֻ֔ל הִנֵּה־עָ֣ם יוֹרֵ֔ד מֵרָאשֵׁ֖י הֶהָרִ֑ים וַיֹּ֤אמֶר אֵלָיו֙ זְבֻ֔ל אֵ֣ת צֵ֧ל הֶהָרִ֛ים אַתָּ֥ה רֹאֶ֖ה כָּאֲנָשִֽׁים׃ ס</span></p>
 <p align="RIGHT"><span lang="he">‎<a name="037">37</a> ‏וַיֹּ֨סֶף ע֣וֹד גַּעַל֮ לְדַבֵּר֒ וַיֹּ֕אמֶר הִנֵּה־עָם֙ יֽוֹרְדִ֔ים מֵעִ֖ם טַבּ֣וּר הָאָ֑רֶץ וְרֹאשׁ־אֶחָ֣ד בָּ֔א מִדֶּ֖רֶךְ אֵל֥וֹן מְעוֹנְנִֽים׃ </span></p>
 <p align="RIGHT"><span lang="he">‎<a name="038">38</a> ‏וַיֹּ֨אמֶר אֵלָ֜יו זְבֻ֗ל אַיֵּ֨ה אֵפ֥וֹא פִ֙יךָ֙ אֲשֶׁ֣ר תֹּאמַ֔ר מִ֥י אֲבִימֶ֖לֶךְ כִּ֣י נַעַבְדֶ֑נּוּ הֲלֹ֨א זֶ֤ה הָעָם֙ אֲשֶׁ֣ר מָאַ֣סְתָּה בּ֔וֹ צֵא־נָ֥א עַתָּ֖ה וְהִלָּ֥חֶם בּֽוֹ׃ ס</span></p>
 <p align="RIGHT"><span lang="he">‎<a name="039">39</a> ‏וַיֵּ֣צֵא גַ֔עַל לִפְנֵ֖י בַּעֲלֵ֣י שְׁכֶ֑ם וַיִּלָּ֖חֶם בַּאֲבִימֶֽלֶךְ׃ </span></p>
 <p align="RIGHT"><span lang="he">‎<a name="040">40</a> ‏וַיִּרְדְּפֵ֣הוּ אֲבִימֶ֔לֶךְ וַיָּ֖נָס מִפָּנָ֑יו וַֽיִּפְּל֛וּ חֲלָלִ֥ים רַבִּ֖ים עַד־פֶּ֥תַח הַשָּֽׁעַר׃ </span></p>
 <p align="RIGHT"><span lang="he">‎<a name="041">41</a> ‏וַיֵּ֥שֶׁב אֲבִימֶ֖לֶךְ בָּארוּמָ֑ה וַיְגָ֧רֶשׁ זְבֻ֛ל אֶת־גַּ֥עַל וְאֶת־אֶחָ֖יו מִשֶּׁ֥בֶת בִּשְׁכֶֽם׃ </span></p>
 <p align="RIGHT"><span lang="he">‎<a name="042">42</a> ‏וַֽיְהִי֙ מִֽמָּחֳרָ֔ת וַיֵּצֵ֥א הָעָ֖ם הַשָּׂדֶ֑ה וַיַּגִּ֖דוּ לַאֲבִימֶֽלֶךְ׃ </span></p>
 <p align="RIGHT"><span lang="he">‎<a name="043">43</a> ‏וַיִּקַּ֣ח אֶת־הָעָ֗ם וַֽיֶּחֱצֵם֙ לִשְׁלֹשָׁ֣ה רָאשִׁ֔ים וַיֶּאֱרֹ֖ב בַּשָּׂדֶ֑ה וַיַּ֗רְא וְהִנֵּ֤ה הָעָם֙ יֹצֵ֣א מִן־הָעִ֔יר וַיָּ֥קָם עֲלֵיהֶ֖ם וַיַּכֵּֽם׃ </span></p>
 <p align="RIGHT"><span lang="he">‎<a name="044">44</a> ‏וַאֲבִימֶ֗לֶךְ וְהָרָאשִׁים֙ אֲשֶׁ֣ר עִמּ֔וֹ פָּשְׁט֕וּ וַיַּ֣עַמְד֔וּ פֶּ֖תַח שַׁ֣עַר הָעִ֑יר וּשְׁנֵ֣י הָֽרָאשִׁ֗ים פָּֽשְׁט֛וּ עַֽל־כָּל־אֲשֶׁ֥ר בַּשָּׂדֶ֖ה וַיַּכּֽוּם׃ </span></p>
 <p align="RIGHT"><span lang="he">‎<a name="045">45</a> ‏וַאֲבִימֶ֜לֶךְ נִלְחָ֣ם בָּעִ֗יר כֹּ֚ל הַיּ֣וֹם הַה֔וּא וַיִּלְכֹּד֙ אֶת־הָעִ֔יר וְאֶת־הָעָ֥ם אֲשֶׁר־בָּ֖הּ הָרָ֑ג וַיִּתֹּץ֙ אֶת־הָעִ֔יר וַיִּזְרָעֶ֖הָ מֶֽלַח׃ פ</span></p>
 <p align="RIGHT"><span lang="he">‎<a name="046">46</a> ‏וַֽיִּשְׁמְע֔וּ כָּֽל־בַּעֲלֵ֖י מִֽגְדַּל־שְׁכֶ֑ם וַיָּבֹ֣אוּ אֶל־צְרִ֔יחַ בֵּ֖ית אֵ֥ל בְּרִֽית׃ </span></p>
 <p align="RIGHT"><span lang="he">‎<a name="047">47</a> ‏וַיֻּגַּ֖ד לַאֲבִימֶ֑לֶךְ כִּ֣י הִֽתְקַבְּצ֔וּ כָּֽל־בַּעֲלֵ֖י מִֽגְדַּל־שְׁכֶֽם׃ </span></p>
 <p align="RIGHT"><span lang="he">‎<a name="048">48</a> ‏וַיַּ֨עַל אֲבִימֶ֜לֶךְ הַר־צַלְמ֗וֹן הוּא֮ וְכָל־הָעָ֣ם אֲשֶׁר־אִתּוֹ֒ וַיִּקַּח֩ אֲבִימֶ֨לֶךְ אֶת־הַקַּרְדֻּמּ֜וֹת בְּיָד֗וֹ וַיִּכְרֹת֙ שׂוֹכַ֣ת עֵצִ֔ים וַיִּ֨שָּׂאֶ֔הָ וַיָּ֖שֶׂם עַל־שִׁכְמ֑וֹ וַיֹּ֜אמֶר אֶל־הָעָ֣ם אֲשֶׁר־עִמּ֗וֹ מָ֤ה רְאִיתֶם֙ עָשִׂ֔יתִי מַהֲר֖וּ עֲשׂ֥וּ כָמֽוֹנִי׃ </span></p>
 <p align="RIGHT"><span lang="he">‎<a name="049">49</a> ‏וַיִּכְרְת֨וּ גַם־כָּל־הָעָ֜ם אִ֣ישׁ שׂוֹכֹ֗ה וַיֵּ֨לְכ֜וּ אַחֲרֵ֤י אֲבִימֶ֙לֶךְ֙ וַיָּשִׂ֣ימוּ עַֽל־הַצְּרִ֔יחַ וַיַּצִּ֧יתוּ עֲלֵיהֶ֛ם אֶֽת־הַצְּרִ֖יחַ בָּאֵ֑שׁ וַיָּמֻ֜תוּ גַּ֣ם כָּל־אַנְשֵׁ֧י מִֽגְדַּל־שְׁכֶ֛ם כְּאֶ֖לֶף אִ֥ישׁ וְאִשָּֽׁה׃ פ</span></p>
 <p align="RIGHT"><span lang="he">‎<a name="050">50</a> ‏וַיֵּ֥לֶךְ אֲבִימֶ֖לֶךְ אֶל־תֵּבֵ֑ץ וַיִּ֥חַן בְּתֵבֵ֖ץ וַֽיִּלְכְּדָֽהּ׃ </span></p>
 <p align="RIGHT"><span lang="he">‎<a name="051">51</a> ‏וּמִגְדַּל־עֹז֮ הָיָ֣ה בְתוֹךְ־הָעִיר֒ וַיָּנֻ֨סוּ שָׁ֜מָּה כָּל־הָאֲנָשִׁ֣ים וְהַנָּשִׁ֗ים וְכֹל֙ בַּעֲלֵ֣י הָעִ֔יר וַֽיִּסְגְּר֖וּ בַּעֲדָ֑ם וַֽיַּעֲל֖וּ עַל־גַּ֥ג הַמִּגְדָּֽל׃ </span></p>
 <p align="RIGHT"><span lang="he">‎<a name="052">52</a> ‏וַיָּבֹ֤א אֲבִימֶ֙לֶךְ֙ עַד־הַמִּגְדָּ֔ל וַיִּלָּ֖חֶם בּ֑וֹ וַיִּגַּ֛שׁ עַד־פֶּ֥תַח הַמִּגְדָּ֖ל לְשָׂרְפ֥וֹ בָאֵֽשׁ׃ </span></p>
 <p align="RIGHT"><span lang="he">‎<a name="053">53</a> ‏וַתַּשְׁלֵ֞ךְ אִשָּׁ֥ה אַחַ֛ת פֶּ֥לַח רֶ֖כֶב עַל־רֹ֣אשׁ אֲבִימֶ֑לֶךְ וַתָּ֖רִץ אֶת־גֻּלְגָּלְתּֽוֹ׃ </span></p>
 <p align="RIGHT"><span lang="he">‎<a name="054">54</a> ‏וַיִּקְרָ֨א מְהֵרָ֜ה אֶל־הַנַּ֣עַר׀ נֹשֵׂ֣א כֵלָ֗יו וַיֹּ֤אמֶר לוֹ֙ שְׁלֹ֤ף חַרְבְּךָ֙ וּמ֣וֹתְתֵ֔נִי פֶּן־יֹ֥אמְרוּ לִ֖י אִשָּׁ֣ה הֲרָגָ֑תְהוּ וַיִּדְקְרֵ֥הוּ נַעֲר֖וֹ וַיָּמֹֽת׃ </span></p>
 <p align="RIGHT"><span lang="he">‎<a name="055">55</a> ‏וַיִּרְא֥וּ אִֽישׁ־יִשְׂרָאֵ֖ל כִּ֣י מֵ֣ת אֲבִימֶ֑לֶךְ וַיֵּלְכ֖וּ אִ֥ישׁ לִמְקֹמֽוֹ׃ </span></p>
 <p align="RIGHT"><span lang="he">‎<a name="056">56</a> ‏וַיָּ֣שֶׁב אֱלֹהִ֔ים אֵ֖ת רָעַ֣ת אֲבִימֶ֑לֶךְ אֲשֶׁ֤ר עָשָׂה֙ לְאָבִ֔יו לַהֲרֹ֖ג אֶת־שִׁבְעִ֥ים אֶחָֽיו׃ </span></p>
 <p align="RIGHT"><span lang="he">‎<a name="057">57</a> ‏וְאֵ֗ת כָּל־רָעַת֙ אַנְשֵׁ֣י שְׁכֶ֔ם הֵשִׁ֥יב אֱלֹהִ֖ים בְּרֹאשָׁ֑ם וַתָּבֹ֣א אֲלֵיהֶ֔ם קִֽלֲלַ֖ת יוֹתָ֥ם בֶּן־יְרֻבָּֽעַל׃ פ</span></p>
 </td>
 <td width="50%">
 <p>1 wayyēleḵə ’ăḇîmeleḵə ben-yərub<sup>a</sup>‘al šəḵemâ ’el-’ăḥê ’immwō wayəḏabēr ’ălêhem wə’el-kāl-mišəp<sup>a</sup>ḥaṯ bêṯ-’ăḇî ’immwō lē’mōr: </p>
 <p>2 dabərû-nā’ bə’āzənê ḵāl-b<sup>a</sup>‘ălê šəḵem mah-ṭṭwōḇ lāḵem haməšōl bāḵem šiḇə‘îm ’îš kōl bənê yərub<sup>a</sup>‘al ’im-məšōl bāḵem ’îš ’eḥāḏ ûzəḵarətem kî-‘aṣəmēḵem ûḇəśarəḵem ’ānî: </p>
 <p>3 wayəḏabərû ’ăḥê-’immwō ‘ālāyw bə’āzənê kāl-b<sup>a</sup>‘ălê šəḵem ’ēṯ kāl-hadəḇārîm hā’ēlleh wayyēṭ libām ’<sup>a</sup>ḥărê ’ăḇîmeleḵə kî ’āmərû ’āḥînû hû’: </p>
 <p>4 wayyitənû-lwō šiḇə‘îm kesef mibêṯ b<sup>a</sup>‘al bərîṯ wayyiśəkōr bâem ’ăḇîmeleḵə ’ănāšîm rêqîm ûfōḥăzîm wayyēləḵû ’<sup>a</sup>ḥărāyw: </p>
 <p>5 wayyāḇō’ ḇêṯ-’āḇîw ‘āfərāṯâ wayyahărōḡ ’eṯ-’eḥāyw bənê-yərub<sup>a</sup>‘al šiḇə‘îm ’îš ‘al-’eḇen ’eḥāṯ wayyiûāṯēr ywōṯām ben-yərub<sup>a</sup>‘al haqqāṭōn kî neḥəbā’: s</p>
 <p>6 wayyē’āsəfû kāl-b<sup>a</sup>‘ălê šəḵem wəḵāl-bêṯ millwō’ wayyēləḵû wayyaməlîḵû ’eṯ-’ăḇîmeleḵə ləmeleḵə ‘im-’ēlwōn muṣṣāḇ ’ăšer bišəḵem: </p>
 <p>7 wayyagiḏû ləywōṯām wayyēleḵə wayy<sup>a</sup>‘ămōḏ bərō’š har-gərizîm wayyiśśā’ qwōlwō wayyiqərā’ wayyō’mer lâem šimə‘û ’ēlay b<sup>a</sup>‘ălê šəḵem wəyišəm<sup>a</sup>‘ ’ălêḵem ’ĕlōhîm: </p>
 <p>8 hālwōḵə hāləḵû hā‘ēṣîm liməšōḥa ‘ălêhem meleḵə wayyō’mərû lazzayiṯ <font color="brown">məlwōḵâ</font> <font color="blue">māləḵâ</font> ‘ālênû: </p>
 <p>9 wayyō’mer lâem hazzayiṯ heḥŏḏalətî ’eṯ-dišənî ’ăšer-bî yəḵabəḏû ’ĕlōhîm wa’ănāšîm wəhālaḵətî lānû‘a ‘al-hā‘ēṣîm: </p>
 <p>10 wayyō’mərû hā‘ēṣîm latə’ēnâ ləḵî-’atə māləḵî ‘ālênû: </p>
 <p>11 watō’mer lâem hatə’ēnâ heḥŏḏalətî ’eṯ-māṯəqî wə’eṯ-tənûḇāṯî haṭṭwōḇâ wəhālaḵətî lānû‘a ‘al-hā‘ēṣîm: </p>
 <p>12 wayyō’mərû hā‘ēṣîm lagāfen ləḵî-’atə <font color="brown">məlwōḵî</font> <font color="blue">māləḵî</font> ‘ālênû: </p>
 <p>13 watō’mer lâem hagefen heḥŏḏalətî ’eṯ-tîrwōšî haməśammēḥa ’ĕlōhîm wa’ănāšîm wəhālaḵətî lānû‘a ‘al-hā‘ēṣîm: </p>
 <p>14 wayyō’mərû ḵāl-hā‘ēṣîm ’el-hā’āṭāḏ lēḵə ’atâ məlāḵə-‘ālênû: </p>
 <p>15 wayyō’mer hā’āṭāḏ ’el-hā‘ēṣîm ’im be’ĕmeṯ ’atem mōšəḥîm ’ōṯî ləmeleḵə ‘ălêḵem bō’û ḥăsû ḇəṣillî wə’im-’ayin tēṣē’ ’ēš min-hā’āṭāḏ wəṯō’ḵal ’eṯ-’arəzê halləḇānwōn: </p>
 <p>16 wə‘atâ ’im-be’ĕmeṯ ûḇəṯāmîm ‘ăśîṯem wataməlîḵû ’eṯ-’ăḇîmeleḵə wə’im-ṭwōḇâ ‘ăśîṯem ‘im-yərub<sup>a</sup>‘al wə‘im-bêṯwō wə’im-kiḡəmûl yāḏāyw ‘ăśîṯem lwō: </p>
 <p>17 ’ăšer-niləḥam ’āḇî ‘ălêḵem wayyašəlēḵə ’eṯ-nafəšwō minneḡeḏ wayyaṣṣēl ’eṯəḵem mîyaḏ miḏəyān: </p>
 <p>18 wə’atem qamətem ‘al-bêṯ ’āḇî hayywōm wataharəḡû ’eṯ-bānāyw šiḇə‘îm ’îš ‘al-’eḇen ’eḥāṯ wataməlîḵû ’eṯ-’ăḇîmeleḵə ben-’ămāṯwō ‘al-b<sup>a</sup>‘ălê šəḵem kî ’ăḥîḵem hû’: </p>
 <p>19 wə’im-be’ĕmeṯ ûḇəṯāmîm ‘ăśîṯem ‘im-yərub<sup>a</sup>‘al wə‘im-bêṯwō hayywōm hazzeh śiməḥû ba’ăḇîmeleḵə wəyiśəm<sup>a</sup>ḥ gam-hû’ bāḵem: </p>
 <p>20 wə’im-’ayin tēṣē’ ’ēš mē’ăḇîmeleḵə wəṯō’ḵal ’eṯ-b<sup>a</sup>‘ălê šəḵem wə’eṯ-bêṯ millwō’ wəṯēṣē’ ’ēš mib<sup>a</sup>‘ălê šəḵem ûmibêṯ millwō’ wəṯō’ḵal ’eṯ-’ăḇîmeleḵə: </p>
 <p>21 wayyānās ywōṯām wayyiḇər<sup>a</sup>ḥ wayyēleḵə bə’ērâ wayyēšeḇ šām mipənê ’ăḇîmeleḵə ’āḥîw: f</p>
 <p>22 wayyāśar ’ăḇîmeleḵə ‘al-yiśərā’ēl šālōš šānîm: </p>
 <p>23 wayyišəl<sup>a</sup>ḥ ’ĕlōhîm rûḥa rā‘â bên ’ăḇîmeleḵə ûḇên b<sup>a</sup>‘ălê šəḵem wayyiḇəgəḏû ḇ<sup>a</sup>‘ălê-šəḵem ba’ăḇîmeleḵə: </p>
 <p>24 lāḇwō’ ḥămas šiḇə‘îm bənê-yərubā‘al wəḏāmām lāśûm ‘al-’ăḇîmeleḵə ’ăḥîhem ’ăšer hāraḡ ’wōṯām wə‘al b<sup>a</sup>‘ălê šəḵem ’ăšer-ḥizzəqû ’eṯ-yāḏāyw lahărōḡ ’eṯ-’eḥāyw: </p>
 <p>25 wayyāśîmû lwō ḇ<sup>a</sup>‘ălê šəḵem mə’ārəḇîm ‘al rā’šê hehārîm wayyiḡəzəlû ’ēṯ kāl-’ăšer-y<sup>a</sup>‘ăḇōr ‘ălêhem badāreḵə wayyugaḏ la’ăḇîmeleḵə: f</p>
 <p>26 wayyāḇō’ g<sup>a</sup>‘al ben-‘eḇeḏ wə’eḥāyw wayy<sup>a</sup>‘aḇərû bišəḵem wayyiḇəṭəḥû-ḇwō b<sup>a</sup>‘ălê šəḵem: </p>
 <p>27 wayyēṣə’û haśśāḏeh wayyiḇəṣərû ’eṯ-karəmêhem wayyiḏərəḵû wayy<sup>a</sup>‘ăśû hillûlîm wayyāḇō’û bêṯ ’ĕ‍lōhêhem wayyō’ḵəlû wayyišətû wayəqaləlû ’eṯ-’ăḇîmeleḵə: </p>
 <p>28 wayyō’mer| g<sup>a</sup>‘al ben-‘eḇeḏ mî-’ăḇîmeleḵə ûmî-šəḵem kî n<sup>a</sup>‘aḇəḏennû hălō’ ḇen-yərub<sup>a</sup>‘al ûzəḇul pəqîḏwō ‘iḇəḏû ’eṯ-’anəšê ḥămwōr ’ăḇî šəḵem ûmadû‘a n<sup>a</sup>‘aḇəḏennû ’ănāḥənû: </p>
 <p>29 ûmî yitēn ’eṯ-hā‘ām hazzeh bəyāḏî wə’āsîrâ ’eṯ-’ăḇîmeleḵə wayyō’mer la’ăḇîmeleḵə rabeh ṣəḇā’ăḵā wāṣē’â: </p>
 <p>30 wayyišəm<sup>a</sup>‘ zəḇul śar-hā‘îr ’eṯ-diḇərê g<sup>a</sup>‘al ben-‘āḇeḏ wayyiḥar ’apwō: </p>
 <p>31 wayyišəl<sup>a</sup>ḥ malə’āḵîm ’el-’ăḇîmeleḵə bəṯārəmâ lē’mōr hinnēh ḡ<sup>a</sup>‘al ben-‘eḇeḏ wə’eḥāyw bā’îm šəḵemâ wəhinnām ṣārîm ’eṯ-hā‘îr ‘āleyḵā: </p>
 <p>32 wə‘atâ qûm layəlâ ’atâ wəhā‘ām ’ăšer-’itāḵə we’ĕrōḇ baśśāḏeh: </p>
 <p>33 wəhāyâ ḇabōqer kizərōḥa haššemeš tašəkîm ûfāšaṭətā ‘al-hā‘îr wəhinnēh-hû’ wəhā‘ām ’ăšer-’itwō yōṣə’îm ’ēleyḵā wə‘āśîṯā llwō ka’ăšer timəṣā’ yāḏeḵā: s</p>
 <p>34 wayyāqām ’ăḇîmeleḵə wəḵāl-hā‘ām ’ăšer-‘immwō lāyəlâ wayye’erəḇû ‘al-šəḵem ’arəbā‘â rā’šîm: </p>
 <p>35 wayyēṣē’ g<sup>a</sup>‘al ben-‘eḇeḏ wayy<sup>a</sup>‘ămōḏ peṯ<sup>a</sup>ḥ š<sup>a</sup>‘ar hā‘îr wayyāqām ’ăḇîmeleḵə wəhā‘ām ’ăšer-’itwō min-hamma’ərāḇ: </p>
 <p>36 wayyarə’-g<sup>a</sup>‘al ’eṯ-hā‘ām wayyō’mer ’el-zəḇul hinnēh-‘ām ywōrēḏ mērā’šê hehārîm wayyō’mer ’ēlāyw zəḇul ’ēṯ ṣēl hehārîm ’atâ rō’eh kā’ănāšîm: s</p>
 <p>37 wayyōsef ‘wōḏ g<sup>a</sup>‘al ləḏabēr wayyō’mer hinnēh-‘ām ywōrəḏîm mē‘im ṭabûr hā’āreṣ wərō’š-’eḥāḏ bā’ midereḵə ’ēlwōn mə‘wōnənîm: </p>
 <p>38 wayyō’mer ’ēlāyw zəḇul ’ayyēh ’ēfwō’ fîḵā ’ăšer tō’mar mî ’ăḇîmeleḵə kî n<sup>a</sup>‘aḇəḏennû hălō’ zeh hā‘ām ’ăšer mā’asətâ bwō ṣē’-nā’ ‘atâ wəhillāḥem bwō: s</p>
 <p>39 wayyēṣē’ ḡ<sup>a</sup>‘al lifənê b<sup>a</sup>‘ălê šəḵem wayyillāḥem ba’ăḇîmeleḵə: </p>
 <p>40 wayyirədəfēhû ’ăḇîmeleḵə wayyānās mipānāyw wayyipəlû ḥălālîm rabîm ‘aḏ-peṯ<sup>a</sup>ḥ haššā‘ar: </p>
 <p>41 wayyēšeḇ ’ăḇîmeleḵə bā’rûmâ wayəḡāreš zəḇul ’eṯ-g<sup>a</sup>‘al wə’eṯ-’eḥāyw miššeḇeṯ bišəḵem: </p>
 <p>42 wayəhî mimmāḥŏrāṯ wayyēṣē’ hā‘ām haśśāḏeh wayyagiḏû la’ăḇîmeleḵə: </p>
 <p>43 wayyiqq<sup>a</sup>ḥ ’eṯ-hā‘ām wayyeḥĕṣēm lišəlōšâ rā’šîm wayye’ĕrōḇ baśśāḏeh wayyarə’ wəhinnēh hā‘ām yōṣē’ min-hā‘îr wayyāqām ‘ălêhem wayyakēm: </p>
 <p>44 wa’ăḇîmeleḵə wəhārā’šîm ’ăšer ‘immwō pāšəṭû wayy<sup>a</sup>‘aməḏû peṯ<sup>a</sup>ḥ š<sup>a</sup>‘ar hā‘îr ûšənê hārā’šîm pāšəṭû ‘al-kāl-’ăšer baśśāḏeh wayyakûm: </p>
 <p>45 wa’ăḇîmeleḵə niləḥām bā‘îr kōl hayywōm hahû’ wayyiləkōḏ ’eṯ-hā‘îr wə’eṯ-hā‘ām ’ăšer-bāh hārāḡ wayyitōṣ ’eṯ-hā‘îr wayyizərā‘ehā mel<sup>a</sup>ḥ: f</p>
 <p>46 wayyišəmə‘û kāl-b<sup>a</sup>‘ălê miḡədal-šəḵem wayyāḇō’û ’el-ṣərîḥa bêṯ ’ēl bərîṯ: </p>
 <p>47 wayyugaḏ la’ăḇîmeleḵə kî hiṯəqabəṣû kāl-b<sup>a</sup>‘ălê miḡədal-šəḵem: </p>
 <p>48 wayy<sup>a</sup>‘al ’ăḇîmeleḵə har-ṣaləmwōn hû’ wəḵāl-hā‘ām ’ăšer-’itwō wayyiqq<sup>a</sup>ḥ ’ăḇîmeleḵə ’eṯ-haqqarədummwōṯ bəyāḏwō wayyiḵərōṯ śwōḵaṯ ‘ēṣîm wayyiśśā’ehā wayyāśem ‘al-šiḵəmwō wayyō’mer ’el-hā‘ām ’ăšer-‘immwō mâ rə’îṯem ‘āśîṯî mahărû ‘ăśû ḵāmwōnî: </p>
 <p>49 wayyiḵərəṯû ḡam-kāl-hā‘ām ’îš śwōḵōh wayyēləḵû ’<sup>a</sup>ḥărê ’ăḇîmeleḵə wayyāśîmû ‘al-haṣṣərîḥa wayyaṣṣîṯû ‘ălêhem ’eṯ-haṣṣərîḥa bā’ēš wayyāmuṯû gam kāl-’anəšê miḡədal-šəḵem kə’elef ’îš wə’iššâ: f</p>
 <p>50 wayyēleḵə ’ăḇîmeleḵə ’el-tēḇēṣ wayyiḥan bəṯēḇēṣ wayyiləkəḏāh: </p>
 <p>51 ûmiḡədal-‘ōz hāyâ ḇəṯwōḵə-hā‘îr wayyānusû šāmmâ kāl-hā’ănāšîm wəhannāšîm wəḵōl b<sup>a</sup>‘ălê hā‘îr wayyisəgərû b<sup>a</sup>‘ăḏām wayy<sup>a</sup>‘ălû ‘al-gaḡ hammiḡədāl: </p>
 <p>52 wayyāḇō’ ’ăḇîmeleḵə ‘aḏ-hammiḡədāl wayyillāḥem bwō wayyigaš ‘aḏ-peṯ<sup>a</sup>ḥ hammiḡədāl ləśārəfwō ḇā’ēš: </p>
 <p>53 watašəlēḵə ’iššâ ’<sup>a</sup>ḥaṯ pel<sup>a</sup>ḥ reḵeḇ ‘al-rō’š ’ăḇîmeleḵə watāriṣ ’eṯ-guləgālətwō: </p>
 <p>54 wayyiqərā’ məhērâ ’el-hann<sup>a</sup>‘ar| nōśē’ ḵēlāyw wayyō’mer lwō šəlōf ḥarəbəḵā ûmwōṯəṯēnî pen-yō’mərû lî ’iššâ hărāḡāṯəhû wayyiḏəqərēhû n<sup>a</sup>‘ărwō wayyāmōṯ: </p>
 <p>55 wayyirə’û ’îš-yiśərā’ēl kî mēṯ ’ăḇîmeleḵə wayyēləḵû ’îš liməqōmwō: </p>
 <p>56 wayyāšeḇ ’ĕlōhîm ’ēṯ rā‘aṯ ’ăḇîmeleḵə ’ăšer ‘āśâ lə’āḇîw lahărōḡ ’eṯ-šiḇə‘îm ’eḥāyw: </p>
 <p>57 wə’ēṯ kāl-rā‘aṯ ’anəšê šəḵem hēšîḇ ’ĕlōhîm bərō’šām watāḇō’ ’ălêhem qilălaṯ ywōṯām ben-yərubā‘al: f</p>
 </td>
 </tr></table>
 <p></p><hr>
 <center>
 <a href="jdg010.htm">Next: Judges (Shoftim) Chapter 10</a></center>
 </body>