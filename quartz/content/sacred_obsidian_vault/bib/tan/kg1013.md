<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/kg1013.htm">Polyglot</a> 
 <a href="../kjv/kg1013.htm">KJV</a> 
 <a href="../sep/kg1013.htm">Sep</a> 
 <a href="../vul/kg1013.htm">Vul</a> 
 
 <br>
 <br><a href="kg1.htm">1 Kings (1 Melakhim) Index</a><br>
  
 <a href="kg1012.htm">Previous</a> 
 <a href="kg1014.htm">Next</a> 
 </center>
 <hr>
 
 <h3 align="CENTER">Tanach (Hebrew): 1 Kings (1 Melakhim) Chapter 13</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וְהִנֵּ֣ה׀ אִ֣ישׁ אֱלֹהִ֗ים בָּ֧א מִיהוּדָ֛ה בִּדְבַ֥ר יְהוָ֖ה אֶל־בֵּֽית־אֵ֑ל וְיָרָבְעָ֛ם עֹמֵ֥ד עַל־הַמִּזְבֵּ֖חַ לְהַקְטִֽיר׃ </span></p>
 <p align="RIGHT"><span lang="he">‎<a name="002">2</a> ‏וַיִּקְרָ֤א עַל־הַמִּזְבֵּ֙חַ֙ בִּדְבַ֣ר יְהוָ֔ה וַיֹּ֙אמֶר֙ מִזְבֵּ֣חַ מִזְבֵּ֔חַ כֹּ֖ה אָמַ֣ר יְהוָ֑ה הִנֵּֽה־בֵ֞ן נוֹלָ֤ד לְבֵית־דָּוִד֙ יֹאשִׁיָּ֣הוּ שְׁמ֔וֹ וְזָבַ֣ח עָלֶ֗יךָ אֶת־כֹּהֲנֵ֤י הַבָּמוֹת֙ הַמַּקְטִרִ֣ים עָלֶ֔יךָ וְעַצְמ֥וֹת אָדָ֖ם יִשְׂרְפ֥וּ עָלֶֽיךָ׃ </span></p>
 <p align="RIGHT"><span lang="he">‎<a name="003">3</a> ‏וְנָתַן֩ בַּיּ֨וֹם הַה֤וּא מוֹפֵת֙ לֵאמֹ֔ר זֶ֣ה הַמּוֹפֵ֔ת אֲשֶׁ֖ר דִּבֶּ֣ר יְהוָ֑ה הִנֵּ֤ה הַמִּזְבֵּ֙חַ֙ נִקְרָ֔ע וְנִשְׁפַּ֖ךְ הַדֶּ֥שֶׁן אֲשֶׁר־עָלָֽיו׃ </span></p>
 <p align="RIGHT"><span lang="he">‎<a name="004">4</a> ‏וַיְהִי֩ כִשְׁמֹ֨עַ הַמֶּ֜לֶךְ אֶת־דְּבַ֣ר אִישׁ־הָאֱלֹהִ֗ים אֲשֶׁ֨ר קָרָ֤א עַל־הַמִּזְבֵּ֙חַ֙ בְּבֵֽית־אֵ֔ל וַיִּשְׁלַ֨ח יָרָבְעָ֧ם אֶת־יָד֛וֹ מֵעַ֥ל הַמִּזְבֵּ֖חַ לֵאמֹ֣ר׀ תִּפְשֻׂ֑הוּ וַתִּיבַ֤שׁ יָדוֹ֙ אֲשֶׁ֣ר שָׁלַ֣ח עָלָ֔יו וְלֹ֥א יָכֹ֖ל לַהֲשִׁיבָ֥הּ אֵלָֽיו׃ </span></p>
 <p align="RIGHT"><span lang="he">‎<a name="005">5</a> ‏וְהַמִּזְבֵּ֣חַ נִקְרָ֔ע וַיִּשָּׁפֵ֥ךְ הַדֶּ֖שֶׁן מִן־הַמִּזְבֵּ֑חַ כַּמּוֹפֵ֗ת אֲשֶׁ֥ר נָתַ֛ן אִ֥ישׁ הָאֱלֹהִ֖ים בִּדְבַ֥ר יְהוָֽה׃ </span></p>
 <p align="RIGHT"><span lang="he">‎<a name="006">6</a> ‏וַיַּ֨עַן הַמֶּ֜לֶךְ וַיֹּ֣אמֶר׀ אֶל־אִ֣ישׁ הָאֱלֹהִ֗ים חַל־נָ֞א אֶת־פְּנֵ֨י יְהוָ֤ה אֱלֹהֶ֙יךָ֙ וְהִתְפַּלֵּ֣ל בַּעֲדִ֔י וְתָשֹׁ֥ב יָדִ֖י אֵלָ֑י וַיְחַ֤ל אִישׁ־הָֽאֱלֹהִים֙ אֶת־פְּנֵ֣י יְהוָ֔ה וַתָּ֤שָׁב יַד־הַמֶּ֙לֶךְ֙ אֵלָ֔יו וַתְּהִ֖י כְּבָרִֽאשֹׁנָֽה׃ </span></p>
 <p align="RIGHT"><span lang="he">‎<a name="007">7</a> ‏וַיְדַבֵּ֤ר הַמֶּ֙לֶךְ֙ אֶל־אִ֣ישׁ הָאֱלֹהִ֔ים בֹּאָה־אִתִּ֥י הַבַּ֖יְתָה וּֽסְעָ֑דָה וְאֶתְּנָ֥ה לְךָ֖ מַתָּֽת׃ </span></p>
 <p align="RIGHT"><span lang="he">‎<a name="008">8</a> ‏וַיֹּ֤אמֶר אִישׁ־הָֽאֱלֹהִים֙ אֶל־הַמֶּ֔לֶךְ אִם־תִּתֶּן־לִי֙ אֶת־חֲצִ֣י בֵיתֶ֔ךָ לֹ֥א אָבֹ֖א עִמָּ֑ךְ וְלֹֽא־אֹ֤כַל לֶ֙חֶם֙ וְלֹ֣א אֶשְׁתֶּה־מַּ֔יִם בַּמָּק֖וֹם הַזֶּֽה׃ </span></p>
 <p align="RIGHT"><span lang="he">‎<a name="009">9</a> ‏כִּֽי־כֵ֣ן׀ צִוָּ֣ה אֹתִ֗י בִּדְבַ֤ר יְהוָה֙ לֵאמֹ֔ר לֹא־תֹ֥אכַל לֶ֖חֶם וְלֹ֣א תִשְׁתֶּה־מָּ֑יִם וְלֹ֣א תָשׁ֔וּב בַּדֶּ֖רֶךְ אֲשֶׁ֥ר הָלָֽכְתָּ׃ </span></p>
 <p align="RIGHT"><span lang="he">‎<a name="010">10</a> ‏וַיֵּ֖לֶךְ בְּדֶ֣רֶךְ אַחֵ֑ר וְלֹֽא־שָׁ֣ב בַּדֶּ֔רֶךְ אֲשֶׁ֛ר בָּ֥א בָ֖הּ אֶל־בֵּֽית־אֵֽל׃ פ</span></p>
 <p align="RIGHT"><span lang="he">‎<a name="011">11</a> ‏וְנָבִ֤יא אֶחָד֙ זָקֵ֔ן יֹשֵׁ֖ב בְּבֵֽית־אֵ֑ל וַיָּב֣וֹא בְנ֡וֹ וַיְסַפֶּר־ל֣וֹ אֶת־כָּל־הַמַּעֲשֶׂ֣ה אֲשֶׁר־עָשָׂה֩ אִישׁ־הָאֱלֹהִ֨ים׀ הַיּ֜וֹם בְּבֵֽית־אֵ֗ל אֶת־הַדְּבָרִים֙ אֲשֶׁ֣ר דִּבֶּ֣ר אֶל־הַמֶּ֔לֶךְ וַֽיְסַפְּר֖וּם לַאֲבִיהֶֽם׃ </span></p>
 <p align="RIGHT"><span lang="he">‎<a name="012">12</a> ‏וַיְדַבֵּ֤ר אֲלֵהֶם֙ אֲבִיהֶ֔ם אֵֽי־זֶ֥ה הַדֶּ֖רֶךְ הָלָ֑ךְ וַיִּרְא֣וּ בָנָ֗יו אֶת־הַדֶּ֙רֶךְ֙ אֲשֶׁ֤ר הָלַךְ֙ אִ֣ישׁ הָאֱלֹהִ֔ים אֲשֶׁר־בָּ֖א מִיהוּדָֽה׃ </span></p>
 <p align="RIGHT"><span lang="he">‎<a name="013">13</a> ‏וַיֹּ֙אמֶר֙ אֶל־בָּנָ֔יו חִבְשׁוּ־לִ֖י הַחֲמ֑וֹר וַיַּחְבְּשׁוּ־ל֣וֹ הַחֲמ֔וֹר וַיִּרְכַּ֖ב עָלָֽיו׃ </span></p>
 <p align="RIGHT"><span lang="he">‎<a name="014">14</a> ‏וַיֵּ֗לֶךְ אַֽחֲרֵי֙ אִ֣ישׁ הָאֱלֹהִ֔ים וַיִּ֨מְצָאֵ֔הוּ יֹשֵׁ֖ב תַּ֣חַת הָאֵלָ֑ה וַיֹּ֣אמֶר אֵלָ֗יו הַאַתָּ֧ה אִישׁ־הָאֱלֹהִ֛ים אֲשֶׁר־בָּ֥אתָ מִֽיהוּדָ֖ה וַיֹּ֥אמֶר אָֽנִי׃ </span></p>
 <p align="RIGHT"><span lang="he">‎<a name="015">15</a> ‏וַיֹּ֣אמֶר אֵלָ֔יו לֵ֥ךְ אִתִּ֖י הַבָּ֑יְתָה וֶאֱכֹ֖ל לָֽחֶם׃ </span></p>
 <p align="RIGHT"><span lang="he">‎<a name="016">16</a> ‏וַיֹּ֗אמֶר לֹ֥א אוּכַ֛ל לָשׁ֥וּב אִתָּ֖ךְ וְלָב֣וֹא אִתָּ֑ךְ וְלֹֽא־אֹ֣כַל לֶ֗חֶם וְלֹֽא־אֶשְׁתֶּ֤ה אִתְּךָ֙ מַ֔יִם בַּמָּק֖וֹם הַזֶּֽה׃ </span></p>
 <p align="RIGHT"><span lang="he">‎<a name="017">17</a> ‏כִּֽי־דָבָ֤ר אֵלַי֙ בִּדְבַ֣ר יְהוָ֔ה לֹֽא־תֹאכַ֣ל לֶ֔חֶם וְלֹֽא־תִשְׁתֶּ֥ה שָׁ֖ם מָ֑יִם לֹא־תָשׁ֣וּב לָלֶ֔כֶת בַּדֶּ֖רֶךְ אֲשֶׁר־הָלַ֥כְתָּ בָּֽהּ׃ </span></p>
 <p align="RIGHT"><span lang="he">‎<a name="018">18</a> ‏וַיֹּ֣אמֶר ל֗וֹ גַּם־אֲנִ֣י נָבִיא֮ כָּמוֹךָ֒ וּמַלְאָ֡ךְ דִּבֶּ֣ר אֵלַי֩ בִּדְבַ֨ר יְהוָ֜ה לֵאמֹ֗ר הֲשִׁבֵ֤הוּ אִתְּךָ֙ אֶל־בֵּיתֶ֔ךָ וְיֹ֥אכַל לֶ֖חֶם וְיֵ֣שְׁתְּ מָ֑יִם כִּחֵ֖שׁ לֽוֹ׃ </span></p>
 <p align="RIGHT"><span lang="he">‎<a name="019">19</a> ‏וַיָּ֣שָׁב אִתּ֗וֹ וַיֹּ֥אכַל לֶ֛חֶם בְּבֵית֖וֹ וַיֵּ֥שְׁתְּ מָֽיִם׃ </span></p>
 <p align="RIGHT"><span lang="he">‎<a name="020">20</a> ‏וַיְהִ֕י הֵ֥ם יֹשְׁבִ֖ים אֶל־הַשֻּׁלְחָ֑ן פוַֽיְהִי֙ דְּבַר־יְהוָ֔ה אֶל־הַנָּבִ֖יא אֲשֶׁ֥ר הֱשִׁיבֽוֹ׃ </span></p>
 <p align="RIGHT"><span lang="he">‎<a name="021">21</a> ‏וַיִּקְרָ֞א אֶל־אִ֣ישׁ הָאֱלֹהִ֗ים אֲשֶׁר־בָּ֤א מִֽיהוּדָה֙ לֵאמֹ֔ר כֹּ֖ה אָמַ֣ר יְהוָ֑ה יַ֗עַן כִּ֤י מָרִ֙יתָ֙ פִּ֣י יְהוָ֔ה וְלֹ֤א שָׁמַ֙רְתָּ֙ אֶת־הַמִּצְוָ֔ה אֲשֶׁ֥ר צִוְּךָ֖ יְהוָ֥ה אֱלֹהֶֽיךָ׃ </span></p>
 <p align="RIGHT"><span lang="he">‎<a name="022">22</a> ‏וַתָּ֗שָׁב וַתֹּ֤אכַל לֶ֙חֶם֙ וַתֵּ֣שְׁתְּ מַ֔יִם בַּמָּקוֹם֙ אֲשֶׁ֣ר דִּבֶּ֣ר אֵלֶ֔יךָ אַל־תֹּ֥אכַל לֶ֖חֶם וְאַל־תֵּ֣שְׁתְּ מָ֑יִם לֹֽא־תָב֥וֹא נִבְלָתְךָ֖ אֶל־קֶ֥בֶר אֲבֹתֶֽיךָ׃ </span></p>
 <p align="RIGHT"><span lang="he">‎<a name="023">23</a> ‏וַיְהִ֗י אַחֲרֵ֛י אָכְל֥וֹ לֶ֖חֶם וְאַחֲרֵ֣י שְׁתוֹת֑וֹ וַיַּחֲבָשׁ־ל֣וֹ הַחֲמ֔וֹר לַנָּבִ֖יא אֲשֶׁ֥ר הֱשִׁיבֽוֹ׃ </span></p>
 <p align="RIGHT"><span lang="he">‎<a name="024">24</a> ‏וַיֵּ֕לֶךְ וַיִּמְצָאֵ֧הוּ אַרְיֵ֛ה בַּדֶּ֖רֶךְ וַיְמִיתֵ֑הוּ וַתְּהִ֤י נִבְלָתוֹ֙ מֻשְׁלֶ֣כֶת בַּדֶּ֔רֶךְ וְהַחֲמוֹר֙ עֹמֵ֣ד אֶצְלָ֔הּ וְהָ֣אַרְיֵ֔ה עֹמֵ֖ד אֵ֥צֶל הַנְּבֵלָֽה׃ </span></p>
 <p align="RIGHT"><span lang="he">‎<a name="025">25</a> ‏וְהִנֵּ֧ה אֲנָשִׁ֣ים עֹבְרִ֗ים וַיִּרְא֤וּ אֶת־הַנְּבֵלָה֙ מֻשְׁלֶ֣כֶת בַּדֶּ֔רֶךְ וְאֶת־הָ֣אַרְיֵ֔ה עֹמֵ֖ד אֵ֣צֶל הַנְּבֵלָ֑ה וַיָּבֹ֙אוּ֙ וַיְדַבְּר֣וּ בָעִ֔יר אֲשֶׁ֛ר הַנָּבִ֥יא הַזָּקֵ֖ן יֹשֵׁ֥ב בָּֽהּ׃ </span></p>
 <p align="RIGHT"><span lang="he">‎<a name="026">26</a> ‏וַיִּשְׁמַ֣ע הַנָּבִיא֮ אֲשֶׁ֣ר הֱשִׁיב֣וֹ מִן־הַדֶּרֶךְ֒ וַיֹּ֙אמֶר֙ אִ֣ישׁ הָאֱלֹהִ֣ים ה֔וּא אֲשֶׁ֥ר מָרָ֖ה אֶת־פִּ֣י יְהוָ֑ה וַיִּתְּנֵ֨הוּ יְהוָ֜ה לָאַרְיֵ֗ה וַֽיִּשְׁבְּרֵ֙הוּ֙ וַיְמִתֵ֔הוּ כִּדְבַ֥ר יְהוָ֖ה אֲשֶׁ֥ר דִּבֶּר־לֽוֹ׃ </span></p>
 <p align="RIGHT"><span lang="he">‎<a name="027">27</a> ‏וַיְדַבֵּ֤ר אֶל־בָּנָיו֙ לֵאמֹ֔ר חִבְשׁוּ־לִ֖י אֶֽת־הַחֲמ֑וֹר וַֽיַּחֲבֹֽשׁוּ׃ </span></p>
 <p align="RIGHT"><span lang="he">‎<a name="028">28</a> ‏וַיֵּ֗לֶךְ וַיִּמְצָ֤א אֶת־נִבְלָתוֹ֙ מֻשְׁלֶ֣כֶת בַּדֶּ֔רֶךְ וַֽחֲמוֹר֙ וְהָ֣אַרְיֵ֔ה עֹמְדִ֖ים אֵ֣צֶל הַנְּבֵלָ֑ה לֹֽא־אָכַ֤ל הָֽאַרְיֵה֙ אֶת־הַנְּבֵלָ֔ה וְלֹ֥א שָׁבַ֖ר אֶֽת־הַחֲמֽוֹר׃ </span></p>
 <p align="RIGHT"><span lang="he">‎<a name="029">29</a> ‏וַיִּשָּׂ֨א הַנָּבִ֜יא אֶת־נִבְלַ֧ת אִישׁ־הָאֱלֹהִ֛ים וַיַּנִּחֵ֥הוּ אֶֽל־הַחֲמ֖וֹר וַיְשִׁיבֵ֑הוּ וַיָּבֹ֗א אֶל־עִיר֙ הַנָּבִ֣יא הַזָּקֵ֔ן לִסְפֹּ֖ד וּלְקָבְרֽוֹ׃ </span></p>
 <p align="RIGHT"><span lang="he">‎<a name="030">30</a> ‏וַיַּנַּ֥ח אֶת־נִבְלָת֖וֹ בְּקִבְר֑וֹ וַיִּסְפְּד֥וּ עָלָ֖יו ה֥וֹי אָחִֽי׃ </span></p>
 <p align="RIGHT"><span lang="he">‎<a name="031">31</a> ‏וַיְהִי֮ אַחֲרֵ֣י קָבְר֣וֹ אֹתוֹ֒ וַיֹּ֤אמֶר אֶל־בָּנָיו֙ לֵאמֹ֔ר בְּמוֹתִי֙ וּקְבַרְתֶּ֣ם אֹתִ֔י בַּקֶּ֕בֶר אֲשֶׁ֛ר אִ֥ישׁ הָאֱלֹהִ֖ים קָב֣וּר בּ֑וֹ אֵ֚צֶל עַצְמֹתָ֔יו הַנִּ֖יחוּ אֶת־עַצְמֹתָֽי׃ </span></p>
 <p align="RIGHT"><span lang="he">‎<a name="032">32</a> ‏כִּי֩ הָיֹ֨ה יִהְיֶ֜ה הַדָּבָ֗ר אֲשֶׁ֤ר קָרָא֙ בִּדְבַ֣ר יְהוָ֔ה עַל־הַמִּזְבֵּ֖חַ אֲשֶׁ֣ר בְּבֵֽית־אֵ֑ל וְעַל֙ כָּל־בָּתֵּ֣י הַבָּמ֔וֹת אֲשֶׁ֖ר בְּעָרֵ֥י שֹׁמְרֽוֹן׃ פ</span></p>
 <p align="RIGHT"><span lang="he">‎<a name="033">33</a> ‏אַחַר֙ הַדָּבָ֣ר הַזֶּ֔ה לֹֽא־שָׁ֥ב יָרָבְעָ֖ם מִדַּרְכּ֣וֹ הָרָעָ֑ה וַ֠יָּשָׁב וַיַּ֜עַשׂ מִקְצ֤וֹת הָעָם֙ כֹּהֲנֵ֣י בָמ֔וֹת הֶֽחָפֵץ֙ יְמַלֵּ֣א אֶת־יָד֔וֹ וִיהִ֖י כֹּהֲנֵ֥י בָמֽוֹת׃ </span></p>
 <p align="RIGHT"><span lang="he">‎<a name="034">34</a> ‏וַיְהִי֙ בַּדָּבָ֣ר הַזֶּ֔ה לְחַטַּ֖את בֵּ֣ית יָרָבְעָ֑ם וּלְהַכְחִיד֙ וּלְהַשְׁמִ֔יד מֵעַ֖ל פְּנֵ֥י הָאֲדָמָֽה׃ פ</span></p>
 </td>
 <td width="50%">
 <p>1 wəhinnēh| ’îš ’ĕlōhîm bā’ mîhûḏâ biḏəḇar yəhwâ ’el-bêṯ-’ēl wəyārāḇə‘ām ‘ōmēḏ ‘al-hammizəbēḥa ləhaqəṭîr: </p>
 <p>2 wayyiqərā’ ‘al-hammizəbēḥa biḏəḇar yəhwâ wayyō’mer mizəbēḥa mizəbēḥa kōh ’āmar yəhwâ hinnēh-ḇēn nwōlāḏ ləḇêṯ-dāwiḏ yō’šîyâû šəmwō wəzāḇ<sup>a</sup>ḥ ‘āleyḵā ’eṯ-kōhănê habāmwōṯ hammaqəṭirîm ‘āleyḵā wə‘aṣəmwōṯ ’āḏām yiśərəfû ‘āleyḵā: </p>
 <p>3 wənāṯan bayywōm hahû’ mwōfēṯ lē’mōr zeh hammwōfēṯ ’ăšer diber yəhwâ hinnēh hammizəbēḥa niqərā‘ wənišəpaḵə hadešen ’ăšer-‘ālāyw: </p>
 <p>4 wayəhî ḵišəmō‘a hammeleḵə ’eṯ-dəḇar ’îš-hā’ĕlōhîm ’ăšer qārā’ ‘al-hammizəbēḥa bəḇêṯ-’ēl wayyišəl<sup>a</sup>ḥ yārāḇə‘ām ’eṯ-yāḏwō mē‘al hammizəbēḥa lē’mōr| tifəśuhû watîḇaš yāḏwō ’ăšer šāl<sup>a</sup>ḥ ‘ālāyw wəlō’ yāḵōl lahăšîḇāh ’ēlāyw: </p>
 <p>5 wəhammizəbēḥa niqərā‘ wayyiššāfēḵə hadešen min-hammizəbēḥa kammwōfēṯ ’ăšer nāṯan ’îš hā’ĕlōhîm biḏəḇar yəhwâ: </p>
 <p>6 wayy<sup>a</sup>‘an hammeleḵə wayyō’mer| ’el-’îš hā’ĕlōhîm ḥal-nā’ ’eṯ-pənê yəhwâ ’ĕlōheyḵā wəhiṯəpallēl b<sup>a</sup>‘ăḏî wəṯāšōḇ yāḏî ’ēlāy wayəḥal ’îš-hā’ĕlōhîm ’eṯ-pənê yəhwâ watāšāḇ yaḏ-hammeleḵə ’ēlāyw watəhî kəḇāri’šōnâ: </p>
 <p>7 wayəḏabēr hammeleḵə ’el-’îš hā’ĕlōhîm bō’â-’itî habayəṯâ ûsə‘āḏâ wə’etənâ ləḵā matāṯ: </p>
 <p>8 wayyō’mer ’îš-hā’ĕlōhîm ’el-hammeleḵə ’im-titen-lî ’eṯ-ḥăṣî ḇêṯeḵā lō’ ’āḇō’ ‘immāḵə wəlō’-’ōḵal leḥem wəlō’ ’ešəteh-mmayim bammāqwōm hazzeh: </p>
 <p>9 kî-ḵēn| ṣiûâ ’ōṯî biḏəḇar yəhwâ lē’mōr lō’-ṯō’ḵal leḥem wəlō’ ṯišəteh-mmāyim wəlō’ ṯāšûḇ badereḵə ’ăšer hālāḵətā: </p>
 <p>10 wayyēleḵə bəḏereḵə ’<sup>a</sup>ḥēr wəlō’-šāḇ badereḵə ’ăšer bā’ ḇāh ’el-bêṯ-’ēl: f</p>
 <p>11 wənāḇî’ ’eḥāḏ zāqēn yōšēḇ bəḇêṯ-’ēl wayyāḇwō’ ḇənwō wayəsaper-lwō ’eṯ-kāl-hamm<sup>a</sup>‘ăśeh ’ăšer-‘āśâ ’îš-hā’ĕlōhîm| hayywōm bəḇêṯ-’ēl ’eṯ-hadəḇārîm ’ăšer diber ’el-hammeleḵə wayəsapərûm la’ăḇîhem: </p>
 <p>12 wayəḏabēr ’ălēhem ’ăḇîhem ’ê-zeh hadereḵə hālāḵə wayyirə’û ḇānāyw ’eṯ-hadereḵə ’ăšer hālaḵə ’îš hā’ĕlōhîm ’ăšer-bā’ mîhûḏâ: </p>
 <p>13 wayyō’mer ’el-bānāyw ḥiḇəšû-lî h<sup>a</sup>ḥămwōr wayy<sup>a</sup>ḥəbəšû-lwō h<sup>a</sup>ḥămwōr wayyirəkaḇ ‘ālāyw: </p>
 <p>14 wayyēleḵə ’<sup>a</sup>ḥărê ’îš hā’ĕlōhîm wayyiməṣā’ēhû yōšēḇ t<sup>a</sup>ḥaṯ hā’ēlâ wayyō’mer ’ēlāyw ha’atâ ’îš-hā’ĕlōhîm ’ăšer-bā’ṯā mîhûḏâ wayyō’mer ’ānî: </p>
 <p>15 wayyō’mer ’ēlāyw lēḵə ’itî habāyəṯâ we’ĕḵōl lāḥem: </p>
 <p>16 wayyō’mer lō’ ’ûḵal lāšûḇ ’itāḵə wəlāḇwō’ ’itāḵə wəlō’-’ōḵal leḥem wəlō’-’ešəteh ’itəḵā mayim bammāqwōm hazzeh: </p>
 <p>17 kî-ḏāḇār ’ēlay biḏəḇar yəhwâ lō’-ṯō’ḵal leḥem wəlō’-ṯišəteh šām māyim lō’-ṯāšûḇ lāleḵeṯ badereḵə ’ăšer-hālaḵətā bāh: </p>
 <p>18 wayyō’mer lwō gam-’ănî nāḇî’ kāmwōḵā ûmalə’āḵə diber ’ēlay biḏəḇar yəhwâ lē’mōr hăšiḇēhû ’itəḵā ’el-bêṯeḵā wəyō’ḵal leḥem wəyēšətə māyim kiḥēš lwō: </p>
 <p>19 wayyāšāḇ ’itwō wayyō’ḵal leḥem bəḇêṯwō wayyēšətə māyim: </p>
 <p>20 wayəhî hēm yōšəḇîm ’el-haššuləḥān fwayəhî dəḇar-yəhwâ ’el-hannāḇî’ ’ăšer hĕšîḇwō: </p>
 <p>21 wayyiqərā’ ’el-’îš hā’ĕlōhîm ’ăšer-bā’ mîhûḏâ lē’mōr kōh ’āmar yəhwâ y<sup>a</sup>‘an kî mārîṯā pî yəhwâ wəlō’ šāmarətā ’eṯ-hammiṣəwâ ’ăšer ṣiûəḵā yəhwâ ’ĕlōheyḵā: </p>
 <p>22 watāšāḇ watō’ḵal leḥem watēšətə mayim bammāqwōm ’ăšer diber ’ēleyḵā ’al-tō’ḵal leḥem wə’al-tēšətə māyim lō’-ṯāḇwō’ niḇəlāṯəḵā ’el-qeḇer ’ăḇōṯeyḵā: </p>
 <p>23 wayəhî ’<sup>a</sup>ḥărê ’āḵəlwō leḥem wə’<sup>a</sup>ḥărê šəṯwōṯwō wayy<sup>a</sup>ḥăḇāš-lwō h<sup>a</sup>ḥămwōr lannāḇî’ ’ăšer hĕšîḇwō: </p>
 <p>24 wayyēleḵə wayyiməṣā’ēhû ’arəyēh badereḵə wayəmîṯēhû watəhî niḇəlāṯwō mušəleḵeṯ badereḵə wəh<sup>a</sup>ḥămwōr ‘ōmēḏ ’eṣəlāh wəhā’arəyēh ‘ōmēḏ ’ēṣel hannəḇēlâ: </p>
 <p>25 wəhinnēh ’ănāšîm ‘ōḇərîm wayyirə’û ’eṯ-hannəḇēlâ mušəleḵeṯ badereḵə wə’eṯ-hā’arəyēh ‘ōmēḏ ’ēṣel hannəḇēlâ wayyāḇō’û wayəḏabərû ḇā‘îr ’ăšer hannāḇî’ hazzāqēn yōšēḇ bāh: </p>
 <p>26 wayyišəm<sup>a</sup>‘ hannāḇî’ ’ăšer hĕšîḇwō min-hadereḵə wayyō’mer ’îš hā’ĕlōhîm hû’ ’ăšer mārâ ’eṯ-pî yəhwâ wayyitənēhû yəhwâ lā’arəyēh wayyišəbərēhû wayəmiṯēhû kiḏəḇar yəhwâ ’ăšer diber-lwō: </p>
 <p>27 wayəḏabēr ’el-bānāyw lē’mōr ḥiḇəšû-lî ’eṯ-h<sup>a</sup>ḥămwōr wayy<sup>a</sup>ḥăḇōšû: </p>
 <p>28 wayyēleḵə wayyiməṣā’ ’eṯ-niḇəlāṯwō mušəleḵeṯ badereḵə w<sup>a</sup>ḥămwōr wəhā’arəyēh ‘ōməḏîm ’ēṣel hannəḇēlâ lō’-’āḵal hā’arəyēh ’eṯ-hannəḇēlâ wəlō’ šāḇar ’eṯ-h<sup>a</sup>ḥămwōr: </p>
 <p>29 wayyiśśā’ hannāḇî’ ’eṯ-niḇəlaṯ ’îš-hā’ĕlōhîm wayyanniḥēhû ’el-h<sup>a</sup>ḥămwōr wayəšîḇēhû wayyāḇō’ ’el-‘îr hannāḇî’ hazzāqēn lisəpōḏ ûləqāḇərwō: </p>
 <p>30 wayyann<sup>a</sup>ḥ ’eṯ-niḇəlāṯwō bəqiḇərwō wayyisəpəḏû ‘ālāyw hwōy ’āḥî: </p>
 <p>31 wayəhî ’<sup>a</sup>ḥărê qāḇərwō ’ōṯwō wayyō’mer ’el-bānāyw lē’mōr bəmwōṯî ûqəḇarətem ’ōṯî baqqeḇer ’ăšer ’îš hā’ĕlōhîm qāḇûr bwō ’ēṣel ‘aṣəmōṯāyw hannîḥû ’eṯ-‘aṣəmōṯāy: </p>
 <p>32 kî hāyōh yihəyeh hadāḇār ’ăšer qārā’ biḏəḇar yəhwâ ‘al-hammizəbēḥa ’ăšer bəḇêṯ-’ēl wə‘al kāl-bātê habāmwōṯ ’ăšer bə‘ārê šōmərwōn: f</p>
 <p>33 ’<sup>a</sup>ḥar hadāḇār hazzeh lō’-šāḇ yārāḇə‘ām midarəkwō hārā‘â wayyāšāḇ wayy<sup>a</sup>‘aś miqəṣwōṯ hā‘ām kōhănê ḇāmwōṯ heḥāfēṣ yəmallē’ ’eṯ-yāḏwō wîhî kōhănê ḇāmwōṯ: </p>
 <p>34 wayəhî badāḇār hazzeh ləḥaṭṭa’ṯ bêṯ yārāḇə‘ām ûləhaḵəḥîḏ ûləhašəmîḏ mē‘al pənê hā’ăḏāmâ: f</p>
 </td>
 </tr></table>
 <p></p><hr>
 <center>
 <a href="kg1014.htm">Next: 1 Kings (1 Melakhim) Chapter 14</a></center>
 </body>