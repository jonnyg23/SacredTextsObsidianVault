<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="hab.htm">Previous</a> 
 <a href="hag.htm">Next</a> 
 </center>
 <hr>
  <h3 align="center">Turkish Bible: Zephaniah</h3> 
 <p><a name="an_1:1">1:1</a> RAB, Yahuda Kralı Amon oğlu Yoşiya zamanında Hizkiya oğlu Amarya oğlu Gedalya oğlu Kuşi oğlu Sefanyaya şöyle seslendi:</p> 
 <p><a name="an_1:2">1:2</a> ‹‹Yeryüzünden her şeyi silip süpüreceğim.</p> 
 <p><a name="an_1:3">1:3</a> İnsanları, hayvanları,<br>Gökteki kuşları,<br>Denizdeki balıkları,<br>Kötüleri ve onların günah tuzaklarını silip süpüreceğim.<br>Yok edeceğim insanı yeryüzünden.››<br>İşte böyle diyor RAB.</p> 
 <p><a name="an_1:4">1:4</a> ‹‹Elimi Yahuda ve Yeruşalimde yaşayanlara karşı uzatacağım.<br>Baaldan kalan izleri,<br>Putperest din adamlarıyla kâhinlerin adını,<br>Damlardan gök cisimlerine tapınanları,<br>Hem benim adıma, hem de Molek putu adına ant içip tapınanları,<br>Yolumdan dönenleri,<br>Bana yönelmeyenleri,<br>Kılavuzluğumu istemeyenleri buradan yok edeceğim.››</p> 
 <p><a name="an_1:7">1:7</a> Susun Egemen RABbin önünde,<br>Çünkü Onun günü yaklaştı.<br>RAB bir kurban hazırladı,<br>Konuklarını çağırdı.</p> 
 <p><a name="an_1:8">1:8</a> ‹‹O kurban günü›› diyor RAB,<br>‹‹Önderleri, kral oğullarını,<br>Yabancıların geleneklerine uyanları<br>Cezalandıracağım.</p> 
 <p><a name="an_1:9">1:9</a> İlahların tapınaklarını zorbalık ve hileyle dolduran putperestleri<br>O gün cezalandıracağım. (bkz. 1Sa.5:4-5).</p> 
 <p><a name="an_1:10">1:10</a> Diyorum ki, o gün kentin Balık Kapısından çığlıklar,<br>İkinci Mahalleden feryatlar<br>Ve tepelerden büyük çatırtılar yükselecek.››<br>İşte böyle diyor RAB.</p> 
 <p><a name="an_1:11">1:11</a> ‹‹Kentin aşağı mahallesinde oturanlar, feryat edin.<br>Bütün tüccarlarınız yok olacak,<br>Gümüş ticareti yapanların hepsi mahvolacak.</p> 
 <p><a name="an_1:12">1:12</a> O gün kandille arayacağım Yeruşalimin her yanını,<br>İçlerinden, ‹RAB bir şey yapmaz,<br>Ne iyilik eder ne kötülük›<br>Diyen o rahatına düşkün aymazları cezalandıracağım. gibi››.</p> 
 <p><a name="an_1:13">1:13</a> Servetleri yağmalanacak.<br>Viraneye dönecek evleri.<br>Yaptıkları evlerde oturamayacak,<br>Diktikleri bağların şarabını içemeyecekler.››</p> 
 <p><a name="an_1:14">1:14</a> RABbin büyük günü yaklaştı,<br>Yaklaştı ve çabucak geliyor.<br>Dinleyin, RABbin gününde<br>En yiğit asker bile acı acı feryat edecek.</p> 
 <p><a name="an_1:15">1:15</a> Öfke günü o gün!<br>Acı ve sıkıntı,<br>Yıkım ve felaket,<br>Zifiri karanlık bir gün olacak,<br>Bulutlu, koyu karanlık bir gün.</p> 
 <p><a name="an_1:16">1:16</a> Surlu kentlere, köşelerdeki yüksek kulelere karşı<br>Savaş borularının çalındığı,<br>Savaş naralarının atıldığı gündür.</p> 
 <p><a name="an_1:17">1:17</a> RAB diyor ki, ‹‹İnsanları öyle bir felakete uğratacağım ki,<br>Körler gibi, nereye gittiklerini göremeyecekler.<br>Çünkü bana karşı günah işlediler.<br>Su gibi akacak kanları,<br>Bedenleri yerde çürüyecek.››</p> 
 <p><a name="an_1:18">1:18</a> RAB'bin öfke gününde,<br>Altınları da gümüşleri de<br>Onları kurtaramayacak.<br>RAB'bin kıskançlık ateşi bütün ülkeyi yakıp yok edecek.<br>RAB ülkede yaşayanların hepsini korkunç bir sona uğratacak.</p> 
 <p><a name="an_2:1">2:1</a> Ey utanmaz ulus, toparlan!<br>Hakkında ferman çıkmadan,<br>Gün saman ufağı gibi geçip gitmeden,<br>RABbin kızgın öfkesi üzerine dökülmeden,<br>RABbin öfke günü gelmeden toparlan.</p> 
 <p><a name="an_2:3">2:3</a> Ey RABbin ilkelerini yerine getirenler,<br>Ülkedeki bütün alçakgönüllüler, RABbe yönelin.<br>Doğruluğu ve alçakgönüllülüğü amaç edinin.<br>Belki RABbin öfke gününde kurtulabilirsiniz.</p> 
 <p><a name="an_2:4">2:4</a> Gazze bomboş kalacak,<br>Viraneye dönecek Aşkelon,<br>Boşaltılacak Aşdot öğle vakti,<br>Ekron temelden yıkılacak.</p> 
 <p><a name="an_2:5">2:5</a> Deniz kıyısında yaşayan<br>Keretfç ulusunun vay haline!<br>Ey Filist ülkesi Kenan,<br>RABbin yargısı sana karşıdır.<br>Hepinizi yok edecek RAB,<br>Ülkede yaşayan kimse kalmayacak.</p> 
 <p><a name="an_2:6">2:6</a> Deniz kıyısındaki ülkeniz,<br>Çoban barınaklarıyla sürü ağıllarının bulunduğu otlaklara dönecek;</p> 
 <p><a name="an_2:7">2:7</a> Yahuda oymağından sağ kalanların eline geçecek.<br>Orada otlatacaklar sürülerini,<br>Aşkelonun evlerinde geceleyecekler.<br>Çünkü Tanrıları RAB onları kayıracak.<br>Eski gönençlerine kavuşturacak onları.</p> 
 <p><a name="an_2:8">2:8</a> İsrailin Tanrısı Her Şeye Egemen RAB şöyle diyor:<br>‹‹Moavlıların halkımı nasıl aşağıladığını,<br>Ammon halkının onlara nasıl hakaret ettiğini,<br>Onları nasıl alaya aldığını<br>Topraklarını nasıl tehdit ettiğini duydum.<br>Varlığım hakkı için,<br>Moav kesinlikle Sodom gibi,<br>Ammon da Gomora gibi olacak.<br>Otlarla, tuz çukurlarıyla dolacak,<br>Sonsuza dek virane kalacak.<br>Mallarını halkımdan geride kalanlar yağmalayacak.<br>Topraklarını ulusumdan sağ kalanlar miras alacak.››</p> 
 <p><a name="an_2:10">2:10</a> Gururlanmalarının,<br>Her Şeye Egemen RABbin halkını aşağılayıp<br>Alay etmelerinin karşılığı bu olacak.</p> 
 <p><a name="an_2:11">2:11</a> Dehşete düşürecek RAB onları,<br>Yeryüzünün bütün ilahlarını yok edecek.<br>Kıyılardaki bütün uluslar,<br>Bulundukları yerde Ona tapınacaklar.</p> 
 <p><a name="an_2:12">2:12</a> ‹‹Ey Kûşlular,<br>Siz de benim kılıcımla öleceksiniz›› diyor RAB.</p> 
 <p><a name="an_2:13">2:13</a> RAB elini kuzeye doğru uzatıp<br>Asuru yok edecek.<br>Ninovayı viraneye,<br>Çöl gibi kurak bir alana çevirecek.</p> 
 <p><a name="an_2:14">2:14</a> Orası sürülerin, her türlü hayvanın yattığı yer olacak.<br>Sütun başlıklarında ishakkuşları, kır baykuşları barınacak.<br>Sesleri pencerelerde yankılanacak,<br>Yıkıntılar dolduracak eşiklerin önünü,<br>Sedir kirişler ortaya çıkacak.</p> 
 <p><a name="an_2:15">2:15</a> İşte budur güvenlikte olduğunu sanan,<br>‹‹Bir ben varım, benden başkası yok›› diyen eğlence düşkünü kent.<br>Nasıl da viraneye döndü,<br>Yabanıl hayvanlara barınak oldu!<br>Yanından her geçen gördüğü dehşetten irkiliyor.</p> 
 <p><a name="an_3:1">3:1</a> Başkaldıran, yozlaşan, acımasız kentin vay haline!</p> 
 <p><a name="an_3:2">3:2</a> Söz dinlemedi, ders almadı, RABbe güvenmedi,<br>Tanrısına sığınmadı.</p> 
 <p><a name="an_3:3">3:3</a> Yöneticileri kükreyen aslanlar,<br>Önderleri akşam gezen aç kurtlar gibi,<br>Sabaha bir şey bırakmazlar.</p> 
 <p><a name="an_3:4">3:4</a> Peygamberleri sorumsuz ve güvenilmezdir.<br>Kâhinleri kutsal olanı kirletip,<br>Yasayı çarpıtırlar.</p> 
 <p><a name="an_3:5">3:5</a> Ama adil RAB hâlâ o kentte;<br>O haksızlık etmez,<br>Aksatmadan dağıtır adaletini her yeni günün sabahında.<br>Ne var ki, bu yetmiyor haksızları utandırmaya.</p> 
 <p><a name="an_3:6">3:6</a> RAB diyor ki, ‹‹Ulusları yok ettim,<br>Kalelerini yıktım, sokaklarını harap ettim.<br>O sokaklardan geçen kimse yok artık.<br>Kentleri viraneye döndü,<br>Eser kalmadı insandan.</p> 
 <p><a name="an_3:7">3:7</a> Halkım benden korkar,<br>Ders alır bundan dedim.<br>O zaman konutlarına dokunmaz,<br>Onları tasarladığım cezaya çarptırmazdım.<br>Ama her türlü kötülüğü yapmaya istekli görünüyorlar.››</p> 
 <p><a name="an_3:8">3:8</a> Bu yüzden, ‹‹Bekleyin de görün›› diyor RAB,<br>‹‹Ulusları yargılayacağım günü bekleyin.<br>Ulusları toplamaya,<br>Krallıkları bir araya getirmeye,<br>Gazabımı, kızgın öfkemi<br>Üzerlerine dökmeye karar verdim.<br>Çünkü kıskançlığımın ateşi bütün dünyayı yiyip bitirecek.</p> 
 <p><a name="an_3:9">3:9</a> O zaman, hep birlikte beni adımla çağırmaları,<br>Omuz omuza bana hizmet etmeleri için,<br>Halkların dudaklarını pak kılacağım.</p> 
 <p><a name="an_3:10">3:10</a> Dağılmış olan, bana tapan halkım,<br>Kûş ırmaklarının ötesinden<br>Bana sunular getirecek.</p> 
 <p><a name="an_3:11">3:11</a> Halkım bana yaptığı bunca kötülük yüzünden utandırılmayacak o gün.<br>Çünkü gururlu, küstah olanları uzaklaştıracağım aralarından.<br>Kutsal dağımda bir daha böbürlenmeyecekler.</p> 
 <p><a name="an_3:12">3:12</a> Orada sadece benim adıma sığınan uysal ve alçakgönüllüleri bırakacağım.</p> 
 <p><a name="an_3:13">3:13</a> İsraillilerden geride kalanlar haksızlık etmeyecek,<br>Yalan söylemeyecek,<br>Kimseyi aldatmayacak,<br>Tok karna yatacaklar ve onları korkutan olmayacak.››</p> 
 <p><a name="an_3:14">3:14</a> Ey Siyon kızı, ezgiler söyle!<br>Ey İsrail, haykır!<br>Yürekten sevin, sevinçle coş,<br>Ey Yeruşalim kızı!</p> 
 <p><a name="an_3:15">3:15</a> RAB senin cezanı kaldırdı,<br>Kovdu düşmanlarını.<br>İsrailin Kralı RAB seninle.<br>Korkma artık kötülükten.</p> 
 <p><a name="an_3:16">3:16</a> O gün Yeruşalime denecek ki,<br>‹‹Korkma, ey Siyon, gevşemesin ellerin.</p> 
 <p><a name="an_3:17">3:17</a> Tanrın RAB, o güçlü Kurtarıcı seninle.<br>Alabildiğine sevinecek senin için,<br>Sevgisiyle seni yenileyecek, ezgilerle coşacak.›› ‹‹Susacak››.</p> 
 <p><a name="an_3:18">3:18</a> RAB, ‹‹Bayramlar için çektiğiniz özlemleri sona erdireceğim›› diyor,<br>‹‹Bunlar sizin için ağırlık ve utançtır.<br>Sizi ezenlerin tümünü cezalandıracağım o gün.<br>Düşkünleri kurtaracak, sürgünleri toplayacağım.<br>Utanç içinde kaldıkları bütün ülkelerde<br>Onları yüceltip onurlandıracağım.<br>O zaman sizi toplayıp yurdunuza geri getireceğim.<br>Göreceksiniz, sizi yeniden bayındır kılacak,<br>Dünyanın bütün halkları arasında yüceltip onurlandıracağım.››</p> 
 <p></p><hr>
 <center>
 <a href="hag.htm">Next: Haggai</a></center>
 </body>