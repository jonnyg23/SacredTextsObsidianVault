<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="amo.htm">Previous</a> 
 <a href="mic.htm">Next</a> 
 </center>
 <hr>
  <h3 align="center">Turkish Bible: Jonah</h3> 
 <p><a name="an_1:1">1:1</a> RAB bir gün Amittay oğlu Yunusa, ‹‹Kalk, Ninovaya, o büyük kente git ve halkı uyar›› diye seslendi, ‹‹Çünkü kötülükleri önüme kadar yükseldi.››</p> 
 <p><a name="an_1:3">1:3</a> Ne var ki, Yunus RABbin huzurundan Tarşişe kaçmaya kalkıştı. Yafaya inip Tarşişe giden bir gemi buldu. Ücretini ödeyip gemiye bindi, RABden uzaklaşmak için Tarşişe doğru yola çıktı.</p> 
 <p><a name="an_1:4">1:4</a> Yolda RAB şiddetli bir rüzgar gönderdi denize. Öyle bir fırtına koptu ki, gemi neredeyse parçalanacaktı.</p> 
 <p><a name="an_1:5">1:5</a> Gemiciler korkuya kapıldı, her biri kendi ilahına yalvarmaya başladı. Gemiyi hafifletmek için yükleri denize attılar. Yunus ise teknenin ambarına inmiş, yatıp derin bir uykuya dalmıştı.</p> 
 <p><a name="an_1:6">1:6</a> Gemi kaptanı Yunusun yanına gidip, ‹‹Hey! Nasıl uyursun sen?›› dedi, ‹‹Kalk, tanrına yalvar, belki halimizi görür de yok olmayız.››</p> 
 <p><a name="an_1:7">1:7</a> Sonra denizciler birbirlerine, ‹‹Gelin, kura çekelim›› dediler, ‹‹Bakalım, bu bela kimin yüzünden başımıza geldi.›› Kura çektiler, kura Yunusa düştü.</p> 
 <p><a name="an_1:8">1:8</a> Bunun üzerine Yunusa, ‹‹Söyle bize!›› dediler, ‹‹Bu bela kimin yüzünden başımıza geldi? Ne iş yapıyorsun sen, nereden geliyorsun, nerelisin, hangi halka mensupsun?››</p> 
 <p><a name="an_1:9">1:9</a> Yunus, ‹‹İbraniyim›› diye karşılık verdi, ‹‹Denizi ve karayı yaratan Göklerin Tanrısı RABbe taparım.››</p> 
 <p><a name="an_1:10">1:10</a> Denizciler bu yanıt karşısında dehşete düştüler. ‹‹Neden yaptın bunu?›› diye sordular. Yunusun RABden uzaklaşmak için kaçtığını biliyorlardı. Daha önce onlara anlatmıştı.</p> 
 <p><a name="an_1:11">1:11</a> Deniz gittikçe kuduruyordu. Yunusa, ‹‹Denizin dinmesi için sana ne yapalım?›› diye sordular.</p> 
 <p><a name="an_1:12">1:12</a> Yunus, ‹‹Beni kaldırıp denize atın›› diye yanıtladı, ‹‹O zaman sular durulur. Çünkü biliyorum, bu şiddetli fırtınaya benim yüzümden yakalandınız.››</p> 
 <p><a name="an_1:13">1:13</a> Denizciler karaya dönmek için küreklere asıldılar, ama başaramadılar. Çünkü deniz gittikçe kuduruyordu.</p> 
 <p><a name="an_1:14">1:14</a> RABbe seslenerek, ‹‹Ya RAB, yalvarıyoruz›› dediler, ‹‹Bu adamın canı yüzünden yok olmayalım. Suçsuz bir adamın ölümünden bizi sorumlu tutma. Çünkü sen kendi istediğini yaptın, ya RAB.››</p> 
 <p><a name="an_1:15">1:15</a> Sonra Yunusu kaldırıp denize attılar, kuduran deniz sakinleşti.</p> 
 <p><a name="an_1:16">1:16</a> Bu olaydan ötürü denizciler RABden öyle korktular ki, Ona kurbanlar sundular, adaklar adadılar.</p> 
 <p><a name="an_1:17">1:17</a> Bu arada RAB Yunus'u yutacak büyük bir balık sağladı. Yunus üç gün üç gece bu balığın karnında kaldı.</p> 
 <p><a name="an_2:1">2:1</a> Yunus balığın karnından Tanrısı RABbe şöyle dua etti:</p> 
 <p><a name="an_2:2">2:2</a> ‹‹Ya RAB, sıkıntı içinde sana yakardım,<br>Yanıtladın beni.<br>Yardım istedim ölüler diyarının bağrından,<br>Kulak verdin sesime.</p> 
 <p><a name="an_2:3">2:3</a> Beni engine, denizin ta dibine fırlattın.<br>Sular sardı çevremi.<br>Azgın dalgalar geçti üzerimden.</p> 
 <p><a name="an_2:4">2:4</a> ‹Huzurundan kovuldum› dedim,<br>‹Yine de göreceğim kutsal tapınağını.› kutsal tapınağını nasıl göreceğim?››</p> 
 <p><a name="an_2:5">2:5</a> Sular boğacak kadar kuşattı beni,<br>Çevremi enginler sardı,<br>Yosunlar dolaştı başıma.</p> 
 <p><a name="an_2:6">2:6</a> Dağların köklerine kadar battım,<br>Dünya sonsuza dek sürgülendi arkamdan;<br>Ama, ya RAB, Tanrım,<br>Canımı sen kurtardın çukurdan.</p> 
 <p><a name="an_2:7">2:7</a> Soluğum tükenince seni andım, ya RAB,<br>Duam sana, kutsal tapınağına erişti.</p> 
 <p><a name="an_2:8">2:8</a> Değersiz putlara tapanlar,<br>Vefasızlık etmiş olurlar.</p> 
 <p><a name="an_2:9">2:9</a> Ama şükranla kurban sunacağım sana,<br>Adağımı yerine getireceğim.<br>Kurtuluş senden gelir, ya RAB!››</p> 
 <p><a name="an_2:10">2:10</a> RAB balığa buyruk verdi ve balık Yunus'u karaya kustu.</p> 
 <p><a name="an_3:1">3:1</a> RAB Yunusa ikinci kez şöyle seslendi:</p> 
 <p><a name="an_3:2">3:2</a> ‹‹Kalk, Ninovaya, o büyük kente git ve sana söyleyeceklerimi halka bildir.››</p> 
 <p><a name="an_3:3">3:3</a> Yunus RABbin sözü uyarınca kalkıp Ninovaya gitti. Ninova öyle büyük bir kentti ki, ancak üç günde dolaşılabilirdi.</p> 
 <p><a name="an_3:4">3:4</a> Yunus kente girip dolaşmaya başladı. Bir gün geçince, ‹‹Kırk gün sonra Ninova yıkılacak!›› diye ilan etti.</p> 
 <p><a name="an_3:5">3:5</a> Ninova halkı Tanrıya inandı. Oruç ilan ederek büyüğünden küçüğüne hepsi çula sarındı.</p> 
 <p><a name="an_3:6">3:6</a> Ninova Kralı olanları duyunca, tahtından kalkıp kaftanını çıkardı; çula sarınarak küle oturdu.</p> 
 <p><a name="an_3:7">3:7</a> Ardından Ninovada şu buyruğu yayımladı:  ‹‹Kral ve soyluların buyruğudur: Hiçbir insan ya da hayvan -ister sığır, ister davar olsun- ağzına bir şey koymayacak, otlamayacak, içmeyecek.</p> 
 <p><a name="an_3:8">3:8</a> Bütün insanlar ve hayvanlar çula sarınsın. Herkes var gücüyle Tanrıya yakararak kötü yoldan, zorbalıktan vazgeçsin.</p> 
 <p><a name="an_3:9">3:9</a> Belki o zaman Tanrı fikrini değiştirip bize acır, kızgın öfkesinden döner de yok olmayız.››</p> 
 <p><a name="an_3:10">3:10</a> Tanrı Ninovalılar'ın yaptıklarını, kötü yoldan döndüklerini görünce, onlara acıdı, yapacağını söylediği kötülükten vazgeçti.</p> 
 <p><a name="an_4:1">4:1</a> Yunus buna çok gücenip öfkelendi.</p> 
 <p><a name="an_4:2">4:2</a> RABbe şöyle dua etti: ‹‹Ah, ya RAB, ben daha ülkemdeyken böyle olacağını söylemedim mi? Bu yüzden Tarşişe kaçmaya kalkıştım. Biliyordum, sen lütfeden, acıyan, tez öfkelenmeyen, sevgisi engin, cezalandırmaktan vazgeçen bir Tanrısın.</p> 
 <p><a name="an_4:3">4:3</a> Ya RAB, lütfen şimdi canımı al. Çünkü benim için ölmek yaşamaktan iyidir.››</p> 
 <p><a name="an_4:4">4:4</a> RAB, ‹‹Ne hakla öfkeleniyorsun?›› diye karşılık verdi.</p> 
 <p><a name="an_4:5">4:5</a> Yunus kentten çıktı, kentin doğusundaki bir yerde durdu. Kendisine bir çardak yaptı, gölgesinde oturup kentin başına neler geleceğini görmek için beklemeye başladı.</p> 
 <p><a name="an_4:6">4:6</a> RAB Tanrı Yunusun üzerine gölge salacak, sıkıntısını giderecek bir keneotu sağladı. Yunus buna çok sevindi.</p> 
 <p><a name="an_4:7">4:7</a> Ama ertesi gün şafak sökerken, Tanrının sağladığı bir bitki kurdu keneotunu kemirip kuruttu.</p> 
 <p><a name="an_4:8">4:8</a> Güneş doğunca Tanrı yakıcı bir doğu rüzgarı estirdi. Yunus başına vuran güneşten bayılmak üzereydi. Ölümü dileyerek, ‹‹Benim için ölmek yaşamaktan iyidir›› dedi.</p> 
 <p><a name="an_4:9">4:9</a> Ama Tanrı, ‹‹Keneotu yüzünden öfkelenmeye hakkın var mı?›› dedi. Yunus, ‹‹Elbette hakkım var, ölesiye öfkeliyim›› diye karşılık verdi.</p> 
 <p><a name="an_4:10">4:10</a> RAB, ‹‹Keneotu bir gecede çıktı ve bir gecede yok oldu›› dedi, ‹‹Sen emek vermediğin, büyütmediğin bir keneotuna acıyorsun da,</p> 
 <p><a name="an_4:11">4:11</a> ben Ninova'ya, o koca kente acımayayım mı? O kentte sağını solundan ayırt edemeyen yüz yirmi bini aşkın insan, çok sayıda hayvan var.››</p> 
 <p></p><hr>
 <center>
 <a href="mic.htm">Next: Micah</a></center>
 </body>