<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="phi.htm">Previous</a> 
 <a href="th1.htm">Next</a> 
 </center>
 <hr>
  <h3 align="center">Turkish Bible: Colossians</h3> 
 <p><a name="an_1:1">1:1</a> Tanrının isteğiyle Mesih İsanın elçisi atanan ben Pavlus ve kardeşimiz Timoteostan, Kolosede bulunan, Mesihe ait kutsal ve sadık kardeşlere selam! Babamız Tanrıdan sizlere lütuf ve esenlik olsun.</p> 
 <p><a name="an_1:3">1:3</a> Sizler için dua ederken Tanrıya, Rabbimiz İsa Mesihin Babasına her zaman şükrediyoruz.</p> 
 <p><a name="an_1:4">1:4</a> Çünkü Mesih İsaya iman ettiğinizi ve bütün kutsalları sevdiğinizi duyduk.</p> 
 <p><a name="an_1:5">1:5</a> İmanınız ve sevginiz göklerde sizin için saklı bulunan umuttan kaynaklanıyor. Bu umudun haberini gerçeğin bildirisinden, size daha önce ulaşan Müjdeden aldınız. Müjde, onu işittiğiniz ve Tanrının lütfunu gerçekten anladığınız günden beri aranızda olduğu gibi, bütün dünyada da meyve vermekte, yayılmaktadır.</p> 
 <p><a name="an_1:7">1:7</a> Müjdeyi bizim adımıza Mesihin güvenilir hizmetkârı olan sevgili emektaşımız Epafrastan öğrendiniz.</p> 
 <p><a name="an_1:8">1:8</a> Ruhtan kaynaklanan sevginizi de bize o bildirdi.</p> 
 <p><a name="an_1:9">1:9</a> Bunu işittiğimiz günden beri biz de sizler için dua etmekten, tam bir bilgelik ve ruhsal anlayışla Tanrının isteğini bütünüyle bilmenizi dilemekten geri kalmadık.</p> 
 <p><a name="an_1:10">1:10</a> Rabbe yaraşır biçimde yaşamanız, Onu her yönden hoşnut etmeniz, her iyi işte meyve vererek Tanrıyı tanımakta ilerlemeniz için dua ediyoruz.</p> 
 <p><a name="an_1:11">1:11</a> Her şeye sevinçle katlanıp sabredebilmeniz için Onun yüce gücüne dayanarak bütün kudretle güçlenmenizi diliyoruz.</p> 
 <p><a name="an_1:12">1:12</a> Bizi kutsalların ışıktaki mirasına ortak olmaya yeterli kılan Babaya şükretmeniz için dua ediyoruz.</p> 
 <p><a name="an_1:13">1:13</a> O bizi karanlığın hükümranlığından kurtarıp sevgili Oğlunun egemenliğine aktardı.</p> 
 <p><a name="an_1:14">1:14</a> Onda kurtuluşa, günahlarımızın bağışına sahibiz.</p> 
 <p><a name="an_1:15">1:15</a> Görünmez Tanrının görünümü, bütün yaratılışın ilk doğanı Odur.</p> 
 <p><a name="an_1:16">1:16</a> Nitekim yerde ve gökte, görünen ve görünmeyen her şey -tahtlar, egemenlikler, yönetimler, hükümranlıklar- Onda yaratıldı. Her şey Onun aracılığıyla ve Onun için yaratıldı.</p> 
 <p><a name="an_1:17">1:17</a> Her şeyden önce var olan Odur ve her şey varlığını Onda sürdürmektedir.</p> 
 <p><a name="an_1:18">1:18</a> Bedenin, yani kilisenin başı Odur. Her şeyde ilk yeri alsın diye başlangıç olan ve ölüler arasından ilk doğan Odur.</p> 
 <p><a name="an_1:19">1:19</a> Çünkü Tanrı bütün doluluğunun Onda bulunmasını uygun gördü.</p> 
 <p><a name="an_1:20">1:20</a> Mesihin çarmıhta akıtılan kanı aracılığıyla esenliği sağlamış olarak yerdeki ve gökteki her şeyi Onun aracılığıyla kendisiyle barıştırmaya razı oldu.</p> 
 <p><a name="an_1:21">1:21</a> Yaptığınız kötülükler yüzünden bir zamanlar düşüncelerinizde Tanrıya yabancı ve düşmandınız.</p> 
 <p><a name="an_1:22">1:22</a> Şimdiyse Mesih sizi Tanrının önüne kutsal, lekesiz ve kusursuz olarak çıkarmak için öz bedeninin ölümü sayesinde sizi Tanrıyla barıştırdı.</p> 
 <p><a name="an_1:23">1:23</a> Yeter ki, duyduğunuz Müjdenin verdiği umuttan kopmadan, imanda temellenip yerleşmiş olarak kalın. Ben Pavlus, göğün altındaki bütün yaratılışa duyurulan bu Müjdenin hizmetkârı oldum.</p> 
 <p><a name="an_1:24">1:24</a> Sizin için acı çektiğime şimdi seviniyorum. Mesihin, kendi bedeni, yani kilise uğruna çektiği sıkıntılardan eksik kalanlarını kendi bedenimde tamamlıyorum.</p> 
 <p><a name="an_1:25">1:25</a> Tanrının sizin yararınıza bana verdiği görevle kilisenin hizmetkârı oldum. Görevim, Tanrının sözünü, yani geçmiş çağlardan ve kuşaklardan gizlenmiş, ama şimdi Onun kutsallarına açıklanmış olan sırrı eksiksiz duyurmaktır.</p> 
 <p><a name="an_1:27">1:27</a> Tanrı kutsallarına bu sırrın uluslar arasında ne denli yüce ve zengin olduğunu bildirmek istedi. Bu sırrın özü şudur: Mesih içinizdedir. Bu da size yüceliğe kavuşma umudunu veriyor.</p> 
 <p><a name="an_1:28">1:28</a> Her insanı Mesihte yetkinleşmiş olarak Tanrıya sunmak için herkesi uyararak ve herkesi tam bir bilgelikle eğiterek Mesihi tanıtıyoruz.</p> 
 <p><a name="an_1:29">1:29</a> O'nun kudretle bende etkin olan gücüne dayanarak uğraşıp emek vermemin amacı da budur.</p> 
 <p><a name="an_2:1">2:1</a> Gerek sizler, gerek Laodikyadakiler, gerekse sizler gibi yüzümü hiç görmemiş olanlar için ne denli büyük bir uğraş verdiğimi bilmenizi isterim.</p> 
 <p><a name="an_2:2">2:2</a> Yüreklerinin cesaret bulmasını, sevgide birleşmelerini dilerim. Öyle ki, anlayışın verdiği tam güvenliğin bütün zenginliğine kavuşsunlar ve Tanrının sırrını, yani bilginin ve bilgeliğin bütün hazinelerinin saklı olduğu Mesihi tanısınlar.</p> 
 <p><a name="an_2:4">2:4</a> Kimse sizi kulağı okşayan sözlerle aldatmasın diye söylüyorum bunu.</p> 
 <p><a name="an_2:5">2:5</a> Çünkü her ne kadar bedence aranızda değilsem de, ruhça sizinle birlikteyim. Düzenliliğinizi, Mesihe imanınızın sağlamlığını görüp seviniyorum.</p> 
 <p><a name="an_2:6">2:6</a> Bu nedenle Rab Mesih İsayı nasıl kabul ettinizse, Onda öylece yaşayın.</p> 
 <p><a name="an_2:7">2:7</a> Şükranla dolup taşarak Onda köklenin ve gelişin, size öğretildiği gibi imanda güçlenin.</p> 
 <p><a name="an_2:8">2:8</a> Dikkatli olun! Mesihe değil de, insanların geleneğine, dünyanın temel ilkelerine dayanan felsefeyle, boş ve aldatıcı sözlerle kimse sizi tutsak etmesin.</p> 
 <p><a name="an_2:9">2:9</a> Çünkü Tanrılığın bütün doluluğu bedence Mesihte bulunuyor.</p> 
 <p><a name="an_2:10">2:10</a> Siz de her yönetim ve hükümranlığın başı olan Mesihte doluluğa kavuştunuz.</p> 
 <p><a name="an_2:11">2:11</a> Ayrıca Mesihin gerçekleştirdiği sünnet sayesinde bedenin benliğinden soyunarak elle yapılmayan sünnetle Onda sünnet edildiniz.</p> 
 <p><a name="an_2:12">2:12</a> Vaftizde Onunla birlikte gömüldünüz, Onu ölümden dirilten Tanrının gücüne iman ederek Onunla birlikte dirildiniz.</p> 
 <p><a name="an_2:13">2:13</a> Sizler suçlarınız ve benliğinizin sünnetsizliği yüzünden ölüyken, Tanrı sizi Mesihle birlikte yaşama kavuşturdu. Bütün suçlarımızı O bağışladı.</p> 
 <p><a name="an_2:14">2:14</a> Kurallarıyla bize karşı ve aleyhimizde olan yazılı antlaşmayı sildi, onu çarmıha çakarak ortadan kaldırdı.</p> 
 <p><a name="an_2:15">2:15</a> Yönetimlerin ve hükümranlıkların elindeki silahları alıp onları çarmıhta yenerek açıkça gözler önüne serdi.</p> 
 <p><a name="an_2:16">2:16</a> Bu nedenle kimse yiyecek içecek, bayram, yeni ay ya da Şabat Günü konusunda sizi yargılamasın.</p> 
 <p><a name="an_2:17">2:17</a> Bunlar gelecek şeylerin gölgesidir, aslı ise Mesihtedir.</p> 
 <p><a name="an_2:18">2:18</a> Sözde alçakgönüllülükte ve meleklere tapınmakta direnen, gördüğü düşlerin üzerinde durarak benliğin düşünceleriyle boş yere böbürlenen, Başa tutunmayan hiç kimse sizi ödülünüzden yoksun bırakmasın. Bütün beden eklemler ve bağlar yardımıyla bu Baştan beslenip bütünlenmekte, Tanrının sağladığı büyümeyle gelişmektedir.</p> 
 <p><a name="an_2:20">2:20</a> Mesihle birlikte ölüp dünyanın temel ilkelerinden kurtulduğunuza göre, niçin dünyada yaşayanlar gibi, ‹‹Şunu elleme››, ‹‹Bunu tatma››, ‹‹Şuna dokunma›› gibi kurallara uyuyorsunuz?</p> 
 <p><a name="an_2:22">2:22</a> Bu kuralların hepsi, kullanıldıkça yok olacak nesnelerle ilgilidir; insanların buyruklarına, öğretilerine dayanır.</p> 
 <p><a name="an_2:23">2:23</a> Kuşkusuz bu kuralların gönüllü tapınma, sözde alçakgönüllülük, bedene eziyet açısından bilgece bir görünüşü vardır; ama benliğin tutkularını denetlemekte hiçbir yararları yoktur.</p> 
 <p><a name="an_3:1">3:1</a> Mesihle birlikte dirildiğinize göre, gökteki değerlerin ardından gidin. Mesih orada, Tanrının sağında oturuyor.</p> 
 <p><a name="an_3:2">3:2</a> Yeryüzündeki değil, gökteki değerleri düşünün.</p> 
 <p><a name="an_3:3">3:3</a> Çünkü siz öldünüz, yaşamınız Mesihle birlikte Tanrıda saklıdır.</p> 
 <p><a name="an_3:4">3:4</a> Yaşamınız olan Mesih göründüğü zaman, siz de Onunla birlikte yücelmiş olarak görüneceksiniz.</p> 
 <p><a name="an_3:5">3:5</a> Bu nedenle bedenin dünyasal eğilimlerini -fuhşu, pisliği, şehveti, kötü arzuları ve putperestlikle eş olan açgözlülüğü- öldürün.</p> 
 <p><a name="an_3:6">3:6</a> Bunlar yüzünden Tanrının gazabı söz dinlemeyenlerin üzerine geliyor.</p> 
 <p><a name="an_3:7">3:7</a> Geçmişte bunlarla iç içe yaşadığınız zaman siz de bu yollarda yürüdünüz.</p> 
 <p><a name="an_3:8">3:8</a> Ama şimdi öfke, kızgınlık, kötü niyet dahil, hepsini üzerinizden sıyırıp atın. Ağzınızdan hiçbir iftira ya da edepsiz söz çıkmasın.</p> 
 <p><a name="an_3:9">3:9</a> Birbirinize yalan söylemeyin. Çünkü eski yaradılışı kötü alışkanlıklarıyla birlikte üzerinizden çıkarıp attınız;</p> 
 <p><a name="an_3:10">3:10</a> eksiksiz bilgiye erişmek için Yaratıcısına benzer olmak üzere yenilenen yeni yaradılışı giyindiniz.</p> 
 <p><a name="an_3:11">3:11</a> Bu yenilikte Grek ve Yahudi, sünnetli ve sünnetsiz, barbar, İskit, köle ve özgür ayrımı yoktur. Mesih her şeydir ve her şeydedir.</p> 
 <p><a name="an_3:12">3:12</a> Öyleyse, Tanrının kutsal ve sevgili seçilmişleri olarak yürekten sevecenliği, iyiliği, alçakgönüllülüğü, sabrı, yumuşaklığı giyinin.</p> 
 <p><a name="an_3:13">3:13</a> Birbirinize hoşgörülü davranın. Birinizin ötekinden bir şikâyeti varsa, Rabbin sizi bağışladığı gibi, siz de birbirinizi bağışlayın.</p> 
 <p><a name="an_3:14">3:14</a> Bunların hepsinin üzerine yetkin birliğin bağı olan sevgiyi giyinin.</p> 
 <p><a name="an_3:15">3:15</a> Mesihin esenliği yüreklerinizde hakem olsun. Tek bir bedenin üyeleri olarak bu esenliğe çağrıldınız. Şükredici olun!</p> 
 <p><a name="an_3:16">3:16</a> Mesihin sözü bütün zenginliğiyle içinizde yaşasın. Tam bir bilgelikle birbirinize öğretin, öğüt verin, mezmurlar, ilahiler, ruhsal ezgiler söyleyerek yüreklerinizde şükranla Tanrıya nağmeler yükseltin.</p> 
 <p><a name="an_3:17">3:17</a> Söylediğiniz, yaptığınız her şeyi Rab İsanın adıyla, Onun aracılığıyla Baba Tanrıya şükrederek yapın.</p> 
 <p><a name="an_3:18">3:18</a> Ey kadınlar, Rabbe ait olanlara yaraşır biçimde kocalarınıza bağımlı olun.</p> 
 <p><a name="an_3:19">3:19</a> Ey kocalar, karılarınızı sevin. Onlara sert davranmayın.</p> 
 <p><a name="an_3:20">3:20</a> Ey çocuklar, her konuda anne babalarınızın sözünü dinleyin. Çünkü bu Rabbi hoşnut eder.</p> 
 <p><a name="an_3:21">3:21</a> Ey babalar, çocuklarınızı incitmeyin, yoksa cesaretleri kırılır.</p> 
 <p><a name="an_3:22">3:22</a> Ey köleler, dünyadaki efendilerinizin her sözünü dinleyin. Bunu, yalnız insanları hoşnut etmek isteyenler gibi göze hoş görünen hizmetle değil, saf yürekle, Rab korkusuyla yapın.</p> 
 <p><a name="an_3:23">3:23</a> Rabden miras ödülünü alacağınızı bilerek, her ne yaparsanız, insanlar için değil, Rab için yapar gibi candan yapın. Rab Mesihe kulluk ediyorsunuz.</p> 
 <p><a name="an_3:25">3:25</a> Haksızlık eden ettiği haksızlığın karşılığını alacak, hiçbir ayrım yapılmayacaktır.</p> 
 <p><a name="an_4:1">4:1</a> Ey efendiler, gökte sizin de bir Efendiniz olduğunu bilerek kölelerinize adalet ve eşitlikle davranın.</p> 
 <p><a name="an_4:2">4:2</a> Kendinizi duaya verin. Duada uyanık kalın, şükredin.</p> 
 <p><a name="an_4:3">4:3</a> Aynı zamanda bizim için de dua edin ki Tanrı, sözünü yaymamız ve uğruna hapsedildiğim Mesih sırrını açıklamamız için bize bir kapı açsın.</p> 
 <p><a name="an_4:4">4:4</a> Bu sırrı gerektiği gibi açıklıkla bildirebilmem için dua edin.</p> 
 <p><a name="an_4:5">4:5</a> Sizden olmayanlara karşı bilgece davranın. Fırsatı değerlendirin.</p> 
 <p><a name="an_4:6">4:6</a> Sözünüz tuzla terbiye edilmiş gibi her zaman lütufla dolu olsun. Böylece herkese nasıl karşılık vermek gerektiğini bileceksiniz.</p> 
 <p><a name="an_4:7">4:7</a> Rab yolunda emektaşım ve güvenilir bir hizmetkâr olan sevgili kardeşimiz Tihikos, benimle ilgili her şeyi size bildirecektir.</p> 
 <p><a name="an_4:8">4:8</a> İşte bu amaçla, durumumuzu iletmesi ve yüreklerinize cesaret vermesi için kendisini size gönderiyorum.</p> 
 <p><a name="an_4:9">4:9</a> Onunla birlikte, sizden biri olan, güvenilir ve sevgili kardeş Onisimosu da gönderiyorum. Burada olup biten her şeyi size bildirecekler.</p> 
 <p><a name="an_4:10">4:10</a> Hapishane arkadaşım Aristarhus ve Barnabanın yeğeni Markos size selam ederler. Markosla ilgili buyruklar aldınız; yanınıza gelirse kendisini kabul edin.</p> 
 <p><a name="an_4:11">4:11</a> Yustus diye tanınan Yeşu da size selam eder. Tanrının Egemenliği için çalışan emektaşım Yahudiler yalnız bunlardır. Bunlar bana teselli oldular.</p> 
 <p><a name="an_4:12">4:12</a> Sizden biri ve Mesih İsanın kulu olan Epafras size selam eder. Tanrının her isteğinden emin, yetkin kişiler olarak ayakta kalasınız diye sizin için her zaman duayla mücadele ediyor.</p> 
 <p><a name="an_4:13">4:13</a> Gerek sizin gerekse Laodikya ve Hierapolistekiler için çok emek verdiğine tanıklık ederim.</p> 
 <p><a name="an_4:14">4:14</a> Sevgili hekim Lukayla Dimas da size selam ederler.</p> 
 <p><a name="an_4:15">4:15</a> Laodikyadaki kardeşlere, Nimfaya ve evindeki topluluğa selam edin.</p> 
 <p><a name="an_4:16">4:16</a> Bu mektup aranızda okunduktan sonra Laodikya kilisesine de okutun. Siz de Laodikyadan gelecek mektubu okuyun.</p> 
 <p><a name="an_4:17">4:17</a> Arhippusa, ‹‹Rab yolunda üstlendiğin görevi tamamlamaya dikkat et!›› deyin.</p> 
 <p><a name="an_4:18">4:18</a> Ben Pavlus bu selamı elimle yazıyorum. Zincire vurulduğumu unutmayın. Tanrı'nın lütfu sizinle birlikte olsun.</p> 
 <p></p><hr>
 <center>
 <a href="th1.htm">Next: 1 Thessalonians</a></center>
 </body>