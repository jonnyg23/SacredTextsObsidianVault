<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="ti1.htm">Previous</a> 
 <a href="tit.htm">Next</a> 
 </center>
 <hr>
  <h3 align="center">Finnish Bible: 2 Timothy</h3> 
 <p><a name="an_1:1">1:1</a> Paavali, Jesuksen Kristuksen apostoli Jumalan tahdon kautta elämän lupauksen jälkeen, joka on Kristuksessa Jesuksessa:</p> 
 <p><a name="an_1:2">1:2</a> Minun rakkaalle pojalleni Timoteukselle armo, laupius ja rauha Isältä Jumalalta ja Jesukselta Kristukselta meidän Herraltamme!</p> 
 <p><a name="an_1:3">1:3</a> Minä kiitän Jumalaa, jota minä hamasta minun esivanhemmistani palvelen puhtaalla omallatunnolla, että minä lakkaamatta sinua yöllä ja päivällä minun rukouksissani muistan,</p> 
 <p><a name="an_1:4">1:4</a> Ja haluan sinua nähdä, koska minä sinun kyynelees muistan, että minä ilolla täytettäisiin,</p> 
 <p><a name="an_1:5">1:5</a> Kuin minun mieleeni tulee se vilpitön usko, joka sinussa on, joka ennen sinun isossa äidissäs Loidassa myös asui ja sinun äidissäs Eunikassa ja, kuin minä totisesti tiedän, sinussakin.</p> 
 <p><a name="an_1:6">1:6</a> Jonka tähden minä sinua neuvon, ettäs herätät sen Jumalan lahjan, joka sinussa on, minun kätteni päällepanemisen kautta;</p> 
 <p><a name="an_1:7">1:7</a> Sillä ei Jumala ole meille antanut pelvon henkeä, vaan väkevyyden, rakkauden ja raittiuden.</p> 
 <p><a name="an_1:8">1:8</a> Sentähden älä häpeä meidän Herran Jesuksen Kristuksen todistusta eikä minua, joka hänen vankinsa olen; vaan ole osallinen evankeliumin vaivassa, Jumalan voiman jälkeen,</p> 
 <p><a name="an_1:9">1:9</a> Joka meitä on autuaaksi tehnyt ja pyhällä kutsumisella kutsunut, ei meidän töidemme perästä, vaan aivoituksensa ja armonsa jälkeen, joka meille Kristuksessa Jesuksessa ennen ijankaikkisia aikoja annettu on,</p> 
 <p><a name="an_1:10">1:10</a> Mutta nyt meidän Vapahtajamme Jesuksen Kristuksen ilmestyksen kautta julistettu, joka kuoleman otti pois ja elämän ja kuolemattomuuden toi evankeliumin kautta valkeuteen,</p> 
 <p><a name="an_1:11">1:11</a> Johonka minä olen pantu saarnaajaksi ja apostoliksi ja pakanain opettajaksi.</p> 
 <p><a name="an_1:12">1:12</a> Jonka tähden minä myös näitä kärsin, ja en kuitenkaan häpee; sillä minä tiedän, kenen päälle minä uskon, ja olen luja, että hän voi minulle kätkeä minun uskotun kaluni siihen päivään asti.</p> 
 <p><a name="an_1:13">1:13</a> Pysy siis niiden terveellisten sanain muodossa, jotka sinä minulta kuullut olet, uskossa ja rakkaudessa, joka on Kristuksessa Jesuksessa.</p> 
 <p><a name="an_1:14">1:14</a> Tämä hyvä uskottu kalu kätke Pyhän Hengen kautta, joka meissä asuu.</p> 
 <p><a name="an_1:15">1:15</a> Sinä tiedät sen, että kaikki, jotka Asiassa ovat, luopuivat minusta, joista on Phygellus ja Hermogenes.</p> 
 <p><a name="an_1:16">1:16</a> Herra antakoon laupiutensa Onesiphorin perheelle, joka minun usein virvoittanut on ja ei minun kahleitani hävennyt,</p> 
 <p><a name="an_1:17">1:17</a> Vaan etsi minua visusti Roomissa ollessansa, ja löysi minun.</p> 
 <p><a name="an_1:18">1:18</a> Herra antakoon hänen löytää laupiuden sinä päivänä Herran tykönä! Ja kuinka monessa asiassa hän minulle Ephesossa oli avullinen, sinä parhain tiedät.</p> 
 <p><a name="an_2:1">2:1</a> Vahvista siis sinus, minun poikani, sen armon kautta, joka Jesuksessa Kristuksessa on.</p> 
 <p><a name="an_2:2">2:2</a> Ja mitä sinä olet minulta monen todistajan kautta kuullut, niin käske uskollisille ihmisille, jotka myös muita olisivat soveliaat opettamaan.</p> 
 <p><a name="an_2:3">2:3</a> Kärsi vaivaa niinkuin luja Jesuksen Kristuksen sotamies.</p> 
 <p><a name="an_2:4">2:4</a> Ei yksikään sotamies sekoita itsiänsä elatuksen menoihin, sille kelvataksensa, joka hänen sotaan ottanut on.</p> 
 <p><a name="an_2:5">2:5</a> Ja jos joku kilvoittelee, niin ei hän kruunata, ellei hän toimellisesti kilvoittele.</p> 
 <p><a name="an_2:6">2:6</a> Peltomiehen, joka pellon rakentaa, pitää ensin hedelmästä nautitseman.</p> 
 <p><a name="an_2:7">2:7</a> Ymmärrä, mitä minä sanon: Herra antakoon sinulle ymmärryksen kaikissa;</p> 
 <p><a name="an_2:8">2:8</a> Muista Jesuksen Kristuksen päälle, joka kuolleista noussut on: Davidin siemenestä minun evankeliumini jälkeen,</p> 
 <p><a name="an_2:9">2:9</a> Jossa minä vaivaa kärsin kahleisiin asti niinkuin pahantekiä; vaan ei Jumalan sana ole sidottu.</p> 
 <p><a name="an_2:10">2:10</a> Sentähden minä kärsin kaikki valittuin tähden, että hekin saisivat Jesuksessa Kristuksessa autuuden, ijankaikkisen kunnian kanssa.</p> 
 <p><a name="an_2:11">2:11</a> Se on totinen sana: jos me ynnä olemme kuolleet, niin me myös ynnä elämme;</p> 
 <p><a name="an_2:12">2:12</a> Jos me kärsimme, niin me myös ynnä hallitsemme; jos me hänen kiellämme, niin hän meidätkin kieltää;</p> 
 <p><a name="an_2:13">2:13</a> Ellemme usko, niin hän pysyy kuitenkin uskollisena, joka ei itsiänsä kieltää taida.</p> 
 <p><a name="an_2:14">2:14</a> Näitä neuvo ja todista Herran edessä, ettei he sanoista riitelisi, joka ei mihinkään kelpaa, vaan ainoastaan luovuttamaan niitä jotka kuulevat.</p> 
 <p><a name="an_2:15">2:15</a> Pyydä itses Jumalalle osoittaa toimelliseksi ja laittamattomaksi työntekijäksi, joka oikein totuuden sanan jakaa.</p> 
 <p><a name="an_2:16">2:16</a> Mutta siivottomat ja kelvottomat sanat hylkää, jotka paljon jumalatointa menoa saattavat.</p> 
 <p><a name="an_2:17">2:17</a> Ja heidän puheensa syö ympäriltänsä niinkuin ruumiin mato; joista on Hymeneus ja Philetus,</p> 
 <p><a name="an_2:18">2:18</a> Jotka totuudesta ovat erehtyneet, sanoen ylösnousemisen jo tapahtuneen, ja ovat muutamat uskosta kääntäneet.</p> 
 <p><a name="an_2:19">2:19</a> Mutta Jumalan vahva perustus kuitenkin pysyy, joka tällä kiinnitetty on: Herra tuntee omansa: ja lakatkaan jokainen vääryydestä, joka Kristuksen nimeä mainitsee.</p> 
 <p><a name="an_2:20">2:20</a> Mutta suuressa huoneessa ei ole ainoastaan kultaiset ja hopiaiset astiat, vaan myös puiset ja saviset, ja muutamat tosin kunniaksi, mutta muutamat häpiäksi.</p> 
 <p><a name="an_2:21">2:21</a> Jos joku itsensä senkaltaisista ihmisistä puhdistaa, se tulee kunniaan pyhitetyksi astiaksi, perheenisännälle tarpeelliseksi ja kaikkiin hyviin töihin valmistetuksi.</p> 
 <p><a name="an_2:22">2:22</a> Nuoruuden himot vältä; mutta noudata vanhurskautta, uskoa, rakkautta ja rauhaa kaikkein niiden kanssa, jotka puhtaasta sydämestä Herraa rukoilevat.</p> 
 <p><a name="an_2:23">2:23</a> Hullut ja turhat kysymykset hylkää, tietäen, että ne ainoastaan riidat synnyttävät.</p> 
 <p><a name="an_2:24">2:24</a> Mutta ei Herran palvelian tule riitaisen olla, vaan siviän jokaista kohtaan, opettavaisen, pahoja kärsiväisen.</p> 
 <p><a name="an_2:25">2:25</a> Hiljaisuudessa nuhtelevaisen vastahakoisia; jos Jumala heille joskus antais parannuksen totuutta ymmärtämään,</p> 
 <p><a name="an_2:26">2:26</a> Ja he jälleen katuisivat ja perkeleen paulasta pääsisivät, jolta he hänen tahtonsa jälkeen vangitut ovat.</p> 
 <p><a name="an_3:1">3:1</a> Mutta sen sinun pitää tietämän, että viimeisinä päivinä vaaralliset ajat lähenevät;</p> 
 <p><a name="an_3:2">3:2</a> Sillä ne ihmiset, jotka itsiänsä rakastavat, ahneet, kerskaajat, ylpiät, pilkkaajat, vanhemmillensa tottelemattomat, kiittämättömät, jumalattomat,</p> 
 <p><a name="an_3:3">3:3</a> Haluttomat, sopimattomat, laittajat, irtaalliset, kiukkuiset, kateet,</p> 
 <p><a name="an_3:4">3:4</a> Pettäjät, tuimat, paisuneet, jotka enemmin hekumaa kuin Jumalaa rakastavat,</p> 
 <p><a name="an_3:5">3:5</a> Joilla on jumalinen meno olevinansa, mutta sen voiman he kieltävät pois. Karta siis senkaltaisia.</p> 
 <p><a name="an_3:6">3:6</a> Sillä ne ovat niitä, jotka huoneesta huoneeseen juoksevat ja vaimoväen vangiksi vievät, jotka synneillä rasitetut ovat ja moninaisten himoin kanssa käyvät,</p> 
 <p><a name="an_3:7">3:7</a> Aina oppivaiset, ja ei koskaan totuuden tuntoon tulevaiset.</p> 
 <p><a name="an_3:8">3:8</a> Mutta niinkuin Jannes ja Jambres olivat Mosesta vastaan, niin nämätkin ovat totuutta vastaan: ne ovat ihmiset taidosta turmellut ja kelvottomat uskoon.</p> 
 <p><a name="an_3:9">3:9</a> Mutta ei heidän pidä silleen menestymän; sillä heidän hulluutensa pitää kaikille julki tuleman, niinkuin niidenkin oli.</p> 
 <p><a name="an_3:10">3:10</a> Mutta sinä olet seurannut minun opetustani, säätyäni, aivoitustani, uskoani, pitkämielisyyttäni, rakkauttani, kärsivällisyyttäni,</p> 
 <p><a name="an_3:11">3:11</a> Vainoomisiani, vaivojani, jotka minulle Antiokiassa, Ikoniossa ja Lystrassa tapahtuivat, jotka vainoomiset minä kärsin, ja kaikista on minun Herra päästänyt.</p> 
 <p><a name="an_3:12">3:12</a> Mutta myös kaikkein, jotka jumalisesti Jesuksessa Kristuksessa elää tahtovat, pitää vainoa kärsimän.</p> 
 <p><a name="an_3:13">3:13</a> Mutta pahoille ja petollisille ihmisille on tapahtuva jota edemmä sitä pahemmin, sekä vietteliöille että vietellyille.</p> 
 <p><a name="an_3:14">3:14</a> Mutta pysy niissä, joita sinä oppinut olet ja sinulle uskottu on, tietäen keneltäs oppinut olet,</p> 
 <p><a name="an_3:15">3:15</a> Ja ettäs jo lapsuudesta olet Pyhän Raamatun taitanut, joka sinun taitaa autuuteen neuvoa, sen uskon kautta, joka on Kristuksessa Jesuksessa.</p> 
 <p><a name="an_3:16">3:16</a> Sillä kaikkinainen kirjoitus on Jumalalta annettu, ja tarpeellinen opiksi, nuhteeksi, ojennukseksi, kuritukseksi, joka on vanhurskaudessa:</p> 
 <p><a name="an_3:17">3:17</a> Että Jumalan ihminen täydellinen olis, ja kaikkiin hyviin töihin sovelias.</p> 
 <p><a name="an_4:1">4:1</a> Niin minä siis todistan Jumalan ja Herran Jesuksen Kristuksen edessä, joka on tuleva tuomitsemaan eläviä ja kuolleita, hänen ilmestyksessänsä ja valtakunnassansa:</p> 
 <p><a name="an_4:2">4:2</a> Saarnaa sanaa, pidä päälle sekä hyvällä että sopimattomalla ajalla, rankaise, nuhtele, neuvo kaikella siveydellä ja opetuksella;</p> 
 <p><a name="an_4:3">4:3</a> Sillä aika tulee, jona ei he voi terveellistä oppia kärsiä, vaan omain himoinsa jälkeen kokoovat itsellensä opettajat, että heidän korvansa syyhyvät,</p> 
 <p><a name="an_4:4">4:4</a> Ja kääntävät korvansa pois totuudesta, ja turhiin juttuihin poikkeevat.</p> 
 <p><a name="an_4:5">4:5</a> Mutta valvo sinä kaikissa, kärsi ja kestä vaivoissa, tee evankeliumin saarnaajan työ ja toimita virkas täydellisesti.</p> 
 <p><a name="an_4:6">4:6</a> Sillä minä jo uhrataan ja minun pääsemiseni aika lähestyy.</p> 
 <p><a name="an_4:7">4:7</a> Minä olen hyvän kilvoituksen kilvoitellut, juoksun päättänyt, uskon pitänyt.</p> 
 <p><a name="an_4:8">4:8</a> Tästedes on minulle tallelle pantu vanhurskauden kruunu, jonka Herra, vanhurskas tuomari, sinä päivänä minulle antaa, mutta ei ainoastansa minulle, vaan myös kaikille, jotka hänen ilmestystänsä rakastavat.</p> 
 <p><a name="an_4:9">4:9</a> Ahkeroitse, ettäs pian minun tyköni tulet;</p> 
 <p><a name="an_4:10">4:10</a> Sillä Demas antoi minun ylön ja halasi tätä maailmaa ja meni Tessalonikaan, Kreskens Galatiaan, Titus Dalmatiaan.</p> 
 <p><a name="an_4:11">4:11</a> Ainoastaan Luukas on minun kanssani. Ota Markus tykös ja tuo häntä kanssas; sillä hän on sangen tarpeellinen minulle palvelukseen.</p> 
 <p><a name="an_4:12">4:12</a> Tykikuksen minä lähetin Ephesoon.</p> 
 <p><a name="an_4:13">4:13</a> Se hame, jonka minä Troadassa Karpuksen tykö jätin, tuo tullessas ja kirjat, mutta liiatenkin pärmäkirjat.</p> 
 <p><a name="an_4:14">4:14</a> Aleksander vaskiseppä on minulle paljon pahaa tehnyt: Herra maksakoon hänelle hänen työnsä jälkeen!</p> 
 <p><a name="an_4:15">4:15</a> Jota sinä kavahda; sillä hän on kovin meidän saarnojamme vastaan ollut.</p> 
 <p><a name="an_4:16">4:16</a> Minun ensimäisessä edesvastauksessani ei yksikään minun kanssani ollut, vaan kaikki antoivat ylön minun; (älköön se heille olko soimattu!)</p> 
 <p><a name="an_4:17">4:17</a> Mutta Herra oli minun puolellani ja vahvisti minun, että saarna minun kauttani piti vahvistettaman, ja kaikki pakanat piti sen kuuleman; ja minä pelastettiin jalopeuran suusta.</p> 
 <p><a name="an_4:18">4:18</a> Ja Herra pelastaa minun kaikesta pahasta teosta, ja auttaa taivaalliseen valtakuntaansa, jolle olkoon kunnia ijankaikkisesta ijankaikkiseen, amen!</p> 
 <p><a name="an_4:19">4:19</a> Tervehdi Priskaa ja Akvilaa ja Onesiphorin perhettä.</p> 
 <p><a name="an_4:20">4:20</a> Erastus jäi Korintiin, mutta Trophimon minä jätin Miletoon sairastamaan.</p> 
 <p><a name="an_4:21">4:21</a> Ahkeroitse ennen talvea tulla. Sinua tervehtii Eubulus, ja Pudens, ja Linus, ja Klaudia, ja kaikki veljet.</p> 
 <p><a name="an_4:22">4:22</a> Herra Jesus Kristus olkoon sinun henkes kanssa! Armo olkoon teidän kanssanne, amen!</p> 
 <p></p><hr>
 <center>
 <a href="tit.htm">Next: Titus</a></center>
 </body>