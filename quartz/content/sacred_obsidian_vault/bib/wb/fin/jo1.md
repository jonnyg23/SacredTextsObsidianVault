<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="pe2.htm">Previous</a> 
 <a href="jo2.htm">Next</a> 
 </center>
 <hr>
  <h3 align="center">Finnish Bible: 1 John</h3> 
 <p><a name="an_1:1">1:1</a> Joka alusta oli, jonka me kuulimme, jonka me silmillämme näimme, jota me katselleet olemme, ja meidän kätemme pidelleet ovat elämän sanasta,</p> 
 <p><a name="an_1:2">1:2</a> (Ja elämä on ilmestynyt, ja me olemme nähneet, ja todistamme ja ilmoitamme teille sen elämän, joka ijankaikkinen on, joka oli Isän tykönä, ja on meille ilmestynyt.)</p> 
 <p><a name="an_1:3">1:3</a> Mitä me nähneet ja kuulleet olemme, sen me teille ilmoitamme, että teilläkin meidän kanssamme osallisuus olis ja meidän osallisuutemme on Isän ja hänen Poikansa Jesuksen Kristuksen kanssa.</p> 
 <p><a name="an_1:4">1:4</a> Ja näitä me teille kirjoitamme, että teidän ilonne täydellinen olis.</p> 
 <p><a name="an_1:5">1:5</a> Ja tämä on se ilmoitus, jonka me häneltä kuulleet olemme, ja teille ilmoitamme, että Jumala on valkeus, ja ei hänessä ole yhtään pimeyttä.</p> 
 <p><a name="an_1:6">1:6</a> Jos me sanomme, että meillä on osallisuus hänen kanssansa, ja vaellamme pimeydessä, niin me valehtelemme ja emme tee totuutta.</p> 
 <p><a name="an_1:7">1:7</a> Mutta jos me valkeudessa vaellamme, niinkuin hänkin valkeudessa on, niin meillä on osallisuus keskenämme, ja Jesuksen Kristuksen, hänen Poikansa veri puhdistaa meitä kaikesta synnistä.</p> 
 <p><a name="an_1:8">1:8</a> Jos me sanomme, ettei meillä ole syntiä, niin me petämme itsemme, ja ei ole totuus meissä.</p> 
 <p><a name="an_1:9">1:9</a> Jos me tunnustamme meidän syntimme, niin hän on uskollinen ja hurskas, joka meille synnit anteeksi antaa ja puhdistaa meitä kaikesta vääryydestä,</p> 
 <p><a name="an_1:10">1:10</a> Jos me sanomme: emmepä me syntiä tehneet ole, niin me teemme hänet valehteliaksi ja ei hänen sanansa ole meissä.</p> 
 <p><a name="an_2:1">2:1</a> Minun lapsukaiseni! näitä minä teille kirjoitan, ettette syntiä tekisi. Ja jos joku syntiä tekee, niin meillä on edesvastaaja Isän tykönä, Jesus Kristus, joka vanhurskas on,</p> 
 <p><a name="an_2:2">2:2</a> Ja hän on sovinto meidän synteimme edestä, ei ainoastaan meidän, vaan myös kaiken maailman edestä.</p> 
 <p><a name="an_2:3">2:3</a> Ja siitä me ymmärrämme, että me hänen tunnemme, jos me hänen käskynsä pidämme.</p> 
 <p><a name="an_2:4">2:4</a> Joka sanoo: minä tunnen hänen, ja ei pidä hänen käskyjänsä, hän on valehtelia, ja ei hänessä ole totuus.</p> 
 <p><a name="an_2:5">2:5</a> Mutta joka hänen sanansa pitää, totisesti on Jumalan rakkaus hänessä täydellinen. Siitä me tiedämme, että me hänessä olemme.</p> 
 <p><a name="an_2:6">2:6</a> Joka sanoo itsensä hänessä pysyvän, hänen pitää niin vaeltaman kuin hänkin vaelsi.</p> 
 <p><a name="an_2:7">2:7</a> Rakkaat veljet, en minä uutta käskyä teille kirjoita, vaan vanhan käskyn, joka teillä alusta oli. Vanha käsky on se sana, jonka te alusta kuulitte.</p> 
 <p><a name="an_2:8">2:8</a> Minä kirjoitan teille taas uuden käskyn, se mikä hänessä totinen on, ja teissä myös; sillä pimeys on mennyt pois ja totinen valkeus nyt paistaa.</p> 
 <p><a name="an_2:9">2:9</a> Joka sanoo valkeudessa olevansa ja vihaa veljeänsä, hän on vielä pimeydessä.</p> 
 <p><a name="an_2:10">2:10</a> Joka veljeänsä rakastaa, se pysyy valkeudessa ja ei hänessä ole pahennusta.</p> 
 <p><a name="an_2:11">2:11</a> Mutta joka veljeänsä vihaa, hän on pimeydessä ja vaeltaa pimeydessä, eikä tiedä, kuhunka hän menee; sillä pimeydet ovat hänen silmänsä soaisseet.</p> 
 <p><a name="an_2:12">2:12</a> Rakkaat poikaseni, minä kirjoitan teille, että teille synnit anteeksi annetaan hänen nimensä tähden.</p> 
 <p><a name="an_2:13">2:13</a> Minä kirjoitan teille, isät; sillä te tunsitte hänen, joka alusta on. Minä kirjoitan teille nuorukaiset, sillä te voititte pahan. Minä kirjoitan teille, lapsukaiseni; sillä te tunsitte Isän.</p> 
 <p><a name="an_2:14">2:14</a> Minä kirjoitin teille, isät; sillä te tunsitte sen, joka alusta on. Minä kirjoitin teille, nuorukaiset; sillä te olette väkevät, ja Jumalan sana pysyy teissä, ja te olette pahan voittaneet.</p> 
 <p><a name="an_2:15">2:15</a> Älkäät maailmaa rakastako eli mitään mitä maailmassa on. Jos joku maailmaa rakastaa, ei hänessä ole Isän rakkaus.</p> 
 <p><a name="an_2:16">2:16</a> Sillä kaikki, mitä maailmassa on, lihan himo, silmäin pyyntö ja elämän koreus, ei se ole Isästä, vaan se on maailmasta.</p> 
 <p><a name="an_2:17">2:17</a> Ja maailma katoo ja hänen himonsa; mutta joka tekee Jumalan tahdon, se pysyy ijankaikkisesti.</p> 
 <p><a name="an_2:18">2:18</a> Lapsukaiset, nyt on viimeinen aika, ja niinkuin te olette kuulleet, että antikristus tulee, niin nyt myös monta antikristusta rupee olemaan; sillä me tunnemme, että viimeinen aika on.</p> 
 <p><a name="an_2:19">2:19</a> He ovat meistä lähteneet, mutta ei he olleet meistä; sillä jos he meistä olleet olisivat, niin he tosin olisivat meidän kanssamme pysyneet: mutta että ne julki tulisivat, ettei he kaikki ole meistä.</p> 
 <p><a name="an_2:20">2:20</a> Ja teillä on voide häneltä, joka pyhä on, ja te tiedätte kaikki.</p> 
 <p><a name="an_2:21">2:21</a> En minä teille kirjoittanut niinkuin totuuden tietämättömille, vaan niinkuin sen tietäville, ja ettei yksikään valhe ole totuudesta.</p> 
 <p><a name="an_2:22">2:22</a> Kuka on valehtelia, vaan se joka kieltää Jesuksen olevan Kristuksen? Se on antikristus, joka kieltää Isän ja Pojan.</p> 
 <p><a name="an_2:23">2:23</a> Jokainen joka kieltää Pojan, ei hänellä Isääkään ole.</p> 
 <p><a name="an_2:24">2:24</a> Mitä te siis alusta kuulitte, se teissä pysykään: jos se teissä pysyy, minkä te alusta kuulitte, niin te myös Pojassa ja Isässä pysytte.</p> 
 <p><a name="an_2:25">2:25</a> Ja tämä on se lupaus, jonka hän meille luvannut on, sen ijankaikkisen elämän.</p> 
 <p><a name="an_2:26">2:26</a> Nämät minä teille niistä kirjoitin, jotka teitä viettelevät.</p> 
 <p><a name="an_2:27">2:27</a> Ja se voide, jonka te häneltä saaneet olette, pysyy teissä, ja ette tarvitse, että joku teitä opettaa; vaan niinkuin se voide teitä kaikista opettaa, niin on se tosi ja ei valhe, ja niinkuin se teitä opetti, niin myös te hänessä pysykäät,</p> 
 <p><a name="an_2:28">2:28</a> Ja nyt, lapsukaiseni, pysykäät hänessä: että kuin hän ilmestyy, meillä olis turva, ettemme hänen edessänsä häpiään tulisi hänen tulemisessansa.</p> 
 <p><a name="an_2:29">2:29</a> Jos te tiedätte, että hän vanhurskas on, niin tietäkäät myös, että jokainen, joka vanhurskautta tekee, se on syntynyt hänestä.</p> 
 <p><a name="an_3:1">3:1</a> Katsokaat, minkäkaltaisen rakkauden Isä on meille osoittanut, että me Jumalan lapsiksi nimitetään. Sentähden ei maailma teitä tunne; sillä ei hän häntäkään tunne.</p> 
 <p><a name="an_3:2">3:2</a> Minun rakkaani! nyt me olemme Jumalan lapset, ja ei ole se vielä ilmestynyt, miksi me tulemme; mutta me tiedämme, kuin se ilmestyy, niin me hänen kaltaisiksensa tulemme; sillä me saamme hänen nähdä niinkuin hän on.</p> 
 <p><a name="an_3:3">3:3</a> Ja jokainen, jolla tämä toivo on hänen tykönsä, puhdistaa itsensä, niinkuin hänkin puhdas on.</p> 
 <p><a name="an_3:4">3:4</a> Jokainen, joka syntiä tekee, se myös tekee vääryyttä, ja synti on vääryys.</p> 
 <p><a name="an_3:5">3:5</a> Ja te tiedätte hänen ilmestyneen, että hän meidän syntimme ottais pois; ja ei hänessä ole syntiä.</p> 
 <p><a name="an_3:6">3:6</a> Jokainen, joka hänessä pysyy, ei hän syntiä tee; mutta jokainen, joka syntiä tekee, ei se ole häntä nähnyt eikä häntä tuntenut.</p> 
 <p><a name="an_3:7">3:7</a> Lapsukaiset, älkäät antako kenenkään teitänne vietellä. Joka vanhurskautta tekee, se on vanhurskas, niinkuin hänkin vanhurskas on.</p> 
 <p><a name="an_3:8">3:8</a> Joka syntiä tekee, hän on perkeleestä; sillä perkele tekee syntiä alusta. Sitä varten Jumalan Poika ilmestyi, että hän perkeleen työt särkis.</p> 
 <p><a name="an_3:9">3:9</a> Jokainen, joka Jumalasta syntynyt on, ei se syntiä tee; sillä hänen siemenensä pysyy hänessä, ja ei hän taida syntiä tehdä, sillä hän on Jumalasta syntynyt.</p> 
 <p><a name="an_3:10">3:10</a> Siitä ilmaantuvat Jumalan lapset ja perkeleen lapset. Jokainen, joka ei tee vanhurskautta, ei se ole Jumalasta, ja joka ei rakasta veljeänsä.</p> 
 <p><a name="an_3:11">3:11</a> Sillä tämä on ilmoitus, jonka te alusta kuulitte, että me toinen toistamme rakastaisimme.</p> 
 <p><a name="an_3:12">3:12</a> Ei niinkuin Kain, joka pahasta oli, ja tappoi veljensä; ja minkätähden hän tappoi hänen? Sillä hänen työnsä olivat pahat, ja hänen veljensä vanhurskaat.</p> 
 <p><a name="an_3:13">3:13</a> Älkäät ihmetelkö, minun veljeni, jos teitä maailma vihaa.</p> 
 <p><a name="an_3:14">3:14</a> Me tiedämme, että me olemme kuolemasta elämään siirretyt, sillä me rakastamme veljiä. Joka ei veljeänsä rakasta, se pysyy kuolemassa.</p> 
 <p><a name="an_3:15">3:15</a> Jokainen, joka veljeänsä vihaa, hän on murhaaja; ja te tiedätte, ettei yhdessäkään murhaajassa ole ijankaikkinen elämä pysyvä.</p> 
 <p><a name="an_3:16">3:16</a> Siitä me tunsimme rakkauden, että hän on henkensä meidän edestämme pannut; niin pitää meidän veljeimme edestä henkemme paneman.</p> 
 <p><a name="an_3:17">3:17</a> Mutta jos jollakin olis tämän maailman hyvyyttä, ja näkis veljensä tarvitseman, ja sulkee sydämensä häneltä, kuinkas Jumalan rakkaus pysyy hänessä?</p> 
 <p><a name="an_3:18">3:18</a> Lapsukaiseni, älkäämme rakastako sanalla eli kielellä, vaan työllä ja totuudella.</p> 
 <p><a name="an_3:19">3:19</a> Siitä me tiedämme, että me totuudesta olemme ja taidamme hänen edessänsä meidän sydämemme hillitä,</p> 
 <p><a name="an_3:20">3:20</a> Että jos meidän sydämemme tuomitsee meitä, niin on Jumala suurempi kuin meidän sydämemme ja tietää kaikki.</p> 
 <p><a name="an_3:21">3:21</a> Te rakkahimmat! jos ei meidän sydämemme tuomitse meitä, niin meillä on turva Jumalaan.</p> 
 <p><a name="an_3:22">3:22</a> Ja mitä me anomme, niin me saamme häneltä, että me hänen käskynsä pidämme ja teemme, mitä hänelle kelpaa.</p> 
 <p><a name="an_3:23">3:23</a> Ja tämä on hänen käskynsä, että me hänen Poikansa Jesuksen Kristuksen nimen päälle uskoisimme, ja rakastaisimme toinen toistamme, niinkuin hän käskyn meille antoi.</p> 
 <p><a name="an_3:24">3:24</a> Ja joka hänen käskynsä pitää, se pysyy hänessä ja hän siinä, ja siitä me tiedämme, että hän meissä pysyy, siitä Hengestä, jonka hän meille antoi.</p> 
 <p><a name="an_4:1">4:1</a> Te rakkaimmat! älkäät jokaista henkeä uskoko, vaan koetelkaat henget, josko he Jumalasta ovat; sillä monta väärää prophetaa ovat tulleet maailmaan.</p> 
 <p><a name="an_4:2">4:2</a> Sillä te tuntekaat Jumalan Henki, että jokainen henki, joka tunnustaa Jesuksen Kristuksen lihaan tulleen, se on Jumalasta,</p> 
 <p><a name="an_4:3">4:3</a> Ja jokainen henki, joka ei tunnusta Jesusta Kristusta lihaan tulleeksi, ei se ole Jumalasta: ja se on antikristuksen henki, josta te kuulitte, että hän on tuleva, ja on jo parhaallansa maailmassa.</p> 
 <p><a name="an_4:4">4:4</a> Lapsukaiseni, te olette Jumalasta ja olette heidät voittaneet; sillä se, joka teissä on, hän on suurempi kuin se, joka maailmassa on.</p> 
 <p><a name="an_4:5">4:5</a> He ovat maailmasta, sentähden he puhuvat maailmasta ja maailma kuulee heitä.</p> 
 <p><a name="an_4:6">4:6</a> Me olemme Jumalasta: ja joka Jumalan tuntee, hän kuulee meitä; joka ei Jumalasta ole, ei hän kuule meitä. Siitä me tunnemme totuuden hengen ja eksytyksen hengen.</p> 
 <p><a name="an_4:7">4:7</a> Te rakkahimmat, rakastakaamme toinen toistamme, sillä rakkaus on Jumalasta: ja jokainen, joka rakastaa, se on Jumalasta syntynyt ja tuntee Jumalan.</p> 
 <p><a name="an_4:8">4:8</a> Joka ei rakasta, ei hän tunne Jumalaa; sillä Jumala on rakkaus.</p> 
 <p><a name="an_4:9">4:9</a> Sen kautta ilmestyi Jumalan rakkaus meidän kohtaamme, että Jumala lähetti ainoan Poikansa maailmaan, että me hänen kauttansa eläisimme.</p> 
 <p><a name="an_4:10">4:10</a> Siinä on rakkaus, ei että me rakastimme Jumalaa, vaan että hän rakasti meitä ja lähetti Poikansa sovinnoksi meidän synteimme edestä.</p> 
 <p><a name="an_4:11">4:11</a> Te rakkahimmat, jos Jumala meitä niin rakasti, niin meidän pitää myös toinen toistamme rakastaman.</p> 
 <p><a name="an_4:12">4:12</a> Ei ole yksikään Jumalaa koskaan nähnyt. Jos me rakastamme toinen toistamme, niin Jumala pysyy meissä, ja hänen rakkautensa on täydellinen meissä.</p> 
 <p><a name="an_4:13">4:13</a> Siitä me tunnemme, että me pysymme hänessä ja hän meissä, ja että hän antoi meille Hengestänsä.</p> 
 <p><a name="an_4:14">4:14</a> Ja me näimme ja todistamme, että Isä on lähettänyt Poikansa maailman Vapahtajaksi.</p> 
 <p><a name="an_4:15">4:15</a> Jokainen, joka tunnustaa Jesuksen Jumalan Pojaksi, hänessä pysyy Jumala ja hän Jumalassa.</p> 
 <p><a name="an_4:16">4:16</a> Ja me tunsimme ja uskoimme sen rakkauden, jolla Jumala meitä rakastaa. Jumala on rakkaus, ja joka rakkaudessa pysyy, hän pysyy Jumalassa ja Jumala hänessä.</p> 
 <p><a name="an_4:17">4:17</a> Siinä täytetään rakkaus meissä, että meillä olis turva tuomiopäivänä; sillä niinkuin hän on, niin olemme me myös tässä maailmassa.</p> 
 <p><a name="an_4:18">4:18</a> Ei pelko ole rakkaudessa, vaan täydellinen rakkaus ajaa pois pelvon, sillä pelvolla on vaiva; mutta joka pelkää, ei hän ole täydellinen rakkaudessa.</p> 
 <p><a name="an_4:19">4:19</a> Me rakastamme häntä; sillä hän rakasti meitä ensin.</p> 
 <p><a name="an_4:20">4:20</a> Jos joku sanoo: minä rakastan Jumalaa, ja vihaa veljeänsä, se on valehtelia; sillä joka ei rakasta veljeänsä, jonka hän näkee, kuinka hän taitaa Jumalaa rakastaa, jota ei hän näe?</p> 
 <p><a name="an_4:21">4:21</a> Ja tämä käsky on meillä häneltä: joka Jumalaa rakastaa, hänen pitää myös veljeänsä rakastaman.</p> 
 <p><a name="an_5:1">5:1</a> Jokainen, joka uskoo, että Jesus on Kristus, hän on Jumalasta syntynyt, ja jokainen, joka rakastaa sitä, joka synnytti, hän rakastaa myös sitä, joka hänestä syntynyt on.</p> 
 <p><a name="an_5:2">5:2</a> Siitä me tunnemme, että me rakastamme Jumalan lapsia, koska me Jumalaa rakastamme ja hänen käskynsä pidämme.</p> 
 <p><a name="an_5:3">5:3</a> Sillä tämä on rakkaus Jumalan tykö, että me hänen käskynsä pidämme, ja hänen käskynsä ei ole raskaat.</p> 
 <p><a name="an_5:4">5:4</a> Sillä kaikki, mitä Jumalasta syntynyt on, se voittaa maailman, ja meidän uskomme on se voitto, joka maailman voitti.</p> 
 <p><a name="an_5:5">5:5</a> Kuka siis on, joka voittaa maailman, mutta se joka uskoo, että Jesus on Jumalan Poika?</p> 
 <p><a name="an_5:6">5:6</a> Tämä on se, joka vedellä ja verellä tulee, Jesus Kristus, ei ainoastansa vedellä, vaan vedellä ja verellä. Ja Henki todistaa, että Henki on totuus.</p> 
 <p><a name="an_5:7">5:7</a> Sillä kolme ovat, jotka todistavat taivaassa: Isä, Sana ja Pyhä Henki, ja ne kolme yksi ovat:</p> 
 <p><a name="an_5:8">5:8</a> Ja kolme ovat, jotka todistavat maan päällä: Henki ja vesi ja veri, ja ne kolme yhdessä ovat.</p> 
 <p><a name="an_5:9">5:9</a> Jos me ihmisten todistuksen otamme, niin on Jumalan todistus suurempi; sillä tämä on Jumalan todistus, jonka hän Pojastansa todisti.</p> 
 <p><a name="an_5:10">5:10</a> Joka uskoo Jumalan Pojan päälle, hänellä on todistus itsessänsä: joka ei usko Jumalaa, hän tekee hänen valehteliaksi; sillä ei hän uskonut sitä todistusta, jonka Jumala on Pojastansa todistanut.</p> 
 <p><a name="an_5:11">5:11</a> Ja tämä on se todistus, että Jumala on meille ijankaikkisen elämän antanut, ja se elämä on hänen Pojassansa.</p> 
 <p><a name="an_5:12">5:12</a> Jolla Jumalan Poika on, hänellä on elämä; jolla ei Jumalan Poika ole, ei hänellä ole elämää.</p> 
 <p><a name="an_5:13">5:13</a> Näitä minä teille kirjoitin, jotka Jumalan Pojan nimen päälle uskotte: että te tietäisitte teillänne ijankaikkisen elämän olevan, ja että te uskoisitte Jumalan Pojan nimen päälle.</p> 
 <p><a name="an_5:14">5:14</a> Ja tämä on se turva, joka meillä on häneen, että jos me jotakin anomme hänen tahtonsa jälkeen, niin hän meitä kuulee.</p> 
 <p><a name="an_5:15">5:15</a> Ja jos me tiedämme, että hän meitä kuulee, mitä ikänä me anomme, niin me tiedämme, että meillä ovat ne anomiset, joita me häneltä anoimme.</p> 
 <p><a name="an_5:16">5:16</a> Jos joku näkee veljensä tekevän jonkun synnin, ei kuolemaan, hän rukoilkaan, niin hän on antava niille elämän, jotka syntiä tekevät, ei kuolemaan. Jos synti on kuolemaan: senkaltaisista en minä sano, että joku rukoilis.</p> 
 <p><a name="an_5:17">5:17</a> Kaikki vääryys on synti; on myös muutama synti ei kuolemaan.</p> 
 <p><a name="an_5:18">5:18</a> Me tiedämme, että jokainen, joka Jumalasta syntynyt on, ei hän syntiä tee; vaan joka Jumalasta syntynyt on, se varjelee itsensä, ja paha ei rupee häneen.</p> 
 <p><a name="an_5:19">5:19</a> Me tiedämme, että me olemme Jumalasta ja koko maailma on pahuudessa.</p> 
 <p><a name="an_5:20">5:20</a> Mutta me tiedämme, että Jumalan Poika tuli ja on meille mielen antanut, että me sen totisen tunnemme, ja olemme siinä totisessa, hänen Pojassansa Jesuksessa Kristuksessa: Tämä on totinen Jumala ja ijankaikkinen elämä.</p> 
 <p><a name="an_5:21">5:21</a> Lapsukaiset, kavahtakaat epäjumalia, amen!</p> 
 <p></p><hr>
 <center>
 <a href="jo2.htm">Next: 2 John</a></center>
 </body>