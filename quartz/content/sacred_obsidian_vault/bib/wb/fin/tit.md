<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="ti2.htm">Previous</a> 
 <a href="plm.htm">Next</a> 
 </center>
 <hr>
  <h3 align="center">Finnish Bible: Titus</h3> 
 <p><a name="an_1:1">1:1</a> Paavali, Jumalan palvelia ja Jesuksen Kristuksen apostoli, Jumalan valittuin uskon jälkeen ja totuuden tunnon, joka jumalisuuden jälkeen on,</p> 
 <p><a name="an_1:2">1:2</a> Ijankaikkisen elämän toivoon, jonka Jumala, joka ei valehdella taida, ennen ijankaikkisia aikoja luvannut on,</p> 
 <p><a name="an_1:3">1:3</a> Mutta ajallansa sanansa ilmoitti saarnan kautta, joka minulle uskottu on, Jumalan meidän Vapahtajamme käskyn jälkeen,</p> 
 <p><a name="an_1:4">1:4</a> Titukselle, toimelliselle pojalleni, meidän molempain uskomme jälkeen: armo, laupius, rauha Isältä Jumalalta ja meidän Vapahtajaltamme, Herralta Jesukselta Kristukselta!</p> 
 <p><a name="an_1:5">1:5</a> Sentähden minä sinun Kretaan jätin, että sinun pitää toimittaman, mitä vielä puuttuu, ja pappeja kuhunkin kaupunkiin asettamaan, niinkuin minä sinulle käskenyt olen:</p> 
 <p><a name="an_1:6">1:6</a> Jos joku nuhteetoin ja yhden emännän mies on, jolla uskolliset lapset ovat, ei juomariksi eli kankeiksi soimatut.</p> 
 <p><a name="an_1:7">1:7</a> Sillä piispan tulee nuhteettoman olla, niinkuin Jumalan huoneen haltian, ei röyhkiän, ei tylyn, ei juomarin, ei tappelian, ei ilkiän voiton pyytäjän,</p> 
 <p><a name="an_1:8">1:8</a> Mutta vierasten holhojan, hyväntahtoisen, siivollisen, hurskaan, pyhän ja puhtaan,</p> 
 <p><a name="an_1:9">1:9</a> Ja kiinnipitävän puhtaasta ja opettavaisesta sanasta, että hän olis väkevä terveellisen opin kautta neuvomaan ja vastaanseisojia voittamaan.</p> 
 <p><a name="an_1:10">1:10</a> Sillä monta on tottelematointa, turhan puhujaa ja mielen kääntäjää, enimmästi ne, jotka ympärileikkauksesta ovat,</p> 
 <p><a name="an_1:11">1:11</a> Joidenka suu pitää tukittaman, jotka koko huoneet kääntävät pois ja häpiällisen voiton tähden kelvottomia opettavat.</p> 
 <p><a name="an_1:12">1:12</a> Yksi heistä sanoi, heidän oma prophetansa: Kretalaiset ovat aina valehteliat, pahat pedot ja laiskat vatsat.</p> 
 <p><a name="an_1:13">1:13</a> Tämä todistus on tosi; sentähden nuhtele heitä kovin, että he uskossa terveet olisivat,</p> 
 <p><a name="an_1:14">1:14</a> Eikä Juudalaisten turhia juttuja ja ihmisten käskyjä tottelisi, jotka itsensä totuudesta kääntävät pois.</p> 
 <p><a name="an_1:15">1:15</a> Kaikki ovat puhtaille puhtaat, mutta saastaisille ja uskottomille ei mikään puhdas ole, vaan sekä heidän mielensä että omatuntonsa on saastainen.</p> 
 <p><a name="an_1:16">1:16</a> He sanovat tuntevansa Jumalan, mutta töillänsä he sen kieltävät, ja ovat kauhiat ja kovakorvaiset ja kaikkiin hyviin töihin kelvottomat.</p> 
 <p><a name="an_2:1">2:1</a> Mutta puhu sinä niitä, mitkä ovat terveelliseen oppiin soveliaat:</p> 
 <p><a name="an_2:2">2:2</a> Että vanhat olisivat raittiit, kunnialliset, siivolliset, lujat uskossa, rakkaudessa ja kärsivällisyydessä;</p> 
 <p><a name="an_2:3">2:3</a> Vanhat vaimot myös käyttäisivät itsensä niin kuin pyhäin sopii, ei panetteliat, eikä juomarit, mutta hyvin opettavaiset:</p> 
 <p><a name="an_2:4">2:4</a> Että nuoret vaimot heiltä hyviä tapoja oppisivat, miehiänsä rakastaisivat, lapsensa rakkaina pitäisivät,</p> 
 <p><a name="an_2:5">2:5</a> Olisivat siviät, puhtaat, kotonansa pysyväiset, hyvät, miehillensä alamaiset, ettei Jumalan sana pilkatuksi tulisi.</p> 
 <p><a name="an_2:6">2:6</a> Neuvo myös nuoria miehiä siviästi olemaan.</p> 
 <p><a name="an_2:7">2:7</a> Aseta itses kaikissa hyväin töiden esikuvaksi, vilpittömällä opetuksella ja kunniallisuudella,</p> 
 <p><a name="an_2:8">2:8</a> Terveellisellä ja nuhteettomalla sanalla, että se, joka itsensä vastaan panee, häpeäis eikä mitään löytäisi meistä pahoin puhuaksensa.</p> 
 <p><a name="an_2:9">2:9</a> Neuvo palvelioita isännillensä alamaiset olemaan, ja kaikissa kelvolliseksi, ei vastaan sanojat,</p> 
 <p><a name="an_2:10">2:10</a> Ei pettäväiset, vaan kaiken hyvän uskollisuuden näyttäväiset, että he Jumalan meidän Vapahtajamme opin kaikissa kaunistavat.</p> 
 <p><a name="an_2:11">2:11</a> Sillä Jumalan armo, kaikille ihmisille terveellinen, on ilmestynyt.</p> 
 <p><a name="an_2:12">2:12</a> Joka meidät opettaa kaiken jumalattoman menon hylkäämään ja maailmalliset himot, ja tässä maailmassa siviästi ja hurskaasti ja jumalisesti elämään,</p> 
 <p><a name="an_2:13">2:13</a> Ja odottamaan autuaallista toivoa, ja suuren Jumalan ja meidän Lunastajamme Jesuksen Kristuksen ilmestystä,</p> 
 <p><a name="an_2:14">2:14</a> Joka itsensä antoi meidän edestämme, että hän meitä kaikesta vääryydestä lunastais ja itsellensä erinomaiseksi kansaksi puhdistais, ahkeraksi hyviin töihin.</p> 
 <p><a name="an_2:15">2:15</a> Näitä sinä puhu ja neuvo, ja kaikella todella nuhtele: ei myös kenenkään pidä sinun katsoman ylön.</p> 
 <p><a name="an_3:1">3:1</a> Neuvo heitä, että he päämiehille ja esivallalle kuuliaiset olisivat, että he kaikkiin hyviin töihin valmiit olisivat:</p> 
 <p><a name="an_3:2">3:2</a> Ettei he ketään pilkkaisi, eikä riitaiset olisi, vaan sopivaiset, osoittain kaikille ihmisille siveyttä.</p> 
 <p><a name="an_3:3">3:3</a> Sillä me olimme myös muinen taitamattomat, kovakorvaiset, eksyväiset, palvellen himoja ja moninaisia hekumia, ja vaelsimme pahuudessa ja kateudessa, vainoten ja vihaten toinen toistamme.</p> 
 <p><a name="an_3:4">3:4</a> Mutta sittekuin Jumalan meidän Vapahtajamme hyvyys ja rakkaus ihmisille ilmestyi,</p> 
 <p><a name="an_3:5">3:5</a> Ei vanhurskauden töiden kautta, joita me tehneet olemme, vaan laupiutensa kautta hän meidät autuaaksi teki, uuden syntymisen peson ja Pyhän Hengen uudistuksen kautta,</p> 
 <p><a name="an_3:6">3:6</a> Jonka hän meidän päällemme, Jesuksen Kristuksen meidän Vapahtajamme kautta, runsaasti vuodattanut on:</p> 
 <p><a name="an_3:7">3:7</a> Että me hänen armonsa kautta vanhurskaiksi tulisimme ja ijankaikkisen elämän perillisiksi toivon jälkeen.</p> 
 <p><a name="an_3:8">3:8</a> Tämä on totinen sana ja näitä minä tahdon sinun vahvasti opettaman, että ne, jotka Jumalan päälle uskoneet ovat, ahkeroitsisivat hyvissä töissä muiden edellä käydä: nämät ovat ihmisille hyvät ja tarpeelliset.</p> 
 <p><a name="an_3:9">3:9</a> Mutta hulluja tutkimisia, polvilukuja, riitoja ja kilvoituksia laista vältä; sillä ne ovat turhat ja kelvottomat.</p> 
 <p><a name="an_3:10">3:10</a> Eriseuraista ihmistä pakene, kun häntä kerta taikka kahdesti neuvottu on,</p> 
 <p><a name="an_3:11">3:11</a> Tietäen, että senkaltainen on käännetty pois ja syntiä tekee, niinkuin se, joka itsensä tuominnut on.</p> 
 <p><a name="an_3:12">3:12</a> Kuin minä Artemaan eli Tykikuksen sinun tykös lähetän, niin riennä sinä minun tyköni Nikopoliin; sillä minä olen aikonut siellä talvea pitää.</p> 
 <p><a name="an_3:13">3:13</a> Lähetä Zenas, lainoppinut, ja Apollo visusti matkaan, ettei heiltä mitään puuttuisi.</p> 
 <p><a name="an_3:14">3:14</a> Mutta anna myös niidenkin, jotka meidän ovat, oppia hyvissä töissä muiden edellä käymään, kussa niin tarvitaan, ettei hekään hedelmättömät olisi.</p> 
 <p><a name="an_3:15">3:15</a> Sinua tervehtivät kaikki, jotka minun kanssani ovat. Tervehdi niitä, jotka meitä uskossa rakastavat. Armo olkoon teidän kaikkein kanssanne, amen!</p> 
 <p></p><hr>
 <center>
 <a href="plm.htm">Next: Philemon</a></center>
 </body>