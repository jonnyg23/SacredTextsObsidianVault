<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="tit.htm">Previous</a> 
 <a href="heb.htm">Next</a> 
 </center>
 <hr>
  <h3 align="center">Danish Bible: Philemon</h3> 
 <p><a name="an_1:1">1:1</a> Paulus, Kristi Jesu Fange, og Broderen Timotheus til Filemon, vor elskede og Medarbejder,</p> 
 <p><a name="an_1:2">1:2</a> og til Søsteren Appia og Arkippus, vor Medstrider, og Menigheden i dit Hus;</p> 
 <p><a name="an_1:3">1:3</a> Nåde være med eder og Fred fra Gud vor Fader og den Herre Jesus Kristus!</p> 
 <p><a name="an_1:4">1:4</a> Jeg takker min Gud altid, når jeg kommer dig i Hu i mine Bønner,</p> 
 <p><a name="an_1:5">1:5</a> efterdi jeg hører om din Kærlighed og den Tro, som du har til den Herre Jesus og til alle de hellige,</p> 
 <p><a name="an_1:6">1:6</a> for at din Delagtighed i Troen må blive virksom for Kristus i Erkendelse af alt det gode, som er i eder.</p> 
 <p><a name="an_1:7">1:7</a> Thi stor Glæde og Trøst har jeg fået af din Kærlighed, efterdi de helliges Hjerter ere blevne vederkvægede ved dig, Broder!</p> 
 <p><a name="an_1:8">1:8</a> Derfor, endskønt jeg kunde med stor Frimodighed i Kristus befale dig det, som er tilbørligt,</p> 
 <p><a name="an_1:9">1:9</a> så beder jeg dig dog hellere for Kærlighedens Skyld, sådan som jeg er, som den gamle Paulus, og nu tilmed Kristi Jesu Fange;</p> 
 <p><a name="an_1:10">1:10</a> jeg beder dig for mit Barn, som jeg har avlet i mine Lænker, Onesimus,</p> 
 <p><a name="an_1:11">1:11</a> ham, som tilforn var dig unyttig, men nu er nyttig både for dig og for mig, ham, som jeg sender dig tilbage,</p> 
 <p><a name="an_1:12">1:12</a> ham, det er mit eget Hjerte.</p> 
 <p><a name="an_1:13">1:13</a> Ham vilde jeg gerne beholde hos mig, for at han i dit Sted kunde tjene mig i Evangeliets Lænker.</p> 
 <p><a name="an_1:14">1:14</a> Men, uden dit Samtykke vilde jeg intet gøre, for at din Godhed ikke skulde være som af Tvang, men af fri Villie.</p> 
 <p><a name="an_1:15">1:15</a> Thi måske blev han derfor skilt fra dig en liden Tid, for at du kunde få ham igen til evigt Eje,</p> 
 <p><a name="an_1:16">1:16</a> ikke mere som en Træl, men som mere end en Træl, som en elsket Broder, særlig for mig, men hvor meget mere for dig, både i Kødet og i Herren.</p> 
 <p><a name="an_1:17">1:17</a> Dersom da du anser mig for din Medbroder, så modtag ham som mig!</p> 
 <p><a name="an_1:18">1:18</a> Men har han gjort dig nogen Uret eller er dig noget skyldig, da før mig det til Regning!</p> 
 <p><a name="an_1:19">1:19</a> Jeg, Paulus, skriver med min egen Hånd, jeg vil betale,for ikke at sige dig, at du desuden også skylder mig dig selv.</p> 
 <p><a name="an_1:20">1:20</a> Ja, Broder! lad mig få Gavn af dig i Herren, vederkvæg mit Hjerte i Kristus!</p> 
 <p><a name="an_1:21">1:21</a> I Tillid til din Lydighed skriver jeg til dig, idet jeg ved, at du vil gøre endog mere end det, jeg siger.</p> 
 <p><a name="an_1:22">1:22</a> Men med det samme bered også Herberge for mig; thi jeg håber, at jeg ved eders Bønner skal skænkes eder.</p> 
 <p><a name="an_1:23">1:23</a> Epafras, min medfangne i Kristus Jesus,</p> 
 <p><a name="an_1:24">1:24</a> Markus, Aristarkus, Demas, Lukas, mine Medarbejdere, hilse dig.</p> 
 <p><a name="an_1:25">1:25</a> Vor Herres Jesu Kristi Nåde være med eders Ånd!</p> 
 <p></p><hr>
 <center>
 <a href="heb.htm">Next: Hebrews</a></center>
 </body>