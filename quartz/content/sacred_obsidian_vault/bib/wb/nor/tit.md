<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="ti2.htm">Previous</a> 
 <a href="plm.htm">Next</a> 
 </center>
 <hr>
  <h3 align="center">Norwegian Bible: Titus</h3> 
 <p><a name="an_1:1">1:1</a> Paulus, Guds tjener og Jesu Kristi apostel til å føre Guds utvalgte til tro og til å kjenne den sannhet som hører til gudsfrykt, </p> 
 <p><a name="an_1:2">1:2</a> i håp om evig liv, som Gud, han som ikke lyver, har lovt fra evige tider, </p> 
 <p><a name="an_1:3">1:3</a> men nu i sin tid har han åpenbaret sitt ord i den forkynnelse som blev mig betrodd efter Guds, vår frelsers befaling </p> 
 <p><a name="an_1:4">1:4</a> - til Titus, min ekte sønn i den felles tro; Nåde og fred fra Gud Fader og Kristus Jesus, vår frelser! </p> 
 <p><a name="an_1:5">1:5</a> Derfor lot jeg dig bli efter på Kreta at du skulde sette det i rette skikk som ennu stod tilbake, og innsette eldste i hver by, således som jeg foreskrev dig, </p> 
 <p><a name="an_1:6">1:6</a> om nogen er ulastelig, én kvinnes mann, og har troende barn som ikke har ondt ord på sig for ryggesløshet eller er gjenstridige. </p> 
 <p><a name="an_1:7">1:7</a> For en tilsynsmann skal være ulastelig som en Guds husholder, ikke selvgod, ikke vredladen, ikke drikkfeldig, ikke voldsom, ikke lysten efter ussel vinning, </p> 
 <p><a name="an_1:8">1:8</a> men gjestfri, glad i det gode, sindig, rettferdig, hellig, avholdende, </p> 
 <p><a name="an_1:9">1:9</a> en som holder fast ved det troverdige ord efter læren, forat han kan være i stand til både å formane ved den sunde lære og å tale til rette dem som sier imot. </p> 
 <p><a name="an_1:10">1:10</a> For der er mange gjenstridige, som farer med tomt snakk og dårer folks hu, helst de av omskjærelsen. </p> 
 <p><a name="an_1:11">1:11</a> Disse skal en målbinde; for de nedriver hele hus ved å føre utilbørlig lære for ussel vinnings skyld. </p> 
 <p><a name="an_1:12">1:12</a> En av dem, deres egen profet, har sagt: Kreterne er alltid løgnere, onde dyr, late buker. </p> 
 <p><a name="an_1:13">1:13</a> Dette vidnesbyrd er sant. Derfor skal du tale dem strengt til rette, forat de må bli sunde i troen, </p> 
 <p><a name="an_1:14">1:14</a> så de ikke gir sig av med jødiske eventyr og bud av mennesker som vender sig bort fra sannheten. </p> 
 <p><a name="an_1:15">1:15</a> Alt er rent for de rene; men for de urene og vantro er intet rent; både deres sinn og deres samvittighet er urene. </p> 
 <p><a name="an_1:16">1:16</a> De sier at de kjenner Gud; men de fornekter ham med sine gjerninger, for de er vederstyggelige og ulydige og uduelige til all god gjerning. </p> 
 <p><a name="an_2:1">2:1</a> Men tal du det som sømmer sig for den sunde lære, </p> 
 <p><a name="an_2:2">2:2</a> at gamle menn skal være edrue, verdige, sindige, sunde i troen, i kjærligheten, i tålmodet; </p> 
 <p><a name="an_2:3">2:3</a> likeså at gamle kvinner i sin ferd skal te sig som det sømmer sig for hellige, ikke fare med baktalelse, ikke være træler av drikk, men veiledere i det gode, </p> 
 <p><a name="an_2:4">2:4</a> forat de kan lære de unge kvinner å elske sine menn og sine barn, </p> 
 <p><a name="an_2:5">2:5</a> å være sindige, rene, huslige, gode, lydige mot sine egne menn, forat Guds ord ikke skal bli spottet! </p> 
 <p><a name="an_2:6">2:6</a> De unge menn skal du likeledes formane til å være sindige, </p> 
 <p><a name="an_2:7">2:7</a> idet du i alle måter ter dig selv som et forbillede i gode gjerninger, og i din lære viser renhet, verdighet, </p> 
 <p><a name="an_2:8">2:8</a> en sund, ulastelig tale, forat motstanderen må gå i sig selv, idet han ikke har noget ondt å si om oss. </p> 
 <p><a name="an_2:9">2:9</a> Tjenere skal du formane til å være lydige mot sine egne herrer, i alle ting å tekkes dem, ikke å si imot, </p> 
 <p><a name="an_2:10">2:10</a> ikke å være utro, men vise all god troskap, forat de i alt kan være en pryd for Guds, vår frelsers lære. </p> 
 <p><a name="an_2:11">2:11</a> For Guds nåde er åpenbaret til frelse for alle mennesker, </p> 
 <p><a name="an_2:12">2:12</a> idet den optukter oss til å fornekte ugudelighet og de verdslige lyster og leve tuktig og rettferdig og gudfryktig i den nuværende verden, </p> 
 <p><a name="an_2:13">2:13</a> mens vi venter på det salige håp og åpenbarelsen av den store Guds og vår frelser Jesu Kristi herlighet, </p> 
 <p><a name="an_2:14">2:14</a> han som gav sig selv for oss for å forløse oss fra all urettferdighet og rense sig selv et eiendomsfolk, nidkjært til gode gjerninger. </p> 
 <p><a name="an_2:15">2:15</a> Tal dette og forman og irettesett med all myndighet! La ingen ringeakte dig! </p> 
 <p><a name="an_3:1">3:1</a> Minn dem om å underordne sig under myndigheter og øvrigheter, å være lydige, rede til all god gjerning, </p> 
 <p><a name="an_3:2">3:2</a> ikke å spotte nogen, ikke å være stridslystne, men milde, og vise all saktmodighet mot alle mennesker. </p> 
 <p><a name="an_3:3">3:3</a> For også vi var engang uforstandige, ulydige, villfarende, træler av mangehånde begjæringer og lyster, vi levde i ondskap og avind, vi var forhatt og hatet hverandre; </p> 
 <p><a name="an_3:4">3:4</a> men da Guds, vår frelsers godhet og kjærlighet til menneskene blev åpenbaret, </p> 
 <p><a name="an_3:5">3:5</a> frelste han oss, ikke for rettferdige gjerningers skyld som vi hadde gjort, men efter sin miskunn, ved badet til gjenfødelse og fornyelse ved den Hellige Ånd, </p> 
 <p><a name="an_3:6">3:6</a> som han rikelig har utøst over oss ved Jesus Kristus, vår frelser. </p> 
 <p><a name="an_3:7">3:7</a> forat vi, rettferdiggjort ved hans nåde, efter håpet skulde bli arvinger til det evige liv. </p> 
 <p><a name="an_3:8">3:8</a> Det er et troverdig ord, og dette vil jeg at du skal innprente, forat de som tror på Gud, må legge vinn på å gjøre gode gjerninger. Dette er godt og nyttig for menneskene; </p> 
 <p><a name="an_3:9">3:9</a> men dårlige stridsspørsmål og ættetavler og kiv og trette om loven skal du holde dig fra; for de er unyttige og gagnløse. </p> 
 <p><a name="an_3:10">3:10</a> Et menneske som gir sig av med vranglære, skal du vise fra dig, efterat du har formant ham én gang og én gang til, </p> 
 <p><a name="an_3:11">3:11</a> for du vet at han er forvendt og synder, dømt av sig selv. </p> 
 <p><a name="an_3:12">3:12</a> Når jeg sender Artemas eller Tykikus til dig, da gjør dig umak for å komme til mig i Nikopolis; for der har jeg tenkt å bli vinteren over. </p> 
 <p><a name="an_3:13">3:13</a> Zenas, den lovkyndige, og Apollos skal du med omhu hjelpe på vei, forat intet skal fattes dem. </p> 
 <p><a name="an_3:14">3:14</a> Også våre må lære å gjøre gode gjerninger, alt efter som det er trang til, forat de ikke skal være uten frukt. </p> 
 <p><a name="an_3:15">3:15</a> Alle som er hos mig, hilser dig. Hils dem som elsker oss i troen! Nåden være med eder alle! </p> 
 <p></p><hr>
 <center>
 <a href="plm.htm">Next: Philemon</a></center>
 </body>