<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="tit.htm">Previous</a> 
 <a href="heb.htm">Next</a> 
 </center>
 <hr>
  <h3 align="center">Latvian Bible: Philemon</h3> 
 <p><a name="an_1:1">1:1</a> Pāvils, Jēzus Kristus gūsteknis, un brālis Timotejs mīļajam Filēmonam, mūsu palīgam,
 </p> 
 <p><a name="an_1:2">1:2</a> Un Apijai, mīļajai māsai, un Arhipam, mūsu cīņas biedram, un draudzei, kas tavā mājā;
 </p> 
 <p><a name="an_1:3">1:3</a> Lai jums mūsu Dieva Tēva un Kunga Jēzus Kristus žēlastība!
 </p> 
 <p><a name="an_1:4">1:4</a> Es pateicos savam Dievam un vienmēr atminos tevi savās lūgšanās,
 </p> 
 <p><a name="an_1:5">1:5</a> Jo dzirdu par tavu mīlestību un ticību, kas tev uz Kungu Jēzu un visiem svētajiem.
 </p> 
 <p><a name="an_1:6">1:6</a> Lai tava ticības sadraudzība kļūst redzama katra laba darba atzīšanā, kas jūsos ir Jēzū Kristū!
 </p> 
 <p><a name="an_1:7">1:7</a> Man bija liels prieks un mierinājums par tavu mīlestību, jo tu, brāli, apmierināji svēto sirdis.
 </p> 
 <p><a name="an_1:8">1:8</a> Un lai gan es lielā paļāvībā uz Jēzu Kristu varu pavēlēt tev to, kas pienākas,
 </p> 
 <p><a name="an_1:9">1:9</a> Tomēr mīlestības dēļ es tevi ļoti lūdzu, jo tu esi tāds kā sirmgalvis Pāvils, bet tagad arī Jēzus Kristus gūsteknis.
 </p> 
 <p><a name="an_1:10">1:10</a> Es tevi lūdzu par savu dēlu Onēzimu, kuru, važās būdams, dzemdināju.
 </p> 
 <p><a name="an_1:11">1:11</a> Viņš kādreiz bija tev nederīgs, bet tagad kā man, tā tev derīgs.
 </p> 
 <p><a name="an_1:12">1:12</a> Es viņu aizsūtīju tev atpakaļ, bet tu viņu uzņem it kā manu sirdi!
 </p> 
 <p><a name="an_1:13">1:13</a> Es gribēju paturēt viņu pie sevis, lai viņš tavā vietā kalpotu man evaņģēlija važās,
 </p> 
 <p><a name="an_1:14">1:14</a> Bet bez tavas atļaujas es neko negribēju darīt, lai tava labdarība parādītos ne piespiesti, bet brīvprātīgi.
 </p> 
 <p><a name="an_1:15">1:15</a> Varbūt viņš kādu brīdi aizgāja no tevis, lai tu viņu atgūtu mūžībai
 </p> 
 <p><a name="an_1:16">1:16</a> Ne vairs kā vergu, bet verga vietā mīļotu brāli, īpaši man, bet vēl vairāk tev kā miesīgi, tā Kungā.
 </p> 
 <p><a name="an_1:17">1:17</a> Ja tevi saista draudzība ar mani, tad pieņem viņu tāpat kā mani,
 </p> 
 <p><a name="an_1:18">1:18</a> Bet ja viņš tev kā kaitējis vai palicis parādā, tad pieskaiti to man!
 </p> 
 <p><a name="an_1:19">1:19</a> Es, Pāvils, uzrakstīju to ar savu roku, es atlīdzināšu, lai neteiktu tev, ka tu pats sevi esi man parādā.
 </p> 
 <p><a name="an_1:20">1:20</a> Tā, brāli, es gribu iegūt no tevis labumu Kungā. Atspirdzini manu sirdi Kungā!
 </p> 
 <p><a name="an_1:21">1:21</a> Es tev rakstīju paļaudamies, ka paklausīsi. Es zinu, ka tu darīsi vairāk par to, ko es saku.
 </p> 
 <p><a name="an_1:22">1:22</a> Bet reizē sagatavo man mājokli, jo es ceru, ka pateicoties jūsu lūgšanām, es tikšu jums atdāvināts.
 </p> 
 <p><a name="an_1:23">1:23</a> Tevi sveicina Epafra, mans līdzgūsteknis Jēzū Kristū,
 </p> 
 <p><a name="an_1:24">1:24</a> Un Marks, Aristarhs, Dēma un Lūkass, mani palīgi.
 </p> 
 <p><a name="an_1:25">1:25</a> Lai mūsu Kunga Jēzus Kristus žēlastība ir ar jūsu garu!
 </p> 
 <p></p><hr>
 <center>
 <a href="heb.htm">Next: Hebrews</a></center>
 </body>