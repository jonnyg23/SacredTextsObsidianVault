<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="phi.htm">Previous</a> 
 <a href="th1.htm">Next</a> 
 </center>
 <hr>
  <h3 align="center">Modern Hebrew Bible: Colossians</h3> 
 <p><a name="an_1:1">1:1</a> פולוס שליח ישוע המשיח ברצון אלהים וטימותיוס אחינו׃</p> 
 <p><a name="an_1:2">1:2</a> אל הקדשים והאחים הנאמנים במשיח אשר הם בקולשא חסד לכם ושלום מאת האלהים אבינו ואדנינו ישוע המשיח׃</p> 
 <p><a name="an_1:3">1:3</a> נודה לאלהים אבי אדנינו ישוע המשיח בכל עת אשר אנחנו מתפללים בעדכם׃</p> 
 <p><a name="an_1:4">1:4</a> אחרי אשר שמענו אמונתכם במשיח ישוע ואהבתכם אל כל הקדשים׃</p> 
 <p><a name="an_1:5">1:5</a> בעבור התקוה הצפונה לכם בשמים ונודעתם לכם מקדם בדבר אמת הבשורה׃</p> 
 <p><a name="an_1:6">1:6</a> אשר באה אליכם וגם לכל העולם ותפרה ותרבה כמו גם בתוככם למן היום אשר שמעתם והכרתם באמת את חסד אלהים׃</p> 
 <p><a name="an_1:7">1:7</a> כאשר למדתם מן אפפרס חברנו החביב אשר הוא משרת נאמן בעדכם למשיח׃</p> 
 <p><a name="an_1:8">1:8</a> והוא גם הודיע אתנו את האבתכם ברוח׃</p> 
 <p><a name="an_1:9">1:9</a> בעבור זאת גם אנחנו למן היום אשר שמענוה לא חדלנו להתפלל בעדכם ולבקש שתמלאו דעת רצון האלהים בכל חכמה ותבונה רוחנית׃</p> 
 <p><a name="an_1:10">1:10</a> להתהלך כטוב בעיני האדון וככל רצונו ולעשות פרי בכל מעשה טוב ולרבות בדעת אלהים׃</p> 
 <p><a name="an_1:11">1:11</a> להתחזק בכל כח כגבורת כבודו לכל סבלנות וארך רוח עם שמחה׃</p> 
 <p><a name="an_1:12">1:12</a> ולתת תודה לאבינו העשה אתנו ראוים לחלק נחלת הקדשים באור׃</p> 
 <p><a name="an_1:13">1:13</a> אשר הוא חלצנו מממשלת החשך והעבירנו למלכות בן אהבתו׃</p> 
 <p><a name="an_1:14">1:14</a> אשר יש לנו בו הפדיון בדמו סליחת החטאים׃</p> 
 <p><a name="an_1:15">1:15</a> והוא צלם האלהים הנעלם ובכור כל נברא׃</p> 
 <p><a name="an_1:16">1:16</a> כי בו נברא כל אשר בשמים ואשר בארץ כל הנראה וכל אשר איננו נראה הן כסאות וממשלות הן שררות ורשיות הכל נברא על ידי ולמענהו׃</p> 
 <p><a name="an_1:17">1:17</a> והוא לפני הכל והכל קים בו׃</p> 
 <p><a name="an_1:18">1:18</a> והוא ראש גוף העדה אשר הוא ראשית ובכור מעם המתים למען יהיה הראשון בכל׃</p> 
 <p><a name="an_1:19">1:19</a> כי כן היה הרצון לשכן בו את כל המלוא׃</p> 
 <p><a name="an_1:20">1:20</a> ולרצות אל עצמו את הכל על ידו בעשותו שלום בדם צלבו על ידו הן אשר בארץ הן אשר בשמים׃</p> 
 <p><a name="an_1:21">1:21</a> וגם אתם אשר הייתם מלפנים מוזרים ואיבים בנטות לבבכם אחרי המעשים הרעים׃</p> 
 <p><a name="an_1:22">1:22</a> עתה רצה אתכם בגוף בשרו על ידי מותו להעמידכם לפניו קדשים ובלי מום ודפי׃</p> 
 <p><a name="an_1:23">1:23</a> אם תעמדו מיסדים ונכונים באמונה ולא תזועו מתוחלת הבשורה אשר שמעתם ואשר נשמעה לכל הנברא תחת השמים ואני פולוס הייתי לה למשרת׃</p> 
 <p><a name="an_1:24">1:24</a> עתה הנני שמח בענויי אשר אני סבל למענכם ואמלא את החסר ביסורי המשיח בבשרי בעד גופו היא העדה׃</p> 
 <p><a name="an_1:25">1:25</a> אשר הייתי לה למשרת כפי פקדת אלהים אשר נתנה לי עליכם למלאת את דבר האלהים׃</p> 
 <p><a name="an_1:26">1:26</a> את הסוד אשר היה נסתר מעולמים ומדור ודור ועתה נגלה לקדושיו׃</p> 
 <p><a name="an_1:27">1:27</a> אשר רצה האלהים להודיעם אי זה הוא עשר כבוד הסוד ההוא בגוים והוא המשיח אשר בכם אשר הוא תקות הכבוד׃</p> 
 <p><a name="an_1:28">1:28</a> ואותו משמיעים אנחנו בהוכיחנו כל איש ובלמדנו כל איש בכל חכמה למען העמיד כל איש שלם במשיח ישוע׃</p> 
 <p><a name="an_1:29">1:29</a> ובזאת אף אני עמל ונלחם כפי פעלת כחו הפעל בי בגבורה׃</p> 
 <p><a name="an_2:1">2:1</a> הנני מודיע אתכם גדל הקרב אשר בקרבי על אדותיכם ועל אדות אנשי לודקיא ועל כל אשר לא ראו את פני בבשר׃</p> 
 <p><a name="an_2:2">2:2</a> למען ינחמו לבותם ונקשרו יחד באהבה ולכל עשר דעת נכונה להשכיל סוד האלהים אבינו וסוד המשיח׃</p> 
 <p><a name="an_2:3">2:3</a> אשר צפונים בו כל אצרות החכמה והדעת׃</p> 
 <p><a name="an_2:4">2:4</a> וזאת אמר אני לכם למען אשר לא יטעה אתכם איש בשפתי חלקות׃</p> 
 <p><a name="an_2:5">2:5</a> כי גם אם בבשרי אני רחוק מכם הנה ברוחי אני אצלכם ואשמח בראתי את תכונתכם ואמץ אמונתכם במשיח׃</p> 
 <p><a name="an_2:6">2:6</a> לכן כאשר קבלתם את המשיח את ישוע אדנינו כן גם התהלכו בו׃</p> 
 <p><a name="an_2:7">2:7</a> משרשים ונבנים בו וקימים באמונה כאשר למדתם ומרבים בתודה בה׃</p> 
 <p><a name="an_2:8">2:8</a> הזהרו פן יוליך איש אתכם שולל בפילסופיה ובמדוחי שוא לפי קבלת בני האדם ויסדות העולם ולא על פי המשיח׃</p> 
 <p><a name="an_2:9">2:9</a> כי בו בגופו שכן כל מלא האלהות ובו אתם נמלאים׃</p> 
 <p><a name="an_2:10">2:10</a> אשר הוא ראש כל שררה ושלטן׃</p> 
 <p><a name="an_2:11">2:11</a> ובו אתם גם נמולים מילה שלא בידים בהפשטת גוף הבשר החוטא היא מילת המשיח׃</p> 
 <p><a name="an_2:12">2:12</a> כי נקברתם אתו בטבילה אף קמתם אתו בתחיה על ידי האמונה בגבורת אלהים אשר העירו מן המתים׃</p> 
 <p><a name="an_2:13">2:13</a> גם אתכם המתים בפשעים ובערלת בשרכם החיה אתו בסלח לכם את כל פשעיכם׃</p> 
 <p><a name="an_2:14">2:14</a> וימחק את השטר המעיד בנו בחקתיו אשר היה לנגדנו וישאהו מתוכנו ויתקעהו בצלב׃</p> 
 <p><a name="an_2:15">2:15</a> ויפשט את השרים והשליטים ויתנם ביד רמה לראוה בם ויוליכם שולל בנפשו׃</p> 
 <p><a name="an_2:16">2:16</a> על כן לא ידין איש אתכם על דבר מאכל ומשקה או בענין המועדים וראשי חדשים ושבתות׃</p> 
 <p><a name="an_2:17">2:17</a> אשר הם צל הדברים העתידים לבא וגופם הוא במשיח׃</p> 
 <p><a name="an_2:18">2:18</a> אל תתנו לאיש לעקב אתכם על ידי שפלות רוח ועבודה מלאכים המהלך בדברים אשר לא ראו עיניו ומלא רוח גאוה על לא דבר משכל בשרו׃</p> 
 <p><a name="an_2:19">2:19</a> ואיננו אחז בראש אשר מחבר ממנו כל הגוף ומאחז בציריו ודבקיו יגדל גדול אלהים׃</p> 
 <p><a name="an_2:20">2:20</a> לכן אם מתם עם המשיח ליסודת העולם למה תשתעבדו לחקים כאלו עדכם חיים בעולם׃</p> 
 <p><a name="an_2:21">2:21</a> אל תאחז אל תטעם אל תגע׃</p> 
 <p><a name="an_2:22">2:22</a> והם כלם לכליון בתשמישם לפי מצות אנשים ולמודיהם׃</p> 
 <p><a name="an_2:23">2:23</a> הנראים כעין חכמה בעבודה בדויה מלב ובשפלות רוח ובענוי הגוף שלא כהגן רק להשביע הבשר׃</p> 
 <p><a name="an_3:1">3:1</a> לכן אם קמתם עם המשיח בקשו את אשר למעלה אשר המשיח ישב שם לימין האלהים׃</p> 
 <p><a name="an_3:2">3:2</a> את אשר למעלה יהגה לבבכם לא את אשר בארץ׃</p> 
 <p><a name="an_3:3">3:3</a> כי מתם וחייכם צפונים עם המשיח באלהים׃</p> 
 <p><a name="an_3:4">3:4</a> בעת הגלות המשיח אשר הוא חייכם גם אתם תגלו עמו בכבוד׃</p> 
 <p><a name="an_3:5">3:5</a> על כן תמותתו את אבריכם בארץ את הזנות והטמאה והזמה והתאות הרעות ונטות אחרי הבצע אשר היא עבודת אלילים׃</p> 
 <p><a name="an_3:6">3:6</a> כי בגלל אלה בא חרון אלהים על בני חמרי׃</p> 
 <p><a name="an_3:7">3:7</a> אשר גם אתם הלכתם בהם מלפנים בחיותכם בתוכם׃</p> 
 <p><a name="an_3:8">3:8</a> אך עתה הסירו מכם כל אלה את הרגז את הכעס את הרשע את הגדוף ואת דברי נבלה מפיכם׃</p> 
 <p><a name="an_3:9">3:9</a> ואל תשקרו איש בעמיתו כי פשטתם את האדם הישן עם פעלותיו׃</p> 
 <p><a name="an_3:10">3:10</a> ולבשתם את האדם החדש המתחדש בדעת כצלם בראו׃</p> 
 <p><a name="an_3:11">3:11</a> אשר אין שם יוני ויהודי אין מילה וערלה אין לעז וסקותי אין עבד ובן חורין כי המשיח הוא הכל ובכל׃</p> 
 <p><a name="an_3:12">3:12</a> לכן אתם כבחירי האלהים הקדשים והחביבים לבשו המון רחמים ונדיבות ונמיכות רוח וענוה וארך אפים׃</p> 
 <p><a name="an_3:13">3:13</a> ותשאו איש את רעהו ותסלחו בהיות לכם ריב איש עם אחיו כאשר המשיח סלח לכם כן תסלחו גם אתם׃</p> 
 <p><a name="an_3:14">3:14</a> ועל כל אלה לבשו האהבה היא אגדת השלמות׃</p> 
 <p><a name="an_3:15">3:15</a> וישלט בלבבכם שלום האלהים אשר נקראתם לו בגוף אחד וזבחו תודה׃</p> 
 <p><a name="an_3:16">3:16</a> דבר האדון ישכן בקרבכם בשפע רב בכל חכמה ותלמדו ותעוררו את נפשכם בתהלות ותשבחות ושירות רוחניות ושירו ליהוה בנעימה בלבבכם׃</p> 
 <p><a name="an_3:17">3:17</a> וכל אשר תעשו הן במלין הן בפעל עשו בשם האדון ישוע והודו לאלהים אבינו על ידי׃</p> 
 <p><a name="an_3:18">3:18</a> אתן הנשים הכנענה לבעליכן כראוי באדנינו׃</p> 
 <p><a name="an_3:19">3:19</a> אתם האנשים אהבו את נשיכם ואל תתמרמרו אליהן׃</p> 
 <p><a name="an_3:20">3:20</a> הבנים שמעו אל ילדיכם בכל דבר כי הוא לרצון לאדנינו׃</p> 
 <p><a name="an_3:21">3:21</a> האבות אל תרגיזו את בניכם פן יחתו׃</p> 
 <p><a name="an_3:22">3:22</a> העבדים שמעו בכל דבר אל אדניכם לפי הבשר לא בעבודה למראה העין כמבקשי חן בני אדם כי אם בתם לבב כיראי האלהים׃</p> 
 <p><a name="an_3:23">3:23</a> כל אשר תעשו עשו בכל נפשכם כמו ליהוה ולא לבני אדם׃</p> 
 <p><a name="an_3:24">3:24</a> וידעתם כי תקבלו מאת יהוה גמול הירשה כי את אדנינו המשיח עבדים אתם׃</p> 
 <p><a name="an_3:25">3:25</a> וכל עשה עול הוא ישא העול אשר עשה ואין שם משא פנים׃</p> 
 <p><a name="an_4:1">4:1</a> אתם האדנים תנו לעבדיכם הישר והשוה ודעו כי גם אתם יש לכם אדון בשמים׃</p> 
 <p><a name="an_4:2">4:2</a> התמידו בתפלה ושקדו בה בתודה׃</p> 
 <p><a name="an_4:3">4:3</a> והתפללו גם בעדנו למען יפתח לנו האלהים את שער הדבור לחות את סוד המשיח אשר בעבורו אסור אנכי׃</p> 
 <p><a name="an_4:4">4:4</a> למען אשר אגלה אתו כמשפט עלי לחות׃</p> 
 <p><a name="an_4:5">4:5</a> התהלכו בחכמה עם אשר בחוץ והוקירו את העת׃</p> 
 <p><a name="an_4:6">4:6</a> דבריכם יהיו נעימים בכל עת וממלחים במלח למען תדעו להשיב דבר לכל אדם׃</p> 
 <p><a name="an_4:7">4:7</a> את כל הקרת אותי וידיעכם טוכיקוס האח החביב והמשרת הנאמן ועבד עמיתי באדון׃</p> 
 <p><a name="an_4:8">4:8</a> אשר לזאת שלחתיהו אליכם למען ידע את דבריכם וינחם את לבבכם׃</p> 
 <p><a name="an_4:9">4:9</a> עם אוניסימוס האח הנאמן והחביב אשר הוא מכם המה יודיעו אתכם את כל דברינו פה׃</p> 
 <p><a name="an_4:10">4:10</a> ארסטרכוס השבוי עמי יחד שאל לשלומכם ומרקוס בן אחות בר נבא אשר צויתם עליו אם יבוא אליכם תקבלהו׃</p> 
 <p><a name="an_4:11">4:11</a> וישוע הנקרא יוסטוס אשר הם מן המולים אלה לבדם מן העזרים למלכות האלהים היו לי לנחמה׃</p> 
 <p><a name="an_4:12">4:12</a> אפפרס אשר הוא מכם שאל לשלומכם משרת המשיח הנאבק בעדכם בתפלתיו בכל עת למען תעמדו שלמים ומלאים דעת בכל רצון אלהים׃</p> 
 <p><a name="an_4:13">4:13</a> כי מעיד אני עליו כי קנאה גדולה הוא מקנא לכם ולאנשי לודקיא ולאנשי הירפוליס׃</p> 
 <p><a name="an_4:14">4:14</a> לוקס הרופא החביב ודימס שאלים לשלומכם׃</p> 
 <p><a name="an_4:15">4:15</a> שאלו לשלום האחים אשר בלודקיא ולשלום נומפס והקהלה אשר בביתו׃</p> 
 <p><a name="an_4:16">4:16</a> ואחרי קראם את האגרת הזאת לפניכם עשו שתקרא גם בקהל לודקיים ואת אשר ללודקיא תקראוה גם אתם׃</p> 
 <p><a name="an_4:17">4:17</a> ואמרו אל ארכפוס שית לבך לעבודה אשר קבלתה באדון למען תמלאנה׃</p> 
 <p><a name="an_4:18">4:18</a> שאלת השלום מידי אני פולוס זכרו את מוסרי החסד עמכם אמן׃</p> 
 <p></p><hr>
 <center>
 <a href="th1.htm">Next: 1 Thessalonians</a></center>
 </body>