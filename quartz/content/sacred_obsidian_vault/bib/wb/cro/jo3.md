<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="jo2.htm">Previous</a> 
 <a href="jde.htm">Next</a> 
 </center>
 <hr>
  <h3 align="center">Croatian Bible: 3 John</h3> 
 <p><a name="an_1:1">1:1</a> Starješina ljubljenom Gaju koga ljubim u Istini.</p> 
 <p><a name="an_1:2">1:2</a> Ljubljeni! Želim ti u svemu dobro i da budeš zdrav, kao što je dobro  tvojoj duši. </p> 
 <p><a name="an_1:3">1:3</a> Veoma se obradovah kada dođoše braća i posvjedočiše  za tvoju istinu: kako ti živiš po Istini. </p> 
 <p><a name="an_1:4">1:4</a> Čuti da moja djeca  po Istini žive! - nema mi veće radosti od toga. </p> 
 <p><a name="an_1:5">1:5</a> Ljubljeni, pravi si vjernik u svemu što činiš za braću, i to za došljake. </p> 
 <p><a name="an_1:6">1:6</a> Oni posvjedočiše tvoju ljubav pred Crkvom i dobro ćeš učiniti  ako ih ispratiš Boga dostojno. </p> 
 <p><a name="an_1:7">1:7</a> Jer poradi Imena iziđoše i  ne primaju ništa od pogana. </p> 
 <p><a name="an_1:8">1:8</a> Mi smo dakle dužni takve primati  da budemo suradnici Istine.</p> 
 <p><a name="an_1:9">1:9</a> Pisao sam nešto Crkvi: ali Diotref, koji hoće da bude  prvi među njima, ne prima nas. </p> 
 <p><a name="an_1:10">1:10</a> Zato ako dođem, spočitnut  ću mu djela koja čini naklapajući zlobne riječi o nama. Ni to  mu nije dosta, nego ne prima braće, a onima koji bi to htjeli, brani i izgoni ih iz Crkve.</p> 
 <p><a name="an_1:11">1:11</a> Ljubljeni! Ne nasljeduj zlo, nego dobro. Tko dobro čini, od Boga je; tko zlo čini, nije vidio Boga. </p> 
 <p><a name="an_1:12">1:12</a> Za Demetrija  svjedoče svi, i sama Istina, a i mi svjedočimo. A znaš da je  naše svjedočanstvo istinito.</p> 
 <p><a name="an_1:13">1:13</a> Mnogo bih ti imao pisati, ali neću da ti pišem crnilom  i perom. </p> 
 <p><a name="an_1:14">1:14</a> Nadam se da ću te uskoro vidjeti pa ćemo iz usta  u usta govoriti.</p> 
 <p><a name="an_1:15">1:15</a> Mir tebi! Pozdravljaju te prijatelji. Pozdravi prijatelje poimence.</p> 
 <p></p><hr>
 <center>
 <a href="jde.htm">Next: Jude</a></center>
 </body>