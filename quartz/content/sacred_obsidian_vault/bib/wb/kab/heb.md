<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="plm.htm">Previous</a> 
 <a href="jam.htm">Next</a> 
 </center>
 <hr>
  <h3 align="center">Kabyle Bible: Hebrews</h3> 
 <p><a name="an_1:1">1:1</a> Zik-nni, acḥal iberdan i d-ihdeṛ Sidi Ṛebbi seg yimi n lenbiya s țebcirat yemxalafen ; </p> 
 <p><a name="an_1:2">1:2</a> ma deg ussan-agi yellan d ussan ineggura, yemmeslay-aɣ-d s Mmi-s, yerra kullec ger ifassen-is, yis i d-ixleq ddunit meṛṛa.  </p> 
 <p><a name="an_1:3">1:3</a> D nețța i d-isbeggnen ccbiha n tideț akk-d tmanegt tameqqrant n Sidi Ṛebbi akken tella, s tezmert n wawal-is i gbedd lsas n ddunit meṛṛa. Mi gessazdeg imdanen si ddnubat-nsen, yeṭṭef amkan n lḥekma deg igenwan ɣer tama tayeffust n Sidi Ṛebbi ;  </p> 
 <p><a name="an_1:4">1:4</a> yekka-d sennig n lmalayekkat, axaṭer Sidi Ṛebbi yefka-yas isem yugaren isem-nsent.  </p> 
 <p><a name="an_1:5">1:5</a> Anwa lmelk iwumi yenna Sidi Ṛebbi :  Kečč d Mmi, d nekk i k-id-yefkan ɣer ddunit ass-a . Anwa lmelk i ɣef i d-yenna :  Nekk ad iliɣ d Baba-s, nețța ad yili d Mm i.  </p> 
 <p><a name="an_1:6">1:6</a> Asmi i d-yefka amenzu ɣer ddunit yenna-d : L malayekkat meṛṛa n Sidi Ṛebbi ad seǧǧdent zdat-es a t-ɛebdent.  </p> 
 <p><a name="an_1:7">1:7</a> Yenna-d daɣen ɣef lmalayekkat :  Yesseqdac lmalayekkat-is am aḍu,  iqeddacen-is am uḥeǧǧaǧu n tmes .   </p> 
 <p><a name="an_1:8">1:8</a> Ma ɣef Mmi-s yenna-d :  Amkan n lḥekma-k a Ṛebbi  ibedd i dayem,  t azmert n tgeldit-ik,   ț-țazmert taḥeqqit.  </p> 
 <p><a name="an_1:9">1:9</a>  Tḥemmleḍ lḥeqq tkeṛheḍ lbaṭel,  daymi a Ṛebbi, Illu-inek ,  idhen aqeṛṛuy-ik s zzit n lfeṛḥ,   isbedd-ik d agellid, d k ečč i gextaṛ ger yeṛfiqen-ik.  </p> 
 <p><a name="an_1:10">1:10</a> Yerna yenna :  D kečč a Ṛebbi i gessersen  lsas n ddunit si tazwara,    d ifassen-ik i gfeṣṣlen igenwan  ;  </p> 
 <p><a name="an_1:11">1:11</a>  nutni ad fnun  ma d kečč aț-țdumeḍ ,  ad uɣalen meṛṛa   d iqdime n am llebsa taqdimt,  </p> 
 <p><a name="an_1:12">1:12</a>  a ten-tbeddleḍ a m akken tețwabeddal llebsa,   a ten-tețleḍ am ubeṛnus,   ma d kečč ur tețbeddileḍ ar a,  ussan-ik ur țfakan ara .  </p> 
 <p><a name="an_1:13">1:13</a> Anwa lmelk iwumi yenna :  ?ṭef amkan n lḥekma  ɣer tama-w tayeffust,   alamma rriɣ-ed iɛdawen-ik   seddaw n iḍaṛṛen-ik ?  </p> 
 <p><a name="an_1:14">1:14</a> D acu-tent lmalayekkat ? D leṛwaḥ iqeddcen ɣef Sidi Ṛebbi, i d-ițceggiɛ iwakken ad ɛiwnent wid iwumi i d-yețțunefk leslak n Sidi Ṛebbi, d lweṛt !  </p> 
 <p><a name="an_2:1">2:1</a> ?ef wayagi, ilaq a neṭṭef deg uselmed n tideț i nesla, a t neḥrez iwakken ur nțeffeɣ ara i webrid. </p> 
 <p><a name="an_2:2">2:2</a> Imeslayen i d-wwint lmalayekkat sɛan azal, kra n win ur neqbil ara, ur netbiɛ ara imeslayen-agi yuklal lɛiqab, </p> 
 <p><a name="an_2:3">2:3</a> amek ara nemneɛ ma yella ur neḥsib ara leslak ameqqran yecban wagi ? Leslak-agi i d-ibecceṛ Ssid-nneɣ si tazwara, ɛawden-aɣ-t-id daɣen wid i s-yeslan.  </p> 
 <p><a name="an_2:4">2:4</a> Sidi Ṛebbi ibeggen-ed tideț n cchada-nsen s licaṛat d lbeṛhanat d waṭas n leɛǧayeb akk-d tezmert n Ṛṛuḥ iqedsen, akken yella di lebɣi-ines.  </p> 
 <p><a name="an_2:5">2:5</a> Mačči i lmalayekkat iwumi yefka Sidi Ṛebbi lḥekma ɣef ddunit i d-iteddun i ɣef d-nețmeslay.  </p> 
 <p><a name="an_2:6">2:6</a> Yella win i d-icehden ɣef wayagi di tira iqedsen, yenna-d :  D acu-t wemdan   iwakken a t-id-temmektiḍ , a d-terreḍ ddehn-ik ɣuṛ-es ;  d acu-t mmi-s n wemdan   iwakken a d-telhiḍ yid-es ?   </p> 
 <p><a name="an_2:7">2:7</a>  Terriḍ-t seddaw n lmalayekkat i kra n lweqt ,  mbeɛd tefkiḍ-as lqima d lɛezz,  </p> 
 <p><a name="an_2:8">2:8</a>  terriḍ kullec seddaw iḍaṛṛen-is.   Mi gerra Sidi Ṛebbi kullec seddaw iḍaṛṛen-is, yefka-yas ad iḥkem ɣef kullec ; ladɣa urɛad nwala tura yeḥkem ɣef kullec.  </p> 
 <p><a name="an_2:9">2:9</a> Lameɛna Ɛisa, win akken yerra Sidi Ṛebbi seddaw n lmalayekkat i kra n lweqt, nețwali-t tura di tmanegt-is yeččuṛ d lɛezz ɣef ddemma n leɛtab n lmut-is ; s ṛṛeḥma n Sidi Ṛebbi i gemmut ɣef yemdanen meṛṛa.  </p> 
 <p><a name="an_2:10">2:10</a> Sidi Ṛebbi i d-ixelqen kullec yerna kullec d ayla-s, yehwa-yas ad issiweḍ ccan n Ɛisa amsellek n yemdanen ɣer lekmal, mi t-id isɛedda si leɛtab ameqqran, iwakken a d-yawi aṭas n yemdanen ɣer lɛaḍima-s ; </p> 
 <p><a name="an_2:11">2:11</a> axaṭer Sidna Ɛisa i gṣeffun si ddnub akk-d wid i gețwaṣeffan, yiwen i ten-id-ifkan. Daymi ur yessetḥa ara yis-sen, isemma-yasen « atmaten-is » </p> 
 <p><a name="an_2:12">2:12</a> mi genna : A d beccṛeɣ isem-ik i watmaten-iw,  a k-ḥemdeɣ di tlemmast n tejmaɛt n watmaten .  </p> 
 <p><a name="an_2:13">2:13</a> Yenna daɣen :  Ad țekleɣ ɣef Sidi Ṛebbi . Yerna yenna :  Aql-iyi nekk d warrac i yi-d-ifka Sidi Ṛebbi.  </p> 
 <p><a name="an_2:14">2:14</a> Imi  arrac-agi țwaxelqen s weksum d idammen, ula d nețța yusa-d s ṣṣifa n wemdan iwakken ad iɣleb s lmut-is Cciṭan, win akken iḥekkmen ɣef lmut, </p> 
 <p><a name="an_2:15">2:15</a> ad ikkes lxuf i wid akk yezgan d aklan seddaw uzaglu n lmut, a ten-isellek ; </p> 
 <p><a name="an_2:16">2:16</a> axaṭer ur d-yusi ara ad iɛiwen lmalayekkat meɛna yusa-d ad iɛiwen tarwa n Sidna Ibṛahim.  </p> 
 <p><a name="an_2:17">2:17</a> Daymi i s-ilaq a d-yas s ṣṣifa n wemdan am atmaten-is iwakken ad yuɣal d lmuqeddem ameqqran i ɣef yella lețkal, yeččuṛen d ṛṛeḥma, ad iqdec ɣef Sidi Ṛebbi seg ul yerna ad ikkes ddnubat n yemdanen meṛṛa.  </p> 
 <p><a name="an_2:18">2:18</a> Imi nețța s yiman-is yenneɛtab deg ujeṛṛeb, yezmer ad iɛiwen wid ara yețțujeṛben.  </p> 
 <p><a name="an_3:1">3:1</a> Ihi ay atmaten yețwaxtaṛen, a wid iwumi i d-yessawel Sidi Ṛebbi aț-țweṛtem tageldit n igenwan, sserset tamuɣli-nwen ɣef Ɛisa, lmuqeddem ameqqran i d-iceggeɛ Sidi Ṛebbi i ɣef nețcehhid. </p> 
 <p><a name="an_3:2">3:2</a> Yexdem lebɣi n win i t-id iceggɛen am akken i gexdem Sidna Musa i wexxam n Sidi Ṛebbi.  </p> 
 <p><a name="an_3:3">3:3</a> ?-țideț Sidna Ɛisa yesɛa ccan akteṛ n Sidna Musa, imi win yebnan axxam, d nețța i gesɛan ccan akteṛ n wexxam yebna.  </p> 
 <p><a name="an_3:4">3:4</a> Axaṭer yal axxam yella win i t-yebnan, ma d win i d-ixelqen kra yellan, d Sidi Ṛebbi.  </p> 
 <p><a name="an_3:5">3:5</a> Sidna Musa yexdem ayen i glaqen a t-yexdem, yella am uqeddac ɣef wexxam n Sidi Ṛebbi iwakken a d ibeggen ayen ara d-ițțubeccṛen sya ɣer zdat. </p> 
 <p><a name="an_3:6">3:6</a> Ma d Lmasiḥ yexdem ayen i glaq a t-yexdem, yesbedd-it am Mmi-s, d aqeṛṛuy n wexxam-is ; d nukni i d axxam-is ma yella neṭṭef, neṣbeṛ yerna nețkel deg wayen i nessaram.  </p> 
 <p><a name="an_3:7">3:7</a> ?ef wannect-a i d-yenna Ṛṛuḥ iqedsen :  Ass-a ma yella teslam  i taɣect n Sidi Ṛebbi,  </p> 
 <p><a name="an_3:8">3:8</a>  ur sɣaṛayet ara ulawen-nwen  am wasmi i jehlen lejdud-nwen  m'akken i yi-sserfan deg unezṛuf  </p> 
 <p><a name="an_3:9">3:9</a>  anda ɛeṛden ad iyi-jeṛṛben   ɣas akken walan lecɣal akk  i xedmeɣ di ṛebɛin iseggasen.  </p> 
 <p><a name="an_3:10">3:10</a>  ?ef wayagi i rfiɣ ɣef lǧil-agi ,  dɣa nniɣ : Ulawen-nsen   beɛden fell-i, zgan ɛeṛqen,   ugin ad fehmen iberdan-iw.  </p> 
 <p><a name="an_3:11">3:11</a>  Seg wakken i rfiɣ,   gulleɣ ur kcimen asteɛfu-inu.  </p> 
 <p><a name="an_3:12">3:12</a> Ay atmaten, ḥadret ad yili gar-awen win ara yesseɣṛen ul-is, ara yeǧǧen cceṛ ad izdeɣ deg-s alamma issufeɣ-it i webrid n Sidi Ṛebbi yeddren.  </p> 
 <p><a name="an_3:13">3:13</a> ?emyenhut wway gar-awen yal ass, skud nezmer a d-nini « ass-a » am akken i gura di tira iqedsen iwakken yiwen deg-wen ur t-ițkellix ddnub, ur yesɣaṛay ul-is.  </p> 
 <p><a name="an_3:14">3:14</a> Ma yella neṭṭef alamma ț-țaggara di liman-nni i nesɛa di tazwara, akka ara nțekki di Lmasiḥ, </p> 
 <p><a name="an_3:15">3:15</a> akken yura di tira iqedsen :  Ass-a ma yella teslam   i taɣect n Sidi Ṛebbi,  ur sɣaṛayet ara ulawen-nwen  am asmi i jehlen  lejdud-nwen deg unezṛuf.   </p> 
 <p><a name="an_3:16">3:16</a> Anwa-ten wid i gjehlen ɣer Sidi Ṛebbi mi slan i taɣect-is, mačči d wid i d-yessufeɣ Sidna Musa si tmurt n Maṣer ?  </p> 
 <p><a name="an_3:17">3:17</a> Anwi i ɣef yerfa Sidi Ṛebbi azal n ṛebɛin n iseggasen, mačči d wid idenben i gessenger deg unezṛuf ? </p> 
 <p><a name="an_3:18">3:18</a> Anwa-ten wid i ɣef yeggul ur kcimen amkan anda ara steɛfun, mačči d wid i t-iɛuṣan ? </p> 
 <p><a name="an_3:19">3:19</a> Nwala ur kcimen ara ɣer westeɛfu n Sidi Ṛebbi axaṭer ugin ad amnen yis.  </p> 
 <p><a name="an_4:1">4:1</a> Skud mazal nezmer a nekcem ɣer westeɛfu i ɣ-yewɛed Sidi Ṛebbi, ilaq a naggad ur aɣ-ițfat ara lḥal, iwakken yiwen deg-wen ur s-yeqqaṛ ḍelmeɣ, iɛedda lweqt ur zmireɣ ara ad kecmeɣ.  </p> 
 <p><a name="an_4:2">4:2</a> Axaṭer lexbaṛ-agi n lxiṛ i ɣ-d ițțubeccṛen, d lexbaṛ-nni i d ițțubeccṛen i lejdud-nneɣ, lameɛna ur stenfɛen ara seg-s axaṭer mi s-slan ur t-qbilen ara.  </p> 
 <p><a name="an_4:3">4:3</a> Ma d nukni i t-iqeblen a nekcem ɣer westeɛfu-yagi i ɣef d-yenna Sidi Ṛebbi :  Deg wurrif  i deg lliɣ,  gulleɣ ur kcimen asteɛfu-inu . Sidi Ṛebbi yenna-d akka ɣas akken ifuk lecɣal-is seg wasmi i gexleq ddunit, </p> 
 <p><a name="an_4:4">4:4</a> akken yura di tira iqedsen ɣef wass wis sebɛa :  Sidi Ṛebbi yesteɛfa deg wass wis sebɛa seg wayen akk yexdem .  </p> 
 <p><a name="an_4:5">4:5</a> Yura daɣen : D lmuḥal ad kecmen ɣer westeɛfu-inu.  </p> 
 <p><a name="an_4:6">4:6</a> Imezwura i geslan i lexbaṛ-agi n lxiṛ ur kcimen ara ɣer westeɛfu yagi axaṭer ur t-qbilen ara, meɛna yella wamek ara kecmen wiyaḍ.  </p> 
 <p><a name="an_4:7">4:7</a> Aṭas n leqṛun mbeɛd, Sidi Ṛebbi yemmeslay-ed ɣef wass nniḍen iwumi i gsemma « ass-a » mi d-yenna seg yimi n Sidna Dawed : ( am akken yura iwsawen )  Ass-a ma yella teslam i taɣect-is ur sɣaṛayet ara ulawen-nwen.  </p> 
 <p><a name="an_4:8">4:8</a> Lemmer nnbi Yacuɛa yessaweḍ lejdud-nneɣ ɣer wemkan n westeɛfu, tili Sidi Ṛebbi ur d-yețmeslay ara ɣef wass nniḍen n westeɛfu.  </p> 
 <p><a name="an_4:9">4:9</a> Ar ass-a yeqqim-ed wass n westeɛfu i wegdud n Sidi Ṛebbi. </p> 
 <p><a name="an_4:10">4:10</a> Axaṭer win ara ikecmen deg westeɛfu n Sidi Ṛebbi ad isteɛfu daɣen si lecɣal-is am akken yesteɛfa nețța.  </p> 
 <p><a name="an_4:11">4:11</a> A newwet ihi amek ara nekcem ɣer westeɛfu-agi, a nḥader akken ur iɣelli yiwen am wegdud n wat Isṛail iɛuṣan Sidi Ṛebbi deg unezṛuf.  </p> 
 <p><a name="an_4:12">4:12</a> Axaṭer awal n Sidi Ṛebbi d awal n tudert yesɛan tazmert, qeṭṭiɛ akteṛ n ujenwi yesɛan snat n leǧwahi qeṭṭiɛen, ikeččem armi d lqaɛ n teṛwiḥt d ṛṛuḥ, armi d ger lemfaṣel d wadif, yețbeggin-ed ixemmimen n wul d wayen yețḥussu wemdan.  </p> 
 <p><a name="an_4:13">4:13</a> Ulac ayen yeffren zdat Sidi Ṛebbi deg wayen akk i d-ixleq, kullec iban-ed ɛinani zdat win ara ɣ-iḥasben.  </p> 
 <p><a name="an_4:14">4:14</a> Imi d Ɛisa Mmi-s n Ṛebbi i nesɛa d lmuqeddem ameqqran, nețța i gzemren i kullec, i gzegren igenwan ɣer Sidi Ṛebbi, ilaq-aɣ ihi a neḥrez ayen i nețbecciṛ ɣef liman-nneɣ.  </p> 
 <p><a name="an_4:15">4:15</a> Axaṭer lmuqeddem ameqqran i nesɛa mačči d win ur nezmir ara a d-yiḥnin fell-aneɣ m'ara ɣ-iwali necceḍ, imi nețța daɣen yețțujeṛṛeb deg wayen yellan, am nukni, meɛna ur yeɣli ara di ddnub.  </p> 
 <p><a name="an_4:16">4:16</a> A nețkel ihi, a nqeṛṛeb ɣer Sidi Ṛebbi anda tella ṛṛeḥma iwakken a naf ssmaḥ, a ɣ-iɛiwen di lweqt ilaqen.  </p> 
 <p><a name="an_5:1">5:1</a> Yal lmuqeddem ameqqran yețwaxtaṛ-ed iwakken ad iqdec ɣef Sidi Ṛebbi ɣef ddemma n yemdanen, ad yețqeddim lewɛadi d iseflawen ɣef ddemma n ddnubat nsen.  </p> 
 <p><a name="an_5:2">5:2</a> Yezmer ad ifhem wid ur nessin ara akk-d wid iḍaɛen, imi ula d nețța s yiman-is ur yeǧhid ara, yezmer ad yeɣleḍ.  </p> 
 <p><a name="an_5:3">5:3</a> Ihi ɣef lǧehd-agi i t-ixuṣṣen i glaq ad yefk iseflawen ɣef yiman-is nețța akk-d yemdanen nniḍen ɣef ddemma n ddnubat-nsen.  </p> 
 <p><a name="an_5:4">5:4</a> Yiwen ur izmir ad yeṭṭef amkan n lmuqeddem ameqqran ma yella mačči d Sidi Ṛebbi i t-id-isbedden, am akken i gesbedd nnbi Haṛun. </p> 
 <p><a name="an_5:5">5:5</a> Akka daɣen Lmasiḥ, mačči d nețța i gesbedden iman-is d lmuqeddem ameqqran lameɛna d Sidi Ṛebbi i t-isbedden mi s-yenna :   Kečč d Mmi, d nekk   i k-id-yefkan ɣer ddunit ass-a .  </p> 
 <p><a name="an_5:6">5:6</a> Yenna-yas daɣen :   Sbeddeɣ-k aț-țiliḍ d lmuqeddem  i dayem am akken i sbeddeɣ   Malxisadeq.    </p> 
 <p><a name="an_5:7">5:7</a> Asm'akken yella Lmasiḥ di ddunit s ṣṣifa n wemdan, acḥal i gedɛa, acḥal i gḥellel s nnhati d imeṭṭawen Sidi Ṛebbi i gzemren a t-isellek si lmut. ?ef ddemma n ṭṭaɛa-ines, yețwaqbel.  </p> 
 <p><a name="an_5:8">5:8</a> ?as akken d Mmi-s n Ṛebbi i gella, yelmed ṭṭaɛa s leɛtab i gɛeddan fell-as. </p> 
 <p><a name="an_5:9">5:9</a> S wakka i gewweḍ ɣer tmanegt tameqqrant, yuɣal d abrid n leslak n dayem i wid akk i s-yețțaɣen awal.  </p> 
 <p><a name="an_5:10">5:10</a> Sidi Ṛebbi isbedd-it ad yili d lmuqeddem ameqqran am akken i t-yella Malxisadeq.  </p> 
 <p><a name="an_5:11">5:11</a> Nezmer a d-nernu aṭas ɣef wannect-agi meɛna d ayen i weɛṛen i wsefhem, axaṭer tweɛṛem i lefhama.  </p> 
 <p><a name="an_5:12">5:12</a> Ilaq acḥal ayagi segmi i tuɣalem d iselmaden, kunwi atan mazal teḥwaǧem win ara wen-islemden lumuṛ imezwura n wawal n Ṛebbi ; ur tezmirem ara i weɣṛum, mazal-ikkun teḥwaǧem ayefki.  </p> 
 <p><a name="an_5:13">5:13</a> S kra n win mazal i teṭṭeḍ, d llufan i gella, ur yessin ara ad yextiṛ ger wayen yelhan d wayen n diri.  </p> 
 <p><a name="an_5:14">5:14</a> Ma d win meqqren yezmer ad yečč ayen yeseḥḥan, imi i gjeṛṛeb, yessen ad yextiṛ ger wayen yelhan d wayen n diri.  </p> 
 <p><a name="an_6:1">6:1</a> Ur ilaq ara a neqqim kan deg wayen nelmed di tazwara ɣef wawal n Lmasiḥ. Ilaq-aɣ a neddu ɣer zdat a nesnekmal almud-nneɣ, mbla ma nɛawed-ed i lsas s wadda ɣef wayen yeɛnan : nndama ɣef lecɣal n diri i gețțawin ɣer lmut, liman di Sidi Ṛebbi,  </p> 
 <p><a name="an_6:2">6:2</a> ayen yeɛnan aɣḍas akk-d țrusi n ifassen, ḥeggu n lmegtin neɣ lḥisab aneggaru. </p> 
 <p><a name="an_6:3">6:3</a> D ayen ara nexdem ma iserreḥ-aɣ Sidi Ṛebbi.  </p> 
 <p><a name="an_6:4">6:4</a> Ma d wid i d-yusan ɣer tafat, i gessefhem Ṛṛuḥ iqedsen, i gɛerḍen lbaṛakat n Ṛebbi, </p> 
 <p><a name="an_6:5">6:5</a> lbenna n wawal-is akk-d tezmert n ddunit i d-iteddun, </p> 
 <p><a name="an_6:6">6:6</a> ma yella ṭṭaxṛen i webrid n Ṛebbi ulamek ara d-uɣalen imi țɛawaden asemmeṛ i Mmi-s n Ṛebbi, sseɣlayen di lqima-s zdat yemdanen.  </p> 
 <p><a name="an_6:7">6:7</a> Akal yeṛwan aman i d-yețțaken lerẓaq i wid i t-izerɛen, lbaṛaka n Sidi Ṛebbi tețrusu-d fell-as. </p> 
 <p><a name="an_6:8">6:8</a> Meɛna ma yella yefka-d isennanen d ubuneqqaṛ, d akal ur nesɛi azal, ad ițwanɛel yerna qṛib a s-ceɛlen times.  </p> 
 <p><a name="an_6:9">6:9</a> ?as ma nețmeslay-ed akka a wid eɛzizen, nețkel fell-awen d abrid yelhan i tewwim, d win ara kkun isellken.  </p> 
 <p><a name="an_6:10">6:10</a> Sidi Ṛebbi d bab n lḥeqq, ur itețțu ara lecɣal-nwen d leḥmala nwen ɣef ddemma n yisem-is akk-d lxiṛ i mazal txeddmem-t i watmaten di liman.  </p> 
 <p><a name="an_6:11">6:11</a> Nebɣa ihi yal yiwen deg-wen ad iṭṭef deg webrid-agi alamma ț-țaggara iwakken aț-țawḍem ɣer wayen i tessaramem.  </p> 
 <p><a name="an_6:12">6:12</a> Ur țțilit ara d imeɛdazen meɛna ɛandet wid iweṛten s liman d ṣṣbeṛ nsen lweṛt i gewɛed Sidi Ṛebbi.  </p> 
 <p><a name="an_6:13">6:13</a> Asmi i gefka Sidi Ṛebbi lɛahed i Sidna Ibṛahim, yeggul s yixef-is, axaṭer ulac win yellan sennig-es, </p> 
 <p><a name="an_6:14">6:14</a> dɣa yenna :  Gulleɣ a k-barkeɣ, ad sseftiɣ dderya-k.   </p> 
 <p><a name="an_6:15">6:15</a> Akka ihi Sidna Ibṛahim yeṣbeṛ yuṛǧa armi i t-id-yewweḍ wayen i s-yewɛed Sidi Ṛebbi. </p> 
 <p><a name="an_6:16">6:16</a> Imdanen țgallan s wayen i ten-yugaren, s limin i ferrun tilufa ; </p> 
 <p><a name="an_6:17">6:17</a> daymi i geggul Sidi Ṛebbi i wid ara iweṛten ayen i sen-yewɛed, iwakken a d-ibeggen belli ur yețbeddil ara ṛṛay.  </p> 
 <p><a name="an_6:18">6:18</a> Lɛahed-agi i d-yefka Sidi Ṛebbi akk-d limin i geggul d ayen ur nețbeddil yerna ur yezmir ara a ten-inkkeṛ. Ma d nukni yeddurin ɣuṛ-es, d annect-agi i ɣ-isseǧhaden a neṭṭef mliḥ deg usirem i ɣ-d ițțunefken.  </p> 
 <p><a name="an_6:19">6:19</a> Asirem-agi d ayen yeṭṭfen tudert-nneɣ am umextaf ( tnejga ) yeṭṭfen lbabuṛ, yețɛedday akkin i leḥjab ɣer wemkan iqedsen, </p> 
 <p><a name="an_6:20">6:20</a> anda akken yekcem Ssid-nneɣ Ɛisa d amezwaru, ɣef ddemma-nneɣ yuɣal d lmuqeddem ameqqran i dayem akken yella Malxisadeq.  </p> 
 <p><a name="an_7:1">7:1</a> Malxisadeq-agi yella d agellid n Salem, d lmuqeddem n Sidi Ṛebbi ɛlayen. D nețța i gemmugren Sidna Ibṛahim mi d-yuɣal seg umenɣi i deg yeɣleb igelliden nniḍen, iwakken a t-ibarek.  </p> 
 <p><a name="an_7:2">7:2</a> I nețța i gefka Sidna Ibṛahim amur wis ɛecṛa n wayen akk i d-yerbeḥ seg umenɣi. Malxisadeq lmeɛna n yisem-is « agellid n lḥeqq », yețțusemma daɣen agellid n Salem yeɛni « agellid n lehna ».  </p> 
 <p><a name="an_7:3">7:3</a> Ur neẓri ara anwa i d baba-s neɣ anta i d yemma-s, ur nessin tajaddit-is, ur neẓri melmi i glul neɣ melmi i gemmut. Yella d lemtel n Mmi-s n Ṛebbi, yeqqim d lmuqeddem i dayem. </p> 
 <p><a name="an_7:4">7:4</a> Walit acḥal meqqeṛ ccan n win iwumi yefka Sidna Ibṛahim leɛcuṛ seg wayen i d-yerbeḥ deg umenɣi.  </p> 
 <p><a name="an_7:5">7:5</a> At Lewwi yellan d lmuqedmin, țțawin leɛcuṛ ɣef wat Isṛail yellan d atmaten-nsen akken i d-tenna ccariɛa, ɣas akken ula d nutni ț-țarwa n Sidna Ibṛahim.  </p> 
 <p><a name="an_7:6">7:6</a> Ma d Malxisadeq ur nelli ara n at Lewwi, yewwi leɛcuṛ s ɣuṛ Sidna Ibṛahim yerna iburek-it. </p> 
 <p><a name="an_7:7">7:7</a> Mbla ccekk win yețbaraken yugar win yețțubarken.  </p> 
 <p><a name="an_7:8">7:8</a> At Lewwi-agi yețțawin leɛcuṛ, d imdanen yețmețțaten, ma d Malxisadeq d win i ɣef d-nnant tira iqedsen :  Mazal idder.  </p> 
 <p><a name="an_7:9">7:9</a> Nezmer ihi a d-nini belli Lewwi yețțawin leɛcuṛ ɣef wat Isṛail, yefka leɛcuṛ i Malxisadeq uqbel a d-ilal s ufus n Sidna Ibṛahim yellan si lejdud-is ; </p> 
 <p><a name="an_7:10">7:10</a> axaṭer asmi yemmuger Malxisadeq Sidna Ibṛahim, Lewwi urɛad d-ilul.  </p> 
 <p><a name="an_7:11">7:11</a> Ccɣel i xeddmen lmuqedmin n at Lewwi, d lsas n ccariɛa yețțunefken i wegdud n wat Isṛail ; meɛna lemmer yennekmal ccɣel-agi, acuɣeṛ ihi ara d-yili lmuqeddem nniḍen am Malxisadeq mačči am Haṛun n at Lewwi ?  </p> 
 <p><a name="an_7:12">7:12</a> Ma yella ccɣel i xeddmen lmuqeddmin n at Lewwi yuɣal di rrif, ihi ula d ccariɛa aț-țuɣal di rrif. </p> 
 <p><a name="an_7:13">7:13</a> Axaṭer Ssid-nneɣ, ur d-yekki ara seg wedrum n at Lewwi, meɛna yekka-d seg wedrum nniḍen. Adrum-nni ulac deg-s ula d yiwen n lmuqeddem i gqedcen deg wudekkan n iseflawen.  </p> 
 <p><a name="an_7:14">7:14</a> Ihi neẓra belli Ssid-nneɣ yeffeɣ ed seg wedrum n Yahuda, yerna Sidna Musa ur d-yenni ara a d-yeffeɣ lmuqeddem seg wedrum agi.  </p> 
 <p><a name="an_7:15">7:15</a> Yella wayen i d-ibeggnen annect agi, axaṭer yeffeɣ-ed lmuqeddem nniḍen yecban Malxisadeq. </p> 
 <p><a name="an_7:16">7:16</a> Mačči d ccariɛa i t-yerran d lmuqeddem meɛna yuɣal d lmuqeddem s tezmert n tudert ur nețfaka ; </p> 
 <p><a name="an_7:17">7:17</a> imi yura fell-as :  Kečč d lmuqeddem i dayem  am Malxisadeq.  </p> 
 <p><a name="an_7:18">7:18</a> Lameṛ aqdim yeɛnan lmuqedmin yețwabeddel, axaṭer ixuṣṣ yerna ur yenfiɛ ara.  </p> 
 <p><a name="an_7:19">7:19</a> Ccariɛa n Musa ur tezmir ara a ɣ-terr d iḥeqqiyen zdat Sidi Ṛebbi, meɛna yella yiwen usirem s wayes ara nqeṛṛeb ɣuṛ-es ;  </p> 
 <p><a name="an_7:20">7:20</a> yerna ayagi yedṛa-d s limin n Sidi Ṛebbi, mačči am at Lewwi yuɣalen d lmuqedmin mbla limin ; </p> 
 <p><a name="an_7:21">7:21</a> ma d Sidna Ɛisa yesbedd-it Sidi Ṛebbi s limin mi s-yenna :  Sidi Ṛebbi yeggul  ur yeḥnit aț-țiliḍ  d lmuqeddem i dayem .   </p> 
 <p><a name="an_7:22">7:22</a> Ɛisa, d nețța i ɣ-iḍemnen lɛahed yifen amezwaru. </p> 
 <p><a name="an_7:23">7:23</a> Aṭas seg wat Lewwi i gellan d lmuqedmin axaṭer lmut ur ten-tețțaǧa ara ad dumen di ccɣel-nsen ; </p> 
 <p><a name="an_7:24">7:24</a> ma d Sidna Ɛisa, d win yețdumun, ur yuḥwaǧ ara a d-yeǧǧ lxedma-s n lmuqeddem i wayeḍ.  </p> 
 <p><a name="an_7:25">7:25</a> Daymi i gezmer ad isellek di mkul lweqt wid akk yețqeṛṛiben ɣer Ṛebbi s yisem-is, imi nețța yedder i dayem, ideɛɛu fell-asen ɣer Sidi Ṛebbi. </p> 
 <p><a name="an_7:26">7:26</a> D wagi i d lmuqeddem ameqqran i ɣ-ilaqen, d imqeddes, d azedgan, ur yesɛi ara lɛib, yemxalaf d imdanen idenben yerna ițwarfed sennig igenwan. </p> 
 <p><a name="an_7:27">7:27</a> Ur yeḥwaǧ ara ad yefk iseflawen am lmuqedmin nniḍen ɣef ddnubat-is neɣ ɣef wid n wegdud, lameɛna yefka iman-is d asfel yiwet n tikkelt kan ɣef ddemma n ddnubatnneɣ.  </p> 
 <p><a name="an_7:28">7:28</a> Lmuqedmin imeqqranen i d tesbeddad ccariɛa, d irgazen ixuṣṣen di lǧehd, ma d win i gesbedd Sidi Ṛebbi s limin deffir ccariɛa, d Mmi-s i gessaweḍ ɣer tezmert tameqqrant i dayem.  </p> 
 <p><a name="an_8:1">8:1</a> Deg wayen akk i d-nenna atan wayen yesɛan azal : Lmuqeddem nneɣ ameqqran yeṭṭef amkan n lḥekma ɣer tama tayeffust n Sidi Ṛebbi di tgelda n igenwan. </p> 
 <p><a name="an_8:2">8:2</a> Ixeddem ccɣel-is n lmuqeddem ameqqran deg wemkan iqedsen n tideț i gebna Sidi Ṛebbi, mačči d win i bnan yemdanen. </p> 
 <p><a name="an_8:3">8:3</a> Yal lmuqeddem sbedden-t iwakken ad yețqeddim lewɛadi d iseflawen, daymi i s-ilaq ula d nețța ad yesɛu ayen ara iqeddem ; </p> 
 <p><a name="an_8:4">8:4</a> lemmer Lmuqeddem-nneɣ ameqqran di ddunit i gella, ur yezmir ara ad yili d lmuqeddem nețța ur nelli ara seg wat Lewwi, imi llan wid yețqeddimen lewɛadi akken i d-tenna ccariɛa.  </p> 
 <p><a name="an_8:5">8:5</a> Ccɣel i xeddmen lmuqedemin agi d lemtel, d ccbiha n wayen yellan deg igenwan. Mi gekker Sidna Musa ad isbedd aqiḍun n temlilit, Sidi Ṛebbi yenna yas :  -- Muqel ! Xdem kullec am lemtel i k-d-ssekneɣ deg wedrar.  </p> 
 <p><a name="an_8:6">8:6</a> Meɛna tura Lmasiḥ yețțunefk as-d ccɣel yugaren wagi s waṭas, d nețța i d amcafeɛ-nneɣ ɣer Sidi Ṛebbi di leɛqed yifen amezwaru, ibedden ɣef lweɛd iṣeḥḥan.  </p> 
 <p><a name="an_8:7">8:7</a> Lemmer leɛqed amezwaru ur ixuṣṣ ara tili ur d-yețțili ara wayeḍ. </p> 
 <p><a name="an_8:8">8:8</a> Axaṭer asmi i glum Sidi Ṛebbi ɣef wegdud-is yenna :  A d-asen wussan i deg ara sbeddeɣ leɛqed ajdid  akk-d wegdud n Isṛail   d wegdud n Yahuda.  </p> 
 <p><a name="an_8:9">8:9</a>  Ur yețțili ara am leɛqed-nni  i xedmeɣ d lejdud-nsen  asmi i sen-ṭṭfeɣ afus  s sufɣeɣ-ten-id si tmurt n Maṣer ,  imi nutni ur ṭṭifen ara di leɛqed-inu  ula d nekk ǧǧiɣ-ten.  </p> 
 <p><a name="an_8:10">8:10</a>  Atan leɛqed ara sbeddeɣ gar-i d wegdud n Isṛail.  A wen-iniɣ  : M 'ara ɛeddin wussan-agi,  a sen-sfehmeɣ lumuṛat-inu,  a ten-skecmeɣ deg wulawen-nsen,  ad iliɣ d Illu-nsen, ad ilin d agdud-iw.  </p> 
 <p><a name="an_8:11">8:11</a>  Deg ussan-nni, yiwen ur yeqqaṛ i wayeḍ neɣ i gma-s  « issin Sidi Ṛebbi »   axaṭer ad iyi-issinen meṛṛa  seg umeẓyan ar umeqqran.  </p> 
 <p><a name="an_8:12">8:12</a>  A sen-semmḥeɣ ddnubat-nsen,  ur ten-id-țmektayeɣ ara.   </p> 
 <p><a name="an_8:13">8:13</a> Imi d-yehdeṛ ɣef leɛqed ajdid, leɛqed amezwaru yuɣal d aqdim ; ayen yellan d aqdim qṛib ad ițwakkes.  </p> 
 <p><a name="an_9:1">9:1</a> Leɛqed amezwaru yesɛa leqwanen yesɛan daɣen amkan anda ɛebbden Ṛebbi. </p> 
 <p><a name="an_9:2">9:2</a> Axaṭer sbedden yiwen uqiḍun n temlilit i deg llan sin imukan : Deg umkan amezwaru yețțusemman amkan iqedsen, yella lmeṣbeḥ akk-d ṭṭabla anda yețrusu weɣṛum yețțunefken d lweɛda.  </p> 
 <p><a name="an_9:3">9:3</a> Deg umkan-agi iqedsen yella yiwen n leḥjab ifeṛqen amkan iqedsen d umkan iqedsen nezzeh, </p> 
 <p><a name="an_9:4">9:4</a> tella dinna lḥila n ddheb i deg sseṛɣayen lebxuṛ akk-d usenduq n leɛqed iṛuccen s ddheb. Zdaxel n usenduq-agi yella uɛekkaz-nni n Haṛun yeǧǧuǧgen, illa daɣen aqbuc iččuṛen ț-țamanna akk-d teblaḍin i deg uran lumuṛat n Sidi Ṛebbi.  </p> 
 <p><a name="an_9:5">9:5</a> Sufella n usenduq-agi rsent snat n lmeṣnuɛat imetlen lmalayekkat, ɣumment s tili n wafriwen-nsent amkan-nni i țṛuccun s idammen n iseflawen i leɛfu n ddnubat. Mačči tura i d lweqt i deg ara d-nemmeslay ɣef wayagi meṛṛa. </p> 
 <p><a name="an_9:6">9:6</a> Akka i gers kullec deg wemkan-agi iqedsen, lmuqedmin keččmen ɣuṛ-es mkul lweqt iwakken ad xedmen ccɣel-nsen ;  </p> 
 <p><a name="an_9:7">9:7</a> ma d amkan iqedsen nezzeh, anagar lmuqeddem ameqqran i gkeččmen ɣuṛ-es yiwet n tikkelt i useggas, iwakken ad iqeddem idammen n iseflawen ɣef ddemma n ddnubat-is akk-d wid n wegdud.  </p> 
 <p><a name="an_9:8">9:8</a> Ṛṛuḥ iqedsen issefhem-aɣ-d belli ulac abrid ɣer wemkan iqedsen nezzeh skud mazal aqiḍun n temlilit. </p> 
 <p><a name="an_9:9">9:9</a> Ayagi yella d lemtel i lweqt-agi i deg nella ; lewɛadi d iseflawen i țțaken medden i Sidi Ṛebbi ur zmiren ara ad ssiwḍen ɣer ṣṣfa n wul. </p> 
 <p><a name="an_9:10">9:10</a> D ayen yeɛnan kan lɛaddat n ccariɛa ɣef wučči ț-țissit akk-d luḍu ; lɛaddat-agi llant-ed d lemtel kan armi d asmi yerra Sidi Ṛebbi kullec d ajdid.  </p> 
 <p><a name="an_9:11">9:11</a> Lmasiḥ yusa-d d lmuqeddem ameqqran n lxiṛ i d-iteddun, yezger i wemkan iqedsen yugaren kra n wayen yebna wemdan, yesɛan azal meqqṛen, ur nelli ara n ddunit-agi.  </p> 
 <p><a name="an_9:12">9:12</a> Yekcem yiwet n tikkelt kan ɣer wemkan iqedsen nezzeh, mačči d idammen n iɛejmiyen neɣ n iqelwacen i gewwi yid-es lameɛna d idammen-is nețța, s wannect-a i ɣ-d-yefda i dayem.  </p> 
 <p><a name="an_9:13">9:13</a> Axaṭer ma yella idammen n iɛejmiyen d iqelwacen akk-d yiɣed n tgenduzt yeṛɣan d asfel țṣeffin lǧețța n wid idenben m'ara ten ṛuccen yis-sen, </p> 
 <p><a name="an_9:14">9:14</a> amek ur aɣ-țṣeffin ara idammen n Lmasiḥ yefkan iman-is i Ṛebbi d asfel s tezmert n Ṛṛuḥ n dayem, nețța ur nesɛi lɛib ? Amek ur yessizdig ara ulawen-nneɣ si lecɣal ur nemɛin yețțawin ɣer lmut iwakken a nuɣal d iqeddacen n Sidi Ṛebbi yeddren.  </p> 
 <p><a name="an_9:15">9:15</a> ?ef wannect-agi i gella d amcafeɛ gar-aɣ d Ṛebbi s leɛqed agi ajdid, iwakken wid iwumi d-yessawel Sidi Ṛebbi ad weṛten lxiṛat n dayem i sen-yewɛed. Zemren ad weṛten ayagi s lmut-is i d-yedṛan, lmut-is i gtekksen ɣef yemdanen ddnubat-nsen n wasmi i llan seddaw n leɛqed amezwaru.  </p> 
 <p><a name="an_9:16">9:16</a> Ma yella walebɛaḍ yeǧǧa-d lewṣaya weqbel ad yemmet akken ad feṛqen ayla-s, ilaq ad aṛǧun alamma yemmut. </p> 
 <p><a name="an_9:17">9:17</a> Lewṣaya-agi ur tṣeḥḥa ara ma yella mazal bab-is yedder lameɛna m'ara yemmet aț-țuɣal tṣeḥḥa. </p> 
 <p><a name="an_9:18">9:18</a> Daymi leɛqed amezwaru daɣen yebda s tazzla n idammen.  </p> 
 <p><a name="an_9:19">9:19</a> Ula d Sidna Musa mi i d-yeɣṛa lumuṛ akken llan di Tawṛat, yeddem-ed taciṭa akk-d taḍuṭ tazeggaɣt, yebbeɣ-iten deg idammen n iɛejmiyen d iqelwacen akk-d waman, iṛucc yis-sen taktabt iqedsen akk-d wegdud meṛṛa, </p> 
 <p><a name="an_9:20">9:20</a> yenna :  Wigi d idammen n leɛqed i gesbedd Sidi Ṛebbi yid-wen.  </p> 
 <p><a name="an_9:21">9:21</a> Iṛucc daɣen s idammen-nni aqiḍun akk-d wayen yellan deg-s. </p> 
 <p><a name="an_9:22">9:22</a> Axaṭer ccariɛa teqqaṛ-ed kullec ad yeṣfu s idammen, ulac leɛfu mbla tazzla n idammen.  </p> 
 <p><a name="an_9:23">9:23</a> Imi ayagi akk i gmetlen ayen yellan deg igenwan ilaq ad ițwaṣeffi s idammen n iseflawen, ula d ayen yellan deg igenwan ilaq ad ițwaṣeffi s idammen n wesfel yifen iseflawen imezwura.  </p> 
 <p><a name="an_9:24">9:24</a> Axaṭer Lmasiḥ ur yekcim ara ɣer wemkan iqedsen i bnan ifasen n yemdanen, yellan d lemtel n win n tideț, meɛna yuli ɣer igenni anda yella tura d amcafeɛ-nneɣ zdat Sidi Ṛebbi.  </p> 
 <p><a name="an_9:25">9:25</a> Lmuqeddem ameqqran ikeččem mkul aseggas ɣer wemkan iqedsen nezzeh, iwakken ad iqeddem idammen n lmal, ma d Lmasiḥ ur ikcim ara iwakken ad isebbel iman-is aṭas n tikkal ;  </p> 
 <p><a name="an_9:26">9:26</a> neɣ m'ulac, yili yeɛteb aṭas n iberdan seg wasmi i d-texleq ddunit. Lameɛna yusa-d di zzman-agi aneggaru yiwet n tikkelt kan, isebbel iman-is d asfel iwakken ad ikkes ddnub.  </p> 
 <p><a name="an_9:27">9:27</a> Lmut tețțawi imdanen yiwet n tikkelt kan imiren a d-yili lḥisab.  </p> 
 <p><a name="an_9:28">9:28</a> Ula d Lmasiḥ yefka iman-is yiwet n tikkelt kan iwakken ad iɛebbi ddnubat n waṭas n yemdanen, a d yuɣal tikkelt tis snat, mačči iwakken ad yekkes daɣen ddnubat n yemdanen meɛna iwakken ad isellek wid i t-yețṛaǧun  </p> 
 <p><a name="an_10:1">10:1</a> Ccariɛa n Musa ur d-țbeggin ara tideț akken tella, meɛna d lemtel n lxiṛat i d-iteddun, daymi ur tezmir ara aț-țessiweḍ ɣer tezdeg ikemlen wid yețqeṛṛiben ɣer Ṛebbi s iseflawen i țqeddimen seg useggas ɣer useggas. </p> 
 <p><a name="an_10:2">10:2</a> Ihi tura lemmer wid yețqeddimen iseflawen-agi, țwaṣeffan si ddnubat nsen, tili ur țțuɣalen ara ad fken iseflawen ɣef ddnubat-nsen, imi ad ḥṣun deg wulawen-nsen belli ṣfan. </p> 
 <p><a name="an_10:3">10:3</a> Meɛna s iseflawen-agi țmektayen-d yal aseggas belli mazal-iten d imednuben. </p> 
 <p><a name="an_10:4">10:4</a> Imi d lmuḥal idammen n iɛejmiyen d iqelwacen ad kksen ddnubat. </p> 
 <p><a name="an_10:5">10:5</a> Daymi mi i gțeddu a d-yas Lmasiḥ ɣer ddunit yenna i Sidi Ṛebbi :  Ur tebɣiḍ iseflawen,   ur tebɣiḍ lewɛadi ;  lameɛna tefkiḍ-iyi-d   ɣer ddunit s ṣṣifa n wemdan.  </p> 
 <p><a name="an_10:6">10:6</a>  Ur teqbileḍ iseflawen   n lmal i tețțeț tmes,  ur teqbileḍ iseflawen   itekksen ddnub ;    </p> 
 <p><a name="an_10:7">10:7</a>  Dɣa nniɣ : Aql-iyi-n ay Illu-yiw,  usiɣ-ed ad xedmeɣ lebɣi-k,  akken yura fell-i di tektabt iqedsen.   </p> 
 <p><a name="an_10:8">10:8</a> Teslam d acu i d-yenna Lmasiḥ ! Yenna : Ur tebɣiḍ iseflawen d lewɛadi,  ur teqbileḍ iseflawen n lmal  i tețțețtmes ur teqbileḍ iseflawen  itekksen ddnub,  ɣas akken iseflawen-agi țțunefken akken yura di ccariɛa.  </p> 
 <p><a name="an_10:9">10:9</a> Yerna yenna :  Aql-iyi usiɣ-ed iwakken ad xedmeɣ lebɣi-k . S wakka Sidi Ṛebbi yekkes akk iseflawen imezwura, yerra-d deg wemkan-nsen asfel n Lmasiḥ.  </p> 
 <p><a name="an_10:10">10:10</a> Ɛisa Lmasiḥ yexdem lebɣi n Sidi Ṛebbi, isebbel iman-is d asfel, iṣeffa-yaɣ si ddnub ɣef yiwet n tikkelt. </p> 
 <p><a name="an_10:11">10:11</a> Lmuqedmin țqeddimen mkul ass iseflawen n lmal ur nezmir ad kksen ddnub.  </p> 
 <p><a name="an_10:12">10:12</a> Ma d nețța yefka yiwen wesfel kan i dayem ɣef ddemma n ddnubat ; dɣa yeṭṭef amkan n lḥekma ɣer tama tayeffust n Sidi Ṛebbi, </p> 
 <p><a name="an_10:13">10:13</a> alamma uɣalen yeɛdawen-is seddaw iḍaṛṛen-is.  </p> 
 <p><a name="an_10:14">10:14</a> S yiwen wesfel kan yessazdeg i dayem wid yețwaxtaṛen. </p> 
 <p><a name="an_10:15">10:15</a> Ula d Ṛṛuḥ iqedsen ibeggen-it-id imi gura di tira iqedsen :  </p> 
 <p><a name="an_10:16">10:16</a>  Sidi Ṛebbi yenna : atan leɛqed  ara sbeddeɣ gar-i yid-sen, M 'ara ɛeddin wussan-agi  ad skecmeɣ lumuṛ-inu   deg wulawen-nsen,  a ten-aruɣ di lɛeqliya-nsen  </p> 
 <p><a name="an_10:17">10:17</a> Yenna daɣen :  Ur d-țmektayeɣ ara ddnubat akk-d yir lecɣal-nsen.  </p> 
 <p><a name="an_10:18">10:18</a> Ma yella Sidi Ṛebbi yeɛfa-yaɣ ddnubat-nneɣ, acuɣeṛ ihi i neḥwaǧ tura iseflawen n lmal ɣef ddnub.  </p> 
 <p><a name="an_10:19">10:19</a> Ay atmaten, imi uzzlen idammen n Ɛisa Lmasiḥ fell-aneɣ, nețkel a nekcem ɣer wemkan iqedsen, </p> 
 <p><a name="an_10:20">10:20</a> axaṭer yeldi-yaɣ abrid ajdid ɣer tudert mi gcerreg leḥjab, yeɛni lǧețța-s ițțusemmṛen.  </p> 
 <p><a name="an_10:21">10:21</a> Nesɛa lmuqeddem ameqqran yellan d aqeṛṛuy ɣef wexxam n Sidi Ṛebbi.  </p> 
 <p><a name="an_10:22">10:22</a> A nqeṛṛeb ihi ɣer Ṛebbi s wul d liman ikemlen, s wulawen-nneɣ zeddigen seg yir ixemmimen, s lǧețțat-nneɣ yuraden s waman yeṣfan.  </p> 
 <p><a name="an_10:23">10:23</a> Ilaq a neṭṭef deg usirem-nneɣ s wayes i nețcehhid, axaṭer win i ɣ-iɛuhden iteṭṭef deg wawal-is. </p> 
 <p><a name="an_10:24">10:24</a> A nțemḥadar wway gar-aneɣ, a nțemweṣṣi ɣef leḥmala d lecɣal yelhan.  </p> 
 <p><a name="an_10:25">10:25</a> Ur ilaq ara a neṭṭixeṛ si tejmaɛt n watmaten akken uɣen tannumi kra nniḍen, meɛna a nțemyenhut wway gar-aneɣ imi ass n tuɣalin n Ssid nneɣ iqeṛṛeb-ed.  </p> 
 <p><a name="an_10:26">10:26</a> Ma yella nețkemmil nețɛici di ddnub s lebɣi-nneɣ yili nukni nessen tideț, ur d-yeqqim ara wesfel ara ɣ-yekksen ddnub-nneɣ,  </p> 
 <p><a name="an_10:27">10:27</a> yeqqim-aɣ-ed kan a neṛǧu s lxuf ameqqran lḥisab i d-ițeddun ț-țmes iṛeqqen ara yeččen wid iɛuṣan Ṛebbi.  </p> 
 <p><a name="an_10:28">10:28</a> Kra n win i gxulfen ccariɛa n Musa, ma yella cehden-d fell-as sin neɣ tlata inigan belli yuklal lmut ad immet mbla ṛṛeḥma ; </p> 
 <p><a name="an_10:29">10:29</a> amek ihi ara tedṛu d win ara yewten di Mmi-s n Ṛebbi, ur neḥsib ara idammen n leɛqed i t-iṣeffan, ara iregmen Ṛṛuḥ iqedsen i ɣ-d-yewwin ṛṛeḥma n Sidi Ṛebbi. </p> 
 <p><a name="an_10:30">10:30</a> Axaṭer neẓra anwa i d-yennan :  ?țaṛ d ayla-w, d nekk ara ten-ixelṣen akken uklalen Yenna daɣen :  D nețța ara iḥasben agdud-is.   </p> 
 <p><a name="an_10:31">10:31</a> A nnger n win ara d-yeɣlin ger ifassen n Sidi Ṛebbi yeddren !  </p> 
 <p><a name="an_10:32">10:32</a> Mmektit-ed ussan imezwura i deg twalam tafat n Sidi Ṛebbi d wamek tqublem leɛtab di tegniț n ccedda : </p> 
 <p><a name="an_10:33">10:33</a> seg yiwet n tama reggmen-kkun, kksen fell-awen sser, si tama nniḍen tbeddem ɣer wid iwumi yedṛa wayagi.  </p> 
 <p><a name="an_10:34">10:34</a> ?-țideț tḥunnem ɣef yimeḥbas yerna tqeblem s lfeṛḥ a wen-kksen ayla nwen, axaṭer teẓram belli tesɛam ayen yugaren ayagi yerna d ayen yețdumun. </p> 
 <p><a name="an_10:35">10:35</a> Ihi ḥadret a wen-iṛuḥ laman i tesɛam ɣer Ṛebbi axaṭer a wen-d-yawi rrbeḥ d ameqqran.  </p> 
 <p><a name="an_10:36">10:36</a> Ilaq-awen aț-țesɛum ṣṣbeṛ iwakken aț-țxedmem lebɣi n Ṛebbi iwakken a wen-d-yefk ayen i wen yewɛed.  </p> 
 <p><a name="an_10:37">10:37</a>  Drus i mazal, di kra n lweqt a d-yaweḍ win akken ara d-yasen,  ur yețɛeṭṭil ara. </p> 
 <p><a name="an_10:38">10:38</a> Aḥeqqi ɣer ɣuṛ-i d win i gțeklen fell-i, yesɛan liman deg wul-is meɛna ma iwexxeṛ fell-i  ad zziɣ udem-iw fell-as.  </p> 
 <p><a name="an_10:39">10:39</a> Ma d nukni ur nelli ara seg wid yeṭṭixiṛen i webrid n Ṛebbi, ur nelli ara seg wid yețțuɣalen ɣer deffir, yețḍiɛen, lameɛna nukni seg wid yesɛan liman, nețțeddu deg ubrid n leslak.  </p> 
 <p><a name="an_11:1">11:1</a> Liman ɣer Ṛebbi, d lețkal nesɛa belli a ɣ-d-yaweḍ wayen i nețṛaǧu, ɣas ur t-nwala ara s wallen-nneɣ neẓra ț-țideț yella. </p> 
 <p><a name="an_11:2">11:2</a> Si zik wid i gɛeǧben i Sidi Ṛebbi, d wid yesɛan liman deg-s.  </p> 
 <p><a name="an_11:3">11:3</a> S liman i nefhem belli ddunit tețwaxleq s wawal n Ṛebbi ; ihi ayen nețwali yekka-d seg wayen ur nețwali ara.  </p> 
 <p><a name="an_11:4">11:4</a> S liman i gqeddem Habil asfel i Sidi Ṛebbi axiṛ n wesfel n gma-s Kahin, ɣef ddemma n liman-ines Sidi Ṛebbi yeqbel asfel-ines yerna iḥseb-it d aḥeqqi ; daymi ɣas yemmut yeqqim-ed d lemtel ɣef liman.  </p> 
 <p><a name="an_11:5">11:5</a> S liman, Hanux yețwarfed ɣer igenni mbla ma tɛedda fell-as lmut, iɣab ɣef wallen, ur d-iban ara axaṭer irfed-it Sidi Ṛebbi ɣuṛ-es. Uqbel ad yețwarfed yeẓra belli yeɛǧeb i Sidi Ṛebbi. </p> 
 <p><a name="an_11:6">11:6</a> Ihi, mbla liman d lmuḥal ad yeɛǧeb yiwen i Ṛebbi, axaṭer win ara iqeṛṛben ɣuṛ-es ilaq ad yamen belli yella yerna iqebbel-ed wid yețnadin fell-as.  </p> 
 <p><a name="an_11:7">11:7</a> S liman, i gumen nnbi Nuḥ ayen i s-d-iweḥḥa Sidi Ṛebbi ɣef wayen ara yedṛun, ɣas akken mazal ur iwala acemma s wallen-is, yebna lbabuṛ iwakken ad isellek at wexxam-is. S wakka i gḥuseb at ddunit imi yuɣ awal i Sidi Ṛebbi, yuɣal d aḥeqqi ɣuṛ-es ɣef ddemma n liman yesɛa.  </p> 
 <p><a name="an_11:8">11:8</a> S liman i guɣ Ibṛahim awal i Sidi Ṛebbi mi s-d-yessawel ad iṛuḥ ɣer yiwet n tmurt ara s-yefk d lweṛt ; iṛuḥ ɣas akken ur yeẓri ara ɣer wanda ițeddu. </p> 
 <p><a name="an_11:9">11:9</a> S liman daɣen i gɛac am ubeṛṛani di tmurt i s-yewɛed Sidi Ṛebbi, yezdeɣ deg iqiḍunen am nețța am warraw-is Isḥaq akk-d Yeɛqub iweṛten yid-es ayen akken i s-yewɛed Sidi Ṛebbi.  </p> 
 <p><a name="an_11:10">11:10</a> Yețṛaǧu tamdint ibedden ɣef lsas iǧehden, tin akken yebna Sidi Ṛebbi s yiman-is.  </p> 
 <p><a name="an_11:11">11:11</a> S liman, ?ara tesɛa-d dderya ɣas akken ț-țiɛiqeṛt yerna meqqeṛt di leɛmeṛ, tumen belli win i s-yefkan lɛahed, ad iṭṭef deg wawal-is.  </p> 
 <p><a name="an_11:12">11:12</a> Daymi seg yiwen wergaz iwumi kkawen ifadden teffeɣ-ed  dderya s waṭas dderya n dderya-k ad ilin am yitran n igenni, am ṛṛmel yellan ɣef rrif n lebḥeṛ, ur yezmir yiwen a ten yeḥseb.  </p> 
 <p><a name="an_11:13">11:13</a> Di liman, i mmuten akk yemdanen-agi uqbel a ten-id-yaweḍ wayen i sen-yewɛed Sidi Ṛebbi, lameɛna walan-t si lebɛid feṛḥen yis yerna setɛeṛfen belli  d ibeṛṛaniyen, d imsebriden di ddunit.  </p> 
 <p><a name="an_11:14">11:14</a> Wid iheddṛen akka, iban țnadin tamurt i yiman-nsen. </p> 
 <p><a name="an_11:15">11:15</a> Lemmer ndemmen imi ǧǧan tamurt-nsen tili uɣalen ɣuṛ-es, </p> 
 <p><a name="an_11:16">11:16</a> meɛna nutni țqelliben ɣef tmurt ifazen yeɛni tin n igenwan, daymi Sidi Ṛebbi ur issetḥa ara ad ițțusemmi d Illu-nsen axaṭer ihegga yasen tamurt.  </p> 
 <p><a name="an_11:17">11:17</a> S liman i gefka Ibṛahim mmi-s Isḥaq d asfel mi i t-ijeṛṛeb Sidi Ṛebbi, nețța iwumi d-țunefkent lemɛahdat, yeqbel ad yefk mmi-s awḥid d asfel, </p> 
 <p><a name="an_11:18">11:18</a> nețța iwumi i d-yenna Sidi Ṛebbi :  Seg Isḥaq ara k-d-fkeɣ dderya ara irefden isem-ik.   </p> 
 <p><a name="an_11:19">11:19</a> Yețkel ɣef Ṛebbi bab n tezmert belli yezmer a d-isseḥyu ula si ger lmegtin daymi i s-d-yerra mmi-s : ayagi yella-d d lemtel.  </p> 
 <p><a name="an_11:20">11:20</a> S liman, Isḥaq iburek arraw-is Yeɛqub akk-d Icaɛu ɣef ddemma n wayen i d-iteddun.  </p> 
 <p><a name="an_11:21">11:21</a> S liman daɣen i gburek Yeɛqub arraw n Yusef uqbel ad yemmet, s liman i gsenned ɣef wuɛekkaz iwakken ad iɛbed Ṛebbi.  </p> 
 <p><a name="an_11:22">11:22</a> S liman i gcar Sidna Yusef uqbel ad immet ɣef tuffɣa n wat Isṛail si tmurt n Maṣer, i gweṣṣa ad awin iɣsan-is yid-sen.  </p> 
 <p><a name="an_11:23">11:23</a> S liman, imawlan n Sidna Musa ffren-t tlata n wagguren mi d-ilul axaṭer walan aqcic yecbeḥ dɣa ur uggaden ara lameṛ n ugellid.  </p> 
 <p><a name="an_11:24">11:24</a> S liman, mi meqqeṛ Sidna Musa ur yeqbil ara ad ițțusemmi d mmi-s n yelli-s n Ferɛun, </p> 
 <p><a name="an_11:25">11:25</a> yextaṛ ad yeɛteb d wegdud n Ṛebbi wala ad iqqim di zzhu n ddunit-agi yețțawin ɣer ddnub.  </p> 
 <p><a name="an_11:26">11:26</a> Yefhem belli leɛtab n Lmasiḥ, d sɛaya tameqqrant yugaren igerrujen n tmurt n Maṣer axaṭer iwala ɣer zdat lerbaḥ i t-yețṛaǧun.  </p> 
 <p><a name="an_11:27">11:27</a> S liman i d-iffeɣ si tmurt n Maṣer ur yuggad ara agellid iweɛṛen, yeṭṭef di liman am win iwalan win akken ur yețwali yiwen.  </p> 
 <p><a name="an_11:28">11:28</a> S liman i gefka lameṛ ad zlun izimer n leslak, i gṛucc tiwwura s idammen n izimer-nni iwakken m'ara d-iɛeddi win yessengaren ur yețnal ara imenza i d-ilulen ɣer wat Isṛail.  </p> 
 <p><a name="an_11:29">11:29</a> S liman, agdud n Isṛail yezger ɣef wuḍar i lebḥeṛ azeggaɣ, ma d imaṣriyen mi ɛeṛden ad zegren am nutni, yečča-ten.  </p> 
 <p><a name="an_11:30">11:30</a> S liman i ɣlin leswaṛ n temdint n Yeriku mi i s-yezzi wegdud n Isṛail sebɛa wussan.  </p> 
 <p><a name="an_11:31">11:31</a> S liman, Ṛaḥab yellan d yir tameṭṭut ur temmut ara akk-d wid ur numin ara s Ṛebbi axaṭer testeṛḥeb akken ilaq s wid i d-yusan ad ssiwḍen lexbaṛ i wat Isṛail a sen-awin lexbaṛ.  </p> 
 <p><a name="an_11:32">11:32</a> D acu ara d-iniɣ daɣen ? Aṭas n lweqt i glaqen iwakken a d-hedṛeɣ ɣef Gidɛun, ɣef Baraq, ɣef Samsun, ɣef Jifti, ɣef Sidna Dawed, ɣef Camwil neɣ ɣef lenbiya meṛṛa.  </p> 
 <p><a name="an_11:33">11:33</a> Wid i grebḥen deg umenɣi tigeldiwin nniḍen s liman, xedmen anagar lḥeqq, țțunefkent-asen-d lemɛahdat, zemmemen imawen n yizmawen, </p> 
 <p><a name="an_11:34">11:34</a> ɣelben tazmert n tmes, menɛen i ujenwi qeṭṭiɛen, ḥlan si lehlakat-nsen, zewṛen deg umenɣi, lɛeskeṛ n tmura nniḍen rewlen zdat-sen.  </p> 
 <p><a name="an_11:35">11:35</a> Kra n tilawin walant wid i sent-yemmuten uɣalen-d si ger lmegtin, wiyaḍ țwaqehṛen meɛna ur qbilen ara ṛṛeḥma n yemdanen iwakken ad sɛun ḥeggu n tideț. </p> 
 <p><a name="an_11:36">11:36</a> Wiyaḍ daɣen țwaqehṛen s ustehzi, s ujelkkaḍ, s snasel d leḥbus.  </p> 
 <p><a name="an_11:37">11:37</a> ?waṛejmen, țwajeṛben, țwagezmen s umencaṛ, mmuten s ujenwi, teddun sya ɣer da, llebsa nsen d ibḍanen n wulli ț-țɣeṭṭen, yețwakkes-asen kullec, țwaḥeqṛen, țwaqehṛen.  </p> 
 <p><a name="an_11:38">11:38</a> Nutni ur tuklal ara ddunit, țmenṭaren deg unezṛuf, deg idurar, deg ifran d mkul amkan n ddunit.  </p> 
 <p><a name="an_11:39">11:39</a> Widak-agi meṛṛa yețwaqeblen ɣer Ṛebbi s liman-nsen urɛad i ten-id yewweḍ wayen i sen-yewɛed,  </p> 
 <p><a name="an_11:40">11:40</a> Axaṭer Sidi Ṛebbi ihegga-yaɣ ayen yifen ayen akken i sen-yewɛed i nutni, iwakken ur țțawḍen ara ɣer wayen akken ikemlen mbla ma nțekka yid-sen.  </p> 
 <p><a name="an_12:1">12:1</a> Ula d nukni ihi imi i ɣ-d zwaren waṭas inagan agi, a nḍeggeṛ taɛkumt-nneɣ akk-d ddnub i ɣ-iɣummen, a nexdem s ṣṣbeṛ ccɣel-agi i ɣ-d-ițțunefken.  </p> 
 <p><a name="an_12:2">12:2</a> A nṛeṣṣi tamuɣli-nneɣ di Ɛisa Lmasiḥ, nețța i ɣ-d-ildin abrid n liman yerna yessawaḍ-it ɣer lekmal ; mi geẓra lfeṛḥ i t-yețṛaǧun, yeqbel leɛtab ɣef wumidag, yeqbel tamḥeqṛanit akk-d lḥecma, dɣa yeṭṭef amkan n lḥekma ɣer tama tayeffust n Sidi Ṛebbi.  </p> 
 <p><a name="an_12:3">12:3</a> Xemmemet ihi ɣuṛ-es aț-țwalim amek i geqbel leɛtab n yemdanen imednuben, iwakken ur tɛeggum ara, ur tfeččlem ara ; </p> 
 <p><a name="an_12:4">12:4</a> axaṭer kunwi mazal ur tennuɣem ara akk-d ddnub armi d lmut, </p> 
 <p><a name="an_12:5">12:5</a> yerna tețțum lewṣayat i wen-d-ițțak am warraw-is.  A mmi ur ḥeqqeṛ ara   tiyita n Sidi Ṛebbi,  ur feččel ara m'ara d-izzem fell-ak  </p> 
 <p><a name="an_12:6">12:6</a>  axaṭer Sidi Ṛebbi   yețqassa wid i gḥemmel,  yețțak tiɣṛit   i wid i geḥseb d arraw-is .  </p> 
 <p><a name="an_12:7">12:7</a> Qeblet leɛtab, imi Sidi Ṛebbi iḥseb-ikkun d arraw-is ; axaṭeṛ ulac argaz ur nețqassa ara mmi-s ; </p> 
 <p><a name="an_12:8">12:8</a> lameɛna ma yella tmenɛem i tiyita-agi i gețḥazen imdanen meṛṛa, atan ihi ur tellim ara d dderya n leḥlal, meɛna tețțusemmam d arraw n leḥṛam. </p> 
 <p><a name="an_12:9">12:9</a> Imi ibabaten-nneɣ i ɣ-d-isɛan țțaken-aɣ tiyita yerna nqudeṛ-iten, amek ur nețqadaṛ ara Ṛebbi yellan d Baba-tneɣ s Ṛṛuḥ iqedsen, iwakken a nesɛu tudert ? </p> 
 <p><a name="an_12:10">12:10</a> Imawlan-nneɣ țṛebbin-aɣ dagi di ddunit akken i sen yehwa, lameɛna Baba-tneɣ n igenwan yețțak-aɣ tiɣṛit di nnfeɛ-nneɣ iwakken a nuɣal d izedganen am nețța. </p> 
 <p><a name="an_12:11">12:11</a> S tideț m'ara ɣ-țṛebbin yețɣiḍ aɣ lḥal lameɛna m'ara tɛeddi teswiɛt-nni, a naf belli d ayen yelhan i tudert-nneɣ.  </p> 
 <p><a name="an_12:12">12:12</a>  Sǧehdet ihi iɣallen-nwen yeɛyan akk ț-țgecrar-nwen ifeclen. </p> 
 <p><a name="an_12:13">12:13</a>  Ṛeṣṣit iḍaṛṛen-nwen, ddut deg ubrid n lewqam,   iwakken win isquḍuṛen ur iɣelli ara meɛna ad ibedd.  </p> 
 <p><a name="an_12:14">12:14</a> Nadit amek ara tilim di lehna d medden meṛṛa, nadit ɣef ṣṣfa axaṭer win ur neṣfi ara ur izmir ara ad iwali Sidi Ṛebbi.  </p> 
 <p><a name="an_12:15">12:15</a> ?adret ad yili gar-awen win ara yeṭṭixṛen ɣef ṛṛeḥma n Sidi Ṛebbi, ara yesɛun lɣecc, a t-yeǧǧ ad yefk ixulaf deg wul-is alamma yuɣal d ugur ara iḍuṛṛen wiyaḍ.  </p> 
 <p><a name="an_12:16">12:16</a> ?uṛ-wat ad yili gar-awen win ara ijehlen, ad iffeɣ i iberdan n Ṛebbi am Icaɛu yezzenzen lḥeqq-is n umenzu s uḍebsi n lmakla. </p> 
 <p><a name="an_12:17">12:17</a> Teẓram mbeɛd, mi gebɣa ad iwṛet lbaṛaka s ɣuṛ baba-s ur yețwaqbel ara ɣas akken yețḥellil-it s imeṭṭawen, ur s-yufi ara abrid amek ara s-ibeddel ṛṛay. </p> 
 <p><a name="an_12:18">12:18</a> Kunwi ur tqeṛṛbem ara am wegdud n Isṛail ɣer wedrar i gezmer wemdan a t-yennal, i deg tecɛel tmes ; ur twalam ara am nutni asigna d ṭṭlam akk-d țbuciḍant, </p> 
 <p><a name="an_12:19">12:19</a> ur teslim ara am nutni i ṣṣut n lbuq neɣ i ṛṛɛud n lehḍur-nni armi eɛnan ɣer Ṛebbi ur sen-d-irennu ula d yiwen n wawal.  </p> 
 <p><a name="an_12:20">12:20</a> Axaṭer ur qbilen ara imeslayen-agi :  ?as d yiwen si lmal ara d-iqeṛṛben ɣer wedrar-agi, ad immet s weṛjam.   </p> 
 <p><a name="an_12:21">12:21</a> Ayagi d ayen yessexlaɛen armi ula d Sidna Musa yenna :  Tekcem-iyi tugdi armi i țergigiɣ.  </p> 
 <p><a name="an_12:22">12:22</a> Lameɛna kunwi tqeṛṛbem ɣer wedrar n Siyun, ɣer temdint n Sidi Ṛebbi bab n tudert, ɣer temdint n Lquds yellan deg igenwan anda llant luluf n lmalayekkat.  </p> 
 <p><a name="an_12:23">12:23</a> Tqeṛṛbem ɣer tejmaɛt n wid yextaṛ Ṛebbi d imezwura yesɛan ismawen-nsen uran deg igenwan. Tqeṛṛbem ɣer Ṛebbi nețța i gḥekkmen ɣef yemdanen meṛṛa, tqeṛṛbem ɣer leṛwaḥ n iḥeqqiyen i gewwḍen ɣer lekmal.  </p> 
 <p><a name="an_12:24">12:24</a> Tqeṛṛbem daɣen ɣer Ɛisa i ɣ-ildin abrid ɣer Ṛebbi s lemɛahda tajdiṭ akk-d idammen-is yuzzlen, yesɛan azal akteṛ n wid n Habil.  </p> 
 <p><a name="an_12:25">12:25</a> ?uṛ-wat ihi, smeḥsiset i win i wen-d-ițmeslayen, ur xeddmet ara am wat Isṛail yugin ad semḥessen i win i sen-d-iceggeɛ Sidi Ṛebbi akken a d-uɣalen ɣer webrid, axaṭer ma yella nutni yeɣli-d fell-asen lɛiqab n Ṛebbi amek ara nemneɛ seg-s nukni, m'ur nuɣ ara awal i win i ɣ-d-ițweṣṣin seg igenwan. </p> 
 <p><a name="an_12:26">12:26</a> Zik-nni, s ṣṣut-is yessenhez lqaɛa, ma ț-țura yefka-d lemɛahda-agi :  Tikkelt nniḍen ad senhezzeɣ daɣen mačči kan ddunit meɛna ula d igenwan .  </p> 
 <p><a name="an_12:27">12:27</a> Imeslayen-agi  « tikkelt nniḍen daɣen » sbeggnen-d belli ayen yețwaxelqen ad yenhezz ad yenger iwakken a d-yeqqim kan wayen yețdumun. </p> 
 <p><a name="an_12:28">12:28</a> ?ef wannect-agi imi i ɣ-d tețțunefk tgeldit ibedden ɣef lsas iṣeḥḥan a neḥmed a ncekkeṛ Sidi Ṛebbi s weɛbad i s-iɛeǧben, s liman ț-țugdi. </p> 
 <p><a name="an_12:29">12:29</a> Axaṭer Illu-nneɣ am tmes itețțen.  </p> 
 <p><a name="an_13:1">13:1</a> Kemmlet myeḥmalet wway gar-awen am atmaten, </p> 
 <p><a name="an_13:2">13:2</a> ur tețțut ara daɣen belli ilaq-awen aț-țesṭreḥbem s ibeṛṛaniyen axaṭer aṭas i gesṭṛeḥben s lmalayekkat mbla ma ẓran. </p> 
 <p><a name="an_13:3">13:3</a> Xemmemet ihi ɣef yimeḥbas am akken yid-sen i tețwaḥebsem, mmektit-ed wid yenneɛtaben am akken ula d kunwi tenneɛtabem yid-sen. </p> 
 <p><a name="an_13:4">13:4</a> Ilaq-awen aț-țefkem azal i zzwaǧ, argaz ț-țmeṭṭut-is ur țemyexdaɛen ara axaṭer Sidi Ṛebbi ad iɛaqeb wid izennun ileḥḥun deg yir abrid.  </p> 
 <p><a name="an_13:5">13:5</a> Ur țaǧǧat ara iman-nwen a kkun ɣuṛṛen yedrimen, setqenɛet s wayen tesɛam. Sidi Ṛebbi s yiman-is yenna d : U r k-țaǧǧaɣ ara, ad iliɣ yid-ek.   </p> 
 <p><a name="an_13:6">13:6</a> Daymi i nețkel, nezmer a d-nini :  Sidi Ṛebbi d amɛawen-inu,  ulac ayen ara aggadeɣ  ;d acu i gezmer a yi-t-ixdem wemdan ?  </p> 
 <p><a name="an_13:7">13:7</a> Mmektit-ed wid i wen-yemlan abrid, i wen d-ibeccṛen awal n Ṛebbi ; meyzet amek tekfa tudert nsen, sɛut liman am nutni. </p> 
 <p><a name="an_13:8">13:8</a> Ɛisa Lmasiḥ, d win yellan iḍelli, i gellan ass-a, ara yilin i dayem.  </p> 
 <p><a name="an_13:9">13:9</a> ?uṛ-wat aț-tebɛem ddyanat tibeṛṛaniyin ; axaṭer d ul yeččuṛen d ṛṛeḥma i gelhan mačči d win yeččuṛen d leqwanen yeɛnan lmakla ; wid yettabaɛen ayagi ur stenfɛen acemma.  </p> 
 <p><a name="an_13:10">13:10</a> ?uṛ-nneɣ adekkan n tmezliwt anda ur zmiren ara lmuqedmin iqeddcen deg uqiḍun n temlilit ad ččen ayen i d yețțunefken d asfel. </p> 
 <p><a name="an_13:11">13:11</a> Teẓram belli lmuqeddem ameqqran ikeččem ɣer wemkan iqedsen nezzeh, yețțawi yid-es idammen n lmal iwakken a ten iqeddem ɣef ddnub, ma d lǧețțat yesseṛɣay-itent beṛṛa n uqiḍun.  </p> 
 <p><a name="an_13:12">13:12</a> ?ef wayagi Sidna Ɛisa daɣen yemmut beṛṛa n temdint iwakken s idammen-is, ad yessizdeg agdud meṛṛa. </p> 
 <p><a name="an_13:13">13:13</a> A nṛuḥet ihi ɣuṛ-es ɣer beṛṛa, a neqbel a nețwakṛeh am nețța.  </p> 
 <p><a name="an_13:14">13:14</a> Imi dagi di ddunit ur nesɛi ara tamezduɣt n dayem, nețnadi ɣef tmezduɣt n igenwan.  </p> 
 <p><a name="an_13:15">13:15</a> A neḥmed Ṛebbi di mkul lweqt, s yisem n Sidna Ɛisa ; d wagi i d asfel ara s-nqeddem i Sidi Ṛebbi, m'ara nețberriḥ isem-is.  </p> 
 <p><a name="an_13:16">13:16</a> Ur stehzayet ara, xedmet ayen yelhan, țemɛawanet : d wigi i d iseflawen iɛeǧben Sidi Ṛebbi.  </p> 
 <p><a name="an_13:17">13:17</a> Aɣet awal i wid i wen-immalen abrid, ḍuɛet-țen axaṭer țɛassan fell awen, ẓran a d-yas wass deg ara ten-iḥaseb Sidi Ṛebbi ɣef lxedma nsen. Akka ara xedmen ccɣel-nsen akken ilaq s lfeṛḥ mačči s leḥzen neɣ m'ulac ur tseɛɛum ara lfayda.  </p> 
 <p><a name="an_13:18">13:18</a> Deɛɛut ɣer Ṛebbi s lxiṛ fell aneɣ, axaṭer neẓra nesɛa ul yethennan, nḥemmel a neddu akken ilaq di mkul taswiɛt.  </p> 
 <p><a name="an_13:19">13:19</a> Ad ssutreɣ deg-wen aț-țedɛum ɣer Ṛebbi fell-i iwakken ur țɛeṭṭileɣ ara a n-uɣaleɣ ɣuṛ-wen.  </p> 
 <p><a name="an_13:20">13:20</a> Ad ssutreɣ di Sidi Ṛebbi bab n talwit i d-isseḥyan Ssid-nneɣ yellan d Ameksa ameqqran s idammen-is yuzzlen, i ɣef tbedd lemɛahda n dayem, </p> 
 <p><a name="an_13:21">13:21</a> a kkun-yawi d webrid yelhan, aț-țxedmem kra yellan d lebɣi-s. Ad yexdem deg-neɣ lebɣi-s s yisem n Ɛisa Lmasiḥ, nețța yesɛan tamanegt i dayem. Amin.  </p> 
 <p><a name="an_13:22">13:22</a> Ay atmaten, a wen-ssutreɣ aț-țqeblem s ṣṣbeṛ ayagi akk i ɣef kkun-weṣṣaɣ ; atan tabṛaț-agi i wen-uriɣ ț-țamecṭuḥt. </p> 
 <p><a name="an_13:23">13:23</a> A kkun xebbṛeɣ belli gma-tneɣ Timuti yeffeɣ-ed si lḥebs, ma yella ilḥeq-ed zik, atan a d-nṛuḥ ɣuṛ-wen nekk yid-es.  </p> 
 <p><a name="an_13:24">13:24</a> Sellmet ɣef yimeqqranen akk n tejmaɛt d watmaten meṛṛa. Atan țsellimen-d fell-awen watmaten n ?elyan.  </p> 
 <p><a name="an_13:25">13:25</a> Ṛṛeḥma n Sidi Ṛebbi aț-țili yid-wen meṛṛa.  </p> 
 <p></p><hr>
 <center>
 <a href="jam.htm">Next: James</a></center>
 </body>