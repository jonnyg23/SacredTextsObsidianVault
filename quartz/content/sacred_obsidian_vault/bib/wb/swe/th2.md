<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="th1.htm">Previous</a> 
 <a href="ti1.htm">Next</a> 
 </center>
 <hr>
  <h3 align="center">Swedish Bible: 2 Thessalonians</h3> 
 <p><a name="an_1:1">1:1</a> Paulus och Silvanus och Timoteus hälsa tessalonikernas församling i Gud, vår Fader, och Herren Jesus Kristus.</p> 
 <p><a name="an_1:2">1:2</a> Nåd vare med eder och frid ifrån Gud, Fadern, och Herren Jesus Kristus.</p> 
 <p><a name="an_1:3">1:3</a> Vi äro pliktiga att alltid tacka Gud för eder, käre bröder, såsom tillbörligt är, därför att eder tro så mäktigt tillväxer, och den kärlek I haven till varandra mer och mer förökas hos eder alla och hos envar av eder.</p> 
 <p><a name="an_1:4">1:4</a> Därför kunna vi själva i Guds församlingar berömma oss av eder, i fråga om eder ståndaktighet och eder tro under alla edra förföljelser, och under de lidanden I måsten uthärda.</p> 
 <p><a name="an_1:5">1:5</a> Sådant är ett vittnesbörd om att Guds dom bliver rättvis.  Så skolen I aktas värdiga Guds rike; för dess skull är det ock som I liden.</p> 
 <p><a name="an_1:6">1:6</a> Guds rättfärdighet kräver ju att de som vålla eder lidande få lidande till vedergällning,</p> 
 <p><a name="an_1:7">1:7</a> men att I som utstån lidanden fån hugnad tillsammans med oss, när Herren Jesus uppenbarar sig från himmelen med sin makts änglar,</p> 
 <p><a name="an_1:8">1:8</a> »i lågande eld», och låter straffet drabba dem som icke känna Gud, och dem som icke äro vår Herre Jesu evangelium lydiga.</p> 
 <p><a name="an_1:9">1:9</a> Dessa skola då bliva straffade med evigt fördärv, bort undan Herrens ansikte och hans överväldigande härlighet,</p> 
 <p><a name="an_1:10">1:10</a> när han kommer för att förhärligas i sina heliga och visa sig underbar i alla dem som hava kommit till att tro; ty det vittnesbörd vi hava framburit till eder haven I trott.  Så skall ske på den dagen.</p> 
 <p><a name="an_1:11">1:11</a> Fördenskull bedja vi ock alltid för eder, att vår Gud må akta eder värdiga sin kallelse, och att han må med kraft fullborda i eder allt vad en god vilja kan åstunda, och vad tro kan verka,</p> 
 <p><a name="an_1:12">1:12</a> så att vår Herre Jesu namn bliver förhärligat i eder, och I i honom, efter vår Guds och Herrens, Jesu Kristi, nåd.</p> 
 <p><a name="an_2:1">2:1</a> I fråga om vår Herres, Jesu Kristi, tillkommelse, och huru vi skola församlas till honom, bedja vi eder, käre bröder,</p> 
 <p><a name="an_2:2">2:2</a> att I icke -- vare sig genom någon »andeingivelse» eller på grund av något ord eller något brev, som förmenas komma från oss -- så hastigt låten eder bringas ur fattningen och förloren besinningen, som om Herrens dag redan stode för dörren.</p> 
 <p><a name="an_2:3">2:3</a> Låten ingen bedraga eder om vad sätt det vara må.  Ty först måste avfallet hava skett och »Laglöshetens människa», fördärvets man, hava trätt fram,</p> 
 <p><a name="an_2:4">2:4</a> vedersakaren, som upphäver sig över allt vad gud heter, och allt som kallas heligt, så att han tager sitt säte i Guds tempel och föregiver sig vara Gud.</p> 
 <p><a name="an_2:5">2:5</a> Kommen I icke ihåg att jag sade eder detta, medan jag ännu var hos eder?</p> 
 <p><a name="an_2:6">2:6</a> Och I veten vad det är som nu håller honom tillbaka, så att han först när hans tid är inne kan träda fram.</p> 
 <p><a name="an_2:7">2:7</a> Redan är ju laglöshetens hemlighet verksam; allenast måste den som ännu håller tillbaka först skaffas ur vägen.</p> 
 <p><a name="an_2:8">2:8</a> Sedan skall »den Laglöse» träda fram, och honom skall då Herren Jesus döda med sin muns anda och tillintetgöra genom sin tillkommelses uppenbarelse --</p> 
 <p><a name="an_2:9">2:9</a> honom som efter Satans tillskyndelse kommer med lögnens alla kraftgärningar och tecken och under</p> 
 <p><a name="an_2:10">2:10</a> och med orättfärdighetens alla bedrägliga konster, för att bedraga dem som gå förlorade, till straff därför att de icke gåvo kärleken till sanningen rum, så att de kunde bliva frälsta.</p> 
 <p><a name="an_2:11">2:11</a> Därför sänder ock Gud över dem villfarelsens makt, så att de sätta tro till lögnen,</p> 
 <p><a name="an_2:12">2:12</a> för att de skola bliva dömda, alla dessa som icke hava satt tro till sanningen, utan funnit behag i orättfärdigheten.</p> 
 <p><a name="an_2:13">2:13</a> Men vi för vår del äro pliktiga att alltid tacka Gud för eder käre bröder, I Herrens älskade, därför att Gud från begynnelsen har utvalt eder till frälsning, i helgelse i Anden och i tro på sanningen.</p> 
 <p><a name="an_2:14">2:14</a> Härtill har han ock genom vårt evangelium kallat eder, för att I skolen bliva delaktiga av vår Herres, Jesu Kristi, härlighet.</p> 
 <p><a name="an_2:15">2:15</a> Stån alltså fasta, käre bröder, och hållen eder vid de lärdomar som I haven mottagit av oss, vare sig muntligen eller genom brev.</p> 
 <p><a name="an_2:16">2:16</a> Och vår Herre Jesus Kristus själv och Gud, vår Fader, som har älskat oss och i nåd berett oss en evig hugnad och givit oss ett gott hopp,</p> 
 <p><a name="an_2:17">2:17</a> han hugne edra hjärtan, och styrke eder till allt vad gott är, både i gärning och i ord.</p> 
 <p><a name="an_3:1">3:1</a> För övrigt, käre bröder, bedjen för oss, att Herrens ord må hava framgång och komma till ära hos andra likasom hos eder,</p> 
 <p><a name="an_3:2">3:2</a> så ock att vi må bliva frälsta ifrån vanartiga och onda människor.  Ty tron är icke var mans.</p> 
 <p><a name="an_3:3">3:3</a> Men Herren är trofast, och han skall styrka eder och bevara eder från det onda.</p> 
 <p><a name="an_3:4">3:4</a> Och vi hava den tillförsikten till eder i Herren, att I både nu gören och framgent skolen göra vad vi bjuda eder.</p> 
 <p><a name="an_3:5">3:5</a> Ja, Herren styre edra hjärtan till Guds kärlek och Kristi ståndaktighet.</p> 
 <p><a name="an_3:6">3:6</a> Men vi bjuda eder, käre bröder, i vår Herres, Jesu Kristi, namn, att I dragen eder ifrån var broder som för en oordentlig vandel och icke lever efter de lärdomar han har mottagit av oss.</p> 
 <p><a name="an_3:7">3:7</a> I veten ju själva huru man bör efterfölja oss.  Ty vi förhöllo oss icke oordentligt bland eder,</p> 
 <p><a name="an_3:8">3:8</a> ej heller åto vi någons bröd för intet; tvärtom åto vi vårt bröd under arbete och möda, och vi strävade natt och dag, för att icke bliva någon av eder till tunga.</p> 
 <p><a name="an_3:9">3:9</a> Icke som om vi ej hade haft rätt därtill, men vi ville låta eder i oss få ett föredöme, för att I skullen efterfölja oss.</p> 
 <p><a name="an_3:10">3:10</a> Redan när vi voro hos eder, gåvo vi ju eder det budet: om någon icke vill arbeta, så skall han icke heller äta.</p> 
 <p><a name="an_3:11">3:11</a> Vi höra nämligen att somliga bland eder föra en oordentlig vandel och icke arbeta, utan allenast syssla med sådant som icke kommer dem vid.</p> 
 <p><a name="an_3:12">3:12</a> Sådana människor bjuda och förmana vi i Herren Jesus Kristus, att de arbeta i stillhet, så att de kunna äta sitt eget bröd.</p> 
 <p><a name="an_3:13">3:13</a> Och I, käre bröder, mån icke förtröttas att göra vad gott är.</p> 
 <p><a name="an_3:14">3:14</a> Men om någon icke lyder vad vi hava sagt i detta brev, så märken ut för eder den mannen, och haven intet umgänge med honom, på det att han må blygas.</p> 
 <p><a name="an_3:15">3:15</a> Hållen honom dock icke för en ovän, utan förmanen honom såsom en broder.</p> 
 <p><a name="an_3:16">3:16</a> Men fridens Herre själv give eder sin frid alltid och på allt sätt.  Herren vare med eder alla.</p> 
 <p><a name="an_3:17">3:17</a> Här skriver jag, Paulus, min hälsning med egen hand.  Detta är ett kännetecken i alla mina brev; så skriver jag.</p> 
 <p><a name="an_3:18">3:18</a> Vår Herres, Jesu Kristi, nåd vare med eder alla.</p> 
 <p></p><hr>
 <center>
 <a href="ti1.htm">Next: 1 Timothy</a></center>
 </body>