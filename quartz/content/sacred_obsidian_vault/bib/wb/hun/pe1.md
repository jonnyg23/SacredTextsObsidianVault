<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="jam.htm">Previous</a> 
 <a href="pe2.htm">Next</a> 
 </center>
 <hr>
  <h3 align="center">Hungarian Bible: 1 Peter</h3> 
 <p><a name="an_1:1">1:1</a> Péter, Jézus Krisztusnak apostola, a Pontusban, Galátziában, Kappadóciában, Ázsiában és Bithiniában elszéledt jövevényeknek,</p> 
 <p><a name="an_1:2">1:2</a> A kik ki vannak választva az Atya Isten eleve rendelése szerint, a Lélek megszentelésében, engedelmességre és Jézus Krisztus vérével való meghintésre: kegyelem és békesség adassék néktek bõségesen.</p> 
 <p><a name="an_1:3">1:3</a> Áldott az Isten és a mi Urunk Jézus Krisztusnak Atyja, a ki az õ nagy irgalmassága szerint újonnan szûlt minket élõ reménységre Jézus Krisztusnak a halálból való feltámadása által,</p> 
 <p><a name="an_1:4">1:4</a> Romolhatatlan, szeplõtelen és hervadhatatlan örökségre, a mely a mennyekben van fenntartva számunkra,</p> 
 <p><a name="an_1:5">1:5</a> A kiket Isten hatalma õriz hit által az idvességre, a mely készen van, hogy az utolsó idõben nyilvánvalóvá legyen.</p> 
 <p><a name="an_1:6">1:6</a> A melyben örvendeztek, noha most kissé, ha meg kell lenni, szomorkodtok különféle kísértések között,</p> 
 <p><a name="an_1:7">1:7</a> Hogy a ti kipróbált hitetek, a mi sokkal becsesebb a veszendõ, de tûz által kipróbált aranynál, dícséretre, tisztességre és dicsõségre méltónak találtassék a Jézus Krisztus megjelenésekor;</p> 
 <p><a name="an_1:8">1:8</a> A kit, noha nem láttatok, szerettek; a kiben, noha most nem látjátok, de hisztek [benne], kibeszélhetetlen és dicsõült örömmel örvendeztek:</p> 
 <p><a name="an_1:9">1:9</a> Elérvén hitetek czélját, a lélek idvességét.</p> 
 <p><a name="an_1:10">1:10</a> A mely idvesség felõl tudakozódtak és nyomozódtak a próféták, a kik az irántatok való kegyelem felõl jövendöltek:</p> 
 <p><a name="an_1:11">1:11</a> Nyomozódván, hogy mely vagy milyen idõre jelenté [azt] ki a Krisztusnak õ bennök levõ Lelke, a ki eleve bizonyságot tett a Krisztus szenvedéseirõl és az azok után való dicsõségrõl.</p> 
 <p><a name="an_1:12">1:12</a> A kiknek megjelentetett, hogy nem magoknak, hanem nékünk szolgáltak azokkal, a melyeket most hirdetnek néktek azok, a kik prédikálták néktek az evangyéliomot az egekbõl küldött Szent Lélek által; a mikbe angyalok vágyakoznak betekinteni.</p> 
 <p><a name="an_1:13">1:13</a> Annakokáért felövezvén elmétek derekait, mint józanok, tökéletesen reménykedjetek abban a kegyelemben, a melyet a Jézus Krisztus hoz néktek, mikor megjelen.</p> 
 <p><a name="an_1:14">1:14</a> Mint engedelmes gyermekek ne szabjátok magatokat a ti elõbbi kívánságaitokhoz, a melyek tudatlanságotok alatt voltak bennetek;</p> 
 <p><a name="an_1:15">1:15</a> Hanem a miképen szent az, a ki elhívott titeket, ti is szentek legyetek teljes életetekben;</p> 
 <p><a name="an_1:16">1:16</a> Mert meg van írva: Szentek legyetek, mert én szent vagyok.</p> 
 <p><a name="an_1:17">1:17</a> És ha Atyának hívjátok õt, a ki személyválogatás nélkül ítél, kinek- kinek cselekedete szerint, félelemmel töltsétek a ti jövevénységtek idejét:</p> 
 <p><a name="an_1:18">1:18</a> Tudván, hogy nem veszendõ holmin, ezüstön vagy aranyon váltattatok meg a ti atyáitoktól örökölt hiábavaló életetekbõl;</p> 
 <p><a name="an_1:19">1:19</a> Hanem drága véren, mint hibátlan és szeplõtlen bárányén, a Krisztusén:</p> 
 <p><a name="an_1:20">1:20</a> A ki eleve el volt ugyan rendelve, a világ megalapítása elõtt, megjelent pedig az idõk végén ti érettetek,</p> 
 <p><a name="an_1:21">1:21</a> A kik õ általa hisztek Istenben, a ki feltámasztotta õt a halálból és dicsõséget adott néki; hogy a ti hitetek reménység is legyen Istenben.</p> 
 <p><a name="an_1:22">1:22</a> Lelketeket az igazság iránt való engedelmességben képmutatás nélkül való atyafiúi szeretetre tisztítván meg a Lélek által, egymást tiszta szívbõl buzgón szeressétek;</p> 
 <p><a name="an_1:23">1:23</a> Mint a kik újonnan születtetek nem romlandó magból, de romolhatatlanból, Istennek ígéje által, a mely él és megmarad örökké.</p> 
 <p><a name="an_1:24">1:24</a> Mert minden test olyan, mint a fû, és az embernek minden dicsõsége olyan, mint a fû virága. Megszárad a fû, és virága elhull:</p> 
 <p><a name="an_1:25">1:25</a> De az Úr beszéde megmarad örökké. Ez pedig az a beszéd, a mely néktek hirdettetett.</p> 
 <p><a name="an_2:1">2:1</a> Levetvén azért minden gonoszságot, minden álnokságot, képmutatást, irígykedést, és minden rágalmazást.</p> 
 <p><a name="an_2:2">2:2</a> Mint most született csecsemõk, a tiszta, hamisítatlan tej után vágyakozzatok, hogy azon növekedjetek;</p> 
 <p><a name="an_2:3">2:3</a> Mivelhogy ízleltétek, hogy jóságos az Úr.</p> 
 <p><a name="an_2:4">2:4</a> A kihez járulván, mint élõ, az emberektõl ugyan megvetett, de Istennél választott, becses kõhöz,</p> 
 <p><a name="an_2:5">2:5</a> Ti magatok is mint élõ kövek épüljetek fel lelki házzá, szent papsággá, hogy lelki áldozatokkal áldozzatok, a melyek kedvesek Istennek a Jézus Krisztus által.</p> 
 <p><a name="an_2:6">2:6</a> Azért van meg az Írásban: Ímé szegeletkövet teszek Sionban, a mely kiválasztott, becses; és a ki hisz abban, meg nem szégyenül.</p> 
 <p><a name="an_2:7">2:7</a> Tisztesség azért néktek, a kik hisztek; az engedetleneknek pedig: A kõ, a melyet az építõk megvetettek, az lett a szegeletnek fejévé és megütközésnek kövévé s botránkozásnak sziklájává;</p> 
 <p><a name="an_2:8">2:8</a> A kik engedetlenek lévén, megütköznek az ígében, a mire rendeltettek is.</p> 
 <p><a name="an_2:9">2:9</a> Ti pedig választott nemzetség, királyi papság, szent nemzet, megtartásra való nép vagytok, hogy hirdessétek Annak hatalmas dolgait, a ki a sötétségbõl az õ csodálatos világosságára hívott el titeket;</p> 
 <p><a name="an_2:10">2:10</a> A kik hajdan nem nép [voltatok], most pedig Isten népe [vagytok;] a kik nem kegyelmezettek [voltatok,] most pedig kegyelmezettek [vagytok.]</p> 
 <p><a name="an_2:11">2:11</a> Szeretteim, kérlek titeket, mint jövevényeket és idegeneket, tartóztassátok meg magatokat a testi kívánságoktól, a melyek a lélek ellen vitézkednek;</p> 
 <p><a name="an_2:12">2:12</a> Magatokat a pogányok közt jól viselvén, hogy a miben rágalmaznak titeket mint gonosztévõket, a jó cselekedetekbõl, ha látják [azokat,] dicsõítsék Istent a meglátogatás napján.</p> 
 <p><a name="an_2:13">2:13</a> Engedelmeskedjetek azért minden emberi rendelésnek az Úrért: akár királynak, mint felebbvalónak;</p> 
 <p><a name="an_2:14">2:14</a> Akár helytartóknak, mint a kiket õ küld a gonosztévõk megbüntetésére, a jól cselekvõknek pedig dícsérésére.</p> 
 <p><a name="an_2:15">2:15</a> Mert úgy van az Isten akaratja, hogy jót cselekedvén, elnémítsátok a balgatag emberek tudatlanságát;</p> 
 <p><a name="an_2:16">2:16</a> Mint szabadok, és nem mint a kiknél a szabadság a gonoszság palástja, hanem mint Istennek szolgái.</p> 
 <p><a name="an_2:17">2:17</a> Mindenkit tiszteljetek, az atyafiúságot szeressétek; az Istent féljétek; a királyt tiszteljétek.</p> 
 <p><a name="an_2:18">2:18</a> A cselédek teljes félelemmel engedelmeskedjenek az uraknak; nem csak a jóknak és kíméleteseknek, de a szívteleneknek is.</p> 
 <p><a name="an_2:19">2:19</a> Mert az kedves dolog, ha valaki Istenrõl való meggyõzõdéséért tûr keserûségeket, méltatlanul szenvedvén.</p> 
 <p><a name="an_2:20">2:20</a> Mert micsoda dicsõség az, ha vétkezve és arczul veretve tûrtök? de ha jót cselekedve és [mégis] szenvedve tûrtök, ez kedves dolog Istennél.</p> 
 <p><a name="an_2:21">2:21</a> Mert arra hívattatok el; hiszen Krisztus is szenvedett érettetek, néktek példát hagyván, hogy az õ nyomdokait kövessétek:</p> 
 <p><a name="an_2:22">2:22</a> A ki bûnt nem cselekedett, sem a szájában álnokság nem találtatott:</p> 
 <p><a name="an_2:23">2:23</a> A ki szidalmaztatván, viszont nem szidalmazott, szenvedvén nem fenyegetõzött; hanem hagyta az igazságosan ítélõre:</p> 
 <p><a name="an_2:24">2:24</a> A ki a mi bûneinket maga vitte fel testében a fára, hogy a bûnöknek meghalván, az igazságnak éljünk: a kinek sebeivel szógyultatok meg.</p> 
 <p><a name="an_2:25">2:25</a> Mert olyanok valátok, mint tévelygõ juhok; de most megtértetek lelketek pásztorához és felvigyázójához.</p> 
 <p><a name="an_3:1">3:1</a> Hasonlóképen az asszonyok engedelmeskedjenek az õ férjöknek, hogy ha némelyek nem engedelmeskednének is az ígének, feleségük magaviselete által íge nélkül is megnyeressenek;</p> 
 <p><a name="an_3:2">3:2</a> Szemlélvén a ti félelemben való feddhetetlen életeteket.</p> 
 <p><a name="an_3:3">3:3</a> A kiknek ékessége ne legyen külsõ, hajuknak fonogatásából és aranynak felrakásából vagy öltözékek felvevésébõl való;</p> 
 <p><a name="an_3:4">3:4</a> Hanem a szívnek elrejtett embere, a szelíd és csendes lélek romolhatatlanságával, a mi igen becses az Isten elõtt.</p> 
 <p><a name="an_3:5">3:5</a> Mert így ékesítették magokat hajdan ama szent asszonyok is, a kik Istenben reménykedtek, engedelmeskedvén az õ férjöknek.</p> 
 <p><a name="an_3:6">3:6</a> Miként Sára engedelmeskedett Ábrahámnak, urának nevezvén õt, a kinek gyermekei lettetek, ha jót cselekesztek, és semmi félelemtõl nem rettegtek.</p> 
 <p><a name="an_3:7">3:7</a> A férfiak hasonlóképen, együtt lakjanak értelmes módon [feleségükkel,]az asszonyi nemnek, mint gyöngébb edénynek, tisztességet tévén, mint a kik örökös társaik az élet kegyelmében; hogy a ti imádságaitok meg ne hiúsuljanak.</p> 
 <p><a name="an_3:8">3:8</a> Végezetre mindnyájan [legyetek] egyértelmûek, rokonérzelmûek, atyafiszeretõk, irgalmasak, kegyesek:</p> 
 <p><a name="an_3:9">3:9</a> Nem fizetvén gonoszszal a gonoszért, avagy szidalommal a szidalomért; sõt ellenkezõleg áldást mondván, tudva, hogy arra hivattatok el, hogy áldást örököljetek,</p> 
 <p><a name="an_3:10">3:10</a> Mert a ki akarja az életet szeretni, jó napokat látni, tiltsa meg nyelvét a gonosztól, és ajkait, hogy ne szóljanak álnokságot:</p> 
 <p><a name="an_3:11">3:11</a> Forduljon el a gonosztól, és cselekedjék jót; keresse a békességet, és kövesse azt.</p> 
 <p><a name="an_3:12">3:12</a> Mert az Úr szemei az igazakon [vannak], és az õ fülei azoknak könyörgésein; az Úr orczája pedig a gonoszt cselekvõkön.</p> 
 <p><a name="an_3:13">3:13</a> És kicsoda az, a ki bántalmaz titeket, ha a jónak követõi lesztek?</p> 
 <p><a name="an_3:14">3:14</a> De ha szenvedtek is az igazságért, boldogok [vagytok, ]azoktól való félelembõl pedig ne féljetek, se zavarba ne essetek;</p> 
 <p><a name="an_3:15">3:15</a> Az Úr Istent pedig szenteljétek meg a ti szívetekben. Mindig készek [legyetek] megfelelni mindenkinek, a ki számot kér tõletek a bennetek levõ reménységrõl, szelídséggel és félelemmel:</p> 
 <p><a name="an_3:16">3:16</a> Jó lelkiismeretetek lévén; hogy a miben rágalmaznak titeket, mint gonosztevõket, megszégyenüljenek a kik gyalázzák a ti Krisztusban való jó élteteket.</p> 
 <p><a name="an_3:17">3:17</a> Mert jobb ha jót cselekedve szenvedtek, ha így akarja az Isten akarata, hogynem gonoszt cselekedve.</p> 
 <p><a name="an_3:18">3:18</a> Mert Krisztus is szenvedett egyszer a bûnökért, mint igaz a nem igazakért, hogy minket Istenhez vezéreljen; megölettetvén ugyan test szerint, de megeleveníttetvén lélek szerint;</p> 
 <p><a name="an_3:19">3:19</a> A melyben elmenvén, a tömlöczben lévõ lelkeknek is prédikált,</p> 
 <p><a name="an_3:20">3:20</a> A melyek engedetlenek voltak egykor, mikor egyszer várt az Isten béketûrése a Noé napjaiban, a bárka készítésekor, a melyben kevés, azaz nyolcz lélek tartatott meg víz által;</p> 
 <p><a name="an_3:21">3:21</a> A mi minket is megtart most képmás gyanánt, mint keresztség, a mi nem a test szenyjének lemosása, hanem jó lelkiismeret keresése Isten iránt, a Jézus Krisztus feltámadása által;</p> 
 <p><a name="an_3:22">3:22</a> A ki Istennek jobbján van, felmenvén a mennybe; a kinek alávettettek az angyalok, hatalmasságok és erõk.</p> 
 <p><a name="an_4:1">4:1</a> Minthogy azért Krisztus testileg szenvedett, fegyverkezzetek fel ti is azzal a gondolattal, hogy a ki testileg szenved, megszûnik a bûntõl,</p> 
 <p><a name="an_4:2">4:2</a> Hogy többé ne embereknek kívánságai, hanem Isten akarata szerint éljétek a testben hátralevõ idõt.</p> 
 <p><a name="an_4:3">4:3</a> Mert elég nékünk, hogy életünk elfolyt idejében a pogányok akaratát cselekedtük, járván feslettségekben, kívánságokban, részegségekben, dobzódásokban, ivásokban és undok bálványimádásokban.</p> 
 <p><a name="an_4:4">4:4</a> A mi miatt csudálkoznak, hogy nem futtok velök együtt a kicsapongásnak ugyanabba az áradatába, szitkozódván.</p> 
 <p><a name="an_4:5">4:5</a> A kik számot adnak majd annak, a ki készen van megítélni élõket és holtakat.</p> 
 <p><a name="an_4:6">4:6</a> Mert azért hirdettetett az evangyéliom a holtaknak is, hogy megítéltessenek emberek szerint testben, de éljenek Isten szerint lélekben.</p> 
 <p><a name="an_4:7">4:7</a> A vége pedig mindennek közel van. Annakokáért legyetek mértékletesek és józanok, hogy imádkozhassatok.</p> 
 <p><a name="an_4:8">4:8</a> Mindenek elõtt pedig legyetek hajlandók az egymás iránti szeretetre; mert a szeretet sok vétket elfedez.</p> 
 <p><a name="an_4:9">4:9</a> [Legyetek] egymáshoz vendégszeretõk, zúgolódás nélkül.</p> 
 <p><a name="an_4:10">4:10</a> Kiki amint kegyelmi ajándékot kapott, [úgy] sáfárkodjatok azzal egymásnak, mint Isten sokféle kegyelmének jó sáfárai;</p> 
 <p><a name="an_4:11">4:11</a> Ha valaki szól, mintegy Isten ígéit [szólja:] ha valaki szolgál, mintegy azzal az erõvel [szolgáljon,] a melyet Isten ád: hogy mindenben dícsõíttessék a Jézus Krisztus által, a kinek dicsõség és hatalom örökkön-örökké. Ámen.</p> 
 <p><a name="an_4:12">4:12</a> Szeretteim, ne rémüljetek meg attól a tûztõl, a mely próbáltatás végett támadt köztetek, mintha valami rémületes dolog történnék veletek;</p> 
 <p><a name="an_4:13">4:13</a> Sõt, a mennyiben részetek van a Krisztus szenvedéseiben, örüljetek, hogy az õ dicsõségének megjelenésekor is vígadozva örvendezhessetek.</p> 
 <p><a name="an_4:14">4:14</a> Boldogok [vagytok,] ha Krisztus nevéért gyaláznak titeket; mert megnyugszik rajtatok a dicsõségnek és az Istennek Lelke, [a mit] amazok káromolnak ugyan, de ti dicsõítitek azt.</p> 
 <p><a name="an_4:15">4:15</a> Mert senki se szenvedjen közületek mint gyilkos, vagy tolvaj, vagy gonosztévõ, vagy mint más dolgába avatkozó:</p> 
 <p><a name="an_4:16">4:16</a> Ha pedig mint keresztyén [szenved,] ne szégyelje, sõt dicsõítse azért az Istent.</p> 
 <p><a name="an_4:17">4:17</a> Mert [itt] az ideje, hogy elkezdõdjék az ítélet az Istennek házán: ha pedig elõször mi rajtunk [kezdõdik], mi lesz azoknak a végök, a kik nem engedelmeskednek az Isten evangyéliomának?</p> 
 <p><a name="an_4:18">4:18</a> És ha az igaz [is] alig tartatik meg, hová lesz az istentelen és bûnös?</p> 
 <p><a name="an_4:19">4:19</a> Annakokáért a kik az Isten akaratából szenvednek is, ajánlják [néki] lelköket mint hû teremtõnek, jót cselekedvén.</p> 
 <p><a name="an_5:1">5:1</a> A köztetek lévõ presbitereket kérem én, a presbitertárs, és a Krisztus szenvedésének tanuja, és a megjelenendõ dicsõségnek részese;</p> 
 <p><a name="an_5:2">5:2</a> Legeltessétek az Istennek köztetek lévõ nyáját, gondot viselvén arra nem kényszerítésbõl, hanem örömest; sem nem rút nyerészkedésbõl, hanem jóindulattal;</p> 
 <p><a name="an_5:3">5:3</a> Sem nem úgy, hogy uralkodjatok a gyülekezeteken, hanem mint példányképei a nyájnak.</p> 
 <p><a name="an_5:4">5:4</a> És mikor megjelenik a fõpásztor, elnyeritek a dicsõségnek hervadatlan koronáját.</p> 
 <p><a name="an_5:5">5:5</a> Hasonlatosképen ti ifjabbak engedelmeskedjetek a véneknek: mindnyájan pedig, egymásnak engedelmeskedvén, az alázatosságot öltsétek fel, mert az Isten a kevélyeknek ellene áll, az alázatosaknak pedig kegyelmet ád.</p> 
 <p><a name="an_5:6">5:6</a> Alázzátok meg tehát magatokat Istennek hatalmas keze alatt, hogy felmagasztaljon titeket annak idején.</p> 
 <p><a name="an_5:7">5:7</a> Minden gondotokat õ reá vessétek, mert néki gondja van reátok.</p> 
 <p><a name="an_5:8">5:8</a> Józanok legyetek, vigyázzatok; mert a ti ellenségetek, az ördög, mint ordító oroszlán szerte jár, keresvén, kit elnyeljen:</p> 
 <p><a name="an_5:9">5:9</a> A kinek álljatok ellen, erõsek lévén a hitben, tudva, hogy a világban lévõ atyafiságotokon ugyanazok a szenvedések telnek be.</p> 
 <p><a name="an_5:10">5:10</a> A minden kegyelemnek Istene pedig, a ki az õ örök dicsõségére hívott el minket a Krisztus Jézusban, titeket, a kik rövid ideig szenvedtetek, õ maga tegyen tökéletesekké, erõsekké, szilárdakká és állhatatosokká,</p> 
 <p><a name="an_5:11">5:11</a> Övé a dicsõség és a hatalom örökkön-örökké. Ámen.</p> 
 <p><a name="an_5:12">5:12</a> Silvánus által, a ki, a mint gondolom, hû atyátokfia, röviden írtam, intve és bizonyságot téve, hogy az az Istennek igaz kegyelme, a melyben állotok.</p> 
 <p><a name="an_5:13">5:13</a> Köszönt titeket a [veletek] együtt választott babiloni [gyülekezet] és Márk, az én fiam.</p> 
 <p><a name="an_5:14">5:14</a> Köszöntsétek egymást szeretet csókjával. Békesség mindnyájatoknak, a kik Krisztusban vagytok.</p> 
 <p></p><hr>
 <center>
 <a href="pe2.htm">Next: 2 Peter</a></center>
 </body>