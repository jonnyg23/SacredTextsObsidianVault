<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="co2.htm">Previous</a> 
 <a href="eph.htm">Next</a> 
 </center>
 <hr>
  <h3 align="center">Hungarian Bible: Galatians</h3> 
 <p><a name="an_1:1">1:1</a> Pál, apostol (nem emberektõl, sem nem ember által, hanem Jézus Krisztus által és az Atya Isten által, a ki feltámasztotta õt a halálból);</p> 
 <p><a name="an_1:2">1:2</a> És a velem levõ összes atyafiak, Galátzia gyülekezeteinek:</p> 
 <p><a name="an_1:3">1:3</a> Kegyelem néktek és békesség az Atya Istentõl, és a mi Urunk Jézus Krisztustól,</p> 
 <p><a name="an_1:4">1:4</a> A ki adta önmagát a mi bûneinkért hogy kiszabadítson minket e jelenvaló gonosz világból, az Istennek és a mi Atyánknak akarata szerint.</p> 
 <p><a name="an_1:5">1:5</a> A kinek dicsõség örökkön örökké! Ámen.</p> 
 <p><a name="an_1:6">1:6</a> Csodálkozom, hogy Attól, a ki titeket Krisztus kegyelme által elhívott, ily hamar más evangyéliomra hajlotok.</p> 
 <p><a name="an_1:7">1:7</a> Holott nincs más; de némelyek zavarnak titeket, és el akarják ferdíteni a Krisztus evangyéliomát.</p> 
 <p><a name="an_1:8">1:8</a> De ha szinte mi, avagy mennybõl való angyal hirdetne is néktek valamit azon kívül, a mit néktek hirdettünk, legyen átok.</p> 
 <p><a name="an_1:9">1:9</a> A mint elõbb mondottuk, most is ismét mondom: Ha valaki néktek hirdet valamit azon kívül, a mit elfogadtatok, átok legyen.</p> 
 <p><a name="an_1:10">1:10</a> Mert most embereknek engedek-é, avagy az Istennek? Vagy embereknek igyekezem-é tetszeni? Bizonyára, ha még embereknek igyekezném tetszeni, Krisztus szolgája nem volnék.</p> 
 <p><a name="an_1:11">1:11</a> Tudtotokra adom pedig atyámfiai, hogy az az evangyéliom, melyet én hirdettem, nem ember szerint való;</p> 
 <p><a name="an_1:12">1:12</a> Mert én sem embertõl vettem azt, sem nem tanítottak arra, hanem a Jézus Krisztus kijelentése által.</p> 
 <p><a name="an_1:13">1:13</a> Mert hallottátok, mint forgolódtam én egykor a zsidóságban, hogy én felette igen háborgattam az Isten anyaszentegyházát, és pusztítottam azt.</p> 
 <p><a name="an_1:14">1:14</a> És felülmultam a zsidóságban nemzetembeli sok kortársamat, szerfelett rajongván atyai hagyományaimért.</p> 
 <p><a name="an_1:15">1:15</a> De mikor az Istennek tetszett, ki elválasztott engem az én anyám méhétõl fogva és elhívott az õ kegyelme által,</p> 
 <p><a name="an_1:16">1:16</a> Hogy kijelentse az õ Fiát én bennem, hogy hirdessem õt a pogányok között: azonnal nem tanácskoztam testtel és vérrel,</p> 
 <p><a name="an_1:17">1:17</a> Sem nem mentem Jeruzsálembe az elõttem való apostolokhoz, hanem elmentem Arábiába, és ismét visszatértem Damaskusba.</p> 
 <p><a name="an_1:18">1:18</a> Azután három esztendõ mulva fölmentem Jeruzsálembe, hogy Pétert meglátogassam, és nála maradtam tizenöt napig.</p> 
 <p><a name="an_1:19">1:19</a> Az apostolok közül pedig mást nem láttam, hanem [csak] Jakabot, az Úr atyjafiát.</p> 
 <p><a name="an_1:20">1:20</a> A miket pedig néktek írok, ímé Isten elõtt [mondom,] hogy nem hazudom.</p> 
 <p><a name="an_1:21">1:21</a> Azután mentem Siriának és Ciliciának tartományaiba.</p> 
 <p><a name="an_1:22">1:22</a> Ismeretlen valék pedig személyesen a Júdeában levõ keresztyén gyülekezetek elõtt;</p> 
 <p><a name="an_1:23">1:23</a> Hanem csak hallották, hogy: A ki minket üldözött egykor, most hirdeti azt a hitet, a melyet egykor pusztított.</p> 
 <p><a name="an_1:24">1:24</a> És dicsõíték bennem az Istent.</p> 
 <p><a name="an_2:1">2:1</a> Azután tizennégy esztendõ mulva ismét fölmentem Jeruzsálembe Barnabással együtt, elvivén Titust is.</p> 
 <p><a name="an_2:2">2:2</a> Fölmentem pedig kijelentés következtében és eléjök adtam az evangyéliomot, melyet hirdetek a pogányok között, de külön a tekintélyeseknek, hogy valami módon hiába ne fussak, avagy ne futottam légyen.</p> 
 <p><a name="an_2:3">2:3</a> De még a velem levõ Titus sem kényszeríttetett a körülmetélkedésre, noha görög vala,</p> 
 <p><a name="an_2:4">2:4</a> Tudniillik a belopózkodott hamis atyafiakért, a kik alattomban közénk jöttek, hogy kikémleljék a mi szabadságunkat, melylyel bírunk a Krisztus Jézusban, hogy minket szolgákká tegyenek:</p> 
 <p><a name="an_2:5">2:5</a> Kiknek egy pillanatra sem adtuk meg magunkat, hogy az evangyéliom igazsága megmaradjon számotokra.</p> 
 <p><a name="an_2:6">2:6</a> A tekintélyesektõl pedig, (bárminõk valának régen, azzal nem törõdöm; Isten nem nézi az embernek személyét : mert velem a tekintélyesek semmit sem közöltek;</p> 
 <p><a name="an_2:7">2:7</a> Sõt ellenkezõleg, mikor látták, hogy én reám van bízva a körülmetéletlenség evangyélioma, mint Péterre a körülmetélésé;</p> 
 <p><a name="an_2:8">2:8</a> (Mert a ki erõs volt Péterben a körülmetélkedés apostolságára, bennem is erõs volt a pogányok között).</p> 
 <p><a name="an_2:9">2:9</a> És elismervén a nékem adatott kegyelmet, Jakab és Kéfás, meg János, kik oszlopokul tekintetnek, bajtársi jobbjukat nyujták nékem és Barnabásnak, hogy mi a pogányok között, õk pedig a körülmetélés között [prédikáljunk:]</p> 
 <p><a name="an_2:10">2:10</a> Csakhogy a szegényekrõl megemlékezzünk; a mit is én igyekeztem megcselekedni.</p> 
 <p><a name="an_2:11">2:11</a> Mikor pedig Péter Antiókhiába jött, szemtõl szembe ellene állottam, mivel panasz volt rá.</p> 
 <p><a name="an_2:12">2:12</a> Mert mielõtt némelyek oda jöttek Jakabtól, a pogányokkal együtt evett; mikor pedig oda jöttek, félrevonult és elkülönítette magát, félvén a körülmetélkedésbõl valóktól.</p> 
 <p><a name="an_2:13">2:13</a> És vele képmutatóskodtak a többi zsidók is, úgy hogy Barnabás szintén elcsábíttatott az õ tettetésök által.</p> 
 <p><a name="an_2:14">2:14</a> De mikor láttam, hogy nem egyenesen járnak az evangyéliom igazságához képest, mondék Péternek mindnyájok elõtt: Ha te zsidó létedre pogány módra élsz és nem zsidó módra, miként kényszeríted a pogányokat, hogy zsidó módra éljenek?</p> 
 <p><a name="an_2:15">2:15</a> Mi, természet szerint zsidók és nem pogányok közül való bûnösök,</p> 
 <p><a name="an_2:16">2:16</a> Tudván azt, hogy az ember nem igazul meg a törvény cselekedeteibõl, hanem a Jézus Krisztusban való hit által, mi is Krisztus Jézusban hittünk, hogy megigazuljunk a Krisztusban való hitbõl és nem a törvény cselekedeteibõl; Mivel a törvény cselekedeteibõl nem igazul meg egy test sem.</p> 
 <p><a name="an_2:17">2:17</a> Ha pedig Krisztusban keresvén a megigazulást, mimagunk is bûnösöknek találtatunk, avagy Krisztus bûnnek szolgája-é? Távol legyen.</p> 
 <p><a name="an_2:18">2:18</a> Mert, ha a miket elrontottam, azokat ismét fölépítem, önmagamat teszem bûnössé.</p> 
 <p><a name="an_2:19">2:19</a> Mert én a törvény által meghaltam a törvénynek, hogy Istennek éljek.</p> 
 <p><a name="an_2:20">2:20</a> Krisztussal együtt megfeszíttettem. Élek pedig többé nem én, hanem él bennem a Krisztus; a mely életet pedig most testben élek, az Isten Fiában való hitben élem, a ki szeretett engem és önmagát adta érettem.</p> 
 <p><a name="an_2:21">2:21</a> Nem törlöm el az Isten kegyelmét; mert ha a törvény által [van] az igazság, tehát Krisztus ok nélkül halt meg.</p> 
 <p><a name="an_3:1">3:1</a> Óh balgatag Galátziabeliek, kicsoda ígézett meg titeket, hogy ne engedelmeskedjetek az igazságnak, kiknek szemei elõtt a Jézus Krisztus úgy íratott le, [mintha] ti köztetek feszíttetett [volna] meg?</p> 
 <p><a name="an_3:2">3:2</a> Csak azt akarom megtudni tõletek: a törvény cselekedeteibõl kaptátok-é a Lelket, avagy a hit hallásából?</p> 
 <p><a name="an_3:3">3:3</a> Ennyire esztelenek vagytok? A mit Lélekben kezdtetek el, most testben fejeznétek be?</p> 
 <p><a name="an_3:4">3:4</a> Annyit szenvedtetek hiába? ha ugyan hiába.</p> 
 <p><a name="an_3:5">3:5</a> Annakokáért, a ki a Lelket szolgáltatja néktek, és hatalmas dolgokat mûvel bennetek, a törvény cselekedeteibõl, vagy a hit hallásából [cselekeszi-é?]</p> 
 <p><a name="an_3:6">3:6</a> Miképen Ábrahám hitt az Istennek, és tulajdoníttatott néki igazságul.</p> 
 <p><a name="an_3:7">3:7</a> Értsétek meg tehát, hogy a kik hitbõl vannak, azok az Ábrahám fiai.</p> 
 <p><a name="an_3:8">3:8</a> Elõre látván pedig az Írás, hogy Isten hitbõl fogja megigazítani a pogányokat, eleve hirdette Ábrahámnak, hogy: Te benned fognak megáldatni minden népek.</p> 
 <p><a name="an_3:9">3:9</a> Ekként a hitbõl valók áldatnak meg a hívõ Ábrahámmal.</p> 
 <p><a name="an_3:10">3:10</a> Mert a kik törvény cselekedeteibõl vannak, átok alatt vannak; minthogy meg van írva: Átkozott minden, a ki meg nem marad mindazokban, a mik megirattak a törvény könyvében, hogy azokat cselekedje.</p> 
 <p><a name="an_3:11">3:11</a> Hogy pedig a törvény által senki sem igazul meg Isten elõtt, nyilvánvaló, mert az igaz ember hitbõl él.</p> 
 <p><a name="an_3:12">3:12</a> A törvény pedig nincs hitbõl, hanem a mely ember cselekeszi azokat, élni fog azok által.</p> 
 <p><a name="an_3:13">3:13</a> Krisztus váltott meg minket a törvény átkától, átokká levén érettünk; mert meg van írva: Átkozott minden, a ki fán függ:</p> 
 <p><a name="an_3:14">3:14</a> Hogy az Ábrahám áldása Krisztus Jézusban legyen a pogányokon, hogy a Lélek ígéretét elnyerjük hit által.</p> 
 <p><a name="an_3:15">3:15</a> Atyámfiai! ember szerint szólok. Lám az embernek megerõsített testámentomát senki erõtelenné nem teszi, sem ahhoz hozzá nem ád.</p> 
 <p><a name="an_3:16">3:16</a> Az ígéretek pedig Ábrahámnak adattak és az õ magvának. Nem mondja: És a magvaknak, mint sokról; hanem mint egyrõl. És a te magodnak, a ki a Krisztus.</p> 
 <p><a name="an_3:17">3:17</a> Ezt mondom pedig, hogy a kötést, melyet Isten elõször megerõsített a Krisztusra nézve, a négyszázharmincz esztendõ multán keletkezett törvény nem teszi erõtelenné, hogy megsemmisítse az ígéretet.</p> 
 <p><a name="an_3:18">3:18</a> Mert ha törvénybõl [van] az örökség, akkor többé nem ígéretbõl; Ábrahámnak pedig ígéret által ajándékozta azt az Isten.</p> 
 <p><a name="an_3:19">3:19</a> Micsoda tehát a törvény? A bûnök okáért adatott, a míg eljõ a Mag, a kinek tétetett az ígéret; rendeltetvén angyalok által, közbenjáró kezében.</p> 
 <p><a name="an_3:20">3:20</a> A közbenjáró pedig nem egyé, Isten ellenben egy.</p> 
 <p><a name="an_3:21">3:21</a> A törvény tehát az Isten ígéretei ellen van-é? Távol legyen! Mert ha olyan törvény adatott volna, a mely képes megeleveníteni, valóban a törvénybõl volna az igazság.</p> 
 <p><a name="an_3:22">3:22</a> De az Írás mindent bûn alá rekesztett, hogy az ígéret Jézus Krisztusban való hitbõl adassék a hívõknek.</p> 
 <p><a name="an_3:23">3:23</a> Minekelõtte pedig eljött a hit, törvény alatt õriztettünk, egybezárva az eljövendõ hit kinyilatkoztatásáig.</p> 
 <p><a name="an_3:24">3:24</a> Ekként a törvény Krisztusra vezérlõ mesterünkké lett, hogy hitbõl igazuljunk meg.</p> 
 <p><a name="an_3:25">3:25</a> De minekutána eljött a hit, nem vagyunk többé a vezérlõ mester alatt.</p> 
 <p><a name="an_3:26">3:26</a> Mert mindnyájan Isten fiai vagytok a Krisztus Jézusban való hit által.</p> 
 <p><a name="an_3:27">3:27</a> Mert a kik Krisztusba keresztelkedtetek meg, Krisztust öltöztétek fel.</p> 
 <p><a name="an_3:28">3:28</a> Nincs zsidó, sem görög; nincs szolga, sem szabad; nincs férfi, sem nõ; mert ti mindnyájan egyek vagytok a Krisztus Jézusban.</p> 
 <p><a name="an_3:29">3:29</a> Ha pedig Krisztuséi vagytok, tehát az Ábrahám magva vagytok, és ígéret szerint örökösök.</p> 
 <p><a name="an_4:1">4:1</a> Mondom pedig, hogy a meddig az örökös kiskorú, semmiben sem különbözik a szolgától, jóllehet ura mindennek;</p> 
 <p><a name="an_4:2">4:2</a> Hanem gyámok és gondviselõk alatt van az atyjától rendelt ideig.</p> 
 <p><a name="an_4:3">4:3</a> Azonképen mi is, mikor kiskorúak valánk, a világ elemei alá voltunk vettetve szolgaként:</p> 
 <p><a name="an_4:4">4:4</a> Mikor pedig eljött az idõnek teljessége, kibocsátotta Isten az õ Fiát, a ki asszonytól lett, a ki törvény alatt lett,</p> 
 <p><a name="an_4:5">4:5</a> Hogy a törvény alatt levõket megváltsa, hogy elnyerjük a fiúságot.</p> 
 <p><a name="an_4:6">4:6</a> Minthogy pedig fiak vagytok, kibocsátotta az Isten az õ Fiának Lelkét a ti szíveitekbe, ki ezt kiáltja: Abba, Atya!</p> 
 <p><a name="an_4:7">4:7</a> Azért nem vagy többé szolga, hanem fiú; ha pedig fiú, Istennek örököse is Krisztus által.</p> 
 <p><a name="an_4:8">4:8</a> Ámde akkor, mikor még nem ismertétek az Istent, azoknak szolgáltatok, a mik természet szerint nem istenek;</p> 
 <p><a name="an_4:9">4:9</a> Most azonban, hogy megismertétek az Istent, sõt hogy megismert titeket az Isten, miként tértek vissza ismét az erõtelen és gyarló elemekhez, a melyeknek megint újból szolgálni akartok?</p> 
 <p><a name="an_4:10">4:10</a> Megtartjátok a napokat és hónapokat és idõket, meg az esztendõket.</p> 
 <p><a name="an_4:11">4:11</a> Féltelek titeket, hogy hiába fáradoztam körültetek.</p> 
 <p><a name="an_4:12">4:12</a> Legyetek olyanok, mint én; mert én is olyanná lettem, mint ti: atyámfiai, kérlek titeket, semmivel sem bántottatok meg engem.</p> 
 <p><a name="an_4:13">4:13</a> Tudjátok pedig, hogy testem erõtelensége miatt hirdettem néktek az evangyéliomot elõször.</p> 
 <p><a name="an_4:14">4:14</a> És megkísértetvén testemben, nem vetettetek meg, sem nem útáltatok meg engem, hanem úgy fogadtatok, mint Istennek angyalát, mint Krisztus Jézust.</p> 
 <p><a name="an_4:15">4:15</a> Hová lõn tehát a ti boldogságotok? Mert bizonyságot teszek néktek, hogy ti, ha lehetséges volt volna, szemeiteket kivájván, nékem adtátok volna.</p> 
 <p><a name="an_4:16">4:16</a> Tehát ellenségetek lettem-é, megmondván néktek az igazat?</p> 
 <p><a name="an_4:17">4:17</a> Nem szépen buzgolkodnak érettetek, sõt minket ki akarnak rekeszteni, hogy mellettök buzgolkodjatok.</p> 
 <p><a name="an_4:18">4:18</a> Szép dolog pedig fáradozni a jóban mindenkor, és nem csupán akkor, ha köztetek vagyok.</p> 
 <p><a name="an_4:19">4:19</a> Gyermekeim! kiket ismét fájdalommal szûlök, míglen kiábrázolódik bennetek Krisztus.</p> 
 <p><a name="an_4:20">4:20</a> Szeretnék pedig most köztetek jelen lenni és változtatni a hangomon; mert bizonytalanságban vagyok felõletek.</p> 
 <p><a name="an_4:21">4:21</a> Mondjátok meg nékem, kik a törvény alatt akartok lenni: nem halljátok-é a törvényt?</p> 
 <p><a name="an_4:22">4:22</a> Mert meg van írva, hogy Ábrahámnak két fia volt; egyik a szolgálótól, és a másik a szabadostól.</p> 
 <p><a name="an_4:23">4:23</a> De a szolgálótól való test szerint született; a szabadostól való pedig az ígéret által.</p> 
 <p><a name="an_4:24">4:24</a> Ezek mást példáznak: mert azok [az] [asszonyok] a két szövetség, az egyik a Sinai hegyrõl való, szolgaságra szûlõ, ez Hágár,</p> 
 <p><a name="an_4:25">4:25</a> Mert Hágár a Sinai hegy Arábiában, hasonlatos pedig a mostani Jeruzsálemhez, nevezetesen fiaival együtt szolgál.</p> 
 <p><a name="an_4:26">4:26</a> De a magasságos Jeruzsálem szabad, ez mindnyájunknak anyja,</p> 
 <p><a name="an_4:27">4:27</a> Mert meg van írva: Ujjongj te meddõ, ki nem szûlsz; vígadozzál és kiálts, ki nem vajudol; mert sokkal több az elhagyottnak magzatja, mint a kinek férje vagyon.</p> 
 <p><a name="an_4:28">4:28</a> Mi pedig, atyámfiai, Izsák szerint, ígéretnek gyermekei vagyunk.</p> 
 <p><a name="an_4:29">4:29</a> De valamint akkor a test szerint született üldözte a Lélek szerint valót, úgy most is.</p> 
 <p><a name="an_4:30">4:30</a> De mit mond az Írás? Ûzd ki a szolgálót és az õ fiát; mert a szolgáló fia nem örököl a szabad nõ fiával.</p> 
 <p><a name="an_4:31">4:31</a> Annakokáért, atyámfiai, nem vagyunk a szolgáló fiai, hanem a szabadoséi.</p> 
 <p><a name="an_5:1">5:1</a> Annakokáért a szabadságban, melyre minket Krisztus megszabadított, álljatok meg, és ne kötelezzétek meg ismét magatokat szolgaságnak igájával.</p> 
 <p><a name="an_5:2">5:2</a> Ímé, én Pál mondom néktek, hogy ha körülmetélkedtek, Krisztus néktek semmit sem használ.</p> 
 <p><a name="an_5:3">5:3</a> Bizonyságot teszek pedig ismét minden embernek, a ki körülmetélkedik, hogy köteles az egész törvényt megtartani.</p> 
 <p><a name="an_5:4">5:4</a> Elszakadtatok Krisztustól, a kik a törvény által akartok megigazulni, a kegyelembõl kiestetek.</p> 
 <p><a name="an_5:5">5:5</a> Mert mi a Lélek által, hitbõl várjuk az igazság reménységét.</p> 
 <p><a name="an_5:6">5:6</a> Mert Krisztus Jézusban sem a körülmetélkedés nem ér semmit, sem a körülmetélkedetlenség, hanem a szeretet által munkálkodó hit.</p> 
 <p><a name="an_5:7">5:7</a> Jól futottatok; kicsoda gátolt meg titeket, hogy ne engedelmeskedjetek az igazságnak?</p> 
 <p><a name="an_5:8">5:8</a> Ez a hitetés nem attól van, a ki titeket hív.</p> 
 <p><a name="an_5:9">5:9</a> Kis kovász az egész tésztát megkeleszti.</p> 
 <p><a name="an_5:10">5:10</a> Bizodalmam van az Úrban ti hozzátok, hogy más értelemben nem lesztek; de a ki titeket megzavar, elveszi az ítéletet, bárki legyen.</p> 
 <p><a name="an_5:11">5:11</a> Én pedig atyámfiai, ha még a körülmetélést hirdetem, miért üldöztetem mégis? Akkor eltöröltetett a kereszt botránya.</p> 
 <p><a name="an_5:12">5:12</a> Bárcsak ki is metszetnék magukat, a kik titeket bujtogatnak.</p> 
 <p><a name="an_5:13">5:13</a> Mert ti szabadságra hivattatok atyámfiai; csakhogy a szabadság ürügy ne legyen a testnek, sõt szeretettel szolgáljatok egymásnak.</p> 
 <p><a name="an_5:14">5:14</a> Mert az egész törvény ez egy ígében teljesedik be: Szeresd felebarátodat, mint magadat.</p> 
 <p><a name="an_5:15">5:15</a> Ha pedig egymást marjátok és faljátok, vigyázzatok, hogy egymást fel ne emészszétek.</p> 
 <p><a name="an_5:16">5:16</a> Mondom pedig, Lélek szerint járjatok, és a testnek kívánságát véghez ne vigyétek.</p> 
 <p><a name="an_5:17">5:17</a> Mert a test a lélek ellen törekedik, a lélek pedig a test ellen; ezek pedig egymással ellenkeznek, hogy ne azokat cselekedjétek, a miket akartok.</p> 
 <p><a name="an_5:18">5:18</a> Ha azonban a Lélektõl vezéreltettek, nem vagytok a törvény alatt.</p> 
 <p><a name="an_5:19">5:19</a> A testnek cselekedetei pedig nyilvánvalók, melyek [ezek]: házasságtörés, paráznaság, tisztátalanság, bujálkodás.</p> 
 <p><a name="an_5:20">5:20</a> Bálványimádás, varázslás, ellenségeskedések, versengések, gyûlölködések, harag, patvarkodások, viszszavonások, pártütések,</p> 
 <p><a name="an_5:21">5:21</a> Irígységek, gyilkosságok, részegségek, dobzódások és ezekhez hasonlók: melyekrõl elõre mondom néktek, a miképen már ezelõtt is mondottam, hogy a kik ilyeneket cselekesznek, Isten országának örökösei nem lesznek.</p> 
 <p><a name="an_5:22">5:22</a> De a Léleknek gyümölcse: szeretet, öröm, békesség, béketûrés, szívesség, jóság, hûség, szelídség, mértékletesség.</p> 
 <p><a name="an_5:23">5:23</a> Az ilyenek ellen nincs törvény.</p> 
 <p><a name="an_5:24">5:24</a> A kik pedig Krisztuséi, a testet megfeszítették indulataival és kívánságaival együtt.</p> 
 <p><a name="an_5:25">5:25</a> Ha Lélek szerint élünk, Lélek szerint is járjunk.</p> 
 <p><a name="an_5:26">5:26</a> Ne legyünk hiú dicsõség kívánók, egymást ingerlõk, egymásra irígykedõk.</p> 
 <p><a name="an_6:1">6:1</a> Atyámfiai, még ha elõfogja is az embert valami bûn, ti lelkiek, igazítsátok útba az olyant szelídségnek lelkével, ügyelvén magadra, hogy meg ne kísértessél te magad is.</p> 
 <p><a name="an_6:2">6:2</a> Egymás terhét hordozzátok, és úgy töltsétek be a Krisztus törvényét.</p> 
 <p><a name="an_6:3">6:3</a> Mert ha valaki azt véli, hogy õ valami, holott semmi, önmagát csalja meg.</p> 
 <p><a name="an_6:4">6:4</a> Minden ember pedig az õ maga cselekedetét vizsgálja meg, és akkor csakis önmagára nézve lesz dicsekedése és nem másra nézve.</p> 
 <p><a name="an_6:5">6:5</a> Mert kiki a maga terhét hordozza.</p> 
 <p><a name="an_6:6">6:6</a> A ki pedig az ígére taníttatik, közölje minden javát tanítójával.</p> 
 <p><a name="an_6:7">6:7</a> Ne tévelyegjetek, Isten nem csúfoltatik meg; mert a mit vet az ember, azt aratándja is.</p> 
 <p><a name="an_6:8">6:8</a> Mert a ki vet az õ testének, a testbõl arat veszedelmet; a ki pedig vet a léleknek, a lélekbõl arat örök életet.</p> 
 <p><a name="an_6:9">6:9</a> A jótéteményben pedig meg ne restüljünk, mert a maga idejében aratunk, ha el nem lankadunk.</p> 
 <p><a name="an_6:10">6:10</a> Annakokáért míg idõnk van, cselekedjünk jót mindenekkel, kiváltképen pedig a mi hitünknek cselédeivel.</p> 
 <p><a name="an_6:11">6:11</a> Látjátok, mekkora betûkkel írok néktek a saját kezemmel!</p> 
 <p><a name="an_6:12">6:12</a> A kik testre szépek szeretnének lenni, azok kényszerítenek titeket a körülmetélkedésre; csak azért, hogy a Krisztus keresztjéért ne üldöztessenek.</p> 
 <p><a name="an_6:13">6:13</a> Mert magok a körülmetélkedettek sem tartják meg a törvényt; hanem azért akarják, hogy ti körülmetélkedjetek, hogy a ti testetekkel dicsekedjenek.</p> 
 <p><a name="an_6:14">6:14</a> Nékem pedig ne legyen másban dicsekedésem, hanem a mi Urunk Jézus Krisztus keresztjében, a ki által nékem megfeszíttetett a világ, és én is a világnak.</p> 
 <p><a name="an_6:15">6:15</a> Mert Krisztus Jézusban sem a körülmetélkedés, sem a körülmetéletlenség nem használ semmit, hanem az új teremtés.</p> 
 <p><a name="an_6:16">6:16</a> És a kik e szabály szerint élnek, békesség és irgalmasság azokon, és az Istennek Izráelén.</p> 
 <p><a name="an_6:17">6:17</a> Ennekutána senki nékem bántásomra ne legyen; mert én az Úr Jézusnak bélyegeit hordozom az én testemben.</p> 
 <p><a name="an_6:18">6:18</a> A mi Urunk Jézus Krisztusnak kegyelme legyen a ti lelketekkel atyámfiai! Ámen.</p> 
 <p></p><hr>
 <center>
 <a href="eph.htm">Next: Ephesians</a></center>
 </body>