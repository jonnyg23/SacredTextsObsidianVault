<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="jo1.htm">Previous</a> 
 <a href="jo3.htm">Next</a> 
 </center>
 <hr>
  <h3 align="center">Xhosa Bible: 2 John</h3> 
 <p><a name="an_1:1">1:1</a> Indoda enkulu ibhalela inkosikazi enyuliweyo nabantwana bayo, endibathandayo mna ngenyaniso; ingendim ndedwa, ingabo bonke abayazileyo inyaniso;</p> 
 <p><a name="an_1:2">1:2</a> ngenxa yenyaniso ehleliyo kuthi, eya kuba nathi ngonaphakade:</p> 
 <p><a name="an_1:3">1:3</a> ithi, Makubekho kuni ubabalo, nenceba, noxolo oluvela kuThixo uYise, nakwiNkosi yethu uYesu Kristu, uNyana kaYise,  kuni basenyanisweni naseluthandweni.</p> 
 <p><a name="an_1:4">1:4</a> Ndavuya kunene kuba ndifumene kubantwana bakho kukho abahamba enyanisweni, njengoko samkelayo umthetho kuye uYise.</p> 
 <p><a name="an_1:5">1:5</a> Nangoku ndiyakucela, nkosikazi, kungengakuba ndikubhalela umthetho omtsha; ndikubhalela lowo sasinawo kwasekuqalekeni:  ukuba sithandane.</p> 
 <p><a name="an_1:6">1:6</a> Lulo ke olu uthando, ukuba sihambe ngokwemithetho yakhe.  Nguwo lo umthetho, njengokuba nevayo kwasekuqalekeni, ukuba nihambe kuwo.</p> 
 <p><a name="an_1:7">1:7</a> Ngokuba kungene abalahlekisi abaninzi ehlabathini,  abangamvumiyo uYesu Kristu esiza esenyameni. Lowo ngumkhohlisi nomchasi-Kristu.</p> 
 <p><a name="an_1:8">1:8</a> Zilumkeleni, ukuba singalahlekani nezinto esizisebenzileyo;  masamkele umvuzo ozalisekileyo.</p> 
 <p><a name="an_1:9">1:9</a> Bonke abagqithayo, abangahlaliyo emfundisweni kaKristu,  abanaThixo; ohleliyo emfundisweni kaKristu, lowo unaye uYise noNyana.</p> 
 <p><a name="an_1:10">1:10</a> Ukuba umntu uza kuni, engazisi yona le mfundiso, musani ukumamkela endlwini yenu, ningambulisi nokumbulisa;</p> 
 <p><a name="an_1:11">1:11</a> kuba lowo umbulisayo unobudlelane naye ngemisebenzi yakhe engendawo.</p> 
 <p><a name="an_1:12">1:12</a> Ndinezinto ezininzi nje zokunibhalela, andingi ndingazibhala ngaphepha nangainki; ndithembe ukuza kuni,  sithethe ngomlomo, ukuze uvuyo lwethu luzaliseke.</p> 
 <p><a name="an_1:13">1:13</a> Bayakubulisa abantwana bodade wenu onyuliweyo. Amen.</p> 
 <p></p><hr>
 <center>
 <a href="jo3.htm">Next: 3 John</a></center>
 </body>