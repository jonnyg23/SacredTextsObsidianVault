<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="th1.htm">Previous</a> 
 <a href="ti1.htm">Next</a> 
 </center>
 <hr>
  <h3 align="center">Albanian Bible: 2 Thessalonians</h3> 
 <p><a name="an_1:1">1:1</a> paçi hir dhe paqe nga Perëndia, Ati ynë, dhe nga Zoti Jezu Krisht.</p> 
 <p><a name="an_1:2">1:2</a> Ne e kemi për detyrë ta falënderojmë gjithnjë Perëndinë për ju, o vëllezër, sikurse është fort e drejtë, sepse besimi juaj po rritet shumë dhe dashuria e secilit prej jush për njëri-tjetrin po tepron,</p> 
 <p><a name="an_1:3">1:3</a> aq sa ne vetë po krenohemi me ju në kishat e Perëndisë, për qëndresën tuaj dhe për besimin në të gjitha përndjekjet dhe vështirësitë që po hiqni.</p> 
 <p><a name="an_1:4">1:4</a> Ky është një dëftim i gjyqit të drejtë të Përendisë, që ju të çmoheni të denjë për mbretërinë e Perëndisë për të cilën edhe vuani,</p> 
 <p><a name="an_1:5">1:5</a> sepse është e drejtë, nga ana e Perëndisë, t'u jepet mundim atyre që po ju mundojnë,</p> 
 <p><a name="an_1:6">1:6</a> kurse juve, të munduarve, të preheni bashkë me ne, kur Zoti Jezu Krisht të shfaqet nga qielli me engjëjt e pushtetit të vet,</p> 
 <p><a name="an_1:7">1:7</a> në një zjarr flakërues, për t'u hakmarrë kundër atyre që nuk njohin Perëndi, dhe të atyre që nuk i binden ungjillit të Zotit tonë Jezu Krisht.</p> 
 <p><a name="an_1:8">1:8</a> Ata do të ndëshkohen me shkatërrim të përjetshëm, larg nga fytyra e Zotit dhe nga lavdia e fuqisë së tij,</p> 
 <p><a name="an_1:9">1:9</a> kur ai të vijë, atë ditë, për të qenë i lavdëruar në shenjtorët e vet, për të qenë i admiruar në mes të atyre që kenë besuar, sepse dëshmia jonë tek ju u besua.</p> 
 <p><a name="an_1:10">1:10</a> Edhe për këtë ne vazhdimisht po lutemi për ju, që Perëndia ynë t'ju bëjë të denjë për këtë thirrje dhe të përmbushë me fuqinë çdo qëllim të mirë dhe veprën e besimit,</p> 
 <p><a name="an_1:11">1:11</a> që të lëvdohet emri i Zotit tonë Jezu Krisht në ju dhe ju në të, sipas hirit të Perëndisë sonë dhe të Zotit Jezu Krisht.</p> 
 <p><a name="an_1:12">1:12</a> Ju lutemi, o vëllezër, lidhur me ardhjen e Zotit tonë Jezu Krisht dhe me tubimin tonë me të,</p> 
 <p><a name="an_2:1">2:1</a> të mos lejoni që menjëherë t'ju prishet mendja ose të trazoheni as prej fryme, as prej fjale, as prej ndonjë letre gjoja të shkruar prej nesh, thua se ja, erdhi dita e Krishtit.</p> 
 <p><a name="an_2:2">2:2</a> Askush të mos ju gënjejë kursesi, sepse ajo ditë nuk do të vijë, pa ardhur më parë rënia dhe pa u shfaqur njeriu i mëkatit, i biri i humbjes,</p> 
 <p><a name="an_2:3">2:3</a> kundërshtari, ai që lartëson veten mbi çdo gjë që quhet perëndi ose objekt adhurimi, aq sa të shkojë e të rrijë në tempullin e Perëndisë si Perëndi, duke e paraqitur veten se është Perëndi.</p> 
 <p><a name="an_2:4">2:4</a> A nuk ju bie ndër mend se, kur isha akoma ndër ju, jua thoja këto gjëra?</p> 
 <p><a name="an_2:5">2:5</a> Tani e dini atë që e ndalon atë që të shfaqet vetëm në kohën e vet.</p> 
 <p><a name="an_2:6">2:6</a> Misteri i paudhësisë në fakt është tashmë në veprim, duke pritur vetëm që të hiqet nga mesi ai që e ndalon tashti.</p> 
 <p><a name="an_2:7">2:7</a> Atëherë do të shfaqet ky i paudhë, të cilin Zoti do ta shkatërrojë me hukatjen e gojës së tij dhe do ta asgjësojë me të dukurit e ardhjes së tij.</p> 
 <p><a name="an_2:8">2:8</a> Ardhja e atij të paudhi do të bëhet me anë të veprimit të Satanit, bashkë me çudira, shenja dhe mrrekullish të rreme,</p> 
 <p><a name="an_2:9">2:9</a> dhe nga çdo mashtrim ligësie për ata që humbin, sepse nuk pranuan ta duan të vërtetën për të qenë të shpëtuar.</p> 
 <p><a name="an_2:10">2:10</a> E prandaj Perëndia do t'u dërgojë atyre një gënjim që do t'i bëjë të gabojnë, që t'i besojnë gënjeshtrës,</p> 
 <p><a name="an_2:11">2:11</a> që të dënohen të gjithë ata që nuk i besuan së vërtetës, por përqafuan ligësinë!</p> 
 <p><a name="an_2:12">2:12</a> Por ne duhet ta falënderojmë vazhdimisht Perëndinë për ju, o vëllezër të dashur nga Zoti, sepse Perëndia ju zgjodhi që në fillim për t'ju shpëtuar, me anë të shenjtërimit të Frymës dhe të besimit në të vërtetën;</p> 
 <p><a name="an_2:13">2:13</a> tek e cila ju thirri me anë të ungjillit tonë, që të arrini të merrni lavdinë e Zotit tonë Jezu Krisht.</p> 
 <p><a name="an_2:14">2:14</a> Prandaj, vëllezër, qëndroni dhe mbani porositë që mësuat, me anë të fjalës ose me anë të letrës sonë.</p> 
 <p><a name="an_2:15">2:15</a> Dhe vetë Zoti jonë Jezu Krisht dhe Perëndia Ati ynë, që na deshi dhe na dha me anë të hirit një ngushëllim të përjetshëm dhe një shpresë të mirë,</p> 
 <p><a name="an_2:16">2:16</a> ngushëlloftë zemrat tuaja dhe ju forcoftë në çdo fjalë e punë të mirë.</p> 
 <p><a name="an_2:17">2:17</a> Më në fund, o vëllezër, lutuni për ne, që fjala e Zotit të përhapet me të shpejtë dhe të lëvdohet, porsi ndër ju,</p> 
 <p><a name="an_3:1">3:1</a> dhe derisa të shpëtojmë nga njerëzit e çoroditur dhe të këqij, sepse jo të gjithë kanë besim.</p> 
 <p><a name="an_3:2">3:2</a> Por Zoti është besnik, dhe ai do t'ju forcojë dhe do t'ju ruajë nga i ligu.</p> 
 <p><a name="an_3:3">3:3</a> Dhe ne kemi besim për ju te Zoti, se gjërat që ju porositëm po i bëni dhe do t'i bëni.</p> 
 <p><a name="an_3:4">3:4</a> Edhe Zoti i drejtoftë zemrat tuaja te dashuria e Perëndisë dhe te qëndrueshmëria e Krishtit.</p> 
 <p><a name="an_3:5">3:5</a> Dhe ju porositim, o vëllezër, në emër të Zotit tonë Jezu Krisht, që të largoheni nga çdo vëlla që ecën i çrregullt dhe jo sipas porosisë që keni marrë prej nesh.</p> 
 <p><a name="an_3:6">3:6</a> Sepse ju e dini vetë se si duhet të na shëmbëlleni, sepse ne nuk u sollëm në mënyrë të çrregullt midis jush,</p> 
 <p><a name="an_3:7">3:7</a> dhe nuk kemi ngrënë falas bukën e ndonjërit, por punuam me mundim e cfilitje ditë e natë, që të mos i bëheshim barrë asnjërit prej jush.</p> 
 <p><a name="an_3:8">3:8</a> Jo se ne nuk e kemi këtë të drejtë, po për t'ju dhënë ne vetë një shëmbull që ju të na imitonit.</p> 
 <p><a name="an_3:9">3:9</a> Në fakt, edhe kur ishim në mes tuaj, ju porosisnim këtë: se po qe se ndonjë nuk do të punojë, as të mos hajë.</p> 
 <p><a name="an_3:10">3:10</a> Në fakt dëgjojmë se disa prej jush që ecin në mënyrë të çrregullt, nuk bëjnë asgjë dhe merren me gjëra të kota.</p> 
 <p><a name="an_3:11">3:11</a> Këta i porosisim dhe i bëjmë thirrje në Zotin tonë Jezu Krisht, që të hanë bukën e tyre duke punuar shtruar.</p> 
 <p><a name="an_3:12">3:12</a> Dhe sa për ju, o vëllezër, mos u lodhni së bëri të mirën.</p> 
 <p><a name="an_3:13">3:13</a> Dhe nëqoftëse dikush nuk i bindet fjalës sonë në këtë letër, shënojeni atë dhe mos u shoqëroni me të, që ai të turpërohet.</p> 
 <p><a name="an_3:14">3:14</a> Por mos e mbani atë si një armik, po këshillojeni si vëlla.</p> 
 <p><a name="an_3:15">3:15</a> Dhe vetë Zoti i paqes ju dhëntë vazhdimisht paqe në çdo mënyrë. Zoti qoftë me ju të gjithë.</p> 
 <p><a name="an_3:16">3:16</a> Të falat me shëndet janë nga dora ime, nga mua, Pali; dhe kjo është një shenjë në çdo letër prej meje; unë shkruaj kështu.</p> 
 <p><a name="an_3:17">3:17</a> Hiri i Zotit tonë Jezu Krisht qoftë me ju të gjithë. Amen.</p> 
 <p><a name="an_3:18">3:18</a> Pali, apostulli i Jezu Krishtit, me urdhër të Perëndisë, Shpëtimtarit tonë, dhe të Zotit Jezu Krisht, shpresës sonë,</p> 
 <p></p><hr>
 <center>
 <a href="ti1.htm">Next: 1 Timothy</a></center>
 </body>