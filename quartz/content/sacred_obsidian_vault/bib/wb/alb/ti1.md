<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="th2.htm">Previous</a> 
 <a href="ti2.htm">Next</a> 
 </center>
 <hr>
  <h3 align="center">Albanian Bible: 1 Timothy</h3> 
 <p><a name="an_1:1">1:1</a> Timoteut, birit të vërtetë në besim: hir, mëshirë dhe paqe prej Perëndisë Atit tonë dhe prej Krishtit Jezus, Zotit tonë.</p> 
 <p><a name="an_1:2">1:2</a> Ashtu si të nxita kur u nisa për në Maqedoni, qëndro në Efes për t'u urdhëruar disave të mos mësojnë doktrina të tjera,</p> 
 <p><a name="an_1:3">1:3</a> dhe të mos merren me përralla dhe me gjenealogji që s'kanë të sosur, të cilat shkaktojnë përçarje më tepër sesa vepra e Perëndisë, që mbështetet në besim.</p> 
 <p><a name="an_1:4">1:4</a> Qëllimi i këtij urdhërimi është dashuria, prej një zemre të pastër, prej një ndërgjegjeje të pastër dhe prej një besimi jo të shtirur.</p> 
 <p><a name="an_1:5">1:5</a> Disa, duke u shmangur nga këto gjëra, u kthyen në biseda të kota dhe,</p> 
 <p><a name="an_1:6">1:6</a> duke dashur të jenë mësues të ligjit, nuk kuptojnë as ato që thonë, as ato që pohojnë.</p> 
 <p><a name="an_1:7">1:7</a> Dhe ne e dimë se ligji është i mirë, në qoftë se njeriu e përdor si duhet;</p> 
 <p><a name="an_1:8">1:8</a> duke ditur këtë, që ligji nuk është vënë për të drejtin, po për të pabesët dhe të rebelët, për të ligët dhe mëkatarët, për të pamëshirshmit dhe të ndyrët, për ata që vrasin babë e nënë, për vrasësit,</p> 
 <p><a name="an_1:9">1:9</a> për kurvarët, për homoseksualët, për grabitësit, për rremët, për ata që shkelin betimin, për çdo gjë tjetër që bie në kundërshtim me doktrinën e shëndoshë,</p> 
 <p><a name="an_1:10">1:10</a> sipas ungjillit të lavdisë të të lumit Perëndi, që më është besuar.</p> 
 <p><a name="an_1:11">1:11</a> Dhe e falënderoj Krishtin Zotin tonë, që më bën të fortë, sepse më çmoi të denjë për t'u besuar, duke më vënë në shërbimin e tij,</p> 
 <p><a name="an_1:12">1:12</a> që më parë isha blasfemues, përndjekës dhe i dhunshëm; por m'u dha mëshira, sepse i bëra nga padija, në mosbesimin tim;</p> 
 <p><a name="an_1:13">1:13</a> kështu hiri i Zotit tonë teproi pa masë me besimin dhe dashurinë, që është në Jezu Krishtin.</p> 
 <p><a name="an_1:14">1:14</a> Kjo fjalë është e sigurt e denjë për t'u pranuar plotësisht, që Krishti Jezus erdhi në botë për të shpëtuar mëkatarët, ndër të cilët unë jam i pari.</p> 
 <p><a name="an_1:15">1:15</a> Por prandaj u mëshirova, që Jezu Krishti të tregojë më përpara në mua gjithë zemërgjerësinë, për të qenë shembull për ata që do të besojnë në të për jetë të përjetshme.</p> 
 <p><a name="an_1:16">1:16</a> Dhe Mbretit të amshuar, të pavdekshmit, të padukshmit, të vetmit Perëndi të ditur, i qoftë nder e lavdi në shekuj të shekujve. Amen.</p> 
 <p><a name="an_1:17">1:17</a> Po ta besoj këtë detyrë, o Timote bir, sipas profecive që u bënë më parë për ty, që sipas tyre të bësh luftimin e mirë,</p> 
 <p><a name="an_1:18">1:18</a> duke pasur besim dhe ndërgjegje të mirë, sepse disa, duke e hedhur poshtë, u bënë lundërthyerje në besim.</p> 
 <p><a name="an_1:19">1:19</a> Ndër këta janë Imeneu dhe Aleksandri, të cilët unë i dorëzova në duart e Satanit që të mësojnë të mos blasfemojnë.</p> 
 <p><a name="an_1:20">1:20</a> Të bëj thirrje, pra, para së gjithash, që të bëhen përgjërime, lutje, ndërhyrje dhe falënderime për të gjithë njerëzit,</p> 
 <p><a name="an_2:1">2:1</a> për mbretërit e për të gjithë ata që janë në pushtet, që të mund të shkojmë një jetë të qetë dhe të paqtë me çdo perëndishmëri dhe nder.</p> 
 <p><a name="an_2:2">2:2</a> Sepse kjo është e mirë dhe e pëlqyer përpara Perëndisë, Shpëtimtarit tonë,</p> 
 <p><a name="an_2:3">2:3</a> i cili dëshiron që gjithë njerëzit të shpëtohen dhe t'ia arrijnë njohjes të së vërtetës.</p> 
 <p><a name="an_2:4">2:4</a> Në fakt një është Perëndia, dhe një i vetëm është ndërmjetësi midis Perëndisë dhe njerëzve: Krishti Jezus njeri,</p> 
 <p><a name="an_2:5">2:5</a> i cili e dha veten si çmim për të gjithë, për dëshmim në kohën e caktuar,</p> 
 <p><a name="an_2:6">2:6</a> për të cilin unë u vura predikues dhe apostull (them të vërtetën në Krisht, nuk gënjej), mësues i johebrenjve në besim dhe në të vërtetë.</p> 
 <p><a name="an_2:7">2:7</a> Dua, pra, që burrat të luten në çdo vend, duke ngritur duar të pastra, pa mëri dhe pa grindje.</p> 
 <p><a name="an_2:8">2:8</a> Në mënyrë të njëjtë dua që edhe gratë, të vishen hijshëm, me cipë dhe modesti dhe jo me gërsheta a me ar, a me margaritarë, a me rroba të shtrenjta,</p> 
 <p><a name="an_2:9">2:9</a> po me vepra të mira, si u ka hije grave që i kushtohen perëndishmëri.</p> 
 <p><a name="an_2:10">2:10</a> Gruaja le të mësojë në heshtje dhe me çdo nënshtrim.</p> 
 <p><a name="an_2:11">2:11</a> Nuk e lejoj gruan që të mësojë, as të përdori pushtet mbi burrin, por të rrijë në heshtje.</p> 
 <p><a name="an_2:12">2:12</a> Në fakt së pari u formua Adami dhe më pas Eva.</p> 
 <p><a name="an_2:13">2:13</a> Dhe nuk u gënjye Adami, por gruaja u gënjye dhe ra në shkelje.</p> 
 <p><a name="an_2:14">2:14</a> Megjithatë ajo do të shpëtohet duke lindur fëmijë, në qoftë se do të qëndrojnë në besim, në dashuri dhe në shenjtërim me modesti.</p> 
 <p><a name="an_2:15">2:15</a> Kjo fjalë është e sigurt: Në qoftë se dikush dëshiron të bëhet peshkop, dëshiron një punë të mirë."</p> 
 <p><a name="an_3:1">3:1</a> Duhet, pra, që peshkopi të jetë i patëmetë, burrë i një gruaje të vetme, të jetë i përmbajtur, i arsyeshëm, i matur, mikpritës, i zoti të mësojë të tjerët,</p> 
 <p><a name="an_3:2">3:2</a> të mos jepet pas verës, të mos jetë i dhunshëm, të mos jetë koprac, por i butë, jo grindavec, të mos lakmojë paranë;</p> 
 <p><a name="an_3:3">3:3</a> njeri që e qeveris mirë familjen e vet dhe i ka fëmijët të bindur me çdo lloj mirësjellje;</p> 
 <p><a name="an_3:4">3:4</a> (sepse në qoftë se dikush nuk di të qeverisë familjen e vet, si do të kujdeset për kishën e Perëndisë?).</p> 
 <p><a name="an_3:5">3:5</a> Të mos jetë i posakthyer në besim, që të mos i rritet mendja dhe të bjerë në gabimet e djallit.</p> 
 <p><a name="an_3:6">3:6</a> Madje duhet që ai të ketë dëshmim të mirë edhe ndër të jashtmit, që të mos shahet dhe të bjerë në lakun e djallit.</p> 
 <p><a name="an_3:7">3:7</a> Gjithashtu dhjakët duhet të jenë dinjitozë, jo me dy faqe në fjalë, të mos jepen pas verës së tepërt, të mos lakmojnë fitime të paligjshme,</p> 
 <p><a name="an_3:8">3:8</a> dhe ta ruajnë misterin e besimit me ndërgjegje të pastër.</p> 
 <p><a name="an_3:9">3:9</a> Edhe këta le të vihen më parë në provë, pastaj ta kryejnë shërbesën e tyre po të jenë të patëmetë.</p> 
 <p><a name="an_3:10">3:10</a> Edhe bashkëshortet e tyre të kenë dinjitet, jo shpifarake, por të përmbajtura dhe besnike në gjithçka.</p> 
 <p><a name="an_3:11">3:11</a> Dhjakët të jenë bashkëshortë të një gruaje të vetme, t'i drejtojnë mirë fëmijët dhe familjet e veta.</p> 
 <p><a name="an_3:12">3:12</a> Sepse ata që e kanë kryer mirë shërbesën, fitojnë reputacion të mirë dhe siguri të madhe në besimin në Jezu Krishtin.</p> 
 <p><a name="an_3:13">3:13</a> Po t'i shkruaj këto gjëra duke shpresuar që të vij së shpejti te ti,</p> 
 <p><a name="an_3:14">3:14</a> por, po u vonova, të dish se si duhet të sillesh në shtëpinë e Perëndisë, që është kisha e Perëndisë së gjallë, shtylla dhe mbështetja e së vërtetës.</p> 
 <p><a name="an_3:15">3:15</a> Dhe s'ka asnjë dyshim se misteri i mëshirës është i madh: Perëndia u shfaq në mish, u shfajësua në Frymë, u duk ndër engjëj, u predikua ndër johebrenj, u besua në botë, u ngrit në lavdi.</p> 
 <p><a name="an_3:16">3:16</a> Dhe Fryma e thotë shkoqur se në kohët e fundit disa do ta mohojnë besimin, duke u vënë veshin frymëve gënjeshtare dhe doktrinave të demonëve,</p> 
 <p><a name="an_4:1">4:1</a> që flasin gënjeshtra me hipokrizi, të damkosur në ndërgjegjen e tyre,</p> 
 <p><a name="an_4:2">4:2</a> të cilët do të ndalojnë martesën dhe do të urdhërojnë të mos hani ushqimet që Perëndia i krijoi, të merren me falënderim nga ata që besojnë dhe e njohin të vërtetën.</p> 
 <p><a name="an_4:3">4:3</a> Sepse çdo krijesë e Perëndisë është e mirë dhe asgjë s'është për t'u hedhur, nëse merret me falënderim,</p> 
 <p><a name="an_4:4">4:4</a> sepse është shenjtëruar nga fjala e Perëndisë dhe nga lutja.</p> 
 <p><a name="an_4:5">4:5</a> Duke ua propozuar këto gjëra vëllezërve, ti do të jesh një shërbyes i mirë i Jezu Krishtit, i ushqyer me fjalët e besimit dhe të mësimit të mirë, që ke kuptuar plotësisht.</p> 
 <p><a name="an_4:6">4:6</a> Shmangu pra nga përrallat profane dhe të të vjetërve, edhe ushtrohu në perëndishmëri,</p> 
 <p><a name="an_4:7">4:7</a> sepse ushtrimi i trupit është i dobishëm për pak gjë, kurse perëndishmëria është e dobishme për çdo gjë, sepse përmban premtimin e jetës së tashme dhe të asaj që do të vijë.</p> 
 <p><a name="an_4:8">4:8</a> Kjo fjalë është e sigurt dhe e denjë për t'u pranuar në çdo mënyrë.</p> 
 <p><a name="an_4:9">4:9</a> Për këtë, në fakt, ne po mundohemi dhe na shajnë, sepse kemi shpresuar në Perëndinë e gjallë, që është Shpëtimtari i gjithë njerëzve dhe sidomos i besimtarëve.</p> 
 <p><a name="an_4:10">4:10</a> Urdhëro këto gjëra dhe mëso këto gjëra.</p> 
 <p><a name="an_4:11">4:11</a> Askush të mos e shpërfillë moshën tënde të re, por bëhu shembull për besimtarët në fjalë, në sjellje, në dashuri, në Frymë, në besim dhe në dëlirësi.</p> 
 <p><a name="an_4:12">4:12</a> Kushtoju leximit, këshillimit dhe mësimit derisa të vij unë.</p> 
 <p><a name="an_4:13">4:13</a> Mos e lër pas dore dhuntinë që është në ty, e cila të është dhënë me anë profecie, me vënien e duarve nga ana e pleqësisë.</p> 
 <p><a name="an_4:14">4:14</a> Kujdesu për këto gjëra dhe kushtoju atyre tërësisht, që përparimi yt të jetë i dukshëm për të gjithë.</p> 
 <p><a name="an_4:15">4:15</a> Ruaje veten tënde dhe mësimin, qëndro në këto gjëra, sepse, duke vepruar kështu, do të shpëtosh veten dhe ata që të dëgjojnë.</p> 
 <p><a name="an_4:16">4:16</a> Mos e qorto ashpër një plak, por këshilloje si atë, dhe më të rinjtë si vëllezër,</p> 
 <p><a name="an_5:1">5:1</a> plakat si nëna, të rejat si motra, me plot dlirësi.</p> 
 <p><a name="an_5:2">5:2</a> Ndero vejushat që janë me të vërtetë të veja.</p> 
 <p><a name="an_5:3">5:3</a> Por në qoftë se një e ve ka djem a nipa, këta le të mësojnë më parë të tregojnë perëndishmëri ndaj atyre të familjes së vet dhe t'ua shpërblejnë prindërve të tyre, sepse kjo është e mirë dhe e pëlqyer përpara Perëndisë.</p> 
 <p><a name="an_5:4">5:4</a> Dhe ajo që është me të vërtetë e ve, dhe ka mbetur e vetme, e ka shpresën në Perëndinë dhe qëndron në lutje dhe në të falura natë e ditë.</p> 
 <p><a name="an_5:5">5:5</a> Ndërsa ajo që jeton e shthurur, ndonëse rron, është e vdekur.</p> 
 <p><a name="an_5:6">5:6</a> Porosit edhe këto gjëra, që të jenë të patëmeta.</p> 
 <p><a name="an_5:7">5:7</a> Por në qoftë se dikush nuk kujdeset për të vetët, dhe më tepër për ata të shtëpisë, ai e ka mohuar besimin dhe është më i keq se një jobesimtar.</p> 
 <p><a name="an_5:8">5:8</a> Një e ve të regjistrohet në listën e vejushave, po të jetë jo më e re se gjashtëdhjetë vjeçe, të ketë qenë bashkëshorte e një burri të vetëm,</p> 
 <p><a name="an_5:9">5:9</a> dhe të ketë dëshminë për vepra të mira: që i ka rritur fëmijët e saj, ka pritur të huajt, ua ka larë këmbët shenjtorëve, ka ndihmuar nevojtarët, i është kushtuar vazhdimisht çdo vepre të mirë.</p> 
 <p><a name="an_5:10">5:10</a> Po mos i prano vejushat më të reja, sepse, duke u dhënë pas dëshirave të tyre, ngrihen kundër Krishtit, duan të martohen,</p> 
 <p><a name="an_5:11">5:11</a> duke tërhequr mbi vete një dënim, sepse kanë shkelur besimin e parë.</p> 
 <p><a name="an_5:12">5:12</a> Madje ato mësojnë të jenë përtace duke shkuar shtëpi më shtëpi, edhe jo vetëm përtace, por edhe llafazane dhe kureshtare duke folur për gjëra të kota.</p> 
 <p><a name="an_5:13">5:13</a> Dua, pra, që vejushat e reja të martohen, të kenë fëmijë, të bëhen zonja shtëpie dhe të mos i japin kundërshtarit asnjë shkak për të përfolur;</p> 
 <p><a name="an_5:14">5:14</a> sepse disa tashmë devijuan për të ndjekur Satanin.</p> 
 <p><a name="an_5:15">5:15</a> Në qoftë se ndonjë besimtar ose besimtare ka vejusha, le t'i ndihmojë e të mos bëhen barrë kishës, e cila mund të ndihmojë ato që janë me të vërtetë të veja.</p> 
 <p><a name="an_5:16">5:16</a> Pleqtë që e drejtojnë mirë parësinë në kishë, le të nderohen dyfish, sidomos ata që mundohen me fjalë e me mësim.</p> 
 <p><a name="an_5:17">5:17</a> Sepse Shkrimi thotë: "Mos ia lidh gojën kaut që shin në lëmë", dhe: ''Punëtori e ka hak mëditjen e tij''.</p> 
 <p><a name="an_5:18">5:18</a> Mos prano asnjë padi kundër një plaku, veçse kur ka dy ose tre dëshmitarë.</p> 
 <p><a name="an_5:19">5:19</a> Ata që mëkatojnë qortoji përpara të gjithëve, që edhe të tjerët të kenë frikë.</p> 
 <p><a name="an_5:20">5:20</a> Unë të vë në be përpara Perëndisë, dhe Zotit Jezu Krisht dhe engjëjve të zgjedhur, që t'i zbatosh këto gjëra pa paragjykime, dhe mos bëj asgjë me anësi.</p> 
 <p><a name="an_5:21">5:21</a> Mos i vër duart askujt me ngut dhe mos u bëj pjestar në mëkatet e të tjerëve; ruaje veten të pastër.</p> 
 <p><a name="an_5:22">5:22</a> Mos pi më ujë, por përdor pak verë për stomakun tënd dhe për sëmundjet e tua të shpeshta.</p> 
 <p><a name="an_5:23">5:23</a> Disa njerëzve mëkatet u duken sheshit edhe përpara gjyqit, ndërsa të tjerëve u duken më pas.</p> 
 <p><a name="an_5:24">5:24</a> Gjithashtu edhe veprat e mira duken; por edhe ato që janë ndryshe nuk mund të mbeten të fshehura.</p> 
 <p><a name="an_5:25">5:25</a> Të gjithë skllevërit që janë nën zgjedhë le t'i çmojnë zotërinjtë e tyre të denjë për çdo nderim, që të mos shuhen emri i Perëndisë dhe doktrina.</p> 
 <p><a name="an_6:1">6:1</a> Edhe ata që i kanë zotërinjtë besimtarë, të mos i përbuzin sepse janë vëllezër, por t'u shërbejnë edhe më mirë, sepse ata që kanë dobi nga shërbimi i tyre janë besimtarë dhe të dashur. Mëso këto gjëra dhe i këshillo.</p> 
 <p><a name="an_6:2">6:2</a> Në qoftë se dikush mëson një doktrinë tjetër dhe nuk ndjek fjalët e shëndosha të Zotit tonë Jezu Krisht dhe doktrinën sipas perëndishmërisë,</p> 
 <p><a name="an_6:3">6:3</a> ai mbahet më të madh dhe nuk di asgjë, por vuan nga sëmundja e grindjes dhe e të zënit me fjalë, prej nga lindin smira, grindja, të sharat, dyshimet e këqija,</p> 
 <p><a name="an_6:4">6:4</a> debatet e kota të njerëzve me mendje të prishur dhe të shterur nga e vërteta, sepse mendojnë se perëndishmëria është burim fitimi; largohu prej këtyre.</p> 
 <p><a name="an_6:5">6:5</a> Perëndishmëria është një mjet që sjell dobi të madhe, kur njeriu kënaqet me aq sa ka.</p> 
 <p><a name="an_6:6">6:6</a> Sepse ne nuk kemi asgjë me vete në këtë botë, dhe është e qartë se prej saj nuk mund të marrim gjë me vete;</p> 
 <p><a name="an_6:7">6:7</a> por, kur kemi çfarë të hamë dhe të veshim, të jemi të kënaqur me kaq.</p> 
 <p><a name="an_6:8">6:8</a> Por ata që dëshirojnë të pasurohen, bien në tundim, në lak dhe në shumë pasione të paarsyeshme dhe të dëmshme, që i plandosin njerëzit në rrënim dhe shkatërrim.</p> 
 <p><a name="an_6:9">6:9</a> Sepse lakmia për para është rrënja e gjithë të këqijave dhe, duke e lakmuar atë fort, disa u larguan nga besimi dhe e depërtuan veten e tyre në shumë dhimbje.</p> 
 <p><a name="an_6:10">6:10</a> Por ti, o njeriu i Perëndisë, hiq dorë nga këto dhe ndiq drejtësinë, perëndishmërinë, besimin, dashurinë, zemërgjerësinë dhe zemërbutësinë.</p> 
 <p><a name="an_6:11">6:11</a> Lufto luftën e drejtë të besimit, rrok jetën e përjetshme, në të cilën u thirre dhe për të cilën ke bërë rrëfimin e mirë të besimit përpara shumë dëshmitarëve.</p> 
 <p><a name="an_6:12">6:12</a> Po të përgjërohem përpara Perëndisë që u jep jetë të gjitha gjërave dhe të Krishtit Jezus, i cili, duke dëshmuar përpara Ponc Pilatit, dhe një dëshmi të mirë besimi,</p> 
 <p><a name="an_6:13">6:13</a> ta ruash këtë urdhërim pa njolla e te meta, derisa të shfaqet Zoti ynë Jezu Krisht,</p> 
 <p><a name="an_6:14">6:14</a> që, në kohën e caktuar, do ta tregojë i lumi e i vetmi sundimtar, Mbreti i mbretërve dhe Zot i zotërve,</p> 
 <p><a name="an_6:15">6:15</a> ai që i vetmi e ka pavdekësinë dhe rri në dritë të paafrueshme, të cilën asnjë njeri nuk e ka parë kurrë dhe as mund ta shohë; atij i qoftë nderi dhe pushteti i përjetshëm. Amen.</p> 
 <p><a name="an_6:16">6:16</a> Porositi të pasurit e kësaj bote të mos jenë krenarë, dhe të mos i mbajnë shpresat në pasurinë që është e pasigurt, por në Perëndinë e gjallë, i cili na jep gjithçka bujarisht për ta gëzuar,</p> 
 <p><a name="an_6:17">6:17</a> të bëjnë të mira, të bëhen të pasur në vepra të mira, të jenë bujarë dhe të gatshëm për të dhënë,</p> 
 <p><a name="an_6:18">6:18</a> duke mbledhur si thesar një themel të mirë për të ardhmen, për të arritur jetën e përjetshme.</p> 
 <p><a name="an_6:19">6:19</a> O Timote, ruaj atë që të është besuar, duke u shmangur nga fjalët e kota dhe profane dhe nga kundërshtimet e asaj që quhet në mënyrë të rreme shkencë,</p> 
 <p><a name="an_6:20">6:20</a> të cilën e përqafuan disa dhe dolën nga besimi. Hiri qoftë me ty! Amen!</p> 
 <p><a name="an_6:21">6:21</a> Pali, apostulli i Jezu Krishtit nëpërmjet vullnetit të Perëndisë, sipas premtimit të jetës që është në Krishtin Jezus,</p> 
 <p></p><hr>
 <center>
 <a href="ti2.htm">Next: 2 Timothy</a></center>
 </body>