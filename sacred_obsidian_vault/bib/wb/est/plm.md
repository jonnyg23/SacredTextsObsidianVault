<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="tit.htm">Previous</a> 
 <a href="heb.htm">Next</a> 
 </center>
 <hr>
  <h3 align="center">Estonian Bible: Philemon</h3> 
 <p><a name="an_1:1">1:1</a> Paulus, Kristuse Jeesuse vang ja vend Timoteos armsale Fileemonile, meie kaastöölisele</p> 
 <p><a name="an_1:2">1:2</a> ja armsale õele Appiale ja Arhipposele, meie kaasvõitlejale, ja sinu majasse kogunevale kogudusele.</p> 
 <p><a name="an_1:3">1:3</a> Armu teile ja rahu Jumalalt, meie Isalt, ja Issandalt Jeesuselt Kristuselt!</p> 
 <p><a name="an_1:4">1:4</a> Ma tänan alati oma Jumalat, kui ma mõtlen sinule oma palveis;</p> 
 <p><a name="an_1:5">1:5</a> sest ma kuulen sinu armastusest ja usust, mis sul on Issanda Jeesuse poole ja kõigi pühade vastu,</p> 
 <p><a name="an_1:6">1:6</a> et su usu ühendus minuga saaks vägevaks kõige hea tunnetamises, mis meis on Kristuse kohta.</p> 
 <p><a name="an_1:7">1:7</a> Sest mul oli palju rõõmu ja troosti sinu armastusest, sest et pühade südamed on kosutatud sinu läbi, vend.</p> 
 <p><a name="an_1:8">1:8</a> Sellepärast, kuigi mul on Kristuses palju julgust sind käskida, mida tuleb teha,</p> 
 <p><a name="an_1:9">1:9</a> ma siiski armastuse pärast pigemini palun sind, olles, mis ma olen, vana Paulus, ja nüüd pealegi Kristuse Jeesuse vang.</p> 
 <p><a name="an_1:10">1:10</a> Ma palun sind oma poja Oneesimose pärast, kelle ma sünnitasin ahelais olles ja</p> 
 <p><a name="an_1:11">1:11</a> kes kord oli sinule kasutu, aga nüüd on sinule ja minule väga kasulik; tema ma läkitan sulle tagasi,</p> 
 <p><a name="an_1:12">1:12</a> tema, see on, mu oma südame!</p> 
 <p><a name="an_1:13">1:13</a> Ma oleksin tahtnud teda pidada enese juures, et ta sinu asemel oleks abiks mulle, kes olen ahelais evangeeliumi pärast.</p> 
 <p><a name="an_1:14">1:14</a> Kuid ilma sinu nõustuseta ma ei tahtnud midagi teha, et sinu heategu ei näiks olevat sunnitud, vaid on vabatahtlik.</p> 
 <p><a name="an_1:15">1:15</a> Sest ta oligi vist sellepärast mõneks ajaks eraldatud sinust, et sa teda saaksid pidada igavesti,</p> 
 <p><a name="an_1:16">1:16</a> mitte kui orja, vaid rohkem kui orja, kui armast venda, iseäranis minule armast, kui palju enam sinule niihästi liha poolest kui Issandas.</p> 
 <p><a name="an_1:17">1:17</a> Kui sa nüüd mind pead oma kaaslaseks, siis võta ta vastu kui mind ennast.</p> 
 <p><a name="an_1:18">1:18</a> Aga kui ta sulle on teinud mingit ülekohut või kui tal on võlgu sinuga, siis pane see minu arvele.</p> 
 <p><a name="an_1:19">1:19</a> Mina, Paulus, olen seda kirjutanud ise oma käega: „Mina maksan!” Ma seda ei ütlegi, et sa iseenesegi oled mulle võlgu.</p> 
 <p><a name="an_1:20">1:20</a> Jah, vend, mina tahaksin, et mul sinust oleks kasu Issandas! Kosuta mu südant Kristuses!</p> 
 <p><a name="an_1:21">1:21</a> Veendunud olles sinu sõnakuulmises, kirjutan sulle. Ma tean, et sa teed veel enamgi kui ma ütlen.</p> 
 <p><a name="an_1:22">1:22</a> Ühtlasi valmista mulle paik küllatulekuks, sest ma loodan, et mind teie palvete kaudu teile tagasi kingitakse.</p> 
 <p><a name="an_1:23">1:23</a> Sind tervitavad Epafras, mu kaasvang Kristuses Jeesuses,</p> 
 <p><a name="an_1:24">1:24</a> Markus, Aristarhos, Deemas, Luukas, minu kaastöölised.</p> 
 <p><a name="an_1:25">1:25</a> Meie Issanda Jeesuse Kristuse arm olgu teie vaimuga!</p> 
 <p></p><hr>
 <center>
 <a href="heb.htm">Next: Hebrews</a></center>
 </body>