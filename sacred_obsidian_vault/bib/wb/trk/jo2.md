<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="jo1.htm">Previous</a> 
 <a href="jo3.htm">Next</a> 
 </center>
 <hr>
  <h3 align="center">Turkish Bible: 2 John</h3> 
 <p><a name="an_1:1">1:1</a> Ben ihtiyardan, Tanrının seçtiği, gerçekten sevdiğim hanımefendiye ve çocuklarına selamlar! Yalnız ben değil, gerçeği bilenlerin hepsi de sizleri seviyor.</p> 
 <p><a name="an_1:2">1:2</a> Çünkü gerçek içimizde yaşıyor ve sonsuza dek bizimle olacak.</p> 
 <p><a name="an_1:3">1:3</a> Baba Tanrıdan ve Babanın Oğlu İsa Mesihten gelen lütuf, merhamet ve esenlik de gerçekte ve sevgide bizimle olacaktır.</p> 
 <p><a name="an_1:4">1:4</a> Senin çocuklarından bazılarının Babadan aldığımız buyruğa uyarak gerçeğin izinden yürüdüğünü görünce çok sevindim.</p> 
 <p><a name="an_1:5">1:5</a> Şimdi sana rica ediyorum, hanımefendi, birbirimizi sevelim. Bu sana yazdığım yeni bir buyruk değil, başlangıçtan beri kabul ettiğimiz buyruktur.</p> 
 <p><a name="an_1:6">1:6</a> Sevgi Tanrının buyruklarına uygun yaşamamız demektir. Başlangıçtan beri işittiğiniz gibi, Onun buyruğu sevgi yolunda yürümenizdir.</p> 
 <p><a name="an_1:7">1:7</a> Ne var ki, İsa Mesihin beden alıp geldiğini kabul etmeyen birçok aldatıcı dünyanın her yanına yayıldı. Aldatıcı, Mesih karşıtı olan bunlardır.</p> 
 <p><a name="an_1:8">1:8</a> Başardıklarınızı yitirmemek ve ödülünüzü eksiksiz almak için kendinize dikkat edin.</p> 
 <p><a name="an_1:9">1:9</a> Haddini aşıp Mesihin öğretisine bağlı kalmayan hiç kimsede Tanrı yoktur. Bu öğretiye bağlı kalanda ise hem Baba, hem de Oğul vardır.</p> 
 <p><a name="an_1:10">1:10</a> Size gelip de bu öğretiyi getirmeyeni evinize almayın, ona selam bile vermeyin.</p> 
 <p><a name="an_1:11">1:11</a> Çünkü böyle birine selam veren, kötü işlerine ortak olur.</p> 
 <p><a name="an_1:12">1:12</a> Size yazacak çok şeyim var, ama bunları kâğıtla, mürekkeple iletmek istemedim. Sevincimiz tam olsun diye yanınıza gelmek ve sizinle yüz yüze konuşmak umudundayım.</p> 
 <p><a name="an_1:13">1:13</a> Tanrı'nın seçtiği kızkardeşinin çocukları sana selam ederler.</p> 
 <p></p><hr>
 <center>
 <a href="jo3.htm">Next: 3 John</a></center>
 </body>