<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="dan.htm">Previous</a> 
 <a href="joe.htm">Next</a> 
 </center>
 <hr>
  <h3 align="center">Turkish Bible: Hosea</h3> 
 <p><a name="an_1:1">1:1</a> Uzziya, Yotam, Ahaz ve Hizkiyanın Yahudada ve Yehoaş oğlu Yarovamın İsrailde krallık ettiği dönemde RABbin Beeri oğlu Hoşeaya bildirdiği sözler.</p> 
 <p><a name="an_1:2">1:2</a> RAB Hoşea aracılığıyla konuşmaya başladığında ona şöyle dedi: ‹‹Git, kötü bir kadınla evlen, ondan zina çocukların olsun. Çünkü ülke halkı benden ayrılarak adice zina ediyor.››</p> 
 <p><a name="an_1:3">1:3</a> Böylece Hoşea gidip Divlayimin kızı Gomerle evlendi. Kadın hamile kalıp kendisine bir oğul doğurdu.</p> 
 <p><a name="an_1:4">1:4</a> RAB Hoşeaya, ‹‹Çocuğun adını Yizreel koy›› dedi, ‹‹Çünkü çok geçmeden Yizreelde dökülen kanın öcünü Yehu soyundan alacağım. İsrail krallığının sonunu getireceğim.</p> 
 <p><a name="an_1:5">1:5</a> Ve o gün Yizreel Vadisinde İsrailin yayını kıracağım.›› anlamına gelir.</p> 
 <p><a name="an_1:6">1:6</a> Gomer yine hamile kaldı ve bir kız doğurdu. RAB Hoşeaya, ‹‹Adını Lo-Ruhama koy›› dedi, ‹‹Çünkü artık İsrail soyuna acımayacağım, onları bağışlamayacağım.</p> 
 <p><a name="an_1:7">1:7</a> Ancak Yahuda soyuna merhamet edeceğim. Ben kurtaracağım onları, ama yay, kılıç, savaş, at ve atlılar aracılığıyla değil, kendi aracılığımla.››</p> 
 <p><a name="an_1:8">1:8</a> Gomer Lo-Ruhamayı sütten kesince yine hamile kaldı ve bir oğul doğurdu.</p> 
 <p><a name="an_1:9">1:9</a> RAB Hoşeaya, ‹‹Adını Lo-Ammi koy›› dedi, ‹‹Çünkü siz benim halkım değilsiniz, ben de sizin Tanrınız değilim.</p> 
 <p><a name="an_1:10">1:10</a> ‹‹Yine de İsraillilerin sayısı denizin kumu gibi sayılamaz, ölçülemez olacak. Kendilerine, ‹Siz halkım değilsiniz› denilen yerde, ‹Yaşayan Tanrının çocuklarısınız› denecek.</p> 
 <p><a name="an_1:11">1:11</a> Yahuda ve İsrail halkları yeniden birleşecek. Başlarına tek önder atayacaklar. Ülkeden çıkacaklar. Çünkü Yizreel günü büyük bir gün olacak.</p> 
 <p><a name="an_2:1">2:1</a> ‹‹Kardeşlerinizi ‹Halkım›, kızkardeşlerinizi ‹Merhamete ermişler› diye çağırın.››</p> 
 <p><a name="an_2:2">2:2</a> ‹‹Azarlayın annenizi, azarlayın,<br>Çünkü o benim karım değil artık,<br>Ben de onun kocası değilim.<br>Yüzünden akan fahişeliği,<br>Koynundan zinaları atsın.</p> 
 <p><a name="an_2:3">2:3</a> Yoksa onu çırılçıplak soyacak,<br>Anneden doğma edeceğim,<br>Çöle, çorak toprağa çevirecek,<br>Susuzluktan öldüreceğim.</p> 
 <p><a name="an_2:4">2:4</a> Acımayacağım çocuklarına,<br>Çünkü onlar zina çocuklarıdır.</p> 
 <p><a name="an_2:5">2:5</a> Anneleri zina etti,<br>Onlara gebe kaldı, rezillik etti.<br>‹Oynaşlarımın ardından gideceğim› dedi,<br>‹Ekmeğimi, suyumu, yapağımı, ketenimi, zeytinyağımı, içkimi onlar veriyor.›</p> 
 <p><a name="an_2:6">2:6</a> İşte bu yüzden onun yoluna dikenli çit çekeceğim,<br>Yolunu bulamasın diye<br>Önüne duvar öreceğim.</p> 
 <p><a name="an_2:7">2:7</a> Oynaşlarının ardına düşecek,<br>Ama onlara erişemeyecek,<br>Onları arayacak,<br>Ama bulamayacak.<br>O zaman, ‹İlk kocama döneyim› diyecek,<br>‹Çünkü o zamanki halim şimdikinden iyiydi!›</p> 
 <p><a name="an_2:8">2:8</a> Ama kendisine tahıl, yeni şarap, zeytinyağı verenin,<br>Baal için harcadığı altınla gümüşü bol bol sağlayanın<br>Ben olduğumu bilmedi.</p> 
 <p><a name="an_2:9">2:9</a> Bu yüzden zamanında tahılımı,<br>Mevsiminde yeni şarabımı geri alacağım;<br>Çıplak bedenini örten yapağımı, ketenimi çekip alacağım.</p> 
 <p><a name="an_2:10">2:10</a> Evet, oynaşlarının önünde ayıbını ortaya çıkaracağım,<br>Kimse elimden kurtaramayacak onu.</p> 
 <p><a name="an_2:11">2:11</a> Bütün sevincine, bayramlarına,<br>Yeni Ay törenlerine, Şabat günlerine,<br>Dinsel bayramlarının tümüne son vereceğim.</p> 
 <p><a name="an_2:12">2:12</a> Viran edeceğim asmalarını, incir ağaçlarını,<br>Hani, ‹Bunlar oynaşlarımın bana verdiği ücrettir› dediği;<br>Çalılığa çevireceğim onları,<br>Yem olacaklar yabanıl hayvanlara.</p> 
 <p><a name="an_2:13">2:13</a> Cezalandıracağım onu,<br>Baallara buhur yaktığı günler için;<br>Halkalarla, takılarla süslenmiş,<br>Oynaşlarının ardınca gitmiş,<br>Beni unutmuştu››<br>Diyor RAB.</p> 
 <p><a name="an_2:14">2:14</a> ‹‹İşte bu yüzden onu ikna edip çöle götürecek,<br>Onunla dostça konuşacağım.</p> 
 <p><a name="an_2:15">2:15</a> Kendisine orada bağlar vereceğim,<br>Akorfç Vadisini ona umut kapısı yapacağım.<br>Gençlik günlerinde olduğu gibi,<br>Mısırdan çıktığı günlerde olduğu gibi,<br>Ezgiler söyleyecek.</p> 
 <p><a name="an_2:16">2:16</a> Ve o gün gelecek›› diyor RAB,<br>‹‹Bana, ‹Kocam› diyeceksin;<br>Artık, ‹Efendim› demeyeceksin. var. Baal hem bir ilahın adı hem de ‹‹Koca››, ‹‹Efendi›› anlamlarına gelir.</p> 
 <p><a name="an_2:17">2:17</a> Ağzından Baalların adını sileceğim,<br>Adları bir daha anılmayacak.</p> 
 <p><a name="an_2:18">2:18</a> Kırdaki hayvanlarla, gökteki kuşlarla,<br>Toprakta yaşayan canlılarla,<br>Halkım için o gün antlaşma yapacağım;<br>Ülkeden yayı, kılıcı, savaşı kaldıracağım,<br>Güvenlik içinde yatıracağım onları.</p> 
 <p><a name="an_2:19">2:19</a> Seni sonsuza dek kendime eş alacağım,<br>Doğruluk, adalet, sevgi, merhamet temelinde<br>Seninle evleneceğim.</p> 
 <p><a name="an_2:20">2:20</a> Sadakatle seninle evleneceğim,<br>RABbi tanıyacaksın.</p> 
 <p><a name="an_2:21">2:21</a> ‹‹Ve o gün yanıt vereceğim›› diyor RAB,<br>‹‹Göklere yanıt vereceğim;<br>Onlar da yere yanıt verecek;</p> 
 <p><a name="an_2:22">2:22</a> Yerse, tahıla, yeni şaraba,<br>Zeytinyağına yanıt verecek,<br>Onlar da Yizreele yanıt verecekler.</p> 
 <p><a name="an_2:23">2:23</a> Onu ülkede kendim için ekeceğim,<br>Merhamete ermemiş olana acıyacağım,<br>Halkım olmayana, ‹Halkımsın› diyeceğim;<br>Onlar da bana, ‹Tanrım› diyecekler.››</p> 
 <p><a name="an_3:1">3:1</a> RAB bana şöyle dedi: ‹‹İsraillilerin başka ilahlara yönelmelerine, üzüm pestillerine gönül vermelerine karşın, RAB onları nasıl seviyorsa, sen de git, o kadını sev, başkasınca sevilmiş, zina etmiş olsa bile.››</p> 
 <p><a name="an_3:2">3:2</a> Böylece onu on beş şekel gümüş, bir homer bir letek arpa karşılığında satın aldım kendime.</p> 
 <p><a name="an_3:3">3:3</a> Ona, ‹‹Uzun süre benimle yaşayacaksın›› dedim, ‹‹Zina etmeyecek, başka bir erkekle dostluk kurmayacaksın. Ben de sana öyle davranacağım.››</p> 
 <p><a name="an_3:4">3:4</a> Çünkü İsrailliler uzun süre kral, önder, kurban, dikili taş, efod, aile putu olmadan yaşayacak.</p> 
 <p><a name="an_3:5">3:5</a> Sonra dönüp Tanrıları RAB'bi, kralları Davut'u arayacaklar. Son günlerde korkarak RAB'be ve O'nun iyiliğine yönelecekler.</p> 
 <p><a name="an_4:1">4:1</a> Ey İsrailliler, dinleyin RABbin sözünü,<br>Çünkü RABbin davası var bu ülkede yaşayanlarla;<br>‹‹Yok olmuş sevgi, sadakat, Tanrı bilgisi.</p> 
 <p><a name="an_4:2">4:2</a> Lanet, yalan, adam öldürme, hırsızlık,<br>Zina almış her şeyin yerini.<br>Zorbalık ediyorlar,<br>Kan üstüne kan döküyorlar.</p> 
 <p><a name="an_4:3">4:3</a> Bu yüzden ülke yas tutuyor,<br>Tükeniyor orada yaşayan herkes,<br>Kırdaki hayvanlar, gökteki kuşlar<br>Denizdeki balıklar...</p> 
 <p><a name="an_4:4">4:4</a> ‹‹Ancak kimse kimseyle çekişmesin,<br>Kimse kimseyi suçlamasın,<br>Çünkü halkın kâhinle çekişenlere benziyor.</p> 
 <p><a name="an_4:5">4:5</a> Sen gündüz tökezleyeceksin,<br>Peygamber de gece seninle birlikte,<br>Yok edeceğim anneni.</p> 
 <p><a name="an_4:6">4:6</a> ‹‹Yok oldu halkım bilgisizlikten,<br>Sen bilgiyi reddettiğin için,<br>Ben de seni reddedeceğim,<br>Bana kâhinlik etmeyesin diye.<br>Sen Tanrının yasasını unuttuğun için,<br>Ben de senin çocuklarını unutacağım.</p> 
 <p><a name="an_4:7">4:7</a> Kâhinler çoğaldıkça<br>Daha çok günah işlediler bana karşı,<br>Onların onurunu utanca çevireceğim. Süryanice ve bazı eski İbrani din bilginlerine göre ‹‹Onurumu utanca çevirecekler››.</p> 
 <p><a name="an_4:8">4:8</a> Halkımın günahlarıylafı besleniyorlar,<br>Onların suç işlemesini istiyorlar. ‹‹Günah sunusu›› anlamına gelir (bkz. Lev.6:25-30).</p> 
 <p><a name="an_4:9">4:9</a> Halkın başına gelenler kâhinlerin başına da gelecek,<br>Tuttukları yol yüzünden cezalandıracağım onları,<br>Yaptıklarının karşılığını vereceğim.</p> 
 <p><a name="an_4:10">4:10</a> Yiyecekler, ama doymayacaklar,<br>Zina edecekler, ama çoğalmayacaklar.<br>Çünkü RABbi dinlemekten vazgeçtiler.</p> 
 <p><a name="an_4:11">4:11</a> ‹‹Zina, yeni ve eski şarap insanın aklını başından alır.</p> 
 <p><a name="an_4:12">4:12</a> Halkım tahta puta danışıyor,<br>Değneğinden yanıt alıyor.<br>Çünkü zina ruhu onları saptırdı,<br>Kendi Tanrılarından ayrılarak zina ettiler.</p> 
 <p><a name="an_4:13">4:13</a> Dağ başlarında kurban kesiyor,<br>Tepelerde meşe, aselbent, yabanıl fıstık ağaçları altında buhur yakıyorlar,<br>Gölgeleri güzel olduğu için.<br>Bu yüzden kızlarınız fahişelik ediyor,<br>Gelinleriniz zina.</p> 
 <p><a name="an_4:14">4:14</a> Fahişelik ettiklerinde kızlarınızı,<br>Zina ettiklerinde gelinlerinizi cezalandırmayacağım.<br>Çünkü erkekleriniz fahişelerle oynaşıyor,<br>Putların tapınağında fuhuş yapanlarla kurban kesiyorlar.<br>Anlayışsız halk mahvolacak.</p> 
 <p><a name="an_4:15">4:15</a> ‹‹Ey İsrail, sen zina etsen de,<br>Yahuda suç işlemese bari.  ‹‹Gilgala gitmeyin,<br>Beytavene çıkmayın.<br>‹Yaşayan RABbin hakkı için› diye ant içmeyin. tapınma merkezleriydi.</p> 
 <p><a name="an_4:16">4:16</a> Çünkü İsrail inatçı bir inek gibi inat etti,<br>Şimdi RAB nasıl güder onları otlakta kuzu gibi?</p> 
 <p><a name="an_4:17">4:17</a> Efrayim putlarına sarıldı,<br>Bırak onu!</p> 
 <p><a name="an_4:18">4:18</a> İçkileri tükendi,<br>Hâlâ zina ediyorlar;<br>Önderleri rezilliğe gönül verdi.</p> 
 <p><a name="an_4:19">4:19</a> Rüzgar onları kanatlarına sardı,<br>Kurbanları yüzünden utanacaklar.</p> 
 <p><a name="an_5:1">5:1</a> ‹‹Ey kâhinler, işitin bunu!<br>Ey İsrailliler, dikkatle dinleyin!<br>Kulak verin, ey saraydakiler!<br>Bu yargı size uygulanacak.<br>Çünkü siz Mispada bir tuzak,<br>Tavor Dağına serilmiş bir ağ oldunuz.</p> 
 <p><a name="an_5:2">5:2</a> Başkaldıranlar azıttıkça azıttı,<br>Ama ben hepsini yola getireceğim.</p> 
 <p><a name="an_5:3">5:3</a> Efrayimi tanırım,<br>İsrailde de benim için gizli bir şey yok.<br>Çünkü daha yeni zina ettin, ey Efrayim,<br>Kirlenmiş İsrail.</p> 
 <p><a name="an_5:4">5:4</a> Yaptıkları işler Tanrılarına dönmeye izin vermiyor,<br>Çünkü zina ruhu var içlerinde,<br>RABbi tanımıyorlar.</p> 
 <p><a name="an_5:5">5:5</a> İsrailin gururu kendine karşı tanıklık ediyor;<br>Suç içinde tökezliyor İsraille Efrayim,<br>Yahuda da birlikte.</p> 
 <p><a name="an_5:6">5:6</a> Davarlarıyla, sığırlarıyla RABbi aramaya gidecekler,<br>Ama bulamayacaklar.<br>Çünkü RAB onlardan uzaklaştı.</p> 
 <p><a name="an_5:7">5:7</a> RABbe ihanet ettiler,<br>Evlilik dışı çocuk yaptılar;<br>Şimdi yiyip bitirecek Yeni Ay törenleri,<br>Hem onları hem de tarlalarını.</p> 
 <p><a name="an_5:8">5:8</a> ‹‹Givada boru, Ramada borazan çalın,<br>Beytavende savaş çağrısı yapın;<br>Düşman peşinizde, ey Benyaminliler!</p> 
 <p><a name="an_5:9">5:9</a> Azar günü Efrayim yıkıma uğrayacak,<br>Kararımı bildiriyorum İsrail oymaklarına.</p> 
 <p><a name="an_5:10">5:10</a> Yahuda önderleri sınır taşlarının yerini değiştirenlere benziyor,<br>Gazabımı su gibi dökeceğim üzerlerine.</p> 
 <p><a name="an_5:11">5:11</a> Baskı gördü Efrayim,<br>Ezildi yargı önünde,<br>Çünkü bile bile boş şeylerin ardına düştü.</p> 
 <p><a name="an_5:12">5:12</a> Ben Efrayimlilere karşı güve,<br>Yahuda halkına karşı küf gibi olacağım.</p> 
 <p><a name="an_5:13">5:13</a> ‹‹Efrayim hastalığını,<br>Yahuda yarasını görünce,<br>Efrayim Asura gitti,<br>Büyük kraldan yardım istedi.<br>Ama o size şifa veremez,<br>Yaranızı iyileştiremez.</p> 
 <p><a name="an_5:14">5:14</a> Çünkü ben Efrayime bir aslan,<br>Yahuda halkına genç bir aslan gibi saldıracağım.<br>Ben parçalayacağım onları,<br>Alıp götüreceğim, kurtaran çıkmayacak.</p> 
 <p><a name="an_5:15">5:15</a> Sonra gidip yerime döneceğim,<br>Onlar suçlarını kabul edinceye,<br>Yüzümü arayıncaya dek orada kalacağım.<br>Sıkıntıya düşünce gayretle beni arayacaklar.››</p> 
 <p><a name="an_6:1">6:1</a> ‹‹Gelin, RABbe dönelim.<br>Bizi O parçaladı,<br>O iyileştirecek.<br>Bizi O yaraladı,<br>Yaramızı O saracak.</p> 
 <p><a name="an_6:2">6:2</a> İki gün sonra bizi diriltecek,<br>Üçüncü gün ayağa kaldıracak,<br>Huzurunda yaşayalım diye.</p> 
 <p><a name="an_6:3">6:3</a> RABbi tanıyalım,<br>RABbi tanımaya gayret edelim.<br>O tan gibi şaşmadan doğacak,<br>Yağmur gibi, toprağı sulayan<br>Son yağmur gibi bize gelecektir.››</p> 
 <p><a name="an_6:4">6:4</a> Tanrı şöyle diyor:<br>‹‹Ey Efrayim, ne yapayım sana?<br>Ey Yahuda, sana ne yapayım?<br>Sevginiz sabah sisine benziyor,<br>Erkenden uçup giden çiy gibi.</p> 
 <p><a name="an_6:5">6:5</a> Bu yüzden sizi peygamberler aracılığıyla lime lime doğradım,<br>Ağzımdan çıkan sözlerle öldürdüm;<br>Yargılarım şimşek gibi ışıldıyor.</p> 
 <p><a name="an_6:6">6:6</a> Çünkü ben kurbandan değil, bağlılıktan hoşlanırım,<br>Yakmalık sunulardan çok beni tanımanızı isterim.</p> 
 <p><a name="an_6:7">6:7</a> Oysa onlar Adam Kentinde<br>Antlaşmaya uymadılar,<br>Orada bana ihanet ettiler. Kenti gibi›› anlamlarına da gelebilir.</p> 
 <p><a name="an_6:8">6:8</a> Gilat kötülük yapanların kentidir,<br>Kan izleriyle doludur.</p> 
 <p><a name="an_6:9">6:9</a> Haydut çeteleri nasıl pusuya yatarsa,<br>Kâhinler takımı da öyle;<br>Şekem yolunda adam öldürüyor,<br>Rezillik yapıyorlar.</p> 
 <p><a name="an_6:10">6:10</a> İsrail halkında korkunç bir şey gördüm.<br>Efrayim zinaya kapılmış,<br>Kirlenmiş İsrail.</p> 
 <p><a name="an_6:11">6:11</a> ‹‹Ey Yahuda, senin için de bir hasat günü saptandı.  ‹‹Ne zaman halkımın durumunu düzeltmek,</p> 
 <p><a name="an_7:1">7:1</a> İsraile şifa vermek istesem,<br>Efrayimin suçları,<br>Samiriyenin kötülükleri ortaya çıkıyor.<br>Çünkü hile yapıyorlar,<br>Evlere hırsız giriyor,<br>Dışarda haydut çeteleri soygun yapıyor.</p> 
 <p><a name="an_7:2">7:2</a> Ne var ki, düşünmüyorlar,<br>Kötülüklerini unutmadığımı.<br>Günahları kuşatıyor onları,<br>Gözümün önündeler.</p> 
 <p><a name="an_7:3">7:3</a> ‹‹Kralı kötülükleriyle,<br>Önderleri yalanlarıyla sevindiriyorlar.</p> 
 <p><a name="an_7:4">7:4</a> Hepsi zinaya düşkün,<br>Yoğrulan hamur ekşiyinceye dek<br>Fırıncının ateşini karıştırmaya gerek duymadığı fırın gibi kızgınlar.</p> 
 <p><a name="an_7:5">7:5</a> Kralımızın şenlik gününde,<br>Önderler şarabın ateşinden hastalandılar,<br>Kral da alaycılarla elele verdi.</p> 
 <p><a name="an_7:6">7:6</a> Fırın gibidir yürekleri,<br>Dolap çevirerek ona yaklaşırlar.<br>İçin için yanar öfkeleri<br>Gece boyunca.<br>Alevli ateş gibi parlar<br>Sabah olunca.</p> 
 <p><a name="an_7:7">7:7</a> Hepsi fırın gibi kızgındır,<br>Yutar yöneticilerini.<br>Bütün kralları düştü,<br>Kimse yardıma çağırmıyor beni.</p> 
 <p><a name="an_7:8">7:8</a> ‹‹Efrayim öteki halklarla karışıyor,<br>Çevrilmemiş pideye döndü.</p> 
 <p><a name="an_7:9">7:9</a> Gücünü yabancılar yedi,<br>Farkında değil;<br>Saçlarına ak düştü,<br>Farkında değil.</p> 
 <p><a name="an_7:10">7:10</a> İsrailin gururu kendine karşı tanıklık ediyor;<br>Bütün bunlara karşın<br>Yine de dönmüyorlar ben, Tanrıları RABbe,<br>Aramıyorlar beni.</p> 
 <p><a name="an_7:11">7:11</a> ‹‹Efrayim bön, akılsız bir güvercin gibi,<br>Ya Mısırı yardıma çağırıyor,<br>Ya Asura gidiyor.</p> 
 <p><a name="an_7:12">7:12</a> Gittiklerinde ağımı üzerlerine atacak,<br>Gökte uçan kuşlar gibi onları yere indireceğim.<br>Topluluklarına bildirildiği gibi,<br>Onları yola getireceğim.</p> 
 <p><a name="an_7:13">7:13</a> Vay onların haline,<br>Çünkü benden uzaklaştılar!<br>Felaket gelecek başlarına,<br>Çünkü başkaldırdılar bana!<br>Ben onları kurtarmak istiyorum,<br>Onlarsa iftira ediyor bana.</p> 
 <p><a name="an_7:14">7:14</a> Yürekten yakarmıyorlar,<br>Uluyorlar yataklarının üzerinde.<br>Tahıl ve yeni şarap için kendilerini yaralıyor,<br>Bana sırt çeviriyorlar.</p> 
 <p><a name="an_7:15">7:15</a> Ben onları eğittim, bileklerine güç verdim,<br>Onlarsa bana düzen kuruyor.</p> 
 <p><a name="an_7:16">7:16</a> Dönüyorlar,<br>Ama Yüce Olan'a değil;<br>Kusurlu yay gibiler.<br>Arsız dilleri yüzünden<br>Önderleri kılıçtan geçirilecek.<br>Mısır'da gülünç duruma düşecekler bu yüzden.››</p> 
 <p><a name="an_8:1">8:1</a> ‹‹Boru çalmaya hazırlan!<br>Düşman kartal gibi dolaşıyor evimin üzerinde;<br>Çünkü İsrail antlaşmaya uymadı,<br>Yasama karşı çıktılar.</p> 
 <p><a name="an_8:2">8:2</a> ‹Ey Tanrımız,<br>Biz İsrailliler seni tanıyoruz!›<br>Diye bana yakarıyorlar.</p> 
 <p><a name="an_8:3">8:3</a> İyi olanı reddettiler,<br>Düşman kovalayacak onları.</p> 
 <p><a name="an_8:4">8:4</a> Krallar atadılar bana sormadan,<br>Önderler seçtiler benden habersiz.<br>Altın ve gümüşleriyle yıkımlarına yol açan putlar yaptılar.</p> 
 <p><a name="an_8:5">8:5</a> Ey Samiriye, atın buzağı putunuzu,<br>Öfkem alevleniyor size karşı!<br>Hiç mi temiz olamayacaksınız?</p> 
 <p><a name="an_8:6">8:6</a> Çünkü bu İsrailin işidir.<br>O buzağıyı bir usta yaptı,<br>Tanrı değildir o.<br>Samiriyenin buzağı putu parçalanacak.</p> 
 <p><a name="an_8:7">8:7</a> Çünkü rüzgar eken kasırga biçer.<br>Baş vermeyen buğday un vermez.<br>Verse bile yabancılar yutacak onu.</p> 
 <p><a name="an_8:8">8:8</a> ‹‹Yutuldu İsrail,<br>Şimdi uluslar arasında kimsenin beğenmediği bir kap gibi.</p> 
 <p><a name="an_8:9">8:9</a> Tek başına dolaşan yaban eşeği gibi Asura gittiler,<br>Efrayim ücretli oynaşlar tuttu.</p> 
 <p><a name="an_8:10">8:10</a> Uluslar arasında oynaşlar tutsalar da,<br>Şimdi onları bir araya toplayacağım.<br>Çünkü azalmaya başladılar güçlü kralın baskısı altında.</p> 
 <p><a name="an_8:11">8:11</a> ‹‹Efrayim günah sunusu sunmak için çok sunak yaptı,<br>Bunlar günah işlemelerine neden oldu.</p> 
 <p><a name="an_8:12">8:12</a> Yasamdaki pek çok şeyi onlar için yazdım,<br>Ne var ki garipsediler bunları.</p> 
 <p><a name="an_8:13">8:13</a> Bana sundukları kurbanlara gelince,<br>Kurban kesiyor, eti kendileri yiyorlar;<br>Oysa RAB bunu yapanlardan hoşlanmaz.<br>Şimdi anımsayacak suçlarını,<br>Günahları için onları cezalandıracak;<br>Geri dönecekler Mısıra.</p> 
 <p><a name="an_8:14">8:14</a> Çünkü İsrail Yaratıcısı'nı unuttu,<br>Saraylar yaptı;<br>Yahuda'ysa birçok kenti surlarla çevirdi,<br>Ama ateş göndereceğim kentlerinin üstüne,<br>Yiyip bitirsin kalelerini.››</p> 
 <p><a name="an_9:1">9:1</a> Ey İsrail, öteki halklar gibi sevinme, coşma!<br>Çünkü kendi Tanrına vefasızlık ederek zina ettin,<br>Harman yerlerinin tümünde zina kazancına gönül verdin.</p> 
 <p><a name="an_9:2">9:2</a> Ama harman yeri, şarap teknesi halkı doyurmayacak,<br>Yeni şarap umutları boşa çıkacak.</p> 
 <p><a name="an_9:3">9:3</a> RABbin diyarında kalmayacaklar,<br>Mısıra dönecek Efrayim,<br>Asurda kirli sayılan şeyleri yiyecekler.</p> 
 <p><a name="an_9:4">9:4</a> RABbe şarap sunuları dökmeyecekler,<br>Onu hoşnut etmeyecek kurbanları.<br>Kurbanları yas yemeğine dönecek,<br>Kirli sayılacak onları yiyenlerin hepsi.<br>Yalnız kendi karınlarını doyuracak yiyecekleri,<br>RABbin Tapınağına girmeyecek.</p> 
 <p><a name="an_9:5">9:5</a> Ne yapacaksınız dinsel bayramlarda,<br>RABbin bayram gününde?</p> 
 <p><a name="an_9:6">9:6</a> Yıkımdan kaçsalar bile,<br>Mısır bir araya toplayacak onları,<br>Mof gömecek.<br>Değerli gümüş eşyalarını yabanıl otlar saracak,<br>Diken bitecek çadırlarında.</p> 
 <p><a name="an_9:7">9:7</a> Onların ceza günleri geldi,<br>Hesap günleri çattı.<br>Bunu bilsin İsrail!<br>Suçunuzun çokluğundan,<br>Düşmanlığınızın büyüklüğü yüzünden,<br>Peygamber aptal, ruhsal insan deli sayıldı.</p> 
 <p><a name="an_9:8">9:8</a> Peygamber Tanrımın yanısıra Efrayime gözcülük eder,<br>Ama tuzak kurulmuş bütün yollarına,<br>Düşmanlık var Tanrının Tapınağında.</p> 
 <p><a name="an_9:9">9:9</a> Alabildiğine yozlaştılar,<br>Givada olduğu gibi.<br>Tanrı suçlarını anımsayacak,<br>Günahlarının cezasını verecek.</p> 
 <p><a name="an_9:10">9:10</a> ‹‹İsrail çölde<br>Bir salkım üzüm gibi geldi bana,<br>Atalarıysa incir ağacının ilk ürünü gibi.<br>Ama Baal-Peora geldiklerinde<br>Utanç dolu puta adadılar kendilerini,<br>Sevdikleri şey kadar iğrenç oldular.</p> 
 <p><a name="an_9:11">9:11</a> Efrayimin görkemi bir kuş gibi uçup gidecek,<br>Ne doğum ne gebelik olacak, kimse gebe kalmayacak.</p> 
 <p><a name="an_9:12">9:12</a> Çocuklarını büyütseler bile,<br>Çocuklarından edeceğim onları,<br>Kimse kalmayıncaya dek;<br>Evet, vay başlarına,<br>Onları terk ettiğimde!</p> 
 <p><a name="an_9:13">9:13</a> Efrayimi, Sur Kenti gibi,<br>Güzel bir yere kurulmuş gördüm.<br>Ama Efrayim çocuklarını celladın önüne götürecek.››</p> 
 <p><a name="an_9:14">9:14</a> Ya RAB, ver onlara ne vereceksen!<br>Düşük yapan rahimler, sütsüz memeler ver.</p> 
 <p><a name="an_9:15">9:15</a> ‹‹Gilgaldaki kötülükleri yüzünden,<br>Nefret ettim orada onlardan.<br>İşledikleri günahlardan ötürü,<br>Onları evimden kovacağım.<br>Artık sevmeyeceğim onları,<br>Bütün önderleri asidir.</p> 
 <p><a name="an_9:16">9:16</a> Vuruldu Efrayim,<br>Kökleri kurudu,<br>Meyve vermeyecekler artık.<br>Çocuk doğursalar bile,<br>Rahimlerinin değerli meyvelerini öldüreceğim.››</p> 
 <p><a name="an_9:17">9:17</a> Reddedecek Tanrım onları,<br>Çünkü O'nu dinlemediler,<br>Uluslar arasında dolaşıp duracaklar.</p> 
 <p><a name="an_10:1">10:1</a> İsrail serpilen bir asmaya benzer,<br>Meyvesini veriyor.<br>Meyvesi arttıkça,<br>Sunakları da arttı.<br>Ülkesi zenginleştikçe,<br>Onu güzel dikili taşlarla donattı.</p> 
 <p><a name="an_10:2">10:2</a> İçleri yalan doldu,<br>Şimdi suçlarının cezasını taşımalılar.<br>RAB sunaklarını yıkacak,<br>Dikili taşlarını yok edecek.</p> 
 <p><a name="an_10:3">10:3</a> O zaman, ‹‹Kralsız kaldık›› diyecekler,<br>‹‹Çünkü RABden korkmadık.<br>Kralımız olsa bile,<br>Ne yapabilirdi bize?››</p> 
 <p><a name="an_10:4">10:4</a> Antlaşma yaparken,<br>Boş sözler veriyor, yalan yere ant içiyorlar,<br>Bu yüzden davalar, sürülmüş tarladaki zehirli ot gibi boy veriyor.</p> 
 <p><a name="an_10:5">10:5</a> Samiriyede yaşayanlar<br>Beytavendeki inek putu yüzünden korkuya kapılacak.<br>Halkı onun ardından yas tutacak,<br>Onun görkemiyle coşan putperest kâhinler<br>Oradan sürgün edildiği için dövünecek.</p> 
 <p><a name="an_10:6">10:6</a> Put armağan olarak büyük krala, Asura götürülecek.<br>Efrayim rezil olacak,<br>İsrail aldığı öğütten utanacak.</p> 
 <p><a name="an_10:7">10:7</a> Samiriye, Kralıyla birlikte<br>Su üstündeki çubuk gibi akıp gidecek.</p> 
 <p><a name="an_10:8">10:8</a> İsrailin günahı olan Avendeki puta tapılan yerler yok olacak,<br>Sunaklarını dikenler, devedikenleri saracak.<br>O zaman dağlara, ‹‹Bizi örtün!››,<br>Tepelere, ‹‹Üzerimize düşün!›› diyecekler.</p> 
 <p><a name="an_10:9">10:9</a> ‹‹Ey İsrail, Givada geçirdiğin günlerden beri<br>Günah işledin.<br>Orada direndiniz bana.<br>Kötülere karşı açılan savaş<br>Givada size erişemez mi?</p> 
 <p><a name="an_10:10">10:10</a> İstediğim zaman onları cezalandıracağım,<br>Çifte günahlarına bağlandıkları zaman,<br>Uluslar toplanacak onlara karşı.</p> 
 <p><a name="an_10:11">10:11</a> Efrayim eğitilmiş ineğe benzer,<br>Buğday dövmeyi sever.<br>Ama ben boyunduruk takacağım onun güzel boynuna.<br>Koşum vuracağım Efrayimin sırtına,<br>Yahuda çift sürecek,<br>Yakup tırmık çekecek.</p> 
 <p><a name="an_10:12">10:12</a> Doğruluk ekin kendiniz için,<br>Sevgi meyveleri biçin.<br>Nadasa bıraktığınız toprağı işleyin;<br>Çünkü RABbe yönelme zamanıdır,<br>Gelip üzerinize doğruluk yağdırıncaya dek.</p> 
 <p><a name="an_10:13">10:13</a> Ama siz kötülük ektiniz,<br>Fesat biçtiniz,<br>Yalanın meyvesini yediniz.<br>Çünkü kendi yolunuza,<br>Yiğitlerinizin çokluğuna güvendiniz.</p> 
 <p><a name="an_10:14">10:14</a> Bu yüzden halkınızın arasında savaş uğultusu çıkacak,<br>Yıkılacak bütün surlarınız,<br>Şalmanın savaşta Beytarveli yıktığı gibi.<br>Anneler çocuklarıyla birlikte yere çalınıp parçalandı.</p> 
 <p><a name="an_10:15">10:15</a> Ey Beytel, sana da aynısı yapılacak,<br>Kötülüğünün büyüklüğü yüzünden.<br>Tan ağarırken İsrail Kralı büsbütün yok olacak.</p> 
 <p><a name="an_11:1">11:1</a> ‹‹Çocukluğunda sevdim İsraili,<br>Oğlumu Mısırdan çağırdım.</p> 
 <p><a name="an_11:2">11:2</a> Peygamberler İsraili çağırdıkça,<br>İsrail uzaklaştı onlardan.<br>Kurban kestiler Baallara,<br>Buhur yaktılar putlara.</p> 
 <p><a name="an_11:3">11:3</a> Efrayime yürümeyi ben öğrettim,<br>Kollarıma aldım onları.<br>Ama kendilerine şifa verenin ben olduğumu anlamadılar.</p> 
 <p><a name="an_11:4">11:4</a> Onları insancıl iplerle,<br>Sevgi bağlarıyla kendime çektim;<br>Boyunduruklarını kaldıran biri gibi oldum,<br>Eğilip yiyeceklerini verdim.</p> 
 <p><a name="an_11:5">11:5</a> ‹‹Mısıra dönmeyecekler,<br>Asur kral olacak başlarına,<br>Çünkü bana dönmek istemediler.</p> 
 <p><a name="an_11:6">11:6</a> Fırıl fırıl kılıç dönecek kentlerinde,<br>Kapı sürgülerini yok edecek,<br>Tüketecek onları düzenleri yüzünden.</p> 
 <p><a name="an_11:7">11:7</a> Halkım benden uzaklaşmaya kararlı.<br>Beni, Yüce Olanı çağırsalar bile,<br>Asla yüceltmeyeceğim onları.</p> 
 <p><a name="an_11:8">11:8</a> ‹‹Nasıl vazgeçerim senden, ey Efrayim?<br>Nasıl teslim ederim seni, ey İsrail?<br>Admaya yaptığımı nasıl sana yaparım?<br>Seni nasıl Sevoyime çeviririm?<br>Yüreğim değişti içimde,<br>Alevlendi acıma duygularım.</p> 
 <p><a name="an_11:9">11:9</a> Kızgın öfkemi başınıza yağdırmayacağım,<br>Efrayimi yeniden yok etmeyeceğim.<br>Çünkü ben insan değil, Tanrıyım,<br>Kutsal Olanım aranızda,<br>Artık öfkeyle üzerinize varmayacağım.</p> 
 <p><a name="an_11:10">11:10</a> Aslan gibi kükreyen<br>RABbin ardınca yürüyecekler;<br>O kükreyince titreyerek gelecek çocukları batıdan.</p> 
 <p><a name="an_11:11">11:11</a> Mısırdan kuşlar gibi,<br>Asurdan güvercinler gibi<br>Titreyerek gelecekler.<br>Evlerine oturtacağım onları››<br>Diyor RAB.</p> 
 <p><a name="an_11:12">11:12</a> Efrayim yalanla,<br>İsrail halkı hileyle çevremi sardı.<br>Yahuda'ysa hâlâ dizginsiz,<br>Tanrı'ya, Kutsal ve Sadık Olan'a karşı.</p> 
 <p><a name="an_12:1">12:1</a> Efrayim rüzgarı güdüyor,<br>Doğu rüzgarının ardına düşüyor bütün gün;<br>Yalanı, zorbalığı artıyor.<br>Asurla antlaşma yapıyor,<br>Mısıra zeytinyağı gönderiyor.</p> 
 <p><a name="an_12:2">12:2</a> RABbin davası var Yahudayla,<br>Yakup soyunu izlediği yola göre cezalandıracak,<br>Yaptıklarının karşılığını verecek.</p> 
 <p><a name="an_12:3">12:3</a> Yakup ana rahminde kardeşinin topuğunu tuttu,<br>Büyüyünce Tanrıyla güreşti.</p> 
 <p><a name="an_12:4">12:4</a> Melekle güreşip yendi,<br>Ağladı, kutsanmak istedi.<br>Tanrıyı Beytelde buldu,<br>RAB, Her Şeye Egemen Tanrı bizimle orada konuştu,<br>O RAB diye anılır.</p> 
 <p><a name="an_12:6">12:6</a> Bu yüzden Tanrına dön sen,<br>Sevgiye, adalete sarıl,<br>Sürekli Tanrını bekle.</p> 
 <p><a name="an_12:7">12:7</a> Efrayim tüccardır,<br>Hileli terazi kullanır,<br>Aldatmayı sever.</p> 
 <p><a name="an_12:8">12:8</a> ‹‹Çok zengin oldum›› diye böbürlenir,<br>‹‹Varlığa kavuştum,<br>Çok emek çektim,<br>Günah denecek bir suç bulamayacaklar bende.››</p> 
 <p><a name="an_12:9">12:9</a> ‹‹Ama seni Mısırdan çıkaran<br>Tanrın RAB benim.<br>Bayram günlerindeki gibi,<br>Seni yine çadırlarda oturtacağım.</p> 
 <p><a name="an_12:10">12:10</a> Peygamberlere de söyledim,<br>Çok görümler sağladım,<br>Onlar aracılığıyla örnekler verdim.››</p> 
 <p><a name="an_12:11">12:11</a> Kötülük mü var Gilatta?<br>Gerçekten değersiz bir halk!<br>Gilgalda sığır üstüne sığır kurban ediyorlar,<br>Sunakları sürülmüş tarladaki taş yığınlarını andırıyor.</p> 
 <p><a name="an_12:12">12:12</a> Yakup Arama kaçtı,<br>İsrail bir karı için kul oldu,<br>Koyun güttü.</p> 
 <p><a name="an_12:13">12:13</a> RAB İsraili bir peygamber aracılığıyla Mısırdan çıkardı,<br>Yine bir peygamber korudu onları.</p> 
 <p><a name="an_12:14">12:14</a> Ama Efrayim Tanrı'yı aşırı öfkelendirdi.<br>Rab döktükleri kanın hesabını soracak,<br>Aşağılamalarının karşılığını verecek.</p> 
 <p><a name="an_13:1">13:1</a> Efrayim konuştuğunda herkes titrerdi,<br>Yücelmişti İsrailde.<br>Ama Baala taparak suç işleyince öldü.</p> 
 <p><a name="an_13:2">13:2</a> Şimdi günah üstüne günah işliyorlar,<br>Gümüşlerinden dökme putlar,<br>Akıllıca tasarlanmış putlar yapıyorlar,<br>Hepsi de usta işi.<br>Bu insanlar hakkında,<br>‹‹İnsan kurban edenler<br>Buzağıları öpüyor!›› diye konuşuluyor.</p> 
 <p><a name="an_13:3">13:3</a> Bu yüzden sabah sisine,<br>Erken uçup giden çiye,<br>Harman yerinden savrulan saman çöpüne,<br>Bacadan tüten dumana dönecekler.</p> 
 <p><a name="an_13:4">13:4</a> ‹‹Ama seni Mısırdan çıkaran<br>Tanrın RAB benim,<br>Benden başka tanrı tanımayacaksın,<br>Çünkü başka kurtarıcı yoktur.</p> 
 <p><a name="an_13:5">13:5</a> Ben sana çölde,<br>Kurak topraklarda göz kulak oldum.</p> 
 <p><a name="an_13:6">13:6</a> Otlaklara sahip olunca doydular,<br>Doyunca gurura kapıldılar;<br>Bu yüzden unuttular beni.</p> 
 <p><a name="an_13:7">13:7</a> Ben de onlara karşı bir aslan gibi olacağım,<br>Bir pars gibi yol kenarında pusuya yatacağım.</p> 
 <p><a name="an_13:8">13:8</a> Yavrularından edilmiş dişi ayı gibi<br>Karşılarına çıkacak,<br>Yüreklerinin zarını yırtacağım,<br>Dişi aslan gibi onları oracıkta yiyip bitireceğim,<br>Yabanıl bir hayvan parçalayacak onları.</p> 
 <p><a name="an_13:9">13:9</a> ‹‹Ey İsrail, bana, yardımcına karşı çıkman<br>Yıkıma uğratıyor seni.</p> 
 <p><a name="an_13:10">13:10</a> Nerede seni bütün kentlerinde<br>Kurtaracak kralın?<br>Yöneticilerin nerede?<br>Hani, onlar için:<br>‹Bana bir kral ve önderler ver!› demiştin.</p> 
 <p><a name="an_13:11">13:11</a> Öfkelendiğimde bir kral verdim sana,<br>Gazaba gelince alıp götürdüm onu.</p> 
 <p><a name="an_13:12">13:12</a> Efrayimin suçu birikmiş,<br>Günahı kayda geçmiş.</p> 
 <p><a name="an_13:13">13:13</a> Doğum sancıları çeken kadının akılsız oğludur o,<br>Çünkü zamanı geldiğinde,<br>Açık rahimden çıkmıyor.</p> 
 <p><a name="an_13:14">13:14</a> ‹‹Onları fidyeyle kurtaracağım<br>Ölüler diyarının elinden,<br>Ölümden fidyeyle kurtaracağım.<br>Felaketin nerede, ey ölüm?<br>Yıkıcılığın nerede, ey ölüler diyarı?<br>Hiç pişmanlık duymayacağım.</p> 
 <p><a name="an_13:15">13:15</a> ‹‹Kardeşleri arasında serpilip gelişse de,<br>Doğu rüzgarı, çölden esen RABbin soluğu üzerine gelecek,<br>Onun kaynağı kuruyacak,<br>Pınarı kesilecek,<br>Değerli eşyalarının hazinesi yağmalanacak.</p> 
 <p><a name="an_13:16">13:16</a> Samiriye halkı suçunun cezasını çekecek,<br>Çünkü Tanrısı'na başkaldırdı.<br>Kılıçla yıkılacaklar,<br>Yere çalınıp parçalanacak yavruları,<br>Gebe kadınlarının karnı yarılacak.››</p> 
 <p><a name="an_14:1">14:1</a> Tanrın RABbe dön, ey İsrail,<br>Çünkü suçlarından ötürü tökezledin.</p> 
 <p><a name="an_14:2">14:2</a> Dualarla gidin, RABbe dönün,<br>Ona, ‹‹Bağışla bütün suçlarımızı›› deyin,<br>‹‹Lütfet, kabul et bizi,<br>Öyle ki, dudaklarımızın kurbanını sunalım.</p> 
 <p><a name="an_14:3">14:3</a> Asur kurtaramaz bizi,<br>Savaş atlarına binmeyeceğiz.<br>Artık ellerimizle yaptığımıza<br>‹Tanrımız› demeyeceğiz,<br>Çünkü öksüz sende merhamet bulur.››</p> 
 <p><a name="an_14:4">14:4</a> ‹‹Onların dönekliğini düzelteceğim,<br>Gönülden seveceğim onları,<br>Çünkü onlara karşı öfkem dindi.</p> 
 <p><a name="an_14:5">14:5</a> Çiy gibi olacağım İsraile;<br>Zambak gibi çiçek açacak,<br>Lübnan sediri gibi kök salacaklar.</p> 
 <p><a name="an_14:6">14:6</a> Dallanıp budaklanacaklar,<br>Görkemleri zeytin ağacını,<br>Kokuları Lübnan sedirini andıracak.</p> 
 <p><a name="an_14:7">14:7</a> Yine insanlar oturacak gölgesinde;<br>Buğday gibi gelişecek,<br>Asma gibi serpilecekler;<br>Lübnan şarabı kadar ün kazanacaklar.</p> 
 <p><a name="an_14:8">14:8</a> Ey Efrayim, artık ne işim var putlarla?<br>Yanıtlayacak, seninle ilgileneceğim.<br>Yeşil çam gibiyim ben,<br>Senin verimliliğin benden kaynaklanıyor.››</p> 
 <p><a name="an_14:9">14:9</a> Bilge kişi kavrasın bunları,<br>Anlayan anlasın.<br>Çünkü RAB'bin yolları adildir;<br>Bu yollarda yürür doğrular,<br>Ama başkaldıranlar bu yollarda sendeler.</p> 
 <p></p><hr>
 <center>
 <a href="joe.htm">Next: Joel</a></center>
 </body>