<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="job.htm">Previous</a> 
 <a href="pro.htm">Next</a> 
 </center>
 <hr>
  <h3 align="center">Turkish Bible: Psalms</h3> 
 <p><a name="an_1:1">1:1</a> Ne mutlu o insana ki, kötülerin öğüdüyle yürümez,<br>Günahkârların yolunda durmaz,<br>Alaycıların arasında oturmaz.</p> 
 <p><a name="an_1:2">1:2</a> Ancak zevkini RABbin Yasasından alır<br>Ve gece gündüz onun üzerinde derin derin düşünür.</p> 
 <p><a name="an_1:3">1:3</a> Böylesi akarsu kıyılarına dikilmiş ağaca benzer,<br>Meyvesini mevsiminde verir,<br>Yaprağı hiç solmaz.<br>Yaptığı her işi başarır.</p> 
 <p><a name="an_1:4">1:4</a> Kötüler böyle değil,<br>Rüzgarın savurduğu saman çöpüne benzerler.</p> 
 <p><a name="an_1:5">1:5</a> Bu yüzden yargılanınca aklanamaz,<br>Doğrular topluluğunda yer bulamaz günahkârlar.</p> 
 <p><a name="an_1:6">1:6</a> Çünkü RAB doğruların yolunu gözetir,<br>Kötülerin yolu ise ölüme götürür.</p> 
 <p><a name="an_2:1">2:1</a> Nedir uluslar arasındaki bu kargaşa,<br>Neden boş düzenler kurar bu halklar?</p> 
 <p><a name="an_2:2">2:2</a> Dünyanın kralları saf bağlıyor,<br>Hükümdarlar birleşiyor<br>RABbe ve meshettiği krala karşı.</p> 
 <p><a name="an_2:3">2:3</a> ‹‹Koparalım onların kayışlarını›› diyorlar,<br>‹‹Atalım üzerimizden bağlarını.››</p> 
 <p><a name="an_2:4">2:4</a> Göklerde oturan Rab gülüyor,<br>Onlarla eğleniyor.</p> 
 <p><a name="an_2:5">2:5</a> Sonra öfkeyle uyarıyor onları,<br>Gazabıyla dehşete düşürüyor</p> 
 <p><a name="an_2:6">2:6</a> Ve, ‹‹Ben kralımı<br>Kutsal dağım Siyona oturttum›› diyor.</p> 
 <p><a name="an_2:7">2:7</a> RABbin bildirisini ilan edeceğim:<br>Bana, ‹‹Sen benim oğlumsun›› dedi,<br>‹‹Bugün ben sana baba oldum.</p> 
 <p><a name="an_2:8">2:8</a> Dile benden, miras olarak sana ulusları,<br>Mülk olarak yeryüzünün dört bucağını vereyim.</p> 
 <p><a name="an_2:9">2:9</a> Demir çomakla kıracaksın onları,<br>Çömlek gibi parçalayacaksın.›› ‹‹Güdeceksin››.</p> 
 <p><a name="an_2:10">2:10</a> Ey krallar, akıllı olun!<br>Ey dünya önderleri, ders alın!</p> 
 <p><a name="an_2:11">2:11</a> RABbe korkuyla hizmet edin,<br>Titreyerek sevinin.</p> 
 <p><a name="an_2:12">2:12</a> Oğulu öpün ki öfkelenmesin,<br>Yoksa izlediğiniz yolda mahvolursunuz.<br>Çünkü öfkesi bir anda alevleniverir.<br>Ne mutlu O'na sığınanlara!</p> 
 <p><a name="an_3:1">3:1</a> Ya RAB, düşmanlarım ne kadar çoğaldı,<br>Hele bana karşı ayaklananlar!</p> 
 <p><a name="an_3:2">3:2</a> Birçoğu benim için:<br>‹‹Tanrı katında ona kurtuluş yok!›› diyor. --iSela sanılıyor.</p> 
 <p><a name="an_3:3">3:3</a> Ama sen, ya RAB, çevremde kalkansın,<br>Onurum, başımı yukarı kaldıran sensin.</p> 
 <p><a name="an_3:4">3:4</a> RABbe seslenirim,<br>Yanıtlar beni kutsal dağından. --iSela</p> 
 <p><a name="an_3:5">3:5</a> Yatar uyurum,<br>Uyanır kalkarım, RAB destektir bana.</p> 
 <p><a name="an_3:6">3:6</a> Korkum yok<br>Çevremi saran binlerce düşmandan.</p> 
 <p><a name="an_3:7">3:7</a> Ya RAB, kalk, ey Tanrım, kurtar beni!<br>Vur bütün düşmanlarımın çenesine,<br>Kır kötülerin dişlerini.</p> 
 <p><a name="an_3:8">3:8</a> Kurtuluş RAB'dedir,<br>Halkının üzerinde olsun bereketin! --iSela</p> 
 <p><a name="an_4:1">4:1</a> Sana seslenince yanıtla beni,<br>Ey adil Tanrım!<br>Ferahlat beni sıkıntıya düştüğümde,<br>Lütfet bana, kulak ver duama.</p> 
 <p><a name="an_4:2">4:2</a> Ey insanlar, ne zamana dek<br>Onurumu utanca çevireceksiniz?<br>Ne zamana dek boş şeylere gönül verecek,<br>Yalan peşinde koşacaksınız? --iSela</p> 
 <p><a name="an_4:3">4:3</a> Bilin ki, RAB sadık kulunu kendine ayırmıştır,<br>Ne zaman seslensem, duyar beni.</p> 
 <p><a name="an_4:4">4:4</a> Öfkelenebilirsiniz, ama günah işlemeyin;<br>İyi düşünün yatağınızda, susun. --iSela</p> 
 <p><a name="an_4:5">4:5</a> Doğruluk kurbanları sunun RABbe,<br>Ona güvenin.</p> 
 <p><a name="an_4:6">4:6</a> ‹‹Kim bize iyilik yapacak?›› diyen çok.<br>Ya RAB, yüzünün ışığıyla bizi aydınlat!</p> 
 <p><a name="an_4:7">4:7</a> Öyle bir sevinç verdin ki bana,<br>Onların bol tahıl ve yeni şaraptan aldığı sevinçten fazla.</p> 
 <p><a name="an_4:8">4:8</a> Esenlik içinde yatar uyurum,<br>Çünkü yalnız sen, ya RAB,<br>Güvenlik içinde tutarsın beni.</p> 
 <p><a name="an_5:1">5:1</a> Sözlerime kulak ver, ya RAB,<br>İniltilerimi işit.</p> 
 <p><a name="an_5:2">5:2</a> Feryadımı dinle, ey Kralım ve Tanrım!<br>Duam sanadır.</p> 
 <p><a name="an_5:3">5:3</a> Sabah sesimi duyarsın, ya RAB,<br>Her sabah sana duamı sunar, umutla beklerim.</p> 
 <p><a name="an_5:4">5:4</a> Çünkü sen kötülükten hoşlanan Tanrı değilsin,<br>Kötülük senin yanında barınmaz.</p> 
 <p><a name="an_5:5">5:5</a> Böbürlenenler önünde duramaz,<br>Bütün suç işleyenlerden nefret duyar,</p> 
 <p><a name="an_5:6">5:6</a> Yalan söyleyenleri yok edersin;<br>Ya RAB, sen eli kanlılardan,<br>Aldatıcılardan tiksinirsin.</p> 
 <p><a name="an_5:7">5:7</a> Bense bol sevgin sayesinde<br>Kutsal tapınağına gireceğim;<br>Oraya doğru saygıyla eğileceğim.</p> 
 <p><a name="an_5:8">5:8</a> Yol göster bana doğruluğunla, ya RAB,<br>Düşmanlarıma karşı!<br>Yolunu önümde düzle.</p> 
 <p><a name="an_5:9">5:9</a> Çünkü onların sözüne güvenilmez,<br>Yürekleri yıkım dolu.<br>Ağızları açık birer mezardır,<br>Yaltaklanır dururlar.</p> 
 <p><a name="an_5:10">5:10</a> Ey Tanrı, onları suçlu çıkar!<br>Kurdukları düzen yıkımlarına yol açsın.<br>Kov onları sayısız isyanları yüzünden.<br>Çünkü sana karşı ayaklandılar.</p> 
 <p><a name="an_5:11">5:11</a> Sevinsin sana sığınan herkes,<br>Sevinç çığlıkları atsın sürekli,<br>Kanat ger üzerlerine;<br>Sevinçle coşsun adını sevenler sende.</p> 
 <p><a name="an_5:12">5:12</a> Çünkü sen doğru kişiyi kutsarsın, ya RAB,<br>Çevresini kalkan gibi lütfunla sararsın.</p> 
 <p><a name="an_6:1">6:1</a> Ya RAB, öfkeyle azarlama beni,<br> Gazapla yola getirme. kesin olarak bilinmiyor.</p> 
 <p><a name="an_6:2">6:2</a> Lütfet bana, ya RAB, bitkinim;<br>Şifa ver bana, ya RAB, kemiklerim sızlıyor,</p> 
 <p><a name="an_6:3">6:3</a> Çok acı çekiyorum.<br>Ah, ya RAB!<br>Ne zamana dek sürecek bu?</p> 
 <p><a name="an_6:4">6:4</a> Gel, ya RAB, kurtar beni,<br>Yardım et sevginden dolayı.</p> 
 <p><a name="an_6:5">6:5</a> Çünkü ölüler arasında kimse seni anmaz,<br>Kim şükür sunar sana ölüler diyarından?</p> 
 <p><a name="an_6:6">6:6</a> İnleye inleye bittim,<br>Döşeğim su içinde bütün gece ağlamaktan,<br>Yatağım sırılsıklam gözyaşlarımdan.</p> 
 <p><a name="an_6:7">6:7</a> Kederden gözlerimin feri sönüyor,<br>Zayıflıyor gözlerim düşmanlarım yüzünden.</p> 
 <p><a name="an_6:8">6:8</a> Ey kötülük yapanlar,<br>Uzak durun benden,<br>Çünkü RAB ağlayışımı işitti.</p> 
 <p><a name="an_6:9">6:9</a> Yalvarışımı duydu,<br>Duamı kabul etti.</p> 
 <p><a name="an_6:10">6:10</a> Bütün düşmanlarım utanacak,<br>Hepsini dehşet saracak,<br>Ansızın geri dönecekler utanç içinde.</p> 
 <p><a name="an_7:1">7:1</a> Sana sığınıyorum, ya RAB Tanrım!<br>Peşime düşenlerden kurtar beni,<br>Özgür kıl.</p> 
 <p><a name="an_7:2">7:2</a> Yoksa aslan gibi parçalayacaklar beni,<br>Kurtaracak biri yok diye,<br>Lime lime edecekler etimi.</p> 
 <p><a name="an_7:3">7:3</a> Ya RAB Tanrım, eğer şunu yaptıysam:<br>Birine haksızlık ettiysem,</p> 
 <p><a name="an_7:4">7:4</a> Dostuma ihanet ettiysem,<br>Düşmanımı nedensiz soyduysam,</p> 
 <p><a name="an_7:5">7:5</a> Ardıma düşsün düşman,<br>Yakalasın beni,<br>Canımı yerde çiğnesin,<br>Ayak altına alsın onurumu. --iSela</p> 
 <p><a name="an_7:6">7:6</a> Öfkeyle kalk, ya RAB!<br>Düşmanlarımın gazabına karşı çık!<br>Benim için uyan!<br>Buyur, adalet olsun.</p> 
 <p><a name="an_7:7">7:7</a> Uluslar topluluğu çevreni sarsın,<br>Onları yüce katından yönet.</p> 
 <p><a name="an_7:8">7:8</a> RAB halkları yargılar;<br>Beni de yargıla, ya RAB,<br>Doğruluğuma, dürüstlüğüme göre.</p> 
 <p><a name="an_7:9">7:9</a> Ey adil Tanrım!<br>Kötülerin kötülüğü son bulsun,<br>Doğrular güvene kavuşsun,<br>Sen ki akılları, gönülleri sınarsın.</p> 
 <p><a name="an_7:10">7:10</a> Tanrı kalkan gibi yanıbaşımda,<br>Temiz yüreklileri O kurtarır.</p> 
 <p><a name="an_7:11">7:11</a> Tanrı adil bir yargıçtır,<br>Öyle bir Tanrı ki, her gün öfke saçar.</p> 
 <p><a name="an_7:12">7:12</a> Kötüler yola gelmezse,<br>Tanrı kılıcını biler,<br>Yayını gerip hedefine kurar.</p> 
 <p><a name="an_7:13">7:13</a> Hazır bekler ölümcül silahları,<br>Alevli okları.</p> 
 <p><a name="an_7:14">7:14</a> İşte kötü insan kötülük sancıları çekiyor,<br>Fesada gebe kalmış,<br>Yalan doğuruyor.</p> 
 <p><a name="an_7:15">7:15</a> Bir kuyu açıp kazıyor,<br>Kazdığı kuyuya kendisi düşüyor.</p> 
 <p><a name="an_7:16">7:16</a> Kötülüğü kendi başına gelecek,<br>Zorbalığı kendi tepesine inecek.</p> 
 <p><a name="an_7:17">7:17</a> Şükredeyim doğruluğu için RAB'be,<br>Yüce RAB'bin adını ilahilerle öveyim.</p> 
 <p><a name="an_8:1">8:1</a> Ey Egemenimiz RAB,<br>Ne yüce adın var yeryüzünün tümünde!<br>Gökyüzünü görkeminle kapladın. okunan bir ilahi olabilir.</p> 
 <p><a name="an_8:2">8:2</a> Çocukların, hatta emziktekilerin sesiyle<br>Set çektin hasımlarına,<br>Düşmanı, öç alanı yok etmek için.</p> 
 <p><a name="an_8:3">8:3</a> Seyrederken ellerinin eseri olan gökleri,<br>Oraya koyduğun ayı ve yıldızları,</p> 
 <p><a name="an_8:4">8:4</a> Soruyorum kendi kendime:<br>‹‹İnsan ne ki, onu anasın,<br>Ya da insanoğlu ne ki, ona ilgi gösteresin?››</p> 
 <p><a name="an_8:5">8:5</a> Nerdeyse bir tanrı yaptın onu,<br>Başına yücelik ve onur tacını koydun. (tanrılardan) pek aşağı yaratmadın›› (bkz. Yar.1:26-28; İbr.2:6-8).</p> 
 <p><a name="an_8:6">8:6</a> Ellerinin yapıtları üzerine onu egemen kıldın,<br>Her şeyi ayaklarının altına serdin;</p> 
 <p><a name="an_8:7">8:7</a> Davarları, sığırları,<br>Yabanıl hayvanları,</p> 
 <p><a name="an_8:8">8:8</a> Gökteki kuşları, denizdeki balıkları,<br>Denizde kıpırdaşan bütün canlıları.</p> 
 <p><a name="an_8:9">8:9</a> Ey Egemenimiz RAB,<br>Ne yüce adın var yeryüzünün tümünde!</p> 
 <p><a name="an_9:1">9:1</a> Ya RAB, bütün yüreğimle sana şükredeceğim,<br>Yaptığın harikaların hepsini anlatacağım. yazılır.</p> 
 <p><a name="an_9:2">9:2</a> Sende sevinç bulacak, coşacağım,<br>Adını ilahilerle öveceğim, ey Yüceler Yücesi!</p> 
 <p><a name="an_9:3">9:3</a> Düşmanlarım geri çekilirken,<br>Sendeleyip ölüyorlar senin önünde.</p> 
 <p><a name="an_9:4">9:4</a> Çünkü hakkımı, davamı sen savundun,<br>Adil yargıç olarak tahta oturdun.</p> 
 <p><a name="an_9:5">9:5</a> Ulusları azarladın, kötüleri yok ettin,<br>Sonsuza dek adlarını sildin.</p> 
 <p><a name="an_9:6">9:6</a> Yok olup gitti düşmanlar sonsuza dek,<br>Kökünden söktün kentlerini,<br>Anıları bile silinip gitti.</p> 
 <p><a name="an_9:7">9:7</a> Oysa RAB sonsuza dek egemenlik sürer,<br>Yargı için kurmuştur tahtını;</p> 
 <p><a name="an_9:8">9:8</a> O yönetir doğrulukla dünyayı,<br>O yargılar adaletle halkları.</p> 
 <p><a name="an_9:9">9:9</a> RAB ezilenler için bir sığınak,<br>Sıkıntılı günlerde bir kaledir.</p> 
 <p><a name="an_9:10">9:10</a> Seni tanıyanlar sana güvenir,<br>Çünkü sana yönelenleri hiç terk etmedin, ya RAB.</p> 
 <p><a name="an_9:11">9:11</a> Siyonda oturan RABbi ilahilerle övün!<br>Yaptıklarını halklar arasında duyurun!</p> 
 <p><a name="an_9:12">9:12</a> Çünkü dökülen kanın hesabını soran anımsar,<br>Ezilenlerin feryadını unutmaz.</p> 
 <p><a name="an_9:13">9:13</a> Acı bana, ya RAB!<br>Ey beni ölümün eşiğinden kurtaran,<br>Benden nefret edenler yüzünden çektiğim sıkıntıya bak!</p> 
 <p><a name="an_9:14">9:14</a> Öyle ki, övgüye değer işlerini anlatayım,<br>Siyon Kentinin kapılarında<br>Sağladığın kurtuluşla sevineyim.</p> 
 <p><a name="an_9:15">9:15</a> Uluslar kendi kazdıkları kuyuya düştü,<br>Ayakları gizledikleri ağa takıldı.</p> 
 <p><a name="an_9:16">9:16</a> Adil yargılarıyla RAB kendini gösterdi,<br>Kötüler kendi kurdukları tuzağa düştü. --iHigayon --isela terimi.</p> 
 <p><a name="an_9:17">9:17</a> Kötüler ölüler diyarına gidecek,<br>Tanrıyı unutan bütün uluslar...</p> 
 <p><a name="an_9:18">9:18</a> Ama yoksul büsbütün unutulmayacak,<br>Mazlumun umudu sonsuza dek kırılmayacak.</p> 
 <p><a name="an_9:19">9:19</a> Kalk, ya RAB! İnsan galip çıkmasın,<br>Huzurunda yargılansın uluslar!</p> 
 <p><a name="an_9:20">9:20</a> Onlara dehşet saç, ya RAB!<br>Sadece insan olduklarını bilsin uluslar. --iSela</p> 
 <p><a name="an_10:1">10:1</a> Ya RAB, neden uzak duruyorsun,<br>Sıkıntılı günlerde kendini gizliyorsun?</p> 
 <p><a name="an_10:2">10:2</a> Kötüler gururla mazlumları avlıyor,<br>Mazlumlar kötülerin kurduğu tuzağa düşüyor.</p> 
 <p><a name="an_10:3">10:3</a> Kötü insan içindeki isteklerle övünür,<br>Açgözlü insan RABbe lanet okur, Onu hor görür.</p> 
 <p><a name="an_10:4">10:4</a> Kendini beğenmiş kötü insan Tanrıya yönelmez,<br>Hep, ‹‹Tanrı yok!›› diye düşünür.</p> 
 <p><a name="an_10:5">10:5</a> Kötülerin yolları her zaman başarıya götürür.<br>Öyle yücedir ki senin yargıların,<br>Kötüler anlayamaz, düşmanına burun kıvırır.</p> 
 <p><a name="an_10:6">10:6</a> İçinden, ‹‹Ben sarsılmam›› der,<br>‹‹Hiçbir zaman sıkıntıya düşmem.››</p> 
 <p><a name="an_10:7">10:7</a> Ağzı lanet, hile ve zulüm dolu,<br>Dilinin altında kötülük ve fesat saklı.</p> 
 <p><a name="an_10:8">10:8</a> Köylerin çevresinde pusu kurar,<br>Masumu gizli yerlerde öldürür,<br>Çaresizi sinsice gözler.</p> 
 <p><a name="an_10:9">10:9</a> Gizli yerlerde pusuya yatar<br>Çalılıktaki aslan gibi,<br>Kapmak için mazlumu bekler<br>Ve ağına düşürüp yakalar.</p> 
 <p><a name="an_10:10">10:10</a> Kurbanları çaresiz çöker,<br>Saldıranın üstün gücü altında ezilir.</p> 
 <p><a name="an_10:11">10:11</a> Kötü insan içinden, ‹‹Tanrı unuttu›› der,<br>‹‹Örttü yüzünü, asla göremez.››</p> 
 <p><a name="an_10:12">10:12</a> Kalk, ya RAB, kaldır elini, ey Tanrı!<br>Mazlumları unutma!</p> 
 <p><a name="an_10:13">10:13</a> Neden kötü insan seni hor görsün,<br>İçinden, ‹‹Tanrı hesap sormaz›› desin?</p> 
 <p><a name="an_10:14">10:14</a> Oysa sen sıkıntı ve acı çekenleri görürsün,<br>Yardım etmek için onları izlersin;<br>Çaresizler sana dayanır,<br>Öksüzün yardımcısı sensin.</p> 
 <p><a name="an_10:15">10:15</a> Kötünün, haksızın kolunu kır,<br>Sormadık hesap kalmasın yaptığı kötülükten.</p> 
 <p><a name="an_10:16">10:16</a> RAB sonsuza dek kral kalacak,<br>Uluslar Onun ülkesinden temizlenecek.</p> 
 <p><a name="an_10:17">10:17</a> Mazlumların dileğini duyarsın, ya RAB,<br>Yüreklendirirsin onları,<br>Kulağın hep üzerlerinde;</p> 
 <p><a name="an_10:18">10:18</a> Öksüze, düşküne hakkını vermek için,<br>Bir daha dehşet saçmasın ölümlü insan.</p> 
 <p><a name="an_11:1">11:1</a> Ben RABbe sığınırım,<br>Nasıl dersiniz bana,<br>‹‹Kuş gibi kaç dağlara.</p> 
 <p><a name="an_11:2">11:2</a> Bak, kötüler yaylarını geriyor,<br>Temiz yürekli insanları<br>Karanlıkta vurmak için<br>Oklarını kirişine koyuyor.</p> 
 <p><a name="an_11:3">11:3</a> Temeller yıkılırsa,<br>Ne yapabilir doğru insan?››</p> 
 <p><a name="an_11:4">11:4</a> RAB kutsal tapınağındadır,<br>Onun tahtı göklerdedir,<br>Bütün insanları görür,<br>Herkesi sınar.</p> 
 <p><a name="an_11:5">11:5</a> RAB doğru insanı sınar,<br>Kötüden, zorbalığı sevenden tiksinir.</p> 
 <p><a name="an_11:6">11:6</a> Kötülerin üzerine kızgın korlar ve kükürt yağdıracak,<br>Paylarına düşen kâse kavurucu rüzgar olacak.</p> 
 <p><a name="an_11:7">11:7</a> Çünkü RAB doğrudur, doğruları sever;<br>Dürüst insanlar O'nun yüzünü görecek. kesin olarak bilinmiyor.</p> 
 <p><a name="an_12:1">12:1</a> Kurtar beni, ya RAB, sadık kulun kalmadı,<br>Güvenilir insanlar yok oldu.</p> 
 <p><a name="an_12:2">12:2</a> Herkes birbirine yalan söylüyor,<br>Dalkavukluk, ikiyüzlülük ediyor.</p> 
 <p><a name="an_12:3">12:3</a> Sustursun RAB dalkavukların ağzını,<br>Büyüklenen dilleri.</p> 
 <p><a name="an_12:4">12:4</a> Onlar ki, ‹‹Dilimizle kazanırız,<br>Dudaklarımız emrimizde,<br>Kim bize efendilik edebilir?›› derler.</p> 
 <p><a name="an_12:5">12:5</a> ‹‹Şimdi kalkacağım›› diyor RAB,<br>‹‹Çünkü mazlumlar eziliyor,<br>Yoksullar inliyor,<br>Özledikleri kurtuluşu vereceğim onlara.››</p> 
 <p><a name="an_12:6">12:6</a> RABbin sözleri pak sözlerdir;<br>Toprak ocakta eritilmiş,<br>Yedi kez arıtılmış gümüşe benzer.</p> 
 <p><a name="an_12:7">12:7</a> Sen onları koru, ya RAB,<br>Bu kötü kuşaktan hep uzak tut!</p> 
 <p><a name="an_12:8">12:8</a> İnsanlar arasında alçaklık rağbet görünce,<br>Kötüler her yanda dolaşır oldu.</p> 
 <p><a name="an_13:1">13:1</a> Ne zamana dek, ya RAB,<br>Sonsuza dek mi beni unutacaksın?<br>Ne zamana dek yüzünü benden gizleyeceksin?</p> 
 <p><a name="an_13:2">13:2</a> Ne zamana dek içimde tasa,<br>Yüreğimde hep keder olacak?<br>Ne zamana dek düşmanım bana üstün çıkacak?</p> 
 <p><a name="an_13:3">13:3</a> Gör halimi, ya RAB, yanıtla Tanrım,<br>Gözlerimi aç, ölüm uykusuna dalmayayım.</p> 
 <p><a name="an_13:4">13:4</a> Düşmanlarım, ‹‹Onu yendik!›› demesin,<br>Sarsıldığımda hasımlarım sevinmesin.</p> 
 <p><a name="an_13:5">13:5</a> Ben senin sevgine güveniyorum,<br>Yüreğim kurtarışınla coşsun.</p> 
 <p><a name="an_13:6">13:6</a> Ezgiler söyleyeceğim sana, ya RAB,<br>Çünkü iyilik ettin bana.</p> 
 <p><a name="an_14:1">14:1</a> Akılsız içinden, ‹‹Tanrı yok!›› der.<br>İnsanlar bozuldu, iğrençlik aldı yürüdü,<br>İyilik eden yok.</p> 
 <p><a name="an_14:2">14:2</a> RAB göklerden bakar oldu insanlara,<br>Akıllı, Tanrıyı arayan biri var mı diye.</p> 
 <p><a name="an_14:3">14:3</a> Hepsi saptı,<br>Tümü yozlaştı,<br>İyilik eden yok,<br>Bir kişi bile!</p> 
 <p><a name="an_14:4">14:4</a> Suç işleyenlerin hiçbiri görmüyor mu?<br>Halkımı ekmek yer gibi yiyor,<br>RABbe yakarmıyorlar.</p> 
 <p><a name="an_14:5">14:5</a> Dehşete düşecekler yeryüzünde,<br>Çünkü Tanrı doğruların yanındadır.</p> 
 <p><a name="an_14:6">14:6</a> Mazlumun tasarılarını boşa çıkarırdınız,<br>Ama RAB onun sığınağıdır.</p> 
 <p><a name="an_14:7">14:7</a> Keşke İsrail'in kurtuluşu Siyon'dan gelse!<br>RAB halkını eski gönencine kavuşturunca,<br>Yakup soyu sevinecek, İsrail halkı coşacak.</p> 
 <p><a name="an_15:1">15:1</a> Ya RAB, çadırına kim konuk olabilir?<br>Kutsal dağında kim oturabilir?</p> 
 <p><a name="an_15:2">15:2</a> Kusursuz yaşam süren, adil davranan,<br>Yürekten gerçeği söyleyen.</p> 
 <p><a name="an_15:3">15:3</a> İftira etmez,<br>Dostuna zarar vermez,<br>Komşusuna kara çalmaz böylesi.</p> 
 <p><a name="an_15:4">15:4</a> Aşağılık insanları hor görür,<br>Ama RABden korkanlara saygı duyar.<br>Kendi zararına ant içse bile, dönmez andından.</p> 
 <p><a name="an_15:5">15:5</a> Parasını faize vermez,<br>Suçsuza karşı rüşvet almaz.<br>Böyle yaşayan asla sarsılmayacak.</p> 
 <p><a name="an_16:1">16:1</a> Koru beni, ey Tanrı,<br>Çünkü sana sığınıyorum.</p> 
 <p><a name="an_16:2">16:2</a> RABbe dedim ki, ‹‹Efendim sensin.<br>Senden öte mutluluk yok benim için.››</p> 
 <p><a name="an_16:3">16:3</a> Ülkedeki kutsallara gelince,<br>Soyludur onlar, biricik zevkim onlardır.</p> 
 <p><a name="an_16:4">16:4</a> Başka ilahların ardınca koşanların derdi artacak.<br>Onların kan sunularını dökmeyeceğim,<br>Adlarını ağzıma almayacağım.</p> 
 <p><a name="an_16:5">16:5</a> Benim payıma,<br>Benim kâseme düşen sensin, ya RAB;<br>Yaşamım senin ellerinde.</p> 
 <p><a name="an_16:6">16:6</a> Payıma ne güzel yerler düştü,<br>Ne harika bir mirasım var!</p> 
 <p><a name="an_16:7">16:7</a> Övgüler sunarım bana öğüt veren RABbe,<br>Geceleri bile vicdanım uyarır beni.</p> 
 <p><a name="an_16:8">16:8</a> Gözümü RABden ayırmam,<br>Sağımda durduğu için sarsılmam.</p> 
 <p><a name="an_16:9">16:9</a> Bu nedenle içim sevinç dolu, yüreğim coşuyor,<br>Bedenim güven içinde.</p> 
 <p><a name="an_16:10">16:10</a> Çünkü sen beni ölüler diyarına terk etmezsin,<br>Sadık kulunun çürümesine izin vermezsin. kulunun ölüm çukurunu görmesine izin vermezsin.››</p> 
 <p><a name="an_16:11">16:11</a> Yaşam yolunu bana bildirirsin.<br>Bol sevinç vardır senin huzurunda,<br>Sağ elinden mutluluk eksilmez.</p> 
 <p><a name="an_17:1">17:1</a> Haklı davamı dinle, ya RAB,<br>Feryadımı işit!<br>Hilesiz dudaklardan çıkan duama kulak ver!</p> 
 <p><a name="an_17:2">17:2</a> Haklı çıkar beni,<br>Çünkü sen gerçeği görürsün.</p> 
 <p><a name="an_17:3">17:3</a> Yüreğimi yokladın,<br>Gece denedin,<br>Sınadın beni,<br>Kötü bir şey bulmadın;<br>Kararlıyım, ağzımdan kötü söz çıkmaz,</p> 
 <p><a name="an_17:4">17:4</a> Başkalarının yaptıklarına gelince,<br>Ben senin sözlerine uyarak<br>Şiddet yollarından kaçındım.</p> 
 <p><a name="an_17:5">17:5</a> Sıkı adımlarla senin yollarını tuttum,<br>Kaymadı ayaklarım.</p> 
 <p><a name="an_17:6">17:6</a> Sana yakarıyorum, ey Tanrı,<br>Çünkü beni yanıtlarsın;<br>Kulak ver bana, dinle söylediklerimi!</p> 
 <p><a name="an_17:7">17:7</a> Göster harika sevgini,<br>Ey sana sığınanları saldırganlardan sağ eliyle kurtaran!</p> 
 <p><a name="an_17:8">17:8</a> Koru beni gözbebeği gibi;<br>Kanatlarının gölgesine gizle</p> 
 <p><a name="an_17:9">17:9</a> Kötülerin saldırısından,<br>Çevremi saran ölümcül düşmanlarımdan.</p> 
 <p><a name="an_17:10">17:10</a> Yürekleri yağ bağlamış,<br>Ağızları büyük laflar ediyor.</p> 
 <p><a name="an_17:11">17:11</a> İzimi buldular, üzerime geliyorlar,<br>Yere vurmak için gözetliyorlar.</p> 
 <p><a name="an_17:12">17:12</a> Tıpkı parçalamak için sabırsızlanan bir aslan,<br>Pusuya yatan genç bir aslan gibi.</p> 
 <p><a name="an_17:13">17:13</a> Kalk, ya RAB, kes önlerini, eğ başlarını!<br>Kılıcınla kurtar canımı kötülerden,</p> 
 <p><a name="an_17:14">17:14</a> Elinle bu insanlardan, ya RAB,<br>Yaşam payı bu dünyada olan insanlardan.<br>Varsın karınları vereceğin cezalara doysun,<br>Çocukları da yiyip doysun,<br>Artanı torunlarına kalsın!</p> 
 <p><a name="an_17:15">17:15</a> Ama ben doğruluk sayesinde yüzünü göreceğim senin,<br>Uyanınca suretini görmeye doyacağım.</p> 
 <p><a name="an_18:1">18:1</a> Seni seviyorum, gücüm sensin, ya RAB!</p> 
 <p><a name="an_18:2">18:2</a> RAB benim kayam, sığınağım, kurtarıcımdır,<br>Tanrım, kayam, sığınacak yerimdir,<br>Kalkanım, güçlü kurtarıcım, korunağımdır!</p> 
 <p><a name="an_18:3">18:3</a> Övgüye değer RABbe seslenir,<br>Kurtulurum düşmanlarımdan.</p> 
 <p><a name="an_18:4">18:4</a> Ölüm iplerine dolanmıştım,<br>Yıkım selleri basmıştı beni,</p> 
 <p><a name="an_18:5">18:5</a> Ölüler diyarının bağları sarmıştı,<br>Ölüm tuzakları çıkmıştı karşıma.</p> 
 <p><a name="an_18:6">18:6</a> Sıkıntı içinde RABbe yakardım,<br>Yardıma çağırdım Tanrımı.<br>Tapınağından sesimi duydu,<br>Haykırışım kulaklarına ulaştı.</p> 
 <p><a name="an_18:7">18:7</a> O zaman yeryüzü sarsılıp sallandı,<br>Titreyip sarsıldı dağların temelleri,<br>Çünkü RAB öfkelenmişti.</p> 
 <p><a name="an_18:8">18:8</a> Burnundan duman yükseldi,<br>Ağzından kavurucu ateş<br>Ve korlar fışkırdı.</p> 
 <p><a name="an_18:9">18:9</a> Kara buluta basarak<br>Gökleri yarıp indi.</p> 
 <p><a name="an_18:10">18:10</a> Bir Keruva binip uçtu,<br>Rüzgar kanatlar takarak hızla geldi.</p> 
 <p><a name="an_18:11">18:11</a> Karanlığı örtündü,<br>Kara bulutları kendine çardak yaptı.</p> 
 <p><a name="an_18:12">18:12</a> Varlığının parıltısından,<br>Bulutlardan dolu ve korlar savruluyordu.</p> 
 <p><a name="an_18:13">18:13</a> RAB göklerden gürledi,<br>Duyurdu sesini Yüceler Yücesi,<br>Dolu ve alevli korlarla.</p> 
 <p><a name="an_18:14">18:14</a> Savurup oklarını düşmanlarını dağıttı,<br>Şimşek çaktırarak onları şaşkına çevirdi.</p> 
 <p><a name="an_18:15">18:15</a> Denizin dibi göründü,<br>Yeryüzünün temelleri açığa çıktı, ya RAB,<br>Senin azarlamandan,<br>Burnundan çıkan güçlü soluktan.</p> 
 <p><a name="an_18:16">18:16</a> RAB yukarıdan elini uzatıp tuttu,<br>Çıkardı beni derin sulardan.</p> 
 <p><a name="an_18:17">18:17</a> Beni zorlu düşmanımdan,<br>Benden nefret edenlerden kurtardı,<br>Çünkü onlar benden güçlüydü.</p> 
 <p><a name="an_18:18">18:18</a> Felaket günümde karşıma dikildiler,<br>Ama RAB bana destek oldu.</p> 
 <p><a name="an_18:19">18:19</a> Beni huzura kavuşturdu,<br>Kurtardı, çünkü benden hoşnut kaldı.</p> 
 <p><a name="an_18:20">18:20</a> RAB doğruluğumun karşılığını verdi,<br>Beni temiz ellerime göre ödüllendirdi.</p> 
 <p><a name="an_18:21">18:21</a> Çünkü RABbin yolunda yürüdüm,<br>Tanrımdan uzaklaşarak kötülük yapmadım.</p> 
 <p><a name="an_18:22">18:22</a> Onun bütün ilkelerini göz önünde tuttum,<br>Kurallarından ayrılmadım.</p> 
 <p><a name="an_18:23">18:23</a> Onun gözünde kusursuzdum,<br>Suç işlemekten sakındım.</p> 
 <p><a name="an_18:24">18:24</a> Bu yüzden RAB beni doğruluğuma<br>Ve gözünde pak olan ellerime göre ödüllendirdi.</p> 
 <p><a name="an_18:25">18:25</a> Sadık kuluna sadakat gösterir,<br>Kusursuz olana kusursuz davranırsın.</p> 
 <p><a name="an_18:26">18:26</a> Pak olanla pak olur,<br>Eğriye eğri davranırsın.</p> 
 <p><a name="an_18:27">18:27</a> Alçakgönüllüleri kurtarır,<br>Gururluların başını eğersin.</p> 
 <p><a name="an_18:28">18:28</a> Işığımın kaynağı sensin, ya RAB, Tanrım!<br>Karanlığımı aydınlatırsın.</p> 
 <p><a name="an_18:29">18:29</a> Desteğinle akıncılara saldırır,<br>Seninle surları aşarım, Tanrım.</p> 
 <p><a name="an_18:30">18:30</a> Tanrının yolu kusursuzdur,<br>RABbin sözü arıdır.<br>O kendisine sığınan herkesin kalkanıdır.</p> 
 <p><a name="an_18:31">18:31</a> Var mı RABden başka tanrı?<br>Tanrımızdan başka kaya var mı?</p> 
 <p><a name="an_18:32">18:32</a> Tanrı beni güçle donatır,<br>Yolumu kusursuz kılar.</p> 
 <p><a name="an_18:33">18:33</a> Ayaklar verdi bana, geyiklerinki gibi,<br>Doruklarda tutar beni.</p> 
 <p><a name="an_18:34">18:34</a> Bana savaşmayı öğretti,<br>Kollarımla tunç bir yayı gereyim diye.</p> 
 <p><a name="an_18:35">18:35</a> Bana zafer kalkanını bağışlarsın,<br>Sağ elin destekler,<br>Alçakgönüllülüğün yüceltir beni.</p> 
 <p><a name="an_18:36">18:36</a> Bastığım yerleri genişletirsin,<br>Burkulmaz bileklerim.</p> 
 <p><a name="an_18:37">18:37</a> Kovalayıp yetiştim düşmanlarıma,<br>Hepsi yok olmadan geri dönmedim.</p> 
 <p><a name="an_18:38">18:38</a> Ezdim onları, kalkamaz oldular,<br>Ayaklarımın altına serildiler.</p> 
 <p><a name="an_18:39">18:39</a> Savaş için beni güçle donattın,<br>Bana başkaldıranları önümde yere serdin.</p> 
 <p><a name="an_18:40">18:40</a> Düşmanlarımı kaçmak zorunda bıraktın,<br>Benden nefret edenleri yok ettim.</p> 
 <p><a name="an_18:41">18:41</a> Feryat ettiler, ama kurtaran çıkmadı;<br>RABbi çağırdılar, ama O yanıt vermedi.</p> 
 <p><a name="an_18:42">18:42</a> Ezdim onları, rüzgarın savurduğu toza döndüler,<br>Sokak çamuru gibi savurup attım.</p> 
 <p><a name="an_18:43">18:43</a> Halkımın çekişmelerinden beni kurtardın,<br>Ulusların önderi yaptın,<br>Tanımadığım halklar bana kulluk ediyor.</p> 
 <p><a name="an_18:44">18:44</a> Duyar duymaz sözümü dinlediler,<br>Yabancılar bana yaltaklandılar.</p> 
 <p><a name="an_18:45">18:45</a> Yabancıların betleri benizleri attı,<br>Titreyerek çıktılar kalelerinden.</p> 
 <p><a name="an_18:46">18:46</a> RAB yaşıyor! Kayama övgüler olsun!<br>Yücelsin kurtarıcım Tanrı!</p> 
 <p><a name="an_18:47">18:47</a> Odur öcümü alan,<br>Halkları bana bağımlı kılan.</p> 
 <p><a name="an_18:48">18:48</a> Düşmanlarımdan kurtarır,<br>Başkaldıranlardan üstün kılar beni,<br>Zorbaların elinden alır.</p> 
 <p><a name="an_18:49">18:49</a> Bunun için uluslar arasında sana şükredeceğim, ya RAB,<br>Adını ilahilerle öveceğim.</p> 
 <p><a name="an_18:50">18:50</a> RAB kralını büyük zaferlere ulaştırır,<br>Meshettiği krala, Davut'a ve soyuna<br>Sonsuza dek sevgi gösterir.</p> 
 <p><a name="an_19:1">19:1</a> Gökler Tanrının görkemini açıklamakta,<br>Gökkubbe ellerinin eserini duyurmakta.</p> 
 <p><a name="an_19:2">19:2</a> Gün güne söz söyler,<br>Gece geceye bilgi verir.</p> 
 <p><a name="an_19:3">19:3</a> Ne söz geçer orada, ne de konuşma,<br>Sesleri duyulmaz.</p> 
 <p><a name="an_19:4">19:4</a> Ama sesleri yeryüzünü dolaşır,<br>Sözleri dünyanın dört bucağına ulaşır.  Güneş için göklerde çadır kurdu Tanrı.</p> 
 <p><a name="an_19:5">19:5</a> Gerdekten çıkan güveye benzer güneş,<br>Koşuya çıkacak atlet gibi sevinir.</p> 
 <p><a name="an_19:6">19:6</a> Göğün bir ucundan çıkar,<br>Öbür ucuna döner,<br>Hiçbir şey gizlenmez sıcaklığından.</p> 
 <p><a name="an_19:7">19:7</a> RABbin yasası yetkindir, cana can katar,<br>RABbin buyrukları güvenilirdir,<br>Saf adama bilgelik verir,</p> 
 <p><a name="an_19:8">19:8</a> RABbin kuralları doğrudur, yüreği sevindirir,<br>RABbin buyrukları arıdır, gözleri aydınlatır.</p> 
 <p><a name="an_19:9">19:9</a> RAB korkusu paktır, sonsuza dek kalır,<br>RABbin ilkeleri gerçek, tamamen adildir.</p> 
 <p><a name="an_19:10">19:10</a> Onlara altından, bol miktarda saf altından çok istek duyulur,<br>Onlar baldan, süzme petek balından tatlıdır.</p> 
 <p><a name="an_19:11">19:11</a> Uyarırlar kulunu,<br>Onlara uyanların ödülü büyüktür.</p> 
 <p><a name="an_19:12">19:12</a> Kim yanlışlarını görebilir?<br>Bağışla göremediğim kusurlarımı,</p> 
 <p><a name="an_19:13">19:13</a> Bilerek işlenen günahlardan koru kulunu,<br>İzin verme bana egemen olmalarına!<br>O zaman büyük isyandan uzak,<br>Kusursuz olurum.</p> 
 <p><a name="an_19:14">19:14</a> Ağzımdan çıkan sözler,<br>Yüreğimdeki düşünceler,<br>Kabul görsün senin önünde,<br>Ya RAB, kayam, kurtarıcım benim! ‹‹Goel›› sözcüğü ‹‹Yakın akraba›› anlamına gelir (bkz. Rut 2:20).</p> 
 <p><a name="an_20:1">20:1</a> Sıkıntılı gününde RAB seni yanıtlasın,<br>Yakupun Tanrısının adı seni korusun!</p> 
 <p><a name="an_20:2">20:2</a> Yardım göndersin sana kutsal yerden,<br>Siyondan destek versin.</p> 
 <p><a name="an_20:3">20:3</a> Bütün tahıl sunularını anımsasın,<br>Yakmalık sunularını kabul etsin! --iSela</p> 
 <p><a name="an_20:4">20:4</a> Gönlünce versin sana,<br>Bütün tasarılarını gerçekleştirsin!</p> 
 <p><a name="an_20:5">20:5</a> O zaman zaferini sevinç çığlıklarıyla kutlayacağız,<br>Tanrımızın adıyla sancaklarımızı dikeceğiz.<br>RAB senin bütün dileklerini yerine getirsin.</p> 
 <p><a name="an_20:6">20:6</a> Şimdi anladım ki, RAB meshettiği kralı kurtarıyor,<br>Sağ elinin kurtarıcı gücüyle<br>Kutsal göklerinden ona yanıt veriyor.</p> 
 <p><a name="an_20:7">20:7</a> Bazıları savaş arabalarına,<br>Bazıları atlarına güvenir,<br>Bizse Tanrımız RABbin adına güveniriz.</p> 
 <p><a name="an_20:8">20:8</a> Onlar çöküyor, düşüyorlar;<br>Bizse kalkıyor, dimdik duruyoruz.</p> 
 <p><a name="an_20:9">20:9</a> Ya RAB, kralı kurtar!<br>Yanıtla bizi sana yakardığımız gün!</p> 
 <p><a name="an_21:1">21:1</a> Ya RAB, kral seviniyor gösterdiğin güce.<br>Sevinçten coşuyor verdiğin zaferle!</p> 
 <p><a name="an_21:2">21:2</a> Gönlünün istediğini verdin,<br>Ağzından çıkan dileği geri çevirmedin. --iSela</p> 
 <p><a name="an_21:3">21:3</a> Onu güzel armağanlarla karşıladın,<br>Başına saf altından taç koydun.</p> 
 <p><a name="an_21:4">21:4</a> Senden yaşam istedi, verdin ona:<br>Uzun, sonsuz bir ömür.</p> 
 <p><a name="an_21:5">21:5</a> Sağladığın zaferle büyük yüceliğe erişti,<br>Onu görkem ve büyüklükle donattın.</p> 
 <p><a name="an_21:6">21:6</a> Üzerine sürekli bereket yağdırdın,<br>Varlığınla onu sevince boğdun.</p> 
 <p><a name="an_21:7">21:7</a> Çünkü kral RABbe güvenir,<br>Yüceler Yücesinin sevgisi sayesinde sarsılmaz.</p> 
 <p><a name="an_21:8">21:8</a> Elin bütün düşmanlarına erişecek,<br>Sağ elin senden nefret edenlere uzanacak.</p> 
 <p><a name="an_21:9">21:9</a> Öfkelendiğin an, ya RAB,<br>Kızgın fırına döndüreceksin onları;<br>Gazapla yutacak,<br>Ateşle tüketeceksin.</p> 
 <p><a name="an_21:10">21:10</a> Yok edeceksin çocuklarını yeryüzünden,<br>Soylarını insanlar arasından.</p> 
 <p><a name="an_21:11">21:11</a> Düzenler kursalar sana,<br>Aldatmaya çalışsalar,<br>Yine de başarılı olamazlar.</p> 
 <p><a name="an_21:12">21:12</a> Çünkü sırtlarını döndüreceksin,<br>Yayını yüzlerine doğru gerince.</p> 
 <p><a name="an_21:13">21:13</a> Yüceliğini göster, ya RAB, gücünle!<br>Ezgiler söyleyip ilahilerle öveceğiz kudretini.</p> 
 <p><a name="an_22:1">22:1</a> Tanrım, Tanrım, beni neden terk ettin?<br>Niçin bana yardım etmekten,<br>Haykırışıma kulak vermekten uzak duruyorsun?</p> 
 <p><a name="an_22:2">22:2</a> Ey Tanrım, gündüz sesleniyorum, yanıt vermiyorsun,<br>Gece sesleniyorum, yine rahat yok bana.</p> 
 <p><a name="an_22:3">22:3</a> Oysa sen kutsalsın,<br>İsrailin övgüleri üzerine taht kuran sensin.</p> 
 <p><a name="an_22:4">22:4</a> Sana güvendiler atalarımız,<br>Sana dayandılar, onları kurtardın.</p> 
 <p><a name="an_22:5">22:5</a> Sana yakarıp kurtuldular,<br>Sana güvendiler, aldanmadılar.</p> 
 <p><a name="an_22:6">22:6</a> Ama ben insan değil, toprak kurduyum,<br>İnsanlar beni küçümsüyor, halk hor görüyor.</p> 
 <p><a name="an_22:7">22:7</a> Beni gören herkes alay ediyor,<br>Sırıtıp baş sallayarak diyorlar ki,</p> 
 <p><a name="an_22:8">22:8</a> ‹‹Sırtını RABbe dayadı, kurtarsın bakalım onu,<br>Madem onu seviyor, yardım etsin!››</p> 
 <p><a name="an_22:9">22:9</a> Oysa beni ana rahminden çıkaran,<br>Ana kucağındayken sana güvenmeyi öğreten sensin.</p> 
 <p><a name="an_22:10">22:10</a> Doğuşumdan beri sana teslim edildim,<br>Ana rahminden beri Tanrım sensin.</p> 
 <p><a name="an_22:11">22:11</a> Benden uzak durma! Çünkü sıkıntı yanıbaşımda,<br>Yardım edecek kimse yok.</p> 
 <p><a name="an_22:12">22:12</a> Boğalar kuşatıyor beni,<br>Azgın Başan boğaları sarıyor çevremi.</p> 
 <p><a name="an_22:13">22:13</a> Kükreyerek avını parçalayan aslanlar gibi<br>Ağızlarını açıyorlar bana.</p> 
 <p><a name="an_22:14">22:14</a> Su gibi dökülüyorum,<br>Bütün kemiklerim oynaklarından çıkıyor;<br>Yüreğim balmumu gibi içimde eriyor.</p> 
 <p><a name="an_22:15">22:15</a> Gücüm çömlek parçası gibi kurudu,<br>Dilim damağıma yapışıyor;<br>Beni ölüm toprağına yatırdın.</p> 
 <p><a name="an_22:16">22:16</a> Köpekler kuşatıyor beni,<br>Kötüler sürüsü çevremi sarıyor,<br>Ellerimi, ayaklarımı deliyorlar.</p> 
 <p><a name="an_22:17">22:17</a> Bütün kemiklerimi sayar oldum,<br>Gözlerini dikmiş, bana bakıyorlar.</p> 
 <p><a name="an_22:18">22:18</a> Giysilerimi aralarında paylaşıyor,<br>Elbisem için kura çekiyorlar.</p> 
 <p><a name="an_22:19">22:19</a> Ama sen, ya RAB, uzak durma;<br>Ey gücüm benim, yardımıma koş!</p> 
 <p><a name="an_22:20">22:20</a> Canımı kılıçtan,<br>Biricik hayatımı köpeğin pençesinden kurtar!</p> 
 <p><a name="an_22:21">22:21</a> Kurtar beni aslanın ağzından,<br>Yaban öküzlerinin boynuzundan.<br>Yanıt ver bana!</p> 
 <p><a name="an_22:22">22:22</a> Adını kardeşlerime duyurayım,<br>Topluluğun ortasında sana övgüler sunayım:</p> 
 <p><a name="an_22:23">22:23</a> Ey sizler, RABden korkanlar, Ona övgüler sunun!<br>Ey Yakup soyu, Onu yüceltin!<br>Ey İsrail soyu, Ona saygı gösterin!</p> 
 <p><a name="an_22:24">22:24</a> Çünkü O mazlumun çektiği sıkıntıyı hafife almadı,<br>Ondan tiksinmedi, yüz çevirmedi;<br>Kendisini yardıma çağırdığında ona kulak verdi.</p> 
 <p><a name="an_22:25">22:25</a> Övgü konum sen olacaksın büyük toplulukta,<br>Senden korkanların önünde yerine getireceğim adaklarımı.</p> 
 <p><a name="an_22:26">22:26</a> Yoksullar yiyip doyacak,<br>RABbe yönelenler Ona övgü sunacak.<br>Sonsuza dek ömrünüz tükenmesin!</p> 
 <p><a name="an_22:27">22:27</a> Yeryüzünün dört bucağı anımsayıp RABbe dönecek,<br>Ulusların bütün soyları Onun önünde yere kapanacak.</p> 
 <p><a name="an_22:28">22:28</a> Çünkü egemenlik RABbindir,<br>Ulusları O yönetir.</p> 
 <p><a name="an_22:29">22:29</a> Yeryüzündeki bütün zenginler doyacak<br>Ve Onun önünde yere kapanacak,<br>Toprağa gidenler,<br>Ölümlerine engel olamayanlar,<br>Eğilecekler Onun önünde.</p> 
 <p><a name="an_22:30">22:30</a> Gelecek kuşaklar Ona kulluk edecek,<br>Rab yeni kuşaklara anlatılacak.</p> 
 <p><a name="an_22:31">22:31</a> O'nun kurtarışını,<br>‹‹Rab yaptı bunları›› diyerek,<br>Henüz doğmamış bir halka duyuracaklar.</p> 
 <p><a name="an_23:1">23:1</a> RAB çobanımdır,<br>Eksiğim olmaz.</p> 
 <p><a name="an_23:2">23:2</a> Beni yemyeşil çayırlarda yatırır,<br>Sakin suların kıyısına götürür.</p> 
 <p><a name="an_23:3">23:3</a> İçimi tazeler,<br>Adı uğruna bana doğru yollarda öncülük eder.</p> 
 <p><a name="an_23:4">23:4</a> Karanlık ölüm vadisinden geçsem bile,<br>Kötülükten korkmam.<br>Çünkü sen benimlesin.<br>Çomağın, değneğin güven verir bana.</p> 
 <p><a name="an_23:5">23:5</a> Düşmanlarımın önünde bana sofra kurarsın,<br>Başıma yağ sürersin,<br>Kâsem taşıyor.</p> 
 <p><a name="an_23:6">23:6</a> Ömrüm boyunca yalnız iyilik ve sevgi izleyecek beni,<br>Hep RAB'bin evinde oturacağım.</p> 
 <p><a name="an_24:1">24:1</a> RABbindir yeryüzü ve içindeki her şey,<br>Dünya ve üzerinde yaşayanlar;</p> 
 <p><a name="an_24:2">24:2</a> Çünkü Odur denizler üzerinde onu kuran,<br>Sular üzerinde durduran.</p> 
 <p><a name="an_24:3">24:3</a> RABbin dağına kim çıkabilir,<br>Kutsal yerinde kim durabilir?</p> 
 <p><a name="an_24:4">24:4</a> Elleri pak, yüreği temiz olan,<br>Gönlünü putlara kaptırmayan,<br>Yalan yere ant içmeyen.</p> 
 <p><a name="an_24:5">24:5</a> RAB kutsar böylesini,<br>Kurtarıcısı Tanrı aklar.</p> 
 <p><a name="an_24:6">24:6</a> Ona yönelenler,<br>Yakupun Tanrısının yüzünü arayanlar<br>İşte böyledir. --iSela</p> 
 <p><a name="an_24:7">24:7</a> Kaldırın başınızı, ey kapılar!<br>Açılın, ey eski kapılar!<br>Yüce Kral girsin içeri!</p> 
 <p><a name="an_24:8">24:8</a> Kimdir bu Yüce Kral?<br>O RABdir, güçlü ve yiğit,<br>Savaşta yiğit olan RAB.</p> 
 <p><a name="an_24:9">24:9</a> Kaldırın başınızı, ey kapılar!<br>Açılın, ey eski kapılar!<br>Yüce Kral girsin içeri!</p> 
 <p><a name="an_24:10">24:10</a> Kimdir bu Yüce Kral?<br>Her Şeye Egemen<br>RAB'dir bu Yüce Kral! --iSela</p> 
 <p><a name="an_25:1">25:1</a> Ya RAB, bütün varlığımla sana yaklaşıyorum,</p> 
 <p><a name="an_25:2">25:2</a> Ey Tanrım, sana güveniyorum, utandırma beni,<br>Düşmanlarım zafer kahkahası atmasın!</p> 
 <p><a name="an_25:3">25:3</a> Sana umut bağlayan hiç kimse utanca düşmez;<br>Nedensiz hainlik edenler utanır.</p> 
 <p><a name="an_25:4">25:4</a> Ya RAB, yollarını bana öğret,<br>Yönlerini bildir.</p> 
 <p><a name="an_25:5">25:5</a> Bana gerçek yolunda öncülük et, eğit beni;<br>Çünkü beni kurtaran Tanrı sensin.<br>Bütün gün umudum sende.</p> 
 <p><a name="an_25:6">25:6</a> Ya RAB, sevecenliğini ve sevgini anımsa;<br>Çünkü onlar öncesizlikten beri aynıdır.</p> 
 <p><a name="an_25:7">25:7</a> Gençlik günahlarımı, isyanlarımı anımsama,<br>Sevgine göre anımsa beni,<br>Çünkü sen iyisin, ya RAB.</p> 
 <p><a name="an_25:8">25:8</a> RAB iyi ve doğrudur,<br>Onun için günahkârlara yol gösterir.</p> 
 <p><a name="an_25:9">25:9</a> Alçakgönüllülere adalet yolunda öncülük eder,<br>Kendi yolunu öğretir onlara.</p> 
 <p><a name="an_25:10">25:10</a> RABbin bütün yolları sevgi ve sadakate dayanır<br>Antlaşmasındaki buyruklara uyanlar için.</p> 
 <p><a name="an_25:11">25:11</a> Ya RAB, adın uğruna<br>Suçumu bağışla, çünkü suçum büyük.</p> 
 <p><a name="an_25:12">25:12</a> Kim RABden korkarsa,<br>RAB ona seçeceği yolu gösterir.</p> 
 <p><a name="an_25:13">25:13</a> Gönenç içinde yaşayacak o insan,<br>Soyu ülkeyi sahiplenecek.</p> 
 <p><a name="an_25:14">25:14</a> RAB kendisinden korkanlarla paylaşır sırrını,<br>Onlara açıklar antlaşmasını.</p> 
 <p><a name="an_25:15">25:15</a> Gözlerim hep RABdedir,<br>Çünkü ayaklarımı ağdan O çıkarır.</p> 
 <p><a name="an_25:16">25:16</a> Halime bak, lütfet bana;<br>Çünkü garip ve mazlumum.</p> 
 <p><a name="an_25:17">25:17</a> Yüreğimdeki sıkıntılar artıyor,<br>Kurtar beni dertlerimden!</p> 
 <p><a name="an_25:18">25:18</a> Üzüntüme, acılarıma bak,<br>Bütün günahlarımı bağışla!</p> 
 <p><a name="an_25:19">25:19</a> Düşmanlarıma bak, ne kadar çoğaldılar,<br>Nasıl da benden nefret ediyorlar!</p> 
 <p><a name="an_25:20">25:20</a> Canımı koru, kurtar beni!<br>Hayal kırıklığına uğratma, çünkü sana sığınıyorum!</p> 
 <p><a name="an_25:21">25:21</a> Dürüstlük, doğruluk korusun beni,<br>Çünkü umudum sendedir.</p> 
 <p><a name="an_25:22">25:22</a> Ey Tanrı, kurtar İsrail'i<br>Bütün sıkıntılarından!</p> 
 <p><a name="an_26:1">26:1</a> Beni haklı çıkar, ya RAB,<br>Çünkü dürüst bir yaşam sürdüm;<br>Sarsılmadan RABbe güvendim.</p> 
 <p><a name="an_26:2">26:2</a> Dene beni, ya RAB, sına;<br>Duygularımı, düşüncelerimi yokla.</p> 
 <p><a name="an_26:3">26:3</a> Çünkü sevgini hep göz önünde tutuyor,<br>Senin gerçeğini yaşıyorum ben.</p> 
 <p><a name="an_26:4">26:4</a> Yalancılarla oturmam,<br>İkiyüzlülerin suyuna gitmem.</p> 
 <p><a name="an_26:5">26:5</a> Kötülük yapanlar topluluğundan nefret ederim,<br>Fesatçıların arasına girmem.</p> 
 <p><a name="an_26:6">26:6</a> Suçsuzluğumu göstermek için ellerimi yıkar,<br>Sunağının çevresinde dönerim, ya RAB,</p> 
 <p><a name="an_26:7">26:7</a> Yüksek sesle şükranımı duyurmak<br>Ve bütün harikalarını anlatmak için.</p> 
 <p><a name="an_26:8">26:8</a> Severim, ya RAB, yaşadığın evi,<br>Görkeminin bulunduğu yeri.</p> 
 <p><a name="an_26:9">26:9</a> Günahkârların,<br>Eli kanlı adamların yanısıra canımı alma.</p> 
 <p><a name="an_26:10">26:10</a> Onların elleri kötülük aletidir,<br>Sağ elleri rüşvet doludur.</p> 
 <p><a name="an_26:11">26:11</a> Ama ben dürüst yaşarım,<br>Kurtar beni, lütfet bana!</p> 
 <p><a name="an_26:12">26:12</a> Ayağım emin yerde duruyor.<br>Topluluk içinde sana övgüler sunacağım, ya RAB.</p> 
 <p><a name="an_27:1">27:1</a> RAB benim ışığım, kurtuluşumdur,<br>Kimseden korkmam.<br>RAB yaşamımın kalesidir,<br>Kimseden yılmam.</p> 
 <p><a name="an_27:2">27:2</a> Hasımlarım, düşmanlarım olan kötüler,<br>Beni yutmak için üzerime gelirken<br>Tökezleyip düşerler.</p> 
 <p><a name="an_27:3">27:3</a> Karşımda bir ordu konaklasa,<br>Kılım kıpırdamaz,<br>Bana karşı savaş açılsa,<br>Yine güvenimi yitirmem.</p> 
 <p><a name="an_27:4">27:4</a> RABden tek dileğim, tek isteğim şu:<br>RABbin güzelliğini seyretmek,<br>Tapınağında Ona hayran olmak için<br>Ömrümün bütün günlerini Onun evinde geçirmek.</p> 
 <p><a name="an_27:5">27:5</a> Çünkü O kötü günde beni çardağında gizleyecek,<br>Çadırının emin yerinde saklayacak,<br>Yüksek bir kaya üzerine çıkaracak beni.</p> 
 <p><a name="an_27:6">27:6</a> O zaman çevremi saran düşmanlarıma karşı<br>Başım yukarı kalkacak,<br>Sevinçle haykırarak kurbanlar sunacağım Onun çadırında,<br>Onu ezgilerle, ilahilerle öveceğim.</p> 
 <p><a name="an_27:7">27:7</a> Sana yakarıyorum, ya RAB, kulak ver sesime,<br>Lütfet, yanıtla beni!</p> 
 <p><a name="an_27:8">27:8</a> Ya RAB, içimden bir ses duydum:<br>‹‹Yüzümü ara!›› dedin,<br>İşte yüzünü arıyorum.</p> 
 <p><a name="an_27:9">27:9</a> Yüzünü benden gizleme,<br>Kulunu öfkeyle geri çevirme!<br>Bana hep yardımcı oldun;<br>Bırakma, terk etme beni,<br>Ey beni kurtaran Tanrı!</p> 
 <p><a name="an_27:10">27:10</a> Annemle babam beni terk etseler bile,<br>RAB beni kabul eder.</p> 
 <p><a name="an_27:11">27:11</a> Ya RAB, yolunu öğret bana,<br>Düşmanlarıma karşı<br>Düz yolda bana öncülük et.</p> 
 <p><a name="an_27:12">27:12</a> Beni hasımlarımın keyfine bırakma,<br>Çünkü yalancı tanıklar dikiliyor karşıma,<br>Ağızları şiddet saçıyor.</p> 
 <p><a name="an_27:13">27:13</a> Yaşam diyarında<br>RABbin iyiliğini göreceğimden kuşkum yok.</p> 
 <p><a name="an_27:14">27:14</a> Umudunu RAB'be bağla,<br>Güçlü ve yürekli ol;<br>Umudunu RAB'be bağla!</p> 
 <p><a name="an_28:1">28:1</a> Ya RAB, sana yakarıyorum,<br>Kayam benim, kulak tıkama sesime;<br>Çünkü sen sessiz kalırsan,<br>Ölüm çukuruna inen ölülere dönerim ben.</p> 
 <p><a name="an_28:2">28:2</a> Seni yardıma çağırdığımda,<br>Ellerimi kutsal konutuna doğru açtığımda,<br>Kulak ver yalvarışlarıma.</p> 
 <p><a name="an_28:3">28:3</a> Beni kötülerle, haksızlık yapanlarla<br>Aynı kefeye koyup cezalandırma.<br>Onlar komşularıyla dostça konuşur,<br>Ama yüreklerinde kötülük beslerler.</p> 
 <p><a name="an_28:4">28:4</a> Eylemlerine, yaptıkları kötülüklere göre onları yanıtla;<br>Yaptıklarının, hak ettiklerinin karşılığını ver.</p> 
 <p><a name="an_28:5">28:5</a> Onlar RABbin yaptıklarına,<br>Ellerinin eserine önem vermezler;<br>Bu yüzden RAB onları yıkacak,<br>Bir daha ayağa kaldırmayacak.</p> 
 <p><a name="an_28:6">28:6</a> RABbe övgüler olsun!<br>Çünkü yalvarışımı duydu.</p> 
 <p><a name="an_28:7">28:7</a> RAB benim gücüm, kalkanımdır,<br>Ona yürekten güveniyor ve yardım görüyorum.<br>Yüreğim coşuyor,<br>Ezgilerimle Ona şükrediyorum.</p> 
 <p><a name="an_28:8">28:8</a> RAB halkının gücüdür,<br>Meshettiği kralın zafer kalesidir.</p> 
 <p><a name="an_28:9">28:9</a> Halkını kurtar, kendi halkını kutsa;<br>Çobanlık et onlara, sürekli destek ol!</p> 
 <p><a name="an_29:1">29:1</a> Ey ilahi varlıklar, RABbi övün,<br>RABbin gücünü, yüceliğini övün,</p> 
 <p><a name="an_29:2">29:2</a> RABbin görkemini adına yaraşır biçimde övün,<br>Kutsal giysiler içinde RABbe tapının!</p> 
 <p><a name="an_29:3">29:3</a> RABbin sesi sulara hükmediyor,<br>Yüce Tanrı gürlüyor,<br>RAB engin sulara hükmediyor.</p> 
 <p><a name="an_29:4">29:4</a> RABbin sesi güçlüdür,<br>RABbin sesi görkemlidir.</p> 
 <p><a name="an_29:5">29:5</a> RABbin sesi sedir ağaçlarını kırar,<br>Lübnan sedirlerini parçalar.</p> 
 <p><a name="an_29:6">29:6</a> Lübnanı buzağı gibi,<br>Siryon Dağını yabanıl öküz yavrusu gibi sıçratır.</p> 
 <p><a name="an_29:7">29:7</a> RABbin sesi şimşek gibi çakar,</p> 
 <p><a name="an_29:8">29:8</a> RABbin sesi çölü titretir,<br>RAB Kadeş Çölünü sarsar.</p> 
 <p><a name="an_29:9">29:9</a> RABbin sesi geyikleri doğurtur,<br>Ormanları çıplak bırakır.<br>Onun tapınağında herkes ‹‹Yücesin!›› diye haykırır. eğer››.</p> 
 <p><a name="an_29:10">29:10</a> RAB tufan üstünde taht kurdu,<br>O sonsuza dek kral kalacak.</p> 
 <p><a name="an_29:11">29:11</a> RAB halkına güç verir,<br>Halkını esenlikle kutsar!</p> 
 <p><a name="an_30:1">30:1</a> Seni yüceltmek istiyorum, ya RAB,<br>Çünkü beni kurtardın,<br>Düşmanlarımı bana güldürmedin.</p> 
 <p><a name="an_30:2">30:2</a> Ya RAB Tanrım,<br>Sana yakardım, bana şifa verdin.</p> 
 <p><a name="an_30:3">30:3</a> Ya RAB, beni ölüler diyarından çıkardın,<br>Yaşam verdin bana, ölüm çukuruna düşürmedin.</p> 
 <p><a name="an_30:4">30:4</a> Ey RABbin sadık kulları, Onu ilahilerle övün,<br>Kutsallığını anarak Ona şükredin.</p> 
 <p><a name="an_30:5">30:5</a> Çünkü öfkesi bir an sürer,<br>Lütfu ise bir ömür;<br>Gözyaşlarınız belki bir gece akar,<br>Ama sabahla sevinç doğar.</p> 
 <p><a name="an_30:6">30:6</a> Huzur duyunca dedim ki,<br>‹‹Asla sarsılmayacağım!››</p> 
 <p><a name="an_30:7">30:7</a> Ya RAB, lütfunla beni güçlü bir dağ gibi<br>Sarsılmaz kıldın;<br>Ama sen yüzünü gizleyince,<br>Dehşete düştüm.</p> 
 <p><a name="an_30:8">30:8</a> Ya RAB, sana sesleniyorum,<br>Rabbe yalvarıyorum:</p> 
 <p><a name="an_30:9">30:9</a> ‹‹Ne yararı olur senin için dökülen kanımın,<br>Ölüm çukuruna inersem?<br>Toprak sana övgüler sunar mı,<br>Senin sadakatini ilan eder mi?</p> 
 <p><a name="an_30:10">30:10</a> Dinle, ya RAB, acı bana;<br>Yardımcım ol, ya RAB!››</p> 
 <p><a name="an_30:11">30:11</a> Yasımı şenliğe döndürdün,<br>Çulumu çıkarıp beni sevinçle kuşattın.</p> 
 <p><a name="an_30:12">30:12</a> Öyle ki, gönlüm seni ilahilerle övsün, susmasın!<br>Ya RAB Tanrım, sana sürekli şükredeceğim.</p> 
 <p><a name="an_31:1">31:1</a> Ya RAB, sana sığınıyorum.<br>Utandırma beni hiçbir zaman!<br>Adaletinle kurtar beni!</p> 
 <p><a name="an_31:2">31:2</a> Kulak ver bana,<br>Çabuk yetiş, kurtar beni;<br>Bir kaya ol bana sığınmam için,<br>Güçlü bir kale ol kurtulmam için!</p> 
 <p><a name="an_31:3">31:3</a> Madem kayam ve kalem sensin,<br>Öncülük et, yol göster bana<br>Kendi adın uğruna.</p> 
 <p><a name="an_31:4">31:4</a> Bana kurdukları tuzaktan uzak tut beni,<br>Çünkü sığınağım sensin.</p> 
 <p><a name="an_31:5">31:5</a> Ruhumu ellerine bırakıyorum,<br>Ya RAB, sadık Tanrı, kurtar beni.</p> 
 <p><a name="an_31:6">31:6</a> Değersiz putlara bel bağlayanlardan tiksinirim,<br>RABbe güvenirim ben.</p> 
 <p><a name="an_31:7">31:7</a> Sadakatinden ötürü sevinip coşacağım,<br>Çünkü düşkün halimi görüyor,<br>Çektiğim sıkıntıları biliyorsun,</p> 
 <p><a name="an_31:8">31:8</a> Beni düşman eline düşürmedin,<br>Bastığım yerleri genişlettin.</p> 
 <p><a name="an_31:9">31:9</a> Acı bana, ya RAB, sıkıntıdayım,<br>Üzüntü gözümü, canımı, içimi kemiriyor.</p> 
 <p><a name="an_31:10">31:10</a> Ömrüm acıyla,<br>Yıllarım iniltiyle tükeniyor,<br>Suçumdan ötürü gücüm zayıflıyor,<br>Kemiklerim eriyor.</p> 
 <p><a name="an_31:11">31:11</a> Düşmanlarım yüzünden rezil oldum,<br>Özellikle komşularıma.<br>Tanıdıklarıma dehşet salar oldum;<br>Beni sokakta görenler benden kaçar oldu.</p> 
 <p><a name="an_31:12">31:12</a> Gönülden çıkmış bir ölü gibi unutuldum,<br>Kırılmış bir çömleğe döndüm.</p> 
 <p><a name="an_31:13">31:13</a> Birçoğunun fısıldaştığını duyuyorum,<br>Her yer dehşet içinde,<br>Bana karşı anlaştılar,<br>Canımı almak için düzen kurdular.</p> 
 <p><a name="an_31:14">31:14</a> Ama ben sana güveniyorum, ya RAB,<br>‹‹Tanrım sensin!›› diyorum.</p> 
 <p><a name="an_31:15">31:15</a> Hayatım senin elinde,<br>Kurtar beni düşmanlarımın pençesinden,<br>Ardıma düşenlerden.</p> 
 <p><a name="an_31:16">31:16</a> Yüzün kulunu aydınlatsın,<br>Sevgi göster, kurtar beni!</p> 
 <p><a name="an_31:17">31:17</a> Utandırma beni, ya RAB, sana sesleniyorum;<br>Kötüler utansın, ölüler diyarında sesleri kesilsin.</p> 
 <p><a name="an_31:18">31:18</a> Sussun o yalancı dudaklar;<br>Doğru insana karşı<br>Gururla, tepeden bakarak,<br>Küçümseyerek konuşan dudaklar.</p> 
 <p><a name="an_31:19">31:19</a> İyiliğin ne büyüktür, ya RAB,<br>Onu senden korkanlar için saklarsın,<br>Herkesin gözü önünde,<br>Sana sığınanlara iyi davranırsın.</p> 
 <p><a name="an_31:20">31:20</a> İnsanların düzenlerine karşı,<br>Koruyucu huzurunla üzerlerine kanat gerersin;<br>Saldırgan dillere karşı<br>Onları çardağında gizlersin.</p> 
 <p><a name="an_31:21">31:21</a> RABbe övgüler olsun,<br>Kuşatılmış bir kentte<br>Sevgisini bana harika biçimde gösterdi.</p> 
 <p><a name="an_31:22">31:22</a> Telaş içinde demiştim ki,<br>‹‹Huzurundan atıldım!››<br>Ama yardıma çağırınca seni,<br>Yalvarışımı işittin.</p> 
 <p><a name="an_31:23">31:23</a> RABbi sevin, ey Onun sadık kulları!<br>RAB kendisine bağlı olanları korur,<br>Büyüklenenlerin ise tümüyle hakkından gelir.</p> 
 <p><a name="an_31:24">31:24</a> Ey RAB'be umut bağlayanlar,<br>Güçlü ve yürekli olun!</p> 
 <p><a name="an_32:1">32:1</a> Ne mutlu isyanı bağışlanan,<br>Günahı örtülen insana! edebiyat terimi. ‹‹Didaktik şiir›› anlamına gelebilir.</p> 
 <p><a name="an_32:2">32:2</a> Suçu RAB tarafından sayılmayan,<br>Ruhunda hile bulunmayan insana ne mutlu!</p> 
 <p><a name="an_32:3">32:3</a> Sustuğum sürece<br>Kemiklerim eridi,<br>Gün boyu inlemekten.</p> 
 <p><a name="an_32:4">32:4</a> Çünkü gece gündüz<br>Elin üzerimde ağırlaştı.<br>Dermanım tükendi yaz sıcağında gibi. --iSela</p> 
 <p><a name="an_32:5">32:5</a> Günahımı açıkladım sana,<br>Suçumu gizlemedim.<br>‹‹RABbe isyanımı itiraf edeceğim›› deyince,<br>Günahımı, suçumu bağışladın. --iSela</p> 
 <p><a name="an_32:6">32:6</a> Bu nedenle her sadık kulun<br>Ulaşılır olduğun zaman sana dua etsin.<br>Engin sular taşsa bile ona erişemez.</p> 
 <p><a name="an_32:7">32:7</a> Sığınağım sensin,<br>Beni sıkıntıdan korur,<br>Çevremi kurtuluş ilahileriyle kuşatırsın. --iSela</p> 
 <p><a name="an_32:8">32:8</a> Eğiteceğim seni, gideceğin yolu göstereceğim,<br>Öğüt vereceğim sana,<br>Gözüm sendedir.</p> 
 <p><a name="an_32:9">32:9</a> At ya da katır gibi anlayışsız olmayın;<br>Onları idare etmek için gem ve dizgin gerekir,<br>Yoksa sana yaklaşmazlar.</p> 
 <p><a name="an_32:10">32:10</a> Kötülerin acısı çoktur,<br>Ama RABbe güvenenleri Onun sevgisi kuşatır.</p> 
 <p><a name="an_32:11">32:11</a> Ey doğru insanlar, sevinç kaynağınız RAB olsun, coşun;<br>Ey yüreği temiz olanlar,<br>Hepiniz sevinç çığlıkları atın!</p> 
 <p><a name="an_33:1">33:1</a> Ey doğru insanlar, RABbe sevinçle haykırın!<br>Dürüstlere Onu övmek yaraşır.</p> 
 <p><a name="an_33:2">33:2</a> Lir çalarak RABbe şükredin,<br>On telli çenk eşliğinde Onu ilahilerle övün.</p> 
 <p><a name="an_33:3">33:3</a> Ona yeni bir ezgi söyleyin,<br>Sevinç çığlıklarıyla sazınızı konuşturun.</p> 
 <p><a name="an_33:4">33:4</a> Çünkü RABbin sözü doğrudur,<br>Her işi sadakatle yapar.</p> 
 <p><a name="an_33:5">33:5</a> Doğruluğu, adaleti sever,<br>RABbin sevgisi yeryüzünü doldurur.</p> 
 <p><a name="an_33:6">33:6</a> Gökler RABbin sözüyle,<br>Gök cisimleri ağzından çıkan solukla yaratıldı.</p> 
 <p><a name="an_33:7">33:7</a> Deniz sularını bir araya toplar,<br>Engin suları ambarlara depolar.</p> 
 <p><a name="an_33:8">33:8</a> Bütün yeryüzü RABden korksun,<br>Dünyada yaşayan herkes Ona saygı duysun.</p> 
 <p><a name="an_33:9">33:9</a> Çünkü O söyleyince, her şey var oldu;<br>O buyurunca, her şey belirdi.</p> 
 <p><a name="an_33:10">33:10</a> RAB ulusların planlarını bozar,<br>Halkların tasarılarını boşa çıkarır.</p> 
 <p><a name="an_33:11">33:11</a> Ama RABbin planları sonsuza dek sürer,<br>Yüreğindeki tasarılar kuşaklar boyunca değişmez.</p> 
 <p><a name="an_33:12">33:12</a> Ne mutlu Tanrısı RAB olan ulusa,<br>Kendisi için seçtiği halka!</p> 
 <p><a name="an_33:13">33:13</a> RAB göklerden bakar,<br>Bütün insanları görür.</p> 
 <p><a name="an_33:14">33:14</a> Oturduğu yerden,<br>Yeryüzünde yaşayan herkesi gözler.</p> 
 <p><a name="an_33:15">33:15</a> Herkesin yüreğini yaratan,<br>Yaptıkları her şeyi tartan Odur.</p> 
 <p><a name="an_33:16">33:16</a> Ne büyük ordularıyla zafer kazanan kral var,<br>Ne de büyük gücüyle kurtulan yiğit.</p> 
 <p><a name="an_33:17">33:17</a> Zafer için at boş bir umuttur,<br>Büyük gücüne karşın kimseyi kurtaramaz.</p> 
 <p><a name="an_33:18">33:18</a> Ama RABbin gözü kendisinden korkanların,<br>Sevgisine umut bağlayanların üzerindedir;</p> 
 <p><a name="an_33:19">33:19</a> Böylece onları ölümden kurtarır,<br>Kıtlıkta yaşamalarını sağlar.</p> 
 <p><a name="an_33:20">33:20</a> Umudumuz RABdedir,<br>Yardımcımız, kalkanımız Odur.</p> 
 <p><a name="an_33:21">33:21</a> Onda sevinç bulur yüreğimiz,<br>Çünkü Onun kutsal adına güveniriz.</p> 
 <p><a name="an_33:22">33:22</a> Madem umudumuz sende,<br>Sevgin üzerimizde olsun, ya RAB!</p> 
 <p><a name="an_34:1">34:1</a> Her zaman RABbe övgüler sunacağım,<br>Övgüsü dilimden düşmeyecek.</p> 
 <p><a name="an_34:2">34:2</a> RABle övünürüm,<br>Mazlumlar işitip sevinsin!</p> 
 <p><a name="an_34:3">34:3</a> Benimle birlikte RABbin büyüklüğünü duyurun,<br>Adını birlikte yüceltelim.</p> 
 <p><a name="an_34:4">34:4</a> RABbe yöneldim, yanıt verdi bana,<br>Bütün korkularımdan kurtardı beni.</p> 
 <p><a name="an_34:5">34:5</a> Ona bakanların yüzü ışıl ışıl parlar,<br>Yüzleri utançtan kızarmaz.</p> 
 <p><a name="an_34:6">34:6</a> Bu mazlum yakardı, RAB duydu,<br>Bütün sıkıntılarından kurtardı onu.</p> 
 <p><a name="an_34:7">34:7</a> RABbin meleği Ondan korkanların çevresine ordugah kurar,<br>Kurtarır onları.</p> 
 <p><a name="an_34:8">34:8</a> Tadın da görün, RAB ne iyidir,<br>Ne mutlu Ona sığınan adama!</p> 
 <p><a name="an_34:9">34:9</a> RABden korkun, ey Onun kutsalları,<br>Çünkü Ondan korkanın eksiği olmaz.</p> 
 <p><a name="an_34:10">34:10</a> Genç aslanlar bile aç ve muhtaç olur;<br>Ama RABbe yönelenlerden hiçbir iyilik esirgenmez.</p> 
 <p><a name="an_34:11">34:11</a> Gelin, ey çocuklar, dinleyin beni:<br>Size RAB korkusunu öğreteyim.</p> 
 <p><a name="an_34:12">34:12</a> Kim yaşamdan zevk almak,<br>İyi günler görmek istiyorsa,</p> 
 <p><a name="an_34:13">34:13</a> Dilini kötülükten,<br>Dudaklarını yalandan uzak tutsun.</p> 
 <p><a name="an_34:14">34:14</a> Kötülükten sakının, iyilik yapın;<br>Esenliği amaçlayın, ardınca gidin.</p> 
 <p><a name="an_34:15">34:15</a> RABbin gözleri doğru kişilerin üzerindedir,<br>Kulakları onların yakarışına açıktır.</p> 
 <p><a name="an_34:16">34:16</a> RAB kötülük yapanlara karşıdır,<br>Onların anısını yeryüzünden siler.</p> 
 <p><a name="an_34:17">34:17</a> Doğrular yakarır, RAB duyar;<br>Bütün sıkıntılarından kurtarır onları.</p> 
 <p><a name="an_34:18">34:18</a> RAB gönlü kırıklara yakındır,<br>Ruhu ezginleri kurtarır.</p> 
 <p><a name="an_34:19">34:19</a> Doğrunun dertleri çoktur,<br>Ama RAB hepsinden kurtarır onu.</p> 
 <p><a name="an_34:20">34:20</a> Bütün kemiklerini korur,<br>Hiçbiri kırılmaz.</p> 
 <p><a name="an_34:21">34:21</a> Kötü insanın sonu kötülükle biter,<br>Cezasını bulur doğrulardan nefret edenler.</p> 
 <p><a name="an_34:22">34:22</a> RAB kullarını kurtarır,<br>O'na sığınanların hiçbiri ceza görmez.</p> 
 <p><a name="an_35:1">35:1</a> Ya RAB, benimle uğraşanlarla sen uğraş,<br>Benimle savaşanlarla sen savaş!</p> 
 <p><a name="an_35:2">35:2</a> Al küçük kalkanla büyük kalkanı,<br>Yardımıma koş!</p> 
 <p><a name="an_35:3">35:3</a> Kaldır mızrağını, kargını beni kovalayanlara,<br>‹‹Seni ben kurtarırım›› de bana!</p> 
 <p><a name="an_35:4">35:4</a> Canıma kastedenler utanıp rezil olsun!<br>Utançla geri çekilsin bana kötülük düşünenler!</p> 
 <p><a name="an_35:5">35:5</a> Rüzgarın sürüklediği saman çöpüne dönsünler,<br>RABbin meleği artlarına düşsün!</p> 
 <p><a name="an_35:6">35:6</a> Karanlık ve kaygan olsun yolları,<br>RABbin meleği kovalasın onları!</p> 
 <p><a name="an_35:7">35:7</a> Madem neden yokken bana gizli ağlar kurdular,<br>Nedensiz çukur kazdılar,</p> 
 <p><a name="an_35:8">35:8</a> Başlarına habersiz felaket gelsin,<br>Gizledikleri ağa kendileri tutulsun,<br>Felakete uğrasınlar.</p> 
 <p><a name="an_35:9">35:9</a> O zaman RABde sevinç bulacağım,<br>Beni kurtardığı için coşacağım.</p> 
 <p><a name="an_35:10">35:10</a> Bütün varlığımla şöyle diyeceğim:<br>‹‹Senin gibisi var mı, ya RAB,<br>Mazlumu zorbanın elinden,<br>Mazlumu ve yoksulu soyguncudan kurtaran?››</p> 
 <p><a name="an_35:11">35:11</a> Kötü niyetli tanıklar türüyor,<br>Bilmediğim konuları soruyorlar.</p> 
 <p><a name="an_35:12">35:12</a> İyiliğime karşı kötülük ediyor,<br>Yalnızlığa itiyorlar beni.</p> 
 <p><a name="an_35:13">35:13</a> Oysa onlar hastalanınca ben çula sarınır,<br>Oruç tutup alçakgönüllü olurdum.<br>Duam yanıtsız kalınca,<br>Bir dost, bir kardeş yitirmiş gibi dolaşırdım.<br>Kederden belim bükülürdü,<br>Annesi için yas tutan biri gibi.</p> 
 <p><a name="an_35:15">35:15</a> Ama ben sendeleyince toplanıp sevindiler,<br>Toplandı bana karşı tanımadığım alçaklar,<br>Durmadan didiklediler beni.</p> 
 <p><a name="an_35:16">35:16</a> Tanrıtanımaz, alaycı soytarılar gibi,<br>Diş gıcırdattılar bana.</p> 
 <p><a name="an_35:17">35:17</a> Ne zamana dek seyirci kalacaksın, ya Rab?<br>Kurtar canımı bunların saldırısından,<br>Hayatımı bu genç aslanlardan!</p> 
 <p><a name="an_35:18">35:18</a> Büyük toplantıda sana şükürler sunacağım,<br>Kalabalığın ortasında sana övgüler dizeceğim.</p> 
 <p><a name="an_35:19">35:19</a> Sevinmesin boş yere bana düşman olanlar,<br>Göz kırpmasınlar birbirlerine<br>Nedensiz benden nefret edenler.</p> 
 <p><a name="an_35:20">35:20</a> Çünkü barış sözünü etmez onlar,<br>Kurnazca düzen kurarlar ülkenin sakin insanlarına.</p> 
 <p><a name="an_35:21">35:21</a> Beni suçlamak için ağızlarını ardına kadar açtılar:<br>‹‹Oh! Oh!›› diyorlar, ‹‹İşte kendi gözümüzle gördük yaptıklarını!››</p> 
 <p><a name="an_35:22">35:22</a> Olup biteni sen de gördün, ya RAB, sessiz kalma,<br>Ya Rab, benden uzak durma!</p> 
 <p><a name="an_35:23">35:23</a> Uyan, kalk savun beni,<br>Uğraş hakkım için, ey Tanrım ve Rabbim!</p> 
 <p><a name="an_35:24">35:24</a> Adaletin uyarınca haklı çıkar beni, ya RAB, Tanrım benim!<br>Gülmesinler halime!</p> 
 <p><a name="an_35:25">35:25</a> Demesinler içlerinden:<br>‹‹Oh! İşte buydu dileğimiz!››,<br>Konuşmasınlar ardımdan:<br>‹‹Yedik başını!›› diye.</p> 
 <p><a name="an_35:26">35:26</a> Utansın kötü halime sevinenler,<br>Kızarsın yüzleri hepsinin;<br>Gururla karşıma dikilenler<br>Utanca, rezalete bürünsün.</p> 
 <p><a name="an_35:27">35:27</a> Benim haklı çıkmamı isteyenler,<br>Sevinç çığlıkları atıp coşsunlar;<br>Şöyle desinler sürekli:<br>‹‹Kulunun esenliğinden hoşlanan RAB yücelsin!››</p> 
 <p><a name="an_35:28">35:28</a> O zaman gün boyu adaletin,<br>Övgülerin dilimden düşmeyecek.</p> 
 <p><a name="an_36:1">36:1</a> Günah fısıldar kötü insana,<br>Yüreğinin dibinden:<br>Tanrı korkusu yoktur onda.</p> 
 <p><a name="an_36:2">36:2</a> Kendini öyle beğenmiş ki,<br>Suçunu görmez, ondan tiksinmez.</p> 
 <p><a name="an_36:3">36:3</a> Ağzından kötülük ve yalan akar,<br>Akıllanmaktan, iyilik yapmaktan vazgeçmiş.</p> 
 <p><a name="an_36:4">36:4</a> Yatağında bile fesat düşünür,<br>Olumsuz yolda direnir, reddetmez kötülüğü.</p> 
 <p><a name="an_36:5">36:5</a> Ya RAB, sevgin göklere,<br>Sadakatin gökyüzüne erişir.</p> 
 <p><a name="an_36:6">36:6</a> Doğruluğun ulu dağlara benzer,<br>Adaletin uçsuz bucaksız enginlere.<br>İnsanı da, hayvanı da koruyan sensin, ya RAB.</p> 
 <p><a name="an_36:7">36:7</a> Sevgin ne değerli, ey Tanrı!<br>Kanatlarının gölgesine sığınır insanoğlu.</p> 
 <p><a name="an_36:8">36:8</a> Evindeki bolluğa doyarlar,<br>Zevklerinin ırmağından içirirsin onlara.</p> 
 <p><a name="an_36:9">36:9</a> Çünkü yaşam kaynağı sensin,<br>Senin ışığınla aydınlanırız.</p> 
 <p><a name="an_36:10">36:10</a> Sürekli göster<br>Seni tanıyanlara sevgini,<br>Yüreği temiz olanlara doğruluğunu.</p> 
 <p><a name="an_36:11">36:11</a> Gururlunun ayağı bana varmasın,<br>Kötülerin eli beni kovmasın.</p> 
 <p><a name="an_36:12">36:12</a> Kötülük yapanlar oracıkta düştüler,<br>Yıkıldılar, kalkamazlar artık.</p> 
 <p><a name="an_37:1">37:1</a> Kötülük edenlere kızıp üzülme,<br>Suç işleyenlere özenme!</p> 
 <p><a name="an_37:2">37:2</a> Çünkü onlar ot gibi hemen solacak,<br>Yeşil bitki gibi kuruyup gidecek.</p> 
 <p><a name="an_37:3">37:3</a> Sen RABbe güven, iyilik yap,<br>Ülkede otur, sadakatle çalış.</p> 
 <p><a name="an_37:4">37:4</a> RABden zevk al,<br>O senin içindeki istekleri yerine getirecektir.</p> 
 <p><a name="an_37:5">37:5</a> Her şeyi RABbe bırak,<br>Ona güven, O gerekeni yapar.</p> 
 <p><a name="an_37:6">37:6</a> O senin doğruluğunu ışık gibi,<br>Hakkını öğle güneşi gibi<br>Aydınlığa çıkarır.</p> 
 <p><a name="an_37:7">37:7</a> RABbin önünde sakin dur, sabırla bekle;<br>Kızıp üzülme işi yolunda olanlara,<br>Kötü amaçlarına kavuşanlara.</p> 
 <p><a name="an_37:8">37:8</a> Kızmaktan kaçın, bırak öfkeyi,<br>Üzülme, yalnız kötülüğe sürükler bu seni.</p> 
 <p><a name="an_37:9">37:9</a> Çünkü kötülerin kökü kazınacak,<br>Ama RABbe umut bağlayanlar ülkeyi miras alacak.</p> 
 <p><a name="an_37:10">37:10</a> Yakında kötünün sonu gelecek,<br>Yerini arasan da bulunmayacak.</p> 
 <p><a name="an_37:11">37:11</a> Ama alçakgönüllüler ülkeyi miras alacak,<br>Derin bir huzurun zevkini tadacak.</p> 
 <p><a name="an_37:12">37:12</a> Kötü insan doğru insana düzen kurar,<br>Diş gıcırdatır.</p> 
 <p><a name="an_37:13">37:13</a> Ama Rab kötüye güler,<br>Çünkü bilir onun sonunun geldiğini.</p> 
 <p><a name="an_37:14">37:14</a> Kılıç çekti kötüler, yaylarını gerdi,<br>Mazlumu, yoksulu yıkmak,<br>Doğru yolda olanları öldürmek için.</p> 
 <p><a name="an_37:15">37:15</a> Ama kılıçları kendi yüreklerine saplanacak,<br>Yayları kırılacak.</p> 
 <p><a name="an_37:16">37:16</a> Doğrunun azıcık varlığı,<br>Pek çok kötünün servetinden iyidir.</p> 
 <p><a name="an_37:17">37:17</a> Çünkü kötülerin gücü kırılacak,<br>Ama doğrulara RAB destek olacak.</p> 
 <p><a name="an_37:18">37:18</a> RAB yetkinlerin her gününü gözetir,<br>Onların mirası sonsuza dek sürecek.</p> 
 <p><a name="an_37:19">37:19</a> Kötü günde utanmayacaklar,<br>Kıtlıkta karınları doyacak.</p> 
 <p><a name="an_37:20">37:20</a> Ama kötüler yıkıma uğrayacak;<br>RABbin düşmanları kır çiçekleri gibi kuruyup gidecek,<br>Duman gibi dağılıp yok olacak.</p> 
 <p><a name="an_37:21">37:21</a> Kötüler ödünç alır, geri vermez;<br>Doğrularsa cömertçe verir.</p> 
 <p><a name="an_37:22">37:22</a> RABbin kutsadığı insanlar ülkeyi miras alacak,<br>Lanetlediği insanların kökü kazınacak.</p> 
 <p><a name="an_37:23">37:23</a> RAB insana sağlam adım attırır,<br>İnsanın yolundan hoşnut olursa.</p> 
 <p><a name="an_37:24">37:24</a> Düşse bile yıkılmaz insan,<br>Çünkü elinden tutan RABdir.</p> 
 <p><a name="an_37:25">37:25</a> Gençtim, ömrüm tükendi,<br>Ama hiç görmedim doğru insanın terk edildiğini,<br>Soyunun ekmek dilendiğini.</p> 
 <p><a name="an_37:26">37:26</a> O hep cömertçe ödünç verir,<br>Soyu kutsanır.</p> 
 <p><a name="an_37:27">37:27</a> Kötülükten kaç, iyilik yap;<br>Sonsuz yaşama kavuşursun.</p> 
 <p><a name="an_37:28">37:28</a> Çünkü RAB doğruyu sever,<br>Sadık kullarını terk etmez.<br>Onlar sonsuza dek korunacak,<br>Kötülerinse kökü kazınacak.</p> 
 <p><a name="an_37:29">37:29</a> Doğrular ülkeyi miras alacak,<br>Orada sonsuza dek yaşayacak.</p> 
 <p><a name="an_37:30">37:30</a> Doğrunun ağzından bilgelik akar,<br>Dilinden adalet damlar.</p> 
 <p><a name="an_37:31">37:31</a> Tanrısının yasası yüreğindedir,<br>Ayakları kaymaz.</p> 
 <p><a name="an_37:32">37:32</a> Kötü, doğruya pusu kurar,<br>Onu öldürmeye çalışır.</p> 
 <p><a name="an_37:33">37:33</a> Ama RAB onu kötünün eline düşürmez,<br>Yargılanırken mahkûm etmez.</p> 
 <p><a name="an_37:34">37:34</a> RABbe umut bağla, Onun yolunu tut,<br>Ülkeyi miras almak üzere seni yükseltecektir.<br>Kötülerin kökünün kazındığını göreceksin.</p> 
 <p><a name="an_37:35">37:35</a> Kötü ve acımasız adamı gördüm,<br>İlk dikildiği toprakta yeşeren ağaç gibi<br>Dal budak salıyordu;</p> 
 <p><a name="an_37:36">37:36</a> Geçip gitti, yok oldu,<br>Aradım, bulunmaz oldu.</p> 
 <p><a name="an_37:37">37:37</a> Yetkin adamı gözle, doğru adama bak,<br>Çünkü yarınlar barışseverindir.</p> 
 <p><a name="an_37:38">37:38</a> Ama başkaldıranların hepsi yok olacak,<br>Kötülerin kökü kazınacak.</p> 
 <p><a name="an_37:39">37:39</a> Doğruların kurtuluşu RABden gelir,<br>Sıkıntılı günde onlara kale olur.</p> 
 <p><a name="an_37:40">37:40</a> RAB onlara yardım eder, kurtarır onları,<br>Kötülerin elinden alıp özgür kılar,<br>Çünkü kendisine sığınırlar.</p> 
 <p><a name="an_38:1">38:1</a> Ya RAB, öfkelenip azarlama beni,<br>Gazapla yola getirme!</p> 
 <p><a name="an_38:2">38:2</a> Okların içime saplandı,<br>Elin üzerime indi.</p> 
 <p><a name="an_38:3">38:3</a> Öfken yüzünden sağlığım bozuldu,<br>Günahım yüzünden rahatım kaçtı.</p> 
 <p><a name="an_38:4">38:4</a> Çünkü suçlarım başımdan aştı,<br>Taşınmaz bir yük gibi sırtımda ağırlaştı.</p> 
 <p><a name="an_38:5">38:5</a> Akılsızlığım yüzünden<br>Yaralarım iğrenç, irinli.</p> 
 <p><a name="an_38:6">38:6</a> Eğildim, iki büklüm oldum,<br>Gün boyu yaslı dolaşıyorum.</p> 
 <p><a name="an_38:7">38:7</a> Çünkü belim ateş içinde,<br>Sağlığım bozuk.</p> 
 <p><a name="an_38:8">38:8</a> Tükendim, ezildim alabildiğine,<br>İnliyorum yüreğimin acısından.</p> 
 <p><a name="an_38:9">38:9</a> Ya Rab, bütün özlemlerimi bilirsin,<br>İniltilerim senden gizli değil.</p> 
 <p><a name="an_38:10">38:10</a> Yüreğim çarpıyor, gücüm tükeniyor,<br>Gözlerimin feri bile söndü.</p> 
 <p><a name="an_38:11">38:11</a> Eşim dostum kaçar oldu derdimden,<br>Yakınlarım uzak duruyor benden.</p> 
 <p><a name="an_38:12">38:12</a> Canıma susayanlar bana tuzak kuruyor,<br>Zararımı isteyenler kuyumu kazıyor,<br>Gün boyu hileler düşünüyorlar.</p> 
 <p><a name="an_38:13">38:13</a> Ama ben bir sağır gibi duymuyorum,<br>Bir dilsiz gibi ağzımı açmıyorum;</p> 
 <p><a name="an_38:14">38:14</a> Duymaz,<br>Ağzında yanıt bulunmaz bir adama döndüm.</p> 
 <p><a name="an_38:15">38:15</a> Umudum sende, ya RAB,<br>Sen yanıtlayacaksın, ya Rab, Tanrım benim!</p> 
 <p><a name="an_38:16">38:16</a> Çünkü dua ediyorum: ‹‹Halime sevinmesinler,<br>Ayağım kayınca böbürlenmesinler!››</p> 
 <p><a name="an_38:17">38:17</a> Düşmek üzereyim,<br>Acım hep içimde.</p> 
 <p><a name="an_38:18">38:18</a> Suçumu itiraf ediyorum,<br>Günahım yüzünden kaygılanıyorum.</p> 
 <p><a name="an_38:19">38:19</a> Ama düşmanlarım güçlü ve dinç,<br>Yok yere benden nefret edenler çok.</p> 
 <p><a name="an_38:20">38:20</a> İyiliğe karşı kötülük yapanlar bana karşı çıkar,<br>İyiliğin peşinde olduğum için.</p> 
 <p><a name="an_38:21">38:21</a> Beni terk etme, ya RAB!<br>Ey Tanrım, benden uzak durma!</p> 
 <p><a name="an_38:22">38:22</a> Yardımıma koş,<br>Ya Rab, kurtuluşum benim!</p> 
 <p><a name="an_39:1">39:1</a> Karar verdim: ‹‹Adımlarıma dikkat edeceğim,<br>Dilimi günahtan sakınacağım;<br>Karşımda kötü biri oldukça,<br>Ağzıma gem vuracağım.››</p> 
 <p><a name="an_39:2">39:2</a> Dilimi tutup sustum,<br>Hep kaçındım konuşmaktan, yararı olsa bile.<br>Acım alevlendi,</p> 
 <p><a name="an_39:3">39:3</a> Yüreğim tutuştu içimde,<br>Ateş aldı derin derin düşünürken,<br>Şu sözler döküldü dilimden:</p> 
 <p><a name="an_39:4">39:4</a> ‹‹Bildir bana, ya RAB, sonumu,<br>Sayılı günlerimi;<br>Bileyim ömrümün ne kadar kısa olduğunu!</p> 
 <p><a name="an_39:5">39:5</a> Yalnız bir karış ömür verdin bana,<br>Hiç kalır hayatım senin önünde.<br>Her insan bir soluktur sadece,<br>En güçlü çağında bile. --iSela</p> 
 <p><a name="an_39:6">39:6</a> ‹‹Bir gölge gibi dolaşır insan,<br>Boş yere çırpınır,<br>Mal biriktirir, kime kalacağını bilmeden.</p> 
 <p><a name="an_39:7">39:7</a> ‹‹Ne bekleyebilirim şimdi, ya Rab?<br>Umudum sende.</p> 
 <p><a name="an_39:8">39:8</a> Kurtar beni bütün isyanlarımdan,<br>Aptalların hakaretine izin verme.</p> 
 <p><a name="an_39:9">39:9</a> Sustum, açmayacağım ağzımı;<br>Çünkü sensin bunu yapan.</p> 
 <p><a name="an_39:10">39:10</a> Uzaklaştır üzerimden yumruklarını,<br>Tokadının altında mahvoldum.</p> 
 <p><a name="an_39:11">39:11</a> Sen insanı suçundan ötürü<br>Azarlayarak yola getirirsin,<br>Güve gibi tüketirsin sevdiği şeyleri.<br>Her insan bir soluktur sadece. --iSela</p> 
 <p><a name="an_39:12">39:12</a> ‹‹Duamı işit, ya RAB,<br>Kulak ver yakarışıma,<br>Gözyaşlarıma kayıtsız kalma!<br>Çünkü ben bir garibim senin yanında,<br>Bir yabancı, atalarım gibi.</p> 
 <p><a name="an_39:13">39:13</a> Uzaklaştır üzerimden bakışlarını,<br>Göçüp yok olmadan mutlu olayım!››</p> 
 <p><a name="an_40:1">40:1</a> RABbi sabırla bekledim;<br>Bana yönelip yakarışımı duydu.</p> 
 <p><a name="an_40:2">40:2</a> Ölüm çukurundan,<br>Balçıktan çıkardı beni,<br>Ayaklarımı kaya üzerinde tuttu,<br>Kaymayayım diye.</p> 
 <p><a name="an_40:3">40:3</a> Ağzıma yeni bir ezgi,<br>Tanrımıza bir övgü ilahisi koydu.<br>Çokları görüp korkacak<br>Ve RABbe güvenecekler.</p> 
 <p><a name="an_40:4">40:4</a> Ne mutlu RABbe güvenen insana,<br>Gururluya, yalana sapana ilgi duymayana.</p> 
 <p><a name="an_40:5">40:5</a> Ya RAB, Tanrım,<br>Harikaların, düşüncelerin ne çoktur bizim için;<br>Sana eş koşulmaz!<br>Duyurmak, anlatmak istesem yaptıklarını,<br>Saymakla bitmez.</p> 
 <p><a name="an_40:6">40:6</a> Kurbandan, sunudan hoşnut olmadın,<br>Ama kulaklarımı açtın.<br>Yakmalık sunu, günah sunusu da istemedin.</p> 
 <p><a name="an_40:7">40:7</a> O zaman şöyle dedim: ‹‹İşte geldim;<br>Kutsal Yazı tomarında benim için yazılmıştır.<br>Ey Tanrım, senin isteğini yapmaktan zevk alırım ben,<br>Yasan yüreğimin derinliğindedir.››</p> 
 <p><a name="an_40:9">40:9</a> Büyük toplantıda müjdelerim senin zaferini,<br>Sözümü esirgemem,<br>Ya RAB, bildiğin gibi!</p> 
 <p><a name="an_40:10">40:10</a> Zaferini içimde gizlemem,<br>Bağlılığını ve kurtarışını duyururum,<br>Sevgini, sadakatini saklamam büyük topluluktan.</p> 
 <p><a name="an_40:11">40:11</a> Ya RAB, esirgeme sevecenliğini benden!<br>Sevgin, sadakatin hep korusun beni!</p> 
 <p><a name="an_40:12">40:12</a> Sayısız belalar çevremi sardı,<br>Suçlarım bana yetişti, önümü göremiyorum;<br>Başımdaki saçlardan daha çoklar,<br>Çaresiz kaldım.</p> 
 <p><a name="an_40:13">40:13</a> Ne olur, ya RAB, kurtar beni!<br>Yardımıma koş, ya RAB!</p> 
 <p><a name="an_40:14">40:14</a> Utansın canımı almaya çalışanlar,<br>Yüzleri kızarsın!<br>Geri dönsün zararımı isteyenler,<br>Rezil olsunlar!</p> 
 <p><a name="an_40:15">40:15</a> Bana, ‹‹Oh! Oh!›› çekenler<br>Dehşete düşsün utançlarından!</p> 
 <p><a name="an_40:16">40:16</a> Sende neşe ve sevinç bulsun<br>Bütün sana yönelenler!<br>‹‹RAB yücedir!›› desin hep<br>Senin kurtarışını özleyenler!</p> 
 <p><a name="an_40:17">40:17</a> Bense mazlum ve yoksulum,<br>Düşün beni, ya Rab.<br>Yardımcım ve kurtarıcım sensin,<br>Geç kalma, ey Tanrım!</p> 
 <p><a name="an_41:1">41:1</a> Ne mutlu yoksulu düşünene!<br>RAB kurtarır onu kötü günde.</p> 
 <p><a name="an_41:2">41:2</a> Korur RAB, yaşatır onu,<br>Ülkede mutlu kılar,<br>Terk etmez düşmanlarının eline.</p> 
 <p><a name="an_41:3">41:3</a> Destek olur RAB ona<br>Yatağa düşünce;<br>Hastalandığında sağlığa kavuşturur onu.</p> 
 <p><a name="an_41:4">41:4</a> ‹‹Acı bana, ya RAB!›› dedim,<br>‹‹Şifa ver bana, çünkü sana karşı günah işledim!››</p> 
 <p><a name="an_41:5">41:5</a> Kötü konuşuyor düşmanlarım ardımdan:<br>‹‹Ne zaman ölecek adı batası?›› diyorlar.</p> 
 <p><a name="an_41:6">41:6</a> Biri beni görmeye geldi mi, boş laf ediyor,<br>Fesat topluyor içinde,<br>Sonra dışarı çıkıp fesadı yayıyor.</p> 
 <p><a name="an_41:7">41:7</a> Benden nefret edenlerin hepsi<br>Fısıldaşıyor aralarında bana karşı,<br>Zararımı düşünüyorlar,</p> 
 <p><a name="an_41:8">41:8</a> ‹‹Başına öyle kötü bir şey geldi ki›› diyorlar,<br>‹‹Yatağından kalkamaz artık.››</p> 
 <p><a name="an_41:9">41:9</a> Ekmeğimi yiyen, güvendiğim yakın dostum bile<br>İhanet etti bana.</p> 
 <p><a name="an_41:10">41:10</a> Bari sen acı bana, ya RAB, kaldır beni.<br>Bunların hakkından geleyim.</p> 
 <p><a name="an_41:11">41:11</a> Düşmanım zafer çığlığı atmazsa,<br>O zaman anlarım benden hoşnut kaldığını.</p> 
 <p><a name="an_41:12">41:12</a> Dürüstlüğümden ötürü bana destek olur,<br>Sonsuza dek beni huzurunda tutarsın.</p> 
 <p><a name="an_41:13">41:13</a> Öncesizlikten sonsuza dek,<br>Övgüler olsun İsrail'in Tanrısı RAB'be!<br>Amin! Amin!</p> 
 <p><a name="an_42:1">42:1</a> Geyik akarsuları nasıl özlerse,<br>Canım da seni öyle özler, ey Tanrı! yazılır.</p> 
 <p><a name="an_42:2">42:2</a> Canım Tanrıya, yaşayan Tanrıya susadı;<br>Ne zaman görmeye gideceğim Tanrının yüzünü?</p> 
 <p><a name="an_42:3">42:3</a> Gözyaşlarım ekmeğim oldu gece gündüz,<br>Gün boyu, ‹‹Nerede senin Tanrın?›› dedikleri için.</p> 
 <p><a name="an_42:4">42:4</a> Anımsayınca içim içimi yiyor,<br>Nasıl toplulukla birlikte yürür,<br>Tanrının evine kadar alaya öncülük ederdim,<br>Sevinç ve şükran sesleri arasında,<br>Bayram eden bir kalabalıkla birlikte.</p> 
 <p><a name="an_42:5">42:5</a> Neden üzgünsün, ey gönlüm,<br>Neden içim huzursuz?<br>Tanrıya umut bağla,<br>Çünkü Ona yine övgüler sunacağım;<br>O benim kurtarıcım ve Tanrımdır.</p> 
 <p><a name="an_42:6">42:6</a> Gönlüm üzgün,<br>Bu yüzden seni anımsıyorum, ey Tanrım.<br>Şeria yöresinde, Hermon ve Misar dağlarında<br>Çağlayanların gümbürdeyince,<br>Enginler birbirine sesleniyor,<br>Bütün dalgaların, sellerin üzerimden geçiyor.</p> 
 <p><a name="an_42:8">42:8</a> Gündüz RAB sevgisini gösterir,<br>Gece ilahi söyler, dua ederim<br>Yaşamımın Tanrısına.</p> 
 <p><a name="an_42:9">42:9</a> Kayam olan Tanrıma diyorum ki,<br>‹‹Neden beni unuttun?<br>Niçin düşmanlarımın baskısı altında<br>Yaslı gezeyim?››</p> 
 <p><a name="an_42:10">42:10</a> Gün boyu hasımlarım: ‹‹Nerede senin Tanrın?›› diyerek<br>Bana sataştıkça,<br>Kemiklerim kırılıyor sanki.</p> 
 <p><a name="an_42:11">42:11</a> Neden üzgünsün, ey gönlüm,<br>Neden içim huzursuz?<br>Tanrı'ya umut bağla,<br>Çünkü O'na yine övgüler sunacağım;<br>O benim kurtarıcım ve Tanrım'dır.</p> 
 <p><a name="an_43:1">43:1</a> Hakkımı ara, ey Tanrı,<br>Savun beni vefasız ulusa karşı,<br>Kurtar hileci, haksız insandan.</p> 
 <p><a name="an_43:2">43:2</a> Çünkü sen Tanrım, kalemsin;<br>Neden beni reddettin?<br>Niçin düşmanlarımın baskısı altında<br>Yaslı gezeyim?</p> 
 <p><a name="an_43:3">43:3</a> Gönder ışığını, gerçeğini,<br>Yol göstersinler bana,<br>Senin kutsal dağına, konutuna götürsünler beni.</p> 
 <p><a name="an_43:4">43:4</a> O zaman Tanrının sunağına,<br>Neşe, sevinç kaynağım Tanrıya gideceğim<br>Ve sana, ey Tanrı, Tanrım benim,<br>Lirle şükredeceğim.</p> 
 <p><a name="an_43:5">43:5</a> Neden üzgünsün, ey gönlüm,<br>Neden içim huzursuz?<br>Tanrı'ya umut bağla,<br>Çünkü O'na yine övgüler sunacağım;<br>O benim kurtarıcım ve Tanrım'dır.</p> 
 <p><a name="an_44:1">44:1</a> Ey Tanrı, kulaklarımızla duyduk,<br>Atalarımız anlattı bize,<br>Neler yaptığını onların gününde, eski günlerde.</p> 
 <p><a name="an_44:2">44:2</a> Elinle ulusları kovdun,<br>Ama atalarımıza yer verdin;<br>Halkları kırdın,<br>Ama atalarımızın yayılmasını sağladın.</p> 
 <p><a name="an_44:3">44:3</a> Onlar ülkeyi kılıçla kazanmadılar,<br>Kendi bilekleriyle zafere ulaşmadılar.<br>Senin sağ elin, bileğin, yüzünün ışığı sayesinde oldu bu;<br>Çünkü sen onları sevdin.</p> 
 <p><a name="an_44:4">44:4</a> Ey Tanrı, kralım sensin,<br>Buyruk ver de Yakup soyu kazansın!</p> 
 <p><a name="an_44:5">44:5</a> Senin sayende düşmanlarımızı püskürteceğiz,<br>Senin adınla karşıtlarımızı ezeceğiz.</p> 
 <p><a name="an_44:6">44:6</a> Çünkü ben yayıma güvenmem,<br>Kılıcım da beni kurtarmaz;</p> 
 <p><a name="an_44:7">44:7</a> Ancak sensin bizi düşmanlarımızdan kurtaran,<br>Bizden nefret edenleri utanca boğan.</p> 
 <p><a name="an_44:8">44:8</a> Her gün Tanrıyla övünür,<br>Sonsuza dek adına şükran sunarız. --iSela</p> 
 <p><a name="an_44:9">44:9</a> Ne var ki, reddettin bizi, aşağıladın,<br>Artık ordularımızla savaşa çıkmıyorsun.</p> 
 <p><a name="an_44:10">44:10</a> Düşman karşısında bizi gerilettin,<br>Bizden tiksinenler bizi soydu.</p> 
 <p><a name="an_44:11">44:11</a> Kasaplık koyuna çevirdin bizi,<br>Ulusların arasına dağıttın.</p> 
 <p><a name="an_44:12">44:12</a> Yok pahasına sattın halkını,<br>Üstelik satıştan hiçbir şey kazanmadan.</p> 
 <p><a name="an_44:13">44:13</a> Bizi komşularımızın yüzkarası,<br>Çevremizdekilerin eğlencesi, alay konusu ettin.</p> 
 <p><a name="an_44:14">44:14</a> Ulusların diline düşürdün bizi,<br>Gülüyor halklar halimize.</p> 
 <p><a name="an_44:15">44:15</a> Rezilliğim gün boyu karşımda,<br>Utancımdan yerin dibine geçtim</p> 
 <p><a name="an_44:16">44:16</a> Hakaret ve sövgü duya duya,<br>Öç almak isteyen düşman karşısında.</p> 
 <p><a name="an_44:17">44:17</a> Bütün bunlar başımıza geldi,<br>Yine de seni unutmadık,<br>Antlaşmana ihanet etmedik,</p> 
 <p><a name="an_44:18">44:18</a> Döneklik etmedik,<br>Adımlarımız senin yolundan sapmadı.</p> 
 <p><a name="an_44:19">44:19</a> Oysa sen bizi ezdin, ülkemizi çakalların uğrağı ettin,<br>Üstümüzü koyu karanlıkla örttün.</p> 
 <p><a name="an_44:20">44:20</a> Eğer Tanrımızın adını unutsaydık,<br>Yabancı bir ilaha ellerimizi açsaydık,</p> 
 <p><a name="an_44:21">44:21</a> Tanrı bunu ortaya çıkarmaz mıydı?<br>Çünkü O yürekteki gizleri bilir.</p> 
 <p><a name="an_44:22">44:22</a> Senin uğruna her gün öldürülüyoruz,<br>Kasaplık koyun sayılıyoruz.</p> 
 <p><a name="an_44:23">44:23</a> Uyan, ya Rab! Niçin uyuyorsun?<br>Kalk! Sonsuza dek terk etme bizi!</p> 
 <p><a name="an_44:24">44:24</a> Niçin yüzünü gizliyorsun?<br>Neden mazlum halimizi, üzerimizdeki baskıyı unutuyorsun?</p> 
 <p><a name="an_44:25">44:25</a> Çünkü yere serildik,<br>Bedenimiz toprağa yapıştı.</p> 
 <p><a name="an_44:26">44:26</a> Kalk, yardım et bize!<br>Kurtar bizi sevgin uğruna!</p> 
 <p><a name="an_45:1">45:1</a> Yüreğimden güzel sözler taşıyor,<br>Kral için söylüyorum şiirlerimi,<br>Dilim usta bir yazarın kalemi gibi olsun.</p> 
 <p><a name="an_45:2">45:2</a> Sen insanların en güzelisin,<br>Lütuf saçılmış dudaklarına.<br>Çünkü Tanrı seni sonsuza dek kutsamış.</p> 
 <p><a name="an_45:3">45:3</a> Ey yiğit savaşçı, kuşan kılıcını beline,<br>Görkemine, yüceliğine bürün.</p> 
 <p><a name="an_45:4">45:4</a> At sırtında görkeminle, zaferle ilerle,<br>Gerçek ve adalet uğruna<br>Sağ elin korkunç işler göstersin. ‹‹Gerçek ve alçakgönüllülük, adalet uğruna››.</p> 
 <p><a name="an_45:5">45:5</a> Okların sivridir,<br>Kral düşmanlarının yüreğine saplanır,<br>Halklar ayaklarının altına serilir.</p> 
 <p><a name="an_45:6">45:6</a> Ey Tanrı, tahtın sonsuzluklar boyunca kalıcıdırfö,<br>Krallığının asası adalet asasıdır. da ‹‹Tanrının sana armağan ettiği krallık sonsuzluklar boyunca kalıcıdır››.</p> 
 <p><a name="an_45:7">45:7</a> Doğruluğu sever, kötülükten nefret edersin.<br>Bunun için Tanrı, senin Tanrın,<br>Seni sevinç yağıyla<br>Arkadaşlarından daha çok meshetti.</p> 
 <p><a name="an_45:8">45:8</a> Giysilerinin tümü mür, öd, tarçın kokuyor;<br>Fildişi saraylardan gelen çalgı sesleri seni eğlendiriyor!</p> 
 <p><a name="an_45:9">45:9</a> Kral kızları senin saygın kadınların arasında,<br>Kraliçe, Ofir altınları içinde senin sağında duruyor.</p> 
 <p><a name="an_45:10">45:10</a> Dinle, ey kral kızı, bak, kulak ver,<br>Halkını, baba evini unut.</p> 
 <p><a name="an_45:11">45:11</a> Kral senin güzelliğine vuruldu,<br>Efendin olduğu için önünde eğil.</p> 
 <p><a name="an_45:12">45:12</a> Sur halkı armağan getirecek,<br>Halkın zenginleri lütfunu kazanmak isteyecek.</p> 
 <p><a name="an_45:13">45:13</a> Kral kızı odasında ışıl ışıl parıldıyor,<br>Giysisi altınla dokunmuş.</p> 
 <p><a name="an_45:14">45:14</a> İşlemeli giysiler içinde kralın önüne çıkarılacak,<br>Arkadaşları, ona eşlik eden kızlar sana getirilecek.</p> 
 <p><a name="an_45:15">45:15</a> Sevinç ve coşkuyla götürülecek,<br>Kralın sarayına girecekler.</p> 
 <p><a name="an_45:16">45:16</a> Atalarının yerini oğulların alacak,<br>Onları önder yapacaksın bütün ülkeye.</p> 
 <p><a name="an_45:17">45:17</a> Adını kuşaklar boyunca yaşatacağım,<br>Böylece halklar sonsuza dek övecek seni.</p> 
 <p><a name="an_46:1">46:1</a> Tanrı sığınağımız ve gücümüzdür,<br>Sıkıntıda hep yardıma hazırdır. bilinmeyen bir müzik terimi.</p> 
 <p><a name="an_46:2">46:2</a> Bu yüzden korkmayız yeryüzü altüst olsa,<br>Dağlar denizlerin bağrına devrilse,</p> 
 <p><a name="an_46:3">46:3</a> Sular kükreyip köpürse,<br>Kabaran deniz dağları titretse bile. --iSela</p> 
 <p><a name="an_46:4">46:4</a> Bir ırmak var ki, suları sevinç getirir Tanrı kentine,<br>Yüceler Yücesinin kutsal konutuna.</p> 
 <p><a name="an_46:5">46:5</a> Tanrı onun ortasındadır,<br>Sarsılmaz o kent.<br>Gün doğarken Tanrı ona yardım eder.</p> 
 <p><a name="an_46:6">46:6</a> Uluslar kükrüyor, krallıklar sarsılıyor,<br>Tanrı gürleyince yeryüzü eriyip gidiyor.</p> 
 <p><a name="an_46:7">46:7</a> Her Şeye Egemen RAB bizimledir,<br>Yakupun Tanrısı kalemizdir. --iSela</p> 
 <p><a name="an_46:8">46:8</a> Gelin, görün RABbin yaptıklarını,<br>Yeryüzüne getirdiği yıkımları.</p> 
 <p><a name="an_46:9">46:9</a> Savaşları durdurur yeryüzünün dört bucağında,<br>Yayları kırar, mızrakları parçalar,<br>Kalkanları yakar.</p> 
 <p><a name="an_46:10">46:10</a> ‹‹Sakin olun, bilin ki, Tanrı benim!<br>Uluslar arasında yüceleceğim,<br>Yeryüzünde yüceleceğim!››</p> 
 <p><a name="an_46:11">46:11</a> Her Şeye Egemen RAB bizimledir,<br>Yakup'un Tanrısı kalemizdir. --iSela</p> 
 <p><a name="an_47:1">47:1</a> Ey bütün uluslar, el çırpın!<br>Sevinç çığlıkları atın Tanrının onuruna!</p> 
 <p><a name="an_47:2">47:2</a> Ne müthiştir yüce RAB,<br>Bütün dünyanın ulu Kralı.</p> 
 <p><a name="an_47:3">47:3</a> Halkları altımıza,<br>Ulusları ayaklarımızın dibine serer.</p> 
 <p><a name="an_47:4">47:4</a> Sevdiği Yakupun gururu olan mirasımızı<br>O seçti bizim için. --iSela</p> 
 <p><a name="an_47:5">47:5</a> RAB Tanrı sevinç çığlıkları,<br>Boru sesleri arasında yükseldi.</p> 
 <p><a name="an_47:6">47:6</a> Ezgiler sunun Tanrıya, ezgiler;<br>Ezgiler sunun Kralımıza, ezgiler!</p> 
 <p><a name="an_47:7">47:7</a> Çünkü Tanrı bütün dünyanın kralıdır,<br>Maskil sunun! edebiyat terimi. ‹‹Didaktik şiir›› anlamına gelebilir.</p> 
 <p><a name="an_47:8">47:8</a> Tanrı kutsal tahtına oturmuş,<br>Krallık eder uluslara.</p> 
 <p><a name="an_47:9">47:9</a> Ulusların önderleri<br>İbrahim'in Tanrısı'nın halkıyla bir araya gelmiş;<br>Çünkü Tanrı'ya aittir yeryüzü kralları.<br>O çok yücedir.</p> 
 <p><a name="an_48:1">48:1</a> RAB büyüktür ve yalnız O övülmeye değer<br>Tanrımızın kentinde, kutsal dağında.</p> 
 <p><a name="an_48:2">48:2</a> Yükselir zarafetle,<br>Bütün yeryüzünün sevinci Siyon Dağı,<br>Safonunfş doruğu, ulu Kralın kenti.</p> 
 <p><a name="an_48:3">48:3</a> Tanrı onun kalelerinde<br>Sağlam kule olarak gösterdi kendini.</p> 
 <p><a name="an_48:4">48:4</a> Krallar toplandı,<br>Birlikte Siyonun üzerine yürüdüler.</p> 
 <p><a name="an_48:5">48:5</a> Ama onu görünce şaşkına döndüler,<br>Dehşete düşüp kaçtılar.</p> 
 <p><a name="an_48:6">48:6</a> Doğum sancısı tutan kadın gibi,<br>Bir titreme aldı onları orada.</p> 
 <p><a name="an_48:7">48:7</a> Doğu rüzgarının parçaladığı ticaret gemileri gibi<br>Yok ettin onları.</p> 
 <p><a name="an_48:8">48:8</a> Her Şeye Egemen RABbin kentinde,<br>Tanrımızın kentinde,<br>Nasıl duyduksa, öyle gördük.<br>Tanrı onu sonsuza dek güvenlik içinde tutacak. --iSela</p> 
 <p><a name="an_48:9">48:9</a> Ey Tanrı, tapınağında,<br>Ne kadar vefalı olduğunu düşünüyoruz.</p> 
 <p><a name="an_48:10">48:10</a> Adın gibi, ey Tanrı, övgün de<br>Dünyanın dört bucağına varıyor.<br>Sağ elin zafer dolu.</p> 
 <p><a name="an_48:11">48:11</a> Sevinsin Siyon Dağı,<br>Coşsun Yahuda beldeleri<br>Senin yargılarınla!</p> 
 <p><a name="an_48:12">48:12</a> Siyonun çevresini gezip dolanın,<br>Kulelerini sayın,</p> 
 <p><a name="an_48:13">48:13</a> Surlarına dikkatle bakın,<br>Kalelerini yoklayın ki,<br>Gelecek kuşağa anlatasınız:</p> 
 <p><a name="an_48:14">48:14</a> Bu Tanrı sonsuza dek bizim Tanrımız olacak,<br>Bize hep yol gösterecektir.</p> 
 <p><a name="an_49:1">49:1</a> Ey bütün halklar, dinleyin!<br>Kulak verin hepiniz, ey dünyada yaşayanlar,</p> 
 <p><a name="an_49:2">49:2</a> Halk çocukları, bey çocukları,<br>Zenginler, yoksullar!</p> 
 <p><a name="an_49:3">49:3</a> Bilgelik dökülecek ağzımdan,<br>Anlayış sağlayacak içimdeki düşünceler,</p> 
 <p><a name="an_49:4">49:4</a> Kulak vereceğim özdeyişlere,<br>Lirle yorumlayacağım bilmecemi.</p> 
 <p><a name="an_49:5">49:5</a> Niçin korkayım kötü günlerde<br>Niyeti bozuk düşmanlarım çevremi sarınca?</p> 
 <p><a name="an_49:6">49:6</a> Onlar varlıklarına güvenir,<br>Büyük servetleriyle böbürlenirler.</p> 
 <p><a name="an_49:7">49:7</a> Kimse kimsenin hayatının bedelini ödeyemez,<br>Tanrıya fidye veremez.</p> 
 <p><a name="an_49:8">49:8</a> Çünkü hayatın fidyesi büyüktür,<br>Kimse ödemeye yeltenmemeli.</p> 
 <p><a name="an_49:9">49:9</a> Böyle olmasa,<br>Sonsuza dek yaşar insan,<br>Mezar yüzü görmez.</p> 
 <p><a name="an_49:10">49:10</a> Kuşkusuz herkes biliyor bilgelerin öldüğünü,<br>Aptallarla budalaların yok olduğunu.<br>Mallarını başkalarına bırakıyorlar.</p> 
 <p><a name="an_49:11">49:11</a> Mezarları, sonsuza dek evleri,<br>Kuşaklar boyu konutları olacak,<br>Topraklarına kendi adlarını verseler bile. evleri, kuşaklar boyu konutları olacak››, Masoretik metin ‹‹ ‹Evlerimiz sonsuza dek kalacak› diye düşünüyorlar››.</p> 
 <p><a name="an_49:12">49:12</a> Bütün gösterişine karşın geçicidir insan,<br>Ölüp giden hayvanlar gibi.</p> 
 <p><a name="an_49:13">49:13</a> Budalaların yolu,<br>Onların sözünü onaylayanların sonu budur. --iSela</p> 
 <p><a name="an_49:14">49:14</a> Sürü gibi ölüler diyarına sürülecekler,<br>Ölüm güdecek onları.<br>Tan ağarınca doğrular onlara egemen olacak,<br>Cesetleri çürüyecek,<br>Ölüler diyarı onlara konut olacak.</p> 
 <p><a name="an_49:15">49:15</a> Ama Tanrı beni<br>Ölüler diyarının pençesinden kurtaracak<br>Ve yanına alacak. --iSela</p> 
 <p><a name="an_49:16">49:16</a> Korkma biri zenginleşirse,<br>Evinin görkemi artarsa.</p> 
 <p><a name="an_49:17">49:17</a> Çünkü ölünce hiçbir şey götüremez,<br>Görkemi onunla mezara gitmez.</p> 
 <p><a name="an_49:18">49:18</a> Yaşarken kendini mutlu saysa bile,<br>Başarılı olunca övülse bile.</p> 
 <p><a name="an_49:19">49:19</a> Atalarının kuşağına katılacak,<br>Onlar ki asla ışık yüzü görmeyecekler.</p> 
 <p><a name="an_49:20">49:20</a> Bütün gösterişine karşın anlayışsızdır insan,<br>Ölüp giden hayvanlar gibi.</p> 
 <p><a name="an_50:1">50:1</a> Güçlü olan Tanrı, RAB konuşuyor;<br>Güneşin doğduğu yerden battığı yere kadar<br>Yeryüzünün tümüne sesleniyor.</p> 
 <p><a name="an_50:2">50:2</a> Güzelliğin doruğu Siyondan<br>Parıldıyor Tanrı.</p> 
 <p><a name="an_50:3">50:3</a> Tanrımız geliyor, sessiz kalmayacak,<br>Önünde yanan ateş her şeyi kül ediyor,<br>Çevresinde şiddetli bir fırtına esiyor.</p> 
 <p><a name="an_50:4">50:4</a> Halkını yargılamak için<br>Yere göğe sesleniyor:</p> 
 <p><a name="an_50:5">50:5</a> ‹‹Toplayın önüme sadık kullarımı,<br>Kurban keserek benimle antlaşma yapanları.››</p> 
 <p><a name="an_50:6">50:6</a> Gökler Onun doğruluğunu duyuruyor,<br>Çünkü yargıç Tanrının kendisidir. --iSela</p> 
 <p><a name="an_50:7">50:7</a> ‹‹Ey halkım, dinle de konuşayım,<br>Ey İsrail, sana karşı tanıklık edeyim:<br>Ben Tanrıyım, senin Tanrınım!</p> 
 <p><a name="an_50:8">50:8</a> Kurbanlarından ötürü seni azarlamıyorum,<br>Yakmalık sunuların sürekli önümde.</p> 
 <p><a name="an_50:9">50:9</a> Ne evinden bir boğa,<br>Ne de ağıllarından bir teke alacağım.</p> 
 <p><a name="an_50:10">50:10</a> Çünkü bütün orman yaratıkları,<br>Dağlardaki bütün hayvanlar benimdir.</p> 
 <p><a name="an_50:11">50:11</a> Dağlardaki bütün kuşları korurum,<br>Kırlardaki bütün yabanıl hayvanlar benimdir.</p> 
 <p><a name="an_50:12">50:12</a> Acıksam sana söylemezdim,<br>Çünkü bütün dünya ve içindekiler benimdir.</p> 
 <p><a name="an_50:13">50:13</a> Ben boğa eti yer miyim?<br>Ya da keçi kanı içer miyim?</p> 
 <p><a name="an_50:14">50:14</a> Tanrıya şükran kurbanı sun,<br>Yüceler Yücesine adadığın adakları yerine getir.</p> 
 <p><a name="an_50:15">50:15</a> Sıkıntılı gününde seslen bana,<br>Seni kurtarırım, sen de beni yüceltirsin.</p> 
 <p><a name="an_50:16">50:16</a> Ama Tanrı kötüye şöyle diyor:<br>‹‹Kurallarımı ezbere okumaya<br>Ya da antlaşmamı ağzına almaya ne hakkın var?</p> 
 <p><a name="an_50:17">50:17</a> Çünkü yola getirilmekten nefret ediyor,<br>Sözlerimi arkana atıyorsun.</p> 
 <p><a name="an_50:18">50:18</a> Hırsız görünce onunla dost oluyor,<br>Zina edenlere ortak oluyorsun.</p> 
 <p><a name="an_50:19">50:19</a> Ağzını kötülük için kullanıyor,<br>Dilini yalana koşuyorsun.</p> 
 <p><a name="an_50:20">50:20</a> Oturup kardeşine karşı konuşur,<br>Annenin oğluna kara çalarsın.</p> 
 <p><a name="an_50:21">50:21</a> Sen bunları yaptın, ben sustum,<br>Beni kendin gibi sandın.<br>Seni azarlıyorum,<br>Suçlarını gözünün önüne seriyorum.</p> 
 <p><a name="an_50:22">50:22</a> ‹‹Dikkate alın bunu, ey Tanrıyı unutan sizler!<br>Yoksa parçalarım sizi, kurtaran olmaz.</p> 
 <p><a name="an_50:23">50:23</a> Kim şükran kurbanı sunarsa beni yüceltir;<br>Yolunu düzeltene kurtarışımı göstereceğim.››</p> 
 <p><a name="an_51:1">51:1</a> Ey Tanrı, lütfet bana,<br>Sevgin uğruna;<br>Sil isyanlarımı,<br>Sınırsız merhametin uğruna.</p> 
 <p><a name="an_51:2">51:2</a> Tümüyle yıka beni suçumdan,<br>Arıt beni günahımdan.</p> 
 <p><a name="an_51:3">51:3</a> Çünkü biliyorum isyanlarımı,<br>Günahım sürekli karşımda.</p> 
 <p><a name="an_51:4">51:4</a> Sana karşı, yalnız sana karşı günah işledim,<br>Senin gözünde kötü olanı yaptım.<br>Öyle ki, konuşurken haklı,<br>Yargılarken adil olasın.</p> 
 <p><a name="an_51:5">51:5</a> Nitekim suç içinde doğdum ben,<br>Günah içinde annem bana hamile kaldı.</p> 
 <p><a name="an_51:6">51:6</a> Madem sen gönülde sadakat istiyorsun,<br>Bilgelik öğret bana yüreğimin derinliklerinde.</p> 
 <p><a name="an_51:7">51:7</a> Beni mercanköşkotuyla arıt, paklanayım,<br>Yıka beni, kardan beyaz olayım.</p> 
 <p><a name="an_51:8">51:8</a> Neşe, sevinç sesini duyur bana,<br>Bayram etsin ezdiğin kemikler.</p> 
 <p><a name="an_51:9">51:9</a> Bakma günahlarıma,<br>Sil bütün suçlarımı.</p> 
 <p><a name="an_51:10">51:10</a> Ey Tanrı, temiz bir yürek yarat,<br>Yeniden kararlı bir ruh var et içimde.</p> 
 <p><a name="an_51:11">51:11</a> Beni huzurundan atma,<br>Kutsal Ruhunu benden alma.</p> 
 <p><a name="an_51:12">51:12</a> Geri ver bana sağladığın kurtuluş sevincini,<br>Bana destek ol, istekli bir ruh ver.</p> 
 <p><a name="an_51:13">51:13</a> Başkaldıranlara senin yollarını öğreteyim,<br>Günahkârlar geri dönsün sana.</p> 
 <p><a name="an_51:14">51:14</a> Kurtar beni kan dökme suçundan,<br>Ey Tanrı, beni kurtaran Tanrı,<br>Dilim senin kurtarışını ilahilerle övsün.</p> 
 <p><a name="an_51:15">51:15</a> Ya Rab, aç dudaklarımı,<br>Ağzım senin övgülerini duyursun.</p> 
 <p><a name="an_51:16">51:16</a> Çünkü sen kurbandan hoşlanmazsın,<br>Yoksa sunardım sana,<br>Yakmalık sunudan hoşnut kalmazsın.</p> 
 <p><a name="an_51:17">51:17</a> Senin kabul ettiğin kurban alçakgönüllü bir ruhtur,<br>Alçakgönüllü ve pişman bir yüreği hor görmezsin, ey Tanrı.</p> 
 <p><a name="an_51:18">51:18</a> Lütfet, Siyona iyilik yap,<br>Yeruşalimin surlarını onar.</p> 
 <p><a name="an_51:19">51:19</a> O zaman doğru sunulan kurbanlar,<br>Yakmalık sunular, tümüyle yakmalık sunular,<br>Seni hoşnut kılar;<br>O zaman sunağında boğalar sunulur.</p> 
 <p><a name="an_52:1">52:1</a> Niçin kötülüğünle böbürlenirsin, ey kabadayı,<br>Tanrının sadık kullarına karşı<br>Bütün gün dilin yıkım tasarlar<br>Keskin ustura gibi, ey hilekâr.</p> 
 <p><a name="an_52:3">52:3</a> İyilikten çok kötülüğü,<br>Doğru konuşmaktan çok yalanı seversin. --iSela</p> 
 <p><a name="an_52:4">52:4</a> Seni hileli dil seni!<br>Her yıkıcı sözü seversin.</p> 
 <p><a name="an_52:5">52:5</a> Ama Tanrı seni sonsuza dek yıkacak,<br>Seni kapıp çadırından fırlatacak,<br>Yaşam diyarından kökünü sökecek. --iSela</p> 
 <p><a name="an_52:6">52:6</a> Doğrular bunu görünce korkacak,<br>Gülerek şöyle diyecekler:</p> 
 <p><a name="an_52:7">52:7</a> ‹‹İşte bu adam, Tanrıya sığınmak istemedi,<br>Servetinin bolluğuna güvendi,<br>Başkalarını yıkarak güçlendi!››</p> 
 <p><a name="an_52:8">52:8</a> Ama ben Tanrının evinde yeşeren zeytin ağacı gibiyim,<br>Sonsuza dek Tanrının sevgisine güvenirim.</p> 
 <p><a name="an_52:9">52:9</a> Sürekli sana şükrederim yaptıkların için,<br>Sadık kullarının önünde umut bağlarım,<br>Çünkü adın iyidir.</p> 
 <p><a name="an_53:1">53:1</a> Akılsız içinden, ‹‹Tanrı yok!›› der.<br>İnsanlar bozuldu, iğrençlik aldı yürüdü,<br>İyilik eden yok. sazlar››.</p> 
 <p><a name="an_53:2">53:2</a> Tanrı göklerden bakar oldu insanlara,<br>Akıllı, Tanrıya yönelen biri var mı diye.</p> 
 <p><a name="an_53:3">53:3</a> Hepsi saptı,<br>Tümü yozlaştı,<br>İyilik eden yok,<br>Bir kişi bile!</p> 
 <p><a name="an_53:4">53:4</a> Suç işleyenler görmüyor mu?<br>Halkımı ekmek yer gibi yiyor,<br>Tanrıya yakarmıyorlar.</p> 
 <p><a name="an_53:5">53:5</a> Ama korkulmayacak yerde korkacaklar,<br>Çünkü Tanrı seni kuşatanların kemiklerini dağıtacak,<br>Onları reddettiği için hepsini utandıracak.</p> 
 <p><a name="an_53:6">53:6</a> Keşke İsrail'in kurtuluşu Siyon'dan gelse!<br>Tanrı halkını eski gönencine kavuşturunca,<br>Yakup soyu sevinecek, İsrail halkı coşacak.</p> 
 <p><a name="an_54:1">54:1</a> Ey Tanrı, beni adınla kurtar,<br>Gücünle akla beni!</p> 
 <p><a name="an_54:2">54:2</a> Ey Tanrı, duamı dinle,<br>Kulak ver ağzımdan çıkan sözlere.</p> 
 <p><a name="an_54:3">54:3</a> Çünkü küstahlar bana saldırıyor,<br>Zorbalar canımı almak istiyor,<br>Tanrıya aldırmıyorlar. --iSela</p> 
 <p><a name="an_54:4">54:4</a> İşte Tanrı benim yardımcımdır,<br>Tek desteğim Rabdir.</p> 
 <p><a name="an_54:5">54:5</a> Düşmanlarım yaptıkları kötülüğün cezasını bulsun,<br>Sadakatin uyarınca yok et onları.</p> 
 <p><a name="an_54:6">54:6</a> Ya RAB, sana gönülden bir kurban sunacağım,<br>Adına şükredeceğim, çünkü adın iyidir.</p> 
 <p><a name="an_54:7">54:7</a> Beni bütün sıkıntılarımdan kurtardın,<br>Gözlerim düşmanlarımın yok oluşunu gördü.</p> 
 <p><a name="an_55:1">55:1</a> Ey Tanrı, kulak ver duama,<br>Sırt çevirme yalvarışıma!</p> 
 <p><a name="an_55:2">55:2</a> Dikkatini çevir, yanıt ver bana.<br>Düşüncelerim beni rahatsız ediyor, şaşkınım</p> 
 <p><a name="an_55:3">55:3</a> Düşman sesinden, kötünün baskısından;<br>Çünkü sıkıntıya sokuyorlar beni,<br>Öfkeyle üstüme üstüme geliyorlar.</p> 
 <p><a name="an_55:4">55:4</a> Yüreğim sızlıyor içimde,<br>Ölüm dehşeti çöktü üzerime.</p> 
 <p><a name="an_55:5">55:5</a> Korku ve titreme sardı beni,<br>Ürperti kapladı içimi.</p> 
 <p><a name="an_55:6">55:6</a> ‹‹Keşke güvercin gibi kanatlarım olsaydı!››<br>Dedim kendi kendime, ‹‹Uçar, rahatlardım.</p> 
 <p><a name="an_55:7">55:7</a> Uzaklara kaçar,<br>Çöllerde konaklardım. --iSela</p> 
 <p><a name="an_55:8">55:8</a> Sert rüzgara, kasırgaya karşı<br>Hemen bir barınak bulurdum.››</p> 
 <p><a name="an_55:9">55:9</a> Şaşkına çevir kötüleri, ya Rab, karıştır dillerini,<br>Çünkü kentte şiddet ve çatışma görüyorum.</p> 
 <p><a name="an_55:10">55:10</a> Gece gündüz kent surları üzerinde dolaşırlar,<br>Haksızlık, fesat dolu kentin içi.</p> 
 <p><a name="an_55:11">55:11</a> Yıkıcılık kentin göbeğinde,<br>Zorbalık, hile eksilmez meydanından.</p> 
 <p><a name="an_55:12">55:12</a> Beni aşağılayan bir düşman olsaydı,<br>Katlanabilirdim;<br>Bana küstahlık eden bir hasım olsaydı,<br>Gizlenebilirdim.</p> 
 <p><a name="an_55:13">55:13</a> Ama sensin, bana denk,<br>Yoldaşım, yakın arkadaşım.</p> 
 <p><a name="an_55:14">55:14</a> Birlikte tatlı tatlı yarenlik eder,<br>Toplulukla Tanrının evine giderdik.</p> 
 <p><a name="an_55:15">55:15</a> Ölüm yakalasın düşmanlarımı ansızın,<br>Diri diri ölüler diyarına insinler;<br>Çünkü içleri ve evleri kötülük dolu.</p> 
 <p><a name="an_55:16">55:16</a> Bense Tanrıya seslenirim,<br>RAB kurtarır beni.</p> 
 <p><a name="an_55:17">55:17</a> Sabah, öğlen, akşam kederimden feryat ederim,<br>O işitir sesimi.</p> 
 <p><a name="an_55:18">55:18</a> Bana karşı girişilen savaştan<br>Esenlikle kurtarır canımı,<br>Sayısı çok da olsa karşıtlarımın.</p> 
 <p><a name="an_55:19">55:19</a> Öncesizlikten bu yana tahtında oturan Tanrı,<br>Duyacak ve ezecek onları. --iSela<br>Çünkü hiç değişmiyor<br>Ve Tanrıdan korkmuyorlar.</p> 
 <p><a name="an_55:20">55:20</a> Yoldaşım dostlarına saldırarak<br>Yaptığı antlaşmayı bozdu.</p> 
 <p><a name="an_55:21">55:21</a> Ağzından bal damlar,<br>Ama yüreğinde savaş var.<br>Sözleri yağdan yumuşak,<br>Ama yalın birer kılıçtır.</p> 
 <p><a name="an_55:22">55:22</a> Yükünü RABbe bırak,<br>O sana destek olur.<br>Asla izin vermez<br>Doğru insanın sarsılmasına.</p> 
 <p><a name="an_55:23">55:23</a> Ama sen, ey Tanrı, ölüm çukuruna atacaksın kötüleri,<br>Günlerinin yarısını görmeyecek katillerle hainler;<br>Bense sana güveniyorum.</p> 
 <p><a name="an_56:1">56:1</a> Acı bana, ey Tanrı,<br>Çünkü ayak altında çiğniyor insanlar beni,<br>Gün boyu saldırıp eziyorlar.</p> 
 <p><a name="an_56:2">56:2</a> Düşmanlarım ayak altında çiğniyor beni her gün,<br>Küstahça saldırıyor çoğu.</p> 
 <p><a name="an_56:3">56:3</a> Sana güvenirim korktuğum zaman.</p> 
 <p><a name="an_56:4">56:4</a> Tanrıya, sözünü övdüğüm Tanrıya<br>Güvenirim ben, korkmam.<br>İnsan bana ne yapabilir?</p> 
 <p><a name="an_56:5">56:5</a> Gün boyu sözlerimi çarpıtıyorlar,<br>Hakkımda hep kötülük tasarlıyorlar.</p> 
 <p><a name="an_56:6">56:6</a> Fesatlık için uğraşıyor, pusuya yatıyor,<br>Adımlarımı gözlüyor, canımı almak istiyorlar.</p> 
 <p><a name="an_56:7">56:7</a> Kötülüklerinin cezasından kurtulacaklar mı?<br>Ey Tanrı, halkları öfkeyle yere çal!</p> 
 <p><a name="an_56:8">56:8</a> Çektiğim acıları kaydettin,<br>Gözyaşlarımı tulumunda biriktirdin!<br>Bunlar defterinde yazılı değil mi?</p> 
 <p><a name="an_56:9">56:9</a> Seslendiğim zaman,<br>Düşmanlarım geri çekilecek.  Biliyorum, Tanrı benden yana.</p> 
 <p><a name="an_56:10">56:10</a> Sözünü övdüğüm Tanrıya,<br>Sözünü övdüğüm RABbe,</p> 
 <p><a name="an_56:11">56:11</a> Tanrıya güvenirim ben, korkmam;<br>İnsan bana ne yapabilir?</p> 
 <p><a name="an_56:12">56:12</a> Ey Tanrı, sana adaklar adamıştım,<br>Şükran kurbanları sunmalıyım şimdi.</p> 
 <p><a name="an_56:13">56:13</a> Çünkü canımı ölümden kurtardın,<br>Ayaklarımı tökezlemekten korudun;<br>İşte yaşam ışığında, Tanrı huzurunda yürüyorum.</p> 
 <p><a name="an_57:1">57:1</a> Acı bana, ey Tanrı, acı,<br>Çünkü sana sığınıyorum;<br>Felaket geçinceye kadar,<br>Kanatlarının gölgesine sığınacağım.</p> 
 <p><a name="an_57:2">57:2</a> Yüce Tanrıya,<br>Benim için her şeyi yapan Tanrıya sesleniyorum.</p> 
 <p><a name="an_57:3">57:3</a> Gökten gönderip beni kurtaracak,<br>Beni ezmek isteyenleri azarlayacak, --iSela<br>Sevgisini, sadakatini gösterecektir.</p> 
 <p><a name="an_57:4">57:4</a> Aslanların arasındayım,<br>Alev kusan insanlar arasında yatarım,<br>Mızrak gibi, ok gibi dişleri,<br>Keskin kılıç gibi dilleri.</p> 
 <p><a name="an_57:5">57:5</a> Yüceliğini göster göklerin üstünde, ey Tanrı,<br>Görkemin bütün yeryüzünü kaplasın!</p> 
 <p><a name="an_57:6">57:6</a> Ayaklarım için ağ serdiler,<br>Çöktüm;<br>Yoluma çukur kazdılar,<br>İçine kendileri düştüler. --iSela</p> 
 <p><a name="an_57:7">57:7</a> Kararlıyım, ey Tanrı, kararlıyım,<br>Ezgiler, ilahiler söyleyeceğim.</p> 
 <p><a name="an_57:8">57:8</a> Uyan, ey canım,<br>Uyan, ey lir, ey çenk,<br>Seheri ben uyandırayım!</p> 
 <p><a name="an_57:9">57:9</a> Halkların arasında sana şükürler sunayım, ya Rab,<br>Ulusların arasında seni ilahilerle öveyim.</p> 
 <p><a name="an_57:10">57:10</a> Çünkü sevgin göklere erişir,<br>Sadakatin gökyüzüne ulaşır.</p> 
 <p><a name="an_57:11">57:11</a> Yüceliğini göster göklerin üstünde, ey Tanrı,<br>Görkemin bütün yeryüzünü kaplasın!</p> 
 <p><a name="an_58:1">58:1</a> Ey yöneticilerfü, gerçekten adil mi karar verirsiniz?<br>Doğru mu yargılarsınız insanları?</p> 
 <p><a name="an_58:2">58:2</a> Hayır! Hep haksızlık tasarlarsınız içinizde,<br>Zorbalık saçar elleriniz yeryüzüne.</p> 
 <p><a name="an_58:3">58:3</a> Kötüler daha ana rahmindeyken yoldan çıkar,<br>Doğdu doğalı yalan söyleyerek sapar.</p> 
 <p><a name="an_58:4">58:4</a> Zehirleri yılan zehiri gibidir.<br>Kulakları tıkalı bir kobrayı andırırlar,</p> 
 <p><a name="an_58:5">58:5</a> Usta büyücülerin,<br>Afsuncuların sesini duymak istemeyen bir kobrayı.</p> 
 <p><a name="an_58:6">58:6</a> Ey Tanrı, kır onların ağzında dişlerini,<br>Sök genç aslanların azı dişlerini, ya RAB!</p> 
 <p><a name="an_58:7">58:7</a> Akıp giden su gibi yok olsunlar.<br>Yaylarını gerince oklarının ucu kırılsın.</p> 
 <p><a name="an_58:8">58:8</a> Süründükçe eriyen sümüklüböceğe dönsünler.<br>Düşük çocuk gibi güneş yüzü görmesinler.</p> 
 <p><a name="an_58:9">58:9</a> Kazanlarınız diken ateşini daha duymadan,<br>Yaşı da kurusu da kasırgayla savrulacak kötülerin.</p> 
 <p><a name="an_58:10">58:10</a> Doğru adam alınan öcü görünce sevinecek<br>Ve ayaklarını kötünün kanında yıkayacak.</p> 
 <p><a name="an_58:11">58:11</a> O zaman insanlar, ‹‹Gerçekten doğrulara ödül var›› diyecek,<br>‹‹Gerçekten dünyayı yargılayan bir Tanrı var.››</p> 
 <p><a name="an_59:1">59:1</a> Kurtar beni düşmanlarımdan, ey Tanrım,<br>Kalem ol hasımlarıma karşı.</p> 
 <p><a name="an_59:2">59:2</a> Kurtar beni suç işleyenlerden,<br>Uzak tut kanlı katillerden.</p> 
 <p><a name="an_59:3">59:3</a> Bak, canımı almak için pusu kuruyorlar,<br>Güçlüler bana karşı birleşiyorlar,<br>Oysa başkaldırmadım, günahım yok, ya RAB.</p> 
 <p><a name="an_59:4">59:4</a> Suç işlemediğim halde,<br>Koşuşup hazırlanıyorlar.<br>Kalk bana yardım etmek için, halime bak!</p> 
 <p><a name="an_59:5">59:5</a> Sen, ya RAB, Her Şeye Egemen Tanrı,<br>İsrailin Tanrısı,<br>Uyan bütün ulusları cezalandırmak için,<br>Acıma bu suçlu hainlere! --iSela</p> 
 <p><a name="an_59:6">59:6</a> Akşam döner, köpek gibi hırlayıp<br>Sinsi sinsi kenti dolaşırlar.</p> 
 <p><a name="an_59:7">59:7</a> Bak, neler dökülür ağızlarından,<br>Kılıç çıkar dudaklarından.<br>‹‹Kim duyacak?›› derler.</p> 
 <p><a name="an_59:8">59:8</a> Ama sen onlara gülersin, ya RAB,<br>Bütün uluslarla eğlenirsin.</p> 
 <p><a name="an_59:9">59:9</a> Gücüm sensin, seni gözlüyorum,<br>Çünkü kalemsin, ey Tanrı.</p> 
 <p><a name="an_59:10">59:10</a> Tanrım sevgisiyle karşılar beni,<br>Bana düşmanlarımın yıkımını gösterir.</p> 
 <p><a name="an_59:11">59:11</a> Onları öldürme, yoksa halkım unutur,<br>Gücünle dağıt ve alçalt onları,<br>Ya Rab, kalkanımız bizim.</p> 
 <p><a name="an_59:12">59:12</a> Ağızlarının günahı, dudaklarından çıkan söz yüzünden,<br>Gururlarının tuzağına düşsünler.<br>Okudukları lanet, söyledikleri yalan yüzünden</p> 
 <p><a name="an_59:13">59:13</a> Yok et onları gazabınla, yok et, tükensinler;<br>Bilsinler ki, Tanrının egemenliği Yakup soyundan<br>Yeryüzünün ucuna kadar ulaşır. --iSela</p> 
 <p><a name="an_59:14">59:14</a> Akşam döner, köpek gibi hırlayıp<br>Sinsi sinsi kenti dolaşırlar.</p> 
 <p><a name="an_59:15">59:15</a> Yiyecek bulmak için gezerler,<br>Doymazlarsa ulurlar.</p> 
 <p><a name="an_59:16">59:16</a> Bense gücün için sabah ezgiler söyleyecek,<br>Sevgini sevinçle dile getireceğim.<br>Çünkü sen bana kale,<br>Sıkıntılı günümde sığınak oldun.</p> 
 <p><a name="an_59:17">59:17</a> Gücüm sensin, seni ilahilerle öveceğim,<br>Çünkü kalem, beni seven Tanrı sensin.</p> 
 <p><a name="an_60:1">60:1</a> Bizi reddettin, parladın bize karşı, ey Tanrı,<br>Öfkelendin; eski halimize döndür bizi!</p> 
 <p><a name="an_60:2">60:2</a> Salladın yeri, yarıklar açtın;<br>Onar çatlaklarını, çünkü yer sarsılıyor.</p> 
 <p><a name="an_60:3">60:3</a> Halkına sıkıntı çektirdin,<br>Sersemletici bir şarap içirdin bize.</p> 
 <p><a name="an_60:4">60:4</a> Sancak verdin senden korkanlara,<br>Okçulara karşı açsınlar diye. --iSela</p> 
 <p><a name="an_60:5">60:5</a> Kurtar bizi sağ elinle, yardım et,<br>Sevdiklerin özgürlüğe kavuşsun diye!</p> 
 <p><a name="an_60:6">60:6</a> Tanrı şöyle konuştu kutsal yerinde:<br>‹‹Şekemi sevinçle bölüştürecek,<br>Sukkot Vadisini ölçeceğim.</p> 
 <p><a name="an_60:7">60:7</a> Gilat benimdir, Manaşşe de benim,<br>Efrayim miğferim,<br>Yahuda asam.</p> 
 <p><a name="an_60:8">60:8</a> Moav yıkanma leğenim,<br>Edomun üzerine çarığımı fırlatacağım,<br>Filiste zaferle haykıracağım.›› fırlatılması, bir yerin sahiplenilmesi anlamına geliyordu.</p> 
 <p><a name="an_60:9">60:9</a> Kim beni surlu kente götürecek?<br>Kim bana Edoma kadar yol gösterecek?</p> 
 <p><a name="an_60:10">60:10</a> Ey Tanrı, sen bizi reddetmedin mi?<br>Ordularımıza öncülük etmiyor musun artık?</p> 
 <p><a name="an_60:11">60:11</a> Yardım et bize düşmana karşı,<br>Çünkü boştur insan yardımı.</p> 
 <p><a name="an_60:12">60:12</a> Tanrı'yla zafer kazanırız,<br>O çiğner düşmanlarımızı.</p> 
 <p><a name="an_61:1">61:1</a> Ey Tanrı, yakarışımı işit,<br>Duama kulak ver!</p> 
 <p><a name="an_61:2">61:2</a> Sana seslenirim yeryüzünün öbür ucundan,<br>Yüreğime hüzün çökünce.  Erişemeyeceğim yüksek bir kayaya çıkar beni,</p> 
 <p><a name="an_61:3">61:3</a> Çünkü sen benim için sığınak,<br>Düşmana karşı güçlü bir kule oldun.</p> 
 <p><a name="an_61:4">61:4</a> Çadırında sonsuza dek oturmak<br>Ve kanatlarının gölgesine sığınmak isterim. --iSela</p> 
 <p><a name="an_61:5">61:5</a> Çünkü sen, ey Tanrı, adaklarımı duydun,<br>Adından korkanların mirasını bana verdin.</p> 
 <p><a name="an_61:6">61:6</a> Kralın günlerine gün kat,<br>Yılları yüzyıllar olsun!</p> 
 <p><a name="an_61:7">61:7</a> Tanrının huzurunda sonsuza dek tahtında otursun;<br>Onu sevgin ve sadakatinle koru!</p> 
 <p><a name="an_61:8">61:8</a> O zaman adını hep ilahilerle öveceğim,<br>Her gün adaklarımı yerine getireceğim.</p> 
 <p><a name="an_62:1">62:1</a> Canım yalnız Tanrıda huzur bulur,<br>Kurtuluşum Ondan gelir.</p> 
 <p><a name="an_62:2">62:2</a> Tek kayam, kurtuluşum,<br>Kalem Odur, asla sarsılmam.</p> 
 <p><a name="an_62:3">62:3</a> Birini ezmek için daha ne vakte kadar<br>Hep birlikte üstüne saldıracaksınız,<br>Eğri bir duvara,<br>Yerinden oynamış bir çite saldırır gibi?</p> 
 <p><a name="an_62:4">62:4</a> Tek düşünceleri onu doruktan indirmektir.<br>Yalandan zevk alırlar.<br>Ağızlarıyla hayırdua ederken,<br>İçlerinden lanet okurlar. --iSela</p> 
 <p><a name="an_62:5">62:5</a> Ey canım, yalnız Tanrıda huzur bul,<br>Çünkü umudum Ondadır.</p> 
 <p><a name="an_62:6">62:6</a> Tek kayam, kurtuluşum,<br>Kalem Odur, sarsılmam.</p> 
 <p><a name="an_62:7">62:7</a> Kurtuluşum ve onurum Tanrıya bağlıdır,<br>Güçlü kayam, sığınağım Odur.</p> 
 <p><a name="an_62:8">62:8</a> Ey halkım, her zaman Ona güven,<br>İçini dök Ona,<br>Çünkü Tanrı sığınağımızdır. --iSela</p> 
 <p><a name="an_62:9">62:9</a> Sıradan insan ancak bir soluk,<br>Soylu insansa bir yalandır.<br>Tartıya konduğunda ikisi birlikte soluktan hafiftir.</p> 
 <p><a name="an_62:10">62:10</a> Zorbalığa güvenmeyin, yağma malla övünmeyin;<br>Varlığınız artsa bile, ona gönül bağlamayın.</p> 
 <p><a name="an_62:11">62:11</a> Tanrı bir şey söyledi,<br>Ben iki şey duydum:<br>Güç Tanrınındır,</p> 
 <p><a name="an_62:12">62:12</a> Sevgi de senin, ya Rab!<br>Çünkü sen herkese, yaptığının karşılığını verirsin.</p> 
 <p><a name="an_63:1">63:1</a> Ey Tanrı, sensin benim Tanrım,<br>Seni çok özlüyorum,<br>Canım sana susamış,<br>Kurak, yorucu, susuz bir diyarda,<br>Bütün varlığımla seni arıyorum.</p> 
 <p><a name="an_63:2">63:2</a> Kutsal yerde baktım sana,<br>Gücünü, görkemini görmek için.</p> 
 <p><a name="an_63:3">63:3</a> Senin sevgin yaşamdan iyidir,<br>Bu yüzden dudaklarım seni yüceltir.</p> 
 <p><a name="an_63:4">63:4</a> Ömrümce sana övgüler sunacağım,<br>Senin adınla ellerimi kaldıracağım.</p> 
 <p><a name="an_63:5">63:5</a> Zengin yiyeceklere doyarcasına doyacağım sana,<br>Şakıyan dudaklarla ağzım sana övgüler sunacak.</p> 
 <p><a name="an_63:6">63:6</a> Yatağıma uzanınca seni anarım,<br>Gece boyunca derin derin seni düşünürüm.</p> 
 <p><a name="an_63:7">63:7</a> Çünkü sen bana yardımcı oldun,<br>Kanatlarının gölgesinde sevincimi dile getiririm.</p> 
 <p><a name="an_63:8">63:8</a> Canım sana sımsıkı sarılır,<br>Sağ elin bana destek olur.</p> 
 <p><a name="an_63:9">63:9</a> Ama canımı almak isteyenler,<br>Yerin derinliklerine inecek,</p> 
 <p><a name="an_63:10">63:10</a> Kılıcın ağzına atılacak,<br>Çakallara yem olacak.</p> 
 <p><a name="an_63:11">63:11</a> Kralsa Tanrı'da sevinç bulacak.<br>Tanrı'nın adıyla ant içenlerin hepsi övünecek,<br>Yalancıların ağzıysa kapanacak.</p> 
 <p><a name="an_64:1">64:1</a> Ey Tanrı, kulak ver sesime yakındığım zaman,<br>Hayatımı düşman korkusundan koru.</p> 
 <p><a name="an_64:2">64:2</a> Kötülerin gizli tasarılarından,<br>O suçlu güruhun şamatasından esirge beni.</p> 
 <p><a name="an_64:3">64:3</a> Onlar dillerini kılıç gibi bilemiş,<br>Acı sözlerini ok gibi hedefe yöneltmişler,</p> 
 <p><a name="an_64:4">64:4</a> Pusularından masum insanın üzerine atmak için.<br>Ansızın vururlar, hiç çekinmeden.</p> 
 <p><a name="an_64:5">64:5</a> Birbirlerini kötülük yapmaya iter,<br>Gizli tuzaklar tasarlarken,<br>‹‹Kim görecek?›› derler.</p> 
 <p><a name="an_64:6">64:6</a> Haksızlık yapmayı düşünür,<br>‹‹Kusursuz bir plan yaptık!›› derler.<br>İnsanın içi ve yüreği derin bir sırdır, bilinmez.</p> 
 <p><a name="an_64:7">64:7</a> Ama Tanrı onlara ok atacak,<br>Ansızın yaralanacaklar.</p> 
 <p><a name="an_64:8">64:8</a> Dilleri yüzünden yıkıma uğrayacaklar,<br>Hallerini gören herkes alayla baş sallayacak.</p> 
 <p><a name="an_64:9">64:9</a> Bütün insanlar korkuya kapılacak,<br>Tanrının işini duyuracak,<br>Onun yaptıkları üzerinde düşünecekler.</p> 
 <p><a name="an_64:10">64:10</a> Doğru insan RAB'de sevinç bulacak,<br>O'na sığınacak,<br>Bütün temiz yürekliler O'nu övecek.</p> 
 <p><a name="an_65:1">65:1</a> Ey Tanrı, Siyonda seni övgü bekliyor,<br>Yerine getirilecek sana adanan adaklar. Masoretik metin ‹‹Senin için sessizlik övgü››.</p> 
 <p><a name="an_65:2">65:2</a> Ey sen, duaları işiten,<br>Bütün insanlar sana gelecek.</p> 
 <p><a name="an_65:3">65:3</a> Suçlarımızın altında ezildik,<br>Ama sen isyanlarımızı bağışlarsın.</p> 
 <p><a name="an_65:4">65:4</a> Ne mutlu avlularında otursun diye<br>Seçip kendine yaklaştırdığın kişiye!<br>Evinin, kutsal tapınağının<br>Nimetlerine doyacağız.</p> 
 <p><a name="an_65:5">65:5</a> Ey bizi kurtaran Tanrı,<br>Müthiş işler yaparak<br>Zaferle yanıtlarsın bizi.<br>Sen yeryüzünün dört bucağında,<br>Uzak denizlerdekilerin umudusun;</p> 
 <p><a name="an_65:6">65:6</a> Kudret kuşanan,<br>Gücüyle dağları kuran,</p> 
 <p><a name="an_65:7">65:7</a> Denizlerin kükremesini,<br>Dalgaların gümbürtüsünü,<br>Halkların kargaşasını yatıştıran sensin.</p> 
 <p><a name="an_65:8">65:8</a> Dünyanın öbür ucunda yaşayanlar<br>Korkuya kapılır senin belirtilerin karşısında.<br>Doğudan batıya kadar insanlara<br>Sevinç çığlıkları attırırsın.</p> 
 <p><a name="an_65:9">65:9</a> Toprağa bakar, çok verimli kılarsın,<br>Onu zenginliğe boğarsın.<br>Ey Tanrı, ırmakların suyla doludur,<br>İnsanlara tahıl sağlarsın,<br>Çünkü sen toprağı şöyle hazırlarsın:</p> 
 <p><a name="an_65:10">65:10</a> Sabanın açtığı yarıkları bolca sular,<br>Sırtlarını düzlersin.<br>Yağmurla toprağı yumuşatır,<br>Ürünlerine bereket katarsın.</p> 
 <p><a name="an_65:11">65:11</a> İyiliklerinle yılı taçlandırırsın,<br>Arabalarının geçtiği yollardan bolluk akar,</p> 
 <p><a name="an_65:12">65:12</a> Otlaklar yeşillenir,<br>Tepeler sevince bürünür,</p> 
 <p><a name="an_65:13">65:13</a> Çayırlar sürülerle bezenir,<br>Vadiler ekinle örtünür,<br>Sevinçten haykırır, ezgi söylerler.</p> 
 <p><a name="an_66:1">66:1</a> Ey yeryüzündeki bütün insanlar,<br>Tanrıya sevinç çığlıkları atın!</p> 
 <p><a name="an_66:2">66:2</a> Adının yüceliğine ilahiler söyleyin,<br>Ona görkemli övgüler sunun!</p> 
 <p><a name="an_66:3">66:3</a> ‹‹Ne müthiş işlerin var!›› deyin Tanrıya,<br>‹‹Öyle büyük gücün var ki,<br>Düşmanların eğiliyor önünde.</p> 
 <p><a name="an_66:4">66:4</a> Bütün yeryüzü sana tapınıyor,<br>İlahiler okuyor, adını ilahilerle övüyor.›› --iSela</p> 
 <p><a name="an_66:5">66:5</a> Gelin, bakın Tanrının neler yaptığına!<br>Ne müthiş işler yaptı insanlar arasında:</p> 
 <p><a name="an_66:6">66:6</a> Denizi karaya çevirdi,<br>Atalarımız yaya geçtiler ırmaktan.<br>Yaptığına sevindik orada.</p> 
 <p><a name="an_66:7">66:7</a> Kudretiyle sonsuza dek egemenlik sürer,<br>Gözleri ulusları süzer;<br>Başkaldıranlar gurura kapılmasın! --iSela</p> 
 <p><a name="an_66:8">66:8</a> Ey halklar, Tanrımıza şükredin,<br>Övgülerini duyurun.</p> 
 <p><a name="an_66:9">66:9</a> Hayatımızı koruyan,<br>Ayaklarımızın kaymasına izin vermeyen Odur.</p> 
 <p><a name="an_66:10">66:10</a> Sen bizi sınadın, ey Tanrı,<br>Gümüş arıtır gibi arıttın.</p> 
 <p><a name="an_66:11">66:11</a> Ağa düşürdün bizi,<br>Sırtımıza ağır yük vurdun.</p> 
 <p><a name="an_66:12">66:12</a> İnsanları başımıza çıkardın,<br>Ateşten, sudan geçtik.<br>Ama sonra bizi bolluğa kavuşturdun.</p> 
 <p><a name="an_66:13">66:13</a> Yakmalık sunularla evine gireceğim,<br>Adaklarımı yerine getireceğim,</p> 
 <p><a name="an_66:14">66:14</a> Sıkıntı içindeyken dudaklarımdan dökülen,<br>Ağzımdan çıkan adakları.</p> 
 <p><a name="an_66:15">66:15</a> Yakılan koçların dumanıyla semiz hayvanlardan<br>Sana yakmalık sunular sunacağım,<br>Tekeler, sığırlar kurban edeceğim. --iSela</p> 
 <p><a name="an_66:16">66:16</a> Gelin, dinleyin, ey sizler, Tanrıdan korkanlar,<br>Benim için neler yaptığını size anlatayım.</p> 
 <p><a name="an_66:17">66:17</a> Ağzımla Ona yakardım,<br>Övgüsü dilimden düşmedi.</p> 
 <p><a name="an_66:18">66:18</a> Yüreğimde kötülüğe yer verseydim,<br>Rab beni dinlemezdi.</p> 
 <p><a name="an_66:19">66:19</a> Oysa Tanrı dinledi beni,<br>Kulak verdi duamın sesine.</p> 
 <p><a name="an_66:20">66:20</a> Övgüler olsun Tanrı'ya,<br>Çünkü duamı geri çevirmedi,<br>Sevgisini benden esirgemedi.</p> 
 <p><a name="an_67:1">67:1</a> Tanrı bize lütfetsin, bolluk versin,<br>Yüzünün ışığı üzerimize parlasın. --iSela</p> 
 <p><a name="an_67:2">67:2</a> Öyle ki, yeryüzünde yolun,<br>Bütün uluslar arasında kurtarıcı gücün bilinsin.</p> 
 <p><a name="an_67:3">67:3</a> Halklar sana şükretsin, ey Tanrı,<br>Bütün halklar sana şükretsin!</p> 
 <p><a name="an_67:4">67:4</a> Uluslar sevinsin, sevinçten çığlık atsın,<br>Çünkü sen halkları adaletle yargılarsın,<br>Yeryüzündeki uluslara yol gösterirsin. --iSela</p> 
 <p><a name="an_67:5">67:5</a> Halklar sana şükretsin, ey Tanrı,<br>Bütün halklar sana şükretsin!</p> 
 <p><a name="an_67:6">67:6</a> Toprak ürününü verdi,<br>Tanrı, Tanrımız, bizi bolluğa kavuştursun.</p> 
 <p><a name="an_67:7">67:7</a> Tanrı bize bolluk versin,<br>Dünyanın dört bucağındakiler O'ndan korksun!</p> 
 <p><a name="an_68:1">68:1</a> Kalksın Tanrı, dağılsın düşmanları,<br>Kaçsın önünden Ondan nefret edenler!</p> 
 <p><a name="an_68:2">68:2</a> Dağıtsın onları dağılan duman gibi;<br>Ateşin karşısında eriyen balmumu gibi<br>Yok olsun kötüler Tanrının önünde!</p> 
 <p><a name="an_68:3">68:3</a> Ancak doğrular sevinsin,<br>Bayram etsinler Tanrının önünde,<br>Neşeyle coşsunlar.</p> 
 <p><a name="an_68:4">68:4</a> Tanrıya ezgiler söyleyin, adını ilahilerle övün,<br>Çölleri geçecek biniciye yol hazırlayın;<br>Onun adı RABdir, bayram edin önünde! ‹‹Bulutlara binmiş olana ezgiler sunun››.</p> 
 <p><a name="an_68:5">68:5</a> Kutsal konutundaki Tanrı,<br>Öksüzlerin babası, dul kadınların savunucusudur.</p> 
 <p><a name="an_68:6">68:6</a> Tanrı kimsesizlere ev verir,<br>Tutsakları özgürlüğe ve gönence kavuşturur,<br>Ama başkaldıranlar kurak yerde oturur.</p> 
 <p><a name="an_68:7">68:7</a> Ey Tanrı, sen halkına öncülük ettiğinde,<br>Çölde yürüdüğünde, --iSela</p> 
 <p><a name="an_68:8">68:8</a> Yer sarsıldı,<br>Göklerden yağmur boşandı Tanrının önünde,<br>Sina Dağı sarsıldı<br>Tanrının, İsrailin Tanrısının önünde.</p> 
 <p><a name="an_68:9">68:9</a> Bol yağmurlar yağdırdın, ey Tanrı,<br>Canlandırdın yorgun düşen yurdunu.</p> 
 <p><a name="an_68:10">68:10</a> Halkın oraya yerleşti,<br>İyiliğinle mazlumların geçimini sağladın, ey Tanrı.</p> 
 <p><a name="an_68:11">68:11</a> Rab buyruk verdi,<br>Büyük bir kadın topluluğu duyurdu müjdeyi:</p> 
 <p><a name="an_68:12">68:12</a> ‹‹Kaçıyor, kaçıyor orduların kralları!<br>Evi bekleyen kadınlar ganimeti paylaşıyor.</p> 
 <p><a name="an_68:13">68:13</a> Ağılların arasında uyurken,<br>Kanatları gümüş, tüyleri pırıl pırıl altınla kaplı<br>Bir güvercine benzersiniz.››</p> 
 <p><a name="an_68:14">68:14</a> Her Şeye Gücü Yeten, kralları dağıtırken,<br>Sanki Salmon Dağına kar yağıyordu.</p> 
 <p><a name="an_68:15">68:15</a> Ey Başan Dağı, Tanrı Dağı!<br>Ey Başan Dağı, dorukları ulu dağ!</p> 
 <p><a name="an_68:16">68:16</a> Ey ulu dağlar, niçin yan gözle bakıyorsunuz<br>Tanrının yerleşmek için seçtiği dağa?<br>Evet, RAB orada sonsuza dek oturacaktır.</p> 
 <p><a name="an_68:17">68:17</a> Tanrının savaş arabaları sayısızdır,<br>Rab kutsallık içinde Sinadan geldi.</p> 
 <p><a name="an_68:18">68:18</a> Sen yükseğe çıktın, tutsakları peşine taktın,<br>İnsanlardan, başkaldıranlardan bile armağanlar aldın,<br>Oraya yerleşmek için, ya RAB Tanrı.</p> 
 <p><a name="an_68:19">68:19</a> Her gün yükümüzü taşıyan Rabbe,<br>Bizi kurtaran Tanrıya övgüler olsun. --iSela</p> 
 <p><a name="an_68:20">68:20</a> Tanrımız kurtarıcı bir Tanrıdır,<br>Ölümden kurtarış yalnız Egemen RABbe özgüdür.</p> 
 <p><a name="an_68:21">68:21</a> Kuşkusuz Tanrı düşmanlarının başını,<br>Suçlu yaşayanların kıllı kafasını ezer.</p> 
 <p><a name="an_68:22">68:22</a> Rab, ‹‹Onları Başandan,<br>Denizin derinliklerinden geri getireceğim›› der,</p> 
 <p><a name="an_68:23">68:23</a> ‹‹Öyle ki, ayaklarını düşmanlarının kanına batırasın,<br>Köpeklerinin dili de onlardan payını alsın.››</p> 
 <p><a name="an_68:24">68:24</a> Ey Tanrı, senin zafer alayını,<br>Tanrımın, Kralımın kutsal yere törenle gelişini gördüler:</p> 
 <p><a name="an_68:25">68:25</a> Başta okuyucular, arkada çalgıcılar,<br>Ortada tef çalan genç kızlar.</p> 
 <p><a name="an_68:26">68:26</a> ‹‹Ey sizler, İsrail soyundan gelenler,<br>Toplantılarınızda Tanrıya, RABbe övgüler sunun!››</p> 
 <p><a name="an_68:27">68:27</a> Önde en küçük oymak Benyamin,<br>Kalabalık halinde Yahuda önderleri,<br>Zevulun ve Naftali önderleri oradalar!</p> 
 <p><a name="an_68:28">68:28</a> Ey Tanrı, Yeruşalimdeki tapınağından göster gücünü,<br>Bizim için kullandığın gücünü, ey Tanrı.<br>Krallar sana armağanlar sunacak.</p> 
 <p><a name="an_68:30">68:30</a> Azarla kamışlar arasında yaşayan hayvanı,<br>Halkların buzağılarıyla boğalar sürüsünü,<br>Çiğne ayaklarınla gümüşe gönül verenleri,<br>Dağıt savaştan zevk alan halkları! boğalar›› ise irili ufaklı ulusları simgelemektedir.</p> 
 <p><a name="an_68:31">68:31</a> Mısırdan elçiler gelecek,<br>Kûşlular ellerini Tanrıya doğru kaldırıverecek.</p> 
 <p><a name="an_68:32">68:32</a> Ey yeryüzünün krallıkları, Tanrıya ezgiler söyleyin,<br>İlahilerle övün Rabbi, --iSela</p> 
 <p><a name="an_68:33">68:33</a> Göklere, kadim göklere binmiş olanı.<br>İşte sesiyle, güçlü sesiyle gürlüyor!</p> 
 <p><a name="an_68:34">68:34</a> Tanrının gücünü tanıyın;<br>Onun yüceliği İsrailin üzerinde,<br>Gücü göklerdedir.</p> 
 <p><a name="an_68:35">68:35</a> Ne heybetlisin, ey Tanrı, tapınağında!<br>İsrail'in Tanrısı'na,<br>Halkına güç, kudret veren Tanrı'ya övgüler olsun!</p> 
 <p><a name="an_69:1">69:1</a> Kurtar beni, ey Tanrı,<br>Sular boyuma ulaştı.</p> 
 <p><a name="an_69:2">69:2</a> Dipsiz batağa gömülüyorum,<br>Basacak yer yok.<br>Derin sulara battım,<br>Sellere kapıldım.</p> 
 <p><a name="an_69:3">69:3</a> Tükendim feryat etmekten,<br>Boğazım kurudu;<br>Gözlerimin feri sönüyor<br>Tanrımı beklemekten.</p> 
 <p><a name="an_69:4">69:4</a> Yok yere benden nefret edenler<br>Saçlarımdan daha çok.<br>Kalabalıktır canıma kasteden haksız düşmanlarım.<br>Çalmadığım malı nasıl geri verebilirim?</p> 
 <p><a name="an_69:5">69:5</a> Akılsızlığımı biliyorsun, ey Tanrı,<br>Suçlarım senden gizli değil.</p> 
 <p><a name="an_69:6">69:6</a> Ya Rab, Her Şeye Egemen RAB,<br>Utanmasın sana umut bağlayanlar benim yüzümden!<br>Ey İsrailin Tanrısı,<br>Benim yüzümden sana yönelenler rezil olmasın!</p> 
 <p><a name="an_69:7">69:7</a> Senin uğruna hakarete katlandım,<br>Utanç kapladı yüzümü.</p> 
 <p><a name="an_69:8">69:8</a> Kardeşlerime yabancı,<br>Annemin öz oğullarına uzak kaldım.</p> 
 <p><a name="an_69:9">69:9</a> Çünkü evin için gösterdiğim gayret beni yiyip bitirdi,<br>Sana edilen hakaretlere ben uğradım.</p> 
 <p><a name="an_69:10">69:10</a> Oruç tutup ağlayınca,<br>Yine hakarete uğradım.</p> 
 <p><a name="an_69:11">69:11</a> Çula büründüğüm zaman<br>Alay konusu oldum.</p> 
 <p><a name="an_69:12">69:12</a> Kent kapısında oturanlar beni çekiştiriyor,<br>Sarhoşların türküsü oldum.</p> 
 <p><a name="an_69:13">69:13</a> Ama benim duam sanadır, ya RAB.<br>Ey Tanrı, sevginin bolluğuyla,<br>Güvenilir kurtarışınla uygun gördüğünde<br>Yanıtla beni.</p> 
 <p><a name="an_69:14">69:14</a> Beni çamurdan kurtar,<br>İzin verme batmama;<br>Benden nefret edenlerden,<br>Derin sulardan kurtulayım.</p> 
 <p><a name="an_69:15">69:15</a> Seller beni sürüklemesin,<br>Engin beni yutmasın,<br>Ölüm çukuru ağzını üstüme kapamasın.</p> 
 <p><a name="an_69:16">69:16</a> Yanıt ver bana, ya RAB,<br>Çünkü sevgin iyidir.<br>Yüzünü çevir bana büyük merhametinle!</p> 
 <p><a name="an_69:17">69:17</a> Kulundan yüzünü gizleme,<br>Çünkü sıkıntıdayım, hemen yanıtla beni!</p> 
 <p><a name="an_69:18">69:18</a> Yaklaş bana, kurtar canımı,<br>Al başımdan düşmanlarımı.</p> 
 <p><a name="an_69:19">69:19</a> Bana nasıl hakaret edildiğini,<br>Utandığımı, rezil olduğumu biliyorsun;<br>Düşmanlarımın hepsi senin önünde.</p> 
 <p><a name="an_69:20">69:20</a> Hakaret kalbimi kırdı, dertliyim,<br>Acılarımı paylaşacak birini bekledim, çıkmadı,<br>Avutacak birini aradım, bulamadım.</p> 
 <p><a name="an_69:21">69:21</a> Yiyeceğime zehir kattılar,<br>Sirke içirdiler susadığımda.</p> 
 <p><a name="an_69:22">69:22</a> Önlerindeki sofra tuzak olsun onlara,<br>Yandaşları için kapan olsun!</p> 
 <p><a name="an_69:23">69:23</a> Gözleri kararsın, göremesinler!<br>Bellerini hep bükük tut!</p> 
 <p><a name="an_69:24">69:24</a> Gazabını yağdır üzerlerine,<br>Öfkenin ateşi yapışsın yakalarına!</p> 
 <p><a name="an_69:25">69:25</a> Issız kalsın konakları,<br>Çadırlarında oturan olmasın!</p> 
 <p><a name="an_69:26">69:26</a> Çünkü senin vurduğun insanlara zulmediyor,<br>Yaraladığın insanların acısını konuşuyorlar.</p> 
 <p><a name="an_69:27">69:27</a> Ceza yağdır başlarına,<br>Senin tarafından aklanmasınlar!</p> 
 <p><a name="an_69:28">69:28</a> Yaşam kitabından silinsin adları,<br>Doğrularla yan yana yazılmasınlar!</p> 
 <p><a name="an_69:29">69:29</a> Bense ezilmiş ve kederliyim,<br>Senin kurtarışın, ey Tanrı, bana bir kale olsun!</p> 
 <p><a name="an_69:30">69:30</a> Tanrının adını ezgilerle öveceğim,<br>Şükranlarımla Onu yücelteceğim.</p> 
 <p><a name="an_69:31">69:31</a> RABbi bir öküzden,<br>Boynuzlu, tırnaklı bir boğadan<br>Daha çok hoşnut eder bu.</p> 
 <p><a name="an_69:32">69:32</a> Mazlumlar bunu görünce sevinsin,<br>Ey Tanrıya yönelen sizler, yüreğiniz canlansın.</p> 
 <p><a name="an_69:33">69:33</a> Çünkü RAB yoksulları işitir,<br>Kendi tutsak halkını hor görmez.</p> 
 <p><a name="an_69:34">69:34</a> Ona övgüler sunun, ey yer, gök,<br>Denizler ve onlardaki bütün canlılar!</p> 
 <p><a name="an_69:35">69:35</a> Çünkü Tanrı Siyonu kurtaracak,<br>Yahuda kentlerini onaracak;<br>Halk oraya yerleşip sahibi olacak.</p> 
 <p><a name="an_69:36">69:36</a> Kullarının çocukları orayı miras alacak,<br>O'nun adını sevenler orada oturacak.</p> 
 <p><a name="an_70:1">70:1</a> Ey Tanrı, kurtar beni!<br>Yardımıma koş, ya RAB!</p> 
 <p><a name="an_70:2">70:2</a> Utansın canımı almaya çalışanlar,<br>Yüzleri kızarsın!<br>Geri dönsün zararımı isteyenler,<br>Rezil olsunlar!</p> 
 <p><a name="an_70:3">70:3</a> Bana, ‹‹Oh! Oh!›› çekenler<br>Geri çekilsin utançlarından!</p> 
 <p><a name="an_70:4">70:4</a> Sende neşe ve sevinç bulsun<br>Bütün sana yönelenler!<br>‹‹Tanrı yücedir!›› desin hep<br>Senin kurtarışını özleyenler!</p> 
 <p><a name="an_70:5">70:5</a> Bense, mazlum ve yoksulum,<br>Ey Tanrı, yardımıma koş!<br>Yardımcım ve kurtarıcım sensin,<br>Geç kalma, ya RAB!</p> 
 <p><a name="an_71:1">71:1</a> Ya RAB, sana sığınıyorum,<br>Utandırma beni hiçbir zaman!</p> 
 <p><a name="an_71:2">71:2</a> Adaletinle kurtar beni, tehlikeden uzaklaştır,<br>Kulak ver bana, kurtar beni!</p> 
 <p><a name="an_71:3">71:3</a> Sığınacak kayam ol,<br>Her zaman başvurabileceğim;<br>Buyruk ver, kurtulayım,<br>Çünkü kayam ve kalem sensin.</p> 
 <p><a name="an_71:4">71:4</a> Ey Tanrım, kurtar beni<br>Kötünün elinden, haksızın, gaddarın pençesinden!</p> 
 <p><a name="an_71:5">71:5</a> Çünkü umudum sensin, ey Egemen RAB,<br>Gençliğimden beri dayanağım sensin.</p> 
 <p><a name="an_71:6">71:6</a> Doğduğum günden beri sana güveniyorum,<br>Beni ana rahminden çıkaran sensin.<br>Övgülerim hep sanadır.</p> 
 <p><a name="an_71:7">71:7</a> Birçokları için iyi bir örnek oldum,<br>Çünkü sen güçlü sığınağımsın.</p> 
 <p><a name="an_71:8">71:8</a> Ağzımdan sana övgü eksilmez,<br>Gün boyu yüceliğini anarım.</p> 
 <p><a name="an_71:9">71:9</a> Yaşlandığımda beni reddetme,<br>Gücüm tükendiğinde beni terk etme!</p> 
 <p><a name="an_71:10">71:10</a> Çünkü düşmanlarım benden söz ediyor,<br>Beni öldürmek isteyenler birbirine danışıyor,</p> 
 <p><a name="an_71:11">71:11</a> ‹‹Tanrı onu terk etti›› diyorlar,<br>‹‹Kovalayıp yakalayın,<br>Kurtaracak kimsesi yok!››</p> 
 <p><a name="an_71:12">71:12</a> Ey Tanrı, benden uzak durma,<br>Tanrım, yardımıma koş!</p> 
 <p><a name="an_71:13">71:13</a> Utansın, yok olsun beni suçlayanlar,<br>Utanca, rezalete bürünsün kötülüğümü isteyenler.</p> 
 <p><a name="an_71:14">71:14</a> Ama ben her zaman umutluyum,<br>Sana övgü üstüne övgü dizeceğim.</p> 
 <p><a name="an_71:15">71:15</a> Gün boyu senin zaferini,<br>Kurtarışını anlatacağım,<br>Ölçüsünü bilmesem de.</p> 
 <p><a name="an_71:16">71:16</a> Ey Egemen RAB, gelip yiğitliklerini,<br>Senin, yalnız senin zaferini duyuracağım.</p> 
 <p><a name="an_71:17">71:17</a> Ey Tanrı, çocukluğumdan beri beni sen yetiştirdin,<br>Senin harikalarını hâlâ anlatıyorum.</p> 
 <p><a name="an_71:18">71:18</a> Yaşlanıp saçlarıma ak düşse bile<br>Terk etme beni, ey Tanrı,<br>Gücünü gelecek kuşağa,<br>Kudretini sonrakilere anlatana dek.</p> 
 <p><a name="an_71:19">71:19</a> Ey Tanrı, doğruluğun göklere erişiyor,<br>Büyük işler yaptın,<br>Senin gibisi var mı, ey Tanrı?</p> 
 <p><a name="an_71:20">71:20</a> Sen ki, bana birçok kötü sıkıntı gösterdin,<br>Bana yeniden yaşam verecek,<br>Beni toprağın derinliklerinden çıkaracaksın.</p> 
 <p><a name="an_71:21">71:21</a> Saygınlığımı artıracak,<br>Yine beni avutacaksın.</p> 
 <p><a name="an_71:22">71:22</a> Ben de seni,<br>Senin sadakatini çenkle öveceğim, ey Tanrım,<br>Lir çalarak seni ilahilerle öveceğim,<br>Ey İsrailin Kutsalı!</p> 
 <p><a name="an_71:23">71:23</a> Seni ilahilerle överken,<br>Dudaklarımla, varlığımla sevincimi dile getireceğim,<br>Çünkü sen beni kurtardın.</p> 
 <p><a name="an_71:24">71:24</a> Dilim gün boyu senin zaferinden söz edecek,<br>Çünkü kötülüğümü isteyenler<br>Utanıp rezil oldu.</p> 
 <p><a name="an_72:1">72:1</a> Ey Tanrı, adaletini krala,<br>Doğruluğunu kral oğluna armağan et.</p> 
 <p><a name="an_72:2">72:2</a> Senin halkını doğrulukla,<br>Mazlum kullarını adilce yargılasın!</p> 
 <p><a name="an_72:3">72:3</a> Dağlar, tepeler,<br>Halka adilce gönenç getirsin!</p> 
 <p><a name="an_72:4">72:4</a> Mazlumlara hakkını versin,<br>Yoksulların çocuklarını kurtarsın,<br>Zalimleriyse ezsin!</p> 
 <p><a name="an_72:5">72:5</a> Güneş ve ay durdukça,<br>Kral kuşaklar boyunca yaşasın; metin ‹‹Kuşaklar boyunca senden korksunlar.››</p> 
 <p><a name="an_72:6">72:6</a> Yeni biçilmiş çayıra düşen yağmur gibi,<br>Toprağı sulayan bereketli yağmurlar gibi olsun!</p> 
 <p><a name="an_72:7">72:7</a> Onun günlerinde doğruluk serpilip gelişsin,<br>Ay ışıdığı sürece esenlik artsın!</p> 
 <p><a name="an_72:8">72:8</a> Egemenlik sürsün denizden denize,<br>Fırattan yeryüzünün ucuna dek!</p> 
 <p><a name="an_72:9">72:9</a> Çöl kabileleri diz çöksün önünde,<br>Düşmanları toz yalasın.</p> 
 <p><a name="an_72:10">72:10</a> Tarşişin ve kıyı ülkelerinin kralları<br>Ona haraç getirsin,<br>Saba ve Seva kralları armağanlar sunsun!</p> 
 <p><a name="an_72:11">72:11</a> Bütün krallar önünde yere kapansın,<br>Bütün uluslar ona kulluk etsin!</p> 
 <p><a name="an_72:12">72:12</a> Çünkü yardım isteyen yoksulu,<br>Dayanağı olmayan düşkünü o kurtarır.</p> 
 <p><a name="an_72:13">72:13</a> Yoksula, düşküne acır,<br>Düşkünlerin canını kurtarır.</p> 
 <p><a name="an_72:14">72:14</a> Baskıdan, zorbalıktan özgür kılar onları,<br>Çünkü onun gözünde onların kanı değerlidir.</p> 
 <p><a name="an_72:15">72:15</a> Yaşasın kral!<br>Ona Saba altını versinler;<br>Durmadan dua etsinler onun için,<br>Gün boyu onu övsünler!</p> 
 <p><a name="an_72:16">72:16</a> Ülkede bol buğday olsun,<br>Dağ başlarında dalgalansın!<br>Başakları Lübnan gibi verimli olsun,<br>Kent halkı ot gibi serpilip çoğalsın!</p> 
 <p><a name="an_72:17">72:17</a> Kralın adı sonsuza dek yaşasın,<br>Güneş durdukça adı var olsun,<br>Onun aracılığıyla insanlar kutsansın,<br>Bütün uluslar ‹‹Ne mutlu ona›› desin!</p> 
 <p><a name="an_72:18">72:18</a> RAB Tanrıya, İsrailin Tanrısına övgüler olsun,<br>Harikalar yaratan yalnız Odur.</p> 
 <p><a name="an_72:19">72:19</a> Yüce adına sonsuza dek övgüler olsun,<br>Bütün yeryüzü Onun yüceliğiyle dolsun!<br>Amin! Amin!</p> 
 <p><a name="an_72:20">72:20</a> İşay oğlu Davut'un duaları burada bitiyor.</p> 
 <p><a name="an_73:1">73:1</a> Tanrı gerçekten İsraile,<br>Yüreği temiz olanlara karşı iyidir.</p> 
 <p><a name="an_73:2">73:2</a> Ama benim ayaklarım neredeyse tökezlemiş,<br>Adımlarım az kalsın kaymıştı.</p> 
 <p><a name="an_73:3">73:3</a> Çünkü kötülerin gönencini gördükçe,<br>Küstahları kıskanıyordum.</p> 
 <p><a name="an_73:4">73:4</a> Onlar acı nedir bilmezler,<br>Bedenleri sağlıklı ve semizdirfç. semizdir›› ya da ‹‹Ölürken acı çekmezler, bedenleri semizdir››.</p> 
 <p><a name="an_73:5">73:5</a> Başkalarının derdini bilmez,<br>Onlar gibi çile çekmezler.</p> 
 <p><a name="an_73:6">73:6</a> Bu yüzden gurur onların gerdanlığı,<br>Zorbalık onları örten bir giysi gibidir.</p> 
 <p><a name="an_73:7">73:7</a> Şişmanlıktan gözleri dışarı fırlar,<br>İçleri kötülük kazanı gibi kaynar.</p> 
 <p><a name="an_73:8">73:8</a> İnsanlarla eğlenir, kötü niyetle konuşur,<br>Tepeden bakar, baskıyla tehdit ederler.</p> 
 <p><a name="an_73:9">73:9</a> Göklere karşı ağızlarını açarlar,<br>Boş sözleri yeryüzünü dolaşır.</p> 
 <p><a name="an_73:10">73:10</a> Bu yüzden halk onlardan yana döner,<br>Sözlerini ağzı açık dinler.</p> 
 <p><a name="an_73:11">73:11</a> Derler ki, ‹‹Tanrı nasıl bilir?<br>Bilgisi var mı Yüceler Yücesinin?››</p> 
 <p><a name="an_73:12">73:12</a> İşte böyledir kötüler,<br>Hep tasasız, sürekli varlıklarını artırırlar.</p> 
 <p><a name="an_73:13">73:13</a> Anlaşılan boş yere yüreğimi temiz tutmuşum,<br>Ellerimi yıkamışım suçsuzum diye.</p> 
 <p><a name="an_73:14">73:14</a> Gün boyu içim içimi yiyor,<br>Her sabah azap çekiyorum.</p> 
 <p><a name="an_73:15">73:15</a> ‹‹Ben de onlar gibi konuşayım›› deseydim,<br>Senin çocuklarına ihanet etmiş olurdum.</p> 
 <p><a name="an_73:16">73:16</a> Bunu anlamak için düşündüğümde,<br>Zor geldi bana,</p> 
 <p><a name="an_73:17">73:17</a> Tanrının Tapınağına girene dek;<br>O zaman anladım sonlarının ne olacağını.</p> 
 <p><a name="an_73:18">73:18</a> Gerçekten onları kaygan yere koyuyor,<br>Yıkıma sürüklüyorsun.</p> 
 <p><a name="an_73:19">73:19</a> Nasıl da bir anda yok oluyor,<br>Siliniveriyorlar dehşet içinde!</p> 
 <p><a name="an_73:20">73:20</a> Uyanan birisi için rüya nasılsa,<br>Sen de uyanınca, ya Rab,<br>Hor göreceksin onların görüntüsünü.</p> 
 <p><a name="an_73:21">73:21</a> Kalbim kırıldığında,<br>İçim acı dolduğunda,</p> 
 <p><a name="an_73:22">73:22</a> Akılsız ve bilgisizdim,<br>Karşında bir hayvan gibi.</p> 
 <p><a name="an_73:23">73:23</a> Yine de sürekli seninleyim,<br>Sağ elimden tutarsın beni.</p> 
 <p><a name="an_73:24">73:24</a> Öğütlerinle yol gösterir,<br>Beni sonunda yüceliğe eriştirirsin.</p> 
 <p><a name="an_73:25">73:25</a> Senden başka kimim var göklerde?<br>İstemem senden başkasını yeryüzünde.</p> 
 <p><a name="an_73:26">73:26</a> Bedenim ve yüreğim tükenebilir,<br>Ama Tanrı yüreğimde güç,<br>Bana düşen paydır sonsuza dek.</p> 
 <p><a name="an_73:27">73:27</a> Kuşkusuz yok olacak senden uzak duranlar,<br>Ortadan kaldıracaksın sana vefasızlık edenleri.</p> 
 <p><a name="an_73:28">73:28</a> Ama benim için en iyisi Tanrı'ya yakın olmaktır;<br>Bütün işlerini duyurayım diye<br>Sığınak yaptım Egemen RAB'bi kendime.</p> 
 <p><a name="an_74:1">74:1</a> Ey Tanrı, neden bizi sonsuza dek reddettin?<br>Niçin otlağının koyunlarına karşı öfken tütmekte?</p> 
 <p><a name="an_74:2">74:2</a> Anımsa geçmişte sahiplendiğin topluluğu,<br>Kendi halkın olsun diye kurtardığın oymağı<br>Ve üzerine konut kurduğun Siyon Dağını.</p> 
 <p><a name="an_74:3">74:3</a> Yönelt adımlarını şu onarılmaz yıkıntılara doğru,<br>Düşman kutsal yerdeki her şeyi yıktı.</p> 
 <p><a name="an_74:4">74:4</a> Düşmanların bizimle buluştuğun yerde kükredi,<br>Zafer simgesi olarak kendi bayraklarını dikti.</p> 
 <p><a name="an_74:5">74:5</a> Gür bir ormana<br>Baltayla dalar gibiydiler.</p> 
 <p><a name="an_74:6">74:6</a> Baltayla, balyozla kırdılar,<br>Bütün oymaları.</p> 
 <p><a name="an_74:7">74:7</a> Ateşe verdiler tapınağını,<br>Yerle bir edip kutsallığını bozdular<br>Adının yaşadığı konutun.</p> 
 <p><a name="an_74:8">74:8</a> İçlerinden, ‹‹Hepsini ezelim!›› dediler.<br>Ülkede Tanrıyla buluşma yerlerinin tümünü yaktılar.</p> 
 <p><a name="an_74:9">74:9</a> Artık kutsal simgelerimizi görmüyoruz,<br>Peygamberler de yok oldu,<br>İçimizden kimse bilmiyor ne zamana dek...</p> 
 <p><a name="an_74:10">74:10</a> Ey Tanrı, ne zamana dek düşman sana sövecek,<br>Hasmın senin adını hor görecek?</p> 
 <p><a name="an_74:11">74:11</a> Niçin geri çekiyorsun elini?<br>Çıkar sağ elini bağrından, yok et onları!</p> 
 <p><a name="an_74:12">74:12</a> Ama geçmişten bu yana kralım sensin, ey Tanrı,<br>Yeryüzünde kurtuluş sağladın.</p> 
 <p><a name="an_74:13">74:13</a> Gücünle denizi yardın,<br>Canavarların kafasını sularda parçaladın.</p> 
 <p><a name="an_74:14">74:14</a> Livyatanın başlarını ezdin,<br>Çölde yaşayanlara onu yem ettin.</p> 
 <p><a name="an_74:15">74:15</a> Kaynaklar, dereler fışkırttın,<br>Sürekli akan ırmakları kuruttun.</p> 
 <p><a name="an_74:16">74:16</a> Gün senindir, gece de senin,<br>Ay ve güneşi sen yerleştirdin, kastediyor.</p> 
 <p><a name="an_74:17">74:17</a> Yeryüzünün bütün sınırlarını sen saptadın,<br>Yazı da kışı da yaratan sensin.</p> 
 <p><a name="an_74:18">74:18</a> Anımsa, ya RAB, düşmanın sana nasıl sövdüğünü,<br>Akılsız bir halkın, adını nasıl hor gördüğünü.</p> 
 <p><a name="an_74:19">74:19</a> Canavara teslim etme kumrunun canını,<br>Asla unutma düşkün kullarının yaşamını.</p> 
 <p><a name="an_74:20">74:20</a> Yaptığın antlaşmayı gözönüne al,<br>Çünkü ülkenin her karanlık köşesi<br>Zorbaların inleriyle dolmuş.</p> 
 <p><a name="an_74:21">74:21</a> Düşkünler boynu bükük geri çevrilmesin,<br>Mazlumlar, yoksullar adına övgüler dizsin.</p> 
 <p><a name="an_74:22">74:22</a> Kalk, ey Tanrı, davanı savun!<br>Anımsa akılsızların gün boyu sana nasıl sövdüğünü!</p> 
 <p><a name="an_74:23">74:23</a> Unutma hasımlarının yaygarasını,<br>Sana başkaldıranların durmadan yükselen patırtısını!</p> 
 <p><a name="an_75:1">75:1</a> Sana şükrederiz, ey Tanrı,<br>Şükrederiz, çünkü sen yakınsın,<br>Harikaların bunu gösterir.</p> 
 <p><a name="an_75:2">75:2</a> ‹‹Belirlediğim zaman gelince,<br>Doğrulukla yargılayacağım›› diyor Tanrı,</p> 
 <p><a name="an_75:3">75:3</a> ‹‹Yeryüzü altüst olunca üzerindekilerle,<br>Ben pekiştireceğim onun direklerini. --iSela</p> 
 <p><a name="an_75:4">75:4</a> Övünenlere, ‹Övünmeyin artık!› dedim;<br>Kötülere, ‹Kaldırmayın başınızı!</p> 
 <p><a name="an_75:5">75:5</a> Kaldırmayın başınızı!<br>Tepeden konuşmayın!› ›› simgesidir).</p> 
 <p><a name="an_75:6">75:6</a> Çünkü ne doğudan, ne batıdan,<br>Ne de çöldeki dağlardan doğar yargı.</p> 
 <p><a name="an_75:7">75:7</a> Yargıç ancak Tanrıdır,<br>Birini alçaltır, birini yükseltir.</p> 
 <p><a name="an_75:8">75:8</a> RAB elinde dolu bir kâse tutuyor,<br>Köpüklü, baharat karıştırılmış şarap döküyor;<br>Yeryüzünün bütün kötüleri<br>Tortusuna dek yalayıp onu içiyor.</p> 
 <p><a name="an_75:9">75:9</a> Bense sürekli duyuracağım bunu,<br>Yakupun Tanrısını ilahilerle öveceğim:</p> 
 <p><a name="an_75:10">75:10</a> ‹‹Kıracağım kötülerin bütün gücünü,<br>Doğruların gücüyse yükseltilecek.››</p> 
 <p><a name="an_76:1">76:1</a> Yahudada Tanrı bilinir,<br>İsrailde adı uludur;</p> 
 <p><a name="an_76:2">76:2</a> Konutu Şalemdedir,<br>Yaşadığı yer Siyonda.</p> 
 <p><a name="an_76:3">76:3</a> Orada kırdı alevli okları,<br>Kalkanı, kılıcı, savaş silahlarını. --iSela</p> 
 <p><a name="an_76:4">76:4</a> Işıl ışıl parıldıyorsun,<br>Avı bol dağlardan daha görkemli.</p> 
 <p><a name="an_76:5">76:5</a> Yağmaya uğradı yiğitler,<br>Uykularına daldılar,<br>En güçlüleri bile elini kıpırdatamaz oldu.</p> 
 <p><a name="an_76:6">76:6</a> Ey Yakupun Tanrısı, sen kükreyince,<br>Atlarla atlılar son uykularına daldılar.</p> 
 <p><a name="an_76:7">76:7</a> Yalnız sensin korkulması gereken,<br>Öfkelenince kim durabilir karşında?</p> 
 <p><a name="an_76:8">76:8</a> Yargını göklerden açıkladın,<br>Yeryüzü korkup sessizliğe büründü,</p> 
 <p><a name="an_76:9">76:9</a> Ey Tanrı, sen yargılamaya,<br>Ülkedeki mazlumları kurtarmaya kalkınca. --iSela</p> 
 <p><a name="an_76:10">76:10</a> İnsanların gazabı bile sana övgüler doğuruyor,<br>Gazabından kurtulanları çevrene topluyorsun.</p> 
 <p><a name="an_76:11">76:11</a> Adaklar adayın Tanrınız RABbe,<br>Yerine getirin adaklarınızı,<br>Armağanlar sunun korkulması gereken Tanrıya,<br>Bütün çevresindekiler.</p> 
 <p><a name="an_76:12">76:12</a> RAB önderlerin soluğunu keser,<br>Korku salar yeryüzü krallarına.</p> 
 <p><a name="an_77:1">77:1</a> Yüksek sesle Tanrıya yakarıyorum,<br>Haykırıyorum beni duysun diye.</p> 
 <p><a name="an_77:2">77:2</a> Sıkıntılı günümde Rabbe yönelir,<br>Gece hiç durmadan ellerimi açarım,<br>Gönlüm avunmaz bir türlü.</p> 
 <p><a name="an_77:3">77:3</a> Tanrıyı anımsayınca inlerim,<br>Düşündükçe içim daralır. --iSela</p> 
 <p><a name="an_77:4">77:4</a> Açık tutuyorsun göz kapaklarımı,<br>Sıkıntıdan konuşamıyorum.</p> 
 <p><a name="an_77:5">77:5</a> Geçmiş günleri,<br>Yıllar öncesini düşünüyorum.</p> 
 <p><a name="an_77:6">77:6</a> Gece ilahilerimi anacağım,<br>Kendi kendimle konuşacağım,<br>İnceden inceye soracağım:</p> 
 <p><a name="an_77:7">77:7</a> ‹‹Rab sonsuza dek mi bizi reddedecek?<br>Lütfunu bir daha göstermeyecek mi?</p> 
 <p><a name="an_77:8">77:8</a> Sevgisi sonsuza dek mi yok oldu?<br>Sözü geçerli değil mi artık?</p> 
 <p><a name="an_77:9">77:9</a> Tanrı unuttu mu acımayı?<br>Sevecenliğinin yerini öfke mi aldı?›› --iSela</p> 
 <p><a name="an_77:10">77:10</a> Sonra kendi kendime, ‹‹İşte benim derdim bu!›› dedim,<br>‹‹Yüceler Yücesi gücünü göstermiyor artık.››</p> 
 <p><a name="an_77:11">77:11</a> RABbin işlerini anacağım,<br>Evet, geçmişteki harikalarını anacağım.</p> 
 <p><a name="an_77:12">77:12</a> Yaptıkları üzerinde derin derin düşüneceğim,<br>Bütün işlerinin üzerinde dikkatle duracağım.</p> 
 <p><a name="an_77:13">77:13</a> Ey Tanrı, yolun kutsaldır!<br>Hangi ilah Tanrı kadar uludur?</p> 
 <p><a name="an_77:14">77:14</a> Harikalar yaratan Tanrı sensin,<br>Halklar arasında gücünü gösterdin.</p> 
 <p><a name="an_77:15">77:15</a> Güçlü bileğinle kendi halkını,<br>Yakup ve Yusuf oğullarını kurtardın. --iSela</p> 
 <p><a name="an_77:16">77:16</a> Sular seni görünce, ey Tanrı,<br>Sular seni görünce çalkalandı,<br>Enginler titredi.</p> 
 <p><a name="an_77:17">77:17</a> Bulutlar suyunu boşalttı,<br>Gökler gürledi,<br>Her yanda okların uçuştu.</p> 
 <p><a name="an_77:18">77:18</a> Kasırgada gürleyişin duyuldu,<br>Şimşekler dünyayı aydınlattı,<br>Yer titreyip sarsıldı.</p> 
 <p><a name="an_77:19">77:19</a> Kendine denizde,<br>Derin sularda yollar açtın,<br>Ama ayak izlerin belli değildi.</p> 
 <p><a name="an_77:20">77:20</a> Musa ve Harun'un eliyle<br>Halkını bir sürü gibi güttün.</p> 
 <p><a name="an_78:1">78:1</a> Dinle, ey halkım, öğrettiklerimi,<br>Kulak ver ağzımdan çıkan sözlere.</p> 
 <p><a name="an_78:2">78:2</a> Özdeyişlerle söze başlayacağım,<br>Eski sırları anlatacağım,</p> 
 <p><a name="an_78:3">78:3</a> Duyduğumuzu, bildiğimizi,<br>Atalarımızın bize anlattığını.</p> 
 <p><a name="an_78:4">78:4</a> Torunlarından bunları gizlemeyeceğiz;<br>RABbin övgüye değer işlerini,<br>Gücünü, yaptığı harikaları<br>Gelecek kuşağa duyuracağız.</p> 
 <p><a name="an_78:5">78:5</a> RAB Yakup soyuna koşullar bildirdi,<br>İsraile yasa koydu.<br>Bunları çocuklarına öğretsinler diye<br>Atalarımıza buyruk verdi.</p> 
 <p><a name="an_78:6">78:6</a> Öyle ki, gelecek kuşak, yeni doğacak çocuklar bilsinler,<br>Onlar da kendi çocuklarına anlatsınlar,</p> 
 <p><a name="an_78:7">78:7</a> Tanrıya güven duysunlar,<br>Tanrının yaptıklarını unutmasınlar,<br>Onun buyruklarını yerine getirsinler;</p> 
 <p><a name="an_78:8">78:8</a> Ataları gibi inatçı, başkaldırıcı,<br>Yüreği kararsız,<br>Tanrıya sadakatsiz bir kuşak olmasınlar.</p> 
 <p><a name="an_78:9">78:9</a> Oklarla, yaylarla kuşanmış Efrayimoğulları<br>Savaş günü sırtlarını döndüler.</p> 
 <p><a name="an_78:10">78:10</a> Tanrının antlaşmasına uymadılar,<br>Onun yasasına göre yaşamayı reddettiler.</p> 
 <p><a name="an_78:11">78:11</a> Unuttular Onun işlerini,<br>Kendilerine gösterdiği harikaları.</p> 
 <p><a name="an_78:12">78:12</a> Mısırda, Soan bölgesinde<br>Tanrı harikalar yapmıştı atalarının önünde.</p> 
 <p><a name="an_78:13">78:13</a> Denizi yarıp geçirmişti onları,<br>Bir duvar gibi ayakta tutmuştu suları.</p> 
 <p><a name="an_78:14">78:14</a> Gündüz bulutla,<br>Gece ateş ışığıyla onlara yol göstermişti.</p> 
 <p><a name="an_78:15">78:15</a> Çölde kayaları yarmış,<br>Sanki dipsiz kaynaklardan<br>Onlara kana kana su içirmişti.</p> 
 <p><a name="an_78:16">78:16</a> Kayadan akarsular fışkırtmış,<br>Suları ırmak gibi akıtmıştı.</p> 
 <p><a name="an_78:17">78:17</a> Ama onlar çölde Yüceler Yücesine başkaldırarak<br>Günah işlemeye devam ettiler.</p> 
 <p><a name="an_78:18">78:18</a> Canlarının çektiği yiyeceği isteyerek<br>İçlerinde Tanrıyı denediler.</p> 
 <p><a name="an_78:19">78:19</a> ‹‹Tanrı çölde sofra kurabilir mi?›› diyerek,<br>Tanrıya karşı konuştular.</p> 
 <p><a name="an_78:20">78:20</a> ‹‹Bak, kayaya vurunca sular fışkırdı,<br>Dereler taştı.<br>Peki, ekmek de verebilir mi,<br>Et sağlayabilir mi halkına?››</p> 
 <p><a name="an_78:21">78:21</a> RAB bunu duyunca çok öfkelendi,<br>Yakupa ateş püskürdü,<br>Öfkesi tırmandı İsraile karşı;</p> 
 <p><a name="an_78:22">78:22</a> Çünkü Tanrıya inanmıyorlardı,<br>Onun kurtarıcılığına güvenmiyorlardı.</p> 
 <p><a name="an_78:23">78:23</a> Yine de RAB buyruk verdi bulutlara,<br>Kapaklarını açtı göklerin;</p> 
 <p><a name="an_78:24">78:24</a> Man yağdırdı onları beslemek için,<br>Göksel tahıl verdi onlara.</p> 
 <p><a name="an_78:25">78:25</a> Meleklerinfı ekmeğini yedi her biri,<br>Doyasıya yiyecek gönderdi onlara.</p> 
 <p><a name="an_78:26">78:26</a> Doğu rüzgarını estirdi göklerde,<br>Gücüyle güney rüzgarına yol gösterdi.</p> 
 <p><a name="an_78:27">78:27</a> Toz gibi et yağdırdı başlarına,<br>Deniz kumu kadar kuş;</p> 
 <p><a name="an_78:28">78:28</a> Ordugahlarının ortasına,<br>Konakladıkları yerin çevresine düşürdü.</p> 
 <p><a name="an_78:29">78:29</a> Yediler, tıka basa doydular,<br>İsteklerini yerine getirdi Tanrı.</p> 
 <p><a name="an_78:30">78:30</a> Ancak onlar isteklerine doymadan,<br>Daha ağızları doluyken,</p> 
 <p><a name="an_78:31">78:31</a> Tanrının öfkesi parladı üzerlerine.<br>En güçlülerini öldürdü,<br>Yere serdi İsrail yiğitlerini.</p> 
 <p><a name="an_78:32">78:32</a> Yine de günah işlemeye devam ettiler,<br>Onun harikalarına inanmadılar.</p> 
 <p><a name="an_78:33">78:33</a> Bu yüzden Tanrı onların günlerini boşluk,<br>Yıllarını dehşet içinde bitirdi.</p> 
 <p><a name="an_78:34">78:34</a> Tanrı onları öldürdükçe Ona yönelmeye,<br>İstekle Onu yeniden aramaya başlıyorlardı.</p> 
 <p><a name="an_78:35">78:35</a> Tanrının kayaları olduğunu,<br>Yüce Tanrının kurtarıcıları olduğunu anımsıyorlardı.</p> 
 <p><a name="an_78:36">78:36</a> Oysa ağızlarıyla Ona yaltaklanıyor,<br>Dilleriyle yalan söylüyorlardı.</p> 
 <p><a name="an_78:37">78:37</a> Ona yürekten bağlı değillerdi,<br>Antlaşmasına sadık kalmadılar.</p> 
 <p><a name="an_78:38">78:38</a> Yine de Tanrı sevecendi,<br>Suçlarını bağışlıyor, onları yok etmiyordu;<br>Çok kez öfkesini tuttu,<br>Bütün gazabını göstermedi.</p> 
 <p><a name="an_78:39">78:39</a> Onların yalnızca insan olduğunu anımsadı,<br>Geçip giden, dönmeyen bir rüzgar gibi.</p> 
 <p><a name="an_78:40">78:40</a> Çölde kaç kez Ona başkaldırdılar,<br>Issız yerlerde Onu gücendirdiler!</p> 
 <p><a name="an_78:41">78:41</a> Defalarca denediler Tanrıyı,<br>İncittiler İsrailin Kutsalını.</p> 
 <p><a name="an_78:42">78:42</a> Anımsamadılar Onun güçlü elini,<br>Kendilerini düşmandan kurtardığı günü,</p> 
 <p><a name="an_78:43">78:43</a> Mısırda gösterdiği belirtileri,<br>Soan bölgesinde yaptığı şaşılası işleri.</p> 
 <p><a name="an_78:44">78:44</a> Mısırın kanallarını kana çevirdi,<br>Sularını içemediler.</p> 
 <p><a name="an_78:45">78:45</a> Gönderdiği at sinekleri yedi halkı,<br>Gönderdiği kurbağalar yok etti ülkeyi.</p> 
 <p><a name="an_78:46">78:46</a> Ekinlerini tırtıllara,<br>Emeklerinin ürününü çekirgelere verdi.</p> 
 <p><a name="an_78:47">78:47</a> Asmalarını doluyla,<br>Yabanıl incir ağaçlarını iri dolu taneleriyle yok etti.</p> 
 <p><a name="an_78:48">78:48</a> Büyükbaş hayvanlarını kırgına,<br>Küçükbaş hayvanlarını yıldırıma teslim etti.</p> 
 <p><a name="an_78:49">78:49</a> Üzerlerine kızgın öfkesini,<br>Gazap, hışım, bela<br>Ve bir alay kötülük meleği gönderdi.</p> 
 <p><a name="an_78:50">78:50</a> Yol verdi öfkesine,<br>Canlarını ölümden esirgemedi,<br>Onları salgın hastalığın pençesine düşürdü.</p> 
 <p><a name="an_78:51">78:51</a> Mısırda bütün ilk doğanları,<br>Hamın çadırlarında bütün ilk çocukları vurdu.</p> 
 <p><a name="an_78:52">78:52</a> Kendi halkını davar gibi götürdü,<br>Çölde onları bir sürü gibi güttü.</p> 
 <p><a name="an_78:53">78:53</a> Onlara güvenlik içinde yol gösterdi, korkmadılar;<br>Düşmanlarınıysa deniz yuttu.</p> 
 <p><a name="an_78:54">78:54</a> Böylece onları kendi kutsal topraklarının sınırına,<br>Sağ elinin kazandığı dağlık bölgeye getirdi.</p> 
 <p><a name="an_78:55">78:55</a> Önlerinden ulusları kovdu,<br>Mülk olarak topraklarını<br>İsrail oymakları arasında bölüştürdü.<br>Halkını konutlarına yerleştirdi.</p> 
 <p><a name="an_78:56">78:56</a> Ama onlar yüce Tanrıyı denediler,<br>Ona başkaldırdılar,<br>Koşullarına uymadılar.</p> 
 <p><a name="an_78:57">78:57</a> Döneklik edip ataları gibi ihanet ettiler,<br>Güvenilmez bir yay gibi bozuk çıktılar.</p> 
 <p><a name="an_78:58">78:58</a> Puta taptıkları yerlerle Onu kızdırdılar,<br>Putlarıyla Onu kıskandırdılar.</p> 
 <p><a name="an_78:59">78:59</a> Tanrı bunları duyunca çok öfkelendi,<br>İsraili büsbütün reddetti.</p> 
 <p><a name="an_78:60">78:60</a> İnsanlar arasında kurduğu çadırı,<br>Şilodaki konutunu terk etti.</p> 
 <p><a name="an_78:61">78:61</a> Kudretini tutsaklığa,<br>Görkemini düşman eline teslim etti. Antlaşma Sandığını kastetmektedir.</p> 
 <p><a name="an_78:62">78:62</a> Halkını kılıç önüne sürdü,<br>Öfkesini kendi halkından çıkardı.</p> 
 <p><a name="an_78:63">78:63</a> Gençlerini ateş yuttu,<br>Kızlarına düğün türküsü söylenmez oldu.</p> 
 <p><a name="an_78:64">78:64</a> Kâhinleri kılıç altında öldü,<br>Dul kadınları ağlayamadı.</p> 
 <p><a name="an_78:65">78:65</a> O zaman Rab uykudan uyanır gibi,<br>Şarabın rehavetinden ayılan bir yiğit gibi oldu.</p> 
 <p><a name="an_78:66">78:66</a> Düşmanlarını püskürttü,<br>Onları sonsuz utanca boğdu.</p> 
 <p><a name="an_78:67">78:67</a> Tanrı Yusuf soyunu reddetti,<br>Efrayim oymağını seçmedi;</p> 
 <p><a name="an_78:68">78:68</a> Ancak Yahuda oymağını,<br>Sevdiği Siyon Dağını seçti.</p> 
 <p><a name="an_78:69">78:69</a> Tapınağını doruklar gibi,<br>Sonsuzluk için kurduğu yeryüzü gibi yaptı.</p> 
 <p><a name="an_78:70">78:70</a> Kulu Davutu seçti,<br>Onu koyun ağılından aldı.</p> 
 <p><a name="an_78:71">78:71</a> Halkı Yakupu, kendi halkı İsraili gütmek için,<br>Onu yavru kuzuların ardından getirdi.</p> 
 <p><a name="an_78:72">78:72</a> Böylece Davut onlara dürüstçe çobanlık etti,<br>Becerikli elleriyle onlara yol gösterdi.</p> 
 <p><a name="an_79:1">79:1</a> Ey Tanrı, uluslar senin yurduna saldırdı,<br>Kutsal tapınağını kirletti,<br>Yeruşalimi taş yığınına çevirdi.</p> 
 <p><a name="an_79:2">79:2</a> Kullarının ölülerini yem olarak yırtıcı kuşlara,<br>Sadık kullarının etini yabanıl hayvanlara verdiler.</p> 
 <p><a name="an_79:3">79:3</a> Kanlarını su gibi akıttılar Yeruşalimin çevresine,<br>Onları gömecek kimse yok.</p> 
 <p><a name="an_79:4">79:4</a> Komşularımıza yüzkarası,<br>Çevremizdekilere eğlence ve oyuncak olduk.</p> 
 <p><a name="an_79:5">79:5</a> Ne zamana dek, ya RAB?<br>Sonsuza dek mi sürecek öfken,<br>Alev gibi yanan kıskançlığın?</p> 
 <p><a name="an_79:6">79:6</a> Öfkeni seni tanımayan ulusların,<br>Adını anmayan ülkelerin üzerine dök.</p> 
 <p><a name="an_79:7">79:7</a> Çünkü onlar Yakup soyunu yiyip bitirdiler,<br>Yurdunu viraneye çevirdiler.</p> 
 <p><a name="an_79:8">79:8</a> Atalarımızın suçlarını artık önümüze sürme,<br>Sevecenliğini hemen göster bize,<br>Çünkü tükendikçe tükendik.</p> 
 <p><a name="an_79:9">79:9</a> Yardım et bize yüce adın uğruna, ey bizi kurtaran Tanrı,<br>Kurtar bizi adın uğruna, bağışla günahlarımızı!</p> 
 <p><a name="an_79:10">79:10</a> Niçin uluslar, ‹‹Nerede onların Tanrısı?›› diye konuşsun,<br>Kullarının dökülen kanının öcünü alacağını bilsinler,<br>Gözlerimizle bunu görelim!</p> 
 <p><a name="an_79:11">79:11</a> Tutsakların iniltisi senin katına erişsin,<br>Koru büyük gücünle ölüme mahkûm olanları.</p> 
 <p><a name="an_79:12">79:12</a> Komşularımızın sana ettikleri hakareti<br>Yedi kat iade et bağırlarına, ya Rab!</p> 
 <p><a name="an_79:13">79:13</a> Bizler, kendi halkın, otlağının koyunları<br>Sonsuza dek şükredeceğiz sana,<br>Kuşaklar boyunca övgülerini dilimizden düşürmeyeceğiz.</p> 
 <p><a name="an_80:1">80:1</a> Kulak ver, ey İsrailin çobanı,<br>Ey Yusufu bir sürü gibi güden,<br>Keruvlar arasında taht kuran,<br>Saç ışığını,</p> 
 <p><a name="an_80:2">80:2</a> Efrayim, Benyamin, Manaşşe önünde<br>Uyandır gücünü,<br>Gel, kurtar bizi!</p> 
 <p><a name="an_80:3">80:3</a> Bizi eski halimize kavuştur, ey Tanrı,<br>Yüzünün ışığıyla aydınlat, kurtulalım!</p> 
 <p><a name="an_80:4">80:4</a> Ya RAB, Her Şeye Egemen Tanrı,<br>Ne zamana dek halkının dualarına ateş püsküreceksin?</p> 
 <p><a name="an_80:5">80:5</a> Onlara ekmek yerine gözyaşı verdin,<br>Ölçekler dolusu gözyaşı içirdin.</p> 
 <p><a name="an_80:6">80:6</a> Kavga nedeni ettin bizi komşularımıza,<br>Düşmanlarımız alay ediyor bizimle.</p> 
 <p><a name="an_80:7">80:7</a> Bizi eski halimize kavuştur,<br>Ey Her Şeye Egemen Tanrı,<br>Yüzünün ışığıyla aydınlat, kurtulalım!</p> 
 <p><a name="an_80:8">80:8</a> Mısırdan bir asma çubuğu getirdin,<br>Ulusları kovup onu diktin.</p> 
 <p><a name="an_80:9">80:9</a> Onun için toprağı hazırladın,<br>Kök saldı, bütün ülkeye yayıldı.</p> 
 <p><a name="an_80:10">80:10</a> Gölgesi dağları,<br>Dalları koca sedir ağaçlarını kapladı.</p> 
 <p><a name="an_80:11">80:11</a> Sürgünleri Akdenize,<br>Filizleri Fırata dek uzandı.</p> 
 <p><a name="an_80:12">80:12</a> Niçin yıktın bağın duvarlarını?<br>Yoldan geçen herkes üzümünü koparıyor,</p> 
 <p><a name="an_80:13">80:13</a> Orman domuzları onu yoluyor,<br>Yabanıl hayvanlar onunla besleniyor.</p> 
 <p><a name="an_80:14">80:14</a> Ey Her Şeye Egemen Tanrı, ne olur, dön bize!<br>Göklerden bak ve gör,<br>İlgilen bu asmayla.</p> 
 <p><a name="an_80:15">80:15</a> İlgilen sağ elinin diktiği filizle,<br>Kendine seçtiğin oğulla!</p> 
 <p><a name="an_80:16">80:16</a> Asman kesilmiş, yakılmış,<br>Öfkeli bakışların yok etsin düşmanlarını!</p> 
 <p><a name="an_80:17">80:17</a> Elin, sağ kolun olan adamın üzerinde,<br>Kendine seçtiğin insanın üzerinde olsun!</p> 
 <p><a name="an_80:18">80:18</a> O zaman senden asla ayrılmayacağız;<br>Yaşam ver bize, adını analım!</p> 
 <p><a name="an_80:19">80:19</a> Ya RAB, ey Her Şeye Egemen Tanrı,<br>Bizi eski halimize kavuştur,<br>Yüzünün ışığıyla aydınlat, kurtulalım!</p> 
 <p><a name="an_81:1">81:1</a> Sevincinizi dile getirin gücümüz olan Tanrıya,<br>Sevinç çığlıkları atın Yakupun Tanrısına!</p> 
 <p><a name="an_81:2">81:2</a> Çalgıya başlayın, tef çalın,<br>Tatlı sesli lir ve çenk çınlatın.</p> 
 <p><a name="an_81:3">81:3</a> Yeni Ayda, dolunayda,<br>Boru çalın bayram günümüzde.</p> 
 <p><a name="an_81:4">81:4</a> Çünkü bu İsrail için bir kuraldır,<br>Yakupun Tanrısının ilkesidir.</p> 
 <p><a name="an_81:5">81:5</a> Tanrı Mısıra karşı yürüdüğünde,<br>Yusuf soyuna koydu bu koşulu.  Orada tanımadığım bir ses işittim:</p> 
 <p><a name="an_81:6">81:6</a> ‹‹Sırtındaki yükü kaldırdım,<br>Ellerin küfeden kurtuldu›› diyordu,</p> 
 <p><a name="an_81:7">81:7</a> ‹‹Sıkıntıya düşünce seslendin, seni kurtardım,<br>Gök gürlemesinin ardından sana yanıt verdim,<br>Meriva sularında seni sınadım. --iSela</p> 
 <p><a name="an_81:8">81:8</a> ‹‹Dinle, ey halkım, seni uyarıyorum;<br>Ey İsrail, keşke beni dinlesen!</p> 
 <p><a name="an_81:9">81:9</a> Aranızda yabancı ilah olmasın,<br>Başka bir ilaha tapmayın!</p> 
 <p><a name="an_81:10">81:10</a> Seni Mısırdan çıkaran<br>Tanrın RAB benim.<br>Ağzını iyice aç, doldurayım!</p> 
 <p><a name="an_81:11">81:11</a> ‹‹Ama halkım sesimi dinlemedi,<br>İsrail bana boyun eğmek istemedi.</p> 
 <p><a name="an_81:12">81:12</a> Ben de onları inatçı yürekleriyle baş başa bıraktım,<br>Bildikleri gibi yaşasınlar diye.</p> 
 <p><a name="an_81:13">81:13</a> Keşke halkım beni dinleseydi,<br>İsrail yollarımda yürüseydi!</p> 
 <p><a name="an_81:14">81:14</a> Düşmanlarını hemen yere serer,<br>Hasımlarına el kaldırırdım!</p> 
 <p><a name="an_81:15">81:15</a> Benden nefret edenler bana boyun eğerdi,<br>Bu böyle sonsuza dek sürerdi.</p> 
 <p><a name="an_81:16">81:16</a> Oysa sizleri en iyi buğdayla besler,<br>Kayadan akan balla doyururdum.››</p> 
 <p><a name="an_82:1">82:1</a> Tanrı yerini aldı tanrısal kurulda,<br>Yargısını açıklıyor ilahların ortasında:</p> 
 <p><a name="an_82:2">82:2</a> ‹‹Ne zamana dek haksız karar verecek,<br>Kötüleri kayıracaksınız? --iSela</p> 
 <p><a name="an_82:3">82:3</a> Zayıfın, öksüzün davasını savunun,<br>Mazlumun, yoksulun hakkını arayın.</p> 
 <p><a name="an_82:4">82:4</a> Zayıfı, düşkünü kurtarın,<br>Onları kötülerin elinden özgür kılın.››</p> 
 <p><a name="an_82:5">82:5</a> Bilmiyor, anlamıyorlar,<br>Karanlıkta dolaşıyorlar.  Yeryüzünün temelleri sarsılıyor.</p> 
 <p><a name="an_82:6">82:6</a> ‹‹ ‹Siz ilahlarsınız› diyorum,<br>‹Yüceler Yücesinin oğullarısınız hepiniz!›</p> 
 <p><a name="an_82:7">82:7</a> Yine de insanlar gibi öleceksiniz,<br>Sıradan bir önder gibi düşeceksiniz!››</p> 
 <p><a name="an_82:8">82:8</a> Kalk, ey Tanrı, yargıla yeryüzünü!<br>Çünkü bütün uluslar senindir.</p> 
 <p><a name="an_83:1">83:1</a> Ey Tanrı, susma,<br>Sessiz, hareketsiz kalma!</p> 
 <p><a name="an_83:2">83:2</a> Bak, düşmanların kargaşa çıkarıyor,<br>Senden nefret edenler boy gösteriyor.</p> 
 <p><a name="an_83:3">83:3</a> Halkına karşı kurnazlık peşindeler,<br>Koruduğun insanlara dolap çeviriyorlar.</p> 
 <p><a name="an_83:4">83:4</a> ‹‹Gelin, bu ulusun kökünü kazıyalım›› diyorlar,<br>‹‹İsrailin adı bir daha anılmasın!››</p> 
 <p><a name="an_83:5">83:5</a> Hepsi sözbirliği etmiş, düzen kuruyor,<br>Sana karşı anlaşmaya vardı:</p> 
 <p><a name="an_83:6">83:6</a> Edomlular, İsmaililer,<br>Moavlılar, Hacerliler,</p> 
 <p><a name="an_83:7">83:7</a> Geval, Ammon, Amalek,<br>Filist ve Sur halkı.</p> 
 <p><a name="an_83:8">83:8</a> Asur da onlara katıldı,<br>Lutoğullarına güç verdiler. --iSela</p> 
 <p><a name="an_83:9">83:9</a> Onlara Midyana,<br>Kişon Vadisinde Siseraya ve Yavine yaptığını yap:</p> 
 <p><a name="an_83:10">83:10</a> Onlar Eyn-Dorda yok oldular,<br>Toprak için gübreye döndüler.</p> 
 <p><a name="an_83:11">83:11</a> Onların soylularına Orev ve Zeeve yaptığını,<br>Beylerine Zevah ve Salmunnaya yaptığını yap.</p> 
 <p><a name="an_83:12">83:12</a> Onlar: ‹‹Gelin, sahiplenelim<br>Tanrının otlaklarını›› demişlerdi.</p> 
 <p><a name="an_83:13">83:13</a> Ey Tanrım, savrulan toza,<br>Rüzgarın sürüklediği saman çöpüne çevir onları!</p> 
 <p><a name="an_83:14">83:14</a> Orman yangını gibi,<br>Dağları tutuşturan alev gibi,</p> 
 <p><a name="an_83:15">83:15</a> Fırtınanla kovala,<br>Kasırganla dehşete düşür onları!</p> 
 <p><a name="an_83:16">83:16</a> Utançla kapla yüzlerini,<br>Sana yönelsinler, ya RAB.</p> 
 <p><a name="an_83:17">83:17</a> Sonsuza dek utanç ve dehşet içinde kalsınlar,<br>Rezil olup yok olsunlar.</p> 
 <p><a name="an_83:18">83:18</a> Senin adın RAB'dir,<br>Anlasınlar yalnız senin yeryüzüne egemen en yüce Tanrı olduğunu.</p> 
 <p><a name="an_84:1">84:1</a> Ey Her Şeye Egemen RAB,<br>Ne kadar severim konutunu!</p> 
 <p><a name="an_84:2">84:2</a> Canım senin avlularını özlüyor,<br>İçim çekiyor,<br>Yüreğim, bütün varlığım<br>Sana, yaşayan Tanrıya sevinçle haykırıyor.</p> 
 <p><a name="an_84:3">84:3</a> Kuşlar bile bir yuva,<br>Kırlangıç, yavrularını koyacak bir yer buldu<br>Senin sunaklarının yanında,<br>Ey Her Şeye Egemen RAB, Kralım ve Tanrım!</p> 
 <p><a name="an_84:4">84:4</a> Ne mutlu senin evinde oturanlara,<br>Seni sürekli överler! --iSela</p> 
 <p><a name="an_84:5">84:5</a> Ne mutlu gücünü senden alan insana!<br>Aklı hep Siyonu ziyaret etmekte.</p> 
 <p><a name="an_84:6">84:6</a> Baka Vadisinden geçerken,<br>Pınar başına çevirirler orayı,<br>İlk yağmurlar orayı berekete boğar.</p> 
 <p><a name="an_84:7">84:7</a> Gittikçe güçlenir,<br>Siyonda Tanrının huzuruna çıkarlar.</p> 
 <p><a name="an_84:8">84:8</a> Ya RAB, Her Şeye Egemen Tanrı, duamı dinle,<br>Kulak ver, ey Yakupun Tanrısı! --iSela</p> 
 <p><a name="an_84:9">84:9</a> Ey Tanrı, kalkanımıza bak,<br>Meshettiğin krala lütfet!</p> 
 <p><a name="an_84:10">84:10</a> Senin avlularında bir gün,<br>Başka yerdeki bin günden iyidir;<br>Kötülerin çadırında yaşamaktansa,<br>Tanrımın evinin eşiğinde durmayı yeğlerim.</p> 
 <p><a name="an_84:11">84:11</a> Çünkü RAB Tanrı bir güneş, bir kalkandır.<br>Lütuf ve yücelik sağlar;<br>Dürüstçe yaşayanlardan hiçbir iyiliği esirgemez.</p> 
 <p><a name="an_84:12">84:12</a> Ey Her Şeye Egemen RAB,<br>Ne mutlu sana güvenen insana!</p> 
 <p><a name="an_85:1">85:1</a> Ya RAB, ülkenden hoşnut kaldın,<br>Yakup soyunu eski gönencine kavuşturdun.</p> 
 <p><a name="an_85:2">85:2</a> Halkının suçlarını bağışladın,<br>Bütün günahlarını yok saydın. --iSela</p> 
 <p><a name="an_85:3">85:3</a> Bütün gazabını bir yana koydun,<br>Kızgın öfkenden vazgeçtin.</p> 
 <p><a name="an_85:4">85:4</a> Ey bizi kurtaran Tanrı, bizi eski halimize getir,<br>Bize karşı öfkeni dindir!</p> 
 <p><a name="an_85:5">85:5</a> Sonsuza dek mi öfkeleneceksin bize?<br>Kuşaktan kuşağa mı sürdüreceksin öfkeni?</p> 
 <p><a name="an_85:6">85:6</a> Halkın sende sevinç bulsun diye<br>Bize yeniden yaşam vermeyecek misin?</p> 
 <p><a name="an_85:7">85:7</a> Ya RAB, sevgini göster bize,<br>Kurtarışını bağışla!</p> 
 <p><a name="an_85:8">85:8</a> Kulak vereceğim RAB Tanrının ne diyeceğine;<br>Halkına, sadık kullarına esenlik sözü verecek,<br>Yeter ki, bir daha akılsızlık etmesinler.</p> 
 <p><a name="an_85:9">85:9</a> Evet, O kendisinden korkanları kurtarmak üzeredir,<br>Görkemi ülkemizde yaşasın diye.</p> 
 <p><a name="an_85:10">85:10</a> Sevgiyle sadakat buluşacak,<br>Doğrulukla esenlik öpüşecek.</p> 
 <p><a name="an_85:11">85:11</a> Sadakat yerden bitecek,<br>Doğruluk gökten bakacak.</p> 
 <p><a name="an_85:12">85:12</a> Ve RAB iyi olan neyse, onu verecek,<br>Toprağımızdan ürün fışkıracak.</p> 
 <p><a name="an_85:13">85:13</a> Doğruluk önüsıra yürüyecek,<br>Adımları için yol yapacak.</p> 
 <p><a name="an_86:1">86:1</a> Kulak ver, ya RAB, yanıtla beni,<br>Çünkü mazlum ve yoksulum.</p> 
 <p><a name="an_86:2">86:2</a> Koru canımı, çünkü senin sadık kulunum.<br>Ey Tanrım, kurtar sana güvenen kulunu!</p> 
 <p><a name="an_86:3">86:3</a> Acı bana, ya Rab,<br>Çünkü gün boyu sana yakarıyorum.</p> 
 <p><a name="an_86:4">86:4</a> Sevindir kulunu, ya Rab,<br>Çünkü dualarımı sana yükseltiyorum.</p> 
 <p><a name="an_86:5">86:5</a> Sen iyi ve bağışlayıcısın, ya Rab,<br>Sana yakaran herkese bol sevgi gösterirsin.</p> 
 <p><a name="an_86:6">86:6</a> Kulak ver duama, ya RAB,<br>Yalvarışlarımı dikkate al!</p> 
 <p><a name="an_86:7">86:7</a> Sıkıntılı günümde sana yakarırım,<br>Çünkü yanıtlarsın beni.</p> 
 <p><a name="an_86:8">86:8</a> İlahlar arasında senin gibisi yok, ya Rab,<br>Eşsizdir işlerin.</p> 
 <p><a name="an_86:9">86:9</a> Yarattığın bütün uluslar gelip<br>Sana tapınacaklar, ya Rab,<br>Adını yüceltecekler.</p> 
 <p><a name="an_86:10">86:10</a> Çünkü sen ulusun, harikalar yaratırsın,<br>Tek Tanrı sensin.</p> 
 <p><a name="an_86:11">86:11</a> Ya RAB, yolunu bana öğret,<br>Senin gerçeğine göre yürüyeyim,<br>Kararlı kıl beni, yalnız senin adından korkayım.</p> 
 <p><a name="an_86:12">86:12</a> Ya Rab Tanrım, bütün yüreğimle sana şükredeceğim,<br>Adını sonsuza dek yücelteceğim.</p> 
 <p><a name="an_86:13">86:13</a> Çünkü bana sevgin büyüktür,<br>Canımı ölüler diyarının derinliklerinden sen kurtardın.</p> 
 <p><a name="an_86:14">86:14</a> Ey Tanrı, küstahlar bana saldırıyor,<br>Zorbalar sürüsü, sana aldırmayanlar<br>Canımı almak istiyor,</p> 
 <p><a name="an_86:15">86:15</a> Oysa sen, ya Rab,<br>Sevecen, lütfeden, tez öfkelenmeyen,<br>Sevgisi ve sadakati bol bir Tanrısın.</p> 
 <p><a name="an_86:16">86:16</a> Yönel bana, acı halime,<br>Kuluna kendi gücünü ver,<br>Kurtar hizmetçinin oğlunu.</p> 
 <p><a name="an_86:17">86:17</a> İyiliğinin bir belirtisini göster bana;<br>Benden nefret edenler görüp utansın;<br>Çünkü sen, ya RAB, bana yardım ettin,<br>Beni avuttun.</p> 
 <p><a name="an_87:1">87:1</a> RAB Siyonu kutsal dağlar üzerine kurdu.</p> 
 <p><a name="an_87:2">87:2</a> Siyonun kapılarını<br>Yakup soyunun bütün konutlarından daha çok sever.</p> 
 <p><a name="an_87:3">87:3</a> Ey Tanrı kenti, senin için ne yüce sözler söylenir: --iSela</p> 
 <p><a name="an_87:4">87:4</a> ‹‹Beni tanıyanlar arasında<br>Rahav ve Babili anacağım,<br>Filisti, Suru, Kûşu da;<br>‹Bu da Siyonda doğdu› diyeceğim.››</p> 
 <p><a name="an_87:5">87:5</a> Evet, Siyon için şöyle denecek:<br>‹‹Şu da orada doğmuş, bu da,<br>Yüceler Yücesi onu sarsılmaz kılacak.››</p> 
 <p><a name="an_87:6">87:6</a> RAB halkları kaydederken,<br>‹‹Bu da Siyonda doğmuş›› diye yazacak. --iSela</p> 
 <p><a name="an_87:7">87:7</a> Okuyucular, kavalcılar,<br>‹‹Bütün kaynaklarım sendedir!›› diyecek.</p> 
 <p><a name="an_88:1">88:1</a> Ya RAB, beni kurtaran Tanrı,<br>Gece gündüz sana yakarıyorum.</p> 
 <p><a name="an_88:2">88:2</a> Duam sana erişsin,<br>Kulak ver yakarışıma.</p> 
 <p><a name="an_88:3">88:3</a> Çünkü sıkıntıya doydum,<br>Canım ölüler diyarına yaklaştı.</p> 
 <p><a name="an_88:4">88:4</a> Ölüm çukuruna inenler arasında sayılıyorum,<br>Tükenmiş gibiyim;</p> 
 <p><a name="an_88:5">88:5</a> Ölüler arasına atılmış,<br>Artık anımsamadığın,<br>İlginden yoksun,<br>Mezarda yatan cesetler gibiyim.</p> 
 <p><a name="an_88:6">88:6</a> Beni çukurun dibine,<br>Karanlıklara, derinliklere attın.</p> 
 <p><a name="an_88:7">88:7</a> Öfken üzerime çöktü,<br>Dalga dalga kızgınlığınla beni ezdin. --iSela</p> 
 <p><a name="an_88:8">88:8</a> Yakınlarımı benden uzaklaştırdın,<br>İğrenç kıldın beni gözlerinde.<br>Kapalı kaldım, çıkamıyorum.</p> 
 <p><a name="an_88:9">88:9</a> Üzüntüden gözlerimin feri sönüyor,<br>Her gün sana yakarıyorum, ya RAB,<br>Ellerimi sana açıyorum.</p> 
 <p><a name="an_88:10">88:10</a> Harikalarını ölülere mi göstereceksin?<br>Ölüler mi kalkıp seni övecek? --iSela</p> 
 <p><a name="an_88:11">88:11</a> Sevgin mezarda,<br>Sadakatin yıkım diyarında duyurulur mu?</p> 
 <p><a name="an_88:12">88:12</a> Karanlıklarda harikaların,<br>Unutulmuşluk diyarında doğruluğun bilinir mi?</p> 
 <p><a name="an_88:13">88:13</a> Ama ben, ya RAB, yardıma çağırıyorum seni,<br>Sabah duam sana varıyor.</p> 
 <p><a name="an_88:14">88:14</a> Niçin beni reddediyorsun, ya RAB,<br>Neden yüzünü benden gizliyorsun?</p> 
 <p><a name="an_88:15">88:15</a> Düşkünüm, gençliğimden beri ölümle burun burunayım,<br>Dehşetlerinin altında tükendim.</p> 
 <p><a name="an_88:16">88:16</a> Şiddetli gazabın üzerimden geçti,<br>Saçtığın dehşet beni yedi bitirdi.</p> 
 <p><a name="an_88:17">88:17</a> Bütün gün su gibi kuşattılar beni,<br>Çevremi tümüyle sardılar.</p> 
 <p><a name="an_88:18">88:18</a> Eşi dostu benden uzaklaştırdın,<br>Tek dostum karanlık kaldı.</p> 
 <p><a name="an_89:1">89:1</a> RABbin sevgisini sonsuza dek ezgilerle öveceğim,<br>Sadakatini bütün kuşaklara bildireceğim.</p> 
 <p><a name="an_89:2">89:2</a> Sevgin sonsuza dek ayakta kalır diyeceğim,<br>Sadakatini gökler kadar kalıcı kıldın.</p> 
 <p><a name="an_89:3">89:3</a> Dedin ki, ‹‹Seçtiğim adamla antlaşma yaptım,<br>Kulum Davuta şöyle ant içtim:</p> 
 <p><a name="an_89:4">89:4</a> ‹Soyunu sonsuza dek sürdüreceğim,<br>Tahtını kuşaklar boyunca sürekli kılacağım.› ›› --iSela</p> 
 <p><a name="an_89:5">89:5</a> Ya RAB, gökler över harikalarını,<br>Kutsallar topluluğunda övülür sadakatin.</p> 
 <p><a name="an_89:6">89:6</a> Çünkü göklerde RABbe kim eş koşulur?<br>Kim benzer RABbe ilahi varlıklar arasında?</p> 
 <p><a name="an_89:7">89:7</a> Kutsallar topluluğunda Tanrı korku uyandırır,<br>Çevresindekilerin hepsinden ulu ve müthiştir.</p> 
 <p><a name="an_89:8">89:8</a> Ya RAB, Her Şeye Egemen Tanrı,<br>Senin gibi güçlü RAB var mı?<br>Sadakatin çevreni sarar.</p> 
 <p><a name="an_89:9">89:9</a> Sen kudurmuş denizler üzerinde egemenlik sürer,<br>Dalgalar kabardıkça onları dindirirsin.</p> 
 <p><a name="an_89:10">89:10</a> Sen Rahavı leş ezer gibi ezdin,<br>Güçlü kolunla düşmanlarını dağıttın. düşmanları kastediyor.</p> 
 <p><a name="an_89:11">89:11</a> Gökler senindir, yeryüzü de senin;<br>Dünyanın ve içindeki her şeyin temelini sen attın.</p> 
 <p><a name="an_89:12">89:12</a> Kuzeyi, güneyi sen yarattın,<br>Tavor ve Hermon dağları<br>Sana sevincini dile getiriyor.</p> 
 <p><a name="an_89:13">89:13</a> Kolun güçlüdür,<br>Elin kudretli, sağ elin yüce.</p> 
 <p><a name="an_89:14">89:14</a> Tahtın adalet ve doğruluk üzerine kurulu,<br>Sevgi ve sadakat önünsıra gider.</p> 
 <p><a name="an_89:15">89:15</a> Ne mutlu sevinç çığlıkları atmasını bilen halka, ya RAB!<br>Yüzünün ışığında yürürler.</p> 
 <p><a name="an_89:16">89:16</a> Gün boyu senin adınla sevinir,<br>Doğruluğunla yücelirler.</p> 
 <p><a name="an_89:17">89:17</a> Çünkü sen onların gücü ve yüceliğisin,<br>Lütfun sayesinde gücümüz artar.</p> 
 <p><a name="an_89:18">89:18</a> Kalkanımız RABbe,<br>Kralımız İsrailin Kutsalına aittir.</p> 
 <p><a name="an_89:19">89:19</a> Geçmişte bir görüm aracılığıyla,<br>Sadık kullarına şöyle dedin:<br>‹‹Bir yiğide yardım ettim,<br>Halkın içinden bir genci yükselttim.</p> 
 <p><a name="an_89:20">89:20</a> Kulum Davutu buldum,<br>Kutsal yağımla onu meshettim.</p> 
 <p><a name="an_89:21">89:21</a> Elim ona destek olacak,<br>Kolum güç verecek.</p> 
 <p><a name="an_89:22">89:22</a> Düşman onu haraca bağlayamayacak,<br>Kötüler onu ezmeyecek.</p> 
 <p><a name="an_89:23">89:23</a> Düşmanlarını onun önünde kıracağım,<br>Ondan nefret edenleri vuracağım.</p> 
 <p><a name="an_89:24">89:24</a> Sadakatim, sevgim ona destek olacak,<br>Benim adımla gücü yükselecek.</p> 
 <p><a name="an_89:25">89:25</a> Sağ elini denizin,<br>Irmakların üzerine egemen kılacağım.</p> 
 <p><a name="an_89:26">89:26</a> ‹Babam sensin› diye seslenecek bana,<br>‹Tanrım, kurtuluşumun kayası.›</p> 
 <p><a name="an_89:27">89:27</a> Ben de onu ilk oğlum,<br>Dünyadaki kralların en yücesi kılacağım.</p> 
 <p><a name="an_89:28">89:28</a> Sonsuza dek ona sevgi göstereceğim,<br>Onunla yaptığım antlaşma hiç bozulmayacak.</p> 
 <p><a name="an_89:29">89:29</a> Soyunu sonsuza dek,<br>Tahtını gökler durduğu sürece sürdüreceğim.</p> 
 <p><a name="an_89:30">89:30</a> ‹‹Çocukları yasamdan ayrılır,<br>İlkelerime göre yaşamazsa;</p> 
 <p><a name="an_89:31">89:31</a> Kurallarımı bozar,<br>Buyruklarıma uymazsa,</p> 
 <p><a name="an_89:32">89:32</a> İsyanlarını sopayla,<br>Suçlarını dayakla cezalandıracağım.</p> 
 <p><a name="an_89:33">89:33</a> Ama onu sevmekten vazgeçmeyecek,<br>Sadakatime sırt çevirmeyeceğim.</p> 
 <p><a name="an_89:34">89:34</a> Antlaşmamı bozmayacak,<br>Ağzımdan çıkan sözü değiştirmeyeceğim.</p> 
 <p><a name="an_89:35">89:35</a> Bir kez kutsallığım üstüne ant içtim,<br>Davuta yalan söylemeyeceğim.</p> 
 <p><a name="an_89:36">89:36</a> Onun soyu sonsuza dek sürecek,<br>Tahtı karşımda güneş gibi duracak,</p> 
 <p><a name="an_89:37">89:37</a> Göklerde güvenilir bir tanık olan ay gibi<br>Sonsuza dek kalacak.›› --iSela</p> 
 <p><a name="an_89:38">89:38</a> Ama sen reddettin, sırt çevirdin,<br>Çok öfkelendin meshettiğin krala.</p> 
 <p><a name="an_89:39">89:39</a> Kulunla yaptığın antlaşmadan vazgeçtin,<br>Onun tacını yere atıp kirlettin.</p> 
 <p><a name="an_89:40">89:40</a> Yıktın bütün surlarını,<br>Viran ettin kalelerini.</p> 
 <p><a name="an_89:41">89:41</a> Yoldan geçen herkes onu yağmaladı,<br>Yüzkarası oldu komşularına.</p> 
 <p><a name="an_89:42">89:42</a> Hasımlarının sağ elini onun üstüne kaldırdın,<br>Bütün düşmanlarını sevindirdin.</p> 
 <p><a name="an_89:43">89:43</a> Kılıcının ağzını başka yöne çevirdin,<br>Savaşta ona yan çıkmadın.</p> 
 <p><a name="an_89:44">89:44</a> Görkemine son verdin,<br>Tahtını yere çaldın.</p> 
 <p><a name="an_89:45">89:45</a> Gençlik günlerini kısalttın,<br>Onu utanca boğdun. --iSela</p> 
 <p><a name="an_89:46">89:46</a> Ne zamana dek, ya RAB?<br>Sonsuza dek mi gizleneceksin?<br>Ne zamana dek öfken alev alev yanacak?</p> 
 <p><a name="an_89:47">89:47</a> Anımsa ömrümün ne çabuk geçtiğini,<br>Ne boş yaratmışsın insanoğlunu!</p> 
 <p><a name="an_89:48">89:48</a> Var mı yaşayıp da ölümü görmeyen,<br>Ölüler diyarının pençesinden canını kurtaran? --iSela</p> 
 <p><a name="an_89:49">89:49</a> Ya Rab, nerede o eski sevgin?<br>Davuta göstereceğine ant içtiğin o sadık sevgin!</p> 
 <p><a name="an_89:50">89:50</a> Anımsa, ya Rab, kullarının nasıl rezil olduğunu,<br>Bütün halkların hakaretini bağrımda nasıl taşıdığımı,<br>Düşmanlarının hakaretini, ya RAB,<br>Meshettiğin kralın attığı adıma edilen hakaretleri.</p> 
 <p><a name="an_89:52">89:52</a> Sonsuza dek övgüler olsun RAB'be!<br>Amin! Amin!</p> 
 <p><a name="an_90:1">90:1</a> Ya Rab, barınak oldun bize<br>Kuşaklar boyunca.</p> 
 <p><a name="an_90:2">90:2</a> Dağlar var olmadan,<br>Daha evreni ve dünyayı yaratmadan,<br>Öncesizlikten sonsuzluğa dek Tanrı sensin.</p> 
 <p><a name="an_90:3">90:3</a> İnsanı toprağa döndürürsün,<br>‹‹Ey insanoğulları, toprağa dönün!›› diyerek.</p> 
 <p><a name="an_90:4">90:4</a> Çünkü senin gözünde bin yıl<br>Geçmiş bir gün, dün gibi,<br>Bir gece nöbeti gibidir.</p> 
 <p><a name="an_90:5">90:5</a> İnsanları bir düş gibi siler, süpürürsün,<br>Sabah biten ot misali:</p> 
 <p><a name="an_90:6">90:6</a> Sabah filizlenir, büyür,<br>Akşam solar, kurur.</p> 
 <p><a name="an_90:7">90:7</a> Eriyip bitiyoruz senin öfkenden,<br>Kızgınlığından dehşete düşüyoruz.</p> 
 <p><a name="an_90:8">90:8</a> Suçlarımızı önüne,<br>Gizli günahlarımızı yüzünün ışığına çıkardın.</p> 
 <p><a name="an_90:9">90:9</a> Gazabından kısalıyor günlerimiz,<br>Bir soluk gibi tükeniyor yıllarımız.</p> 
 <p><a name="an_90:10">90:10</a> Ömrümüz yetmiş yıl sürüyor,<br>Bilemedin seksen, o da sağlıklıysak;<br>En güzel yıllar da zahmetle, kederle geçiyor,<br>Çabucak bitiyor, uçup gidiyoruz.</p> 
 <p><a name="an_90:11">90:11</a> Kim bilir gazabının gücünü?<br>Çünkü öfken sana duyulan korku kadar güçlüdür.</p> 
 <p><a name="an_90:12">90:12</a> Bu yüzden günlerimizi saymayı bize öğret ki,<br>Bilgelik kazanalım.</p> 
 <p><a name="an_90:13">90:13</a> Vazgeç, ya RAB! Öfken ne zamana dek sürecek?<br>Acı kullarına!</p> 
 <p><a name="an_90:14">90:14</a> Sabah bizi sevginle doyur,<br>Ömrümüz boyunca sevinçle haykıralım.</p> 
 <p><a name="an_90:15">90:15</a> Kaç gün bizi sıkıntıya soktunsa,<br>Kaç yıl çile çektirdinse,<br>O kadar sevindir bizi.</p> 
 <p><a name="an_90:16">90:16</a> Yaptıkların kullarına,<br>Görkemin onların çocuklarına görünsün.</p> 
 <p><a name="an_90:17">90:17</a> Tanrımız Rab bizden hoşnut kalsın.<br>Ellerimizin emeğini boşa çıkarma.<br>Evet, ellerimizin emeğini boşa çıkarma.</p> 
 <p><a name="an_91:1">91:1</a> Yüceler Yücesinin barınağında oturan,<br>Her Şeye Gücü Yetenin gölgesinde barınır.</p> 
 <p><a name="an_91:2">91:2</a> ‹‹O benim sığınağım, kalemdir›› derim RAB için,<br>‹‹Tanrımdır, Ona güvenirim.››</p> 
 <p><a name="an_91:3">91:3</a> Çünkü O seni avcı tuzağından,<br>Ölümcül hastalıktan kurtarır.</p> 
 <p><a name="an_91:4">91:4</a> Seni kanatlarının altına alır,<br>Onların altına sığınırsın.<br>Onun sadakati senin kalkanın, siperin olur.</p> 
 <p><a name="an_91:5">91:5</a> Ne gecenin dehşetinden korkarsın,<br>Ne gündüz uçan oktan,<br>Ne karanlıkta dolaşan hastalıktan,<br>Ne de öğleyin yok eden kırgından.</p> 
 <p><a name="an_91:7">91:7</a> Yanında bin kişi,<br>Sağında on bin kişi kırılsa bile,<br>Sana dokunmaz.</p> 
 <p><a name="an_91:8">91:8</a> Sen yalnız kendi gözlerinle seyredecek,<br>Kötülerin cezasını göreceksin.</p> 
 <p><a name="an_91:9">91:9</a> Sen RABbi kendine sığınak,<br>Yüceler Yücesini konut edindiğin için,</p> 
 <p><a name="an_91:10">91:10</a> Başına kötülük gelmeyecek,<br>Çadırına felaket yaklaşmayacak.</p> 
 <p><a name="an_91:11">91:11</a> Çünkü Tanrı meleklerine buyruk verecek,<br>Gideceğin her yerde seni korusunlar diye.</p> 
 <p><a name="an_91:12">91:12</a> Elleri üzerinde taşıyacaklar seni,<br>Ayağın bir taşa çarpmasın diye.</p> 
 <p><a name="an_91:13">91:13</a> Aslanın, kobranın üzerine basıp geçeceksin,<br>Genç aslanı, yılanı çiğneyeceksin.</p> 
 <p><a name="an_91:14">91:14</a> ‹‹Beni sevdiği için<br>Onu kurtaracağım›› diyor RAB,<br>‹‹Beni iyi tanıdığı için<br>Ona kale olacağım.</p> 
 <p><a name="an_91:15">91:15</a> Bana seslenince onu yanıtlayacağım,<br>Sıkıntıda onun yanında olacağım,<br>Kurtarıp yücelteceğim onu.</p> 
 <p><a name="an_91:16">91:16</a> Onu uzun ömürle doyuracak,<br>Ona kurtarışımı göstereceğim.››</p> 
 <p><a name="an_92:1">92:1</a> Ya RAB, sana şükretmek,<br>Ey Yüceler Yücesi, adını ilahilerle övmek,<br>Sabah sevgini,<br>Gece sadakatini,<br>On telli sazla, çenk ve lirle duyurmak ne güzel!</p> 
 <p><a name="an_92:4">92:4</a> Çünkü yaptıklarınla beni sevindirdin, ya RAB,<br>Ellerinin işi karşısında sevinç ilahileri okuyorum.</p> 
 <p><a name="an_92:5">92:5</a> Yaptıkların ne büyüktür, ya RAB,<br>Düşüncelerin ne derin!</p> 
 <p><a name="an_92:6">92:6</a> Aptal insan bilemez,<br>Budala akıl erdiremez:</p> 
 <p><a name="an_92:7">92:7</a> Kötüler mantar gibi bitse,<br>Suçlular pıtrak gibi açsa bile,<br>Bu onların sonsuza dek yok oluşu demektir.</p> 
 <p><a name="an_92:8">92:8</a> Ama sen sonsuza dek yücesin, ya RAB.</p> 
 <p><a name="an_92:9">92:9</a> Ya RAB, düşmanların kesinlikle,<br>Evet, kesinlikle yok olacak,<br>Suç işleyen herkes dağılacak.</p> 
 <p><a name="an_92:10">92:10</a> Beni yaban öküzü kadar güçlü kıldın,<br>Taze zeytinyağını başıma döktün.</p> 
 <p><a name="an_92:11">92:11</a> Gözlerim düşmanlarımın bozgununu gördü,<br>Kulaklarım bana saldıran kötülerin sonunu duydu.</p> 
 <p><a name="an_92:12">92:12</a> Doğru insan hurma ağacı gibi serpilecek,<br>Lübnan sediri gibi yükselecek.</p> 
 <p><a name="an_92:13">92:13</a> RABbin evinde dikilmiş,<br>Tanrımızın avlularında serpilecek.</p> 
 <p><a name="an_92:14">92:14</a> Böyleleri yaşlanınca da meyve verecek,<br>Taptaze ve yeşil kalacaklar.</p> 
 <p><a name="an_92:15">92:15</a> ‹‹RAB doğrudur! Kayamdır benim!<br>O'nda haksızlık bulunmaz!›› diye duyuracaklar.</p> 
 <p><a name="an_93:1">93:1</a> RAB egemenlik sürüyor, görkeme bürünmüş,<br>Kudret giyinip kuşanmış.<br>Dünya sağlam kurulmuş, sarsılmaz.</p> 
 <p><a name="an_93:2">93:2</a> Ya RAB, tahtın öteden beri kurulmuş,<br>Varlığın öncesizliğe uzanır.</p> 
 <p><a name="an_93:3">93:3</a> Denizler gürlüyor, ya RAB,<br>Denizler gümbür gümbür gürlüyor,<br>Denizler dalgalarını çınlatıyor.</p> 
 <p><a name="an_93:4">93:4</a> Yücelerdeki RAB engin suların gürleyişinden,<br>Denizlerin azgın dalgalarından<br>Daha güçlüdür.</p> 
 <p><a name="an_93:5">93:5</a> Koşulların hep geçerlidir;<br>Tapınağına kutsallık yaraşır<br>Sonsuza dek, ya RAB.</p> 
 <p><a name="an_94:1">94:1</a> Ya RAB, öç alıcı Tanrı,<br>Saç ışığını, ey öç alıcı Tanrı!</p> 
 <p><a name="an_94:2">94:2</a> Kalk, ey yeryüzünün yargıcı,<br>Küstahlara hak ettikleri cezayı ver!</p> 
 <p><a name="an_94:3">94:3</a> Kötüler ne zamana dek, ya RAB,<br>Ne zamana dek sevinip coşacak?</p> 
 <p><a name="an_94:4">94:4</a> Ağızlarından küstahlık dökülüyor,<br>Suç işleyen herkes övünüyor.</p> 
 <p><a name="an_94:5">94:5</a> Halkını eziyorlar, ya RAB,<br>Kendi halkına eziyet ediyorlar.</p> 
 <p><a name="an_94:6">94:6</a> Dulu, garibi boğazlıyor,<br>Öksüzleri öldürüyorlar.</p> 
 <p><a name="an_94:7">94:7</a> ‹‹RAB görmez›› diyorlar,<br>‹‹Yakupun Tanrısı dikkat etmez.››</p> 
 <p><a name="an_94:8">94:8</a> Ey halkın içindeki budalalar, dikkat edin;<br>Ey aptallar, ne zaman akıllanacaksınız?</p> 
 <p><a name="an_94:9">94:9</a> Kulağı yaratan işitmez mi?<br>Göze biçim veren görmez mi?</p> 
 <p><a name="an_94:10">94:10</a> Ulusları yola getiren yargılamaz mı?<br>İnsanı eğiten bilmez mi?</p> 
 <p><a name="an_94:11">94:11</a> RAB insanın düşüncelerinin<br>Boş olduğunu bilir.</p> 
 <p><a name="an_94:12">94:12</a> Ne mutlu, ya RAB, yola getirdiğin,<br>Yasanı öğrettiğin insana!</p> 
 <p><a name="an_94:13">94:13</a> Kötüler için çukur kazılıncaya dek,<br>Onu sıkıntılı günlerden kurtarıp rahatlatırsın.</p> 
 <p><a name="an_94:14">94:14</a> Çünkü RAB halkını reddetmez,<br>Kendi halkını terk etmez.</p> 
 <p><a name="an_94:15">94:15</a> Adalet yine doğruluk üzerine kurulacak,<br>Yüreği temiz olan herkes ona uyacak.</p> 
 <p><a name="an_94:16">94:16</a> Kötülere karşı beni kim savunacak?<br>Kim benim için suçlulara karşı duracak?</p> 
 <p><a name="an_94:17">94:17</a> RAB yardımcım olmasaydı,<br>Şimdiye dek sessizlik diyarına göçmüştüm bile.</p> 
 <p><a name="an_94:18">94:18</a> ‹‹Ayağım kayıyor›› dediğimde,<br>Sevgin ayakta tutar beni, ya RAB.</p> 
 <p><a name="an_94:19">94:19</a> Kaygılar içimi sarınca,<br>Senin avutmaların gönlümü sevindirir.</p> 
 <p><a name="an_94:20">94:20</a> Yasaya dayanarak haksızlık yapan koltuk sahibi<br>Seninle bağdaşır mı?</p> 
 <p><a name="an_94:21">94:21</a> Onlar doğruya karşı birleşiyor,<br>Suçsuzu ölüme mahkûm ediyorlar.</p> 
 <p><a name="an_94:22">94:22</a> Ama RAB bana kale oldu,<br>Tanrım sığındığım kaya oldu.</p> 
 <p><a name="an_94:23">94:23</a> Tanrımız RAB yaptıkları kötülüğü<br>Kendi başlarına getirecek,<br>Kötülükleri yüzünden köklerini kurutacak,<br>Evet, köklerini kurutacak.</p> 
 <p><a name="an_95:1">95:1</a> Gelin, RABbe sevinçle haykıralım,<br>Bizi kurtaran kayaya sevinç çığlıkları atalım,</p> 
 <p><a name="an_95:2">95:2</a> Şükranla huzuruna çıkalım,<br>Ona sevinç ilahileri yükseltelim!</p> 
 <p><a name="an_95:3">95:3</a> Çünkü RAB ulu Tanrıdır,<br>Bütün ilahların üstünde ulu kraldır.</p> 
 <p><a name="an_95:4">95:4</a> Yerin derinlikleri Onun elindedir,<br>Dağların dorukları da Onun.</p> 
 <p><a name="an_95:5">95:5</a> Deniz Onundur, çünkü O yarattı,<br>Karaya da Onun elleri biçim verdi.</p> 
 <p><a name="an_95:6">95:6</a> Gelin, tapınalım, eğilelim,<br>Bizi yaratan RABbin önünde diz çökelim.</p> 
 <p><a name="an_95:7">95:7</a> Çünkü O Tanrımızdır,<br>Bizse Onun otlağının halkı,<br>Elinin altındaki koyunlarız.  Bugün sesini duyarsanız,</p> 
 <p><a name="an_95:8">95:8</a> Merivada, o gün çölde, Massadafö olduğu gibi,<br>Yüreklerinizi nasırlaştırmayın.</p> 
 <p><a name="an_95:9">95:9</a> Yaptıklarımı görmelerine karşın,<br>Atalarınız orada beni sınayıp denediler.</p> 
 <p><a name="an_95:10">95:10</a> Kırk yıl o kuşaktan hep iğrendim,<br>‹‹Yüreği kötü yola sapan bir halktır›› dedim,<br>‹‹Yollarımı bilmiyorlar.››</p> 
 <p><a name="an_95:11">95:11</a> Bu yüzden öfkeyle ant içtim:<br>‹‹Huzur diyarıma asla girmeyecekler!›› Say.14:26-35; İbr.4:1-7).</p> 
 <p><a name="an_96:1">96:1</a> Yeni bir ezgi söyleyin RABbe!<br>Ey bütün dünya, RABbe ezgiler söyleyin!</p> 
 <p><a name="an_96:2">96:2</a> Ezgi söyleyin, RABbin adını övün,<br>Her gün duyurun kurtarışını!</p> 
 <p><a name="an_96:3">96:3</a> Görkemini uluslara,<br>Harikalarını bütün halklara anlatın!</p> 
 <p><a name="an_96:4">96:4</a> Çünkü RAB uludur, yalnız O övgüye değer,<br>İlahlardan çok Ondan korkulur.</p> 
 <p><a name="an_96:5">96:5</a> Halkların bütün ilahları bir hiçtir,<br>Oysa gökleri yaratan RABdir.</p> 
 <p><a name="an_96:6">96:6</a> Yücelik, ululuk Onun huzurundadır,<br>Güç ve güzellik Onun tapınağındadır.</p> 
 <p><a name="an_96:7">96:7</a> Ey bütün halklar, RABbi övün,<br>RABbin gücünü, yüceliğini övün,</p> 
 <p><a name="an_96:8">96:8</a> RABbin görkemini adına yaraşır biçimde övün,<br>Sunular getirip avlularına girin!</p> 
 <p><a name="an_96:9">96:9</a> Kutsal giysiler içinde RABbe tapının!<br>Titreyin Onun önünde, ey bütün yeryüzündekiler!</p> 
 <p><a name="an_96:10">96:10</a> Uluslara, ‹‹RAB egemenlik sürüyor›› deyin.<br>Dünya sağlam kurulmuş, sarsılmaz.<br>O halkları adaletle yargılar.</p> 
 <p><a name="an_96:11">96:11</a> Sevinsin gökler, coşsun yeryüzü!<br>Gürlesin deniz içindekilerle birlikte!</p> 
 <p><a name="an_96:12">96:12</a> Bayram etsin kırlar ve üzerindekiler!<br>O zaman RAB'bin önünde bütün orman ağaçları<br>Sevinçle haykıracak.<br>Çünkü O geliyor!<br>Yeryüzünü yargılamaya geliyor.<br>Dünyayı adaletle,<br>Halkları kendi gerçeğiyle yönetecek.</p> 
 <p><a name="an_97:1">97:1</a> RAB egemenlik sürüyor, coşsun yeryüzü,<br>Bütün kıyı halkları sevinsin!</p> 
 <p><a name="an_97:2">97:2</a> Bulut ve zifiri karanlık sarmış çevresini,<br>Doğruluk ve adalettir tahtının temeli.</p> 
 <p><a name="an_97:3">97:3</a> Ateş yürüyor Onun önünde,<br>Düşmanlarını yakıyor çevrede.</p> 
 <p><a name="an_97:4">97:4</a> Şimşekleri dünyayı aydınlatır,<br>Yeryüzü görüp titrer.</p> 
 <p><a name="an_97:5">97:5</a> Dağlar balmumu gibi erir,<br>RABbin, bütün yeryüzünün Rabbi önünde.</p> 
 <p><a name="an_97:6">97:6</a> Gökler Onun doğruluğunu duyurur,<br>Bütün halklar görkemini görür.</p> 
 <p><a name="an_97:7">97:7</a> Utansın puta tapanlar,<br>Değersiz putlarla övünenler!<br>RABbe tapın, ey bütün ilahlar!</p> 
 <p><a name="an_97:8">97:8</a> Siyon seviniyor yargılarını duyunca, ya RAB,<br>Yahuda kentleri coşuyor.</p> 
 <p><a name="an_97:9">97:9</a> Çünkü sensin, ya RAB, bütün yeryüzünün en yücesi,<br>Bütün ilahların üstündesin, çok ulusun.</p> 
 <p><a name="an_97:10">97:10</a> Ey sizler, RABbi sevenler, kötülükten tiksinin.<br>O sadık kullarının canını korur,<br>Onları kötülerin elinden kurtarır.</p> 
 <p><a name="an_97:11">97:11</a> Doğrulara ışık,<br>Temiz yüreklilere sevinç saçar.</p> 
 <p><a name="an_97:12">97:12</a> Ey doğrular, RAB'de sevinç bulun,<br>Kutsallığını anarak O'na şükredin!</p> 
 <p><a name="an_98:1">98:1</a> Yeni bir ezgi söyleyin RABbe.<br>Çünkü harikalar yaptı,<br>Zaferler kazandı sağ eli ve kutsal koluyla.</p> 
 <p><a name="an_98:2">98:2</a> RAB ulusların gözü önüne serdi kurtarışını,<br>Zaferini bildirdi.</p> 
 <p><a name="an_98:3">98:3</a> İsrail halkına sevgisini,<br>Sadakatini anımsadı;<br>Tanrımızın zaferini gördü dünyanın dört bucağı.</p> 
 <p><a name="an_98:4">98:4</a> Sevinç çığlıkları yükseltin RABbe, ey yeryüzündekiler!<br>Sevinç ilahileriyle yeri göğü çınlatın!</p> 
 <p><a name="an_98:5">98:5</a> Lirle ezgiler sunun RABbe,<br>Lir ve müzik eşliğinde!</p> 
 <p><a name="an_98:6">98:6</a> Boru ve borazan eşliğinde<br>Sevinç çığlıkları atın Kral olan RABbin önünde.</p> 
 <p><a name="an_98:7">98:7</a> Gürlesin deniz ve içindekiler,<br>Gürlesin yeryüzü ve üzerindekiler.</p> 
 <p><a name="an_98:8">98:8</a> El çırpsın ırmaklar,<br>Sevinçle haykırsın dağlar<br>RAB'bin önünde!<br>Çünkü O geliyor<br>Yeryüzünü yönetmeye.<br>Dünyayı adaletle,<br>Halkları doğrulukla yönetecek.</p> 
 <p><a name="an_99:1">99:1</a> RAB egemenlik sürüyor, titresin halklar!<br>Keruvlar arasında tahtına oturmuş,<br>Sarsılsın yeryüzü!</p> 
 <p><a name="an_99:2">99:2</a> RAB Siyonda uludur,<br>Yücedir O, bütün halklara egemendir.</p> 
 <p><a name="an_99:3">99:3</a> Övsünler büyük, müthiş adını!<br>O kutsaldır.</p> 
 <p><a name="an_99:4">99:4</a> Ey adaleti seven güçlü kral,<br>Eşitliği sen sağladın,<br>Yakup soyunda doğru ve adil olanı sen yaptın.</p> 
 <p><a name="an_99:5">99:5</a> Yüceltin Tanrımız RABbi,<br>Ayaklarının taburesi önünde tapının!<br>O kutsaldır.</p> 
 <p><a name="an_99:6">99:6</a> Musayla Harun Onun kâhinlerindendi,<br>Samuel de Onu adıyla çağıranlar arasındaydı.<br>RABbe seslenirlerdi,<br>O da yanıtlardı.</p> 
 <p><a name="an_99:7">99:7</a> Bulut sütunu içinden onlarla konuştu,<br>Uydular Onun buyruklarına,<br>Kendilerine verdiği kurallara.</p> 
 <p><a name="an_99:8">99:8</a> Ya RAB Tanrımız, yanıt verdin onlara;<br>Bağışlayıcı bir Tanrı oldun,<br>Ama yaptıkları kötülüğü cezasız bırakmadın.</p> 
 <p><a name="an_99:9">99:9</a> Tanrımız RAB'bi yüceltin,<br>Tapının O'na kutsal dağında!<br>Çünkü Tanrımız RAB kutsaldır.</p> 
 <p><a name="an_100:1">100:1</a> Ey bütün dünya, RABbe sevinç çığlıkları yükseltin!</p> 
 <p><a name="an_100:2">100:2</a> Ona neşeyle kulluk edin,<br>Sevinç ezgileriyle çıkın huzuruna!</p> 
 <p><a name="an_100:3">100:3</a> Bilin ki RAB Tanrıdır.<br>Bizi yaratan Odur, biz de Onunuz,<br>Onun halkı, otlağının koyunlarıyız.</p> 
 <p><a name="an_100:4">100:4</a> Kapılarına şükranla,<br>Avlularına övgüyle girin!<br>Şükredin Ona, adına övgüler sunun!</p> 
 <p><a name="an_100:5">100:5</a> Çünkü RAB iyidir,<br>Sevgisi sonsuzdur.<br>Sadakati kuşaklar boyunca sürer.</p> 
 <p><a name="an_101:1">101:1</a> Sevgini ve adaletini ezgilerle anacağım,<br>Seni ilahilerle öveceğim, ya RAB.</p> 
 <p><a name="an_101:2">101:2</a> Dürüst davranmaya özen göstereceğim,<br>Ne zaman geleceksin bana?  Temiz bir yaşam süreceğim evimde,</p> 
 <p><a name="an_101:3">101:3</a> Önümde alçaklığa izin vermeyeceğim.<br>Tiksinirim döneklerin işinden,<br>Etkilemez beni.</p> 
 <p><a name="an_101:4">101:4</a> Uzak olsun benden sapıklık,<br>Tanımak istemem kötülüğü.</p> 
 <p><a name="an_101:5">101:5</a> Yok ederim dostunu gizlice çekiştireni,<br>Katlanamam tepeden bakan, gururlu insana.</p> 
 <p><a name="an_101:6">101:6</a> Gözüm ülkenin sadık insanları üzerinde olacak,<br>Yanımda oturmalarını isterim;<br>Bana dürüst yaşayan kişi hizmet edecek.</p> 
 <p><a name="an_101:7">101:7</a> Dolap çeviren evimde oturmayacak,<br>Yalan söyleyen gözümün önünde durmayacak.</p> 
 <p><a name="an_101:8">101:8</a> Her sabah ülkedeki kötüleri yok ederek<br>Bütün haksızları RAB'bin kentinden söküp atacağım.</p> 
 <p><a name="an_102:1">102:1</a> Ya RAB, duamı işit,<br>Yakarışım sana erişsin.</p> 
 <p><a name="an_102:2">102:2</a> Sıkıntılı günümde yüzünü benden gizleme,<br>Kulak ver sesime,<br>Seslenince yanıt ver bana hemen.</p> 
 <p><a name="an_102:3">102:3</a> Çünkü günlerim duman gibi yok oluyor,<br>Kemiklerim ateş gibi yanıyor.</p> 
 <p><a name="an_102:4">102:4</a> Yüreğim kırgın yemiş ot gibi kurudu,<br>Ekmek yemeyi bile unuttum.</p> 
 <p><a name="an_102:5">102:5</a> Bir deri bir kemiğe döndüm<br>Acı acı inlemekten.</p> 
 <p><a name="an_102:6">102:6</a> Issız yerlerdeki ishakkuşunu andırıyorum,<br>Viranelerdeki kukumav gibiyim.</p> 
 <p><a name="an_102:7">102:7</a> Gözüme uyku girmiyor,<br>Damda yalnız kalmış bir kuş gibiyim.</p> 
 <p><a name="an_102:8">102:8</a> Düşmanlarım bütün gün bana hakaret ediyor,<br>Bana dil uzatanlar adımı lanet için kullanıyor.</p> 
 <p><a name="an_102:9">102:9</a> Kızıp öfkelendiğin için<br>Külü ekmek gibi yiyor,<br>İçeceğime gözyaşı katıyorum.<br>Beni kaldırıp bir yana attın.</p> 
 <p><a name="an_102:11">102:11</a> Günlerim akşam uzayan gölge gibi yitmekte,<br>Ot gibi sararmaktayım.</p> 
 <p><a name="an_102:12">102:12</a> Ama sen, sonsuza dek tahtında oturursun, ya RAB,<br>Ünün kuşaklar boyu sürer.</p> 
 <p><a name="an_102:13">102:13</a> Kalkıp Siyona sevecenlik göstereceksin,<br>Çünkü onu kayırmanın zamanıdır, beklenen zaman geldi.</p> 
 <p><a name="an_102:14">102:14</a> Kulların onun taşlarından hoşlanır,<br>Tozunu bile severler.</p> 
 <p><a name="an_102:15">102:15</a> Uluslar RABbin adından,<br>Yeryüzü kralları görkeminden korkacak.</p> 
 <p><a name="an_102:16">102:16</a> Çünkü RAB Siyonu yeniden kuracak,<br>Görkem içinde görünecek.</p> 
 <p><a name="an_102:17">102:17</a> Yoksulların duasına kulak verecek,<br>Yalvarışlarını asla hor görmeyecek.</p> 
 <p><a name="an_102:18">102:18</a> Bunlar gelecek kuşak için yazılsın,<br>Öyle ki, henüz doğmamış insanlar<br>RABbe övgüler sunsun.</p> 
 <p><a name="an_102:19">102:19</a> RAB yücelerdeki kutsal katından aşağı baktı,<br>Göklerden yeryüzünü gözetledi,</p> 
 <p><a name="an_102:20">102:20</a> Tutsakların iniltisini duymak,<br>Ölüm mahkûmlarını kurtarmak için.</p> 
 <p><a name="an_102:21">102:21</a> Böylece halklar ve krallıklar<br>RABbe tapınmak için toplanınca,<br>Onun adı Siyonda,<br>Övgüsü Yeruşalimde duyurulacak.</p> 
 <p><a name="an_102:23">102:23</a> RAB gücümü kırdı yaşam yolunda,<br>Ömrümü kısalttı.</p> 
 <p><a name="an_102:24">102:24</a> ‹‹Ey Tanrım, ömrümün ortasında canımı alma!›› dedim.<br>‹‹Senin yılların kuşaklar boyu sürer!</p> 
 <p><a name="an_102:25">102:25</a> ‹‹Çok önceden attın dünyanın temellerini,<br>Gökler de senin ellerinin yapıtıdır.</p> 
 <p><a name="an_102:26">102:26</a> Onlar yok olacak, ama sen kalıcısın.<br>Hepsi bir giysi gibi eskiyecek.<br>Onları bir kaftan gibi değiştireceksin,<br>Geçip gidecekler.</p> 
 <p><a name="an_102:27">102:27</a> Ama sen hep aynısın,<br>Yılların tükenmeyecek.</p> 
 <p><a name="an_102:28">102:28</a> Gözetiminde yaşayacak kullarının çocukları,<br>Senin önünde duracak soyları.››</p> 
 <p><a name="an_103:1">103:1</a> RABbe övgüler sun, ey gönlüm!<br>Onun kutsal adına övgüler sun, ey bütün varlığım!</p> 
 <p><a name="an_103:2">103:2</a> RABbe övgüler sun, ey canım!<br>İyiliklerinin hiçbirini unutma!</p> 
 <p><a name="an_103:3">103:3</a> Bütün suçlarını bağışlayan,<br>Bütün hastalıklarını iyileştiren,</p> 
 <p><a name="an_103:4">103:4</a> Canını ölüm çukurundan kurtaran,<br>Sana sevgi ve sevecenlik tacı giydiren,</p> 
 <p><a name="an_103:5">103:5</a> Yaşam boyu seni iyiliklerle doyuran Odur,<br>Bu nedenle gençliğin kartalınki gibi tazelenir.</p> 
 <p><a name="an_103:6">103:6</a> RAB bütün düşkünlere<br>Hak ve adalet sağlar.</p> 
 <p><a name="an_103:7">103:7</a> Kendi yöntemlerini Musaya,<br>İşlerini İsraillilere açıkladı.</p> 
 <p><a name="an_103:8">103:8</a> RAB sevecen ve lütfedendir,<br>Tez öfkelenmez, sevgisi engindir.</p> 
 <p><a name="an_103:9">103:9</a> Sürekli suçlamaz,<br>Öfkesini sonsuza dek sürdürmez.</p> 
 <p><a name="an_103:10">103:10</a> Bize günahlarımıza göre davranmaz,<br>Suçlarımızın karşılığını vermez.</p> 
 <p><a name="an_103:11">103:11</a> Çünkü gökler yeryüzünden ne kadar yüksekse,<br>Kendisinden korkanlara karşı sevgisi de o kadar büyüktür.</p> 
 <p><a name="an_103:12">103:12</a> Doğu batıdan ne kadar uzaksa,<br>O kadar uzaklaştırdı bizden isyanlarımızı.</p> 
 <p><a name="an_103:13">103:13</a> Bir baba çocuklarına nasıl sevecen davranırsa,<br>RAB de kendisinden korkanlara öyle sevecen davranır.</p> 
 <p><a name="an_103:14">103:14</a> Çünkü mayamızı bilir,<br>Toprak olduğumuzu anımsar.</p> 
 <p><a name="an_103:15">103:15</a> İnsana gelince, ota benzer ömrü,<br>Kır çiçeği gibi serpilir;</p> 
 <p><a name="an_103:16">103:16</a> Rüzgar üzerine esince yok olur gider,<br>Bulunduğu yer onu tanımaz.</p> 
 <p><a name="an_103:17">103:17</a> Ama RAB kendisinden korkanları sonsuza dek sever,<br>Antlaşmasına uyan<br>Ve buyruklarına uymayı anımsayan soylarına adil davranır.</p> 
 <p><a name="an_103:19">103:19</a> RAB tahtını göklere kurmuştur,<br>Onun egemenliği her yeri kapsar.</p> 
 <p><a name="an_103:20">103:20</a> RABbe övgüler sunun, ey sizler, Onun melekleri,<br>Onun sözünü dinleyen,<br>Söylediklerini yerine getiren güç sahipleri!</p> 
 <p><a name="an_103:21">103:21</a> RABbe övgüler sunun, ey sizler,<br>Onun bütün göksel orduları,<br>İsteğini yerine getiren kulları!</p> 
 <p><a name="an_103:22">103:22</a> RAB'be övgüler sunun,<br>Ey O'nun egemen olduğu yerlerdeki bütün yaratıklar!<br>RAB'be övgüler sun, ey gönlüm!</p> 
 <p><a name="an_104:1">104:1</a> RABbe övgüler sun, ey gönlüm!<br>Ya RAB Tanrım, ne ulusun!<br>Görkem ve yücelik kuşanmışsın,</p> 
 <p><a name="an_104:2">104:2</a> Bir kaftana bürünür gibi ışığa bürünmüşsün.<br>Gökleri bir çadır gibi geren,</p> 
 <p><a name="an_104:3">104:3</a> Evini yukarıdaki sular üzerine kuran,<br>Bulutları kendine savaş arabası yapan,<br>Rüzgarın kanatları üzerinde gezen,</p> 
 <p><a name="an_104:4">104:4</a> Rüzgarları kendine haberci,<br>Yıldırımları hizmetkâr eden sensin. eden sensin›› ya da ‹‹Meleklerini rüzgarlar, hizmetkârlarını ateş alevleri yapan sensin››.</p> 
 <p><a name="an_104:5">104:5</a> Yeryüzünü temeller üzerine kurdun,<br>Asla sarsılmasın diye.</p> 
 <p><a name="an_104:6">104:6</a> Engini ona bir giysi gibi giydirdin,<br>Sular dağların üzerinde durdu.</p> 
 <p><a name="an_104:7">104:7</a> Sen kükreyince sular kaçtı,<br>Göğü gürletince hemen çekildi.</p> 
 <p><a name="an_104:8">104:8</a> Dağları aşıp derelere aktı,<br>Onlar için belirlediğin yerlere doğru.</p> 
 <p><a name="an_104:9">104:9</a> Bir sınır koydun önlerine,<br>Geçmesinler, gelip yeryüzünü bir daha kaplamasınlar diye.</p> 
 <p><a name="an_104:10">104:10</a> Vadilerde fışkırttığın pınarlar,<br>Dağların arasından akar.</p> 
 <p><a name="an_104:11">104:11</a> Bütün kır hayvanlarını suvarır,<br>Yaban eşeklerinin susuzluğunu giderirler.</p> 
 <p><a name="an_104:12">104:12</a> Kuşlar yanlarında yuva kurar,<br>Dalların arasında ötüşürler.</p> 
 <p><a name="an_104:13">104:13</a> Gökteki evinden dağları sularsın,<br>Yeryüzü işlerinin meyvesine doyar.</p> 
 <p><a name="an_104:14">104:14</a> Hayvanlar için ot,<br>İnsanların yararı için bitkiler yetiştirirsin;<br>İnsanlar ekmeğini topraktan çıkarsın diye,</p> 
 <p><a name="an_104:15">104:15</a> Yüreklerini sevindiren şarabı,<br>Yüzlerini güldüren zeytinyağını,<br>Güçlerini artıran ekmeği hep sen verirsin.</p> 
 <p><a name="an_104:16">104:16</a> RABbin ağaçları,<br>Kendi diktiği Lübnan sedirleri suya doyar.</p> 
 <p><a name="an_104:17">104:17</a> Kuşlar orada yuva yapar,<br>Leyleğin evi ise çamlardadır.</p> 
 <p><a name="an_104:18">104:18</a> Yüksek dağlar dağ keçilerinin uğrağı,<br>Kayalar kaya tavşanlarının sığınağıdır.</p> 
 <p><a name="an_104:19">104:19</a> Mevsimleri göstersin diye ayı,<br>Batacağı zamanı bilen güneşi yarattın.</p> 
 <p><a name="an_104:20">104:20</a> Karartırsın ortalığı, gece olur,<br>Başlar kıpırdamaya orman hayvanları.</p> 
 <p><a name="an_104:21">104:21</a> Genç aslan av peşinde kükrer,<br>Tanrıdan yiyecek ister.</p> 
 <p><a name="an_104:22">104:22</a> Güneş doğunca<br>İnlerine çekilir, yatarlar.</p> 
 <p><a name="an_104:23">104:23</a> İnsan işine gider,<br>Akşama dek çalışmak için.</p> 
 <p><a name="an_104:24">104:24</a> Ya RAB, ne çok eserin var!<br>Hepsini bilgece yaptın;<br>Yeryüzü yarattıklarınla dolu.</p> 
 <p><a name="an_104:25">104:25</a> İşte uçsuz bucaksız denizler,<br>İçinde kaynaşan sayısız canlılar,<br>Büyük küçük yaratıklar.</p> 
 <p><a name="an_104:26">104:26</a> Orada gemiler dolaşır,<br>İçinde oynaşsın diye yarattığın Livyatan da orada.</p> 
 <p><a name="an_104:27">104:27</a> Hepsi seni bekliyor,<br>Yiyeceklerini zamanında veresin diye.</p> 
 <p><a name="an_104:28">104:28</a> Sen verince onlar toplar,<br>Sen elini açınca onlar iyiliğe doyar.</p> 
 <p><a name="an_104:29">104:29</a> Yüzünü gizleyince dehşete kapılırlar,<br>Soluklarını kesince ölüp toprak olurlar.</p> 
 <p><a name="an_104:30">104:30</a> Ruhunu gönderince var olurlar,<br>Yeryüzüne yeni yaşam verirsin.</p> 
 <p><a name="an_104:31">104:31</a> RABbin görkemi sonsuza dek sürsün!<br>Sevinsin RAB yaptıklarıyla!</p> 
 <p><a name="an_104:32">104:32</a> O bakınca yeryüzü titrer,<br>O dokununca dağlar tüter.</p> 
 <p><a name="an_104:33">104:33</a> Ömrümce RABbe ezgiler söyleyecek,<br>Var oldukça Tanrımı ilahilerle öveceğim.</p> 
 <p><a name="an_104:34">104:34</a> Düşüncem ona hoş görünsün,<br>Sevincim RAB olsun!</p> 
 <p><a name="an_104:35">104:35</a> Tükensin dünyadaki günahlılar,<br>Yok olsun artık kötüler!<br>RAB'be övgüler sun, ey gönlüm!<br>RAB'be övgüler sunun!</p> 
 <p><a name="an_105:1">105:1</a> RABbe şükredin, Onu adıyla çağırın,<br>Halklara duyurun yaptıklarını!</p> 
 <p><a name="an_105:2">105:2</a> Onu ezgilerle, ilahilerle övün,<br>Bütün harikalarını anlatın!</p> 
 <p><a name="an_105:3">105:3</a> Kutsal adıyla övünün,<br>Sevinsin RABbe yönelenler!</p> 
 <p><a name="an_105:4">105:4</a> RABbe ve Onun gücüne bakın,<br>Durmadan Onun yüzünü arayın!</p> 
 <p><a name="an_105:5">105:5</a> Ey sizler, kulu İbrahimin soyu,<br>Seçtiği Yakupoğulları,<br>Onun yaptığı harikaları,<br>Olağanüstü işlerini<br>Ve ağzından çıkan yargıları anımsayın!</p> 
 <p><a name="an_105:7">105:7</a> Tanrımız RAB Odur,<br>Yargıları bütün yeryüzünü kapsar.</p> 
 <p><a name="an_105:8">105:8</a> O antlaşmasını,<br>Bin kuşak için verdiği sözü,<br>İbrahimle yaptığı antlaşmayı,<br>İshak için içtiği andı sonsuza dek anımsar.</p> 
 <p><a name="an_105:10">105:10</a> ‹‹Hakkınıza düşen mülk olarak<br>Kenan ülkesini size vereceğim›› diyerek,<br>Bunu Yakup için bir kural,<br>İsraille sonsuza dek geçerli bir antlaşma yaptı.</p> 
 <p><a name="an_105:12">105:12</a> O zaman bir avuç insandılar,<br>Sayıca az ve ülkeye yabancıydılar.</p> 
 <p><a name="an_105:13">105:13</a> Bir ulustan öbürüne,<br>Bir ülkeden ötekine dolaşıp durdular.</p> 
 <p><a name="an_105:14">105:14</a> RAB kimsenin onları ezmesine izin vermedi,<br>Onlar için kralları bile payladı:</p> 
 <p><a name="an_105:15">105:15</a> ‹‹Meshettiklerime dokunmayın,<br>Peygamberlerime kötülük etmeyin!›› dedi.</p> 
 <p><a name="an_105:16">105:16</a> Ülkeye kıtlık gönderdi,<br>Bütün yiyeceklerini yok etti.</p> 
 <p><a name="an_105:17">105:17</a> Önlerinden bir adam göndermişti,<br>Köle olarak satılan Yusuftu bu.</p> 
 <p><a name="an_105:18">105:18</a> Zincir vurup incittiler ayaklarını,<br>Demir halka geçirdiler boynuna,</p> 
 <p><a name="an_105:19">105:19</a> Söyledikleri gerçekleşinceye dek,<br>RABbin sözü onu sınadı.</p> 
 <p><a name="an_105:20">105:20</a> Kral adam gönderip Yusufu salıverdi,<br>Halklara egemen olan onu özgür kıldı.</p> 
 <p><a name="an_105:21">105:21</a> Onu kendi sarayının efendisi,<br>Bütün varlığının sorumlusu yaptı;</p> 
 <p><a name="an_105:22">105:22</a> Önderlerini istediği gibi eğitsin,<br>İleri gelenlerine akıl versin diye.</p> 
 <p><a name="an_105:23">105:23</a> O zaman İsrail Mısıra gitti,<br>Yakup Ham ülkesine yerleşti.</p> 
 <p><a name="an_105:24">105:24</a> RAB halkını alabildiğine çoğalttı,<br>Düşmanlarından sayıca artırdı onları.</p> 
 <p><a name="an_105:25">105:25</a> Sonunda tutumunu değiştirdi düşmanlarının:<br>Halkından tiksindiler,<br>Kullarına kurnazca davrandılar.</p> 
 <p><a name="an_105:26">105:26</a> Kulu Musayı,<br>Seçtiği Harunu gönderdi aralarına.</p> 
 <p><a name="an_105:27">105:27</a> Onlar gösterdiler RABbin belirtilerini,<br>Ham ülkesinde şaşılası işlerini.</p> 
 <p><a name="an_105:28">105:28</a> Karanlık gönderip ülkeyi karanlığa bürüdü RAB,<br>Çünkü Mısırlılar Onun sözlerine karşı gelmişti.</p> 
 <p><a name="an_105:29">105:29</a> Kana çevirdi sularını,<br>Öldürdü balıklarını.</p> 
 <p><a name="an_105:30">105:30</a> Ülkede kurbağalar kaynaştı<br>Krallarının odalarına kadar.</p> 
 <p><a name="an_105:31">105:31</a> RAB buyurunca sinek sürüleri,<br>Sivrisinekler üşüştü ülkenin her yanına.</p> 
 <p><a name="an_105:32">105:32</a> Dolu yağdırdı yağmur yerine,<br>Şimşekler çaktırdı ülkelerinde.</p> 
 <p><a name="an_105:33">105:33</a> Bağlarını, incir ağaçlarını vurdu,<br>Parçaladı ülkenin ağaçlarını.</p> 
 <p><a name="an_105:34">105:34</a> O buyurunca çekirgeler,<br>Sayısız yavrular kaynadı.</p> 
 <p><a name="an_105:35">105:35</a> Ülkenin bütün bitkilerini yediler,<br>Toprağın ürününü yiyip bitirdiler.</p> 
 <p><a name="an_105:36">105:36</a> RAB ülkede ilk doğanların hepsini,<br>İlk çocuklarını öldürdü.</p> 
 <p><a name="an_105:37">105:37</a> İsraillileri ülkeden altın ve gümüşle çıkardı,<br>Oymaklarından tek kişi bile tökezlemedi.</p> 
 <p><a name="an_105:38">105:38</a> Onlar gidince Mısır sevindi,<br>Çünkü İsrail korkusu çökmüştü Mısırın üzerine.</p> 
 <p><a name="an_105:39">105:39</a> RAB bulutu bir örtü gibi yaydı üzerlerine,<br>Gece ateş verdi yollarını aydınlatsın diye.</p> 
 <p><a name="an_105:40">105:40</a> İstediler, bıldırcın gönderdi,<br>Göksel ekmekle doyurdu karınlarını.</p> 
 <p><a name="an_105:41">105:41</a> Kayayı yardı, sular fışkırdı,<br>Çorak topraklarda bir ırmak gibi aktı.</p> 
 <p><a name="an_105:42">105:42</a> Çünkü kutsal sözünü,<br>Kulu İbrahime verdiği sözü anımsadı.</p> 
 <p><a name="an_105:43">105:43</a> Halkını sevinç içinde,<br>Seçtiklerini sevinç çığlıklarıyla ülkeden çıkardı.</p> 
 <p><a name="an_105:44">105:44</a> Ulusların topraklarını verdi onlara.<br>Halkların emeğini miras aldılar;</p> 
 <p><a name="an_105:45">105:45</a> Kurallarını yerine getirsinler,<br>Yasalarına uysunlar diye.<br>RAB'be övgüler sunun!</p> 
 <p><a name="an_106:1">106:1</a> Övgüler sunun, RABbe!<br>RABbe şükredin, çünkü O iyidir,<br>Sevgisi sonsuzdur.</p> 
 <p><a name="an_106:2">106:2</a> RABbin büyük işlerini kim anlatabilir,<br>Kim Ona yeterince övgü sunabilir?</p> 
 <p><a name="an_106:3">106:3</a> Ne mutlu adalete uyanlara,<br>Sürekli doğru olanı yapanlara!</p> 
 <p><a name="an_106:4">106:4</a> Ya RAB, halkına lütfettiğinde anımsa beni,<br>Onları kurtardığında ilgilen benimle.</p> 
 <p><a name="an_106:5">106:5</a> Öyle ki, seçtiklerinin gönencini göreyim,<br>Ulusunun sevincini,<br>Kendi halkının kıvancını paylaşayım.</p> 
 <p><a name="an_106:6">106:6</a> Atalarımız gibi biz de günah işledik,<br>Suç işledik, kötülük ettik.</p> 
 <p><a name="an_106:7">106:7</a> Atalarımız Mısırdayken<br>Yaptığın harikaları anlamadı,<br>Çok kez gösterdiğin sevgiyi anımsamadı,<br>Denizde, Kızıldenizde başkaldırdılar.</p> 
 <p><a name="an_106:8">106:8</a> Buna karşın RAB gücünü göstermek için,<br>Adı uğruna kurtardı onları.</p> 
 <p><a name="an_106:9">106:9</a> Kızıldenizi azarladı, kurudu deniz,<br>Yürüdüler enginde Onun öncülüğünde,<br>Çölde yürür gibi.</p> 
 <p><a name="an_106:10">106:10</a> Kendilerinden nefret edenlerin elinden aldı onları,<br>Düşmanlarının pençesinden kurtardı.</p> 
 <p><a name="an_106:11">106:11</a> Sular yuttu hasımlarını,<br>Hiçbiri kurtulmadı.</p> 
 <p><a name="an_106:12">106:12</a> O zaman atalarımız Onun sözlerine inandılar,<br>Ezgiler söyleyerek Onu övdüler.</p> 
 <p><a name="an_106:13">106:13</a> Ne var ki, RABbin yaptıklarını çabucak unuttular,<br>Öğüt vermesini beklemediler.</p> 
 <p><a name="an_106:14">106:14</a> Özlemle kıvrandılar çölde,<br>Tanrıyı denediler ıssız yerlerde.</p> 
 <p><a name="an_106:15">106:15</a> Tanrı onlara istediklerini verdi,<br>Ama üzerlerine yıpratıcı bir hastalık gönderdi.</p> 
 <p><a name="an_106:16">106:16</a> Onlar ordugahlarında Musayı,<br>RABbin kutsal kulu Harunu kıskanınca,</p> 
 <p><a name="an_106:17">106:17</a> Yer yarıldı ve Datanı yuttu,<br>Aviramla yandaşlarının üzerine kapandı.</p> 
 <p><a name="an_106:18">106:18</a> Ateş kavurdu onları izleyenleri,<br>Alev yaktı kötüleri.</p> 
 <p><a name="an_106:19">106:19</a> Bir buzağı heykeli yaptılar Horevde,<br>Dökme bir puta tapındılar.</p> 
 <p><a name="an_106:20">106:20</a> Tanrının yüceliğini,<br>Ot yiyen öküz putuna değiştirdiler.</p> 
 <p><a name="an_106:21">106:21</a> Unuttular kendilerini kurtaran Tanrıyı,<br>Mısırda yaptığı büyük işleri,</p> 
 <p><a name="an_106:22">106:22</a> Ham ülkesinde yarattığı harikaları,<br>Kızıldeniz kıyısında yaptığı müthiş işleri.</p> 
 <p><a name="an_106:23">106:23</a> Bu yüzden onları yok edeceğini söyledi Tanrı,<br>Ama seçkin kulu Musa Onun önündeki gedikte durarak,<br>Yok edici öfkesinden vazgeçirdi Onu.</p> 
 <p><a name="an_106:24">106:24</a> Ardından hor gördüler güzelim ülkeyi,<br>Tanrının verdiği söze inanmadılar.</p> 
 <p><a name="an_106:25">106:25</a> Çadırlarında söylendiler,<br>Dinlemediler RABbin sesini.</p> 
 <p><a name="an_106:26">106:26</a> Bu yüzden RAB elini kaldırdı<br>Ve çölde onları yere sereceğine,<br>Soylarını ulusların arasına saçacağına,<br>Onları öteki ülkelere dağıtacağına ant içti.</p> 
 <p><a name="an_106:28">106:28</a> Sonra Baal-Peora bel bağladılar,<br>Ölülere sunulan kurbanları yediler.</p> 
 <p><a name="an_106:29">106:29</a> Öfkelendirdiler RABbi yaptıklarıyla,<br>Salgın hastalık çıktı aralarında.</p> 
 <p><a name="an_106:30">106:30</a> Ama Pinehas kalkıp araya girdi,<br>Felaketi önledi.</p> 
 <p><a name="an_106:31">106:31</a> Bu doğruluk sayıldı ona,<br>Kuşaklar boyu, sonsuza dek sürecek bu.</p> 
 <p><a name="an_106:32">106:32</a> Yine RABbi öfkelendirdiler Meriva suları yanında,<br>Musanın başına dert açıldı onlar yüzünden;</p> 
 <p><a name="an_106:33">106:33</a> Çünkü onu sinirlendirdiler,<br>O da düşünmeden konuştu.</p> 
 <p><a name="an_106:34">106:34</a> RABbin onlara buyurduğu gibi<br>Yok etmediler halkları,</p> 
 <p><a name="an_106:35">106:35</a> Tersine öteki uluslara karıştılar,<br>Onların törelerini öğrendiler.</p> 
 <p><a name="an_106:36">106:36</a> Putlarına taptılar,<br>Bu da onlara tuzak oldu.</p> 
 <p><a name="an_106:37">106:37</a> Oğullarını, kızlarını<br>Cinlere kurban ettiler.</p> 
 <p><a name="an_106:38">106:38</a> Kenan putlarına kurban olsun diye<br>Oğullarının, kızlarının kanını,<br>Suçsuzların kanını döktüler;<br>Ülke onların kanıyla kirlendi.</p> 
 <p><a name="an_106:39">106:39</a> Böylece yaptıklarıyla kirli sayıldılar,<br>Vefasız duruma düştüler töreleriyle.</p> 
 <p><a name="an_106:40">106:40</a> RABbin öfkesi parladı halkına karşı,<br>Tiksindi kendi halkından.</p> 
 <p><a name="an_106:41">106:41</a> Onları ulusların eline teslim etti.<br>Onlardan nefret edenler onlara egemen oldu.</p> 
 <p><a name="an_106:42">106:42</a> Düşmanları onları ezdi,<br>Boyun eğdirdi hepsine.</p> 
 <p><a name="an_106:43">106:43</a> RAB onları birçok kez kurtardı,<br>Ama akılları fikirleri başkaldırmaktaydı<br>Ve alçaltıldılar suçları yüzünden.</p> 
 <p><a name="an_106:44">106:44</a> RAB yine de ilgilendi sıkıntılarıyla<br>Yakarışlarını duyunca.</p> 
 <p><a name="an_106:45">106:45</a> Antlaşmasını anımsadı onlar uğruna,<br>Eşsiz sevgisinden ötürü vazgeçti yapacaklarından.</p> 
 <p><a name="an_106:46">106:46</a> Merhamet koydu onları tutsak alanların yüreğine.</p> 
 <p><a name="an_106:47">106:47</a> Kurtar bizi, ey Tanrımız RAB,<br>Topla bizi ulusların arasından.<br>Kutsal adına şükredelim,<br>Yüceliğinle övünelim.</p> 
 <p><a name="an_106:48">106:48</a> Öncesizlikten sonsuza dek,<br>İsrail'in Tanrısı RAB'be övgüler olsun!<br>Bütün halk, ‹‹Amin!›› desin.<br>RAB'be övgüler olsun!</p> 
 <p><a name="an_107:1">107:1</a> RABbe şükredin, çünkü O iyidir,<br>Sevgisi sonsuzdur.</p> 
 <p><a name="an_107:2">107:2</a> Böyle desin RABbin kurtardıkları,<br>Düşman pençesinden özgür kıldıkları,</p> 
 <p><a name="an_107:3">107:3</a> Doğudan, batıdan, kuzeyden, güneydenfş,<br>Bütün ülkelerden topladıkları.</p> 
 <p><a name="an_107:4">107:4</a> Issız çöllerde dolaştılar,<br>Yerleşecekleri kente giden bir yol bulamadılar.</p> 
 <p><a name="an_107:5">107:5</a> Aç, susuz,<br>Sefil oldular.</p> 
 <p><a name="an_107:6">107:6</a> O zaman sıkıntı içinde RABbe yakardılar,<br>RAB kurtardı onları dertlerinden.</p> 
 <p><a name="an_107:7">107:7</a> Yerleşecekleri bir kente varıncaya dek,<br>Onlara doğru yolda öncülük etti.</p> 
 <p><a name="an_107:8">107:8</a> Şükretsinler RABbe sevgisi için,<br>İnsanlar yararına yaptığı harikalar için.</p> 
 <p><a name="an_107:9">107:9</a> Çünkü O susamış canın susuzluğunu giderir,<br>Aç canı iyiliklerle doyurur.</p> 
 <p><a name="an_107:10">107:10</a> Zincire vurulmuş, acıyla kıvranan tutsaklar,<br>Karanlıkta, zifiri karanlıkta oturmuştu.</p> 
 <p><a name="an_107:11">107:11</a> Çünkü Tanrının buyruklarına karşı çıkmışlardı,<br>Küçümsemişlerdi Yüceler Yücesinin öğüdünü.</p> 
 <p><a name="an_107:12">107:12</a> Ağır işlerle hayatı onlara zehir etti,<br>Çöktüler, yardım eden olmadı.</p> 
 <p><a name="an_107:13">107:13</a> O zaman sıkıntı içinde RABbe yakardılar,<br>RAB kurtardı onları dertlerinden;</p> 
 <p><a name="an_107:14">107:14</a> Çıkardı karanlıktan, zifiri karanlıktan,<br>Kopardı zincirlerini.</p> 
 <p><a name="an_107:15">107:15</a> Şükretsinler RABbe sevgisi için,<br>İnsanlar yararına yaptığı harikalar için!</p> 
 <p><a name="an_107:16">107:16</a> Çünkü tunç kapıları kırdı,<br>Demir kapı kollarını parçaladı O.</p> 
 <p><a name="an_107:17">107:17</a> Cezalarını buldu aptallar,<br>Suçları, isyanları yüzünden.</p> 
 <p><a name="an_107:18">107:18</a> İğrenir olmuşlardı bütün yemeklerden,<br>Ölümün kapılarına yaklaşmışlardı.</p> 
 <p><a name="an_107:19">107:19</a> O zaman sıkıntı içinde RABbe yakardılar,<br>RAB kurtardı onları dertlerinden.</p> 
 <p><a name="an_107:20">107:20</a> Sözünü gönderip iyileştirdi onları,<br>Kurtardı ölüm çukurundan.</p> 
 <p><a name="an_107:21">107:21</a> Şükretsinler RABbe sevgisi için,<br>İnsanlar yararına yaptığı harikalar için!</p> 
 <p><a name="an_107:22">107:22</a> Şükran kurbanları sunsunlar<br>Ve sevinç çığlıklarıyla duyursunlar Onun yaptıklarını!</p> 
 <p><a name="an_107:23">107:23</a> Gemilerle denize açılanlar,<br>Okyanuslarda iş yapanlar,</p> 
 <p><a name="an_107:24">107:24</a> RABbin işlerini,<br>Derinliklerde yaptığı harikaları gördüler.</p> 
 <p><a name="an_107:25">107:25</a> Çünkü O buyurunca şiddetli bir fırtına koptu,<br>Dalgalar şaha kalktı.</p> 
 <p><a name="an_107:26">107:26</a> Göklere yükselip diplere indi gemiler,<br>Sıkıntıdan canları burunlarına geldi gemicilerin,</p> 
 <p><a name="an_107:27">107:27</a> Sarhoş gibi sallanıp sendelediler,<br>Ustalıkları işe yaramadı.</p> 
 <p><a name="an_107:28">107:28</a> O zaman sıkıntı içinde RABbe yakardılar,<br>RAB kurtardı onları dertlerinden.</p> 
 <p><a name="an_107:29">107:29</a> Fırtınayı limanlığa çevirdi,<br>Yatıştı dalgalar;</p> 
 <p><a name="an_107:30">107:30</a> Rahatlayınca sevindiler,<br>Diledikleri limana götürdü RAB onları.</p> 
 <p><a name="an_107:31">107:31</a> Şükretsinler RABbe sevgisi için,<br>İnsanlar yararına yaptığı harikalar için!</p> 
 <p><a name="an_107:32">107:32</a> Yüceltsinler Onu halk topluluğunda,<br>Övgüler sunsunlar ileri gelenlerin toplantısında.</p> 
 <p><a name="an_107:33">107:33</a> Irmakları çöle çevirir,<br>Pınarları kurak toprağa,</p> 
 <p><a name="an_107:34">107:34</a> Verimli toprağı çorak alana,<br>Orada yaşayanların kötülüğü yüzünden.</p> 
 <p><a name="an_107:35">107:35</a> Çölü su birikintisine çevirir,<br>Kuru toprağı pınara.</p> 
 <p><a name="an_107:36">107:36</a> Açları yerleştirir oraya;<br>Oturacak bir kent kursunlar,</p> 
 <p><a name="an_107:37">107:37</a> Tarlalar ekip bağlar diksinler,<br>Bol ürün alsınlar diye.</p> 
 <p><a name="an_107:38">107:38</a> RABbin kutsamasıyla,<br>Çoğaldılar alabildiğine,<br>Eksiltmedi hayvanlarını.</p> 
 <p><a name="an_107:39">107:39</a> Sonra azaldılar, alçaldılar,<br>Baskı, sıkıntı ve acı yüzünden.</p> 
 <p><a name="an_107:40">107:40</a> RAB rezalet saçtı soylular üzerine,<br>Yolu izi belirsiz bir çölde dolaştırdı onları.</p> 
 <p><a name="an_107:41">107:41</a> Ama yoksulu sefaletten kurtardı,<br>Davar sürüsü gibi çoğalttı ailelerini.</p> 
 <p><a name="an_107:42">107:42</a> Doğru insanlar görüp sevinecek,<br>Kötülerse ağzını kapayacak.</p> 
 <p><a name="an_107:43">107:43</a> Aklı olan bunları göz önünde tutsun,<br>RAB'bin sevgisini dikkate alsın.</p> 
 <p><a name="an_108:1">108:1</a> Kararlıyım, ey Tanrı,<br>Bütün varlığımla sana ezgiler, ilahiler söyleyeceğim!</p> 
 <p><a name="an_108:2">108:2</a> Uyan, ey lir, ey çenk,<br>Seheri ben uyandırayım!</p> 
 <p><a name="an_108:3">108:3</a> Halkların arasında sana şükürler sunayım, ya RAB,<br>Ulusların arasında seni ilahilerle öveyim.</p> 
 <p><a name="an_108:4">108:4</a> Çünkü sevgin göklere erişir,<br>Sadakatin gökyüzüne ulaşır.</p> 
 <p><a name="an_108:5">108:5</a> Yüceliğini göster göklerin üstünde, ey Tanrı,<br>Görkemin bütün yeryüzünü kaplasın!</p> 
 <p><a name="an_108:6">108:6</a> Kurtar bizi sağ elinle, yardım et,<br>Sevdiklerin özgürlüğe kavuşsun diye!</p> 
 <p><a name="an_108:7">108:7</a> Tanrı şöyle konuştu kutsal yerinde:<br>‹‹Şekemi sevinçle bölüştürecek,<br>Sukkot Vadisini ölçeceğim.</p> 
 <p><a name="an_108:8">108:8</a> Gilat benimdir, Manaşşe de benim,<br>Efrayim miğferim,<br>Yahuda asam.</p> 
 <p><a name="an_108:9">108:9</a> Moav yıkanma leğenim,<br>Edomun üzerine çarığımı fırlatacağım,<br>Filiste zaferle haykıracağım.›› fırlatılması, bir yerin sahiplenilmesi anlamına geliyordu.</p> 
 <p><a name="an_108:10">108:10</a> Kim beni surlu kente götürecek?<br>Kim bana Edoma kadar yol gösterecek?</p> 
 <p><a name="an_108:11">108:11</a> Ey Tanrı, sen bizi reddetmedin mi?<br>Ordularımıza öncülük etmiyor musun artık?</p> 
 <p><a name="an_108:12">108:12</a> Yardım et bize düşmana karşı,<br>Çünkü boştur insan yardımı.</p> 
 <p><a name="an_108:13">108:13</a> Tanrı'yla zafer kazanırız,<br>O çiğner düşmanlarımızı.</p> 
 <p><a name="an_109:1">109:1</a> Ey övgüler sunduğum Tanrı,<br>Sessiz kalma!</p> 
 <p><a name="an_109:2">109:2</a> Çünkü kötüler, yalancılar<br>Bana karşı ağzını açtı,<br>Karalıyorlar beni.</p> 
 <p><a name="an_109:3">109:3</a> Nefret dolu sözlerle beni kuşatıp<br>Yok yere bana savaş açtılar.</p> 
 <p><a name="an_109:4">109:4</a> Sevgime karşılık bana düşman oldular,<br>Bense dua etmekteyim.</p> 
 <p><a name="an_109:5">109:5</a> İyiliğime kötülük,<br>Sevgime nefretle karşılık verdiler.</p> 
 <p><a name="an_109:6">109:6</a> Kötü bir adam koy düşmanın başına,<br>Sağında onu suçlayan biri dursun!</p> 
 <p><a name="an_109:7">109:7</a> Yargılanınca suçlu çıksın,<br>Duası bile günah sayılsın!</p> 
 <p><a name="an_109:8">109:8</a> Ömrü kısa olsun,<br>Görevini bir başkası üstlensin!</p> 
 <p><a name="an_109:9">109:9</a> Çocukları öksüz,<br>Karısı dul kalsın!</p> 
 <p><a name="an_109:10">109:10</a> Çocukları avare gezip dilensin,<br>Yıkık evlerinden uzakta yiyecek arasın!</p> 
 <p><a name="an_109:11">109:11</a> Bütün malları tefecinin ağına düşsün,<br>Emeğini yabancılar yağmalasın!</p> 
 <p><a name="an_109:12">109:12</a> Kimse ona sevgi göstermesin,<br>Öksüzlerine acıyan olmasın!</p> 
 <p><a name="an_109:13">109:13</a> Soyu kurusun,<br>Bir kuşak sonra adı silinsin!</p> 
 <p><a name="an_109:14">109:14</a> Atalarının suçları RABbin önünde anılsın,<br>Annesinin günahı silinmesin!</p> 
 <p><a name="an_109:15">109:15</a> Günahları hep RABbin önünde dursun,<br>RAB anılarını yok etsin yeryüzünden!</p> 
 <p><a name="an_109:16">109:16</a> Çünkü düşmanım sevgi göstermeyi düşünmedi,<br>Ölesiye baskı yaptı mazluma, yoksula,<br>Yüreği kırık insana.</p> 
 <p><a name="an_109:17">109:17</a> Sevdiği lanet başına gelsin!<br>Madem kutsamaktan hoşlanmıyor,<br>Uzak olsun ondan kutsamak!</p> 
 <p><a name="an_109:18">109:18</a> Laneti bir giysi gibi giydi,<br>Su gibi içine, yağ gibi kemiklerine işlesin lanet!</p> 
 <p><a name="an_109:19">109:19</a> Bir giysi gibi onu örtünsün,<br>Bir kuşak gibi hep onu sarsın! düşmanlarının konuşmasıdır.</p> 
 <p><a name="an_109:20">109:20</a> Düşmanlarıma, beni kötüleyenlere,<br>RAB böyle karşılık versin!</p> 
 <p><a name="an_109:21">109:21</a> Ama sen, ey Egemen RAB,<br>Adın uğruna bana ilgi göster;<br>Kurtar beni, iyiliğin, sevgin uğruna!</p> 
 <p><a name="an_109:22">109:22</a> Çünkü düşkün ve yoksulum,<br>Yüreğim yaralı içimde.</p> 
 <p><a name="an_109:23">109:23</a> Batan güneş gibi geçip gidiyorum,<br>Çekirge gibi silkilip atılıyorum.</p> 
 <p><a name="an_109:24">109:24</a> Dizlerim titriyor oruç tutmaktan;<br>Bir deri bir kemiğe döndüm.</p> 
 <p><a name="an_109:25">109:25</a> Düşmanlarıma yüzkarası oldum;<br>Beni görünce kafalarını sallıyorlar!</p> 
 <p><a name="an_109:26">109:26</a> Yardım et bana, ya RAB Tanrım;<br>Kurtar beni sevgin uğruna!</p> 
 <p><a name="an_109:27">109:27</a> Bilsinler bu işte senin elin olduğunu,<br>Bunu senin yaptığını, ya RAB!</p> 
 <p><a name="an_109:28">109:28</a> Varsın lanet etsin onlar, sen kutsa beni,<br>Bana saldıranlar utanacak,<br>Ben kulunsa sevineceğim.</p> 
 <p><a name="an_109:29">109:29</a> Rezilliğe bürünsün beni suçlayanlar,<br>Kaftan giyer gibi utançlarıyla örtünsünler!</p> 
 <p><a name="an_109:30">109:30</a> RABbe çok şükredeceğim,<br>Kalabalığın arasında Ona övgüler dizeceğim;</p> 
 <p><a name="an_109:31">109:31</a> Çünkü O yoksulun sağında durur,<br>Onu yargılayanlardan kurtarmak için.</p> 
 <p><a name="an_110:1">110:1</a> RAB efendime:<br>‹‹Ben düşmanlarını ayaklarının altına serinceye dekfü<br>Sağımda otur›› diyor. ‹‹Ayaklarına tabure yapıncaya dek››.</p> 
 <p><a name="an_110:2">110:2</a> RAB Siyondan uzatacak kudret asanı,<br>Düşmanlarının ortasında egemenlik sür!</p> 
 <p><a name="an_110:3">110:3</a> Savaşacağın gün<br>Gönüllü gidecek askerlerin.<br>Seherin bağrından doğan çiy gibi<br>Kutsal giysiler içinde<br>Sana gelecek gençlerin.</p> 
 <p><a name="an_110:4">110:4</a> RAB ant içti, kararından dönmez:<br>‹‹Melkisedek düzeni uyarınca<br>Sonsuza dek kâhinsin sen!›› dedi.</p> 
 <p><a name="an_110:5">110:5</a> Rab senin sağındadır,<br>Kralları ezecek öfkelendiği gün.</p> 
 <p><a name="an_110:6">110:6</a> Ulusları yargılayacak, ortalığı cesetler dolduracak,<br>Dünyanın dört bucağında başları ezecek.</p> 
 <p><a name="an_110:7">110:7</a> Yol kenarındaki dereden su içecek;<br>Bu yüzden başını dik tutacak.</p> 
 <p><a name="an_111:1">111:1</a> Övgüler sunun RABbe!  Doğru insanların toplantısında,<br>Topluluk içinde,<br>Bütün yüreğimle RABbe şükredeceğim.</p> 
 <p><a name="an_111:2">111:2</a> RABbin işleri büyüktür,<br>Onlardan zevk alanlar hep onları düşünür.</p> 
 <p><a name="an_111:3">111:3</a> Onun yaptıkları yüce ve görkemlidir,<br>Doğruluğu sonsuza dek sürer.</p> 
 <p><a name="an_111:4">111:4</a> RAB unutulmayacak harikalar yaptı,<br>O sevecen ve lütfedendir.</p> 
 <p><a name="an_111:5">111:5</a> Kendisinden korkanları besler,<br>Antlaşmasını sonsuza dek anımsar.</p> 
 <p><a name="an_111:6">111:6</a> Ulusların topraklarını kendi halkına vermekle<br>Gösterdi onlara işlerinin gücünü.</p> 
 <p><a name="an_111:7">111:7</a> Yaptığı her işte sadık ve adildir,<br>Bütün koşulları güvenilirdir;</p> 
 <p><a name="an_111:8">111:8</a> Sonsuza dek sürer,<br>Sadakat ve doğrulukla yapılır.</p> 
 <p><a name="an_111:9">111:9</a> O halkının kurtuluşunu sağladı,<br>Antlaşmasını sonsuza dek geçerli kıldı.<br>Adı kutsal ve müthiştir.</p> 
 <p><a name="an_111:10">111:10</a> Bilgeliğin temeli RAB korkusudur,<br>O'nun kurallarını yerine getiren herkes<br>Sağduyu sahibi olur.<br>O'na sonsuza dek övgü sunulur!</p> 
 <p><a name="an_112:1">112:1</a> Övgüler sunun RABbe!  Ne mutlu RABden korkan insana,<br>Onun buyruklarından büyük zevk alana!</p> 
 <p><a name="an_112:2">112:2</a> Soyu yeryüzünde güç kazanacak,<br>Doğruların kuşağı kutsanacak.</p> 
 <p><a name="an_112:3">112:3</a> Bolluk ve zenginlik eksilmez evinden,<br>Sonsuza dek sürer doğruluğu.</p> 
 <p><a name="an_112:4">112:4</a> Karanlıkta ışık doğar dürüstler için,<br>Lütfeden, sevecen, doğru insanlar için.</p> 
 <p><a name="an_112:5">112:5</a> Ne mutlu eli açık olan, ödünç veren,<br>İşlerini adaletle yürüten insana!</p> 
 <p><a name="an_112:6">112:6</a> Asla sarsılmaz,<br>Sonsuza dek anılır doğru insan.</p> 
 <p><a name="an_112:7">112:7</a> Kötü haberden korkmaz,<br>Yüreği sarsılmaz, RABbe güvenir.</p> 
 <p><a name="an_112:8">112:8</a> Gözü pektir, korku nedir bilmez,<br>Sonunda düşmanlarının yenilgisini görür.</p> 
 <p><a name="an_112:9">112:9</a> Armağanlar dağıttı, yoksullara verdi;<br>Doğruluğu sonsuza dek kalıcıdır,<br>Gücü ve saygınlığı artar.</p> 
 <p><a name="an_112:10">112:10</a> Kötü kişi bunu görünce kudurur,<br>Dişlerini gıcırdatır, kendi kendini yer, bitirir.<br>Kötülerin dileği boşa çıkar.</p> 
 <p><a name="an_113:1">113:1</a> Övgüler sunun RABbe!  Övgüler sunun, ey RABbin kulları,<br>RABbin adına övgüler sunun!</p> 
 <p><a name="an_113:2">113:2</a> Şimdiden sonsuza dek<br>RABbin adına şükürler olsun!</p> 
 <p><a name="an_113:3">113:3</a> Güneşin doğduğu yerden battığı yere kadar<br>RABbin adına övgüler sunulmalı!</p> 
 <p><a name="an_113:4">113:4</a> RAB bütün uluslara egemendir,<br>Görkemi gökleri aşar.</p> 
 <p><a name="an_113:5">113:5</a> Var mı Tanrımız RAB gibi,<br>Yücelerde oturan,</p> 
 <p><a name="an_113:6">113:6</a> Göklerde ve yeryüzünde olanlara<br>Bakmak için eğilen?</p> 
 <p><a name="an_113:7">113:7</a> Düşkünü yerden kaldırır,<br>Yoksulu çöplükten çıkarır;</p> 
 <p><a name="an_113:8">113:8</a> Soylularla,<br>Halkının soylularıyla birlikte oturtsun diye.</p> 
 <p><a name="an_113:9">113:9</a> Kısır kadını evde oturtur,<br>Çocuk sahibi mutlu bir anne kılar.  RAB'be övgüler sunun!</p> 
 <p><a name="an_114:1">114:1</a> İsrail Mısırdan çıktığında,<br>Yakupun soyu yabancı dil konuşan bir halktan ayrıldığında,</p> 
 <p><a name="an_114:2">114:2</a> Yahuda Rabbin kutsal yeri oldu,<br>İsrail de Onun krallığı.</p> 
 <p><a name="an_114:3">114:3</a> Deniz olanı görüp geri çekildi,<br>Şeria Irmağı tersine aktı.</p> 
 <p><a name="an_114:4">114:4</a> Dağlar koç gibi,<br>Tepeler kuzu gibi sıçradı.</p> 
 <p><a name="an_114:5">114:5</a> Ey deniz, sana ne oldu da kaçtın?<br>Ey Şeria, neden tersine aktın?</p> 
 <p><a name="an_114:6">114:6</a> Ey dağlar, niçin koç gibi,<br>Ey tepeler, niçin kuzu gibi sıçradınız?</p> 
 <p><a name="an_114:7">114:7</a> Titre, ey yeryüzü,<br>Kayayı havuza,<br>Çakmaktaşını pınara çeviren Rab'bin önünde,<br>Yakup'un Tanrısı'nın huzurunda.</p> 
 <p><a name="an_115:1">115:1</a> Bizi değil, ya RAB, bizi değil,<br>Sevgin ve sadakatin uğruna,<br>Kendi adını yücelt!</p> 
 <p><a name="an_115:2">115:2</a> Niçin uluslar:<br>‹‹Hani, nerede onların Tanrısı?›› desin.</p> 
 <p><a name="an_115:3">115:3</a> Bizim Tanrımız göklerdedir,<br>Ne isterse yapar.</p> 
 <p><a name="an_115:4">115:4</a> Oysa onların putları altın ve gümüşten yapılmış,<br>İnsan elinin eseridir.</p> 
 <p><a name="an_115:5">115:5</a> Ağızları var, konuşmazlar,<br>Gözleri var, görmezler,</p> 
 <p><a name="an_115:6">115:6</a> Kulakları var, duymazlar,<br>Burunları var, koku almazlar,</p> 
 <p><a name="an_115:7">115:7</a> Elleri var, hissetmezler,<br>Ayakları var, yürümezler,<br>Boğazlarından ses çıkmaz.</p> 
 <p><a name="an_115:8">115:8</a> Onları yapan, onlara güvenen herkes<br>Onlar gibi olacak!</p> 
 <p><a name="an_115:9">115:9</a> Ey İsrail halkı, RABbe güven,<br>Odur yardımcınız ve kalkanınız!</p> 
 <p><a name="an_115:10">115:10</a> Ey Harun soyu, RABbe güven,<br>Odur yardımcınız ve kalkanınız!</p> 
 <p><a name="an_115:11">115:11</a> Ey RABden korkanlar, RABbe güvenin,<br>Odur yardımcınız ve kalkanınız!</p> 
 <p><a name="an_115:12">115:12</a> RAB bizi anımsayıp kutsayacak,<br>İsrail halkını,<br>Harun soyunu kutsayacak.</p> 
 <p><a name="an_115:13">115:13</a> Küçük, büyük,<br>Kendisinden korkan herkesi kutsayacak.</p> 
 <p><a name="an_115:14">115:14</a> RAB sizi,<br>Sizi ve çocuklarınızı çoğaltsın!</p> 
 <p><a name="an_115:15">115:15</a> Yeri göğü yaratan RAB<br>Sizleri kutsasın.</p> 
 <p><a name="an_115:16">115:16</a> Göklerin öteleri RABbindir,<br>Ama yeryüzünü insanlara vermiştir.</p> 
 <p><a name="an_115:17">115:17</a> Ölüler, sessizlik diyarına inenler,<br>RABbe övgüler sunmaz;</p> 
 <p><a name="an_115:18">115:18</a> Biziz RAB'bi öven,<br>Şimdiden sonsuza dek.  RAB'be övgüler sunun!</p> 
 <p><a name="an_116:1">116:1</a> RABbi seviyorum,<br>Çünkü O feryadımı duyar.</p> 
 <p><a name="an_116:2">116:2</a> Bana kulak verdiği için,<br>Yaşadığım sürece Ona sesleneceğim.</p> 
 <p><a name="an_116:3">116:3</a> Ölüm iplerine dolaşmıştım,<br>Ölüler diyarının kâbusu yakama yapışmıştı,<br>Sıkıntıya, acıya gömülmüştüm.</p> 
 <p><a name="an_116:4">116:4</a> O zaman RABbi adıyla çağırdım,<br>‹‹Aman, ya RAB, kurtar canımı!›› dedim.</p> 
 <p><a name="an_116:5">116:5</a> RAB lütufkâr ve adildir,<br>Sevecendir Tanrımız.</p> 
 <p><a name="an_116:6">116:6</a> RAB saf insanları korur,<br>Tükendiğim zaman beni kurtardı.</p> 
 <p><a name="an_116:7">116:7</a> Ey canım, yine huzura kavuş,<br>Çünkü RAB sana iyilik etti.</p> 
 <p><a name="an_116:8">116:8</a> Sen, ya RAB, canımı ölümden,<br>Gözlerimi yaştan,<br>Ayaklarımı sürçmekten kurtardın.</p> 
 <p><a name="an_116:9">116:9</a> Yaşayanların diyarında,<br>RABbin huzurunda yürüyeceğim.</p> 
 <p><a name="an_116:10">116:10</a> İman ettim,<br>‹‹Büyük acı çekiyorum›› dediğim zaman bile. bile›› ya da ‹‹İman ettim, bu nedenle konuştum. Büyük acı çekiyorum›› (bkz. 2Ko.4:13).</p> 
 <p><a name="an_116:11">116:11</a> Şaşkınlık içinde,<br>‹‹Bütün insanlar yalancı›› dedim.</p> 
 <p><a name="an_116:12">116:12</a> Ne karşılık verebilirim RABbe,<br>Bana yaptığı onca iyilik için?</p> 
 <p><a name="an_116:13">116:13</a> Kurtuluş sunusu olarak kadeh kaldırıp<br>RABbi adıyla çağıracağım.</p> 
 <p><a name="an_116:14">116:14</a> Bütün halkının önünde,<br>RABbe adadıklarımı yerine getireceğim.</p> 
 <p><a name="an_116:15">116:15</a> RABbin gözünde değerlidir<br>Sadık kullarının ölümü.</p> 
 <p><a name="an_116:16">116:16</a> Ya RAB, ben gerçekten senin kulunum;<br>Kulun, hizmetçinin oğluyum,<br>Sen çözdün bağlarımı.</p> 
 <p><a name="an_116:17">116:17</a> Ya RAB, seni adınla çağırıp<br>Şükran kurbanı sunacağım.</p> 
 <p><a name="an_116:18">116:18</a> RABbe adadıklarımı yerine getireceğim<br>Bütün halkının önünde,</p> 
 <p><a name="an_116:19">116:19</a> RAB'bin Tapınağı'nın avlularında,<br>Senin orta yerinde, ey Yeruşalim!  RAB'be övgüler sunun!</p> 
 <p><a name="an_117:1">117:1</a> Ey bütün uluslar, RABbe övgüler sunun!<br>Ey bütün halklar, Onu yüceltin!</p> 
 <p><a name="an_117:2">117:2</a> Çünkü bize beslediği sevgi büyüktür,<br>RAB'bin sadakati sonsuza dek sürer.  RAB'be övgüler sunun!</p> 
 <p><a name="an_118:1">118:1</a> RABbe şükredin, çünkü O iyidir,<br>Sevgisi sonsuzdur.</p> 
 <p><a name="an_118:2">118:2</a> ‹‹Sonsuzdur sevgisi!›› desin İsrail halkı.</p> 
 <p><a name="an_118:3">118:3</a> ‹‹Sonsuzdur sevgisi!›› desin Harunun soyu.</p> 
 <p><a name="an_118:4">118:4</a> ‹‹Sonsuzdur sevgisi!›› desin RABden korkanlar.</p> 
 <p><a name="an_118:5">118:5</a> Sıkıntı içinde RABbe seslendim;<br>Yanıtladı, rahata kavuşturdu beni.</p> 
 <p><a name="an_118:6">118:6</a> RAB benden yana, korkmam;<br>İnsan bana ne yapabilir?</p> 
 <p><a name="an_118:7">118:7</a> RAB benden yana, benim yardımcım,<br>Benden nefret edenlerin sonuna zaferle bakacağım.</p> 
 <p><a name="an_118:8">118:8</a> RABbe sığınmak<br>İnsana güvenmekten iyidir.</p> 
 <p><a name="an_118:9">118:9</a> RABbe sığınmak<br>Soylulara güvenmekten iyidir.</p> 
 <p><a name="an_118:10">118:10</a> Bütün uluslar beni kuşattı,<br>RABbin adıyla püskürttüm onları.</p> 
 <p><a name="an_118:11">118:11</a> Kuşattılar, sardılar beni,<br>RABbin adıyla püskürttüm onları.</p> 
 <p><a name="an_118:12">118:12</a> Arılar gibi sardılar beni,<br>Ama diken ateşi gibi sönüverdiler;<br>RABbin adıyla püskürttüm onları.</p> 
 <p><a name="an_118:13">118:13</a> İtilip kakıldım, düşmek üzereydim,<br>Ama RAB yardım etti bana. metin ‹‹Beni itip kaktın››.</p> 
 <p><a name="an_118:14">118:14</a> RAB gücüm ve ezgimdir,<br>O kurtardı beni.</p> 
 <p><a name="an_118:15">118:15</a> Sevinç ve zafer çığlıkları<br>Çınlıyor doğruların çadırlarında:<br>‹‹RABbin sağ eli güçlü işler yapar!</p> 
 <p><a name="an_118:16">118:16</a> RABbin sağ eli üstündür,<br>RABbin sağ eli güçlü işler yapar!››</p> 
 <p><a name="an_118:17">118:17</a> Ölmeyecek, yaşayacağım,<br>RABbin yaptıklarını duyuracağım.</p> 
 <p><a name="an_118:18">118:18</a> RAB beni şiddetle yola getirdi,<br>Ama ölüme terk etmedi.</p> 
 <p><a name="an_118:19">118:19</a> Açın bana adalet kapılarını,<br>Girip RABbe şükredeyim.</p> 
 <p><a name="an_118:20">118:20</a> İşte budur RABbin kapısı!<br>Doğrular girebilir oradan.</p> 
 <p><a name="an_118:21">118:21</a> Sana şükrederim, çünkü bana yanıt verdin,<br>Kurtarıcım oldun.</p> 
 <p><a name="an_118:22">118:22</a> Yapıcıların reddettiği taş,<br>Köşenin baş taşı oldu.</p> 
 <p><a name="an_118:23">118:23</a> RABbin işidir bu,<br>Gözümüzde harika bir iş!</p> 
 <p><a name="an_118:24">118:24</a> Bugün RABbin yarattığı gündür,<br>Onun için sevinip coşalım!</p> 
 <p><a name="an_118:25">118:25</a> Ne olur, ya RAB, kurtar bizi,<br>Ne olur, başarılı kıl bizi!</p> 
 <p><a name="an_118:26">118:26</a> Kutsansın RABbin adıyla gelen!<br>Kutsuyoruz sizi RABbin evinden.</p> 
 <p><a name="an_118:27">118:27</a> RAB Tanrıdır, aydınlattı bizi.<br>İplerle bağlayın bayram kurbanını,<br>İlerleyin sunağın boynuzlarına kadar. dallarla bayramı kutlayın››.</p> 
 <p><a name="an_118:28">118:28</a> Tanrım sensin, şükrederim sana,<br>Tanrım sensin, yüceltirim seni.</p> 
 <p><a name="an_118:29">118:29</a> RAB'be şükredin, çünkü O iyidir,<br>Sevgisi sonsuzdur.</p> 
 <p><a name="an_119:1">119:1</a> Ne mutlu yolları temiz olanlara,<br>RABbin yasasına göre yaşayanlara! 119. Mezmur akrostiş biçimde yazılmış bir şiirdir.</p> 
 <p><a name="an_119:2">119:2</a> Ne mutlu Onun öğütlerine uyanlara,<br>Bütün yüreğiyle Ona yönelenlere!</p> 
 <p><a name="an_119:3">119:3</a> Hiç haksızlık etmezler,<br>Onun yolunda yürürler.</p> 
 <p><a name="an_119:4">119:4</a> Koyduğun koşullara<br>Dikkatle uyulmasını buyurdun.</p> 
 <p><a name="an_119:5">119:5</a> Keşke kararlı olsam<br>Senin kurallarına uymakta!</p> 
 <p><a name="an_119:6">119:6</a> Hiç utanmayacağım,<br>Bütün buyruklarını izledikçe.</p> 
 <p><a name="an_119:7">119:7</a> Şükredeceğim sana temiz yürekle,<br>Adil hükümlerini öğrendikçe.</p> 
 <p><a name="an_119:8">119:8</a> Kurallarını yerine getireceğim,<br>Bırakma beni hiçbir zaman!</p> 
 <p><a name="an_119:9">119:9</a> Genç insan yolunu nasıl temiz tutar?<br>Senin sözünü tutmakla.</p> 
 <p><a name="an_119:10">119:10</a> Bütün yüreğimle sana yöneliyorum,<br>İzin verme buyruklarından sapmama!</p> 
 <p><a name="an_119:11">119:11</a> Aklımdan çıkarmam sözünü,<br>Sana karşı günah işlememek için.</p> 
 <p><a name="an_119:12">119:12</a> Övgüler olsun sana, ya RAB,<br>Bana kurallarını öğret.</p> 
 <p><a name="an_119:13">119:13</a> Ağzından çıkan bütün hükümleri<br>Dudaklarımla yineliyorum.</p> 
 <p><a name="an_119:14">119:14</a> Sevinç duyuyorum öğütlerini izlerken,<br>Sanki benim oluyor bütün hazineler.</p> 
 <p><a name="an_119:15">119:15</a> Koşullarını derin derin düşünüyorum,<br>Yollarını izlerken.</p> 
 <p><a name="an_119:16">119:16</a> Zevk alıyorum kurallarından,<br>Sözünü unutmayacağım.</p> 
 <p><a name="an_119:17">119:17</a> Ben kuluna iyilik et ki yaşayayım,<br>Sözüne uyayım.</p> 
 <p><a name="an_119:18">119:18</a> Gözlerimi aç,<br>Yasandaki harikaları göreyim.</p> 
 <p><a name="an_119:19">119:19</a> Garibim bu dünyada,<br>Buyruklarını benden gizleme!</p> 
 <p><a name="an_119:20">119:20</a> İçim tükeniyor,<br>Her an hükümlerini özlemekten.</p> 
 <p><a name="an_119:21">119:21</a> Buyruklarından sapan<br>Lanetli küstahları azarlarsın.</p> 
 <p><a name="an_119:22">119:22</a> Uzaklaştır benden küçümsemeleri, hakaretleri,<br>Çünkü öğütlerini tutuyorum.</p> 
 <p><a name="an_119:23">119:23</a> Önderler toplanıp beni kötüleseler bile,<br>Ben kulun senin kurallarını derin derin düşüneceğim.</p> 
 <p><a name="an_119:24">119:24</a> Öğütlerin benim zevkimdir,<br>Bana akıl verirler.</p> 
 <p><a name="an_119:25">119:25</a> Toza toprağa serildim,<br>Sözün uyarınca yaşam ver bana.</p> 
 <p><a name="an_119:26">119:26</a> Yaptıklarımı açıkladım, beni yanıtladın;<br>Kurallarını öğret bana!</p> 
 <p><a name="an_119:27">119:27</a> Koşullarını anlamamı sağla ki,<br>Harikalarının üzerinde düşüneyim.</p> 
 <p><a name="an_119:28">119:28</a> İçim eriyor kederden,<br>Sözün uyarınca güçlendir beni!</p> 
 <p><a name="an_119:29">119:29</a> Yalan yoldan uzaklaştır,<br>Yasan uyarınca lütfet bana.</p> 
 <p><a name="an_119:30">119:30</a> Ben sadakat yolunu seçtim,<br>Hükümlerini uygun gördüm.</p> 
 <p><a name="an_119:31">119:31</a> Öğütlerine dört elle sarıldım, ya RAB,<br>Utandırma beni!</p> 
 <p><a name="an_119:32">119:32</a> İçime huzur verdiğin için<br>Buyrukların doğrultusunda koşacağım.</p> 
 <p><a name="an_119:33">119:33</a> Kurallarını nasıl izleyeceğimi öğret bana, ya RAB,<br>Öyle ki, onları sonuna kadar izleyeyim.</p> 
 <p><a name="an_119:34">119:34</a> Anlamamı sağla, yasana uyayım,<br>Bütün yüreğimle onu yerine getireyim.</p> 
 <p><a name="an_119:35">119:35</a> Buyrukların doğrultusunda yol göster bana,<br>Çünkü yolundan zevk alırım.</p> 
 <p><a name="an_119:36">119:36</a> Yüreğimi haksız kazanca değil,<br>Kendi öğütlerine yönelt.</p> 
 <p><a name="an_119:37">119:37</a> Gözlerimi boş şeylerden çevir,<br>Beni kendi yolunda yaşat.</p> 
 <p><a name="an_119:38">119:38</a> Senden korkulması için<br>Ben kuluna verdiğin sözü yerine getir.</p> 
 <p><a name="an_119:39">119:39</a> Korktuğum hakaretten uzak tut beni,<br>Çünkü senin ilkelerin iyidir.</p> 
 <p><a name="an_119:40">119:40</a> Çok özlüyorum senin koşullarını!<br>Beni doğruluğunun içinde yaşat!</p> 
 <p><a name="an_119:41">119:41</a> Bana sevgini göster, ya RAB,<br>Sözün uyarınca kurtar beni!</p> 
 <p><a name="an_119:42">119:42</a> O zaman beni aşağılayanlara<br>Gereken yanıtı verebilirim,<br>Çünkü senin sözüne güvenirim.</p> 
 <p><a name="an_119:43">119:43</a> Gerçeğini ağzımdan düşürme,<br>Çünkü senin hükümlerine umut bağladım.</p> 
 <p><a name="an_119:44">119:44</a> Yasana sürekli,<br>Sonsuza dek uyacağım.</p> 
 <p><a name="an_119:45">119:45</a> Özgürce yürüyeceğim,<br>Çünkü senin koşullarına yöneldim ben.</p> 
 <p><a name="an_119:46">119:46</a> Kralların önünde senin öğütlerinden söz edecek,<br>Utanç duymayacağım.</p> 
 <p><a name="an_119:47">119:47</a> Senin buyruklarından zevk alıyor,<br>Onları seviyorum.</p> 
 <p><a name="an_119:48">119:48</a> Saygı ve sevgi duyuyorum buyruklarına,<br>Derin derin düşünüyorum kurallarını.</p> 
 <p><a name="an_119:49">119:49</a> Kuluna verdiğin sözü anımsa,<br>Bununla umut verdin bana.</p> 
 <p><a name="an_119:50">119:50</a> Acı çektiğimde beni avutan budur,<br>Sözün bana yaşam verir.</p> 
 <p><a name="an_119:51">119:51</a> Çok eğlendiler küstahlar benimle,<br>Yine de yasandan şaşmadım.</p> 
 <p><a name="an_119:52">119:52</a> Geçmişte verdiğin hükümleri anımsayınca,<br>Avundum, ya RAB.</p> 
 <p><a name="an_119:53">119:53</a> Çileden çıkıyorum,<br>Yasanı terk eden kötüler yüzünden.</p> 
 <p><a name="an_119:54">119:54</a> Senin kurallarındır ezgilerimin konusu,<br>Konuk olduğum bu dünyada.</p> 
 <p><a name="an_119:55">119:55</a> Gece adını anarım, ya RAB,<br>Yasana uyarım.</p> 
 <p><a name="an_119:56">119:56</a> Tek yaptığım,<br>Senin koşullarına uymak.</p> 
 <p><a name="an_119:57">119:57</a> Benim payıma düşen sensin, ya RAB,<br>Sözlerini yerine getireceğim, dedim.</p> 
 <p><a name="an_119:58">119:58</a> Bütün yüreğimle sana yakardım.<br>Lütfet bana, sözün uyarınca.</p> 
 <p><a name="an_119:59">119:59</a> Tuttuğum yolları düşündüm,<br>Senin öğütlerine göre adım attım.</p> 
 <p><a name="an_119:60">119:60</a> Buyruklarına uymak için<br>Elimi çabuk tuttum, oyalanmadım.</p> 
 <p><a name="an_119:61">119:61</a> Kötülerin ipleri beni sardı,<br>Yasanı unutmadım.</p> 
 <p><a name="an_119:62">119:62</a> Doğru hükümlerin için<br>Gece yarısı kalkıp sana şükrederim.</p> 
 <p><a name="an_119:63">119:63</a> Dostuyum bütün senden korkanların,<br>Koşullarına uyanların.</p> 
 <p><a name="an_119:64">119:64</a> Yeryüzü sevginle dolu, ya RAB,<br>Kurallarını öğret bana!</p> 
 <p><a name="an_119:65">119:65</a> Ya RAB, iyilik ettin kuluna,<br>Sözünü tuttun.</p> 
 <p><a name="an_119:66">119:66</a> Bana sağduyu ve bilgi ver,<br>Çünkü inanıyorum buyruklarına.</p> 
 <p><a name="an_119:67">119:67</a> Acı çekmeden önce yoldan sapardım,<br>Ama şimdi sözüne uyuyorum.</p> 
 <p><a name="an_119:68">119:68</a> Sen iyisin, iyilik edersin;<br>Bana kurallarını öğret.</p> 
 <p><a name="an_119:69">119:69</a> Küstahlar yalanlarla beni lekeledi,<br>Ama ben bütün yüreğimle senin koşullarına uyarım.</p> 
 <p><a name="an_119:70">119:70</a> Onların yüreği yağ bağladı,<br>Bense zevk alırım yasandan.</p> 
 <p><a name="an_119:71">119:71</a> İyi oldu acı çekmem;<br>Çünkü kurallarını öğreniyorum.</p> 
 <p><a name="an_119:72">119:72</a> Ağzından çıkan yasa benim için<br>Binlerce altın ve gümüşten daha değerlidir.</p> 
 <p><a name="an_119:73">119:73</a> Senin ellerin beni yarattı, biçimlendirdi.<br>Anlamamı sağla ki buyruklarını öğreneyim.</p> 
 <p><a name="an_119:74">119:74</a> Senden korkanlar beni görünce sevinsin,<br>Çünkü senin sözüne umut bağladım.</p> 
 <p><a name="an_119:75">119:75</a> Biliyorum, ya RAB, hükümlerin adildir;<br>Bana acı çektirirken bile sadıksın.</p> 
 <p><a name="an_119:76">119:76</a> Ben kuluna verdiğin söz uyarınca,<br>Sevgin beni avutsun.</p> 
 <p><a name="an_119:77">119:77</a> Sevecenlik göster bana, yaşayayım,<br>Çünkü yasandan zevk alıyorum.</p> 
 <p><a name="an_119:78">119:78</a> Utansın küstahlar beni yalan yere suçladıkları için.<br>Bense senin koşullarını düşünüyorum.</p> 
 <p><a name="an_119:79">119:79</a> Bana dönsün senden korkanlar,<br>Öğütlerini bilenler.</p> 
 <p><a name="an_119:80">119:80</a> Yüreğim kusursuz uysun kurallarına,<br>Öyle ki, utanç duymayayım.</p> 
 <p><a name="an_119:81">119:81</a> İçim tükeniyor senin kurtarışını özlerken,<br>Senin sözüne umut bağladım ben.</p> 
 <p><a name="an_119:82">119:82</a> Gözümün feri sönüyor söz verdiklerini beklemekten,<br>‹‹Ne zaman avutacaksın beni?›› diye soruyorum.</p> 
 <p><a name="an_119:83">119:83</a> Dumandan kararmış tuluma döndüm,<br>Yine de unutmuyorum kurallarını.</p> 
 <p><a name="an_119:84">119:84</a> Daha ne kadar bekleyecek kulun?<br>Ne zaman yargılayacaksın bana zulmedenleri?</p> 
 <p><a name="an_119:85">119:85</a> Çukur kazdılar benim için<br>Yasana uymayan küstahlar.</p> 
 <p><a name="an_119:86">119:86</a> Bütün buyrukların güvenilirdir;<br>Haksız yere zulmediyorlar, yardım et bana!</p> 
 <p><a name="an_119:87">119:87</a> Nerdeyse sileceklerdi beni yeryüzünden,<br>Ama ben senin koşullarından ayrılmadım.</p> 
 <p><a name="an_119:88">119:88</a> Koru canımı sevgin uyarınca,<br>Tutayım ağzından çıkan öğütleri.</p> 
 <p><a name="an_119:89">119:89</a> Ya RAB, sözün<br>Göklerde sonsuza dek duruyor.</p> 
 <p><a name="an_119:90">119:90</a> Sadakatin kuşaklar boyu sürüyor,<br>Kurduğun yeryüzü sapasağlam duruyor.</p> 
 <p><a name="an_119:91">119:91</a> Bugün hükümlerin uyarınca ayakta duran her şey<br>Sana kulluk ediyor.</p> 
 <p><a name="an_119:92">119:92</a> Eğer yasan zevk kaynağım olmasaydı,<br>Çektiğim acılardan yok olurdum.</p> 
 <p><a name="an_119:93">119:93</a> Koşullarını asla unutmayacağım,<br>Çünkü onlarla bana yaşam verdin.</p> 
 <p><a name="an_119:94">119:94</a> Kurtar beni, çünkü seninim,<br>Senin koşullarına yöneldim.</p> 
 <p><a name="an_119:95">119:95</a> Kötüler beni yok etmeyi beklerken,<br>Ben senin öğütlerini inceliyorum.</p> 
 <p><a name="an_119:96">119:96</a> Kusursuz olan her şeyin bir sonu olduğunu gördüm,<br>Ama senin buyruğun sınır tanımaz.</p> 
 <p><a name="an_119:97">119:97</a> Ne kadar severim yasanı!<br>Bütün gün düşünürüm onun üzerinde.</p> 
 <p><a name="an_119:98">119:98</a> Buyrukların beni düşmanlarımdan bilge kılar,<br>Çünkü her zaman aklımdadır onlar.</p> 
 <p><a name="an_119:99">119:99</a> Bütün öğretmenlerimden daha akıllıyım,<br>Çünkü öğütlerin üzerinde düşünüyorum.</p> 
 <p><a name="an_119:100">119:100</a> Yaşlılardan daha bilgeyim,<br>Çünkü senin koşullarına uyuyorum.</p> 
 <p><a name="an_119:101">119:101</a> Sakınırım her kötü yoldan,<br>Senin sözünü tutmak için.</p> 
 <p><a name="an_119:102">119:102</a> Ayrılmam hükümlerinden,<br>Çünkü bana sen öğrettin.</p> 
 <p><a name="an_119:103">119:103</a> Ne tatlı geliyor verdiğin sözler damağıma,<br>Baldan tatlı geliyor ağzıma!</p> 
 <p><a name="an_119:104">119:104</a> Senin koşullarına uymakla bilgelik kazanıyorum,<br>Bu yüzden nefret ediyorum her yanlış yoldan.</p> 
 <p><a name="an_119:105">119:105</a> Sözün adımlarım için çıra,<br>Yolum için ışıktır.</p> 
 <p><a name="an_119:106">119:106</a> Adil hükümlerini izleyeceğime ant içtim,<br>Andımı tutacağım.</p> 
 <p><a name="an_119:107">119:107</a> Çok sıkıntı çektim, ya RAB;<br>Koru hayatımı sözün uyarınca.</p> 
 <p><a name="an_119:108">119:108</a> Ağzımdan çıkan içten övgüleri<br>Kabul et, ya RAB,<br>Bana hükümlerini öğret.</p> 
 <p><a name="an_119:109">119:109</a> Hayatım her an tehlikede,<br>Yine de unutmam yasanı.</p> 
 <p><a name="an_119:110">119:110</a> Kötüler tuzak kurdu bana,<br>Yine de sapmadım senin koşullarından.</p> 
 <p><a name="an_119:111">119:111</a> Öğütlerin sonsuza dek mirasımdır,<br>Yüreğimin sevincidir onlar.</p> 
 <p><a name="an_119:112">119:112</a> Kararlıyım<br>Sonuna kadar senin kurallarına uymaya.</p> 
 <p><a name="an_119:113">119:113</a> Döneklerden tiksinir,<br>Senin yasanı severim.</p> 
 <p><a name="an_119:114">119:114</a> Sığınağım ve kalkanım sensin,<br>Senin sözüne umut bağlarım.</p> 
 <p><a name="an_119:115">119:115</a> Ey kötüler, benden uzak durun,<br>Tanrımın buyruklarını yerine getireyim.</p> 
 <p><a name="an_119:116">119:116</a> Sözün uyarınca destek ol bana, yaşam bulayım;<br>Umudumu boşa çıkarma!</p> 
 <p><a name="an_119:117">119:117</a> Sıkı tut beni, kurtulayım,<br>Her zaman kurallarını dikkate alayım.</p> 
 <p><a name="an_119:118">119:118</a> Kurallarından sapan herkesi reddedersin,<br>Çünkü onların hileleri boştur.</p> 
 <p><a name="an_119:119">119:119</a> Dünyadaki kötüleri cüruf gibi atarsın,<br>Bu yüzden severim senin öğütlerini.</p> 
 <p><a name="an_119:120">119:120</a> Bedenim ürperiyor dehşetinden,<br>Korkuyorum hükümlerinden.</p> 
 <p><a name="an_119:121">119:121</a> Adil ve doğru olanı yaptım,<br>Gaddarların eline bırakma beni!</p> 
 <p><a name="an_119:122">119:122</a> Güven altına al kulunun mutluluğunu,<br>Baskı yapmasın bana küstahlar.</p> 
 <p><a name="an_119:123">119:123</a> Gözümün feri sönüyor,<br>Beni kurtarmanı,<br>Adil sözünü yerine getirmeni beklemekten.</p> 
 <p><a name="an_119:124">119:124</a> Kuluna sevgin uyarınca davran,<br>Bana kurallarını öğret.</p> 
 <p><a name="an_119:125">119:125</a> Ben senin kulunum, bana akıl ver ki,<br>Öğütlerini anlayabileyim.</p> 
 <p><a name="an_119:126">119:126</a> Ya RAB, harekete geçmenin zamanıdır,<br>Yasanı çiğniyorlar.</p> 
 <p><a name="an_119:127">119:127</a> Bu yüzden senin buyruklarını,<br>Altından, saf altından daha çok seviyorum;</p> 
 <p><a name="an_119:128">119:128</a> Koyduğun koşulların hepsini doğru buluyorum,<br>Her yanlış yoldan tiksiniyorum.</p> 
 <p><a name="an_119:129">119:129</a> Harika öğütlerin var,<br>Bu yüzden onlara candan uyuyorum.</p> 
 <p><a name="an_119:130">119:130</a> Sözlerinin açıklanışı aydınlık saçar,<br>Saf insanlara akıl verir.</p> 
 <p><a name="an_119:131">119:131</a> Ağzım açık, soluk soluğayım,<br>Çünkü buyruklarını özlüyorum.</p> 
 <p><a name="an_119:132">119:132</a> Bana lütufla bak,<br>Adını sevenlere her zaman yaptığın gibi.</p> 
 <p><a name="an_119:133">119:133</a> Adımlarımı pekiştir verdiğin söz uyarınca,<br>Hiçbir suç bana egemen olmasın.</p> 
 <p><a name="an_119:134">119:134</a> Kurtar beni insan baskısından,<br>Koşullarına uyabileyim.</p> 
 <p><a name="an_119:135">119:135</a> Yüzün aydınlık saçsın kulunun üzerine,<br>Kurallarını öğret bana.</p> 
 <p><a name="an_119:136">119:136</a> Oluk oluk yaş akıyor gözlerimden,<br>Çünkü uymuyorlar yasana.</p> 
 <p><a name="an_119:137">119:137</a> Sen adilsin, ya RAB,<br>Hükümlerin doğrudur.</p> 
 <p><a name="an_119:138">119:138</a> Buyurduğun öğütler doğru<br>Ve tam güvenilirdir.</p> 
 <p><a name="an_119:139">119:139</a> Gayretim beni tüketti,<br>Çünkü düşmanlarım unuttu senin sözlerini.</p> 
 <p><a name="an_119:140">119:140</a> Sözün çok güvenilirdir,<br>Kulun onu sever.</p> 
 <p><a name="an_119:141">119:141</a> Önemsiz ve horlanan biriyim ben,<br>Ama koşullarını unutmuyorum.</p> 
 <p><a name="an_119:142">119:142</a> Adaletin sonsuza dek doğrudur,<br>Yasan gerçektir.</p> 
 <p><a name="an_119:143">119:143</a> Sıkıntıya, darlığa düştüm,<br>Ama buyrukların benim zevkimdir.</p> 
 <p><a name="an_119:144">119:144</a> Öğütlerin sonsuza dek doğrudur;<br>Bana akıl ver ki, yaşayayım.</p> 
 <p><a name="an_119:145">119:145</a> Bütün yüreğimle haykırıyorum,<br>Yanıtla beni, ya RAB!<br>Senin kurallarına uyacağım.</p> 
 <p><a name="an_119:146">119:146</a> Sana sesleniyorum,<br>Kurtar beni,<br>Öğütlerine uyayım.</p> 
 <p><a name="an_119:147">119:147</a> Gün doğmadan kalkıp yardım dilerim,<br>Senin sözüne umut bağladım.</p> 
 <p><a name="an_119:148">119:148</a> Verdiğin söz üzerinde düşüneyim diye,<br>Gece boyunca uyku girmiyor gözüme.</p> 
 <p><a name="an_119:149">119:149</a> Sevgin uyarınca sesime kulak ver,<br>Hükümlerin uyarınca, ya RAB, yaşam ver bana!</p> 
 <p><a name="an_119:150">119:150</a> Yaklaşıyor kötülük ardınca koşanlar,<br>Yasandan uzaklaşıyorlar.</p> 
 <p><a name="an_119:151">119:151</a> Oysa sen yakınsın, ya RAB,<br>Bütün buyrukların gerçektir.</p> 
 <p><a name="an_119:152">119:152</a> Çoktan beri anladım<br>Öğütlerini sonsuza dek verdiğini.</p> 
 <p><a name="an_119:153">119:153</a> Çektiğim sıkıntıyı gör, kurtar beni,<br>Çünkü yasanı unutmadım.</p> 
 <p><a name="an_119:154">119:154</a> Davamı savun, özgür kıl beni,<br>Sözün uyarınca koru canımı.</p> 
 <p><a name="an_119:155">119:155</a> Kurtuluş kötülerden uzaktır,<br>Çünkü senin kurallarına yönelmiyorlar.</p> 
 <p><a name="an_119:156">119:156</a> Çok sevecensin, ya RAB,<br>Hükümlerin uyarınca koru canımı.</p> 
 <p><a name="an_119:157">119:157</a> Bana zulmedenler, düşmanlarım çok,<br>Yine de sapmadım senin öğütlerinden.</p> 
 <p><a name="an_119:158">119:158</a> Tiksinerek bakıyorum hainlere,<br>Çünkü uymuyorlar senin sözüne.</p> 
 <p><a name="an_119:159">119:159</a> Bak, ne kadar seviyorum koşullarını,<br>Sevgin uyarınca, ya RAB, koru canımı.</p> 
 <p><a name="an_119:160">119:160</a> Sözlerinin temeli gerçektir,<br>Doğru hükümlerinin tümü sonsuza dek sürecektir.</p> 
 <p><a name="an_119:161">119:161</a> Yok yere zulmediyor bana önderler,<br>Oysa yüreğim senin sözünle titrer.</p> 
 <p><a name="an_119:162">119:162</a> Ganimet bulan biri gibi<br>Verdiğin sözlerde sevinç bulurum.</p> 
 <p><a name="an_119:163">119:163</a> Tiksinir, iğrenirim yalandan,<br>Ama senin yasanı severim.</p> 
 <p><a name="an_119:164">119:164</a> Doğru hükümlerin için<br>Seni günde yedi kez överim.</p> 
 <p><a name="an_119:165">119:165</a> Yasanı sevenler büyük esenlik bulur,<br>Hiçbir şey sendeletmez onları.</p> 
 <p><a name="an_119:166">119:166</a> Ya RAB, kurtarışına umut bağlar,<br>Buyruklarını yerine getiririm.</p> 
 <p><a name="an_119:167">119:167</a> Öğütlerine candan uyar,<br>Onları çok severim.</p> 
 <p><a name="an_119:168">119:168</a> Öğütlerini, koşullarını uygularım,<br>Çünkü bütün davranışlarımı görürsün sen.</p> 
 <p><a name="an_119:169">119:169</a> Feryadım sana erişsin, ya RAB,<br>Sözün uyarınca akıl ver bana!</p> 
 <p><a name="an_119:170">119:170</a> Yalvarışım sana ulaşsın;<br>Verdiğin söz uyarınca kurtar beni!</p> 
 <p><a name="an_119:171">119:171</a> Dudaklarımdan övgüler aksın,<br>Çünkü bana kurallarını öğretiyorsun.</p> 
 <p><a name="an_119:172">119:172</a> Dilimde sözün ezgilere dönüşsün,<br>Çünkü bütün buyrukların doğrudur.</p> 
 <p><a name="an_119:173">119:173</a> Elin bana yardıma hazır olsun,<br>Çünkü senin koşullarını seçtim ben.</p> 
 <p><a name="an_119:174">119:174</a> Kurtarışını özlüyorum, ya RAB,<br>Yasan zevk kaynağımdır.</p> 
 <p><a name="an_119:175">119:175</a> Beni yaşat ki, sana övgüler sunayım,<br>Hükümlerin bana yardımcı olsun.</p> 
 <p><a name="an_119:176">119:176</a> Kaybolmuş koyun gibi avare dolaşıyordum;<br>Kulunu ara,<br>Çünkü buyruklarını unutmadım ben.</p> 
 <p><a name="an_120:1">120:1</a> Sıkıntıya düşünce RABbe seslendim;<br>Yanıtladı beni.</p> 
 <p><a name="an_120:2">120:2</a> Ya RAB, kurtar canımı yalancı dudaklardan,<br>Aldatıcı dillerden! için Yeruşalime çıkarken söylenen ezgi.</p> 
 <p><a name="an_120:3">120:3</a> Ey aldatıcı dil,<br>RAB ne verecek sana,<br>Daha ne verecek?</p> 
 <p><a name="an_120:4">120:4</a> Yiğidin sivri oklarıyla<br>Retem çalısından alevli korlar!</p> 
 <p><a name="an_120:5">120:5</a> Vay bana, Meşekte garip kaldım sanki,<br>Kedar çadırları arasında oturdum.</p> 
 <p><a name="an_120:6">120:6</a> Fazla kaldım<br>Barıştan nefret edenler arasında.</p> 
 <p><a name="an_120:7">120:7</a> Ben barış yanlısıyım,<br>Ama söze başladığımda,<br>Onlar savaşa kalkıyor!</p> 
 <p><a name="an_121:1">121:1</a> Gözlerimi dağlara kaldırıyorum,<br>Nereden yardım gelecek?</p> 
 <p><a name="an_121:2">121:2</a> Yeri göğü yaratan<br>RABden gelecek yardım.</p> 
 <p><a name="an_121:3">121:3</a> O ayaklarının kaymasına izin vermez,<br>Seni koruyan uyuklamaz.</p> 
 <p><a name="an_121:4">121:4</a> İsrailin koruyucusu ne uyur ne uyuklar.</p> 
 <p><a name="an_121:5">121:5</a> Senin koruyucun RABdir,<br>O sağ yanında sana gölgedir.</p> 
 <p><a name="an_121:6">121:6</a> Gündüz güneş,<br>Gece ay sana zarar vermez.</p> 
 <p><a name="an_121:7">121:7</a> RAB her kötülükten seni korur,<br>Esirger canını.</p> 
 <p><a name="an_121:8">121:8</a> Şimdiden sonsuza dek<br>RAB koruyacak gidişini, gelişini.</p> 
 <p><a name="an_122:1">122:1</a> Bana: ‹‹RABbin evine gidelim›› dendikçe<br>Sevinirim.</p> 
 <p><a name="an_122:2">122:2</a> Ayaklarımız senin kapılarında,<br>Ey Yeruşalim!</p> 
 <p><a name="an_122:3">122:3</a> Bitişik nizamda kurulmuş bir kenttir<br>Yeruşalim!</p> 
 <p><a name="an_122:4">122:4</a> Oymaklar çıkar oraya, RABbin oymakları,<br>İsraile verilen öğüt uyarınca,<br>RABbin adına şükretmek için.</p> 
 <p><a name="an_122:5">122:5</a> Çünkü orada yargı tahtları,<br>Davut soyunun tahtları kurulmuştur.</p> 
 <p><a name="an_122:6">122:6</a> Esenlik dileyin Yeruşalime:<br>‹‹Huzur bulsun seni sevenler!</p> 
 <p><a name="an_122:7">122:7</a> Surlarına esenlik,<br>Saraylarına huzur egemen olsun!››</p> 
 <p><a name="an_122:8">122:8</a> Kardeşlerim, dostlarım için,<br>‹‹Esenlik olsun sana!›› derim.</p> 
 <p><a name="an_122:9">122:9</a> Tanrımız RAB'bin evi için<br>İyilik dilerim sana.</p> 
 <p><a name="an_123:1">123:1</a> Gözlerimi sana kaldırıyorum,<br>Ey göklerde taht kuran!</p> 
 <p><a name="an_123:2">123:2</a> Nasıl kulların gözleri efendilerinin,<br>Hizmetçinin gözleri hanımının eline bakarsa,<br>Bizim gözlerimiz de RAB Tanrımıza öyle bakar,<br>O bize acıyıncaya dek.</p> 
 <p><a name="an_123:3">123:3</a> Acı bize, ya RAB, acı;<br>Gördüğümüz hakaret yeter de artar.</p> 
 <p><a name="an_123:4">123:4</a> Rahat yaşayanların alayları,<br>Küstahların hakareti<br>Canımıza yetti.</p> 
 <p><a name="an_124:1">124:1</a> RAB bizden yana olmasaydı,<br>Desin şimdi İsrail:</p> 
 <p><a name="an_124:2">124:2</a> RAB bizden yana olmasaydı,<br>İnsanlar bize saldırdığında,</p> 
 <p><a name="an_124:3">124:3</a> Diri diri yutarlardı bizi,<br>Öfkeleri bize karşı alevlenince.</p> 
 <p><a name="an_124:4">124:4</a> Sular silip süpürürdü bizleri,<br>Seller geçerdi üzerimizden.</p> 
 <p><a name="an_124:5">124:5</a> Kabaran sular<br>Aşardı başımızdan.</p> 
 <p><a name="an_124:6">124:6</a> Övgüler olsun<br>Bizi onların ağzına yem etmeyen RABbe!</p> 
 <p><a name="an_124:7">124:7</a> Bir kuş gibi<br>Kurtuldu canımız avcının tuzağından,<br>Kırıldı tuzak, kurtulduk.</p> 
 <p><a name="an_124:8">124:8</a> Yeri göğü yaratan<br>RAB'bin adı yardımcımızdır.</p> 
 <p><a name="an_125:1">125:1</a> RABbe güvenenler Siyon Dağına benzer,<br>Sarsılmaz, sonsuza dek durur.</p> 
 <p><a name="an_125:2">125:2</a> Dağlar Yeruşalimi nasıl kuşatmışsa,<br>RAB de halkını öyle kuşatmıştır,<br>Şimdiden sonsuza dek.</p> 
 <p><a name="an_125:3">125:3</a> Kalmayacak kötülerin asası,<br>Doğruların payına düşen toprakta,<br>Yoksa doğrular haksızlığa el uzatabilir.</p> 
 <p><a name="an_125:4">125:4</a> İyilik et, ya RAB,<br>İyilere, yüreği temiz olanlara.</p> 
 <p><a name="an_125:5">125:5</a> Ama kendi halkından eğri yollara sapanları,<br>RAB kötü uluslarla birlikte kovacak.  İsrail'e esenlik olsun!</p> 
 <p><a name="an_126:1">126:1</a> RAB sürgünleri Siyona geri getirince,<br>Rüya gibi geldi bize. Siyonu eski gönencine kavuşturunca››.</p> 
 <p><a name="an_126:2">126:2</a> Ağzımız gülüşlerle,<br>Dilimiz sevinç çığlıklarıyla doldu.<br>‹‹RAB onlar için büyük işler yaptı››<br>Diye konuşuldu uluslar arasında.</p> 
 <p><a name="an_126:3">126:3</a> RAB bizim için büyük işler yaptı,<br>Sevinç doldu içimiz.</p> 
 <p><a name="an_126:4">126:4</a> Ya RAB, eski gönencimize kavuştur bizi,<br>Negevde suya kavuşan vadiler gibi.</p> 
 <p><a name="an_126:5">126:5</a> Gözyaşları içinde ekenler,<br>Sevinç çığlıklarıyla biçecek;</p> 
 <p><a name="an_126:6">126:6</a> Ağlayarak tohum çuvalını taşıyıp dolaşan,<br>Sevinç çığlıkları atarak demetlerle dönecek.</p> 
 <p><a name="an_127:1">127:1</a> Evi RAB yapmazsa,<br>Yapıcılar boşuna didinir.<br>Kenti RAB korumazsa,<br>Bekçi boşuna bekler.</p> 
 <p><a name="an_127:2">127:2</a> Boşuna erken kalkıp<br>Geç yatıyorsunuz.<br>Ey zahmetle kazanılan ekmeği yiyenler,<br>RAB sevdiklerinin rahat uyumasını sağlar.</p> 
 <p><a name="an_127:3">127:3</a> Çocuklar RABbin verdiği bir armağandır,<br>Rahmin ürünü bir ödüldür.</p> 
 <p><a name="an_127:4">127:4</a> Yiğidin elinde nasılsa oklar,<br>Öyledir gençlikte doğan çocuklar.</p> 
 <p><a name="an_127:5">127:5</a> Ne mutlu ok kılıfı onlarla dolu insana!<br>Kent kapısında hasımlarıyla tartışırken<br>Utanç duymayacaklar. kapısında yapılırdı.</p> 
 <p><a name="an_128:1">128:1</a> Ne mutlu RABden korkana,<br>Onun yolunda yürüyene!</p> 
 <p><a name="an_128:2">128:2</a> Emeğinin ürününü yiyeceksin,<br>Mutlu ve başarılı olacaksın.</p> 
 <p><a name="an_128:3">128:3</a> Eşin evinde verimli bir asma gibi olacak;<br>Çocukların zeytin filizleri gibi sofranın çevresinde.</p> 
 <p><a name="an_128:4">128:4</a> İşte RABden korkan kişi<br>Böyle kutsanacak.</p> 
 <p><a name="an_128:5">128:5</a> RAB seni Siyondan kutsasın!<br>Yeruşalimin gönencini göresin,<br>Bütün yaşamın boyunca!</p> 
 <p><a name="an_128:6">128:6</a> Çocuklarının çocuklarını göresin!  İsrail'e esenlik olsun!</p> 
 <p><a name="an_129:1">129:1</a> Gençliğimden beri bana sık sık saldırdılar;<br>Şimdi söylesin İsrail:</p> 
 <p><a name="an_129:2">129:2</a> ‹‹Gençliğimden beri bana sık sık saldırdılar,<br>Ama yenemediler beni.</p> 
 <p><a name="an_129:3">129:3</a> Çiftçiler saban sürdüler sırtımda,<br>Upuzun iz bıraktılar.››</p> 
 <p><a name="an_129:4">129:4</a> Ama RAB adildir,<br>Kesti kötülerin bağlarını.</p> 
 <p><a name="an_129:5">129:5</a> Siyondan nefret eden herkes<br>Utanç içinde geri çekilsin.</p> 
 <p><a name="an_129:6">129:6</a> Damlardaki ota,<br>Büyümeden kuruyan ota dönsünler.</p> 
 <p><a name="an_129:7">129:7</a> Orakçı avucunu,<br>Demetçi kucağını dolduramaz onunla.</p> 
 <p><a name="an_129:8">129:8</a> Yoldan geçenler de,<br>‹‹RAB sizi kutsasın,<br>RAB'bin adıyla sizi kutsarız›› demezler.</p> 
 <p><a name="an_130:1">130:1</a> Derinliklerden sana sesleniyorum, ya RAB,</p> 
 <p><a name="an_130:2">130:2</a> Sesimi işit, ya Rab,<br>Yalvarışıma iyi kulak ver!</p> 
 <p><a name="an_130:3">130:3</a> Ya RAB, sen suçların hesabını tutsan,<br>Kim ayakta kalabilir, ya Rab?</p> 
 <p><a name="an_130:4">130:4</a> Ama sen bağışlayıcısın,<br>Öyle ki senden korkulsun.</p> 
 <p><a name="an_130:5">130:5</a> RABbi gözlüyorum,<br>Canım RABbi gözlüyor,<br>Umut bağlıyorum Onun sözüne.</p> 
 <p><a name="an_130:6">130:6</a> Sabahı gözleyenlerden,<br>Evet, sabahı gözleyenlerden daha çok,<br>Canım Rabbi gözlüyor.</p> 
 <p><a name="an_130:7">130:7</a> Ey İsrail, RABbe umut bağla!<br>Çünkü RABde sevgi,<br>Tam kurtuluş vardır.</p> 
 <p><a name="an_130:8">130:8</a> İsrail'i bütün suçlarından<br>Fidyeyle O kurtaracaktır.</p> 
 <p><a name="an_131:1">131:1</a> Ya RAB, yüreğimde gurur yok,<br>Gözüm yükseklerde değil.<br>Büyük işlerle,<br>Kendimi aşan harika işlerle uğraşmıyorum.</p> 
 <p><a name="an_131:2">131:2</a> Tersine, ana kucağında sütten kesilmiş çocuk gibi,<br>Kendimi yatıştırıp huzur buldum,<br>Sütten kesilmiş çocuğa döndüm.</p> 
 <p><a name="an_131:3">131:3</a> Ey İsrail, RAB'be umut bağla<br>Şimdiden sonsuza dek!</p> 
 <p><a name="an_132:1">132:1</a> Ya RAB, Davutun hatırı için,<br>Çektiği bütün zorlukları,<br>Sana nasıl ant içtiğini,<br>Yakupun güçlü Tanrısına adak adadığını anımsa:</p> 
 <p><a name="an_132:3">132:3</a> ‹‹Evime gitmeyeceğim,<br>Yatağıma uzanmayacağım,</p> 
 <p><a name="an_132:4">132:4</a> Gözlerime uyku girmeyecek,<br>Göz kapaklarım kapanmayacak,</p> 
 <p><a name="an_132:5">132:5</a> RABbe bir yer,<br>Yakupun güçlü Tanrısına bir konut buluncaya dek.››</p> 
 <p><a name="an_132:6">132:6</a> Antlaşma Sandığının Efratada olduğunu duyduk,<br>Onu Yaar kırlarında bulduk.</p> 
 <p><a name="an_132:7">132:7</a> ‹‹RABbin konutuna gidelim,<br>Ayağının taburesi önünde tapınalım›› dedik.</p> 
 <p><a name="an_132:8">132:8</a> Çık, ya RAB, yaşayacağın yere,<br>Gücünü simgeleyen sandıkla birlikte.</p> 
 <p><a name="an_132:9">132:9</a> Kâhinlerin doğruluğu kuşansın,<br>Sadık kulların sevinç çığlıkları atsın.</p> 
 <p><a name="an_132:10">132:10</a> Kulun Davutun hatırı için,<br>Meshettiğin krala yüz çevirme.</p> 
 <p><a name="an_132:11">132:11</a> RAB Davuta kesin ant içti,<br>Andından dönmez:<br>‹‹Senin soyundan birini tahtına oturtacağım.</p> 
 <p><a name="an_132:12">132:12</a> Eğer oğulların antlaşmama,<br>Vereceğim öğütlere uyarlarsa,<br>Onların oğulları da sonsuza dek<br>Senin tahtına oturacak.››</p> 
 <p><a name="an_132:13">132:13</a> Çünkü RAB Siyonu seçti,<br>Onu konut edinmek istedi.</p> 
 <p><a name="an_132:14">132:14</a> ‹‹Sonsuza dek yaşayacağım yer budur›› dedi,<br>‹‹Burada oturacağım, çünkü bunu kendim istedim.</p> 
 <p><a name="an_132:15">132:15</a> Çok bereketli kılacağım erzağını,<br>Yiyecekle doyuracağım yoksullarını.</p> 
 <p><a name="an_132:16">132:16</a> Kurtuluşla donatacağım kâhinlerini;<br>Hep sevinç ezgileri söyleyecek sadık kulları.</p> 
 <p><a name="an_132:17">132:17</a> Burada Davut soyundan güçlü bir kral çıkaracağım,<br>Meshettiğim kralın soyunu<br>Işık olarak sürdüreceğim.</p> 
 <p><a name="an_132:18">132:18</a> Düşmanlarını utanca bürüyeceğim,<br>Ama onun başındaki taç parıldayacak.››</p> 
 <p><a name="an_133:1">133:1</a> Ne iyi, ne güzeldir,<br>Birlik içinde kardeşçe yaşamak!</p> 
 <p><a name="an_133:2">133:2</a> Başa sürülen değerli yağ gibi,<br>Sakaldan, Harunun sakalından<br>Kaftanının yakasına dek inen yağ gibi.</p> 
 <p><a name="an_133:3">133:3</a> Hermon Dağı'na yağan çiy<br>Siyon dağlarına yağıyor sanki.<br>Çünkü RAB orada bereketi,<br>Sonsuz yaşamı buyurdu.</p> 
 <p><a name="an_134:1">134:1</a> Ey sizler, RABbin bütün kulları,<br>RABbin Tapınağında gece hizmet edenler,<br>Ona övgüler sunun!</p> 
 <p><a name="an_134:2">134:2</a> Ellerinizi kutsal yere doğru kaldırıp<br>RABbe övgüler sunun!</p> 
 <p><a name="an_134:3">134:3</a> Yeri göğü yaratan<br>RAB kutsasın sizi Siyon'dan.</p> 
 <p><a name="an_135:1">135:1</a> RABbe övgüler sunun!<br>RABbin adına övgüler sunun,<br>Ey RABbin kulları!<br>Ey sizler, RABbin Tapınağında,<br>Tanrımızın Tapınağının avlularında hizmet edenler,<br>Övgüler sunun!</p> 
 <p><a name="an_135:3">135:3</a> RABbe övgüler sunun,<br>Çünkü RAB iyidir.<br>Adını ilahilerle övün,<br>Çünkü hoştur bu.</p> 
 <p><a name="an_135:4">135:4</a> RAB kendine Yakup soyunu,<br>Öz halkı olarak İsraili seçti.</p> 
 <p><a name="an_135:5">135:5</a> Biliyorum, RAB büyüktür,<br>Rabbimiz bütün ilahlardan üstündür.</p> 
 <p><a name="an_135:6">135:6</a> RAB ne isterse yapar,<br>Göklerde, yeryüzünde,<br>Denizlerde, bütün derinliklerde.</p> 
 <p><a name="an_135:7">135:7</a> Yeryüzünün dört bucağından bulutlar yükseltir,<br>Yağmur için şimşek çaktırır,<br>Ambarlarından rüzgar estirir.</p> 
 <p><a name="an_135:8">135:8</a> İnsanlardan hayvanlara dek<br>Mısırda ilk doğanları öldürdü.</p> 
 <p><a name="an_135:9">135:9</a> Ey Mısır, senin orta yerinde,<br>Firavunla bütün görevlilerine<br>Belirtiler, şaşılası işler gösterdi.</p> 
 <p><a name="an_135:10">135:10</a> Birçok ulusu bozguna uğrattı,<br>Güçlü kralları öldürdü:</p> 
 <p><a name="an_135:11">135:11</a> Amorlu kral Sihonu,<br>Başan Kralı Ogu,<br>Bütün Kenan krallarını.</p> 
 <p><a name="an_135:12">135:12</a> Topraklarını mülk,<br>Evet, mülk olarak halkı İsraile verdi.</p> 
 <p><a name="an_135:13">135:13</a> Ya RAB, adın sonsuza dek sürecek,<br>Bütün kuşaklar seni anacak.</p> 
 <p><a name="an_135:14">135:14</a> RAB halkını haklı çıkarır,<br>Kullarına acır.</p> 
 <p><a name="an_135:15">135:15</a> Ulusların putları altın ve gümüşten yapılmış,<br>İnsan elinin eseridir.</p> 
 <p><a name="an_135:16">135:16</a> Ağızları var, konuşmazlar,<br>Gözleri var, görmezler,</p> 
 <p><a name="an_135:17">135:17</a> Kulakları var, duymazlar,<br>Soluk alıp vermezler.</p> 
 <p><a name="an_135:18">135:18</a> Onları yapan, onlara güvenen herkes<br>Onlar gibi olacak!</p> 
 <p><a name="an_135:19">135:19</a> Ey İsrail halkı, RABbe övgüler sun!<br>Ey Harun soyu, RABbe övgüler sun!</p> 
 <p><a name="an_135:20">135:20</a> Ey Levi soyu, RABbe övgüler sun!<br>RABbe övgüler sunun, ey RABden korkanlar!</p> 
 <p><a name="an_135:21">135:21</a> Yeruşalim'de oturan RAB'be<br>Siyon'dan övgüler sunulsun!  RAB'be övgüler sunun!</p> 
 <p><a name="an_136:1">136:1</a> Şükredin RABbe, çünkü O iyidir,<br>--iSevgisi sonsuzdur;</p> 
 <p><a name="an_136:2">136:2</a> Şükredin tanrılar Tanrısına,<br>--iSevgisi sonsuzdur;</p> 
 <p><a name="an_136:3">136:3</a> Şükredin rabler Rabbine,<br>--iSevgisi sonsuzdur;</p> 
 <p><a name="an_136:4">136:4</a> Büyük harikalar yapan tek varlığa,<br>--iSevgisi sonsuzdur;</p> 
 <p><a name="an_136:5">136:5</a> Gökleri bilgece yaratana,<br>--iSevgisi sonsuzdur;</p> 
 <p><a name="an_136:6">136:6</a> Yeri sular üzerine yayana,<br>--iSevgisi sonsuzdur;</p> 
 <p><a name="an_136:7">136:7</a> Büyük ışıklar yaratana,<br>--iSevgisi sonsuzdur;</p> 
 <p><a name="an_136:8">136:8</a> Gündüze egemen olsun diye güneşi,<br>--iSevgisi sonsuzdur;</p> 
 <p><a name="an_136:9">136:9</a> Geceye egemen olsun diye ayı ve yıldızları yaratana,<br>--iSevgisi sonsuzdur;</p> 
 <p><a name="an_136:10">136:10</a> Mısırda ilk doğanları öldürene,<br>--iSevgisi sonsuzdur;</p> 
 <p><a name="an_136:11">136:11</a> Güçlü eli, kudretli koluyla<br>--iSevgisi sonsuzdur;<br>İsraili Mısırdan çıkarana,<br>--iSevgisi sonsuzdur;</p> 
 <p><a name="an_136:13">136:13</a> Kızıldenizi ikiye bölene,<br>--iSevgisi sonsuzdur;</p> 
 <p><a name="an_136:14">136:14</a> İsraili ortasından geçirene,<br>--iSevgisi sonsuzdur;</p> 
 <p><a name="an_136:15">136:15</a> Firavunla ordusunu Kızıldenize dökene,<br>--iSevgisi sonsuzdur;</p> 
 <p><a name="an_136:16">136:16</a> Kendi halkını çölde yürütene,<br>--iSevgisi sonsuzdur;</p> 
 <p><a name="an_136:17">136:17</a> Büyük kralları vurana,<br>--iSevgisi sonsuzdur;</p> 
 <p><a name="an_136:18">136:18</a> Güçlü kralları öldürene,<br>--iSevgisi sonsuzdur;</p> 
 <p><a name="an_136:19">136:19</a> Amorlu kral Sihonu,<br>--iSevgisi sonsuzdur;</p> 
 <p><a name="an_136:20">136:20</a> Başan Kralı Ogu öldürene,<br>--iSevgisi sonsuzdur;</p> 
 <p><a name="an_136:21">136:21</a> Topraklarını mülk olarak,<br>--iSevgisi sonsuzdur;<br>Kulu İsraile mülk verene,<br>--iSevgisi sonsuzdur;</p> 
 <p><a name="an_136:23">136:23</a> Düşkün günlerimizde bizi anımsayana,<br>--iSevgisi sonsuzdur;</p> 
 <p><a name="an_136:24">136:24</a> Düşmanlarımızdan bizi kurtarana,<br>--iSevgisi sonsuzdur;</p> 
 <p><a name="an_136:25">136:25</a> Bütün canlılara yiyecek verene,<br>--iSevgisi sonsuzdur;</p> 
 <p><a name="an_136:26">136:26</a> Şükredin Göklerin Tanrısı'na,<br>--iSevgisi sonsuzdur.</p> 
 <p><a name="an_137:1">137:1</a> Babil ırmakları kıyısında oturup<br>Siyonu andıkça ağladık;</p> 
 <p><a name="an_137:2">137:2</a> Çevredeki kavaklara<br>Lirlerimizi astık.</p> 
 <p><a name="an_137:3">137:3</a> Çünkü orada bizi tutsak edenler bizden ezgiler,<br>Bize zulmedenler bizden şenlik istiyor,<br>‹‹Siyon ezgilerinden birini okuyun bize!›› diyorlardı.</p> 
 <p><a name="an_137:4">137:4</a> Nasıl okuyabiliriz RABbin ezgisini<br>El toprağında?</p> 
 <p><a name="an_137:5">137:5</a> Ey Yeruşalim, seni unutursam,<br>Sağ elim kurusun.</p> 
 <p><a name="an_137:6">137:6</a> Seni anmaz,<br>Yeruşalimi en büyük sevincimden üstün tutmazsam,<br>Dilim damağıma yapışsın!</p> 
 <p><a name="an_137:7">137:7</a> Yeruşalimin düştüğü gün,<br>‹‹Yıkın onu, yıkın temellerine kadar!››<br>Diyen Edomluların tavrını anımsa, ya RAB.</p> 
 <p><a name="an_137:8">137:8</a> Ey sen, yıkılası Babil kızı,<br>Bize yaptıklarını<br>Sana ödetecek olana ne mutlu!</p> 
 <p><a name="an_137:9">137:9</a> Ne mutlu senin yavrularını tutup<br>Kayalarda parçalayacak insana!</p> 
 <p><a name="an_138:1">138:1</a> Bütün yüreğimle sana şükrederim, ya RAB,<br>İlahlar önünde seni ilahilerle överim.</p> 
 <p><a name="an_138:2">138:2</a> Kutsal tapınağına doğru eğilir,<br>Adına şükrederim,<br>Sevgin, sadakatin için.<br>Çünkü adını ve sözünü her şeyden üstün tuttun.</p> 
 <p><a name="an_138:3">138:3</a> Seslendiğim gün bana yanıt verdin,<br>İçime güç koydun, beni yüreklendirdin.</p> 
 <p><a name="an_138:4">138:4</a> Şükretsin sana, ya RAB, yeryüzü krallarının tümü,<br>Çünkü ağzından çıkan sözleri işittiler.</p> 
 <p><a name="an_138:5">138:5</a> Yaptığın işleri ezgilerle övsünler, ya RAB,<br>Çünkü çok yücesin.</p> 
 <p><a name="an_138:6">138:6</a> RAB yüksekse de,<br>Alçakgönüllüleri gözetir,<br>Küstahları uzaktan tanır.</p> 
 <p><a name="an_138:7">138:7</a> Sıkıntıya düşersem, canımı korur,<br>Düşmanlarımın öfkesine karşı el kaldırırsın,<br>Sağ elin beni kurtarır.</p> 
 <p><a name="an_138:8">138:8</a> Ya RAB, her şeyi yaparsın benim için.<br>Sevgin sonsuzdur, ya RAB,<br>Elinin eserini bırakma!</p> 
 <p><a name="an_139:1">139:1</a> Ya RAB, sınayıp tanıdın beni.</p> 
 <p><a name="an_139:2">139:2</a> Oturup kalkışımı bilirsin,<br>Niyetimi uzaktan anlarsın.</p> 
 <p><a name="an_139:3">139:3</a> Gittiğim yolu, yattığım yeri inceden inceye elersin,<br>Bütün yaptıklarımdan haberin var.</p> 
 <p><a name="an_139:4">139:4</a> Daha sözü ağzıma almadan,<br>Söyleyeceğim her şeyi bilirsin, ya RAB.</p> 
 <p><a name="an_139:5">139:5</a> Beni çepeçevre kuşattın,<br>Elini üzerime koydun.</p> 
 <p><a name="an_139:6">139:6</a> Kaldıramam böylesi bir bilgiyi,<br>Başa çıkamam, erişemem.</p> 
 <p><a name="an_139:7">139:7</a> Nereye gidebilirim senin Ruhundan,<br>Nereye kaçabilirim huzurundan?</p> 
 <p><a name="an_139:8">139:8</a> Göklere çıksam, oradasın,<br>Ölüler diyarına yatak sersem, yine oradasın.</p> 
 <p><a name="an_139:9">139:9</a> Seherin kanatlarını alıp uçsam,<br>Denizin ötesine konsam,</p> 
 <p><a name="an_139:10">139:10</a> Orada bile elin yol gösterir bana,<br>Sağ elin tutar beni.</p> 
 <p><a name="an_139:11">139:11</a> Desem ki, ‹‹Karanlık beni kaplasın,<br>Çevremdeki aydınlık geceye dönsün.››</p> 
 <p><a name="an_139:12">139:12</a> Karanlık bile karanlık sayılmaz senin için,<br>Gece, gündüz gibi ışıldar,<br>Karanlıkla aydınlık birdir senin için.</p> 
 <p><a name="an_139:13">139:13</a> İç varlığımı sen yarattın,<br>Annemin rahminde beni sen ördün.</p> 
 <p><a name="an_139:14">139:14</a> Sana övgüler sunarım,<br>Çünkü müthiş ve harika yaratılmışım.<br>Ne harika işlerin var!<br>Bunu çok iyi bilirim.</p> 
 <p><a name="an_139:15">139:15</a> Gizli yerde yaratıldığımda,<br>Yerin derinliklerinde örüldüğümde,<br>Bedenim senden gizli değildi.</p> 
 <p><a name="an_139:16">139:16</a> Henüz döl yatağındayken gözlerin gördü beni;<br>Bana ayrılan günlerin hiçbiri gelmeden,<br>Hepsi senin kitabına yazılmıştı.</p> 
 <p><a name="an_139:17">139:17</a> Hakkımdaki düşüncelerin ne değerli, ey Tanrı,<br>Sayıları ne çok!</p> 
 <p><a name="an_139:18">139:18</a> Kum tanelerinden fazladır saymaya kalksam.<br>Uyanıyorum, hâlâ seninleyim.</p> 
 <p><a name="an_139:19">139:19</a> Ey Tanrı, keşke kötüleri öldürsen!<br>Ey eli kanlı insanlar, uzaklaşın benden!</p> 
 <p><a name="an_139:20">139:20</a> Çünkü senin için kötü konuşuyorlar,<br>Adını kötüye kullanıyor düşmanların.</p> 
 <p><a name="an_139:21">139:21</a> Ya RAB, nasıl tiksinmem senden tiksinenlerden?<br>Nasıl iğrenmem sana başkaldıranlardan?</p> 
 <p><a name="an_139:22">139:22</a> Onlardan tümüyle nefret ediyor,<br>Onları düşman sayıyorum.</p> 
 <p><a name="an_139:23">139:23</a> Ey Tanrı, yokla beni, tanı yüreğimi,<br>Sına beni, öğren kaygılarımı.</p> 
 <p><a name="an_139:24">139:24</a> Bak, seni gücendiren bir yönüm var mı,<br>Öncülük et bana sonsuz yaşam yolunda!</p> 
 <p><a name="an_140:1">140:1</a> Ya RAB, kurtar beni kötü insandan,<br>Koru beni zorbadan.</p> 
 <p><a name="an_140:2">140:2</a> Onlar yüreklerinde kötülük tasarlar,<br>Savaşı sürekli körükler,</p> 
 <p><a name="an_140:3">140:3</a> Yılan gibi dillerini bilerler,<br>Engerek zehiri var dudaklarının altında. --iSela</p> 
 <p><a name="an_140:4">140:4</a> Ya RAB, sakın beni kötünün elinden,<br>Koru beni zorbadan;<br>Bana çelme takmayı tasarlıyorlar.</p> 
 <p><a name="an_140:5">140:5</a> Küstahlar benim için tuzak kurdu,<br>Haydutlar ağ gerdi;<br>Yol kenarına kapan koydular benim için. --iSela</p> 
 <p><a name="an_140:6">140:6</a> Sana diyorum, ya RAB: ‹‹Tanrım sensin.››<br>Yalvarışıma kulak ver, ya RAB.</p> 
 <p><a name="an_140:7">140:7</a> Ey Egemen RAB, güçlü kurtarıcım,<br>Savaş gününde başımı korudun.</p> 
 <p><a name="an_140:8">140:8</a> Kötülerin dileklerini yerine getirme, ya RAB,<br>Tasarılarını ileri götürme!<br>Yoksa gurura kapılırlar. --iSela</p> 
 <p><a name="an_140:9">140:9</a> Beni kuşatanların başını,<br>Dudaklarından dökülen fesat kaplasın.</p> 
 <p><a name="an_140:10">140:10</a> Kızgın korlar yağsın üzerlerine!<br>Ateşe, dipsiz çukurlara atılsınlar,<br>Bir daha kalkamasınlar.</p> 
 <p><a name="an_140:11">140:11</a> İftiracılara ülkede hayat kalmasın,<br>Felaket zorbaları amansızca avlasın.</p> 
 <p><a name="an_140:12">140:12</a> Biliyorum, RAB mazlumun davasını savunur,<br>Yoksulları haklı çıkarır.</p> 
 <p><a name="an_140:13">140:13</a> Kuşkusuz doğrular senin adına şükredecek,<br>Dürüstler senin huzurunda oturacak.</p> 
 <p><a name="an_141:1">141:1</a> Seni çağırıyorum, ya RAB, yardımıma koş!<br>Sana yakarınca sesime kulak ver!</p> 
 <p><a name="an_141:2">141:2</a> Duam önünde yükselen buhur gibi,<br>El açışım akşam sunusu gibi kabul görsün!</p> 
 <p><a name="an_141:3">141:3</a> Ya RAB, ağzıma bekçi koy,<br>Dudaklarımın kapısını koru!</p> 
 <p><a name="an_141:4">141:4</a> Yüreğim kötülüğe eğilim göstermesin,<br>Suç işleyenlerin fesadına bulaşmayayım;<br>Onların nefis yemeklerini tatmayayım.</p> 
 <p><a name="an_141:5">141:5</a> Doğru insan bana vursa, iyilik sayılır,<br>Azarlasa, başa sürülen yağ gibidir,<br>Başım reddetmez onu.<br>Çünkü duam hep kötülere karşıdır.</p> 
 <p><a name="an_141:6">141:6</a> Önderleri kayalardan aşağı atılınca,<br>Dinleyecekler tatlı sözlerimi.</p> 
 <p><a name="an_141:7">141:7</a> Sabanla sürülüp yarılmış toprak gibi,<br>Saçılmış kemiklerimiz ölüler diyarının ağzına.</p> 
 <p><a name="an_141:8">141:8</a> Ancak gözlerim sende, ey Egemen RAB,<br>Sana sığınıyorum, beni savunmasız bırakma!</p> 
 <p><a name="an_141:9">141:9</a> Koru beni kurdukları tuzaktan,<br>Suç işleyenlerin kapanlarından.</p> 
 <p><a name="an_141:10">141:10</a> Ben güvenlik içinde geçip giderken,<br>Kendi ağlarına düşsün kötüler.</p> 
 <p><a name="an_142:1">142:1</a> Yüksek sesle yakarıyorum RABbe,<br>Yüksek sesle RABbe yalvarıyorum.</p> 
 <p><a name="an_142:2">142:2</a> Önüne döküyorum yakınmalarımı,<br>Önünde anlatıyorum sıkıntılarımı.</p> 
 <p><a name="an_142:3">142:3</a> Bunalıma düştüğümde,<br>Gideceğim yolu sen bilirsin.<br>Tuzak kurdular yürüdüğüm yola.</p> 
 <p><a name="an_142:4">142:4</a> Sağıma bak da gör,<br>Kimse saymıyor beni,<br>Sığınacak yerim kalmadı,<br>Kimse aramıyor beni.</p> 
 <p><a name="an_142:5">142:5</a> Sana haykırıyorum, ya RAB:<br>‹‹Sığınağım,<br>Yaşadığımız bu dünyada nasibim sensin›› diyorum.</p> 
 <p><a name="an_142:6">142:6</a> Haykırışıma kulak ver,<br>Çünkü çok çaresizim;<br>Kurtar beni ardıma düşenlerden,<br>Çünkü benden güçlüler.</p> 
 <p><a name="an_142:7">142:7</a> Çıkar beni zindandan,<br>Adına şükredeyim.<br>O zaman doğrular çevremi saracak,<br>Bana iyilik ettiğin için.</p> 
 <p><a name="an_143:1">143:1</a> Duamı işit, ya RAB,<br>Yalvarışlarıma kulak ver!<br>Sadakatinle, doğruluğunla yanıtla beni!</p> 
 <p><a name="an_143:2">143:2</a> Kulunla yargıya girme,<br>Çünkü hiçbir canlı senin karşında aklanmaz.</p> 
 <p><a name="an_143:3">143:3</a> Düşman beni kovalıyor,<br>Ezip yere seriyor.<br>Çoktan ölmüş olanlar gibi,<br>Beni karanlıklarda oturtuyor.</p> 
 <p><a name="an_143:4">143:4</a> Bu yüzden bunalıma düştüm,<br>Yüreğim perişan.</p> 
 <p><a name="an_143:5">143:5</a> Geçmiş günleri anıyor,<br>Bütün yaptıklarını derin derin düşünüyor,<br>Ellerinin işine bakıp dalıyorum.</p> 
 <p><a name="an_143:6">143:6</a> Ellerimi sana açıyorum,<br>Canım kurak toprak gibi sana susamış. --iSela</p> 
 <p><a name="an_143:7">143:7</a> Çabuk yanıtla beni, ya RAB,<br>Tükeniyorum.<br>Çevirme benden yüzünü,<br>Yoksa ölüm çukuruna inen ölülere dönerim.</p> 
 <p><a name="an_143:8">143:8</a> Sabahları duyur bana sevgini,<br>Çünkü sana güveniyorum;<br>Bana gideceğim yolu bildir,<br>Çünkü duam sanadır.</p> 
 <p><a name="an_143:9">143:9</a> Düşmanlarımdan kurtar beni, ya RAB;<br>Sana sığınıyorum.</p> 
 <p><a name="an_143:10">143:10</a> Bana istemini yapmayı öğret,<br>Çünkü Tanrımsın benim.<br>Senin iyi Ruhun<br>Düz yolda bana öncülük etsin!</p> 
 <p><a name="an_143:11">143:11</a> Ya RAB, adın uğruna yaşam ver bana,<br>Doğruluğunla kurtar beni sıkıntıdan.</p> 
 <p><a name="an_143:12">143:12</a> Sevginden ötürü,<br>Öldür düşmanlarımı,<br>Yok et bütün hasımlarımı,<br>Çünkü senin kulunum ben.</p> 
 <p><a name="an_144:1">144:1</a> Ellerime vuruşmayı,<br>Parmaklarıma savaşmayı öğreten<br>Kayam RABbe övgüler olsun!</p> 
 <p><a name="an_144:2">144:2</a> Odur benim vefalı dostum, kalem,<br>Kurtarıcım, kulem,<br>Kalkanım, Ona sığınırım;<br>Odur halkları bana boyun eğdiren!</p> 
 <p><a name="an_144:3">144:3</a> Ya RAB, insan ne ki, onu gözetesin,<br>İnsan soyu ne ki, onu düşünesin?</p> 
 <p><a name="an_144:4">144:4</a> İnsan bir soluğu andırır,<br>Günleri geçici bir gölge gibidir.</p> 
 <p><a name="an_144:5">144:5</a> Ya RAB, gökleri yar, aşağıya in,<br>Dokun dağlara, tütsünler.</p> 
 <p><a name="an_144:6">144:6</a> Şimşek çaktır, dağıt düşmanı,<br>Savur oklarını, şaşkına çevir onları.</p> 
 <p><a name="an_144:7">144:7</a> Yukarıdan elini uzat, kurtar beni;<br>Çıkar derin sulardan,<br>Al eloğlunun elinden.</p> 
 <p><a name="an_144:8">144:8</a> Onların ağzı yalan saçar,<br>Sağ ellerini kaldırır, yalan yere ant içerler.</p> 
 <p><a name="an_144:9">144:9</a> Ey Tanrı, sana yeni bir ezgi söyleyeyim,<br>Seni on telli çenkle, ilahilerle öveyim.</p> 
 <p><a name="an_144:10">144:10</a> Sensin kralları zafere ulaştıran,<br>Kulun Davutu kötülük kılıcından kurtaran.</p> 
 <p><a name="an_144:11">144:11</a> Kurtar beni, özgür kıl<br>Eloğlunun elinden.<br>Onların ağzı yalan saçar,<br>Sağ ellerini kaldırır, yalan yere ant içerler.</p> 
 <p><a name="an_144:12">144:12</a> O zaman gençliğinde<br>Sağlıklı yetişen fidan gibi olacak oğullarımız,<br>Sarayın oymalı sütunları gibi olacak kızlarımız.</p> 
 <p><a name="an_144:13">144:13</a> Her türlü ürünle dolup taşacak ambarlarımız;<br>Binlerce, on binlerce yavrulayacak<br>Çayırlarda davarlarımız.</p> 
 <p><a name="an_144:14">144:14</a> Semiz olacak sığırlarımız;<br>Surlarımıza gedik açılmayacak,<br>İnsanlarımız sürgün edilmeyecek,<br>Meydanlarımızda feryat duyulmayacak!</p> 
 <p><a name="an_144:15">144:15</a> Ne mutlu bunlara sahip olan halka!<br>Ne mutlu Tanrısı RAB olan halka!</p> 
 <p><a name="an_145:1">145:1</a> Ey Tanrım, ey Kral, seni yücelteceğim,<br>Adını sonsuza dek öveceğim.</p> 
 <p><a name="an_145:2">145:2</a> Seni her gün övecek,<br>Adını sonsuza dek yücelteceğim.</p> 
 <p><a name="an_145:3">145:3</a> RAB büyüktür, yalnız O övgüye yaraşıktır,<br>Akıl ermez büyüklüğüne.</p> 
 <p><a name="an_145:4">145:4</a> Yaptıkların kuşaktan kuşağa şükranla anılacak,<br>Güçlü işlerin duyurulacak.</p> 
 <p><a name="an_145:5">145:5</a> Düşüneceğim harika işlerini,<br>İnsanlar büyüklüğünü, yüce görkemini konuşacak.</p> 
 <p><a name="an_145:6">145:6</a> Yaptığın müthiş işlerin gücünden söz edecekler,<br>Ben de senin büyüklüğünü duyuracağım.</p> 
 <p><a name="an_145:7">145:7</a> Eşsiz iyiliğinin anılarını kutlayacak,<br>Sevinç ezgileriyle övecekler doğruluğunu.</p> 
 <p><a name="an_145:8">145:8</a> RAB lütufkâr ve sevecendir,<br>Tez öfkelenmez, sevgisi engindir.</p> 
 <p><a name="an_145:9">145:9</a> RAB herkese iyi davranır,<br>Sevecenliği bütün yapıtlarını kapsar.</p> 
 <p><a name="an_145:10">145:10</a> Bütün yapıtların sana şükreder, ya RAB,<br>Sadık kulların sana övgüler sunar.</p> 
 <p><a name="an_145:11">145:11</a> Krallığının yüceliğini anlatır,<br>Kudretini konuşur;</p> 
 <p><a name="an_145:12">145:12</a> Herkes senin gücünü,<br>Krallığının yüce görkemini bilsin diye.</p> 
 <p><a name="an_145:13">145:13</a> Senin krallığın ebedi krallıktır,<br>Egemenliğin kuşaklar boyunca sürer.  RAB verdiği bütün sözleri tutar,<br>Her davranışı sadıktır.</p> 
 <p><a name="an_145:14">145:14</a> RAB her düşene destek olur,<br>İki büklüm olanları doğrultur.</p> 
 <p><a name="an_145:15">145:15</a> Herkesin umudu sende,<br>Onlara yiyeceklerini zamanında veren sensin.</p> 
 <p><a name="an_145:16">145:16</a> Elini açar,<br>Bütün canlıları doyurursun dilediklerince.</p> 
 <p><a name="an_145:17">145:17</a> RAB bütün davranışlarında adil,<br>Yaptığı bütün işlerde sevecendir.</p> 
 <p><a name="an_145:18">145:18</a> RAB kendisine yakaran,<br>İçtenlikle yakaran herkese yakındır.</p> 
 <p><a name="an_145:19">145:19</a> Dileğini yerine getirir kendisinden korkanların,<br>Feryatlarını işitir, onları kurtarır.</p> 
 <p><a name="an_145:20">145:20</a> RAB korur kendisini seven herkesi,<br>Yok eder kötülerin hepsini.</p> 
 <p><a name="an_145:21">145:21</a> RAB'be övgüler sunsun ağzım!<br>Bütün canlılar O'nun kutsal adına,<br>Sonsuza dek övgüler dizsin.</p> 
 <p><a name="an_146:1">146:1</a> RABbe övgüler sunun!<br>Ey gönlüm, RABbe övgüler sun.</p> 
 <p><a name="an_146:2">146:2</a> Yaşadıkça RABbe övgüler sunacak,<br>Var oldukça Tanrıma ilahiler söyleyeceğim.</p> 
 <p><a name="an_146:3">146:3</a> Önderlere,<br>Sizi kurtaramayacak insanlara güvenmeyin.</p> 
 <p><a name="an_146:4">146:4</a> O son soluğunu verince toprağa döner,<br>O gün tasarıları da biter.</p> 
 <p><a name="an_146:5">146:5</a> Ne mutlu yardımcısı Yakupun Tanrısı olan insana,<br>Umudu Tanrısı RABde olana!</p> 
 <p><a name="an_146:6">146:6</a> Yeri göğü,<br>Denizi ve içindeki her şeyi yaratan,<br>Sonsuza dek sadık kalan,</p> 
 <p><a name="an_146:7">146:7</a> Ezilenlerin hakkını alan,<br>Açlara yiyecek sağlayan Odur.  RAB tutsakları özgür kılar,</p> 
 <p><a name="an_146:8">146:8</a> Körlerin gözünü açar,<br>İki büklüm olanları doğrultur,<br>Doğruları sever.</p> 
 <p><a name="an_146:9">146:9</a> RAB garipleri korur,<br>Öksüze, dul kadına yardım eder,<br>Kötülerin yolunuysa saptırır.</p> 
 <p><a name="an_146:10">146:10</a> RAB Tanrın sonsuza dek, ey Siyon,<br>Kuşaklar boyunca egemenlik sürecek.  RAB'be övgüler sunun!</p> 
 <p><a name="an_147:1">147:1</a> RABbe övgüler sunun!<br>Ne güzel, ne hoş Tanrımızı ilahilerle övmek!<br>Ona övgü yaraşır.</p> 
 <p><a name="an_147:2">147:2</a> RAB yeniden kuruyor Yeruşalimi,<br>Bir araya topluyor İsrailin sürgünlerini.</p> 
 <p><a name="an_147:3">147:3</a> O kırık kalplileri iyileştirir,<br>Yaralarını sarar.</p> 
 <p><a name="an_147:4">147:4</a> Yıldızların sayısını belirler,<br>Her birini adıyla çağırır.</p> 
 <p><a name="an_147:5">147:5</a> Rabbimiz büyük ve çok güçlüdür,<br>Sınırsızdır anlayışı.</p> 
 <p><a name="an_147:6">147:6</a> RAB mazlumlara yardım eder,<br>Kötüleri yere çalar.</p> 
 <p><a name="an_147:7">147:7</a> RABbe şükran ezgileri okuyun,<br>Tanrımızı lirle, ilahilerle övün.</p> 
 <p><a name="an_147:8">147:8</a> Odur gökleri bulutlarla kaplayan,<br>Yeryüzüne yağmur sağlayan,<br>Dağlarda ot bitiren.</p> 
 <p><a name="an_147:9">147:9</a> O yiyecek sağlar hayvanlara,<br>Bağrışan kuzgun yavrularına.</p> 
 <p><a name="an_147:10">147:10</a> Ne atın gücünden zevk alır,<br>Ne de insanın yiğitliğinden hoşlanır.</p> 
 <p><a name="an_147:11">147:11</a> RAB kendisinden korkanlardan,<br>Sevgisine umut bağlayanlardan hoşlanır.</p> 
 <p><a name="an_147:12">147:12</a> RABbi yücelt, ey Yeruşalim!<br>Tanrına övgüler sun, ey Siyon!</p> 
 <p><a name="an_147:13">147:13</a> Çünkü senin kapılarının kol demirlerine güç katar,<br>İçindeki halkı kutsar.</p> 
 <p><a name="an_147:14">147:14</a> Sınırlarını esenlik içinde tutar,<br>Seni en iyi buğdayla doyurur.</p> 
 <p><a name="an_147:15">147:15</a> Yeryüzüne buyruğunu gönderir,<br>Sözü çarçabuk yayılır.</p> 
 <p><a name="an_147:16">147:16</a> Yapağı gibi kar yağdırır,<br>Kırağıyı kül gibi saçar.</p> 
 <p><a name="an_147:17">147:17</a> Aşağıya iri iri dolu savurur,<br>Kim dayanabilir soğuğuna?</p> 
 <p><a name="an_147:18">147:18</a> Buyruk verir, eritir buzları,<br>Rüzgarını estirir, sular akmaya başlar.</p> 
 <p><a name="an_147:19">147:19</a> Sözünü Yakup soyuna,<br>Kurallarını, ilkelerini İsraile bildirir.</p> 
 <p><a name="an_147:20">147:20</a> Başka hiçbir ulus için yapmadı bunu,<br>Onlar O'nun ilkelerini bilmezler.  RAB'be övgüler sunun!</p> 
 <p><a name="an_148:1">148:1</a> RABbe övgüler sunun!<br>Göklerden RABbe övgüler sunun,<br>Yücelerde Ona övgüler sunun!</p> 
 <p><a name="an_148:2">148:2</a> Ey bütün melekleri, Ona övgüler sunun,<br>Övgüler sunun Ona, ey bütün göksel orduları!</p> 
 <p><a name="an_148:3">148:3</a> Ey güneş, ay, Ona övgüler sunun,<br>Övgüler sunun Ona, ey ışıldayan bütün yıldızlar!</p> 
 <p><a name="an_148:4">148:4</a> Ey göklerin gökleri<br>Ve göklerin üstündeki sular,<br>Ona övgüler sunun!</p> 
 <p><a name="an_148:5">148:5</a> RABbin adına övgüler sunsunlar,<br>Çünkü O buyruk verince, var oldular;</p> 
 <p><a name="an_148:6">148:6</a> Bozulmayacak bir kural koyarak,<br>Onları sonsuza dek yerlerine oturttu.</p> 
 <p><a name="an_148:7">148:7</a> Yeryüzünden RABbe övgüler sunun,<br>Ey deniz canavarları, bütün enginler,</p> 
 <p><a name="an_148:8">148:8</a> Şimşek, dolu, kar, bulutlar,<br>Onun buyruğuna uyan fırtınalar,</p> 
 <p><a name="an_148:9">148:9</a> Dağlar, bütün tepeler,<br>Meyve ağaçları, sedir ağaçları,</p> 
 <p><a name="an_148:10">148:10</a> Yabanıl ve evcil hayvanlar,<br>Sürüngenler, uçan kuşlar,</p> 
 <p><a name="an_148:11">148:11</a> Yeryüzünün kralları, bütün halklar,<br>Önderler, yeryüzünün bütün yöneticileri,</p> 
 <p><a name="an_148:12">148:12</a> Delikanlılar, genç kızlar,<br>Yaşlılar, çocuklar!</p> 
 <p><a name="an_148:13">148:13</a> RABbin adına övgüler sunsunlar,<br>Çünkü yalnız Onun adı yücedir.<br>Onun yüceliği yerin göğün üstündedir.</p> 
 <p><a name="an_148:14">148:14</a> RAB kendi halkını güçlü kıldı,<br>Bütün sadık kullarına,<br>Kendisine yakın olan halka,<br>İsrailliler'e ün kazandırdı.  RAB'be övgüler sunun!</p> 
 <p><a name="an_149:1">149:1</a> RABbe övgüler sunun!<br>RABbe yeni bir ezgi söyleyin,<br>Sadık kullarının toplantısında<br>Onu ezgilerle övün!</p> 
 <p><a name="an_149:2">149:2</a> İsrail Yaratıcısında sevinç bulsun,<br>Siyon halkı Krallarıyla coşsun!</p> 
 <p><a name="an_149:3">149:3</a> Dans ederek övgüler sunsunlar Onun adına,<br>Tef ve lir çalarak Onu ilahilerle övsünler!</p> 
 <p><a name="an_149:4">149:4</a> Çünkü RAB halkından hoşlanır,<br>Alçakgönüllüleri zafer tacıyla süsler.</p> 
 <p><a name="an_149:5">149:5</a> Bu onurla mutlu olsun sadık kulları,<br>Sevinç ezgileri okusunlar yataklarında!</p> 
 <p><a name="an_149:6">149:6</a> Ağızlarında Tanrıya yüce övgüler,<br>Ellerinde iki ağızlı kılıçla</p> 
 <p><a name="an_149:7">149:7</a> Uluslardan öç alsınlar,<br>Halkları cezalandırsınlar,</p> 
 <p><a name="an_149:8">149:8</a> Krallarını zincire,<br>Soylularını prangaya vursunlar!</p> 
 <p><a name="an_149:9">149:9</a> Yazılan kararı onlara uygulasınlar!<br>Bütün sadık kulları için onurdur bu.  RAB'be övgüler sunun!</p> 
 <p><a name="an_150:1">150:1</a> RABbe övgüler sunun!  Kutsal yerde Tanrıya övgüler sunun!<br>Gücünü gösteren göklerde övgüler sunun Ona!</p> 
 <p><a name="an_150:2">150:2</a> Övgüler sunun Ona güçlü işleri için!<br>Övgüler sunun Ona eşsiz büyüklüğüne yaraşır biçimde!</p> 
 <p><a name="an_150:3">150:3</a> Boru çalarak Ona övgüler sunun!<br>Çenkle ve lirle Ona övgüler sunun!</p> 
 <p><a name="an_150:4">150:4</a> Tef ve dansla Ona övgüler sunun!<br>Saz ve neyle Ona övgüler sunun!</p> 
 <p><a name="an_150:5">150:5</a> Zillerle Ona övgüler sunun!<br>Çınlayan zillerle Ona övgüler sunun!</p> 
 <p><a name="an_150:6">150:6</a> Bütün canlı varlıklar RAB'be övgüler sunsun!  RAB'be övgüler sunun!</p> 
 <p></p><hr>
 <center>
 <a href="pro.htm">Next: Proverbs</a></center>
 </body>