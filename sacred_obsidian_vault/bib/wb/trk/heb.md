<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="plm.htm">Previous</a> 
 <a href="jam.htm">Next</a> 
 </center>
 <hr>
  <h3 align="center">Turkish Bible: Hebrews</h3> 
 <p><a name="an_1:1">1:1</a> Tanrı eski zamanlarda peygamberler aracılığıyla birçok kez çeşitli yollardan atalarımıza seslendi.</p> 
 <p><a name="an_1:2">1:2</a> Bu son çağda da her şeye mirasçı kıldığı ve aracılığıyla evreni yarattığı kendi Oğluyla bize seslenmiştir.</p> 
 <p><a name="an_1:3">1:3</a> Oğul, Tanrı yüceliğinin parıltısı, Onun varlığının öz görünümüdür. Güçlü sözüyle her şeyi devam ettirir. Günahlardan arınmayı sağladıktan sonra, yücelerde ulu Tanrının sağında oturdu.</p> 
 <p><a name="an_1:4">1:4</a> Meleklerden ne denli üstün bir adı miras aldıysa, onlardan o denli üstün oldu.</p> 
 <p><a name="an_1:5">1:5</a> Çünkü Tanrı meleklerin herhangi birine,  ‹‹Sen benim Oğlumsun,  Bugün ben sana Baba oldum››  Ya da, ‹‹Ben Ona Baba olacağım,  O da bana Oğul olacak››</p> 
 <p><a name="an_1:6">1:6</a> Yine Tanrı ilk doğanı dünyaya gönderirken diyor ki, ‹‹Tanrının bütün melekleri Ona tapınsın.››</p> 
 <p><a name="an_1:7">1:7</a> Melekler için,  ‹‹Kendi meleklerini rüzgar,  Hizmetkârlarını ateş alevi yapar›› diyor.</p> 
 <p><a name="an_1:8">1:8</a> Ama Oğul için şöyle diyor:  ‹‹Ey Tanrı, tahtın sonsuzluklar boyunca kalıcıdır,  Egemenliğinin asası adalet asasıdır.</p> 
 <p><a name="an_1:9">1:9</a> Doğruluğu sevdin, kötülükten nefret ettin.  Bunun için Tanrı, senin Tanrın,  Seni sevinç yağıyla  Arkadaşlarından daha çok meshetti.››</p> 
 <p><a name="an_1:10">1:10</a> Yine diyor ki,  ‹‹Ya Rab, başlangıçta  Dünyanın temellerini sen attın.  Gökler de senin ellerinin yapıtıdır.</p> 
 <p><a name="an_1:11">1:11</a> Onlar yok olacak, ama sen kalıcısın.  Hepsi bir giysi gibi eskiyecek.</p> 
 <p><a name="an_1:12">1:12</a> Bir kaftan gibi düreceksin onları,  Bir giysi gibi değiştirilecekler.  Ama sen hep aynısın,  Yılların tükenmeyecek.››</p> 
 <p><a name="an_1:13">1:13</a> Tanrı meleklerin herhangi birine,  ‹‹Ben düşmanlarını  Ayaklarının altına serinceye dek,  Sağımda otur››</p> 
 <p><a name="an_1:14">1:14</a> Bütün melekler kurtuluşu miras alacaklara hizmet etmek için gönderilen görevli ruhlar değil midir?</p> 
 <p><a name="an_2:1">2:1</a> Bu nedenle, akıntıya kapılıp sürüklenmemek için işittiklerimizi daha çok önemsemeliyiz.</p> 
 <p><a name="an_2:2">2:2</a> Çünkü melekler aracılığıyla bildirilen söz geçerli olduysa, her suç ve her sözdinlemezlik hak ettiği karşılığı aldıysa, bu denli büyük kurtuluşu görmezlikten gelirsek nasıl kurtulabiliriz? Başlangıçta Rab tarafından bildirilen bu kurtuluş, Rabbi dinlemiş olanlarca bize doğrulandı.</p> 
 <p><a name="an_2:4">2:4</a> Tanrı da belirtiler, harikalar, çeşitli mucizeler ve kendi isteği uyarınca dağıttığı Kutsal Ruh armağanlarıyla buna tanıklık etti.</p> 
 <p><a name="an_2:5">2:5</a> Tanrı, sözünü ettiğimiz gelecek dünyayı meleklere bağlı kılmadı.</p> 
 <p><a name="an_2:6">2:6</a> Ama biri bir yerde şöyle tanıklık etmiştir:  ‹‹Ya Rab, insan ne ki, onu anasın,  Ya da insanoğlu ne ki, ona ilgi gösteresin?</p> 
 <p><a name="an_2:7">2:7</a> Onu meleklerden biraz aşağı kıldın,  Başına yücelik ve onur tacını koydun,  Ellerinin yapıtları üzerine onu görevlendirdin.</p> 
 <p><a name="an_2:8">2:8</a> Her şeyi ayakları altına sererek  Ona bağımlı kıldın.›› bırakmadı. Ne var ki, her şeyin insana bağımlı kılındığını henüz görmüyoruz.</p> 
 <p><a name="an_2:9">2:9</a> Ama meleklerden biraz aşağı kılınmış olan İsayı, Tanrının lütfuyla herkes için ölümü tatsın diye çektiği ölüm acısı sonucunda yücelik ve onur tacı giydirilmiş olarak görüyoruz.</p> 
 <p><a name="an_2:10">2:10</a> Birçok oğulu yüceliğe eriştirirken onların kurtuluş öncüsünü acılarla yetkinliğe erdirmesi, her şeyi kendisi için ve kendi aracılığıyla var eden Tanrıya uygun düşüyordu.</p> 
 <p><a name="an_2:11">2:11</a> Çünkü hepsi -kutsal kılan da kutsal kılınanlar da- aynı Babadandır. Bunun içindir ki, İsa onlara ‹‹kardeşlerim›› demekten utanmıyor.</p> 
 <p><a name="an_2:12">2:12</a> ‹‹Adını kardeşlerime duyuracağım,  Topluluğun ortasında  Seni ilahilerle öveceğim›› diyor.</p> 
 <p><a name="an_2:13">2:13</a> Yine,  ‹‹Ben Ona güveneceğim›› ve yine,  ‹‹İşte ben ve Tanrının bana verdiği çocuklar›› diyor.</p> 
 <p><a name="an_2:14">2:14</a> Bu çocuklar etten ve kandan oldukları için İsa, ölüm gücüne sahip olanı, yani İblisi, ölüm aracılığıyla etkisiz kılmak üzere onlarla aynı insan yapısını aldı.</p> 
 <p><a name="an_2:15">2:15</a> Bunu, ölüm korkusu yüzünden yaşamları boyunca köle olanların hepsini özgür kılmak için yaptı.</p> 
 <p><a name="an_2:16">2:16</a> Kuşkusuz O, meleklere değil, İbrahimin soyundan olanlara yardım ediyor.</p> 
 <p><a name="an_2:17">2:17</a> Bunun için her yönden kardeşlerine benzemesi gerekiyordu. Öyle ki, Tanrıya hizmetinde merhametli ve sadık bir başkâhin olup halkın günahlarını bağışlatabilsin.</p> 
 <p><a name="an_2:18">2:18</a> Çünkü kendisi denenip acı çektiği için denenenlere yardım edebilir.</p> 
 <p><a name="an_3:1">3:1</a> Bunun için, göksel çağrıya ortak olan kutsal kardeşlerim, dikkatinizi açıkça benimsediğimiz inancın elçisi ve başkâhini İsaya çevirin.</p> 
 <p><a name="an_3:2">3:2</a> Musa Tanrının bütün evinde Tanrıya nasıl sadık kaldıysa, İsa da kendisini görevlendirene sadıktır.</p> 
 <p><a name="an_3:3">3:3</a> Evi yapan nasıl evden daha çok saygı görürse, İsa da Musadan daha büyük yüceliğe layık sayıldı.</p> 
 <p><a name="an_3:4">3:4</a> Her evin bir yapıcısı vardır, her şeyin yapıcısı ise Tanrıdır.</p> 
 <p><a name="an_3:5">3:5</a> Musa, gelecekte söylenecek sözlere tanıklık etmek için Tanrının bütün evinde bir hizmetkâr olarak sadık kaldı.</p> 
 <p><a name="an_3:6">3:6</a> Oysa Mesih, Onun evi üzerinde yetkili oğul olarak sadıktır. Eğer cesaretimizi ve övündüğümüz umudu gevşemeden sonuna dek sürdürürsek, Onun evi biziz.</p> 
 <p><a name="an_3:7">3:7</a> Bu nedenle, Kutsal Ruhun dediği gibi,  ‹‹Bugün Onun sesini duyarsanız,  Atalarınızın başkaldırdığı,  Çölde Onu sınadığı günkü gibi  Yüreklerinizi nasırlaştırmayın.</p> 
 <p><a name="an_3:9">3:9</a> Atalarınız beni orada sınayıp denediler  Ve kırk yıl boyunca yaptıklarımı gördüler.</p> 
 <p><a name="an_3:10">3:10</a> Bu nedenle o kuşağa darıldım  Ve dedim ki,  ‹Yürekleri hep kötüye sapar,  Yollarımı öğrenmediler.</p> 
 <p><a name="an_3:11">3:11</a> Öfkelendiğimde ant içtiğim gibi,  Onlar huzur diyarıma asla girmeyecekler.› ››</p> 
 <p><a name="an_3:12">3:12</a> Ey kardeşler, hiçbirinizde diri Tanrıyı terk eden kötü, imansız bir yüreğin bulunmamasına dikkat edin.</p> 
 <p><a name="an_3:13">3:13</a> ‹‹Gün bugündür›› denildikçe birbirinizi her gün yüreklendirin. Öyle ki, hiçbirinizin yüreği günahın aldatıcılığıyla nasırlaşmasın.</p> 
 <p><a name="an_3:14">3:14</a> Çünkü Mesihe ortak olduk. Yalnız başlangıçtaki güvenimizi gevşemeden sonuna dek sürdürmeliyiz.</p> 
 <p><a name="an_3:15">3:15</a> Yukarıda belirtildiği gibi,  ‹‹Bugün Onun sesini duyarsanız,  Atalarınızın başkaldırdığı günkü gibi  Yüreklerinizi nasırlaştırmayın.››</p> 
 <p><a name="an_3:16">3:16</a> Onun sesini işitip başkaldıran kimlerdi? Musa önderliğinde Mısırdan çıkanların hepsi değil mi?</p> 
 <p><a name="an_3:17">3:17</a> Tanrı kimlere kırk yıl dargın kaldı? Günah işleyip cesetleri çöle serilenlere değil mi?</p> 
 <p><a name="an_3:18">3:18</a> Sözünü dinlemeyenler dışında kendi huzur diyarına kimlerin girmeyeceğine ant içti?</p> 
 <p><a name="an_3:19">3:19</a> Görüyoruz ki, imansızlıklarından ötürü oraya giremediler.</p> 
 <p><a name="an_4:1">4:1</a> Bu nedenle Tanrının huzur diyarına girme vaadi hâlâ geçerliyken, herhangi birinizin buna erişmemiş sayılmasından korkalım.</p> 
 <p><a name="an_4:2">4:2</a> Çünkü onlar gibi biz de iyi haberi aldık. Ama onlar duydukları sözü imanla birleştirmedikleri için bunun kendilerine bir yararı olmadı.</p> 
 <p><a name="an_4:3">4:3</a> Biz inanmış olanlar huzur diyarına gireriz. Nitekim Tanrı şöyle demiştir:  ‹‹Öfkelendiğimde ant içtiğim gibi,  Onlar huzur diyarıma asla girmeyecekler.››</p> 
 <p><a name="an_4:4">4:4</a> Çünkü bir yerde yedinci günle ilgili şunu demiştir:  ‹‹Tanrı bütün işlerinden yedinci gün dinlendi.››</p> 
 <p><a name="an_4:5">4:5</a> Bu konuda yine diyor ki,  ‹‹Onlar huzur diyarıma asla girmeyecekler.››</p> 
 <p><a name="an_4:6">4:6</a> Demek ki, bazılarının huzur diyarına gireceği kesindir. Daha önce iyi haberi almış olanlar söz dinlemedikleri için o diyara giremediler.</p> 
 <p><a name="an_4:7">4:7</a> Bu yüzden Tanrı, uzun zaman sonra Davutun aracılığıyla, ‹‹bugün›› diyerek yine bir gün belirliyor. Daha önce denildiği gibi,  ‹‹Bugün Onun sesini duyarsanız,  Yüreklerinizi nasırlaştırmayın.››</p> 
 <p><a name="an_4:8">4:8</a> Eğer Yeşu onları huzura kavuştursaydı, Tanrı daha sonra bir başka günden söz etmezdi.</p> 
 <p><a name="an_4:9">4:9</a> Böylece Tanrı halkı için bir Şabat Günü rahatı kalıyor.</p> 
 <p><a name="an_4:10">4:10</a> Tanrı işlerinden nasıl dinlendiyse, Onun huzur diyarına giren de kendi işlerinden öylece dinlenir.</p> 
 <p><a name="an_4:11">4:11</a> Bu nedenle o huzur diyarına girmeye gayret edelim; öyle ki, hiçbirimiz aynı tür sözdinlemezlikten ötürü düşmesin.</p> 
 <p><a name="an_4:12">4:12</a> Tanrının sözü diri ve etkilidir, iki ağızlı kılıçtan daha keskindir. Canla ruhu, ilikle eklemleri birbirinden ayıracak kadar derinlere işler; yüreğin düşüncelerini, amaçlarını yargılar.</p> 
 <p><a name="an_4:13">4:13</a> Tanrının görmediği hiçbir yaratık yoktur. Kendisine hesap vereceğimiz Tanrının gözü önünde her şey çıplak ve açıktır.</p> 
 <p><a name="an_4:14">4:14</a> Tanrı Oğlu İsa gökleri aşan büyük başkâhinimiz olduğu için açıkça benimsediğimiz inanca sımsıkı sarılalım.</p> 
 <p><a name="an_4:15">4:15</a> Çünkü başkâhinimiz zayıflıklarımızda bize yakınlık duyamayan biri değildir; tersine, her alanda bizim gibi denenmiş, ama günah işlememiştir.</p> 
 <p><a name="an_4:16">4:16</a> Onun için Tanrı'nın lütuf tahtına cesaretle yaklaşalım; öyle ki, yardım gereksindiğimizde merhamet görelim ve lütuf bulalım.</p> 
 <p><a name="an_5:1">5:1</a> İnsanlar arasından seçilen her başkâhin, günahlara karşılık sunular ve kurbanlar sunmak üzere Tanrıyla ilgili konularda insanları temsil etmek için atanır.</p> 
 <p><a name="an_5:2">5:2</a> Bilgisizlere, yoldan sapanlara yumuşak davranabilir. Çünkü kendisi de zayıflıklarla kuşatılmıştır.</p> 
 <p><a name="an_5:3">5:3</a> Bundan ötürü, halk için olduğu gibi, kendisi için de günah sunusu sunmak zorundadır.</p> 
 <p><a name="an_5:4">5:4</a> Kimse başkâhin olma onurunu kendi kendine alamaz; ancak Harun gibi, Tanrı tarafından çağrılırsa alır.</p> 
 <p><a name="an_5:5">5:5</a> Nitekim Mesih de başkâhin olmak için kendi kendini yüceltmedi. Ona,  ‹‹Sen benim Oğlumsun,  Bugün ben sana Baba oldum››</p> 
 <p><a name="an_5:6">5:6</a> Başka bir yerde de diyor ki,  ‹‹Melkisedek düzeni uyarınca  Sen sonsuza dek kâhinsin.››</p> 
 <p><a name="an_5:7">5:7</a> Mesih, yeryüzünde olduğu günlerde kendisini ölümden kurtaracak güçte olan Tanrıya büyük feryat ve gözyaşlarıyla dua etti, yakardı ve Tanrı korkusu nedeniyle işitildi.</p> 
 <p><a name="an_5:8">5:8</a> Oğul olduğu halde, çektiği acılarla söz dinlemeyi öğrendi.</p> 
 <p><a name="an_5:9">5:9</a> Yetkin kılınınca, sözünü dinleyen herkes için sonsuz kurtuluş kaynağı oldu.</p> 
 <p><a name="an_5:10">5:10</a> Çünkü Tanrı tarafından Melkisedek düzeni uyarınca başkâhin atanmıştı.</p> 
 <p><a name="an_5:11">5:11</a> Bu konuda söyleyecek çok sözümüz var, ama kulaklarınız uyuştuğu için anlatmak zor.</p> 
 <p><a name="an_5:12">5:12</a> Şimdiye dek öğretmen olmanız gerekirken, Tanrı sözlerinin temel ilkelerini size yeni baştan öğretecek birine ihtiyacınız var. Size yine süt gerekli, katı yiyecek değil!</p> 
 <p><a name="an_5:13">5:13</a> Sütle beslenen herkes bebektir ve doğruluk sözünde deneyimsizdir.</p> 
 <p><a name="an_5:14">5:14</a> Katı yiyecek, yetişkinler içindir; onlar duyularını iyi ile kötüyü ayırt etmek üzere alıştırmayla eğitmiş kişilerdir.</p> 
 <p><a name="an_6:1">6:1</a> Bunun için, ölü işlerden tövbe etmenin ve Tanrıya inanmanın temelini, vaftizler, elle kutsama, ölülerin dirilişi ve sonsuz yargıyla ilgili öğretinin temelini yeni baştan atmadan Mesihle ilgili ilk öğretileri aşarak yetkinliğe doğru ilerleyelim.</p> 
 <p><a name="an_6:3">6:3</a> Tanrı izin verirse, bunu yapacağız.</p> 
 <p><a name="an_6:4">6:4</a> Bir kez aydınlatılmış, göksel armağanı tatmış ve Kutsal Ruha ortak edilmiş, Tanrı sözünün iyiliğini ve gelecek çağın güçlerini tatmış oldukları halde yoldan sapanları yeniden tövbe edecek duruma getirmeye olanak yoktur. Çünkü onlar Tanrının Oğlunu adeta yeniden çarmıha geriyor, herkesin önünde aşağılıyorlar.</p> 
 <p><a name="an_6:7">6:7</a> Üzerine sık sık yağan yağmuru emen ve kimler için işleniyorsa onlara yararlı bitkiler üreten toprağı Tanrı bereketli kılar.</p> 
 <p><a name="an_6:8">6:8</a> Ama dikenli bitki, devedikeni üreten toprak yararsızdır; lanetlenmeye yakındır, sonu yanmaktır.</p> 
 <p><a name="an_6:9">6:9</a> Size gelince, sevgili kardeşler, böyle konuştuğumuz halde, durumunuzun daha iyi olduğuna, kurtuluşa uygun düştüğüne eminiz.</p> 
 <p><a name="an_6:10">6:10</a> Tanrı adaletsiz değildir; emeğinizi ve kutsallara hizmet etmiş olarak ve etmeye devam ederek Onun adına gösterdiğiniz sevgiyi unutmaz.</p> 
 <p><a name="an_6:11">6:11</a> Umudunuzdan doğan tam güvenceye kavuşmanız için her birinizin sona dek aynı gayreti göstermesini diliyoruz.</p> 
 <p><a name="an_6:12">6:12</a> Tembel olmamanızı, vaat edilenleri iman ve sabır aracılığıyla miras alanların örneğine uymanızı istiyoruz.</p> 
 <p><a name="an_6:13">6:13</a> Tanrı İbrahime vaatte bulunduğu zaman, üzerine ant içecek daha üstün biri olmadığı için kendi üzerine ant içerek şöyle dedi:</p> 
 <p><a name="an_6:14">6:14</a> ‹‹Seni kutsadıkça kutsayacağım,  Soyunu çoğalttıkça çoğaltacağım.››</p> 
 <p><a name="an_6:15">6:15</a> Böylece İbrahim sabırla dayanarak vaade erişti.</p> 
 <p><a name="an_6:16">6:16</a> İnsanlar kendilerinden üstün biri üzerine ant içerler. Onlar için ant, söyleneni doğrular ve her tartışmayı sona erdirir.</p> 
 <p><a name="an_6:17">6:17</a> Tanrı da amacının değişmezliğini vaadin mirasçılarına daha açıkça belirtmek istediği için vaadini antla pekiştirdi.</p> 
 <p><a name="an_6:18">6:18</a> Öyle ki, önümüze konan umuda tutunmak için Tanrıya sığınan bizler, Tanrının yalan söylemesi olanaksız olan bu iki değişmez şey aracılığıyla büyük cesaret bulalım.</p> 
 <p><a name="an_6:19">6:19</a> Canlarımız için gemi demiri gibi sağlam ve güvenilir olan bu umut, perdenin arkasındaki iç bölmeye geçer.</p> 
 <p><a name="an_6:20">6:20</a> Melkisedek düzeni uyarınca sonsuza dek başkâhin olan İsa oraya uğrumuza öncü olarak girdi.</p> 
 <p><a name="an_7:1">7:1</a> Bu Melkisedek, Şalem Kralı ve yüce Tanrının kâhiniydi. Kralları bozguna uğratmaktan dönen İbrahimi karşılamış ve onu kutsamıştı.</p> 
 <p><a name="an_7:2">7:2</a> İbrahim de ona her şeyin ondalığını verdi. Melkisedek, adının anlamına göre, önce ‹‹Doğruluk Kralı››dır; sonra da ‹‹Şalem Kralı››, yani ‹‹Esenlik Kralı››dır.</p> 
 <p><a name="an_7:3">7:3</a> Babasız, annesizdir; soyağacı yoktur. Ne günlerinin başlangıcı, ne yaşamının sonu vardır. Tanrının Oğlu gibi sonsuza dek kâhin kalacaktır.</p> 
 <p><a name="an_7:4">7:4</a> Bakın, büyük ata İbrahimin ganimetten ondalık verdiği bu adam ne kadar büyüktür!</p> 
 <p><a name="an_7:5">7:5</a> Levioğullarından olup kâhinlik görevini üstlenenlere Kutsal Yasa uyarınca halktan, yani İbrahimin soyundan oldukları halde, kardeşlerinden ondalık almaları buyrulmuştur.</p> 
 <p><a name="an_7:6">7:6</a> Melkisedek ise Levili kâhinlerin soyundan olmadığı halde, vaatleri alan İbrahimden ondalık kabul etmiş ve onu kutsamıştır.</p> 
 <p><a name="an_7:7">7:7</a> Hiç kuşkusuz, kutsayan kutsanandan üstündür.</p> 
 <p><a name="an_7:8">7:8</a> Birinde ölümlü insanlar ondalık alıyor, ötekinde yaşadığına tanıklık edilen biri alıyor.</p> 
 <p><a name="an_7:9">7:9</a> Ondalık alan Levi bile İbrahim aracılığıyla ondalık vermiştir denebilir.</p> 
 <p><a name="an_7:10">7:10</a> Çünkü Melkisedek İbrahimi karşıladığı zaman, Levi hâlâ atasının bedenindeydi.</p> 
 <p><a name="an_7:11">7:11</a> Eğer Levililerin kâhinliği aracılığıyla yetkinliğe erişilebilseydi -nitekim Kutsal Yasa bu kâhinliği öngörerek halka verildi- Harun düzenine göre değil de, Melkisedek düzenine göre başka bir kâhinin gelmesinden söz etmeye ne gerek kalırdı?</p> 
 <p><a name="an_7:12">7:12</a> Çünkü kâhinlik değişince, Yasa da zorunlu olarak değişir.</p> 
 <p><a name="an_7:13">7:13</a> Kendisinden böyle söz edilen kişi başka bir oymaktandır. Bu oymaktan hiç kimse sunakta hizmet etmemiştir.</p> 
 <p><a name="an_7:14">7:14</a> Rabbimizin Yahuda oymağından geldiği açıktır. Musa bu oymaktan söz ederken kâhinlere ilişkin bir şey söylemedi.</p> 
 <p><a name="an_7:15">7:15</a> Melkisedek benzeri başka bir kâhin ortaya çıktığından, bu söylediğimiz artık daha da açıktır.</p> 
 <p><a name="an_7:16">7:16</a> O, Yasanın soyla ilgili önkoşuluna göre değil, yok edilemez bir yaşamın gücüne göre kâhin olmuştur.</p> 
 <p><a name="an_7:17">7:17</a> Çünkü,  ‹‹Melkisedek düzeni uyarınca  Sen sonsuza dek kâhinsin››</p> 
 <p><a name="an_7:18">7:18</a> Önceki buyruk, zayıflığı ve yararsızlığı nedeniyle geçersiz kılındı.</p> 
 <p><a name="an_7:19">7:19</a> Çünkü Yasa hiçbir şeyi yetkinleştiremedi. Bunun yerine, aracılığıyla Tanrıya yaklaştığımız daha sağlam bir umut verildi.</p> 
 <p><a name="an_7:20">7:20</a> Bu da antsız olmadı. Öbürleri ant içilmeden kâhin olmuşlardı.</p> 
 <p><a name="an_7:21">7:21</a> Ama O kendisine,  ‹‹Rab ant içti, kararından dönmez,  Sen sonsuza dek kâhinsin››</p> 
 <p><a name="an_7:22">7:22</a> Böylece İsa daha iyi bir antlaşmanın kefili olmuştur.</p> 
 <p><a name="an_7:23">7:23</a> Önceki düzende çok sayıda kâhin görev aldı. Çünkü ölüm, görevlerini sürdürmelerini engelliyordu.</p> 
 <p><a name="an_7:24">7:24</a> Ama İsa sonsuza dek yaşadığı için kâhinliği süreklidir.</p> 
 <p><a name="an_7:25">7:25</a> Bu nedenle Onun aracılığıyla Tanrıya yaklaşanları tümüyle kurtaracak güçtedir. Çünkü onlara aracılık etmek için hep yaşamaktadır.</p> 
 <p><a name="an_7:26">7:26</a> Böyle bir başkâhinimiz -kutsal, suçsuz, lekesiz, günahkârlardan ayrılmış, göklerden daha yücelere çıkarılmış bir başkâhinimiz- olması uygundur.</p> 
 <p><a name="an_7:27">7:27</a> O, öbür başkâhinler gibi her gün önce kendi günahları, sonra da halkın günahları için kurbanlar sunmak zorunda değildir. Çünkü kendini sunmakla bunu ilk ve son kez yaptı.</p> 
 <p><a name="an_7:28">7:28</a> Kutsal Yasa, zayıflıkları olan insanları başkâhin atamaktadır. Ama Yasa'dan sonra gelen ant sözü, sonsuza dek yetkin kılınmış olan Oğul'u başkâhin atamıştır.</p> 
 <p><a name="an_8:1">8:1</a> Söylediklerimizin özü şudur: Göklerde, Yüce Olanın tahtının sağında oturan, kutsal yerde, insanın değil, Rabbin kurduğu asıl tapınma çadırında görev yapan böyle bir başkâhinimiz vardır.</p> 
 <p><a name="an_8:3">8:3</a> Her başkâhin sunular, kurbanlar sunmak için atanır. Bu nedenle bizim başkâhinimizin de sunacak bir şeyi olması gerekir.</p> 
 <p><a name="an_8:4">8:4</a> Eğer kendisi yeryüzünde olsaydı, kâhin olamazdı. Çünkü Kutsal Yasa uyarınca sunuları sunanlar var.</p> 
 <p><a name="an_8:5">8:5</a> Bunlar göktekinin örneği ve gölgesi olan tapınakta hizmet ediyorlar. Nitekim Musa tapınma çadırını kurmak üzereyken Tanrı tarafından şöyle uyarıldı: ‹‹Her şeyi sana dağda gösterilen örneğe göre yapmaya dikkat et.››</p> 
 <p><a name="an_8:6">8:6</a> Şimdiyse, İsa daha iyi vaatler üzerine kurulmuş daha iyi bir antlaşmanın aracısı olduğu kadar, daha üstün bir göreve de sahip olmuştur.</p> 
 <p><a name="an_8:7">8:7</a> Eğer o ilk antlaşma kusursuz olsaydı, ikincisine gerek duyulmazdı.</p> 
 <p><a name="an_8:8">8:8</a> Oysa halkını kusurlu bulan Tanrı şöyle diyor:  ‹‹ ‹İsrail halkıyla ve Yahuda halkıyla  Yeni bir antlaşma yapacağım günler geliyor›  Diyor Rab.</p> 
 <p><a name="an_8:9">8:9</a> ‹Atalarını Mısırdan çıkarmak için  Ellerinden tuttuğum gün  Onlarla yaptığım antlaşmaya benzemeyecek.  Çünkü onlar antlaşmama bağlı kalmadılar,  Ben de onlardan yüz çevirdim›  Diyor Rab.</p> 
 <p><a name="an_8:10">8:10</a> ‹O günlerden sonra İsrail halkıyla  Yapacağım antlaşma şudur› diyor Rab,  ‹Yasalarımı zihinlerine işleyeceğim,  Yüreklerine yazacağım.  Ben onların Tanrısı olacağım,  Onlar da benim halkım olacak.</p> 
 <p><a name="an_8:11">8:11</a> Hiç kimse yurttaşını, kardeşini,  Rabbi tanı diye eğitmeyecek.  Çünkü küçük büyük hepsi tanıyacak beni.</p> 
 <p><a name="an_8:12">8:12</a> Çünkü suçlarını bağışlayacağım,  Günahlarını artık anmayacağım.› ››</p> 
 <p><a name="an_8:13">8:13</a> Tanrı, ‹‹Yeni bir antlaşma›› demekle ilkini eskimiş saymıştır. Eskiyip köhneleşense çok geçmeden yok olur.</p> 
 <p><a name="an_9:1">9:1</a> İlk antlaşmanın tapınma kuralları ve dünyasal tapınağı vardı.</p> 
 <p><a name="an_9:2">9:2</a> Bir çadır kurulmuştu. Kutsal Yer denen birinci bölmede kandillik, masa ve adak ekmekleri bulunurdu.</p> 
 <p><a name="an_9:3">9:3</a> İkinci perdenin arkasında En Kutsal Yer denen bir bölme vardı.</p> 
 <p><a name="an_9:4">9:4</a> Altın buhur sunağıyla her yanı altınla kaplanmış Antlaşma Sandığı buradaydı. Sandığın içinde altından yapılmış man testisi, Harunun filizlenmiş değneği ve antlaşma levhaları vardı.</p> 
 <p><a name="an_9:5">9:5</a> Sandığın üstünde Bağışlanma Kapağını gölgeleyen yüce Keruvlar dururdu. Ama şimdi bunların ayrıntılarına giremeyiz.</p> 
 <p><a name="an_9:6">9:6</a> Her şey böyle düzenlendikten sonra kâhinler her zaman çadırın ilk bölmesine girer, tapınma görevlerini yerine getirirler.</p> 
 <p><a name="an_9:7">9:7</a> Ama iç bölmeye yılda bir kez yalnız başkâhin girebilir. Üstelik kendisi için ve halkın bilmeden işlediği suçlar için sunacağı kurban kanı olmaksızın giremez.</p> 
 <p><a name="an_9:8">9:8</a> Kutsal Ruh bununla çadırın ilk bölmesi durdukça, kutsal yere giden yolun henüz açıkça gösterilmediğini belirtiyor.</p> 
 <p><a name="an_9:9">9:9</a> Bu, şimdiki çağ için bir örnektir; sunulan kurbanlarla sunuların tapınan kişinin vicdanını yetkinleştiremediğini gösteriyor.</p> 
 <p><a name="an_9:10">9:10</a> Bunlar yalnız yiyecek, içecek, çeşitli dinsel yıkanmalarla ilgilidir; yeni düzenin başlangıcına kadar geçerli olan bedensel kurallardır.</p> 
 <p><a name="an_9:11">9:11</a> Ama Mesih, gelecek iyi şeylerin başkâhini olarak ortaya çıktı. İnsan eliyle yapılmamış, yani bu yaratılıştan olmayan daha büyük, daha yetkin çadırdan geçti.</p> 
 <p><a name="an_9:12">9:12</a> Tekelerle danaların kanıyla değil, sonsuz kurtuluşu sağlayarak kendi kanıyla kutsal yere ilk ve son kez girdi.</p> 
 <p><a name="an_9:13">9:13</a> Tekelerle boğaların kanı ve serpilen düve külü murdar olanları kutsal kılıyor, bedensel açıdan temizliyor.</p> 
 <p><a name="an_9:14">9:14</a> Öyleyse sonsuz Ruh aracılığıyla kendini lekesiz olarak Tanrıya sunmuş olan Mesihin kanının, diri Tanrıya kulluk edebilmemiz için vicdanımızı ölü işlerden temizleyeceği ne kadar daha kesindir!</p> 
 <p><a name="an_9:15">9:15</a> Bu nedenle, çağrılmış olanların vaat edilen sonsuz mirası almaları için Mesih yeni antlaşmanın aracısı oldu. Kendisi onları ilk antlaşmafx1 zamanında işledikleri suçlardan kurtarmak için fidye olarak öldü.</p> 
 <p><a name="an_9:16">9:16</a> Ortada bir vasiyetfx1 varsa, vasiyet edenin ölümünün kanıtlanması gerekir.</p> 
 <p><a name="an_9:17">9:17</a> Çünkü vasiyet ancak ölümden sonra geçerli olur. Vasiyet eden yaşadıkça, vasiyetin hiçbir etkinliği yoktur.</p> 
 <p><a name="an_9:18">9:18</a> Bu nedenle ilk antlaşma bile kan akıtılmadan yürürlüğe girmedi.</p> 
 <p><a name="an_9:19">9:19</a> Musa, Kutsal Yasanın her buyruğunu bütün halka bildirdikten sonra su, al yapağı, mercanköşkotu ile danaların ve tekelerin kanını alıp hem kitabın hem de bütün halkın üzerine serpti.</p> 
 <p><a name="an_9:20">9:20</a> ‹‹Tanrının uymanızı buyurduğu antlaşmanın kanı budur›› dedi.</p> 
 <p><a name="an_9:21">9:21</a> Aynı biçimde çadırın ve tapınmada kullanılan bütün eşyaların üzerine kan serpti.</p> 
 <p><a name="an_9:22">9:22</a> Nitekim Kutsal Yasa uyarınca hemen her şey kanla temiz kılınır, kan dökülmeden bağışlama olmaz.</p> 
 <p><a name="an_9:23">9:23</a> Böylelikle aslı göklerde olan örneklerin bu kurbanlarla, ama gökteki asıllarının bunlardan daha iyi kurbanlarla temiz kılınması gerekti.</p> 
 <p><a name="an_9:24">9:24</a> Çünkü Mesih, asıl kutsal yerin örneği olup insan eliyle yapılan kutsal yere değil, ama şimdi bizim için Tanrının önünde görünmek üzere asıl göğe girdi.</p> 
 <p><a name="an_9:25">9:25</a> Başkâhin her yıl kendisinin olmayan kanla En Kutsal Yere girer; oysa Mesih kendisini tekrar tekrar sunmak için göğe girmedi.</p> 
 <p><a name="an_9:26">9:26</a> Öyle olsaydı, dünyanın kuruluşundan beri Mesihin tekrar tekrar acı çekmesi gerekirdi. Oysa Mesih, kendisini bir kez kurban ederek günahı ortadan kaldırmak için çağların sonunda ortaya çıkmıştır.</p> 
 <p><a name="an_9:27">9:27</a> Bir kez ölmek, sonra da yargılanmak nasıl insanların kaderiyse, Mesih de birçoklarının günahlarını yüklenmek için bir kez kurban edildi. İkinci kez, günah yüklenmek için değil, kurtuluş getirmek için kendisini bekleyenlere görünecektir.</p> 
 <p><a name="an_10:1">10:1</a> Kutsal Yasada gelecek iyi şeylerin aslı yoktur, sadece gölgesi vardır. Bu nedenle Yasa, her yıl sürekli aynı kurbanları sunarak Tanrıya yaklaşanları asla yetkinliğe erdiremez.</p> 
 <p><a name="an_10:2">10:2</a> Erdirebilseydi, kurban sunmaya son verilmez miydi? Çünkü tapınanlar bir kez günahlarından arındıktan sonra artık günahlılık duygusu kalmazdı.</p> 
 <p><a name="an_10:3">10:3</a> Ancak o kurbanlar insanlara yıldan yıla günahlarını anımsatıyor.</p> 
 <p><a name="an_10:4">10:4</a> Çünkü boğalarla tekelerin kanı günahları ortadan kaldıramaz.</p> 
 <p><a name="an_10:5">10:5</a> Bunun için Mesih dünyaya gelirken şöyle diyor:  ‹‹Kurban ve sunu istemedin,  Ama bana bir beden hazırladın.</p> 
 <p><a name="an_10:6">10:6</a> Yakmalık sunudan ve günah sunusundan  Hoşnut olmadın.</p> 
 <p><a name="an_10:7">10:7</a> O zaman şöyle dedim:  ‹Kutsal Yazı tomarında  Benim için yazıldığı gibi,  Senin isteğini yapmak üzere,  Ey Tanrı, işte geldim.› ››</p> 
 <p><a name="an_10:8">10:8</a> Mesih ilkin, ‹‹Kurban, sunu, yakmalık sunu, günah sunusu istemedin ve bunlardan hoşnut olmadın›› dedi. Oysa bunlar Yasanın bir gereği olarak sunulur.</p> 
 <p><a name="an_10:9">10:9</a> Sonra, ‹‹Senin isteğini yapmak üzere işte geldim›› dedi. Yani ikinciyi geçerli kılmak için birinciyi ortadan kaldırıyor.</p> 
 <p><a name="an_10:10">10:10</a> Tanrının bu isteği uyarınca, İsa Mesihin bedeninin ilk ve son kez sunulmasıyla kutsal kılındık.</p> 
 <p><a name="an_10:11">10:11</a> Her kâhin her gün ayakta durup görevini yapar ve günahları asla ortadan kaldıramayan aynı kurbanları tekrar tekrar sunar.</p> 
 <p><a name="an_10:12">10:12</a> Oysa Mesih günahlar için sonsuza dek geçerli tek bir kurban sunduktan sonra Tanrının sağında oturdu.</p> 
 <p><a name="an_10:13">10:13</a> O zamandan beri düşmanlarının, kendi ayaklarının altına serilmesini bekliyor.</p> 
 <p><a name="an_10:14">10:14</a> Çünkü kutsal kılınanları tek bir sunuyla sonsuza dek yetkinliğe erdirmiştir.</p> 
 <p><a name="an_10:15">10:15</a> Kutsal Ruh da bu konuda bize tanıklık ediyor. Önce diyor ki,</p> 
 <p><a name="an_10:16">10:16</a> ‹‹Rab, ‹O günlerden sonra  Onlarla yapacağım antlaşma şudur:  Yasalarımı yüreklerine koyacağım,  Zihinlerine yazacağım› diyor.››</p> 
 <p><a name="an_10:17">10:17</a> Sonra şunu ekliyor:  ‹‹Onların günahlarını ve suçlarını artık anmayacağım.››</p> 
 <p><a name="an_10:18">10:18</a> Bunların bağışlanması durumunda artık günah için sunuya gerek yoktur.</p> 
 <p><a name="an_10:19">10:19</a> Bu nedenle, ey kardeşler, İsanın kanı sayesinde perdede, yani kendi bedeninde bize açtığı yeni ve diri yoldan kutsal yere girmeye cesaretimiz vardır.</p> 
 <p><a name="an_10:21">10:21</a> Tanrının evinden sorumlu büyük bir kâhinimiz bulunmaktadır.</p> 
 <p><a name="an_10:22">10:22</a> Öyleyse yüreklerimiz serpmeyle kötü vicdandan arınmış, bedenlerimiz temiz suyla yıkanmış olarak, imanın verdiği tam güvenceyle, yürekten bir içtenlikle Tanrıya yaklaşalım.</p> 
 <p><a name="an_10:23">10:23</a> Açıkça benimsediğimiz umuda sımsıkı tutunalım. Çünkü vaat eden Tanrı güvenilirdir.</p> 
 <p><a name="an_10:24">10:24</a> Birbirimizi sevgi ve iyi işler için nasıl gayrete getirebileceğimizi düşünelim.</p> 
 <p><a name="an_10:25">10:25</a> Bazılarının alıştığı gibi, bir araya gelmekten vazgeçmeyelim; o günün yaklaştığını gördükçe birbirimizi daha da çok yüreklendirelim.</p> 
 <p><a name="an_10:26">10:26</a> Gerçeği öğrenip benimsedikten sonra, bile bile günah işlemeye devam edersek, günahlar için artık kurban kalmaz; geriye sadece yargının dehşetli beklenişi ve düşmanları yiyip bitirecek kızgın ateş kalır.</p> 
 <p><a name="an_10:28">10:28</a> Musanın Yasasını hiçe sayan, iki ya da üç tanığın sözüyle acımasızca öldürülür.</p> 
 <p><a name="an_10:29">10:29</a> Eğer bir kimse Tanrı Oğlunu ayaklar altına alır, kendisini kutsal kılan antlaşma kanını bayağı sayar ve lütufkâr Ruha hakaret ederse, bundan ne kadar daha ağır bir cezaya layık görülecek sanırsınız?</p> 
 <p><a name="an_10:30">10:30</a> Çünkü, ‹‹Öç benimdir, karşılığını ben vereceğim›› ve yine, ‹‹Rab halkını yargılayacak›› diyeni tanıyoruz.</p> 
 <p><a name="an_10:31">10:31</a> Diri Tanrının eline düşmek korkunç bir şeydir.</p> 
 <p><a name="an_10:32">10:32</a> Sizlerse aydınlandıktan sonra acılarla dolu büyük bir mücadeleye dayandığınız o ilk günleri anımsayın.</p> 
 <p><a name="an_10:33">10:33</a> Bazen sitemlere, sıkıntılara uğrayıp seyirlik oldunuz, bazen de aynı durumda olanlarla dayanışma içine girdiniz.</p> 
 <p><a name="an_10:34">10:34</a> Hem hapistekilerin dertlerine ortak oldunuz, hem de daha iyi ve kalıcı bir malınız olduğunu bilerek mallarınızın yağma edilmesini sevinçle karşıladınız.</p> 
 <p><a name="an_10:35">10:35</a> Onun için cesaretinizi yitirmeyin; bu cesaretin ödülü büyüktür.</p> 
 <p><a name="an_10:36">10:36</a> Çünkü Tanrının isteğini yerine getirmek ve vaat edilene kavuşmak için dayanma gücüne ihtiyacınız vardır.</p> 
 <p><a name="an_10:37">10:37</a> Artık,  ‹‹Gelecek olan pek yakında gelecek  Ve gecikmeyecek.</p> 
 <p><a name="an_10:38">10:38</a> Doğru adamım, imanla yaşayacaktır.  Ama geri çekilirse, ondan hoşnut olmayacağım.››</p> 
 <p><a name="an_10:39">10:39</a> Bizler geri çekilip mahvolanlardan değiliz; iman edip canlarının kurtuluşuna kavuşanlardanız.</p> 
 <p><a name="an_11:1">11:1</a> İman, umut edilenlere güvenmek, görünmeyen şeylerin varlığından emin olmaktır.</p> 
 <p><a name="an_11:2">11:2</a> Atalarımız bununla Tanrının beğenisini kazandılar.</p> 
 <p><a name="an_11:3">11:3</a> Evrenin Tanrının buyruğuyla yaratıldığını, böylece görülenlerin görünmeyenlerden oluştuğunu iman sayesinde anlıyoruz.</p> 
 <p><a name="an_11:4">11:4</a> Habilin Tanrıya Kayinden daha iyi bir kurban sunması iman sayesinde oldu. İmanı sayesinde doğru biri olarak Tanrının beğenisini kazandı. Çünkü Tanrı onun sunduğu adakları kabul etti. Nitekim Habil ölmüş olduğu halde, iman sayesinde hâlâ konuşmaktadır.</p> 
 <p><a name="an_11:5">11:5</a> İman sayesinde Hanok ölümü tatmamak üzere yukarı alındı. Kimse onu bulamadı, çünkü Tanrı onu yukarı almıştı. Yukarı alınmadan önce Tanrıyı hoşnut eden biri olduğuna tanıklık edildi.</p> 
 <p><a name="an_11:6">11:6</a> İman olmadan Tanrıyı hoşnut etmek olanaksızdır. Tanrıya yaklaşan, Onun var olduğuna ve kendisini arayanları ödüllendireceğine iman etmelidir.</p> 
 <p><a name="an_11:7">11:7</a> İman sayesinde Nuh, henüz olmamış olaylarla ilgili olarak Tanrı tarafından uyarılınca, Tanrı korkusuyla ev halkının kurtuluşu için bir gemi yaptı. Bununla dünyayı yargıladı ve imana dayanan doğruluğun mirasçısı oldu.</p> 
 <p><a name="an_11:8">11:8</a> İman sayesinde İbrahim miras alacağı yere gitmesi için çağrılınca, Tanrının sözünü dinledi ve nereye gideceğini bilmeden yola çıktı.</p> 
 <p><a name="an_11:9">11:9</a> İman sayesinde bir yabancı olarak vaat edilen ülkeye yerleşti. Aynı vaadin ortak mirasçıları olan İshak ve Yakupla birlikte çadırlarda yaşadı.</p> 
 <p><a name="an_11:10">11:10</a> Çünkü mimarı ve kurucusu Tanrı olan temelli kenti bekliyordu.</p> 
 <p><a name="an_11:11">11:11</a> İman sayesinde Saranın kendisi de kısır ve yaşı geçmiş olduğu halde vaat edeni güvenilir saydığından çocuk sahibi olmak için güç buldu.</p> 
 <p><a name="an_11:12">11:12</a> Böylece tek bir adamdan, üstelik ölüden farksız birinden gökteki yıldızlar, deniz kıyısındaki kum kadar sayısız torun meydana geldi.</p> 
 <p><a name="an_11:13">11:13</a> Bu kişilerin hepsi imanlı olarak öldüler. Vaat edilenlere kavuşamadılarsa da bunları uzaktan görüp selamladılar, yeryüzünde yabancı ve konuk olduklarını açıkça kabul ettiler.</p> 
 <p><a name="an_11:14">11:14</a> Böyle konuşanlar bir vatan aradıklarını gösteriyorlar.</p> 
 <p><a name="an_11:15">11:15</a> Ayrıldıkları ülkeyi düşünselerdi, geri dönmeye fırsatları olurdu.</p> 
 <p><a name="an_11:16">11:16</a> Ama onlar daha iyisini, yani göksel olanı arzu ediyorlardı. Bunun içindir ki, Tanrı onların Tanrısı olarak anılmaktan utanmıyor. Çünkü onlara bir kent hazırladı.</p> 
 <p><a name="an_11:17">11:17</a> İbrahim sınandığı zaman imanla İshakı kurban olarak sundu. Vaatleri almış olan İbrahim biricik oğlunu kurban etmek üzereydi.</p> 
 <p><a name="an_11:18">11:18</a> Oysa Tanrı ona, ‹‹Senin soyun İshakla sürecek›› demişti.</p> 
 <p><a name="an_11:19">11:19</a> İbrahim Tanrının ölüleri bile diriltebileceğini düşündü; nitekim İshakı simgesel şekilde ölümden geri aldı.</p> 
 <p><a name="an_11:20">11:20</a> İman sayesinde İshak gelecek olaylarla ilgili olarak Yakupla Esavı kutsadı.</p> 
 <p><a name="an_11:21">11:21</a> Yakup ölürken iman sayesinde Yusufun iki oğlunu da kutsadı, değneğinin ucuna yaslanarak Tanrıya tapındı.</p> 
 <p><a name="an_11:22">11:22</a> Yusuf ölürken iman sayesinde İsrailoğullarının Mısırdan çıkacağını anımsattı ve kemiklerine ilişkin buyruk verdi.</p> 
 <p><a name="an_11:23">11:23</a> Musa doğduğunda annesiyle babası onu imanla üç ay gizlediler. Çünkü çocuğun güzel olduğunu gördüler ve kralın fermanından korkmadılar.</p> 
 <p><a name="an_11:24">11:24</a> Musa büyüyünce iman sayesinde firavunun kızının oğlu olarak tanınmayı reddetti.</p> 
 <p><a name="an_11:25">11:25</a> Bir süre için günahın sefasını sürmektense, Tanrının halkıyla birlikte baskı görmeyi yeğledi.</p> 
 <p><a name="an_11:26">11:26</a> Mesih uğruna aşağılanmayı Mısır hazinelerinden daha büyük zenginlik saydı. Çünkü alacağı ödülü düşünüyordu.</p> 
 <p><a name="an_11:27">11:27</a> Kralın öfkesinden korkmadan imanla Mısırdan ayrıldı. Görünmez Olanı görür gibi dayandı.</p> 
 <p><a name="an_11:28">11:28</a> İlk doğanları öldüren melek İsraillilere dokunmasın diye Musa imanla, Fısıh kurbanının kesilmesini ve kanının kapılara sürülmesini sağladı.</p> 
 <p><a name="an_11:29">11:29</a> İman sayesinde İsrailliler karadan geçer gibi Kızıldenizden geçtiler. Mısırlılar bunu deneyince boğuldular.</p> 
 <p><a name="an_11:30">11:30</a> İsrailliler yedi gün boyunca Eriha surları çevresinde dolandılar; sonunda imanları sayesinde surlar yıkıldı.</p> 
 <p><a name="an_11:31">11:31</a> Fahişe Rahav casusları dostça karşıladığı için imanı sayesinde söz dinlemeyenlerle birlikte öldürülmedi.</p> 
 <p><a name="an_11:32">11:32</a> Daha ne diyeyim? Gidyon, Barak, Şimşon, Yiftah, Davut, Samuel ve peygamberlerle ilgili olanları anlatsam, zaman yetmeyecek.</p> 
 <p><a name="an_11:33">11:33</a> Bunlar iman sayesinde ülkeler ele geçirdiler, adaleti sağladılar, vaat edilenlere kavuştular, aslanların ağzını kapadılar.</p> 
 <p><a name="an_11:34">11:34</a> Kızgın ateşi söndürdüler, kılıcın ağzından kaçıp kurtuldular. Güçsüzlükte kuvvet buldular, savaşta güçlendiler, yabancı orduları bozguna uğrattılar.</p> 
 <p><a name="an_11:35">11:35</a> Kadınlar dirilen ölülerini geri aldılar. Başkalarıysa salıverilmeyi reddederek dirilip daha iyi bir yaşama kavuşma umuduyla işkencelere katlandılar.</p> 
 <p><a name="an_11:36">11:36</a> Daha başkaları alaya alınıp kamçılandı, hatta zincire vurulup hapsedildi.</p> 
 <p><a name="an_11:37">11:37</a> Taşlandılar, testereyle biçildiler, kılıçtan geçirilip öldürüldüler. Koyun postu, keçi derisi içinde dolaştılar, yoksulluk çektiler, sıkıntılara uğradılar, baskı gördüler.</p> 
 <p><a name="an_11:38">11:38</a> Dünya onlara layık değildi. Çöllerde, dağlarda, mağaralarda, yeraltı oyuklarında dolanıp durdular.</p> 
 <p><a name="an_11:39">11:39</a> İmanları sayesinde bunların hepsi Tanrının beğenisini kazandıkları halde, hiçbiri vaat edilene kavuşmadı.</p> 
 <p><a name="an_11:40">11:40</a> Bizden ayrı olarak yetkinliğe ermesinler diye, Tanrı bizim için daha iyi bir şey hazırlamıştı.</p> 
 <p><a name="an_12:1">12:1</a> İşte çevremizi bu denli büyük bir tanıklar bulutu sardığına göre, biz de her yükü ve bizi kolayca kuşatan günahı üzerimizden sıyırıp atalım ve önümüze konan yarışı sabırla koşalım.</p> 
 <p><a name="an_12:2">12:2</a> Gözümüzü imanımızın öncüsü ve tamamlayıcısı İsaya dikelim. O kendisini bekleyen sevinç uğruna utancı hiçe sayıp çarmıhta ölüme katlandı ve Tanrının tahtının sağında oturdu.</p> 
 <p><a name="an_12:3">12:3</a> Yorulup cesaretinizi yitirmemek için, günahkârların bunca karşı koymasına katlanmış Olanı düşünün.</p> 
 <p><a name="an_12:4">12:4</a> Günaha karşı verdiğiniz mücadelede henüz kanınızı akıtacak kadar direnmiş değilsiniz.</p> 
 <p><a name="an_12:5">12:5</a> Size oğullar diye seslenen şu öğüdü de unuttunuz:  ‹‹Oğlum, Rabbin terbiye edişini hafife alma,  Rab seni azarlayınca cesaretini yitirme.</p> 
 <p><a name="an_12:6">12:6</a> Çünkü Rab sevdiğini terbiye eder,  Oğulluğa kabul ettiği herkesi cezalandırır.››</p> 
 <p><a name="an_12:7">12:7</a> Terbiye edilmek uğruna acılara katlanmalısınız. Tanrı size oğullarına davranır gibi davranıyor. Hangi oğul babası tarafından terbiye edilmez?</p> 
 <p><a name="an_12:8">12:8</a> Herkesin gördüğü terbiyeden yoksunsanız, oğullar değil, yasadışı evlatlarsınız.</p> 
 <p><a name="an_12:9">12:9</a> Kaldı ki, bizi terbiye eden dünyasal babalarımız vardı ve onlara saygı duyardık. Öyleyse Ruhlar Babasına bağımlı olup yaşamamız çok daha önemli değil mi?</p> 
 <p><a name="an_12:10">12:10</a> Babalarımız bizi kısa bir süre için, uygun gördükleri gibi terbiye ettiler. Ama Tanrı, kutsallığına ortak olalım diye bizi kendi yararımıza terbiye ediyor.</p> 
 <p><a name="an_12:11">12:11</a> Terbiye edilmek başlangıçta hiç tatlı gelmez, acı gelir. Ne var ki, böyle eğitilenler için bu sonradan esenlik veren doğruluğu üretir.</p> 
 <p><a name="an_12:12">12:12</a> Bunun için sarkık ellerinizi kaldırın, bükük dizlerinizi doğrultun, ayaklarınız için düz yollar yapın. Öyle ki, kötürüm olan parça eklemden çıkmasın, tersine şifa bulsun.</p> 
 <p><a name="an_12:14">12:14</a> Herkesle barış içinde yaşamaya, kutsal olmaya gayret edin. Kutsallığa sahip olmadan kimse Rabbi göremeyecek.</p> 
 <p><a name="an_12:15">12:15</a> Dikkat edin, kimse Tanrının lütfundan yoksun kalmasın. İçinizde sizi rahatsız edecek ve birçoklarını zehirleyecek acı bir kök filizlenmesin.</p> 
 <p><a name="an_12:16">12:16</a> Kimse fuhuş yapmasın ya da ilk oğulluk hakkını bir yemeğe karşılık satan Esav gibi kutsal değerlere saygısızlık etmesin.</p> 
 <p><a name="an_12:17">12:17</a> Biliyorsunuz, Esav daha sonra kutsanma hakkını miras almak istediyse de geri çevrildi. Kutsanmak için gözyaşı döküp yalvarmasına karşın, vermiş olduğu kararın sonucunu değiştiremedi.</p> 
 <p><a name="an_12:18">12:18</a> Sizler dokunulabilen, alev alev yanan dağa, karanlığa, koyu karanlık ve kasırgaya, gürleyen çağrı borusuna, tanrısal sözleri ileten sese yaklaşmış değilsiniz. O sesi işitenler, kendilerine bir sözcük daha söylenmesin diye yalvardılar.</p> 
 <p><a name="an_12:20">12:20</a> ‹‹Dağa bir hayvan bile dokunsa taşlanacak›› buyruğuna dayanamadılar.</p> 
 <p><a name="an_12:21">12:21</a> Görünüm öyle korkunçtu ki, Musa, ‹‹Çok korkuyorum, titriyorum›› dedi.</p> 
 <p><a name="an_12:22">12:22</a> Oysa sizler Siyon Dağına, yaşayan Tanrının kenti olan göksel Yeruşalime, bir bayram şenliği içindeki on binlerce meleğe, adları göklerde yazılmış ilk doğanların topluluğuna yaklaştınız. Herkesin yargıcı olan Tanrıya, yetkinliğe erdirilmiş doğru kişilerin ruhlarına, yeni antlaşmanın aracısı olan İsaya ve Habilin kanından daha üstün bir anlam taşıyan serpmelik kana yaklaştınız.</p> 
 <p><a name="an_12:25">12:25</a> Bunları söyleyeni reddetmemeye dikkat edin. Çünkü yeryüzünde kendilerini uyaranı reddedenler kurtulamadılarsa, göklerden bizi uyarandan yüz çevirirsek, bizim de kurtulamayacağımız çok daha kesindir.</p> 
 <p><a name="an_12:26">12:26</a> O zaman Onun sesi yeri sarsmıştı. Ama şimdi, ‹‹Bir kez daha yalnız yeri değil, göğü de sarsacağım›› diye söz vermiştir.</p> 
 <p><a name="an_12:27">12:27</a> ‹‹Bir kez daha›› sözü, sarsılanların, yani yaratılmış olan şeylerin ortadan kaldırılacağını, böylelikle sarsılmayanların kalacağını anlatıyor.</p> 
 <p><a name="an_12:28">12:28</a> Böylece sarsılmaz bir egemenliğe kavuştuğumuz için minnettar olalım. Öyle ki, Tanrıyı hoşnut edecek biçimde saygı ve korkuyla tapınalım.</p> 
 <p><a name="an_12:29">12:29</a> Çünkü Tanrımız yakıp yok eden bir ateştir.</p> 
 <p><a name="an_13:1">13:1</a> Kardeş sevgisi sürekli olsun.</p> 
 <p><a name="an_13:2">13:2</a> Konuksever olmaktan geri kalmayın. Çünkü bu sayede bazıları bilmeden melekleri konuk ettiler.</p> 
 <p><a name="an_13:3">13:3</a> Hapiste olanları, onlarla birlikte hapsedilmiş gibi anımsayın. Sizin de bir bedeniniz olduğunu düşünerek baskı görenleri hatırlayın.</p> 
 <p><a name="an_13:4">13:4</a> Herkes evliliğe saygı göstersin. Evlilik yatağı günahla lekelenmesin. Çünkü Tanrı fuhuş yapanları, zina edenleri yargılayacak.</p> 
 <p><a name="an_13:5">13:5</a> Yaşayışınız para sevgisinden uzak olsun. Sahip olduklarınızla yetinin. Çünkü Tanrı şöyle dedi:  ‹‹Seni asla terk etmeyeceğim,  Seni asla yüzüstü bırakmayacağım.››</p> 
 <p><a name="an_13:6">13:6</a> Böylece cesaretle diyoruz ki,  ‹‹Rab benim yardımcımdır, korkmam;  İnsan bana ne yapabilir?››</p> 
 <p><a name="an_13:7">13:7</a> Tanrının sözünü size iletmiş olan önderlerinizi anımsayın. Yaşayışlarının sonucuna bakarak onların imanını örnek alın.</p> 
 <p><a name="an_13:8">13:8</a> İsa Mesih dün, bugün ve sonsuza dek aynıdır.</p> 
 <p><a name="an_13:9">13:9</a> Çeşitli garip öğretilerin etkisine kapılıp sürüklenmeyin. Yüreğin yiyeceklerle değil, Tanrı lütfuyla güçlenmesi iyidir. Yiyeceklere güvenenler hiçbir yarar görmediler.</p> 
 <p><a name="an_13:10">13:10</a> Bir sunağımız var ki, tapınma çadırında hizmet edenlerin ondan yemeye hakları yoktur.</p> 
 <p><a name="an_13:11">13:11</a> Başkâhin günah sunusu olarak hayvanların kanını kutsal yere taşır, ama bu hayvanların cesetleri ordugahın dışında yakılır.</p> 
 <p><a name="an_13:12">13:12</a> Bunun gibi, İsa da kendi kanıyla halkı kutsal kılmak için kent kapısının dışında acı çekti.</p> 
 <p><a name="an_13:13">13:13</a> Öyleyse biz de Onun uğradığı aşağılanmaya katlanarak ordugahtan dışarıya çıkıp yanına gidelim.</p> 
 <p><a name="an_13:14">13:14</a> Çünkü burada kalıcı bir kentimiz yoktur, biz gelecekteki kenti özlüyoruz.</p> 
 <p><a name="an_13:15">13:15</a> Bu nedenle, İsa aracılığıyla Tanrıya sürekli övgü kurbanları, yani Onun adını açıkça anan dudakların meyvesini sunalım.</p> 
 <p><a name="an_13:16">13:16</a> İyilik yapmayı, sizde olanı başkalarıyla paylaşmayı unutmayın. Çünkü Tanrı bu tür kurbanlardan hoşnut olur.</p> 
 <p><a name="an_13:17">13:17</a> Önderlerinizin sözünü dinleyin, onlara bağlı kalın. Çünkü onlar canlarınız için hesap verecek kişiler olarak sizi kollarlar. Onların sözünü dinleyin ki, görevlerini inleyerek değil -bunun size yararı olmaz- sevinçle yapsınlar.</p> 
 <p><a name="an_13:18">13:18</a> Bizim için dua edin. Vicdanımızı temiz tuttuğumuza, her bakımdan olumlu bir yaşam sürmek istediğimize eminiz.</p> 
 <p><a name="an_13:19">13:19</a> Yanınıza tez zamanda dönebilmem için dua etmenizi özellikle rica ediyorum.</p> 
 <p><a name="an_13:20">13:20</a> Esenlik veren Tanrı, koyunların büyük Çobanını, Rabbimiz İsayı sonsuza dek sürecek antlaşmanın kanıyla ölümden diriltti.</p> 
 <p><a name="an_13:21">13:21</a> Tanrı, isteğini yerine getirebilmeniz için sizi her iyilikle donatsın; kendisini hoşnut eden şeyi İsa Mesih aracılığıyla bizlerde gerçekleştirsin. Mesihe sonsuzlara dek yücelik olsun! Amin.</p> 
 <p><a name="an_13:22">13:22</a> Kardeşler, size rica ediyorum, öğütlerimi hoş görün. Zaten size kısaca yazdım.</p> 
 <p><a name="an_13:23">13:23</a> Kardeşimiz Timoteosun salıverildiğini bilmenizi istiyorum. Yakında yanıma gelirse, onunla birlikte sizi görmeye geleceğim.</p> 
 <p><a name="an_13:24">13:24</a> Önderlerinizin hepsine ve bütün kutsallara selam söyleyin. İtalyadan olanlar size selam ederler.</p> 
 <p><a name="an_13:25">13:25</a> Tanrı'nın lütfu hepinizle birlikte olsun! Amin.</p> 
 <p></p><hr>
 <center>
 <a href="jam.htm">Next: James</a></center>
 </body>