<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="joe.htm">Previous</a> 
 <a href="jon.htm">Next</a> 
 </center>
 <hr>
  <h3 align="center">Turkish Bible: Amos</h3> 
 <p><a name="an_1:1">1:1</a> Tekoalı koyun yetiştiricilerinden Amosun sözleri. Uzziyanın Yahuda, Yehoaş oğlu Yarovamın İsrail Kralı olduğu günlerde, depremden iki yıl önce Amos İsraille ilgili görümler gördü.</p> 
 <p><a name="an_1:2">1:2</a> Şöyle dedi:  ‹‹RAB Siyondan kükrüyor,<br>Yeruşalimden gürlüyor.<br>Yas tutuyor çobanların otlakları,<br>Karmel Dağının dorukları kuruyor.››</p> 
 <p><a name="an_1:3">1:3</a> RAB şöyle diyor:<br>‹‹Şamlıların cezasını kaldırmayacağım.<br>Çünkü günah üstüne günah işlediler,<br>Demir düvenlerle Gilat halkını dövdüler.</p> 
 <p><a name="an_1:4">1:4</a> Bu yüzden Hazaelin evine ateş yağdıracağım,<br>Yakıp yok edecek Ben-Hadatın saraylarını.</p> 
 <p><a name="an_1:5">1:5</a> Şamın kapı sürgüsünü kıracağım,<br>Söküp atacağım<br>Aven Vadisinde oturanı,<br>Beytedende elinde asayla dolaşanı;<br>Kîre sürgün edilecek Aram halkı.››<br>RAB diyor.</p> 
 <p><a name="an_1:6">1:6</a> RAB şöyle diyor:<br>‹‹Gazzelilerin cezasını kaldırmayacağım.<br>Çünkü günah üstüne günah işlediler,<br>Edomlulara teslim etmek için<br>Bütün halkı sürgün ettiler.</p> 
 <p><a name="an_1:7">1:7</a> Bu yüzden Gazze surlarına ateş yağdıracağım,<br>Yakıp yok edecek saraylarını.</p> 
 <p><a name="an_1:8">1:8</a> Söküp atacağım<br>Aşdotta oturanı,<br>Aşkelonda elinde asayla dolaşanı,<br>Elimin tersini göstereceğim Ekrona,<br>Yok olacak Filistlilerin sağ kalanları!››<br>Egemen RAB böyle diyor.</p> 
 <p><a name="an_1:9">1:9</a> RAB şöyle diyor:<br>‹‹Surluların cezasını kaldırmayacağım.<br>Çünkü günah üstüne günah işlediler,<br>Bütün halkı Edomlulara teslim edip sürdüler,<br>Dostluk antlaşmasını anımsamadılar.</p> 
 <p><a name="an_1:10">1:10</a> Bu yüzden Sur Kentinin surlarına ateş yağdıracağım,<br>Yakıp yok edecek saraylarını.››</p> 
 <p><a name="an_1:11">1:11</a> RAB şöyle diyor:<br>‹‹Edomluların cezasını kaldırmayacağım.<br>Çünkü günah üstüne günah işlediler,<br>Kılıçla kovaladılar kardeşlerini,<br>Acıma nedir bilmediler;<br>Hep yırtıcıydı öfkeleri,<br>Sonsuza dek sürdü gazapları.</p> 
 <p><a name="an_1:12">1:12</a> Bu yüzden Temana ateş yağdıracağım,<br>Yakıp yok edecek Bosra saraylarını.››</p> 
 <p><a name="an_1:13">1:13</a> RAB şöyle diyor:<br>‹‹Ammonluların cezasını kaldırmayacağım.<br>Çünkü günah üstüne günah işlediler,<br>Sınırlarını genişletmek için<br>Gilatlı gebe kadınların karınlarını yardılar.</p> 
 <p><a name="an_1:14">1:14</a> Bu yüzden Rabba surlarını tutuşturacağım,<br>Savaş günü çığlıklarla,<br>Kasırga günü fırtınayla<br>Ateş yakıp yok edecek saraylarını.</p> 
 <p><a name="an_1:15">1:15</a> Krallarıyla görevlileri,<br>Hepsi sürgüne gidecek.››<br>RAB böyle diyor.</p> 
 <p><a name="an_2:1">2:1</a> RAB şöyle diyor:<br>‹‹Moavlıların cezasını kaldırmayacağım.<br>Çünkü günah üstüne günah işlediler,<br>Edom Kralının kemiklerini<br>Kireçleşinceye dek yaktılar.</p> 
 <p><a name="an_2:2">2:2</a> Bu yüzden Moava ateş yağdıracağım,<br>Yakıp yok edecek Keriyot saraylarını.<br>Kargaşa, savaş naraları,<br>Boru sesleri arasında ölecek Moav halkı.</p> 
 <p><a name="an_2:3">2:3</a> Söküp atacağım içinden yöneticisini,<br>Öldüreceğim onunla bütün görevlilerini.››<br>RAB böyle diyor.</p> 
 <p><a name="an_2:4">2:4</a> RAB şöyle diyor:<br>‹‹Yahudalıların cezasını kaldırmayacağım.<br>Çünkü günah üstüne günah işlediler,<br>Reddettiler yasamı,<br>Kurallarıma uymadılar;<br>Yalancı putlar saptırdı onları,<br>Atalarının da izlediği putlar.</p> 
 <p><a name="an_2:5">2:5</a> Bu yüzden Yahudaya ateş yağdıracağım,<br>Yakıp yok edecek Yeruşalim saraylarını.››</p> 
 <p><a name="an_2:6">2:6</a> RAB şöyle diyor:<br>‹‹İsraillilerin cezasını kaldırmayacağım,<br>Çünkü günah üstüne günah işlediler,<br>Doğruyu para için,<br>Yoksulu bir çift çarık için sattılar.</p> 
 <p><a name="an_2:7">2:7</a> Onlar ki,<br>Yoksulun başını toz toprak içinde çiğner<br>Ve mazlumun hakkını bir yana iterler.<br>Baba oğul aynı kızla yatarak<br>Kutsal adımı kirletirler.</p> 
 <p><a name="an_2:8">2:8</a> Her sunağın yanına,<br>Rehin alınan giysilerin üzerine uzanır,<br>Tanrılarının Tapınağında<br>Ceza karşılığı alınan şarabı içerler.</p> 
 <p><a name="an_2:9">2:9</a> Ama ben onların önünde<br>Amorluları yok ettim;<br>Sedir ağaçları kadar boylu,<br>Meşe kadar güçlü olsa da,<br>Yukarıdan meyvesini,<br>Aşağıdan kökünü kuruttum.</p> 
 <p><a name="an_2:10">2:10</a> Sizi Mısırdan ben çıkardım,<br>Amor topraklarını sahiplenesiniz diye<br>Çölde kırk yıl size yol gösterdim.</p> 
 <p><a name="an_2:11">2:11</a> Oğullarınızdan peygamberler,<br>Gençlerinizden bana adanmış kişiler atadım.<br>Doğru değil mi, ey İsrailliler?››<br>RAB böyle diyor.</p> 
 <p><a name="an_2:12">2:12</a> ‹‹Sizse bana adanmış kişilere şarap içirdiniz<br>Ve peygamberlere, ‹Peygamberlik etmeyin!›<br>Diye buyruk verdiniz.</p> 
 <p><a name="an_2:13">2:13</a> ‹‹Tahıl yüklü araba toprağı nasıl ezerse,<br>İşte ben de sizi öyle ezeceğim.</p> 
 <p><a name="an_2:14">2:14</a> Hızlı koşan kaçamayacak,<br>Güçlü gücünü gösteremeyecek,<br>Yiğit canını kurtaramayacak,</p> 
 <p><a name="an_2:15">2:15</a> Okçu yerini koruyamayacak,<br>Ayağı tez olan uzaklaşamayacak,<br>Atlı canını kurtaramayacak,</p> 
 <p><a name="an_2:16">2:16</a> En yürekli yiğitler bile<br>O gün silahlarını bırakıp kaçacak.››<br>RAB böyle diyor.</p> 
 <p><a name="an_3:1">3:1</a> Ey İsrailliler, kulak verin RABbin size, Mısırdan çıkardığı halka söylediği şu sözlere:</p> 
 <p><a name="an_3:2">3:2</a> ‹‹Yeryüzündeki bütün halklar arasından yalnız sizi tanıdım,<br>Bu yüzden suçlarınızı karşılıksız bırakmayacağım.››</p> 
 <p><a name="an_3:3">3:3</a> İki kişi anlaşmadan birlikte yürür mü?</p> 
 <p><a name="an_3:4">3:4</a> Avı olmayan aslan ormanda kükrer mi?<br>Bir şey yakalamadıkça genç aslan ininde homurdanır mı?</p> 
 <p><a name="an_3:5">3:5</a> Tuzak kurulmamışsa,<br>Yerdeki kapana kuş düşer mi?<br>İçine bir şey düşmedikçe<br>Kapan yerden fırlar mı?</p> 
 <p><a name="an_3:6">3:6</a> Kentte boru çalınır da halk korkmaz mı?<br>RABbin onayı olmadan bir kentin başına felaket gelir mi?</p> 
 <p><a name="an_3:7">3:7</a> Gerçek şu ki, Egemen RAB kulu peygamberlere<br>Sırrını açmadıkça bir şey yapmaz.</p> 
 <p><a name="an_3:8">3:8</a> Aslan kükrer de kim korkmaz?<br>Egemen RAB söyler de kim peygamberlik etmez?</p> 
 <p><a name="an_3:9">3:9</a> Aşdot ve Mısır saraylarına duyurun:<br>‹‹Samiriye dağlarında toplanın›› deyin,<br>‹‹Kentin ortasındaki büyük kargaşayı,<br>İçindeki baskıyı görün.››</p> 
 <p><a name="an_3:10">3:10</a> RAB, ‹‹Onlar doğruluk nedir bilmiyorlar›› diyor,<br>‹‹Saraylarına zorbalık ve çapul yığmışlar.››</p> 
 <p><a name="an_3:11">3:11</a> Bu yüzden Egemen RAB diyor ki,<br>‹‹Düşman kuşatmakta ülkenizi,<br>Saraylarınızı yağmalayacak, güçsüz kılacak sizi.››</p> 
 <p><a name="an_3:12">3:12</a> RAB şöyle diyor:<br>‹‹Bir çoban aslanın ağzındaki hayvanın iki bacağını<br>Ya da kulağının parçasını nasıl kaparsa,<br>Samiriyede sedir köşelerine,<br>Divan yastıklarına<br>Kurulan İsrailliler de öyle kurtarılacak.</p> 
 <p><a name="an_3:13">3:13</a> Dinleyin ve Yakup soyunu uyarın.››<br>Egemen RAB, Her Şeye Egemen Tanrı konuşuyor:</p> 
 <p><a name="an_3:14">3:14</a> ‹‹İsyanlarından ötürü<br>İsraili cezalandırdığım gün,<br>Beytelin sunaklarını da yok edeceğim.<br>Kesilip yere düşecek sunağın boynuzları.</p> 
 <p><a name="an_3:15">3:15</a> Hem kışlık hem yazlık evi vuracağım,<br>Yok olacak fildişi evler,<br>Sonu gelecek büyük evlerin.››<br>RAB böyle diyor.</p> 
 <p><a name="an_4:1">4:1</a> Ey sizler, Samiriye Dağındaki Başan inekleri,<br>Yoksula baskı yapan,<br>Mazlumu ezen,<br>Beylerine, ‹‹Getir de içelim!›› diyen hanımlar!<br>Kulak verin şu sözlere:</p> 
 <p><a name="an_4:2">4:2</a> Egemen RAB kutsallığı üstüne ant içerek şöyle dedi:<br>‹‹İşte geliyor o günler;<br>Sizi et kancalarıyla,<br>En son kalanlarınızı balık çengelleriyle götürecekleri günler.</p> 
 <p><a name="an_4:3">4:3</a> Her biriniz karşınızdaki gedikten çıkacak,<br>Harmona atılacaksınız.››<br>RAB böyle diyor.</p> 
 <p><a name="an_4:4">4:4</a> ‹‹Beytele gelip günah işleyin,<br>Gilgala gelip daha da günah işleyin!<br>Her sabah kurbanlarınızı,<br>Üç günde bir de ondalıklarınızı getirin.</p> 
 <p><a name="an_4:5">4:5</a> Şükran sunusu olarak mayalı ekmek yakın,<br>Gönülden verdiğiniz sunuları açıklayıp duyurun!<br>Çünkü bundan hoşlanıyorsunuz, ey İsrailliler.››<br>Egemen RAB böyle diyor.</p> 
 <p><a name="an_4:6">4:6</a> ‹‹Bütün kentlerinizde açlıktan nefesiniz koktu,<br>Bulunduğunuz her yerde size kıtlık verdim,<br>Yine de bana dönmediniz.››<br>RAB böyle diyor. verdim››.</p> 
 <p><a name="an_4:7">4:7</a> ‹‹Hasat mevsimine daha üç ay varken,<br>Sizden yağmuru da esirgedim.<br>Bir kente yağmur yağdırdım,<br>Öbürüne yağdırmadım.<br>Bir tarla yağmur aldı,<br>Öteki almayıp kurudu.</p> 
 <p><a name="an_4:8">4:8</a> Su bulmak için<br>Kent kent sersemce dolaştınız;<br>Suya doyamadınız,<br>Yine de bana dönmediniz.››<br>RAB böyle diyor.</p> 
 <p><a name="an_4:9">4:9</a> ‹‹Samyeli ve küfle sizi cezalandırdım,<br>Mahvettim bağlarınızı, bahçelerinizi,<br>İncir ve zeytin ağaçlarınızı çekirge yedi,<br>Yine de bana dönmediniz.››<br>RAB böyle diyor.</p> 
 <p><a name="an_4:10">4:10</a> ‹‹Mısırda olduğu gibi<br>Aranıza salgın hastalık gönderdim,<br>Kılıçtan geçirdim yiğitlerinizi,<br>Atlarınızı düşmanlarınıza verdim,<br>Ordugahınızın pis kokusunu burunlarınıza doldurdum;<br>Yine de bana dönmediniz.››<br>RAB böyle diyor.</p> 
 <p><a name="an_4:11">4:11</a> ‹‹Sodom ve Gomorayı altüst ettiğim gibi,<br>Altüst ettim içinizden bazılarını.<br>Ateşten kurtarılan yanık odun parçasına döndünüz,<br>Yine de yönelmediniz bana.››<br>RAB böyle diyor.</p> 
 <p><a name="an_4:12">4:12</a> ‹‹Bu yüzden sana şunu yapacağım, ey İsrail.<br>Yapacaklarım için<br>Tanrını karşılamaya hazırlan, ey İsrail!››</p> 
 <p><a name="an_4:13">4:13</a> Çünkü dağlara biçim veren,<br>Rüzgarı yaratan, düşüncelerini insana bildiren,<br>Şafağı karanlığa çeviren,<br>Dünyanın yüksek yerlerine ayak basan işte O'dur,<br>O'nun adı RAB, Her Şeye Egemen Tanrı'dır.</p> 
 <p><a name="an_5:1">5:1</a> Ey İsrail halkı, kulak ver,<br>Üzerine yakacağım ağıtın sözlerine:</p> 
 <p><a name="an_5:2">5:2</a> ‹‹Düştü erden kız İsrail,<br>Bir daha kalkamaz,<br>Serilmiş kendi toprağına,<br>Kaldıran yok.››</p> 
 <p><a name="an_5:3">5:3</a> Bu yüzden Egemen RAB şöyle diyor:<br>‹‹Bin kişiyle savaşa çıkan kentin<br>Yüz adamı sağ kalacak,<br>Yüz kişiyle çıkanın<br>On adamı kalacak İsrail halkına.››</p> 
 <p><a name="an_5:4">5:4</a> Bu yüzden RAB İsrail halkına şöyle diyor:<br>‹‹Bana yönelin, yaşarsınız;</p> 
 <p><a name="an_5:5">5:5</a> Beytele gitmeyin,<br>Gilgala girmeyin,<br>Beer-Şevaya geçmeyin,<br>Çünkü Gilgal halkı kesinlikle sürgün edilecek,<br>Beytel bir hiçfç olacak.›› anlamına gelir. ‹‹Beytaven›› aşağılamak amacıyla Beytel için kullanılırdı.</p> 
 <p><a name="an_5:6">5:6</a> RABbe yönelin, yaşarsınız,<br>Yoksa Yusuf soyunda bir ateş gibi parlar,<br>Beyteli yakıp yok eder.<br>Yangını söndürecek kimse çıkmaz.</p> 
 <p><a name="an_5:7">5:7</a> Ey adaleti acı pelinotuna çevirenler,<br>Doğruluğu yere çalanlar!</p> 
 <p><a name="an_5:8">5:8</a> Ülker ve Oryon takımyıldızlarını yaratan,<br>Zifiri karanlığı sabaha çeviren,<br>Gündüzü geceyle karartan,<br>Deniz sularını çağırıp<br>Yeryüzüne dökenin adı RABdir.</p> 
 <p><a name="an_5:9">5:9</a> Kaleyi ansızın yıkar,<br>Surlu kenti yerle bir eder.</p> 
 <p><a name="an_5:10">5:10</a> Mahkemede kendilerini azarlayandan nefret ediyor,<br>Doğru konuşandan iğreniyorlar.</p> 
 <p><a name="an_5:11">5:11</a> Yoksulu ezdiğiniz,<br>Ondan zorla buğday kopardığınız için<br>Yaptığınız yontma taş evlerde oturmayacak,<br>Diktiğiniz güzel bağların şarabını içmeyeceksiniz.</p> 
 <p><a name="an_5:12">5:12</a> Çünkü isyanlarınızın çok,<br>Günahlarınızın sayısız olduğunu biliyorum,<br>Ey doğru kişiye baskı yapan,<br>Rüşvet alan,<br>Mahkemede mazlumun hakkını yiyenler!</p> 
 <p><a name="an_5:13">5:13</a> Bu yüzden susmak düşer akıllı insana<br>Böyle bir zamanda,<br>Çünkü zaman kötüdür.</p> 
 <p><a name="an_5:14">5:14</a> Kötülüğe değil,<br>İyiliğe yönelin ki yaşayasınız;<br>Böylece dediğiniz gibi,<br>RAB, Her Şeye Egemen Tanrı sizinle olur.</p> 
 <p><a name="an_5:15">5:15</a> Kötülükten nefret edin,<br>İyiliği sevin,<br>Mahkemede adaleti koruyun.<br>Belki RAB, Her Şeye Egemen Tanrı,<br>Yusufun soyundan sağ kalanlara lütfeder.</p> 
 <p><a name="an_5:16">5:16</a> Bu yüzden RAB,<br>Her Şeye Egemen Tanrı Rab şöyle diyor:<br>‹‹Bütün meydanlarda çığlık kopacak,<br>Sokaklarda inim inim inleyecekler;<br>Irgatları yas tutmaya,<br>Ağıtçıları feryat etmeye çağıracaklar.</p> 
 <p><a name="an_5:17">5:17</a> Bütün bağlarda çığlık kopacak,<br>Çünkü ben aranızdan geçeceğim.››<br>RAB böyle diyor.</p> 
 <p><a name="an_5:18">5:18</a> Vay başına, RABbin gününü özlemle bekleyenlerin!<br>Niçin özlüyorsunuz RABbin gününü?<br>O gün aydınlık değil, karanlık olacak.</p> 
 <p><a name="an_5:19">5:19</a> Nasıl ki, biri aslanın önünden kaçar da karşısına ayı çıkar,<br>Evine döner, elini duvara dayar da elini yılan sokar.</p> 
 <p><a name="an_5:20">5:20</a> RABbin günü aydınlık değil, karanlık olmayacak mı?<br>Hem de zifiri karanlık,<br>Bir parıltı bile yok.</p> 
 <p><a name="an_5:21">5:21</a> RAB şöyle diyor:<br>‹‹İğreniyor, tiksiniyorum bayramlarınızdan,<br>Hoşlanmıyorum dinsel toplantılarınızdan,</p> 
 <p><a name="an_5:22">5:22</a> Yakmalık ve tahıl sunularınızı<br>Bana sunsanız bile kabul etmeyeceğim,<br>Besili hayvanlarınızdan sunacağınız<br>Esenlik sunularına dönüp bakmayacağım.</p> 
 <p><a name="an_5:23">5:23</a> Uzak tutun benden ezgilerinizin gürültüsünü,<br>Çenklerinizin sesini dinlemeyeceğim.</p> 
 <p><a name="an_5:24">5:24</a> Bunun yerine adalet su gibi,<br>Doğruluk ırmak gibi sürekli aksın.</p> 
 <p><a name="an_5:25">5:25</a> ‹‹Ey İsrail halkı, çölde kırk yıl boyunca<br>Bana mı kurbanlar, sunular sundunuz?</p> 
 <p><a name="an_5:26">5:26</a> Gerçekte kralınız Sakkutu, putunuz Kayvanı,<br>Kendiniz için yaptığınız ilahın yıldızını taşıdınız. ‹‹Gerçekte kralınızın çadırını, putlarınızın kaidesini››. Sakkut ve Kayvan İsrailde tapılan ilahlardı. Asur ilahları olduğu sanılıyor.</p> 
 <p><a name="an_5:27">5:27</a> Bu yüzden sizi Şam'ın ötesine süreceğim.››<br>RAB böyle diyor, O'nun adı Her Şeye Egemen Tanrı'dır.</p> 
 <p><a name="an_6:1">6:1</a> Vay başına Siyondaki kaygısızların,<br>Samiriye Dağında kendilerini güvende sananların,<br>İsrail halkının başvurduğu<br>Önder ulusun tanınmış insanlarının!</p> 
 <p><a name="an_6:2">6:2</a> Kalne Kentine gidin de görün,<br>Oradan büyük Hamaya geçin,<br>Filistlilerin Gat Kentine inin,<br>Sizin bu krallıklarınızdan daha mı iyiler?<br>Toprakları sizinkinden daha mı geniş?</p> 
 <p><a name="an_6:3">6:3</a> Ey sizler, kötü günü uzak sanan,<br>Zorbalık tahtını yaklaştıranlar.</p> 
 <p><a name="an_6:4">6:4</a> Ey sizler, fildişi süslü yataklara uzananlar,<br>Sedirlere serilenler,<br>Seçme kuzular, besili buzağılar yiyenler,</p> 
 <p><a name="an_6:5">6:5</a> Çenk eşliğinde türkü söyleyenler,<br>Davut gibi beste yapanlar,</p> 
 <p><a name="an_6:6">6:6</a> Tas tas şarap içenler,<br>Yağların en güzelini sürünenler,<br>Yusufun yıkımına kederlenmeyenler!</p> 
 <p><a name="an_6:7">6:7</a> Bu yüzden şimdi bunlar<br>Sürgüne gideceklerin başını çekecekler;<br>Sona erecek sedire serilenlerin cümbüşü.</p> 
 <p><a name="an_6:8">6:8</a> Egemen RAB başı üzerine ant içti,<br>Her Şeye Egemen Tanrı RAB şöyle diyor:<br>‹‹Yakupun gururundan iğreniyor,<br>Saraylarından tiksiniyorum.<br>Bu yüzden içindeki her şeyle kenti<br>Düşmana teslim edeceğim.››</p> 
 <p><a name="an_6:9">6:9</a> Eğer bir evden on kişi kalmışsa,<br>Onlar da ölecek.</p> 
 <p><a name="an_6:10">6:10</a> Ölünün akrabası yakmak için cesedi evden almaya gelince,<br>Evdekine, ‹‹Yanında kimse var mı?›› diye soracak,<br>O da, ‹‹Hayır!›› yanıtını alınca,<br>‹‹Sus!›› diyecek, ‹‹RABbin adı anılmamalı.››</p> 
 <p><a name="an_6:11">6:11</a> Çünkü RAB buyuruyor,<br>Büyük ev toza,<br>Küçük ev küle dönecek.</p> 
 <p><a name="an_6:12">6:12</a> Atlar kaya üzerinde koşar mı?<br>Kimse denizde öküzle çift sürer mi?<br>Ama siz adaleti zehire,<br>Doğruluk meyvesini pelinotuna çevirdiniz.</p> 
 <p><a name="an_6:13">6:13</a> Sizler, Lo-Devar Kentini aldık diye sevinenler,<br>‹‹Karnayimi kendi bileğimizle ele geçirmedik mi?›› diyenlersiniz. simgesidir.</p> 
 <p><a name="an_6:14">6:14</a> ‹‹İşte bu yüzden, ey İsrail halkı,<br>Üzerinize bir ulus göndereceğim››<br>Diyor Her Şeye Egemen Tanrı RAB,<br>‹‹Levo-Hamat'tan Arava Vadisi'ne kadar ezecekler sizi.››</p> 
 <p><a name="an_7:1">7:1</a> Egemen RAB bana şunu gösterdi: Kralın payına düşen otlar biçilmişti. Otlar yeniden yeşermeye başlarken RAB sürüyle çekirge yaratıyordu.</p> 
 <p><a name="an_7:2">7:2</a> Çekirgeler ülkedeki yeşil bitkileri yiyip bitirince:  ‹‹Ey Egemen RAB, lütfen halkını bağışla!›› dedim,<br>‹‹Yakup soyu buna nasıl dayanır?<br>Zaten küçük bir halk!››</p> 
 <p><a name="an_7:3">7:3</a> Bunun üzerine RAB düşüncesini değiştirdi.<br>‹‹Gerçekleşmeyecek bu›› dedi.</p> 
 <p><a name="an_7:4">7:4</a> Egemen RAB bana şunu gösterdi: Baktım, Egemen RAB halkını cezalandırmak için ateşi çağırdı. Ateş enginleri yakıp tüketti, karayı yakıp tüketmeye başladı.</p> 
 <p><a name="an_7:5">7:5</a> O zaman,  ‹‹Ey Egemen RAB, lütfen dur!›› dedim,<br>‹‹Yakup soyu buna nasıl dayanır?<br>Zaten küçük bir halk!››</p> 
 <p><a name="an_7:6">7:6</a> Bunun üzerine RAB düşüncesini değiştirdi.<br>Egemen RAB, ‹‹Bu da gerçekleşmeyecek›› dedi.</p> 
 <p><a name="an_7:7">7:7</a> Başka bir görümde şunu gösterdi bana: Baktım, Rab çekül kullanılarak örülmüş dümdüz bir duvarın yanında duruyor; elinde bir çekül var.</p> 
 <p><a name="an_7:8">7:8</a> RAB, ‹‹Ne görüyorsun, Amos?›› diye sordu. Ben de, ‹‹Bir çekül›› dedim. Bunun üzerine Rab, ‹‹İşte, halkım İsrailin ortasına da bir çekül koyacağım›› dedi, ‹‹Bir daha onları esirgemeyeceğim.</p> 
 <p><a name="an_7:9">7:9</a> ‹‹Yok olacak İshak soyunun tapınma yerleri,<br>Yıkılacak İsrailin kutsal yerleri,<br>Kılıçla yürüyeceğim Yarovam soyunun üstüne.››</p> 
 <p><a name="an_7:10">7:10</a> Beyteldeki Kâhin Amatsya, İsrail Kralı Yarovama haber gönderip şöyle dedi: ‹‹Amos İsrailin göbeğinde sana düzen kurdu. Ülke onun bunca sözünü kaldıramaz.</p> 
 <p><a name="an_7:11">7:11</a> Çünkü Amos diyor ki,  ‹‹ ‹Yarovam kılıçla öldürülecek,<br>İsrail halkı kesinlikle ülkesinin dışına,<br>Sürgüne gönderilecek.› ››</p> 
 <p><a name="an_7:12">7:12</a> Bunun üzerine Amatsya Amosa, ‹‹Çek git, ey bilici!›› dedi, ‹‹Yahudaya kaç. Ekmeğini orada kazan. Orada peygamberlik et.</p> 
 <p><a name="an_7:13">7:13</a> Bir daha Beytelde peygamberlik etme. Çünkü burası kralın kutsal yeri, krallık tapınağıdır.››</p> 
 <p><a name="an_7:14">7:14</a> Amos, ‹‹Ben ne peygamberdim ne de peygamber oğluydum›› diye karşılık verdi, ‹‹Yalnızca sığır yetiştirirdim. Yabanıl incir ağaçlarına bakardım.</p> 
 <p><a name="an_7:15">7:15</a> RAB beni sürünün ardından aldı, ‹Git, halkım İsraile peygamberlik et› dedi.</p> 
 <p><a name="an_7:16">7:16</a> Şimdi kulak ver RABbin sözlerine:  ‹‹ ‹İsraile karşı peygamberlik etme,<br>İshak soyuna karşı konuşma!› diyorsun.</p> 
 <p><a name="an_7:17">7:17</a> Bu yüzden RAB şöyle diyor:<br>‹Karın kentte fahişe olacak,<br>Oğulların, kızların kılıçtan geçirilecek.<br>Ölçü ipiyle paylaşılacak toprağın,<br>Sen ise kirli sayılan toprakta can vereceksin.<br>İsrail halkı kesinlikle ülke dışına,<br>Sürgüne gönderilecek.› ››</p> 
 <p><a name="an_8:1">8:1</a> Egemen RAB bana şunu gösterdi: Baktım bir sepet olgun meyve.</p> 
 <p><a name="an_8:2">8:2</a> Bana, ‹‹Ne görüyorsun, Amos?›› diye sordu. ‹‹Bir sepet olgun meyve›› diye yanıtladım. Bunun üzerine RAB, ‹‹Halkım İsrailin sonu geldi›› dedi, ‹‹Bir daha onları esirgemeyeceğim.</p> 
 <p><a name="an_8:3">8:3</a> O gün saraydaki türküler yas çığlıklarına dönecek.›› Egemen RAB, ‹‹Her yer atılmış cesetlerle dolacak, sessizlik hüküm sürecek›› diyor. çağrıştırıyor.</p> 
 <p><a name="an_8:4">8:4</a> Dinleyin bunu, ey yoksulu çiğneyenler,<br>Ülkedeki mazlumları yok edenler!</p> 
 <p><a name="an_8:5">8:5</a> Diyorsunuz ki,<br>‹‹Yeni Ay Töreni geçse de tahılımızı satsak,<br>Şabat Günü geçse de buğdayımızı satışa çıkarsak.<br>Ölçeğifı küçültüp fiyatı yükseltsek,<br>Hileli tartı kullanıp ağırlık taşı.</p> 
 <p><a name="an_8:6">8:6</a> Yoksulları gümüş,<br>Mazlumları bir çift çarık karşılığında satın alsak.<br>Buğday yerine süprüntüsünü satsak.››</p> 
 <p><a name="an_8:7">8:7</a> Yakup soyunun gurur duyduğu RAB kendi başı üstüne ant içti:<br>‹‹Onların yaptıklarının hiçbirini asla unutmayacağım.</p> 
 <p><a name="an_8:8">8:8</a> Bu yüzden yer sarsılmayacak mı,<br>Üzerinde yaşayan herkes yas tutmayacak mı?<br>Bütün yer Nil gibi yükselecek,<br>Kabarıp yine inecek Mısırın ırmağı gibi.››</p> 
 <p><a name="an_8:9">8:9</a> ‹‹O gün›› diyor Egemen RAB,<br>‹‹Öğleyin güneşi batıracağım,<br>Güpegündüz yeryüzünü karartacağım.</p> 
 <p><a name="an_8:10">8:10</a> Bayramlarınızı yasa,<br>Bütün ezgilerinizi ağıta döndüreceğim.<br>Her bele çul kuşattıracağım,<br>Her başın saçını yoldurtacağım.<br>O günü biricik oğulun ardından tutulan yasa çevirecek,<br>Sonunu acı getireceğim.</p> 
 <p><a name="an_8:11">8:11</a> ‹‹İşte günler geliyor,<br>Ülkeye kıtlık göndereceğim››<br>Diyor Egemen RAB,<br>‹‹Ekmek ya da su kıtlığı değil,<br>RABbin sözlerine susamışlık göndereceğim.</p> 
 <p><a name="an_8:12">8:12</a> RABbin sözünü bulmak için<br>İnsanlar denizden denize,<br>Kuzeyden doğuya dek dolaşacak,<br>Oraya buraya koşacak, ama bulamayacaklar.</p> 
 <p><a name="an_8:13">8:13</a> O gün güzel kızlar,<br>Yiğitler susuzluktan bayılacak.</p> 
 <p><a name="an_8:14">8:14</a> Samiriye tanrıçası Aşima üzerine ant içenler,<br>‹Ey Dan, senin ilahının başı üzerine›<br>Ve, ‹Beer-Şeva ilahının başı üzerine› diyenler<br>Düşecek ve bir daha kalkmayacak.››</p> 
 <p><a name="an_9:1">9:1</a> Rabbi gördüm,<br>Sunağın yanında duruyordu.<br>‹‹Sütun başlıklarına vur,<br>Eşikler sarsılsın›› dedi,<br>‹‹Başlıkları insanların başında parala.<br>Sağ kalanları kılıçtan geçireceğim.<br>Kaçan, kurtulan olmayacak,</p> 
 <p><a name="an_9:2">9:2</a> Ölüler diyarını delip girseler,<br>Elimi uzatıp onları çıkaracağım.<br>Göklere çıksalar,<br>Onları oradan indireceğim.</p> 
 <p><a name="an_9:3">9:3</a> Karmel Dağının doruklarına gizlenseler,<br>Artlarına düşüp onları yakalayacağım.<br>Gözümün önünden uzağa, denizin dibine girseler,<br>Orada yılana buyruk vereceğim,<br>Onları sokacak.</p> 
 <p><a name="an_9:4">9:4</a> Düşmanlarınca sürgün edilseler,<br>Orada kılıca buyruk vereceğim,<br>Onları biçecek.<br>Gözümü üzerlerinden ayırmayacağım,<br>Ama iyilik için değil, kötülük için.››</p> 
 <p><a name="an_9:5">9:5</a> Rab, Her Şeye Egemen RAB<br>Yere dokununca yer erir,<br>Üzerinde yaşayan herkes yasa bürünür,<br>Bütün yeryüzü Nil gibi kabarır,<br>Mısırın ırmağı gibi yine alçalır.</p> 
 <p><a name="an_9:6">9:6</a> Yukarı odalarını gökyüzünde yapan,<br>Kubbesini yeryüzünde kuran,<br>Denizin sularını çağırıp yeryüzüne döken Odur;<br>Onun adı RABdir.</p> 
 <p><a name="an_9:7">9:7</a> ‹‹Ey İsrailliler,<br>Benim için Kûşlulardan ne farkınız var?››<br>Diyor RAB.<br>‹‹İsraillileri Mısırdan,<br>Filistlileri Kaftordan,<br>Aramlıları Kîrden çıkaran ben değil miyim?</p> 
 <p><a name="an_9:8">9:8</a> ‹‹İşte, Egemen RABbin gözleri<br>Bu günahlı krallığın üzerindedir.<br>Onu yeryüzünden söküp atacağım,<br>Ancak Yakup soyunu büsbütün yok etmeyeceğim››<br>Diyor RAB.</p> 
 <p><a name="an_9:9">9:9</a> ‹‹İşte buyruk vereceğim,<br>Bütün uluslar arasından<br>İsraili kalburla eler gibi eleyeceğim,<br>Bir çakıl bile yere düşmeyecek.</p> 
 <p><a name="an_9:10">9:10</a> Halkımın arasındaki bütün günahlılar,<br>‹Kötülük bizi bulmaz, bize erişmez› diyenler<br>Kılıçtan geçirilecek.››</p> 
 <p><a name="an_9:11">9:11</a> ‹‹O gün Davutun yıkık çardağını yeniden kuracağım,<br>Gediklerini kapayacak,<br>Yıkık yerlerini onaracağım,<br>Onu eskisi gibi yapacağım,</p> 
 <p><a name="an_9:12">9:12</a> Öyle ki, Edomluların sağ kalanlarını,<br>Bana ait olan bütün ulusları sahiplensinler.››<br>Bunu yapacak olan RAB böyle diyor.</p> 
 <p><a name="an_9:13">9:13</a> ‹‹İşte, günler geliyor›› diyor RAB,<br>‹‹Çift süren orakçıya,<br>Üzüm basan ekin ekene erişecek,<br>Dağlardan tatlı şarap damlayacak,<br>Bütün tepelerden akacak.</p> 
 <p><a name="an_9:14">9:14</a> Sürgün halkım İsraili geri getireceğim,<br>Yıkık kentleri onarıp orada yaşayacaklar,<br>Bağlar dikip şarabını içecekler,<br>Bahçeler yapıp meyvesini yiyecekler.</p> 
 <p><a name="an_9:15">9:15</a> Onları topraklarına dikeceğim,<br>Bir daha sökülmeyecekler<br>Kendilerine verdiğim topraktan.››<br>Tanrınız RAB böyle diyor.</p> 
 <p></p><hr>
 <center>
 <a href="jon.htm">Next: Jonah</a></center>
 </body>