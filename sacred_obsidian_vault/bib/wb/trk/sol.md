<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="ecc.htm">Previous</a> 
 <a href="isa.htm">Next</a> 
 </center>
 <hr>
  <h3 align="center">Turkish Bible: Song of Solomon</h3> 
 <p><a name="an_1:1">1:1</a> Süleymanın Ezgiler Ezgisi.</p> 
 <p><a name="an_1:2">1:2</a> Beni dudaklarıyla öptükçe öpsün!<br>Çünkü aşkın şaraptan daha tatlı.</p> 
 <p><a name="an_1:3">1:3</a> Ne güzel kokuyor sürdüğün esans,<br>Dökülmüş esans sanki adın,<br>Kızlar bu yüzden seviyor seni.</p> 
 <p><a name="an_1:4">1:4</a> Al götür beni, haydi koşalım!  Kral beni odasına götürsün.  Seninle coşup seviniriz,<br>Aşkını şaraptan çok överiz.  Ne kadar haklılar seni sevmekte!</p> 
 <p><a name="an_1:5">1:5</a> Esmerim ben, ama güzelim,<br>Ey Yeruşalim kızları!<br>Kedarın çadırları gibi,<br>Süleymanın çadır bezleri gibi kara.</p> 
 <p><a name="an_1:6">1:6</a> Bakmayın esmer olduğuma,<br>Güneş kararttı beni.<br>Çünkü kızdılar bana erkek kardeşlerim,<br>Bağlara bakmakla görevlendirdiler.<br>Ama kendi bağıma bakmadım.</p> 
 <p><a name="an_1:7">1:7</a> Ey sevgilim, söyle bana, sürünü nerede otlatıyorsun,<br>Öğleyin nerede yatırıyorsun?<br>Neden arkadaşlarının sürüleri yanında<br>Yüzünü örten bir kadın durumuna düşeyim? gösterirdi.</p> 
 <p><a name="an_1:8">1:8</a> Ey güzeller güzeli,<br>Bilmiyorsan,<br>Sürünün izine çık,<br>Çobanların çadırları yanında<br>Oğlaklarını otlat.</p> 
 <p><a name="an_1:9">1:9</a> Firavunun arabalarına koşulu kısrağa benzetiyorum seni, aşkım benim!</p> 
 <p><a name="an_1:10">1:10</a> Yanakların süslerle,<br>Boynun gerdanlıklarla ne güzel!</p> 
 <p><a name="an_1:11">1:11</a> Sana gümüş düğmelerle altın süsler yapacağız.</p> 
 <p><a name="an_1:12">1:12</a> Kral divandayken,<br>Hintsümbülümün güzel kokusu yayıldı.</p> 
 <p><a name="an_1:13">1:13</a> Memelerim arasında yatan<br>Mür dolu bir kesedir benim için sevgilim;</p> 
 <p><a name="an_1:14">1:14</a> Eyn-Gedi bağlarında<br>Bir demet kına çiçeğidir benim için sevgilim.</p> 
 <p><a name="an_1:15">1:15</a> Ah, ne güzelsin, aşkım, ah, ne güzel!<br>Gözlerin tıpkı birer güvercin!</p> 
 <p><a name="an_1:16">1:16</a> Ne yakışıklısın, sevgilim, ah, ne çekici!<br>Yeşilliktir yatağımız.</p> 
 <p><a name="an_1:17">1:17</a> Sedir ağaçlarıdır evimizin kirişleri,<br>Tavanımızın tahtaları ardıçlar.</p> 
 <p><a name="an_2:1">2:1</a> Ben Şaron çiğdemiyim,<br>Vadilerin zambağıyım.</p> 
 <p><a name="an_2:2">2:2</a> Dikenlerin arasında bir zambağa benzer<br>Kızların arasında aşkım.</p> 
 <p><a name="an_2:3">2:3</a> Orman ağaçları arasında bir elma ağacına benzer<br>Delikanlıların arasında sevgilim.<br>Onun gölgesinde oturmaktan zevk alırım,<br>Tadı damağımda kalır meyvesinin.</p> 
 <p><a name="an_2:4">2:4</a> Ziyafet evine götürdü beni,<br>Üzerimdeki sancağı aşktı.</p> 
 <p><a name="an_2:5">2:5</a> Güçlendirin beni üzüm pestiliyle,<br>Canlandırın elmayla,<br>Çünkü aşk hastasıyım ben.</p> 
 <p><a name="an_2:6">2:6</a> Sol eli başımın altında,<br>Sağ eli sarsın beni.</p> 
 <p><a name="an_2:7">2:7</a> Dişi ceylanlar,<br>Yabanıl dişi geyikler üstüne<br>Ant içiriyorum size, ey Yeruşalim kızları!<br>Aşkımı ayıltmayasınız, uyandırmayasınız diye,<br>Gönlü hoş olana dek.</p> 
 <p><a name="an_2:8">2:8</a> İşte! Sevgilimin sesi!<br>Dağların üzerinden sekerek,<br>Tepelerin üzerinden sıçrayarak geliyor.</p> 
 <p><a name="an_2:9">2:9</a> Sevgilim ceylana benzer, sanki bir geyik yavrusu.<br>Bakın, duvarımızın ardında duruyor,<br>Pencerelerden bakıyor,<br>Kafeslerden seyrediyor.</p> 
 <p><a name="an_2:10">2:10</a> Sevgilim şöyle dedi:<br>‹‹Kalk, gel aşkım, güzelim.</p> 
 <p><a name="an_2:11">2:11</a> Bak, kış geçti,<br>Yağmurların ardı kesildi,</p> 
 <p><a name="an_2:12">2:12</a> Çiçekler açtı,<br>Şarkı mevsimi geldi,<br>Kumrular ötüşmeye başladı beldemizde.</p> 
 <p><a name="an_2:13">2:13</a> İncir ağacı ilk meyvesini verdi,<br>Yeşeren asmalar mis gibi kokular saçmakta.<br>Kalk, gel aşkım, güzelim.››</p> 
 <p><a name="an_2:14">2:14</a> Kaya kovuklarında,<br>Uçurum kenarlarında gizlenen güvercinim!<br>Boyunu bosunu göster bana,<br>Sesini duyur;<br>Çünkü sesin tatlı, boyun bosun güzeldir.</p> 
 <p><a name="an_2:15">2:15</a> Yakalayın tilkileri bizim için,<br>Bağları bozan küçük tilkileri;<br>Çünkü bağlarımız yeşerdi.</p> 
 <p><a name="an_2:16">2:16</a> Sevgilim benimdir, ben de onun,<br>Zambaklar arasında gezinirfç durur.</p> 
 <p><a name="an_2:17">2:17</a> Ey sevgilim, gün serinleyip gölgeler uzayana dek,<br>Engebeli dağlar üzerinde bir ceylan gibi,<br>Geyik yavrusu gibi ol!</p> 
 <p><a name="an_3:1">3:1</a> Gece boyunca yatağımda<br>Sevgilimi aradım,<br>Aradım, ama bulamadım.</p> 
 <p><a name="an_3:2">3:2</a> ‹‹Kalkıp kenti dolaşayım,<br>Sokaklarda, meydanlarda sevgilimi arayayım›› dedim,<br>Aradım, ama bulamadım.</p> 
 <p><a name="an_3:3">3:3</a> Kenti dolaşan bekçiler buldu beni,<br>‹‹Sevgilimi gördünüz mü?›› diye sordum.</p> 
 <p><a name="an_3:4">3:4</a> Onlardan ayrılır ayrılmaz<br>Sevgilimi buldum.<br>Tuttum onu, bırakmadım;<br>Annemin evine,<br>Beni doğuran kadının odasına götürünceye dek.</p> 
 <p><a name="an_3:5">3:5</a> Dişi ceylanlar,<br>Yabanıl dişi geyikler üstüne<br>Ant içiriyorum size, ey Yeruşalim kızları!<br>Aşkımı ayıltmayasınız, uyandırmayasınız diye,<br>Gönlü hoş olana dek.</p> 
 <p><a name="an_3:6">3:6</a> Kimdir bu kırdan çıkan,<br>Bir duman sütunu gibi,<br>Tüccarın türlü türlü baharatıyla,<br>Mür ve günnükle tütsülenmiş?</p> 
 <p><a name="an_3:7">3:7</a> İşte Süleymanın tahtırevanı!<br>İsrailli yiğitlerden<br>Altmış kişi eşlik ediyor ona.</p> 
 <p><a name="an_3:8">3:8</a> Hepsi kılıç kuşanmış, eğitilmiş savaşçı.<br>Gecenin tehlikelerine karşı,<br>Hepsinin kılıcı belinde.</p> 
 <p><a name="an_3:9">3:9</a> Kral Süleyman tahtırevanı<br>Lübnan ağaçlarından yaptı.</p> 
 <p><a name="an_3:10">3:10</a> Direklerini gümüşten,<br>Tabanını altından yaptı.<br>Koltuğu mor kumaşla kaplıydı.<br>İçini sevgiyle döşemişti Yeruşalim kızları.</p> 
 <p><a name="an_3:11">3:11</a> Dışarı çıkın, ey Siyon kızları!<br>Düğününde, mutlu gününde<br>Annesinin verdiği tacı giymiş Kral Süleyman'ı görün.</p> 
 <p><a name="an_4:1">4:1</a> Ah, ne güzelsin, aşkım, ah, ne güzel!<br>Peçenin ardındaki gözlerin güvercinler gibi.<br>Siyah saçların Gilat Dağının yamaçlarından inen<br>Keçi sürüsü sanki.</p> 
 <p><a name="an_4:2">4:2</a> Yeni kırkılıp yıkanmış,<br>Sudan çıkmış koyun sürüsü gibi dişlerin,<br>Hepsinin ikizi var.<br>Yavrusunu yitiren yok aralarında.</p> 
 <p><a name="an_4:3">4:3</a> Al kurdele gibi dudakların,<br>Ağzın ne güzel!<br>Peçenin ardındaki yanakların<br>Nar parçası sanki.</p> 
 <p><a name="an_4:4">4:4</a> Boynun Davutun kulesi gibi,<br>Kakma taşlarla yapılmış,<br>Üzerine bin kalkan asılmış,<br>Hepsi de birer yiğit kalkanı. sözcüğün anlamı kesin olarak bilinmiyor.</p> 
 <p><a name="an_4:5">4:5</a> Sanki bir çift geyik yavrusu memelerin<br>Zambaklar arasında otlayan<br>İkiz ceylan yavrusu.</p> 
 <p><a name="an_4:6">4:6</a> Gün serinleyip gölgeler uzayınca,<br>Mür dağına,<br>Günnük tepesine gideceğim.</p> 
 <p><a name="an_4:7">4:7</a> Tepeden tırnağa güzelsin, aşkım,<br>Hiç kusurun yok.</p> 
 <p><a name="an_4:8">4:8</a> Benimle gel Lübnandan, yavuklum,<br>Benimle gel Lübnandan!<br>Amana doruğundan,<br>Senir ve Hermon doruklarından,<br>Aslanların inlerinden,<br>Parsların dağlarından geç.</p> 
 <p><a name="an_4:9">4:9</a> Çaldın gönlümü kızkardeşim, yavuklum,<br>Bir bakışınla,<br>Gerdanlığının tek zinciriyle çaldın gönlümü!</p> 
 <p><a name="an_4:10">4:10</a> Aşkın ne güzel, kızkardeşim, yavuklum,<br>Şaraptan çok daha tatlı;<br>Esansının kokusu her türlü baharattan güzel!</p> 
 <p><a name="an_4:11">4:11</a> Ey yavuklum, bal damlar dudaklarından,<br>Bal ve süt var dilinin altında,<br>Lübnanın kokusu geliyor giysilerinden!</p> 
 <p><a name="an_4:12">4:12</a> Kapalı bahçesin sen, kızkardeşim, yavuklum,<br>Kapalı bir kaynak, mühürlü bir pınar.</p> 
 <p><a name="an_4:13">4:13</a> Fidanların nar bahçesidir;<br>Seçme meyvelerle,<br>Kına ve hintsümbülüyle,</p> 
 <p><a name="an_4:14">4:14</a> Hintsümbülü ve safranla,<br>Güzel kokulu kamış ve tarçınla, her türlü günnük ağacıyla,<br>Mür ve ödle, her türlü seçme baharatla.</p> 
 <p><a name="an_4:15">4:15</a> Sen bir bahçe pınarısın,<br>Bir taze su kuyusu,<br>Lübnandan akan bir dere.</p> 
 <p><a name="an_4:16">4:16</a> Uyan, ey kuzey rüzgarı,<br>Sen de gel, ey güney rüzgarı!<br>Bahçemde es de güzel kokusu saçılsın.<br>Sevgilim bahçesine gelsin, seçme meyvelerini yesin!</p> 
 <p><a name="an_5:1">5:1</a> Bahçeme girdim, kızkardeşim, yavuklum,<br>Mürümü topladım baharatımla,<br>Gümecimi, balımı yedim,<br>Şarabımı, sütümü içtim.  Yiyin, için, ey dostlar!<br>Mest olun aşktan, ey sevgililer!</p> 
 <p><a name="an_5:2">5:2</a> Ben uyuyordum ama yüreğim uyanıktı.<br>Dinleyin! Sevgilim kapıyı vuruyor.<br>‹‹Aç bana, kızkardeşim, aşkım, eşsiz güvercinim!<br>Sırılsıklam oldu başım çiyden,<br>Kaküllerim gecenin neminden.››</p> 
 <p><a name="an_5:3">5:3</a> Entarimi çıkardım,<br>Yine giyinmeli miyim?<br>Ayaklarımı yıkadım,<br>Yine kirletmeli miyim?</p> 
 <p><a name="an_5:4">5:4</a> Kapı deliğinden uzattı elini sevgilim,<br>Aşk duygularım kabardı onun için.</p> 
 <p><a name="an_5:5">5:5</a> Kalktım, sevgilime kapıyı açayım diye,<br>Mür elimden damladı,<br>Parmaklarımdan aktı<br>Sürgü tokmakları üzerine.</p> 
 <p><a name="an_5:6">5:6</a> Kapıyı açtım sevgilime,<br>Ama sevgilim yoktu, gitmişti!<br>Kendimden geçmişim o konuşurken.<br>Aradım onu, ama bulamadım,<br>Seslendim, ama yanıt vermedi.</p> 
 <p><a name="an_5:7">5:7</a> Kenti dolaşan bekçiler buldu beni,<br>Dövüp yaraladılar.<br>Sur bekçileri alıp götürdü şalımı.</p> 
 <p><a name="an_5:8">5:8</a> Size ant içiriyorum, ey Yeruşalim kızları!<br>Eğer sevgilimi bulursanız,<br>Söyleyin ona, aşk hastasıyım ben.</p> 
 <p><a name="an_5:9">5:9</a> Farkı ne sevgilinin öbürlerinden,<br>Ey güzeller güzeli?<br>Farkı ne ki, bize böyle ant içiriyorsun?</p> 
 <p><a name="an_5:10">5:10</a> Sevgilimin teni pembe-beyaz, ışıl ışıl yanıyor!<br>Göze çarpıyor on binler arasında.</p> 
 <p><a name="an_5:11">5:11</a> Başı saf altın,<br>Kakülleri kıvır kıvır, kuzgun gibi siyah.</p> 
 <p><a name="an_5:12">5:12</a> Akarsu kıyısındaki<br>Güvercinler gibi gözleri;<br>Sütle yıkanmış,<br>Yuvasındaki mücevher sanki.</p> 
 <p><a name="an_5:13">5:13</a> Yanakları güzel kokulu tarhlar gibi,<br>Nefis kokular saçıyor.<br>Dudakları zambak gibi,<br>Mür yağı damlatıyor.</p> 
 <p><a name="an_5:14">5:14</a> Elleri, üzerine sarı yakut kakılmış altın çubuklar,<br>Gövdesi laciverttaşıyla süslenmiş cilalı fildişi.</p> 
 <p><a name="an_5:15">5:15</a> Mermer sütun bacakları<br>Saf altın ayaklıklar üzerine kurulmuş.<br>Boyu bosu Lübnan dağları gibi,<br>Lübnanın sedir ağaçları gibi eşsiz.</p> 
 <p><a name="an_5:16">5:16</a> Ağzı çok tatlı,<br>Tepeden tırnağa güzel.<br>İşte böyledir sevgilim, böyledir yarim, ey Yeruşalim kızları!</p> 
 <p><a name="an_6:1">6:1</a> Nereye gitti sevgilin,<br>Ey güzeller güzeli,<br>Ne yana yöneldi?<br>Biz de onu arayalım seninle birlikte!</p> 
 <p><a name="an_6:2">6:2</a> Bahçesine indi sevgilim,<br>Güzel kokulu tarhlara,<br>Bahçede gezinmek, zambak toplamak için.</p> 
 <p><a name="an_6:3">6:3</a> Ben sevgilime aitim, sevgilim de bana,<br>Gezinip duruyor zambaklar arasında.</p> 
 <p><a name="an_6:4">6:4</a> Sevgilim, Tirsa kadar güzelsin,<br>Yeruşalim kadar şirin,<br>Sancak açmış bir ordu kadar görkemli. ‹‹Hoş, güzel›› anlamına gelir.</p> 
 <p><a name="an_6:5">6:5</a> Çevir gözlerini benden,<br>Çünkü şaşırtıyorlar beni.<br>Gilat Dağının yamaçlarından inen<br>Keçi sürüsünü andırıyor siyah saçların.</p> 
 <p><a name="an_6:6">6:6</a> Yeni yıkanmış, sudan çıkmış dişi koyun sürüsü gibi dişlerin,<br>Hepsinin ikizi var;<br>Yavrusunu yitiren yok aralarında.</p> 
 <p><a name="an_6:7">6:7</a> Peçenin ardındaki yanakların<br>Nar parçası sanki.</p> 
 <p><a name="an_6:8">6:8</a> Altmış kraliçe,<br>Seksen cariye,<br>Sayısız bakire kız olabilir;</p> 
 <p><a name="an_6:9">6:9</a> Ama bir tanedir benim eşsiz güvercinim,<br>Biricik kızıdır annesinin,<br>Gözbebeği kendisini doğuranın.<br>Kızlar sevgilimi görünce, ‹‹Ne mutlu ona!›› dediler.<br>Kraliçeler, cariyeler onu övdüler.</p> 
 <p><a name="an_6:10">6:10</a> Kimdir bu kadın?<br>Şafak gibi beliren,<br>Ay kadar güzel,<br>Güneş kadar parlak,<br>Sancak açmış bir ordu kadar görkemli.</p> 
 <p><a name="an_6:11">6:11</a> Ceviz bahçesine indim,<br>Yeşermiş vadiyi göreyim diye;<br>Asma tomurcuk verdi mi,<br>Narlar çiçek açtı mı bakayım diye.</p> 
 <p><a name="an_6:12">6:12</a> Nasıl oldu farkına varmadan,<br>Tutkum bindirdi beni soylu halkımın savaş arabalarına.</p> 
 <p><a name="an_6:13">6:13</a> Dön, geri dön, ey Şulamlı kız,<br>Dön, geri dön de seni seyredelim.  Niçin Şulamlı kızı seyretmek istiyorsunuz,<br>Mahanayim oyununu seyredercesine? anlamına gelebilir.</p> 
 <p><a name="an_7:1">7:1</a> Ne güzel sandaletli ayakların,<br>Ey soylu kız!<br>Mücevher gibi yuvarlak kalçaların,<br>Usta ellerin işi.</p> 
 <p><a name="an_7:2">7:2</a> Karışık şarabın hiç eksilmediği<br>Yuvarlak bir tas gibi göbeğin.<br>Zambaklarla kuşanmış<br>Buğday yığını gibi karnın.</p> 
 <p><a name="an_7:3">7:3</a> Sanki bir çift geyik yavrusu memelerin,<br>İkiz ceylan yavrusu.</p> 
 <p><a name="an_7:4">7:4</a> Fildişi kule gibi boynun.<br>Bat-Rabim Kapısı yanındaki<br>Heşbon havuzları gibi gözlerin.<br>Şama bakan<br>Lübnan Kulesi gibi burnun.</p> 
 <p><a name="an_7:5">7:5</a> Karmel Dağı gibi duruyor başın,<br>Pırıl pırıl mora çalar saçların.<br>Kaküllerine tutsak oldu kral.</p> 
 <p><a name="an_7:6">7:6</a> Ne güzel, ne çekicidir aşk!<br>Zevkten zevke sürükler.</p> 
 <p><a name="an_7:7">7:7</a> Hurma ağacına benziyor boyun,<br>Salkım salkım memelerin.</p> 
 <p><a name="an_7:8">7:8</a> ‹‹Çıkayım hurma ağacına›› dedim,<br>‹‹Tutayım meyveli dallarını.››<br>Üzüm salkımları gibi olsun memelerin,<br>Elma gibi koksun soluğun,</p> 
 <p><a name="an_7:9">7:9</a> En iyi şarap gibi ağzın.  Sevgilimin dudaklarına, dişlerine doğru kaysın. metin ‹‹Uyuyanların dudaklarına››.</p> 
 <p><a name="an_7:10">7:10</a> Ben sevgilime aitim,<br>O da bana tutkun.</p> 
 <p><a name="an_7:11">7:11</a> Gel, sevgilim, kıra çıkalım,<br>Köylerdefı geceleyelim.</p> 
 <p><a name="an_7:12">7:12</a> Bağlara gidelim sabah erkenden,<br>Bakalım, asma tomurcuk verdi mi?<br>Dalları yeşerdi mi,<br>Narlar çiçek açtı mı,<br>Orada sevişeceğim seninle.</p> 
 <p><a name="an_7:13">7:13</a> Mis gibi koku saçıyor adamotları,<br>Kapımızın yanıbaşında<br>Taze, kuru,<br>Her çeşit seçme meyve var.<br>Senin için sakladım onları, sevgilim.</p> 
 <p><a name="an_8:1">8:1</a> Keşke kardeşim olsaydın,<br>Annemin memelerinden süt emmiş.<br>Dışarıda görünce öperdim seni,<br>Kimse de kınamazdı beni.</p> 
 <p><a name="an_8:2">8:2</a> Önüne düşer,<br>Beni eğiten<br>Annemin evine götürürdüm seni;<br>Sana baharatlı şarapla<br>Kendi narlarımın suyundan içirirdim.</p> 
 <p><a name="an_8:3">8:3</a> Sol eli başımın altında,<br>Sağ eli sarsın beni.</p> 
 <p><a name="an_8:4">8:4</a> Ant içiriyorum size, ey Yeruşalim kızları!<br>Aşkımı ayıltmayasınız, uyandırmayasınız diye,<br>Gönlü hoş olana dek.</p> 
 <p><a name="an_8:5">8:5</a> Kim bu,<br>Sevgilisine yaslanarak çölden çıkan?  Elma ağacı altında uyandırdım seni,<br>Orada doğum sancıları çekti annen,<br>Orada doğum sancıları çekip doğurdu seni.</p> 
 <p><a name="an_8:6">8:6</a> Beni yüreğinin üzerine bir mühür gibi,<br>Kolunun üzerine bir mühür gibi yerleştir.<br>Çünkü sevgi ölüm kadar güçlü,<br>Tutku ölüler diyarı kadar katıdır.<br>Alev alev yanar,<br>Yakıp bitiren ateş gibi.</p> 
 <p><a name="an_8:7">8:7</a> Sevgiyi engin sular söndüremez,<br>Irmaklar süpürüp götüremez.<br>İnsan varını yoğunu sevgi uğruna verse bile,<br>Yine de hor görülür!</p> 
 <p><a name="an_8:8">8:8</a> Küçük bir kızkardeşimiz var,<br>Daha memeleri çıkmadı.<br>Ne yapacağız kızkardeşimiz için,<br>Söz kesileceği gün?</p> 
 <p><a name="an_8:9">8:9</a> Eğer o bir sursa,<br>Üzerine gümüş mazgallı siper yaparız;<br>Eğer bir kapıysa,<br>Sedir tahtalarıyla onu kaplarız.</p> 
 <p><a name="an_8:10">8:10</a> Ben bir surum, memelerim de kuleler gibi,<br>Böylece hoşnut eden biri oldum onun gözünde.</p> 
 <p><a name="an_8:11">8:11</a> Süleymanın bağı vardı Baal-Hamonda,<br>Kiraya verdi bağını;<br>Her biri bin gümüş öderdi ürünü için.</p> 
 <p><a name="an_8:12">8:12</a> Benim bağım kendi emrimde,<br>Bin gümüş senin olsun, ey Süleyman,<br>İki yüz gümüş de ürününe bakan kiracıların.</p> 
 <p><a name="an_8:13">8:13</a> Ey sen, bahçelerde oturan kadın,<br>Arkadaşlar kulak veriyor sesine,<br>Bana da duyur onu.</p> 
 <p><a name="an_8:14">8:14</a> Koş, sevgilim,<br>Mis kokulu dağların üzerinde bir ceylan gibi,<br>Geyik yavrusu gibi ol!</p> 
 <p></p><hr>
 <center>
 <a href="isa.htm">Next: Isaiah</a></center>
 </body>