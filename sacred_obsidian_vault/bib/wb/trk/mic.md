<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="jon.htm">Previous</a> 
 <a href="nah.htm">Next</a> 
 </center>
 <hr>
  <h3 align="center">Turkish Bible: Micah</h3> 
 <p><a name="an_1:1">1:1</a> Yahuda kralları Yotam, Ahaz ve Hizkiya zamanında RAB Moreşetli Mikaya, Samiriye ve Yeruşalimle ilgili olarak bir görümde şunu bildirdi:</p> 
 <p><a name="an_1:2">1:2</a> Ey halklar, hepiniz duyun;<br>Ey dünya ve bütün içindekiler, dinleyin.<br>Egemen RAB kendi kutsal tapınağından size karşı tanıklık edecek.</p> 
 <p><a name="an_1:3">1:3</a> İşte, RAB yerinden çıkıp gelecek,<br>Yeryüzüne inip dağ doruklarında yürüyecek.</p> 
 <p><a name="an_1:4">1:4</a> Dağlar Onun önünde ateş karşısında eriyen balmumu gibi eriyecek,<br>Vadiler, bayır aşağı akan sular gibi yarılacak.</p> 
 <p><a name="an_1:5">1:5</a> Bütün bunlar Yakupoğullarının isyanı<br>Ve İsrail halkının günahları yüzünden olacak.<br>Yakupoğullarının isyanından kim sorumlu?<br>Samiriye değil mi?<br>Yahudadaki putperestlikten kim sorumlu?<br>Yeruşalim değil mi?</p> 
 <p><a name="an_1:6">1:6</a> Bu yüzden RAB, ‹‹Samiriyeyi kırdaki taş yığınına,<br>Bağ dikilecek yere çevireceğim›› diyor,<br>‹‹Taşlarını vadiye döküp temellerini açacağım.</p> 
 <p><a name="an_1:7">1:7</a> Bütün putları paramparça edilecek,<br>Tapınaklarındaki fahişelere verilen armağanlar yakılacak.<br>Samiriyenin bütün putlarını yok edeceğim.<br>Fahişelerin ücretiyle topladığı armağanlar<br>Yine fahişelere ücret olacak.››</p> 
 <p><a name="an_1:8">1:8</a> Ben Mika, bundan ötürü ağlayıp ağıt yakacağım,<br>Çırçıplak, yalınayak dolaşacağım.<br>Çakal gibi uluyup baykuş gibi öteceğim.</p> 
 <p><a name="an_1:9">1:9</a> Çünkü Samiriyenin yaraları onmaz.<br>Yahuda da aynı sona uğramak üzere.<br>Halkımın yaşadığı Yeruşalimin kapılarına dayandı yıkım.</p> 
 <p><a name="an_1:10">1:10</a> Bunu Gata duyurmayın,<br>Ağlamayın sakın!<br>Beytofrada toz toprak içinde yuvarlanın.</p> 
 <p><a name="an_1:11">1:11</a> Ey Şafir halkı,<br>Çıplak ve utanç içinde geçip git.<br>Saananda yaşayanlar kentlerinden çıkamayacaklar,<br>Beytesel halkı yas tutacak.<br>Kesecek sizden yardımını.</p> 
 <p><a name="an_1:12">1:12</a> Marotta yaşayanlar kurtulmayı sabırsızlıkla bekliyor.<br>Çünkü RABbin gönderdiği felaket Yeruşalimin kapılarına dayandı.</p> 
 <p><a name="an_1:13">1:13</a> Ey Lakiştefç oturanlar, atları koşun arabalara.<br>Siyon Kentini günaha ilk düşüren siz oldunuz.<br>Çünkü İsrailin isyanını örnek aldınız.</p> 
 <p><a name="an_1:14">1:14</a> Bundan ötürü Moreşet-Gata veda armağanları vereceksiniz.<br>İsrail kralları Akziv Kentinden boşuna yardım bekleyecek. armağanlarından söz ediliyor.</p> 
 <p><a name="an_1:15">1:15</a> Ey Mareşada yaşayanlar,<br>RAB kentinizi ele geçirecek olanı üzerinize gönderecek.<br>İsrailin yüce önderleri Adullamdaki mağaraya sığınacak.</p> 
 <p><a name="an_1:16">1:16</a> Sevgili çocuklarınız için saçlarınızı yolup kazıyın.<br>Akbabalar gibi kafalarınızın keli görünsün.<br>Çünkü çocuklarınız sizden alınıp sürgüne götürülecek.</p> 
 <p><a name="an_2:1">2:1</a> Yatarken fesat ve kötülük tasarlayanların vay haline!<br>Ortalık ağarınca tasarladıklarını yaparlar.<br>Çünkü güçleri buna yeter.</p> 
 <p><a name="an_2:2">2:2</a> Göz diktikleri tarlaları zorla alır, evlere el koyarlar.<br>Birini evinden, bir başkasını mirasından ederler.</p> 
 <p><a name="an_2:3">2:3</a> Bu nedenle RAB bu halka şöyle diyor:<br>‹‹Bakın, size öyle bir bela hazırlıyorum ki,<br>Bundan yakanızı kurtaramayacaksınız.<br>Öyle amansız bir zaman gelecek ki,<br>Başınız dik yürüyemeyeceksiniz.</p> 
 <p><a name="an_2:4">2:4</a> O gün sizinle alay edecekler.<br>Sizin için şu acıklı ezgiyi söyleyecekler:<br>‹Büsbütün mahvolduk!<br>RAB halkımızın varını yoğunu başkalarına bölüştürüyor,<br>Topraklarımızı hainlere dağıtıyor.› ››</p> 
 <p><a name="an_2:5">2:5</a> Bu nedenle, ülkeyi kurayla bölüştürme zamanı gelince<br>RABbin topluluğunda sizden kimse bulunmayacak.</p> 
 <p><a name="an_2:6">2:6</a> İnsanlar, ‹‹Peygamberlik etmeyin›› diyorlar,<br>‹‹Bu konularda peygamberlik etmemeli.<br>Utandırılmayacağız.››</p> 
 <p><a name="an_2:7">2:7</a> Ey Yakupoğulları, böyle konuşulur mu?<br>‹‹RABbin sabrı mı tükendi acaba?<br>O böyle şeyler yapar mı?<br>Benim sözlerim doğru yolda yürüyenin yararına değil mi?›› diyor RAB,</p> 
 <p><a name="an_2:8">2:8</a> ‹‹Daha dün halkım düşman gibi ayaklandı.<br>Savaştan dönenlerin, kaygısızca önünüzden geçenlerin sırtından<br>Güzel giysilerini sıyırıp alırsınız.</p> 
 <p><a name="an_2:9">2:9</a> Halkımın kadınlarını rahat evlerinden kovar,<br>Çocuklarını yüce huzurumdan yoksun bırakırsınız.</p> 
 <p><a name="an_2:10">2:10</a> Kalkıp gidin, dinlenme yeriniz değil burası!<br>Murdarlığınız yüzünden bu yer korkunç biçimde yıkılacak.</p> 
 <p><a name="an_2:11">2:11</a> Yalancı, aldatıcı biri gelip,<br>‹Size şarap ve içkiden söz edeyim› dese,<br>Bu halk onu peygamber kabul edecek.››</p> 
 <p><a name="an_2:12">2:12</a> ‹‹Ey Yakupoğulları,<br>Elbette hepinizi bir araya getireceğim.<br>İsrailin geride kalanlarını elbette toplayacağım.<br>Ağıldaki davar gibi,<br>Otlaktaki sürü gibi bir araya getireceğim sizleri.<br>Topraklarınız insanlarla dolacak.››</p> 
 <p><a name="an_2:13">2:13</a> Tanrı yolu açıp halkın önünden gidecek.<br>Kent kapılarını kırıp dışarı çıkacaklar.<br>Kralları olan RAB önlerinden gidecek.</p> 
 <p><a name="an_3:1">3:1</a> Dedim ki,<br>‹‹Ey Yakupoğullarının önderleri,<br>İsrail halkının yöneticileri,<br>Dinleyin! Adil olmanız gerekmez mi?</p> 
 <p><a name="an_3:2">3:2</a> Siz ki iyiden nefret eder, kötüyü seversiniz.<br>Halkımın derisini yüzer, etini kemiğinden sıyırırsınız.</p> 
 <p><a name="an_3:3">3:3</a> Halkımın derisini yüzer, etini yersiniz.<br>Kemiklerini kırar,<br>Tencerede, kazanda haşlanacak et gibi doğrarsınız.››</p> 
 <p><a name="an_3:4">3:4</a> Gün gelecek RABbe yakaracaklar.<br>Ama O yanıtlamayacak,<br>Yüzünü onlardan gizleyecek.<br>Çünkü kötülük yaptılar.</p> 
 <p><a name="an_3:5">3:5</a> RAB diyor ki,<br>‹‹Ey halkımı saptıran peygamberler,<br>Sizi doyuranlara esenlik diler,<br>Doyurmayanlara savaş açarsınız.</p> 
 <p><a name="an_3:6">3:6</a> Bu nedenle üzerinize görümsüz geceler çökecek.<br>Karanlıktan fal bakamayacaksınız.<br>Ey peygamberler, güneşiniz batacak, gününüz kararacak.</p> 
 <p><a name="an_3:7">3:7</a> Biliciler utandırılacak.<br>Rezil olacak falcılar.<br>Utançtan yüzlerini örtecekler.<br>Çünkü Tanrıdan yanıt gelmeyecek.››</p> 
 <p><a name="an_3:8">3:8</a> Ama Yakupoğullarına isyanlarını,<br>İsrail halkına günahlarını bildirmek için<br>Ben RABbin Ruhuyla, güçle,<br>Adalet ve cesaretle donatıldım.</p> 
 <p><a name="an_3:9">3:9</a> Adaletten nefret eden,<br>Doğruları çarpıtan ey Yakupoğullarının önderleri<br>Ve İsrail halkının yöneticileri, iyi dinleyin:</p> 
 <p><a name="an_3:10">3:10</a> Siyonu kan dökerek,<br>Yeruşalimi zorbalıkla bina ediyorsunuz.</p> 
 <p><a name="an_3:11">3:11</a> Önderleri rüşvetle yönetir,<br>Kâhinleri ücretle öğretir,<br>Peygamberleri para için falcılık eder.<br>Sonra da, ‹‹RAB bizimle birlikte değil mi?<br>Başımıza bir şey gelmez›› diyerek<br>RABbe dayanmaya kalkışırlar.</p> 
 <p><a name="an_3:12">3:12</a> Siyon tarla gibi sürülecek sizin yüzünüzden.<br>Taş yığınına dönecek Yeruşalim.<br>Tapınağın kurulduğu dağ<br>Çalılarla kaplanacak.</p> 
 <p><a name="an_4:1">4:1</a> RABbin Tapınağının kurulduğu dağ,<br>Son günlerde dağların en yücesi,<br>Tepelerin en yükseği olacak.<br>Oraya akın edecek halklar.</p> 
 <p><a name="an_4:2">4:2</a> Birçok ulus gelecek,<br>‹‹Haydi, RABbin Dağına,<br>Yakupun Tanrısının Tapınağına çıkalım›› diyecekler,<br>‹‹O bize kendi yolunu öğretsin,<br>Biz de Onun yolundan gidelim.<br>Çünkü yasa Siyondan,<br>RABbin sözü Yeruşalimden çıkacak.››</p> 
 <p><a name="an_4:3">4:3</a> RAB halklar arasında yargıçlık edecek,<br>Uzaklardaki güçlü ulusların anlaşmazlıklarını çözecek.<br>İnsanlar kılıçlarını çekiçle dövüp saban demiri,<br>Mızraklarını bağcı bıçağı yapacaklar.<br>Ulus ulusa kılıç kaldırmayacak,<br>Savaş eğitimi yapmayacaklar artık.</p> 
 <p><a name="an_4:4">4:4</a> Herkes kendi asmasının, incir ağacının altında oturacak.<br>Kimse kimseyi korkutmayacak.<br>Bunu söyleyen, Her Şeye Egemen RABdir.</p> 
 <p><a name="an_4:5">4:5</a> Bütün halklar ilahlarının izinden gitse bile,<br>Biz sonsuza dek Tanrımız RABbin izinden gideceğiz.</p> 
 <p><a name="an_4:6">4:6</a> ‹‹Gün gelecek, düşkünü, sürgüne gönderip ezdiğim halkı<br>Bir araya getireceğim›› diyor RAB,</p> 
 <p><a name="an_4:7">4:7</a> ‹‹Düşkünü yaşatacak,<br>Uzaklara sürülenleri güçlü bir ulus yapacağım.<br>Onları Siyon Dağında bugünden sonsuza dek ben yöneteceğim.››</p> 
 <p><a name="an_4:8">4:8</a> Ve sen, sürünün gözcü kulesi olan ey Siyon Kentinin doruğu,<br>Eski egemenliğine kavuşacaksın.<br>Ey Yeruşalim, krallığını yeniden elde edeceksin.</p> 
 <p><a name="an_4:9">4:9</a> Neden öyle hıçkıra hıçkıra ağlıyorsun şimdi?<br>Doğuran kadın gibi neden acı çekiyorsun?<br>Kralın olmadığı için mi,<br>Öğütçün öldüğü için mi?</p> 
 <p><a name="an_4:10">4:10</a> Doğuran kadın gibi ağrı çek, acıyla kıvran, ey Siyon halkı.<br>Şimdi kentten çıkıp kırlarda konaklayacaksın.<br>Babile gidecek,<br>Orada özgürlüğe kavuşacaksın.<br>RAB seni orada kurtaracak düşmanlarının elinden.</p> 
 <p><a name="an_4:11">4:11</a> Ama şimdi birçok ulus sana karşı birleşti.<br>‹‹Siyon murdar olsun,<br>Başına gelenleri gözlerimizle görelim›› diyorlar.</p> 
 <p><a name="an_4:12">4:12</a> Ne var ki, RABbin ne düşündüğünü bilmiyorlar,<br>Onun tasarılarını anlamıyorlar.<br>RAB onları harman yerinde dövülen buğday demetleri gibi<br>Cezalandırmak için topladı.</p> 
 <p><a name="an_4:13">4:13</a> RAB şöyle diyor:<br>‹‹Ey Siyon halkı, kalk ve harmanı döv.<br>Çünkü seni demir boynuzlu,<br>Tunç tırnaklı boğalar kadar güçlü kılacağım.<br>Birçok halkı ezip geçecek,<br>Zorbalıkla elde ettikleri serveti, zenginlikleri bana,<br>Yeryüzünün sahibi olan Rab'be adayacaksın.››</p> 
 <p><a name="an_5:1">5:1</a> Ey ordular kenti, şimdi ordularını topla.<br>Çevremizi sardılar,<br>İsraili yönetenin yanağına değnekle vuracaklar.</p> 
 <p><a name="an_5:2">5:2</a> Ama sen, ey Beytlehem Efrata,<br>Yahuda boyları arasında önemsiz olduğun halde,<br>İsraili benim adıma yönetecek olan senden çıkacak.<br>Onun kökeni öncesizliğe, zamanın başlangıcına dayanır.</p> 
 <p><a name="an_5:3">5:3</a> Bu yüzden onu doğuracak olan kadın doğurana dek<br>RAB İsraillileri düşmanlarına teslim edecek.<br>Sonra öbür soydaşları İsraillilere katılacak.</p> 
 <p><a name="an_5:4">5:4</a> O gelince, halkını RABden aldığı güçle<br>Tanrısı RABbin görkemli adına yönetecek.<br>Halk güvenlik içinde yaşayacak.<br>Çünkü bütün dünya onun büyüklüğünü kabul edecek.</p> 
 <p><a name="an_5:5">5:5</a> Halkına esenlik getirecek.  Asurlular ülkemize saldırıp<br>Kalelerimizi ele geçirince,<br>Onlara karşı çok sayıda önder çıkaracağız. önder››.</p> 
 <p><a name="an_5:6">5:6</a> Asur topraklarını kılıçla,<br>Nemrutun topraklarını yalın kılıçla yönetecekler.<br>Ülkemize saldırıp sınırlarımızdan içeri girecek olan Asurlulardan<br>Bizi bu önderler kurtaracak.</p> 
 <p><a name="an_5:7">5:7</a> Yakupun soyundan geride kalanlar,<br>Birçok halkın arasında<br>RABbin gönderdiği çiy gibi,<br>Kimseye dayanmadan, kimsenin onayını beklemeden<br>Otları sulayan sağanak yağmurları gibi olacaklar.</p> 
 <p><a name="an_5:8">5:8</a> Orman hayvanları arasında aslan ne ise,<br>Davar sürülerini paralayıp dağıtan, kurtulma fırsatı vermeyen genç aslan ne ise,<br>Yakupun soyundan geride kalanlar da uluslar arasında,<br>Halkların ortasında öyle olacaklar.</p> 
 <p><a name="an_5:9">5:9</a> Ey İsrailliler, düşmanlarınızı yeneceksiniz.<br>Karşıtlarınızın hepsi ortadan kalkacak.</p> 
 <p><a name="an_5:10">5:10</a> RAB diyor ki,<br>‹‹O gün atlarınızı elinizden alacak,<br>Savaş arabalarınızı yok edeceğim.</p> 
 <p><a name="an_5:11">5:11</a> Ülkenizdeki kentleri yıkacak,<br>Bütün kalelerinizi yerle bir edeceğim.</p> 
 <p><a name="an_5:12">5:12</a> Büyü yapma gücünüzü kıracağım,<br>Aranızda falcı kalmayacak.</p> 
 <p><a name="an_5:13">5:13</a> Putlarınızı, dikili taşlarınızı kaldırıp atacağım.<br>Ellerinizle yaptığınız putlara artık tapmayacaksınız.</p> 
 <p><a name="an_5:14">5:14</a> Aşera putlarınızı söküp atacağım,<br>Yerle bir edeceğim kentlerinizi.</p> 
 <p><a name="an_5:15">5:15</a> Söz dinlemeyen ulusları öfke ve gazapla cezalandıracağım.››</p> 
 <p><a name="an_6:1">6:1</a> RABbin söylediğine kulak verin:<br>Kalkın, davanızı dağların önünde dile getirin.<br>Tepeler duysun sesinizi.</p> 
 <p><a name="an_6:2">6:2</a> Ey dağlar ve yeryüzünün sarsılmaz temelleri,<br>RABbin suçlamasını dinleyin.<br>Çünkü RAB halkından davacı,<br>İsrailden şikâyetçi.</p> 
 <p><a name="an_6:3">6:3</a> ‹‹Ey halkım, sana ne yaptım?›› diyor RAB,<br>‹‹Sana nasıl yük oldum, yanıtla.</p> 
 <p><a name="an_6:4">6:4</a> Seni Mısırdan ben çıkardım,<br>Ben kurtardım seni kölelik diyarından.<br>Sana öncülük etsinler diye Musayı, Harunu, Miryamı ben gönderdim.</p> 
 <p><a name="an_6:5">6:5</a> Ey halkım, Moav Kralı Balakın neler öğütlediğini,<br>Beor oğlu Balamın onu nasıl yanıtladığını anımsa.<br>Şittimden Gilgala dek olup biteni an.<br>Sizleri nasıl kurtardığımı o zaman anlayacaksın.››</p> 
 <p><a name="an_6:6">6:6</a> RABbin önüne ne ile çıkayım,<br>Yüce Tanrıya nasıl tapınayım?<br>Onun önüne yakmalık sunuyla mı,<br>Bir yaşında danayla mı çıkayım?</p> 
 <p><a name="an_6:7">6:7</a> Binlerce koç sunsam,<br>Zeytinyağından on binlerce dere akıtsam,<br>RAB hoşnut kalır mı?<br>Suçuma karşılık ilk oğlumu,<br>İşlediğim günah için bedenimin ürününü versem olur mu?</p> 
 <p><a name="an_6:8">6:8</a> Ey insanlar, RAB iyi olanı size bildirdi;<br>Adil davranmanızdan, sadakati sevmenizden<br>Ve alçakgönüllülükle yolunda yürümenizden başka<br>Tanrınız RAB sizden ne istedi?</p> 
 <p><a name="an_6:9">6:9</a> Dinleyin! RAB kente sesleniyor.<br>Onun adından korkmak bilgeliktir.<br>Diyor ki, ‹‹Ey halk ve kent meclisi, dinleyinfı. Masoretik metin ‹‹Ey halk, dinle ve onu kim atadı?››</p> 
 <p><a name="an_6:10">6:10</a> Kötü adamların evleri<br>Haksızca kazanılmış servetlerle dolu,<br>Bilmiyor muyum sanıyorsunuz?<br>Eksik ölçek lanetlidir.</p> 
 <p><a name="an_6:11">6:11</a> Hileli terazi kullanan,<br>Torbasında eksik ağırlıklar olan adamı nasıl aklayayım?</p> 
 <p><a name="an_6:12">6:12</a> Kentin zenginleri zorba,<br>Halkı da yalancıdır.<br>Dillerinden aldatıcı sözler dökülür.</p> 
 <p><a name="an_6:13">6:13</a> Günahlarınızdan ötürü yıkımınızı,<br>Mahvınızı hazırladım bile.</p> 
 <p><a name="an_6:14">6:14</a> Yiyecek, ama doymayacaksınız.<br>Aç kalacak karnınız,<br>Biriktireceksiniz, ama saklayamayacaksınız.<br>Koruyabildiğinizi kılıçla yok edeceğim.</p> 
 <p><a name="an_6:15">6:15</a> Ekecek, ama biçemeyeceksiniz.<br>Zeytin ezecek, ama yağını sürünemeyeceksiniz.<br>Üzümü sıkacak, ama şarabını içemeyeceksiniz.</p> 
 <p><a name="an_6:16">6:16</a> Kral Omri'nin buyruklarına,<br>Ahav soyunun kötü adetlerine uyduğunuz,<br>Onların törelerini izlediğiniz için sizi utanca boğacağım, yıkıma uğratacağım.<br>Halkım olarak aşağılanmaya dayanmak zorunda kalacaksınız.››</p> 
 <p><a name="an_7:1">7:1</a> Vay halime benim! Yazın meyve toplandıktan<br>Ve bağbozumundan artakalan üzümler alındıktan sonra<br>Tek bir salkım bulamayan adam gibiyim.<br>Canım turfanda inciri nasıl da çekiyor!</p> 
 <p><a name="an_7:2">7:2</a> Ülkede Tanrıya sadık kul kalmadı.<br>İnsanlar arasında dürüst kimse yok.<br>Herkes kan dökmek için pusuda.<br>Kardeş kardeşe tuzak kuruyor.</p> 
 <p><a name="an_7:3">7:3</a> Kötülük yapmakta elleri ne becerikli!<br>Önderler armağan istiyor, yargıçlar rüşvet alıyor.<br>Güçlüler her istediklerini zorla yaptırıyor,<br>Düzen üstüne düzen kuruyorlar.</p> 
 <p><a name="an_7:4">7:4</a> En iyileri çalı çırpıdan değersiz,<br>En dürüstleri dikenli çitten beterdir.<br>Ama peygamberlerinin uyardığı gibi,<br>Cezalandırılacakları gün geldi çattı.<br>Şaşkınlık içindeler şimdi.</p> 
 <p><a name="an_7:5">7:5</a> İnanmayın komşunuza,<br>Dostunuza güvenmeyin.<br>Koynunuzda yatan karınızın yanında bile<br>Sıkı tutun ağzınızı.</p> 
 <p><a name="an_7:6">7:6</a> Çünkü oğul babasına saygısızlık ediyor,<br>Kız annesine, gelin kaynanasına karşı geliyor.<br>İnsanın düşmanı kendi ev halkıdır.</p> 
 <p><a name="an_7:7">7:7</a> Ama ben umutla RABbe bakıyor,<br>Kurtarıcım olan Tanrıyı bekliyorum.<br>Duyacak beni Tanrım.</p> 
 <p><a name="an_7:8">7:8</a> Halime sevinme, ey düşmanım!<br>Düşsem de kalkarım.<br>Karanlıkta kalsam bile RAB bana ışık olur.</p> 
 <p><a name="an_7:9">7:9</a> RABbe karşı günah işlediğim için,<br>Onun öfkesine dayanmalıyım.<br>Sonunda davamı savunup hakkımı alacak,<br>Beni ışığa çıkaracak, adaletini göreceğim.</p> 
 <p><a name="an_7:10">7:10</a> Düşmanım da görecek ve utanç içinde kalacak.<br>O düşman ki,<br>‹‹Hani Tanrın RAB nerede?›› diye soruyordu bana.<br>Onun düşüşünü gözlerimle göreceğim.<br>Sokaktaki çamur gibi ayak altında çiğnenecek.</p> 
 <p><a name="an_7:11">7:11</a> Ey Yeruşalim,<br>Surlarının onarılacağı,<br>Sınırlarının genişletileceği gün gelecek.</p> 
 <p><a name="an_7:12">7:12</a> Halkımızdan olanlar o gün<br>Asurdan Mısıra,<br>Mısırdan Fırata kadar uzanan topraklardan,<br>Denizler arasında, dağlar arasında kalan topraklardan sana gelecekler.</p> 
 <p><a name="an_7:13">7:13</a> Ama ülke, içinde yaşayanların yaptığı kötülükler yüzünden viraneye dönecek.</p> 
 <p><a name="an_7:14">7:14</a> Ya RAB, mirasın olan<br>Ve Karmelin ortasındaki ormanda ayrı yaşayan sürünü, halkını<br>Değneğinle güt.<br>Geçmişte olduğu gibi,<br>Başanda ve Gilatta beslensinler. verimli topraklarda››.</p> 
 <p><a name="an_7:15">7:15</a> Bizi Mısırdan çıkardığın günlerdeki gibi,<br>Harikalar yarat halkın için.</p> 
 <p><a name="an_7:16">7:16</a> Uluslar bunu görünce<br>Yaptıkları bunca zorbalıktan utanacaklar.<br>Elleriyle ağızlarını kapayacak, kulaklarını tıkayacaklar.</p> 
 <p><a name="an_7:17">7:17</a> Yılanlar gibi, sürüngenler gibi toprak yalayacak,<br>Titreyerek sığınaklarından çıkacaklar.<br>Ey Tanrımız RAB, dehşet içinde sana dönecek<br>Ve senden korkacaklar.</p> 
 <p><a name="an_7:18">7:18</a> Senin gibi suçları silen,<br>Kendi halkından geride kalanların isyanlarını bağışlayan başka tanrı var mı?<br>Sonsuza dek öfkeli kalmazsın,<br>Çünkü sadık olmaktan hoşlanırsın.</p> 
 <p><a name="an_7:19">7:19</a> Bize yine acıyacaksın,<br>Çiğneyeceksin suçlarımızı ayak altında.<br>Bütün günahlarımızı denizin dibine atacaksın.</p> 
 <p><a name="an_7:20">7:20</a> Geçmişte atalarımıza ant içtiğin gibi,<br>Yakup'un ve İbrahim'in torunları olan bizlere de<br>Verdiğin sözü tutacak ve sadık kalacaksın.</p> 
 <p></p><hr>
 <center>
 <a href="nah.htm">Next: Nahum</a></center>
 </body>