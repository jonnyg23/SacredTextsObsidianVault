<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="nah.htm">Previous</a> 
 <a href="zep.htm">Next</a> 
 </center>
 <hr>
  <h3 align="center">Turkish Bible: Habakkuk</h3> 
 <p><a name="an_1:1">1:1</a> Peygamber Habakkuka bir görümde verilen bildiridir.</p> 
 <p><a name="an_1:2">1:2</a> Ya RAB, ne zamana dek seni yardıma çağıracağım,<br>Beni duymuyor musun?<br>‹‹Zorbalık var›› diye haykırıyorum sana,<br>Ama kurtarmıyorsun!</p> 
 <p><a name="an_1:3">1:3</a> Bunca kötülüğü bana neden gösteriyorsun,<br>Nasıl hoş görürsün bunca haksızlığı?<br>Nereye baksam şiddet ve zorbalık var.<br>Kavgaların, çekişmelerin sonu gelmiyor.</p> 
 <p><a name="an_1:4">1:4</a> Bu yüzden yasa işlemez oldu,<br>Bir türlü yerini bulmuyor hak.<br>Kötüler doğruları kıskaca almış<br>Ve böylece adalet saptırılıyor.</p> 
 <p><a name="an_1:5">1:5</a> ‹‹Bakın öbür uluslara,<br>Gördüklerinize büsbütün şaşacaksınız.<br>Sizin gününüzde öyle işler yapacağım ki,<br>Anlatsalar inanmayacaksınız.</p> 
 <p><a name="an_1:6">1:6</a> Başkalarına ait toprakları ele geçirmek için<br>Dünyanın dört yanına yürüyen o acımasız ve saldırgan ulusu,<br>Kildanileri güçlendireceğim.</p> 
 <p><a name="an_1:7">1:7</a> Dehşetli ve korkunçturlar,<br>Gururlu ve başlarına buyrukturlar.</p> 
 <p><a name="an_1:8">1:8</a> Parstan çeviktir atları,<br>Aç kurttan daha azgın.<br>Atlıları yeri deşerek geliyor uzaklardan,<br>Avına saldıran kartal gibi uçuyorlar,</p> 
 <p><a name="an_1:9">1:9</a> Yağmalamak için geliyor hepsi.<br>Orduları çöl rüzgarı gibi ilerliyor<br>Ve kum gibi tutsak topluyorlar.</p> 
 <p><a name="an_1:10">1:10</a> Küçümsüyorlar kralları,<br>Yöneticilerle alay ediyorlar.<br>Dudak büküyorlar bütün surlu kentlere,<br>Önlerine toprak yığıp onları ele geçiriyorlar.</p> 
 <p><a name="an_1:11">1:11</a> Rüzgar gibi geçip gidiyorlar.<br>Bu suçlu adamların ilahları kendi güçleridir.››</p> 
 <p><a name="an_1:12">1:12</a> Ya RAB, kutsal Tanrım,<br>Öncesizlikten beri var olan sen değil misin?<br>Sen ölmeyeceksin.<br>Ya RAB, bizi yargılamak için Kildanileri mi seçtin?<br>Ey sığınağımız, onlara mı verdin cezalandırma yetkisini? ölmeyeceğiz››.</p> 
 <p><a name="an_1:13">1:13</a> Kötüye bakamayacak kadar saftır gözlerin.<br>Haksızlığı hoş göremezsin.<br>Öyleyse nasıl hoş görürsün<br>Bu hain adamları?<br>Doğrular kötülere yem olurken<br>Neden susuyorsun?</p> 
 <p><a name="an_1:14">1:14</a> İnsanları denizdeki balıklara,<br>Yöneticiden yoksun sürüngenlere çevirdin.</p> 
 <p><a name="an_1:15">1:15</a> Kildaniler onları oltayla, ağla,<br>Serpme ağla tutar gibi tutuyor<br>Ve sevinç çığlıkları atıyorlar.</p> 
 <p><a name="an_1:16">1:16</a> Kurban kesiyorlar ağlarına bu yüzden.<br>Kendilerine lezzetli ve bol yiyecek sağlayan ağları için buhur yakıyorlar.</p> 
 <p><a name="an_1:17">1:17</a> Ağlarını durmadan boşaltmaya,<br>Ulusları acımasızca öldürmeye devam edecekler mi?</p> 
 <p><a name="an_2:1">2:1</a> Nöbet yerinde, gözcü kulesinde durayım,<br>Bakayım RAB bana ne diyecek,<br>Yakınmalarıma ne yanıt verecek göreyim.</p> 
 <p><a name="an_2:2">2:2</a> Şöyle yanıtladı RAB:<br>‹‹Göreceklerini taş levhalara oyarak yaz.<br>Öyle ki, herkes bir çırpıda okusun.</p> 
 <p><a name="an_2:3">2:3</a> Bu olayların zamanı gelmedi henüz.<br>Sonun belirtileridir bunlar ve yalan değildir.<br>Gecikiyormuş gibi görünse de bekle olacakları,<br>Kesinlikle olacak, gecikmeyecek.</p> 
 <p><a name="an_2:4">2:4</a> Bakın şu övüngen kişiye, niyeti iyi değildir.<br>Ama doğru kişi sadakatiyle yaşayacaktır.</p> 
 <p><a name="an_2:5">2:5</a> Servet aldatıcıdır.<br>Küstahlar kalıcı değildir;<br>Açgözlüdürler ölüler diyarı gibi<br>Ve ölüm gibi hiç doymazlar.<br>Ülkeleri ele geçirip halkları tutsak alırlar.</p> 
 <p><a name="an_2:6">2:6</a> Tutsak alınanlar onları küçümseyip alay etmeyecekler mi?<br>‹Kendisine ait olmayanı ele geçirenin,<br>Haraç alarak zenginleşenin vay haline!<br>Daha ne kadar sürecek bu?› demeyecekler mi?</p> 
 <p><a name="an_2:7">2:7</a> Haraca kestikleriniz ansızın ayaklanmayacak mı?<br>Uyanıp yakanıza yapışmayacaklar mı?<br>İşte o zaman onlar için çapul malı gibi olacaksınız.</p> 
 <p><a name="an_2:8">2:8</a> Birçok ulusu soyduğunuz,<br>Kan döktüğünüz,<br>Ülkelere, kentlere ve oralarda yaşayan herkese zorbalık ettiğiniz için,<br>Halklardan sağ kalanlar da sizi soyacaklar.</p> 
 <p><a name="an_2:9">2:9</a> Evini haksız kazançla dolduranın,<br>Felaketten kaçmak için yuvasını yüksek yere kuranın vay haline!</p> 
 <p><a name="an_2:10">2:10</a> Birçok halkı kıyıma uğratmakla<br>Kendi soyunuzu utanca boğdunuz,<br>Kendi yıkımınızı hazırladınız.</p> 
 <p><a name="an_2:11">2:11</a> Duvar taşları bile haykıracak bunu<br>Ve yankılanacak ahşap kirişler.</p> 
 <p><a name="an_2:12">2:12</a> Kan dökerek kentler kuranın,<br>Zorbalıkla beldeler yapanın vay haline!</p> 
 <p><a name="an_2:13">2:13</a> Halkların bütün emeklerinin yanması,<br>Ulusların bütün çabalarının boşa gitmesi<br>Her Şeye Egemen RABbin işi değil mi?</p> 
 <p><a name="an_2:14">2:14</a> Çünkü sular denizi nasıl dolduruyorsa,<br>Dünya da RABbin yüceliğinin bilgisiyle dolacak.</p> 
 <p><a name="an_2:15">2:15</a> Çıplak bedenlerini seyretmek için<br>Komşularına içki içirip sarhoş eden,<br>İçkiye zehir bile katan sizlerin vay haline!</p> 
 <p><a name="an_2:16">2:16</a> Onur yerine utanca boğulacaksınız.<br>Şimdi sıra sizde, için de çıplaklığınız görünsün.<br>RAB size sağ elindeki ceza dolu kâseden içirecek.<br>Onurunuz kırılacak, rezil olacaksınız.</p> 
 <p><a name="an_2:17">2:17</a> Lübnana ettiğiniz zorbalık kendi başınıza gelecek.<br>Telef ettiğiniz hayvanlar sizi dehşete düşürecek.<br>Çünkü insan kanı döktünüz,<br>Ülkelere, kentlere ve oralarda yaşayan herkese zorbalık ettiniz.</p> 
 <p><a name="an_2:18">2:18</a> İnsanın biçim verdiği oyma ya da dökme putun ne yararı var ki aldatmaktan başka?<br>Putu yapan, yaptığına güvenir,<br>Ama yaptığı ne ki, dilsiz puttan başka.</p> 
 <p><a name="an_2:19">2:19</a> Tahta puta, ‹Canlan!› diyenin,<br>Dilsiz taşa, ‹Uyan› diyenin<br>Vay haline!<br>Put yol gösterebilir mi?<br>Altınla, gümüşle kaplanmış,<br>Ama içinde yaşam soluğu yok.</p> 
 <p><a name="an_2:20">2:20</a> Oysa RAB kutsal tapınağındadır.<br>Sussun bütün dünya O'nun önünde.››</p> 
 <p><a name="an_3:1">3:1</a> --iPeygamber Habakkukun Duası - Şigyonotfç --iMakamında--r</p> 
 <p><a name="an_3:2">3:2</a> Ya RAB, ününü duydum ve yaptıklarının karşısında ürperdim.<br>Günümüzde de aynı şeyleri yap, ya RAB,<br>Şimdi herkes bilsin neler yapabildiğini.<br>Öfkeliyken merhametini anımsa! biçimi olduğu sanılıyor.</p> 
 <p><a name="an_3:3">3:3</a> Tanrı Temandan,<br>Kutsal Tanrı Paran Dağından geldi. --iSela<br>Görkemi kapladı gökleri,<br>Ona sunulan övgüler dünyayı doldurdu. sanılıyor.</p> 
 <p><a name="an_3:4">3:4</a> Güneş gibi parıldıyor,<br>Elleri ışık saçıyor.<br>Gücünün gizi ellerinde.</p> 
 <p><a name="an_3:5">3:5</a> Yayılıyor salgın hastalıklar önüsıra,<br>Ardısıra da ölümcül hastalıklar.</p> 
 <p><a name="an_3:6">3:6</a> Duruşuyla dünyayı sarstı,<br>Titretti ulusları bakışıyla,<br>Yaşlı dağlar darmadağın oldu,<br>Dünya kurulalı beri var olan tepeler Ona baş eğdi.<br>Tanrının yolları değişmezdir.</p> 
 <p><a name="an_3:7">3:7</a> Kuşan çadırlarını çaresizlik içinde gördüm,<br>Midyan konutları korkudan titriyordu.</p> 
 <p><a name="an_3:8">3:8</a> Ya RAB, nehirlere mi öfkelendin?<br>Gazabın ırmaklara mı?<br>Yoksa denize mi kızdın da,<br>Atlarına, yenilmez savaş arabalarına bindin?</p> 
 <p><a name="an_3:9">3:9</a> Gerdin yayını,<br>Okların içtiğin antlardır. --iSela<br>Yeryüzünü akarsularla yardın.</p> 
 <p><a name="an_3:10">3:10</a> Sarsıldı dağlar seni görünce,<br>Seller her yanı süpürüp geçti.<br>Engin denizler gürledi, dalgalar yükseldi.</p> 
 <p><a name="an_3:11">3:11</a> Uçuşan oklarının pırıltısından,<br>Parlayan mızrağının ışıltısından,<br>Yerlerinde durakaldı güneş ve ay.</p> 
 <p><a name="an_3:12">3:12</a> Gazap içinde ilerledin yeryüzünde,<br>Ulusları öfkeyle çiğneyip ezdin.</p> 
 <p><a name="an_3:13">3:13</a> Kendi halkını, seçtiğin ulusu kurtarmaya geldin.<br>Kötü soyun başını ezdin,<br>Soydun onu tepeden tırnağa. --iSela</p> 
 <p><a name="an_3:14">3:14</a> Başını kendi mızrağıyla deldin.<br>Askerleri fırtına gibi gelmişti bizi dağıtmaya,<br>Saklanan düşkünleri yok etmiş gibi seviniyorlardı.</p> 
 <p><a name="an_3:15">3:15</a> Sense atlarınla çiğneyip geçtin büyük denizleri,<br>Sularını köpürterek...</p> 
 <p><a name="an_3:16">3:16</a> Sesini duyunca yüreğim hopladı,<br>Seğirdi dudaklarım,<br>Kemiklerim eridi sanki,<br>Çözüldü dizlerimin bağı.<br>Ama bize saldıran halkın felakete uğrayacağı günü<br>Sabırla bekleyeceğim.</p> 
 <p><a name="an_3:17">3:17</a> Tomurcuklanmasa incir ağaçları,<br>Asmalar üzüm vermese,<br>Boşa gitse de zeytine verilen emek,<br>Tarlalar ürün vermese de,<br>Boşalsa da davar ağılları,<br>Sığır kalmasa da ahırlarda,</p> 
 <p><a name="an_3:18">3:18</a> Ben yine RAB sayesinde sevineceğim,<br>Kurtuluşumun Tanrısı sayesinde sevinçten coşacağım.</p> 
 <p><a name="an_3:19">3:19</a> Egemen RAB gücümdür benim.<br>Ayaklarıma geyik ayağının çevikliğini verir.<br>Aşırtır beni yükseklerden. --iMüzik şefi için: Telli sazlar eşliğinde söylenecek.--r</p> 
 <p></p><hr>
 <center>
 <a href="zep.htm">Next: Zephaniah</a></center>
 </body>