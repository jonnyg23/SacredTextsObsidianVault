<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="jo1.htm">Previous</a> 
 <a href="jo3.htm">Next</a> 
 </center>
 <hr>
  <h3 align="center">Croatian Bible: 2 John</h3> 
 <p><a name="an_1:1">1:1</a> Starješina izabranoj Gospođi i djeci njezinoj koju ja ljubim  u Istini - a ne samo ja nego i svi koji upoznaše Istinu - </p> 
 <p><a name="an_1:2">1:2</a> radi  Istine koja ostaje u nama i bit će s nama dovijeka.</p> 
 <p><a name="an_1:3">1:3</a> Bila s nama milost, milosrđe i mir od Boga Oca i od Sina  Očeva Isusa Krista u istini i ljubavi!</p> 
 <p><a name="an_1:4">1:4</a> Obradovah se veoma što sam među tvojom djecom našao takve  koji hode u istini, kao što primismo zapovijed od Oca.</p> 
 <p><a name="an_1:5">1:5</a> I sada te molim, Gospođo, ne kao da ti novu zapovijed  pišem, nego onu koju smo imali od početka: da ljubimo jedni druge.</p> 
 <p><a name="an_1:6">1:6</a> A ovo je ta ljubav: da živimo po zapovijedima njegovim.  To je zapovijed, kao što čuste od početka, da u njoj živite.</p> 
 <p><a name="an_1:7">1:7</a> Jer iziđoše na svijet mnogi zavodnici koji ne ispovijedaju  Isusa Krista koji dolazi u tijelu. To je zavodnik i Antikrist. </p> 
 <p><a name="an_1:8">1:8</a> Čuvajte se da ne izgubite što ste stekli, nego da primite  potpunu plaću. </p> 
 <p><a name="an_1:9">1:9</a> Tko god pretjera i ne ostane u nauku Kristovu, nema Boga. Tko ostaje u nauku, ima i Oca i Sina. </p> 
 <p><a name="an_1:10">1:10</a> Ako tko  dolazi k vama i ne donosi tog nauka, ne primajte ga u kuću i  ne pozdravljajte ga. </p> 
 <p><a name="an_1:11">1:11</a> Jer tko ga pozdravlja, sudjeluje u njegovim  zlim djelima.</p> 
 <p><a name="an_1:12">1:12</a> Mnogo bih vam imao pisati, ali ne htjedoh na papiru i  crnilom, nego se nadam da ću doći k vama i iz usta u usta govoriti  da radost vaša bude potpuna.</p> 
 <p><a name="an_1:13">1:13</a> Pozdravljaju te djeca tvoje izabrane sestre.</p> 
 <p></p><hr>
 <center>
 <a href="jo3.htm">Next: 3 John</a></center>
 </body>