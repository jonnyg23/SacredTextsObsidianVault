<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="act.htm">Previous</a> 
 <a href="co1.htm">Next</a> 
 </center>
 <hr>
  <h3 align="center">Croatian Bible: Romans</h3> 
 <p><a name="an_1:1">1:1</a> Pavao,  sluga Krista Isusa, pozvan za apostola, odlučen za evanđelje Božje -</p> 
 <p><a name="an_1:2">1:2</a> koje Bog unaprijed obećavaše po svojim prorocima u Pismima svetim</p> 
 <p><a name="an_1:3">1:3</a> o Sinu svome, potomku Davidovu po tijelu,</p> 
 <p><a name="an_1:4">1:4</a> postavljenu Sinom Božjim, u snazi, po Duhu posvetitelju uskrsnućem od mrtvih, o Isusu Kristu, Gospodinu našemu,</p> 
 <p><a name="an_1:5">1:5</a> po komu primismo milost i apostolstvo da na slavu imena njegova k poslušnosti vjere privodimo sve pogane</p> 
 <p><a name="an_1:6">1:6</a> među kojima ste i vi pozvanici Isusa Krista:</p> 
 <p><a name="an_1:7">1:7</a> svima u Rimu, miljenicima Božjim, pozvanicima, svetima. Milost vam i mir od Boga, Oca našega, i Gospodina Isusa Krista.</p> 
 <p><a name="an_1:8">1:8</a> Ponajprije zahvaljujem Bogu mojemu po Isusu Kristu za  sve vas: što se vaša vjera navješćuje po svem svijetu. </p> 
 <p><a name="an_1:9">1:9</a> Doista, svjedok mi je Bog - komu duhom svojim služim u evanđelju Sina  njegova - da vas se </p> 
 <p><a name="an_1:10">1:10</a> u svojim molitvama neprekidno spominjem  i uvijek molim ne bi li mi se već jednom s voljom Božjom nekako  posrećilo doći k vama. </p> 
 <p><a name="an_1:11">1:11</a> Jer čeznem vidjeti vas da vam predam  nešto dara duhovnoga te se ojačate, zapravo - </p> 
 <p><a name="an_1:12">1:12</a> da se zajedno  s vama ohrabrim zajedničkom vjerom, vašom i mojom. </p> 
 <p><a name="an_1:13">1:13</a> A ne bih  htio, braćo, da ne znate: često sam bio nakanio doći k vama -  i sve dosad bio spriječen - da i među vama uberem koji plod kao  i među drugim narodima. </p> 
 <p><a name="an_1:14">1:14</a> Dužnik sam Grcima i barbarima, mudracima  i neznalicama. </p> 
 <p><a name="an_1:15">1:15</a> Odatle moja nakana da i vama u Rimu navijestim  evanđelje. </p> 
 <p><a name="an_1:16">1:16</a> Ne stidim se, uistinu, evanđelja: ono je snaga Božja  na spasenje svakomu tko vjeruje - Židovu najprije, pa Grku. </p> 
 <p><a name="an_1:17">1:17</a> Jer  pravednost se Božja od vjere k vjeri u njemu otkriva kao što  je pisano: Pravednik će od vjere živjeti.</p> 
 <p><a name="an_1:18">1:18</a> Otkriva se doista s neba gnjev Božji na svaku bezbožnost  i nepravednost ljudi koji istinu sputavaju nepravednošću. </p> 
 <p><a name="an_1:19">1:19</a> Jer  što se o Bogu može spoznati, očito im je: Bog im očitova. </p> 
 <p><a name="an_1:20">1:20</a> Uistinu, ono nevidljivo njegovo, vječna njegova moć i božanstvo, onamo  od stvaranja svijeta, umom se po djelima razabire tako da nemaju  isprike. </p> 
 <p><a name="an_1:21">1:21</a> Jer premda upoznaše Boga, ne iskazaše mu kao Bogu  ni slavu ni zahvalnost, nego ishlapiše u mozganjima svojim te  se pomrači bezumno srce njihovo. </p> 
 <p><a name="an_1:22">1:22</a> Gradeći se mudrima, poludješe  i </p> 
 <p><a name="an_1:23">1:23</a> zamijeniše slavu neraspadljivog Boga likom,  obličjem raspadljiva čovjeka, i ptica, i četveronožaca, i gmazova.</p> 
 <p><a name="an_1:24">1:24</a> Zato ih je Bog po pohotama srdaca njihovih predao nečistoći  te sami obeščašćuju svoja tijela, </p> 
 <p><a name="an_1:25">1:25</a> oni što su Istinu - Boga  zamijenili lažju, častili i štovali stvorenje umjesto Stvoritelja, koji je blagoslovljen u vjekove. Amen.</p> 
 <p><a name="an_1:26">1:26</a> Stoga ih je Bog predao sramotnim strastima: njihove žene  zamijeniše naravno općenje protunaravnim, </p> 
 <p><a name="an_1:27">1:27</a> a tako su i muškarci  napustili naravno općenje sa ženom i raspalili se pohotom jedni  za drugima te muškarci s muškarcima sramotno čine i sami na sebi  primaju zasluženu plaću svoga zastranjenja.</p> 
 <p><a name="an_1:28">1:28</a> I kako nisu smatrali vrijednim držati se spoznaje Boga, predade ih Bog nevaljanu umu te čine što ne dolikuje, </p> 
 <p><a name="an_1:29">1:29</a> puni  svake nepravde, pakosti, lakomosti, zloće; puni zavisti, ubojstva, svađe, prijevare, zlonamjernosti; došaptavači, </p> 
 <p><a name="an_1:30">1:30</a> klevetnici, mrzitelji Boga, drznici, oholice, preuzetnici, izmišljači zala, roditeljima neposlušni, </p> 
 <p><a name="an_1:31">1:31</a> nerazumni, nevjerni, bešćutni, nemilosrdni. </p> 
 <p><a name="an_1:32">1:32</a> Znaju za odredbu Božju - da smrt zaslužuju koji takvo što  čine - a oni ne samo da to čine nego i povlađuju onima koji čine.</p> 
 <p><a name="an_2:1">2:1</a> Zato nemaš isprike, čovječe koji sudiš, tko god ti bio. Jer  time što drugoga sudiš, sebe osuđuješ: ta to isto činiš ti što  sudiš. </p> 
 <p><a name="an_2:2">2:2</a> Znamo pak: Bog po istini sudi one koji takvo što čine. </p> 
 <p><a name="an_2:3">2:3</a> Misliš li da ćeš izbjeći sudu Božjemu, ti čovječe što sudiš  one koji takvo što čine, a sam to isto činiš? </p> 
 <p><a name="an_2:4">2:4</a> Ili prezireš  bogatstvo dobrote, strpljivosti i velikodušnosti njegove ne shvaćajući  da te dobrota Božja k obraćenju privodi? </p> 
 <p><a name="an_2:5">2:5</a> Tvrdokornošću svojom  i srcem koje neće obraćenja zgrćeš na se gnjev za Dan gnjeva  i objavljenja pravedna suda Boga </p> 
 <p><a name="an_2:6">2:6</a> koji će uzvratiti svakom  po djelima: </p> 
 <p><a name="an_2:7">2:7</a> onima koji postojanošću u dobrim djelima ištu  slavu, čast i neraspadljivost - život vječni; </p> 
 <p><a name="an_2:8">2:8</a> buntovnicima  pak i nepokornima istini, a pokornima nepravdi - gnjev i srdžba! </p> 
 <p><a name="an_2:9">2:9</a> Nevolja i tjeskoba na svaku dušu čovječju koja čini zlo, na  Židova najprije, pa na Grka; </p> 
 <p><a name="an_2:10">2:10</a> a slava, čast i mir svakomu  koji čini dobro, Židovu najprije, pa Grku! </p> 
 <p><a name="an_2:11">2:11</a> Ta u Boga nema  pristranosti. </p> 
 <p><a name="an_2:12">2:12</a> Uistinu koji bez Zakona sagriješiše, bez Zakona će i  propasti; i koji pod Zakonom sagriješiše, po Zakonu će biti suđeni. </p> 
 <p><a name="an_2:13">2:13</a> Ne, pred Bogom nisu pravedni slušatelji Zakona, nego - izvršitelji  će Zakona biti opravdani. </p> 
 <p><a name="an_2:14">2:14</a> Ta kad se god pogani, koji nemaju  Zakona, po naravi drže Zakona, i nemajući Zakona, oni su sami  sebi Zakon: </p> 
 <p><a name="an_2:15">2:15</a> pokazuju da je ono što Zakon nalaže upisano u  srcima njihovim. O tom svjedoči i njihova savjest, a i prosuđivanja  kojima se među sobom optužuju ili brane. </p> 
 <p><a name="an_2:16">2:16</a> To će se očitovati  na Dan u koji će, po mojem evanđelju, Bog po Isusu Kristu suditi  ono što je skriveno u ljudima.</p> 
 <p><a name="an_2:17">2:17</a> Ako pak ti koji se Židovom nazivaš, koji mirno počivaš  na Zakonu i dičiš se Bogom, </p> 
 <p><a name="an_2:18">2:18</a> koji poznaješ Volju i iz Zakona  poučen razlučuješ što je bolje </p> 
 <p><a name="an_2:19">2:19</a> te si uvjeren da si vođa slijepih, svjetlo onih u tami, </p> 
 <p><a name="an_2:20">2:20</a> odgojitelj nerazumnih, učitelj nejačadi  jer u Zakonu imaš oličenje znanja i istine; </p> 
 <p><a name="an_2:21">2:21</a> ti, dakle, koji  drugoga učiš, sam sebe ne učiš! Ti koji propovijedaš da se ne  krade, kradeš! </p> 
 <p><a name="an_2:22">2:22</a> Ti koji zabranjuješ preljub, preljub počinjaš!  Ti komu su odvratni kumiri, pljačkaš hramove! </p> 
 <p><a name="an_2:23">2:23</a> Ti koji se  Zakonom dičiš, kršenjem toga Zakona Boga obeščašćuješ! </p> 
 <p><a name="an_2:24">2:24</a> Doista, kako je pisano, ime se Božje zbog vas huli među narodima.</p> 
 <p><a name="an_2:25">2:25</a> Da, obrezanje koristi ako vršiš Zakon; ako pak kršiš  Zakon, obrezanje tvoje postalo je neobrezanje. </p> 
 <p><a name="an_2:26">2:26</a> Ako dakle  neobrezani opslužuje propise Zakona, neće li se njegovo neobrezanje  smatrati obrezanjem? </p> 
 <p><a name="an_2:27">2:27</a> I onaj koji je podrijetlom neobrezanik, a ispunja Zakon, sudit će tebi koji si, uza sve slovo i obrezanje, prijestupnik Zakona. </p> 
 <p><a name="an_2:28">2:28</a> Ta nije Židov tko je Židov naizvana  i nije obrezanje ono izvana, </p> 
 <p><a name="an_2:29">2:29</a> na tijelu, nego pravi je Židov  u nutrini i pravo je obrezanje u srcu, po duhu, ne po slovu.  Pohvala mu nije od ljudi, nego od Boga.</p> 
 <p><a name="an_3:1">3:1</a> Koja je dakle prednost Židova? Ili kakva korist od obrezanja? </p> 
 <p><a name="an_3:2">3:2</a> Velika u svakom pogledu. Ponajprije: povjerena su im obećanja  Božja. </p> 
 <p><a name="an_3:3">3:3</a> Da, a što ako su se neki iznevjerili? Neće li njihova  nevjernost obeskrijepiti vjernost Božju? </p> 
 <p><a name="an_3:4">3:4</a> Nipošto! Nego neka  Bog bude istinit, a svaki čovjek lažac, kao što je pisano: Da pravedan budeš po obećanjima svojim i pobijediš kada te sudili budu.</p> 
 <p><a name="an_3:5">3:5</a> Ako pak naša nepravednost ističe Božju pravednost, što  ćemo na to reći? Nije li onda - po ljudsku govorim - nepravedan  Bog koji daje maha gnjevu? </p> 
 <p><a name="an_3:6">3:6</a> Nipošto! Ta kako će inače Bog suditi  svijet? </p> 
 <p><a name="an_3:7">3:7</a> Ako je, doista, istina Božja po mojoj lažljivosti  obilno zasjala njemu na slavu, zašto da ja još budem suđen kao  grešnik? </p> 
 <p><a name="an_3:8">3:8</a> I zar da ne "činimo zlo da dođe dobro", kako nas  kleveću i kako neki kažu da govorimo? Sud ih pravedni čeka!</p> 
 <p><a name="an_3:9">3:9</a> Što dakle? Imamo li prednost? Ne baš! Jer upravo optužismo  sve, i Židove i Grke, da su pod grijehom, </p> 
 <p><a name="an_3:10">3:10</a> kao što je pisano: Nema pravedna ni jednoga, </p> 
 <p><a name="an_3:11">3:11</a> nema razumna, nema ga tko bi Boga tražio. </p> 
 <p><a name="an_3:12">3:12</a> Svi skrenuše, svi se zajedno pokvariše, nitko da čini dobro - nijednoga nema. </p> 
 <p><a name="an_3:13">3:13</a> Grob otvoren grlo je njihovo, jezikom lažno laskaju, pod usnama im je otrov ljutičin, </p> 
 <p><a name="an_3:14">3:14</a> usta im puna kletve i grkosti; </p> 
 <p><a name="an_3:15">3:15</a> noge im hitre da krv proliju, </p> 
 <p><a name="an_3:16">3:16</a> razvaline i nevolja na njinim su putima, </p> 
 <p><a name="an_3:17">3:17</a> put mira oni ne poznaju, </p> 
 <p><a name="an_3:18">3:18</a> straha Božjega nemaju pred očima.</p> 
 <p><a name="an_3:19">3:19</a> A znamo: što god Zakon veli, govori onima pod Zakonom, da svaka usta umuknu i sav svijet bude krivac pred Bogom. </p> 
 <p><a name="an_3:20">3:20</a> Zato  se po djelima Zakona nitko neće opravdati pred njim. Uistinu, po Zakonu - samo spoznaja grijeha!</p> 
 <p><a name="an_3:21">3:21</a> Sada se pak izvan Zakona očitovala pravednost Božja,  posvjedočena Zakonom i Prorocima, </p> 
 <p><a name="an_3:22">3:22</a> pravednost Božja po vjeri  Isusa Krista, prema svima koji vjeruju. Ne, nema razlike! </p> 
 <p><a name="an_3:23">3:23</a> Svi  su zaista sagriješili i potrebna im je slava Božja; </p> 
 <p><a name="an_3:24">3:24</a> opravdani  su besplatno, njegovom milošću po otkupljenju u Kristu Isusu. </p> 
 <p><a name="an_3:25">3:25</a> Njega je Bog izložio da krvlju svojom bude Pomirilište po  vjeri. Htio je tako očitovati svoju pravednost kojom je u svojoj  božanskoj strpljivosti propuštao dotadašnje grijehe; </p> 
 <p><a name="an_3:26">3:26</a> htio  je očitovati svoju pravednost u sadašnje vrijeme - da bude pravedan  i da opravdava onoga koji je od vjere Isusove.</p> 
 <p><a name="an_3:27">3:27</a> Gdje je dakle hvastanje? Isključeno je. Po kojem zakonu?  Po zakonu djela? Ne, nego po zakonu vjere. </p> 
 <p><a name="an_3:28">3:28</a> Smatramo zaista  da se čovjek opravdava vjerom bez djela Zakona. </p> 
 <p><a name="an_3:29">3:29</a> Ili je Bog  samo Bog Židova? Nije li i pogana? Da, i pogana. </p> 
 <p><a name="an_3:30">3:30</a> Jer jedan  je Bog: on će opravdati obrezane zbog vjere i neobrezane po vjeri. </p> 
 <p><a name="an_3:31">3:31</a> Obeskrepljujemo li dakle Zakon po vjeri? Nipošto! Naprotiv, Zakon utvrđujemo.</p> 
 <p><a name="an_4:1">4:1</a> Što ćemo dakle reći? Što je Abraham, otac naš, našao po tijelu? </p> 
 <p><a name="an_4:2">4:2</a> Doista, ako je Abraham po djelima opravdan, ima se čime dičiti  - ali ne pred Bogom. </p> 
 <p><a name="an_4:3">4:3</a> Ta što veli Pismo? Povjerova Abraham  Bogu i uračuna mu se u pravednost. </p> 
 <p><a name="an_4:4">4:4</a> Onomu tko radi ne računa  se plaća kao milost, nego kao dug. </p> 
 <p><a name="an_4:5">4:5</a> Onomu tko ne radi, a vjeruje  u Onoga koji opravdava bezbožnika, vjera se uračunava u pravednost,</p> 
 <p><a name="an_4:6">4:6</a> kao što i David blaženim proglašuje čovjeka kojemu Bog uračunava  pravednost bez djela: </p> 
 <p><a name="an_4:7">4:7</a> Blaženi oni kojima je zločin otpušten, kojima je grijeh pokriven! </p> 
 <p><a name="an_4:8">4:8</a> Blago čovjeku komu Gospodin ne ubraja krivnju.</p> 
 <p><a name="an_4:9">4:9</a> Ide li dakle ovo blaženstvo samo obrezane ili i neobrezane?  Ta velimo: Vjera se Abrahamu uračuna u pravednost. </p> 
 <p><a name="an_4:10">4:10</a> A  kako mu se uračuna? Već obrezanu ili još neobrezanu? Ne obrezanu, nego neobrezanu! </p> 
 <p><a name="an_4:11">4:11</a> I znak obrezanja primi kao pečat pravednosti  koju je po vjeri zadobio još neobrezan, da bude ocem svih vjernika:  neobrezanih - te im se uračuna pravednost - </p> 
 <p><a name="an_4:12">4:12</a> i ocem obrezanih, ne onih koji su samo obrezani, nego onih koji uz to idu stopama  vjere još neobrezana oca našeg Abrahama.</p> 
 <p><a name="an_4:13">4:13</a> Doista, obećanje da će biti baštinik svijeta nije Abrahamu  ili njegovu potomstvu dano na temelju nekog zakona, nego na temelju  pravednosti vjere. </p> 
 <p><a name="an_4:14">4:14</a> Jer ako su baštinici oni iz Zakona, prazna  je vjera, jalovo obećanje. </p> 
 <p><a name="an_4:15">4:15</a> Ta Zakon rađa gnjev; gdje pak  nema Zakona, nema ni prekršaja. </p> 
 <p><a name="an_4:16">4:16</a> Zato - zbog vjere da bude  po milosti to obećanje zajamčeno svemu potomstvu, ne potomstvu  samo po Zakonu, nego i po vjeri Abrahama, koji je otac svih nas  - </p> 
 <p><a name="an_4:17">4:17</a> kao što je pisano: Ocem mnoštva naroda ja te postavljam  - pred Onim komu povjerova, pred Bogom koji oživljuje mrtve i  zove da bude ono što nije.</p> 
 <p><a name="an_4:18">4:18</a> U nadi protiv svake nade povjerova Abraham da postane  ocem naroda mnogih po onom što je rečeno: Toliko će  biti tvoje potomstvo. </p> 
 <p><a name="an_4:19">4:19</a> Nepokolebljivom vjerom promotri  on tijelo svoje već obamrlo - bilo mu je blizu sto godina - i  obamrlost krila Sarina. </p> 
 <p><a name="an_4:20">4:20</a> Ali pred Božjim obećanjem nije nevjeran  dvoumio, nego se vjerom ojačao davši slavu Bogu, </p> 
 <p><a name="an_4:21">4:21</a> posve uvjeren  da on može učiniti što je obećao. </p> 
 <p><a name="an_4:22">4:22</a> Zato mu se i uračuna  u pravednost.</p> 
 <p><a name="an_4:23">4:23</a> Ali nije samo za nj napisano: Uračuna mu se, </p> 
 <p><a name="an_4:24">4:24</a> nego  i za nas kojima se ima uračunati, nama što vjerujemo u Onoga  koji od mrtvih uskrisi Isusa, Gospodina našega, </p> 
 <p><a name="an_4:25">4:25</a> koji je predan  za opačine naše i uskrišen radi našeg opravdanja.</p> 
 <p><a name="an_5:1">5:1</a> Opravdani dakle vjerom, u miru smo s Bogom po Gospodinu našem  Isusu Kristu. </p> 
 <p><a name="an_5:2">5:2</a> Po njemu imamo u vjeri i pristup u ovu milost  u kojoj stojimo i dičimo se nadom slave Božje. </p> 
 <p><a name="an_5:3">5:3</a> I ne samo to!  Mi se dičimo i u nevoljama jer znamo: nevolja rađa postojanošću,</p> 
 <p><a name="an_5:4">5:4</a> postojanost prokušanošću, prokušanost nadom. </p> 
 <p><a name="an_5:5">5:5</a> Nada pak  ne postiđuje. Ta ljubav je Božja razlivena u srcima našim po  Duhu Svetom koji nam je dan! </p> 
 <p><a name="an_5:6">5:6</a> Doista, dok mi još bijasmo nemoćni, Krist je, već u to vrijeme, za nas bezbožnike umro. </p> 
 <p><a name="an_5:7">5:7</a> Zbilja, jedva bi tko za pravedna umro; možda bi se za dobra tko i odvažio  umrijeti. </p> 
 <p><a name="an_5:8">5:8</a> A Bog pokaza ljubav svoju prema nama ovako: dok  još bijasmo grešnici, Krist za nas umrije. </p> 
 <p><a name="an_5:9">5:9</a> Koliko li ćemo  se više sada, pošto smo opravdani krvlju njegovom, spasiti po  njemu od srdžbe? </p> 
 <p><a name="an_5:10">5:10</a> Doista, ako se s Bogom pomirismo po smrti  Sina njegova dok još bijasmo neprijatelji, mnogo ćemo se više, pomireni, spasiti životom njegovim. </p> 
 <p><a name="an_5:11">5:11</a> I ne samo to! Dičimo  se u Bogu po Gospodinu našemu Isusu Kristu po kojem zadobismo  pomirenje. </p> 
 <p><a name="an_5:12">5:12</a> Zbog toga, kao što po jednom Čovjeku uđe u svijet  grijeh i po grijehu smrt, i time što svi sagriješiše, na sve ljude prijeđe smrt... </p> 
 <p><a name="an_5:13">5:13</a> Doista, do Zakona bilo je grijeha  u svijetu, ali se grijeh ne ubraja kad nema zakona. </p> 
 <p><a name="an_5:14">5:14</a> Da, ali  smrt je od Adama do Mojsija doista kraljevala i nad onima koji  ne sagriješiše prekršajem sličnim kao Adam, koji je pralik Onoga  koji ima doći.</p> 
 <p><a name="an_5:15">5:15</a> Ali s darom nije kao s grijehom. Jer ako su grijehom  jednoga mnogi umrli, mnogo se obilatije na sve razlila milost  Božja, milost darovana u jednom čovjeku, Isusu Kristu. </p> 
 <p><a name="an_5:16">5:16</a> I  dar - to nije kao kad je ono jedan sagriješio: jer presuda nakon  jednoga grijeha posta osudom, a dar nakon mnogih grijeha - opravdanjem. </p> 
 <p><a name="an_5:17">5:17</a> Uistinu, ako grijehom jednoga smrt zakraljeva - po jednome, mnogo će više oni koji primaju izobilje milosti i dara pravednosti  kraljevati u životu - po Jednome, Isusu Kristu.</p> 
 <p><a name="an_5:18">5:18</a> Dakle, grijeh jednoga - svim ljudima na osudu, tako i  pravednost Jednoga - svim ljudima na opravdanje, na život! </p> 
 <p><a name="an_5:19">5:19</a> Doista, kao što su neposluhom jednoga čovjeka mnogi postali grešnici  tako će i posluhom Jednoga mnogi postati pravednici.</p> 
 <p><a name="an_5:20">5:20</a> A zakon nadođe da se umnoži grijeh. Ali gdje se umnožio  grijeh, nadmoćno izobilova milost: </p> 
 <p><a name="an_5:21">5:21</a> kao što grijeh zakraljeva  smrću, da tako i milost kraljuje pravednošću za život vječni  po Isusu Kristu Gospodinu našemu.</p> 
 <p><a name="an_6:1">6:1</a> Što ćemo dakle reći? Da ostanemo u grijehu da milost izobiluje? </p> 
 <p><a name="an_6:2">6:2</a> Nipošto! Jednom umrli grijehu, kako da još živimo u njemu? </p> 
 <p><a name="an_6:3">6:3</a> Ili zar ne znate: koji smo god kršteni u Krista Isusa, u smrt  smo njegovu kršteni. </p> 
 <p><a name="an_6:4">6:4</a> Krštenjem smo dakle zajedno s njime ukopani  u smrt da kao što Krist slavom Očevom bi uskrišen od mrtvih,  i mi tako hodimo u novosti života.</p> 
 <p><a name="an_6:5">6:5</a> Ako smo doista s njime srasli po sličnosti smrti njegovoj, očito ćemo srasti i po sličnosti njegovu uskrsnuću. </p> 
 <p><a name="an_6:6">6:6</a> Ovo znamo:  naš je stari čovjek zajedno s njim raspet da onemoća ovo grešno  tijelo te više ne robujemo grijehu. </p> 
 <p><a name="an_6:7">6:7</a> Ta tko umre, opravdan  je od grijeha.</p> 
 <p><a name="an_6:8">6:8</a> Pa ako umrijesmo s Kristom, vjerujemo da ćemo i živjeti  zajedno s njime. </p> 
 <p><a name="an_6:9">6:9</a> Znamo doista: Krist uskrišen od mrtvih, više  ne umire, smrt njime više ne gospoduje. </p> 
 <p><a name="an_6:10">6:10</a> Što umrije, umrije  grijehu jednom zauvijek; a što živi, živi Bogu. </p> 
 <p><a name="an_6:11">6:11</a> Tako i vi:  smatrajte sebe mrtvima grijehu, a živima Bogu u Kristu Isusu!</p> 
 <p><a name="an_6:12">6:12</a> Neka dakle ne kraljuje grijeh u vašem smrtnom tijelu  da slušate njegove požude; </p> 
 <p><a name="an_6:13">6:13</a> i ne predajite grijehu udova svojih  za oružje nepravde, nego sebe, od mrtvih oživjele, predajte Bogu  i udove svoje dajte Bogu za oružje pravednosti. </p> 
 <p><a name="an_6:14">6:14</a> Valjda grijeh  neće vama gospodovati! Ta niste pod Zakonom nego pod milošću!</p> 
 <p><a name="an_6:15">6:15</a> Što dakle? Da griješimo jer nismo pod Zakonom nego pod  milošću? Nipošto! </p> 
 <p><a name="an_6:16">6:16</a> Ne znate li: ako se komu predate za robove, na poslušnost, robovi ste onoga koga slušate: bilo grijeha -  na smrt, bilo poslušnosti - na pravednost. </p> 
 <p><a name="an_6:17">6:17</a> Bijaste robovi  grijeha, ali ste, hvala Bogu, od srca poslušali ono pravilo nauka  kojemu ste povjereni; </p> 
 <p><a name="an_6:18">6:18</a> da, oslobođeni grijeha, postadoste  sluge pravednosti. </p> 
 <p><a name="an_6:19">6:19</a> Po ljudsku govorim zbog vaše ljudske slabosti:  kao što nekoć predadoste udove svoje za robove nečistoći i bezakonju  - do bezakonja, tako sada predajte udove svoje za robove pravednosti  - do posvećenja. </p> 
 <p><a name="an_6:20">6:20</a> Uistinu, kad bijaste robovi grijeha, "slobodni"  bijaste od pravednosti. </p> 
 <p><a name="an_6:21">6:21</a> Pa kakav ste plod onda imali? Onoga  se sada stidite jer svršetak je tomu - smrt. </p> 
 <p><a name="an_6:22">6:22</a> Sada pak pošto  ste oslobođeni grijeha i postali sluge Božje, imate plod svoj  za posvećenje, a svršetak - život vječni. </p> 
 <p><a name="an_6:23">6:23</a> Jer plaća je grijeha  smrt, a dar Božji jest život vječni u Kristu Isusu, Gospodinu  našem. </p> 
 <p><a name="an_7:1">7:1</a> Ili zar ne znate, braćo - poznavaocima zakona govorim - da  zakon gospodari čovjekom samo za vrijeme njegova života. </p> 
 <p><a name="an_7:2">7:2</a> Doista, udana je žena vezana zakonom dok joj muž živi; umre li joj muž, riješena je zakona o mužu. </p> 
 <p><a name="an_7:3">7:3</a> Dakle: dok joj muž živi, zvat  će se, očito, preljubnicom pođe li za drugoga. Ako li joj pak  muž umre, slobodna je od zakona te nije preljubnica pođe li za  drugoga. </p> 
 <p><a name="an_7:4">7:4</a> Tako, braćo moja, i vi po tijelu Kristovu umrijeste Zakonu  da pripadnete drugomu, Onomu koji je od mrtvih uskrišen, te plodove  donosimo Bogu. </p> 
 <p><a name="an_7:5">7:5</a> Doista, dok bijasmo u tijelu, grešne su strasti, Zakonom izazvane, djelovale u našim udovima te smrti donosile  plodove; </p> 
 <p><a name="an_7:6">7:6</a> sada pak umrijevši onomu što nas je sputavalo, riješeni  smo Zakona te služimo u novosti Duha, a ne u stareži slova.</p> 
 <p><a name="an_7:7">7:7</a> Što ćemo dakle reći? Je li Zakon grijeh? Nipošto! Nego:  grijeha ne spoznah doli po Zakonu jer za požudu ne bih znao da  Zakon nije govorio: Ne poželi! </p> 
 <p><a name="an_7:8">7:8</a> A grijeh je, uhvativši  priliku, po zapovijedi u meni prouzročio svakovrsnu požudu. Ta  bez zakona grijeh je mrtav. </p> 
 <p><a name="an_7:9">7:9</a> Da, ja sam nekoć živio bez zakona.  Ali kad je došla zapovijed, grijeh oživje. </p> 
 <p><a name="an_7:10">7:10</a> Ja pak umrijeh  i ustanovi se: zapovijed dana za život bi mi na smrt. </p> 
 <p><a name="an_7:11">7:11</a> Doista  grijeh, uhvativši priliku, zapovijeđu me zavede, njome me i ubi. </p> 
 <p><a name="an_7:12">7:12</a> Tako: Zakon je svet, i zapovijed je sveta, i pravedna, i  dobra. </p> 
 <p><a name="an_7:13">7:13</a> Pa zar se to dobro meni u smrt prometnu? Nipošto! Nego:  grijeh, da se grijehom očituje, po tom dobru uzrokuje mi smrt  - da grijeh po zapovijedi postane najvećim grešnikom.</p> 
 <p><a name="an_7:14">7:14</a> Zakon je, znamo, duhovan; ja sam pak tjelesan, prodan  pod grijeh. </p> 
 <p><a name="an_7:15">7:15</a> Zbilja ne razumijem što radim: ta ne činim ono  što bih htio, nego što mrzim - to činim. </p> 
 <p><a name="an_7:16">7:16</a> Ako li pak činim  što ne bih htio, slažem se sa Zakonom, priznajem da je dobar. </p> 
 <p><a name="an_7:17">7:17</a> Onda to ne činim više ja, nego grijeh koji prebiva u meni. </p> 
 <p><a name="an_7:18">7:18</a> Doista znam da dobro ne prebiva u meni, to jest u mojem tijelu.  Uistinu: htjeti mi ide, ali ne i činiti dobro. </p> 
 <p><a name="an_7:19">7:19</a> Ta ne činim  dobro koje bih htio, nego zlo koje ne bih htio - to činim. </p> 
 <p><a name="an_7:20">7:20</a> Ako  li pak činim ono što ne bih htio, nipošto to ne radim ja, nego  grijeh koji prebiva u meni.</p> 
 <p><a name="an_7:21">7:21</a> Nalazim dakle ovaj zakon: kad bih htio činiti dobro,  nameće mi se zlo. </p> 
 <p><a name="an_7:22">7:22</a> Po nutarnjem čovjeku s užitkom se slažem  sa Zakonom Božjim, </p> 
 <p><a name="an_7:23">7:23</a> ali opažam u svojim udovima drugi zakon  koji vojuje protiv zakona uma moga i zarobljuje me zakonom grijeha  koji je u mojim udovima.</p> 
 <p><a name="an_7:24">7:24</a> Jadan li sam ja čovjek! Tko će me istrgnuti iz ovoga tijela  smrtonosnoga? </p> 
 <p><a name="an_7:25">7:25</a> Hvala Bogu po Isusu Kristu Gospodinu našem! Ja, dakle, umom ja služim zakonu Božjemu, a tijelom zakonu grijeha.</p> 
 <p><a name="an_8:1">8:1</a> Nikakve dakle sada osude onima koji su u Kristu Isusu! </p> 
 <p><a name="an_8:2">8:2</a> Ta  zakon Duha života u Kristu Isusu oslobodi me zakona grijeha i  smrti. </p> 
 <p><a name="an_8:3">8:3</a> Uistinu, što je bilo nemoguće Zakonu, jer je zbog tijela  onemoćao, Bog je učinio: poslavši Sina svoga u obličju grešnoga  tijela i s obzirom na grijeh, osudi grijeh u tijelu </p> 
 <p><a name="an_8:4">8:4</a> da se  pravednost Zakona ispuni u nama koji ne živimo po tijelu nego  po Duhu.</p> 
 <p><a name="an_8:5">8:5</a> Da, oni koji žive po tijelu, teže za onim što je tjelesno;  a koji po Duhu, za onim što je Duhovo: </p> 
 <p><a name="an_8:6">8:6</a> težnja je tijela smrt, a težnja Duha život i mir. </p> 
 <p><a name="an_8:7">8:7</a> Jer težnja je tijela protivna  Bogu: zakonu se Božjemu ne podvrgava, a i ne može. </p> 
 <p><a name="an_8:8">8:8</a> Oni pak  koji su u tijelu, ne mogu se Bogu svidjeti. </p> 
 <p><a name="an_8:9">8:9</a> A vi niste u tijelu, nego u Duhu, ako Duh Božji prebiva u vama. A nema li tko Duha  Kristova, taj nije njegov. </p> 
 <p><a name="an_8:10">8:10</a> I ako je Krist u vama, tijelo  je doduše mrtvo zbog grijeha, ali Duh je život zbog pravednosti. </p> 
 <p><a name="an_8:11">8:11</a> Ako li Duh Onoga koji uskrisi Isusa od mrtvih prebiva u vama, Onaj koji uskrisi Krista od mrtvih oživit će i smrtna tijela  vaša po Duhu svome koji prebiva u vama.</p> 
 <p><a name="an_8:12">8:12</a> Dakle, braćo, dužnici smo, ali ne tijelu da po tijelu  živimo! </p> 
 <p><a name="an_8:13">8:13</a> Jer ako po tijelu živite, umrijeti vam je, ako li  pak Duhom usmrćujete tjelesna djela, živjet ćete.</p> 
 <p><a name="an_8:14">8:14</a> Svi koje vodi Duh Božji sinovi su Božji. </p> 
 <p><a name="an_8:15">8:15</a> Ta ne primiste  duh robovanja da se opet bojite, nego primiste Duha posinstva  u kojem kličemo: "Abba! Oče!" </p> 
 <p><a name="an_8:16">8:16</a> Sam Duh susvjedok je s našim  duhom da smo djeca Božja; </p> 
 <p><a name="an_8:17">8:17</a> ako pak djeca, onda i baštinici, baštinici Božji, a subaštinici Kristovi, kada doista s njime  zajedno trpimo, da se zajedno s njime i proslavimo.</p> 
 <p><a name="an_8:18">8:18</a> Smatram, uistinu: sve patnje sadašnjega vremena nisu  ništa prema budućoj slavi koja se ima očitovati u nama. </p> 
 <p><a name="an_8:19">8:19</a> Doista, stvorenje sa svom žudnjom iščekuje ovo objavljenje sinova Božjih: </p> 
 <p><a name="an_8:20">8:20</a> stvorenje je uistinu podvrgnuto ispraznosti - ne po svojoj  volji, nego zbog onoga koji ga podvrgnu - ali u nadi. </p> 
 <p><a name="an_8:21">8:21</a> Jer  i stvorenje će se osloboditi robovanja pokvarljivosti da sudjeluje  u slobodi i slavi djece Božje. </p> 
 <p><a name="an_8:22">8:22</a> Jer znamo: sve stvorenje zajedno  uzdiše i muči se u porođajnim bolima sve do sada. </p> 
 <p><a name="an_8:23">8:23</a> Ali ne  samo ono! I mi koji imamo prvine Duha, i mi u sebi uzdišemo iščekujući  posinstvo, otkupljenje svoga tijela. </p> 
 <p><a name="an_8:24">8:24</a> Ta u nadi smo spašeni!  Nada pak koja se vidi nije nada. Jer što tko gleda, kako da se  tomu i nada? </p> 
 <p><a name="an_8:25">8:25</a> Nadamo li se pak onomu čega ne gledamo, postojano  to iščekujemo.</p> 
 <p><a name="an_8:26">8:26</a> Tako i Duh potpomaže našu nemoć. Doista ne znamo što  da molimo kako valja, ali se sam Duh za nas zauzima neizrecivim  uzdasima. </p> 
 <p><a name="an_8:27">8:27</a> A Onaj koji proniče srca zna koja je želja Duha  - da se on po Božju zauzima za svete.</p> 
 <p><a name="an_8:28">8:28</a> Znamo pak da Bog u svemu na dobro surađuje s onima koji  ga ljube, s onima koji su odlukom njegovom pozvani. </p> 
 <p><a name="an_8:29">8:29</a> Jer koje  predvidje, te i predodredi da budu suobličeni slici Sina njegova  te da on bude prvorođenac među mnogom braćom. </p> 
 <p><a name="an_8:30">8:30</a> Koje pak predodredi, te i pozva; koje pozva, te i opravda; koje opravda, te i proslavi.</p> 
 <p><a name="an_8:31">8:31</a> Što ćemo dakle na to reći? Ako je Bog za nas, tko će  protiv nas? </p> 
 <p><a name="an_8:32">8:32</a> Ta on ni svojega Sina nije poštedio, nego ga  je za sve nas predao! Kako nam onda s njime neće sve darovati?</p> 
 <p><a name="an_8:33">8:33</a> Tko će optužiti izabranike Božje? Bog opravdava! </p> 
 <p><a name="an_8:34">8:34</a> Tko  će osuditi? Krist Isus umrije, štoviše i uskrsnu, on je i zdesna  Bogu - on se baš zauzima za nas! </p> 
 <p><a name="an_8:35">8:35</a> Tko će nas rastaviti od  ljubavi Kristove? Nevolja? Tjeskoba? Progonstvo? Glad? Golotinja?  Pogibao? Mač? </p> 
 <p><a name="an_8:36">8:36</a> Kao što je pisano: Poradi tebe ubijaju nas dan za danom i mi smo im ko ovce za klanje.</p> 
 <p><a name="an_8:37">8:37</a> U svemu tome nadmoćno pobjeđujemo po onome koji nas uzljubi.</p> 
 <p><a name="an_8:38">8:38</a> Uvjeren sam doista: ni smrt ni život, ni anđeli ni vlasti, ni sadašnjost ni budućnost, ni sile, </p> 
 <p><a name="an_8:39">8:39</a> ni dubina ni visina, ni ikoji drugi stvor neće nas moći rastaviti od ljubavi Božje  u Kristu Isusu Gospodinu našem.</p> 
 <p><a name="an_9:1">9:1</a> Istinu govorim u Kristu, ne lažem; susvjedok mi je savjest  moja u Duhu Svetom: </p> 
 <p><a name="an_9:2">9:2</a> silna mi je tuga i neprekidna bol u srcu. </p> 
 <p><a name="an_9:3">9:3</a> Da, htio bih ja sam proklet biti, odvojen od Krista, za braću  svoju, sunarodnjake svoje po tijelu. </p> 
 <p><a name="an_9:4">9:4</a> Oni su Izraelci, njihovo  je posinstvo, i Slava, i Savezi, i zakonodavstvo, i bogoštovlje, i obećanja; </p> 
 <p><a name="an_9:5">9:5</a> njihovi su i oci, od njih je, po tijelu, i Krist, koji je iznad svega, Bog blagoslovljen u vjekove. Amen.</p> 
 <p><a name="an_9:6">9:6</a> Ali ne kao da se izjalovila riječ Božja. Jer nisu Izrael  svi koji potječu od Izraela; </p> 
 <p><a name="an_9:7">9:7</a> i nisu svi djeca Abrahamova zato  što su njegovo potomstvo, nego po Izaku će ti se nazivati  potomstvo; </p> 
 <p><a name="an_9:8">9:8</a> to jest: djeca tijela nisu i djeca Božja, nego  - djeca obećanja računaju se u potomstvo. </p> 
 <p><a name="an_9:9">9:9</a> Evo doista riječi  obećanja: U ovo ću doba doći i Sara će imati sina. </p> 
 <p><a name="an_9:10">9:10</a> Ali  ne samo to! I Rebeka je s jednim, s Izakom, ocem našim, zanijela. </p> 
 <p><a name="an_9:11">9:11</a> Pa kad još blizanci ne bijahu rođeni niti učiniše što dobro  ili zlo - da bi trajnom ostala odluka Božja o izabranju: </p> 
 <p><a name="an_9:12">9:12</a> ne  po djelima, nego po onome tko poziva - rečeno joj je: Stariji  će služiti mlađemu, </p> 
 <p><a name="an_9:13">9:13</a> kako je pisano: Jakova sam zavolio, a Ezav mi omrznu.</p> 
 <p><a name="an_9:14">9:14</a> Što ćemo dakle reći? Možda da u Boga ima nepravde? Nipošto! </p> 
 <p><a name="an_9:15">9:15</a> Ta Mojsiju veli: Smilovat ću se komu hoću da se smilujem;  sažalit ću se nad kim hoću da se sažalim. </p> 
 <p><a name="an_9:16">9:16</a> Nije dakle  do onoga koji hoće ni do onoga koji trči, nego do Boga koji se  smiluje. </p> 
 <p><a name="an_9:17">9:17</a> Jer Pismo veli faraonu: Zato te upravo podigoh  da na tebi pokažem svoju moć i da se razglasi ime moje po svoj  zemlji. </p> 
 <p><a name="an_9:18">9:18</a> Tako dakle: smiluje se komu hoće, a otvrdnjuje  koga hoće.</p> 
 <p><a name="an_9:19">9:19</a> Da, reći ćeš mi: Što se onda još tuži? Ta tko se to volji  njegovoj odupro? </p> 
 <p><a name="an_9:20">9:20</a> Čovječe, tko si ti zapravo da se pravdaš  s Bogom? Zar da djelo rekne tvorcu: "Što si me ovakvim  načinio?" </p> 
 <p><a name="an_9:21">9:21</a> Ili zar lončar nema vlasti nad glinom  da od istoga tijesta načini posudu sad časnu, sad nečasnu. </p> 
 <p><a name="an_9:22">9:22</a> A  što ako je Bog, hoteći očitovati gnjev i obznaniti svoju moć  u silnoj strpljivosti podnosio posude gnjeva, dozrele za propast,</p> 
 <p><a name="an_9:23">9:23</a> da obznani bogatstvo slave svoje na posudama milosrđa, koje  unaprijed pripravi za slavu, </p> 
 <p><a name="an_9:24">9:24</a> na nama koje pozva ne samo između  Židova nego i između pogana?</p> 
 <p><a name="an_9:25">9:25</a> Tako i u Hošeji veli: Ne-narod moj prozvat ću narodom mojim i Neljubljenu ljubljenom. </p> 
 <p><a name="an_9:26">9:26</a> Na mjestu gdje im je rečeno: Vi niste moj narod prozvat će se sinovi Boga živoga.</p> 
 <p><a name="an_9:27">9:27</a> Izaija pak proglasuje o Izraelu: Zaista, sinova će  Izraelovih brojem biti kao pijeska morskog - Ostatak će se spasiti; </p> 
 <p><a name="an_9:28">9:28</a> jer riječ će ispuniti i uskoro izvršiti Gospodin na zemlji. </p> 
 <p><a name="an_9:29">9:29</a> Tako je Izaija i prorekao: Da nam Gospodin nad Vojskama ne ostavi sjeme, ko Sodoma bismo bili i Gomori nalik.</p> 
 <p><a name="an_9:30">9:30</a> Što ćemo dakle reći? Da pogani koji nisu tražili pravednosti  stekoše pravednost, pravednost po vjeri. </p> 
 <p><a name="an_9:31">9:31</a> Izrael pak koji  je tražio neki zakon pravednosti, nije do zakona dopro. </p> 
 <p><a name="an_9:32">9:32</a> Zašto?  Jer nije tražio po vjeri, nego kao po djelima. Spotakoše se o  kamen spoticanja, </p> 
 <p><a name="an_9:33">9:33</a> kao što je pisano: Evo postavljam na Sionu kamen spoticanja i stijenu posrtanja. Ali tko u nj vjeruje, neće se postidjeti.</p> 
 <p><a name="an_10:1">10:1</a> Braćo! Želja je srca moga i molitva Bogu za njih: da se spase. </p> 
 <p><a name="an_10:2">10:2</a> Svjedočim doista za njih: imaju revnosti Božje, ali ne u pravom  razumijevanju. </p> 
 <p><a name="an_10:3">10:3</a> Ne priznajući, doista, Božje pravednosti i  tražeći uspostaviti svoju, pravednosti se Božjoj ne podložiše. </p> 
 <p><a name="an_10:4">10:4</a> Jer dovršetak je Zakona Krist - na opravdanje svakomu tko  vjeruje. </p> 
 <p><a name="an_10:5">10:5</a> Da, Mojsije piše o onoj pravednosti iz Zakona: Tko  je vrši, naći će život u njoj. </p> 
 <p><a name="an_10:6">10:6</a> A pravednost iz vjere ovako  veli: Nemoj reći u srcu svom: Tko će se popeti na nebo  - to jest Krista svesti? </p> 
 <p><a name="an_10:7">10:7</a> Ili: Tko će sići u bezdan  - to jest izvesti Krista od mrtvih? </p> 
 <p><a name="an_10:8">10:8</a> Nego što veli? Blizu  ti je Riječ, u ustima tvojim i u srcu tvome - to jest Riječ  vjere koju propovijedamo.</p> 
 <p><a name="an_10:9">10:9</a> Jer ako ustima ispovijedaš da je Isus Gospodin, i srcem  vjeruješ da ga je Bog uskrisio od mrtvih, bit ćeš spašen. </p> 
 <p><a name="an_10:10">10:10</a> Doista, srcem vjerovati opravdava, a ustima ispovijedati spasava. </p> 
 <p><a name="an_10:11">10:11</a> Jer  veli Pismo: Tko god u nj vjeruje, neće se postidjeti.</p> 
 <p><a name="an_10:12">10:12</a> Nema uistinu razlike između Židova i Grka jer jedan je  Gospodin sviju, bogat prema svima koji ga prizivlju. </p> 
 <p><a name="an_10:13">10:13</a> Jer:  Tko god prizove ime Gospodnje, bit će spašen.</p> 
 <p><a name="an_10:14">10:14</a> Ali kako da prizovu onoga u koga ne povjerovaše? A kako  da povjeruju u onoga koga nisu čuli? Kako pak da čuju bez propovjednika? </p> 
 <p><a name="an_10:15">10:15</a> A kako propovijedati bez poslanja? Tako je pisano: Kako li su ljupke noge onih koji donose blagovijest dobra.</p> 
 <p><a name="an_10:16">10:16</a> Ali nisu svi poslušali blagovijesti - evanđelja! Zaista, Izaija veli: Gospodine, tko povjerova našoj poruci?</p> 
 <p><a name="an_10:17">10:17</a> Dakle: vjera po poruci, a poruka riječju Kristovom.</p> 
 <p><a name="an_10:18">10:18</a> Nego pitam: Zar nisu čuli? Dapače! Po svoj zemlji razliježe se jeka, riječi njihove sve do nakraj svijeta.</p> 
 <p><a name="an_10:19">10:19</a> Onda pitam: Zar Izrael nije shvatio? Najprije Mojsije veli: Ja ću vas na ljubomor izazvati pukom ništavnim, razdražit ću vas glupim nekim narodom.</p> 
 <p><a name="an_10:20">10:20</a> Izaija pak hrabro veli: Nađoše me koji me ne tražahu, objavih se onima koji me ne pitahu.</p> 
 <p><a name="an_10:21">10:21</a> A Izraelu veli: Cio dan pružah ruku narodu nepokornom i buntovnom.</p> 
 <p><a name="an_11:1">11:1</a> Pitam dakle: Zar je Bog odbacio narod svoj? Nipošto?  Ta i ja sam Izraelac, iz potomstva Abrahamova, plemena Benjaminova. </p> 
 <p><a name="an_11:2">11:2</a> Nije Bog odbacio naroda svojega koga predvidje. Ili  zar ne znate što veli Pismo, ono o Iliji - kako se tuži Bogu  na Izraela: </p> 
 <p><a name="an_11:3">11:3</a> Gospode, proroke tvoje pobiše, žrtvenike tvoje  porušiše; ja ostadoh sam i još mi o glavi rade. </p> 
 <p><a name="an_11:4">11:4</a> Pa što  mu veli Božji glas? Ostavih sebi sedam tisuća ljudi  koji ne prignuše koljena pred Baalom. </p> 
 <p><a name="an_11:5">11:5</a> Tako dakle i u sadašnje  vrijeme postoji Ostatak po milosnom izboru. </p> 
 <p><a name="an_11:6">11:6</a> Ako pak po milosti, nije po djelima; inače milost nije više milost!</p> 
 <p><a name="an_11:7">11:7</a> Što dakle? Što Izrael ište, to nije postigao, ali izabrani  postigoše. Ostali pak otvrdnuše, </p> 
 <p><a name="an_11:8">11:8</a> kao što je pisano: Dade im Bog duh obamrlosti, oči da ne vide, uši da ne čuju sve do dana današnjega.</p> 
 <p><a name="an_11:9">11:9</a> I David veli: Nek im stol pred njima bude zamkom, i mrežom, i stupicom, i plaćom. </p> 
 <p><a name="an_11:10">11:10</a> Nek im potamne oči da ne vide i leđa im zauvijek pogni!</p> 
 <p><a name="an_11:11">11:11</a> Pitam dakle: jesu li posrnuli da propadnu? Nipošto! Naprotiv:  po njihovu posrtaju spasenje poganima da se tako oni, Židovi, izazovu na ljubomor. </p> 
 <p><a name="an_11:12">11:12</a> Pa ako je njihov posrtaj bogatstvo  za svijet, i njihovo smanjenje bogatstvo za pogane, koliko li  će više to biti njihov puni broj?</p> 
 <p><a name="an_11:13">11:13</a> Vama pak, poganima, velim: ja kao apostol pogana službu  svoju proslavljam </p> 
 <p><a name="an_11:14">11:14</a> ne bih li na ljubomor izazvao njih, tijelo  svoje, i spasio neke od njih. </p> 
 <p><a name="an_11:15">11:15</a> Jer ako je njihovo odbačenje  izmirenje svijeta, što li će biti njihovo prihvaćanje ako ne  oživljenje od mrtvih?</p> 
 <p><a name="an_11:16">11:16</a> Ako li su prvine svete, sveto je i tijesto; ako li je  korijen svet, svete su i grane. </p> 
 <p><a name="an_11:17">11:17</a> Pa ako su neke grane odlomljene, a ti, divlja maslina, pricijepljen umjesto njih, postao suzajedničar  korijena, sočnosti masline, </p> 
 <p><a name="an_11:18">11:18</a> ne uznosi se nad grane. Ako li  se hoćeš uznositi - ne nosiš ti korijena, nego korijen tebe. </p> 
 <p><a name="an_11:19">11:19</a> Reći ćeš na to: grane su odlomljene da se ja pricijepim. </p> 
 <p><a name="an_11:20">11:20</a> Dobro! Oni su zbog nevjere odlomljeni, a ti po vjeri stojiš.  Ne uznosi se, nego strahuj! </p> 
 <p><a name="an_11:21">11:21</a> Jer ako Bog ne poštedje prirodnih  grana, ni tebe neće poštedjeti. </p> 
 <p><a name="an_11:22">11:22</a> Promotri dakle dobrotu i  strogost Božju: strogost na palima, a dobrotu Božju na sebi ako  ostaneš u toj dobroti, inače ćeš i ti biti odsječen. </p> 
 <p><a name="an_11:23">11:23</a> A i  oni, ako ne ostanu u nevjeri, bit će pricijepljeni; ta moćan  je Bog da ih opet pricijepi. </p> 
 <p><a name="an_11:24">11:24</a> Doista, ako si ti, po naravi  divlja maslina, odsječen pa mimo narav pricijepljen na pitomu  maslinu, koliko li će lakše oni po naravi biti pricijepljeni  na vlastitu maslinu!</p> 
 <p><a name="an_11:25">11:25</a> Jer ne bih htio, braćo, da budete sami po sebi pametni, a da ne znate ovo otajstvo: djelomično je otvrdnuće zadesilo  Izraela dok punina pogana ne uđe. </p> 
 <p><a name="an_11:26">11:26</a> I tako će se cio Izrael  spasiti, kako je pisano: Doći će sa Siona Otkupitelj, odvratit će bezbožnost od Jakova. </p> 
 <p><a name="an_11:27">11:27</a> I to će biti moj Savez s njima, kad uklonim grijehe njihove.</p> 
 <p><a name="an_11:28">11:28</a> U pogledu evanđelja oni su, istina, protivnici poradi  vas, ali u pogledu izabranja oni su ljubimci poradi otaca. </p> 
 <p><a name="an_11:29">11:29</a> Ta  neopozivi su dari i poziv Božji!</p> 
 <p><a name="an_11:30">11:30</a> Doista, kao što vi nekoć bijaste neposlušni Bogu, a sada  po njihovoj neposlušnosti zadobiste milosrđe </p> 
 <p><a name="an_11:31">11:31</a> tako i oni sada  po milosrđu vama iskazanu postadoše neposlušni da i oni sada  zadobiju milosrđe. </p> 
 <p><a name="an_11:32">11:32</a> Jer Bog je sve zatvorio u neposlušnost  da se svima smiluje.</p> 
 <p><a name="an_11:33">11:33</a> O dubino bogatstva, i mudrosti, i spoznanja Božjega!  Kako li su nedokučivi sudovi i neistraživi putovi njegovi!</p> 
 <p><a name="an_11:34">11:34</a> Doista, tko spozna misao Gospodnju, tko li mu bi savjetnikom?</p> 
 <p><a name="an_11:35">11:35</a> Ili: tko ga darom preteče da bi mu se uzvratiti moralo?</p> 
 <p><a name="an_11:36">11:36</a> Jer sve je od njega i po njemu i za njega! Njemu slava  u vjekove! Amen.</p> 
 <p><a name="an_12:1">12:1</a> Zaklinjem vas, braćo, milosrđem Božjim: prikažite svoja tijela  za žrtvu živu, svetu, Bogu milu - kao svoje duhovno bogoslužje. </p> 
 <p><a name="an_12:2">12:2</a> Ne suobličujte se ovomu svijetu, nego se preobrazujte obnavljanjem  svoje pameti da mognete razabirati što je volja Božja, što li  je dobro, Bogu milo, savršeno.</p> 
 <p><a name="an_12:3">12:3</a> Da, po milosti koja mi je dana svakomu između vas velim:  ne precjenjujte se više no što se treba cijeniti, nego cijenite  se razumno, kako je već komu Bog odmjerio mjeru vjere. </p> 
 <p><a name="an_12:4">12:4</a> Jer  kao što u jednom tijelu imamo mnogo udova, a nemaju svi isto  djelovanje, </p> 
 <p><a name="an_12:5">12:5</a> tako smo i mi, mnogi, jedno tijelo u Kristu, a  pojedinci udovi jedan drugomu. </p> 
 <p><a name="an_12:6">12:6</a> Dare pak imamo različite po  milosti koja nam je dana: je li to prorokovanje - neka je primjereno  vjeri; </p> 
 <p><a name="an_12:7">12:7</a> je li služenje - neka je u služenju; je li poučavanje  - u poučavanju; </p> 
 <p><a name="an_12:8">12:8</a> je li hrabrenje - u hrabrenju; tko dijeli, neka je darežljiv; tko je predstojnik - revan; tko iskazuje  milosrđe - radostan!</p> 
 <p><a name="an_12:9">12:9</a> Ljubav nehinjena! Zazirite oda zla, prianjajte uz dobro! </p> 
 <p><a name="an_12:10">12:10</a> Srdačno se ljubite pravim bratoljubljem! Pretječite jedni  druge poštovanjem! </p> 
 <p><a name="an_12:11">12:11</a> U revnosti budite hitri, u duhu gorljivi, Gospodinu služite! </p> 
 <p><a name="an_12:12">12:12</a> U nadi budite radosni, u nevolji strpljivi, u molitvi postojani! </p> 
 <p><a name="an_12:13">12:13</a> Pritječite u pomoć svetima u nuždi, gajite gostoljubivost!</p> 
 <p><a name="an_12:14">12:14</a> Blagoslivljajte svoje progonitelje, blagoslivljajte,  a ne proklinjite! </p> 
 <p><a name="an_12:15">12:15</a> Radujte se s radosnima, plačite sa zaplakanima! </p> 
 <p><a name="an_12:16">12:16</a> Budite istomišljenici među sobom! Neka vas ne zanosi što  je visoko, nego privlači što je ponizno. Ne umišljajte si da  ste mudri! </p> 
 <p><a name="an_12:17">12:17</a> Nikome zlo za zlo ne vraćajte; zauzimajte se  za dobro pred svim ljudima! </p> 
 <p><a name="an_12:18">12:18</a> Ako je moguće, koliko je  do vas, u miru budite sa svim ljudima!</p> 
 <p><a name="an_12:19">12:19</a> Ne osvećujte se, ljubljeni, nego dajte mjesta Božjem  gnjevu. Ta pisano je: Moja je odmazda, ja ću je vratiti,  veli Gospodin. </p> 
 <p><a name="an_12:20">12:20</a> Naprotiv: Ako je gladan neprijatelj tvoj, nahrani ga, i ako je žedan, napoj ga! Činiš li tako, ugljevlje mu ražareno zgrćeš na glavu.</p> 
 <p><a name="an_12:21">12:21</a> Ne daj se pobijediti zlom, nego dobrim svladavaj zlo.</p> 
 <p><a name="an_13:1">13:1</a> Svaka duša neka se podlaže vlastima nad sobom. Jer nema vlasti  doli od Boga: koje postoje, od Boga su postavljene. </p> 
 <p><a name="an_13:2">13:2</a> Stoga  tko se suprotstavlja vlasti, Božjoj se odredbi protivi; koji  se pak protive, sami će na se navući osudu. </p> 
 <p><a name="an_13:3">13:3</a> Vladari doista  nisu strah i trepet zbog dobra, nego zbog zla djela. Hoćeš li  se ne bojati vlasti? Dobro čini pa ćeš imati pohvalu od nje! </p> 
 <p><a name="an_13:4">13:4</a> Ta Božji je ona poslužitelj - tebi na dobro. Ako li zlo činiš, strahuj! Ne nosi uzalud mača! Božji je ona poslužitelj: gnjev  njegov iskaljuje na onome koji zlo čini. </p> 
 <p><a name="an_13:5">13:5</a> Treba se stoga podlagati, ne samo zbog gnjeva nego i zbog savjesti. </p> 
 <p><a name="an_13:6">13:6</a> Zato i poreze plaćate:  ta službenici su Božji oni koji se time bave. </p> 
 <p><a name="an_13:7">13:7</a> Dajte svakomu  što mu pripada: komu porez - porez, komu carina - carina, komu  poštovanje - poštovanje, komu čast - čast.</p> 
 <p><a name="an_13:8">13:8</a> Nikomu ništa ne dugujte, osim da jedni druge ljubite.  Jer tko drugoga ljubi, ispunio je Zakon. </p> 
 <p><a name="an_13:9">13:9</a> Uistinu: Ne čini  preljuba! Ne ubij! Ne ukradi! Ne poželi! i ima li koja druga  zapovijed, sažeta je u ovoj riječi: Ljubi svoga bližnjega  kao sebe samoga. </p> 
 <p><a name="an_13:10">13:10</a> Ljubav bližnjemu zla ne čini. Punina  dakle Zakona jest ljubav.</p> 
 <p><a name="an_13:11">13:11</a> To tim više što shvaćate ovaj čas: vrijeme je već da  se oda sna prenemo jer nam je sada spasenje bliže nego kad povjerovasmo. </p> 
 <p><a name="an_13:12">13:12</a> Noć poodmače, dan se približi! Odložimo dakle djela tame  i zaodjenimo se oružjem svjetlosti. </p> 
 <p><a name="an_13:13">13:13</a> Kao po danu pristojno  hodimo, ne u pijankama i pijančevanjima, ne u priležništvima  i razvratnostima, ne u svađi i ljubomoru, </p> 
 <p><a name="an_13:14">13:14</a> nego zaodjenite  se Gospodinom Isusom Kristom i, u brizi za tijelo, ne pogodujte  požudama. </p> 
 <p><a name="an_14:1">14:1</a> Slaboga u vjeri prigrlite, ali ne da se prepirete o mišljenjima. </p> 
 <p><a name="an_14:2">14:2</a> Netko vjeruje da smije sve jesti, slabi opet jede samo povrće. </p> 
 <p><a name="an_14:3">14:3</a> Tko jede, neka ne prezire onoga tko ne jede; tko pak ne jede, neka ne sudi onoga tko jede. Ta Bog ga je prigrlio. </p> 
 <p><a name="an_14:4">14:4</a> Tko si  ti da sudiš tuđega slugu? Svojemu Gospodaru i stoji i pada! A  stajat će jer moćan je Gospodin da ga podrži.</p> 
 <p><a name="an_14:5">14:5</a> Netko razlikuje dan od dana, nekomu je opet svaki dan  jednak. Samo nek je svatko posve uvjeren u svoje mišljenje. </p> 
 <p><a name="an_14:6">14:6</a> Tko  na dan misli, poradi Gospodina misli; i tko jede, poradi Gospodina  jede: zahvaljuje Bogu. I tko ne jede, poradi Gospodina ne jede  i - zahvaljuje Bogu.</p> 
 <p><a name="an_14:7">14:7</a> Jer nitko od nas sebi ne živi, nitko sebi ne umire. </p> 
 <p><a name="an_14:8">14:8</a> Doista, ako živimo, Gospodinu živimo, i ako umiremo, Gospodinu umiremo.  Živimo li dakle ili umiremo - Gospodinovi smo. </p> 
 <p><a name="an_14:9">14:9</a> Ta Krist zato  umrije i oživje da gospodar bude i mrtvima i živima. </p> 
 <p><a name="an_14:10">14:10</a> A ti, što sudiš brata svoga? Ili ti, što prezireš brata svoga? Ta  svi ćemo stati pred sudište Božje. </p> 
 <p><a name="an_14:11">14:11</a> Jer pisano je: Života mi moga, govori Gospodin, prignut će se preda mnom svako koljeno i svaki će jezik priznati Boga.</p> 
 <p><a name="an_14:12">14:12</a> Svaki će dakle od nas za sebe Bogu dati račun.</p> 
 <p><a name="an_14:13">14:13</a> Dakle, ne sudimo više jedan drugoga, nego radije sudite  o tome da ne valja postavljati bratu stupice ili spoticala. </p> 
 <p><a name="an_14:14">14:14</a> Znam  i uvjeren sam u Gospodinu: ništa samo od sebe nije nečisto. Samo  je onomu nečisto tko to smatra nečistim. </p> 
 <p><a name="an_14:15">14:15</a> Doista, ako je poradi  hrane tvoj brat ražalošćen, već nisi na putu ljubavi. Ne upropašćuj  tom svojom hranom onoga za koga je Krist umro!</p> 
 <p><a name="an_14:16">14:16</a> Nemojte da se pogrđuje vaše dobro! </p> 
 <p><a name="an_14:17">14:17</a> Ta kraljevstvo  Božje nije jelo ili piće, nego pravednost, mir i radost u Duhu  Svetome. </p> 
 <p><a name="an_14:18">14:18</a> Da, tko tako Kristu služi, mio je Bogu i cijene  ga ljudi. </p> 
 <p><a name="an_14:19">14:19</a> Nastojmo stoga promicati mir i uzajamno izgrađivanje! </p> 
 <p><a name="an_14:20">14:20</a> Ne razaraj djela Božjega poradi hrane! Sve je, istina, čisto, ali je zlo za onoga tko na sablazan jede. </p> 
 <p><a name="an_14:21">14:21</a> Dobro je ne jesti  mesa i ne piti vina i ne uzimati ništa o što se tvoj brat spotiče.</p> 
 <p><a name="an_14:22">14:22</a> Ti imaš uvjerenje. Za sebe ga imaj pred Bogom. Blago  onomu tko samoga sebe ne osuđuje u onom na što se odlučuje! </p> 
 <p><a name="an_14:23">14:23</a> Jede  li tko dvoumeći, osudio se jer ne radi iz uvjerenja. A sve što  nije iz uvjerenja, grijeh je.</p> 
 <p><a name="an_15:1">15:1</a> Mi jaki treba da nosimo slabosti slabih, a ne da sebi ugađamo. </p> 
 <p><a name="an_15:2">15:2</a> Svaki od nas neka ugađa bližnjemu na dobro, na izgrađivanje. </p> 
 <p><a name="an_15:3">15:3</a> Ta ni Krist nije sebi ugađao, nego kao što je pisano: Poruge  onih koji se rugaju tebi padoše na me.</p> 
 <p><a name="an_15:4">15:4</a> Uistinu, što je nekoć napisano, nama je za pouku napisano  da po postojanosti i utjesi Pisama imamo nadu. </p> 
 <p><a name="an_15:5">15:5</a> A Bog postojanosti  i utjehe dao vam da međusobno budete složni po Kristu Isusu </p> 
 <p><a name="an_15:6">15:6</a> te  jednodušno, iz jednoga grla, slavite Boga i Oca Gospodina našega  Isusa Krista.</p> 
 <p><a name="an_15:7">15:7</a> Prigrljujte jedni druge kao što je Krist prigrlio vas  na slavu Božju. </p> 
 <p><a name="an_15:8">15:8</a> Krist je, velim, postao poslužitelj obrezanika  za istinu Božju da ispuni obećanja dana ocima, </p> 
 <p><a name="an_15:9">15:9</a> a pogani da  za milosrđe proslave Boga, kao što je pisano: Zato ću te slaviti među pucima i psalam pjevati tvome imenu.</p> 
 <p><a name="an_15:10">15:10</a> I još veli: Kličite, puci, s njegovim narodom.</p> 
 <p><a name="an_15:11">15:11</a> I još: Hvalite, svi puci, Gospodina, slavili ga svi narodi!</p> 
 <p><a name="an_15:12">15:12</a> Izaija opet veli: Pojavit će se Jišajev izdanak, dignut da vlada narodima, u njemu je nada narodima.</p> 
 <p><a name="an_15:13">15:13</a> A Bog nade napunio vas svakom radošću i mirom u vjeri da  izobilujete u nadi snagom Duha Svetoga.</p> 
 <p><a name="an_15:14">15:14</a> Ja sam, braćo moja, uvjeren: vi ste i sami puni čestitosti, ispunjeni svakim znanjem, sposobni jedni druge urazumljivati. </p> 
 <p><a name="an_15:15">15:15</a> Ipak vam djelomično smionije napisah da vas na poznato nekako  podsjetim poradi milosti koja mi je dana od Boga - </p> 
 <p><a name="an_15:16">15:16</a> da budem  bogoslužnik Krista Isusa među poganima, svećenik evanđelja Božjega  te prinos pogana postane ugodan, posvećen Duhom Svetim.</p> 
 <p><a name="an_15:17">15:17</a> Imam se dakle čime dičiti u Kristu Isusu s obzirom na  ono što je Božje. </p> 
 <p><a name="an_15:18">15:18</a> /</p> 
 <p><a name="an_15:19">15:19</a> Jer ne bih se usudio govoriti o nečemu  što Krist riječju i djelom, snagom znamenja i čudesa, snagom  Duha nije po meni učinio da k poslušnosti privede pogane. Tako  sam od Jeruzalema pa uokolo sve do Ilirika pronio evanđelje Kristovo,</p> 
 <p><a name="an_15:20">15:20</a> i to tako da sam se trsio navješćivati evanđelje ne gdje  se već spominjao Krist - da ne bih gradio na temeljima drugih  - </p> 
 <p><a name="an_15:21">15:21</a> nego, kako je pisano: Vidjet će ga oni kojima nije naviješten, shvatiti oni koji za nj nisu čuli.</p> 
 <p><a name="an_15:22">15:22</a> Time sam ponajčešće i bio spriječen doći k vama. </p> 
 <p><a name="an_15:23">15:23</a> Sad  mi pak više nema mjesta u ovim krajevima, a živa mi je želja, ima već mnogo godina, doći k vama </p> 
 <p><a name="an_15:24">15:24</a> kad pođem u Španjolsku.  Nadam se doista da ću vas na proputovanju posjetiti i da ćete  me onamo otpraviti pošto mi se najprije bar donekle ispuni želja  biti s vama.</p> 
 <p><a name="an_15:25">15:25</a> Ali sad idem u Jeruzalem da poslužim svetima. </p> 
 <p><a name="an_15:26">15:26</a> Makedonija  i Ahaja odlučiše očitovati neko zajedništvo prema siromašnim  svetima u Jeruzalemu. </p> 
 <p><a name="an_15:27">15:27</a> Da, odlučiše, a i dužnici su im. Jer  ako su pogani postali sudionicima njihovih duhovnih dobara, dužni  su im u tjelesnima poslužiti.</p> 
 <p><a name="an_15:28">15:28</a> Pošto dakle to obavim - ovaj im plod zapečaćen uručim  - uputit ću se u Španjolsku i usput k vama. </p> 
 <p><a name="an_15:29">15:29</a> A kada dođem  k vama, doći ću, znam, s puninom blagoslova Kristova.</p> 
 <p><a name="an_15:30">15:30</a> Ali zaklinjem vas, braćo, Gospodinom Isusom Kristom i  ljubavlju Duha: suborci mi budite u molitvama Bogu upravljenima  za me, </p> 
 <p><a name="an_15:31">15:31</a> da umaknem onim nevjernima u Judeji i da moja pomoć  Jeruzalemu bude po volji svetima </p> 
 <p><a name="an_15:32">15:32</a> te s Božjom voljom radosno  dođem k vama i s vama zajedno odahnem.</p> 
 <p><a name="an_15:33">15:33</a> Bog mira sa svima vama! Amen.</p> 
 <p><a name="an_16:1">16:1</a> Preporučujem vam Febu, sestru našu, poslužiteljicu Crkve u  Kenhreji: </p> 
 <p><a name="an_16:2">16:2</a> primite je u Gospodinu kako dolikuje svetima i priskočite  joj u pomoć u svemu što od vas ustreba jer je i ona bila zaštitnicom  mnogima i meni samomu.</p> 
 <p><a name="an_16:3">16:3</a> Pozdravite Prisku i Akvilu, suradnike moje u Kristu Isusu. </p> 
 <p><a name="an_16:4">16:4</a> Oni su za moj život podmetnuli svoj vrat; zahvaljujem im ne  samo ja nego i sve Crkve pogana. </p> 
 <p><a name="an_16:5">16:5</a> Pozdravite i Crkvu u njihovoj  kući.  Pozdravite ljubljenog mi Epeneta koji je prvina Azije za  Krista. </p> 
 <p><a name="an_16:6">16:6</a> Pozdravite Mariju koja se mnogo trudila za vas. </p> 
 <p><a name="an_16:7">16:7</a> Pozdravite  Andronika i Juniju, rođake i suuznike moje; oni su ugledni među  apostolima i prije mene bili su u Kristu. </p> 
 <p><a name="an_16:8">16:8</a> Pozdravite Amplijata, ljubljenoga moga u Gospodinu. </p> 
 <p><a name="an_16:9">16:9</a> Pozdravite Urbana, suradnika  moga u Kristu, i ljubljenog mi Staha. </p> 
 <p><a name="an_16:10">16:10</a> Pozdravite Apela, prokušanoga  u Kristu. Pozdravite Aristobulove. </p> 
 <p><a name="an_16:11">16:11</a> Pozdravite Herodiona,  rođaka moga. Pozdravite Narcisove koji su u Gospodinu. </p> 
 <p><a name="an_16:12">16:12</a> Pozdravite  Trifenu i Trifozu koje se trude u Gospodinu. Pozdravite ljubljenu  Persidu koja se mnogo trudila u Gospodinu. </p> 
 <p><a name="an_16:13">16:13</a> Pozdravite Rufa, izabranika u Gospodinu, i majku njegovu i moju. </p> 
 <p><a name="an_16:14">16:14</a> Pozdravite  Asinkrita, Flegonta, Herma, Patrobu, Hermu i braću koja su s  njima. </p> 
 <p><a name="an_16:15">16:15</a> Pozdravite Filologa i Juliju, Nereja i njegovu sestru, i Olimpu, i sve svete koji su s njima.</p> 
 <p><a name="an_16:16">16:16</a> Pozdravite jedni druge cjelovom svetim. Pozdravljaju vas  sve Crkve Kristove.</p> 
 <p><a name="an_16:17">16:17</a> Zaklinjem vas, braćo, čuvajte se onih koji siju razdore  i sablazni mimo nauk u kojem ste poučeni, i klonite ih se. </p> 
 <p><a name="an_16:18">16:18</a> Jer  takvi ne služe Gospodinu našemu Kristu, nego svom trbuhu te lijepim  i laskavim riječima zavode srca nedužnih. </p> 
 <p><a name="an_16:19">16:19</a> Doista, vaša je  poslušnost doprla do sviju. Zbog vas se dakle radujem i htio  bih da budete mudri za dobro, a bezazleni za zlo. </p> 
 <p><a name="an_16:20">16:20</a> Bog mira  satrt će ubrzo Sotonu pod vašim nogama. Milost Gospodina Isusa  s vama!</p> 
 <p><a name="an_16:21">16:21</a> Pozdravlja vas Timotej, suradnik moj, i Lucije, Jason  i Sosipater, rođaci moji.</p> 
 <p><a name="an_16:22">16:22</a> Pozdravljam vas u Gospodinu ja, Tercije, koji napisah ovu  poslanicu. </p> 
 <p><a name="an_16:23">16:23</a> Pozdravlja vas Gaj, gostoprimac moj i cijele Crkve. Pozdravlja  vas Erast, gradski blagajnik, i brat Kvart. </p> 
 <p><a name="an_16:24">16:24</a> #  </p> 
 <p><a name="an_16:25">16:25</a> Onomu koji vas može učvrstiti - po mojem evanđelju i  propovijedanju Isusa Krista, po objavljenju Otajstva prešućenog  drevnim vremenima, </p> 
 <p><a name="an_16:26">16:26</a> a sada očitovanog i po proročkim pismima  odredbom vječnoga Boga svim narodima obznanjenog za poslušnost, vjeru - </p> 
 <p><a name="an_16:27">16:27</a> jedinomu Mudromu, Bogu, po Isusu Kristu: Njemu slava  u vijeke! Amen.  </p> 
 <p></p><hr>
 <center>
 <a href="co1.htm">Next: 1 Corinthians</a></center>
 </body>