<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="jo3.htm">Previous</a> 
 <a href="rev.htm">Next</a> 
 </center>
 <hr>
  <h3 align="center">Croatian Bible: Jude</h3> 
 <p><a name="an_1:1">1:1</a> Juda, sluga Isusa Krista, brat Jakovljev: ljubljenima u Bogu, Ocu, čuvanima za Isusa Krista - pozvanima. </p> 
 <p><a name="an_1:2">1:2</a> Obilovali milošću, mirom i ljubavlju!</p> 
 <p><a name="an_1:3">1:3</a> Ljubljeni! Dok sam u svojoj brižljivosti kanio pisati  vam o našem zajedničkom spasenju, osjetio sam potrebu da vas  pismom potaknem da vojujete za vjeru koja je jednom zauvijek  predana svetima. </p> 
 <p><a name="an_1:4">1:4</a> Jer ušuljali se neki, odavna već zapisani  za ovaj sud, bezbožnici koji milost Boga našega promeću u razuzdanost  i niječu jedinoga gospodara i Gospodina našega Isusa Krista.</p> 
 <p><a name="an_1:5">1:5</a> Želim vas podsjetiti, premda jednom zauvijek sve znate, kako je Gospodin izbavio narod iz Egipta, a zatim uništio nevjerne. </p> 
 <p><a name="an_1:6">1:6</a> I anđele, koji nisu čuvali svojeg dostojanstva nego su ostavili  svoje prebivalište, sačuvao je za sud velikoga Dana, okovane  u mraku vječnim okovima; </p> 
 <p><a name="an_1:7">1:7</a> kao Sodoma i Gomora i okolni gradovi, koji su se poput njih podali bludu i otišli za drugom pÓuti, stoje za primjer, ispaštajući kaznu u vječnom ognju.</p> 
 <p><a name="an_1:8">1:8</a> Uza sve to i ovi sanjari jednako skvrne tijelo, zabacuju  Veličanstvo, pogrđuju Slave. </p> 
 <p><a name="an_1:9">1:9</a> Kad se Mihael arkanđeo s đavlom  prepirao za tijelo Mojsijevo, nije se usudio izreći pogrdan sud  protiv njega, nego reče: "Spriječio te Gospodin!" </p> 
 <p><a name="an_1:10">1:10</a> A ovi pogrđuju  ono što ne poznaju; a što po naravi kao nerazumne životinje poznaju, u tom trunu.</p> 
 <p><a name="an_1:11">1:11</a> Jao njima! Putom Kajinovim pođoše, i zabludi se Bileamovoj  za plaću podaše, i propadoše od pobune Korahove. </p> 
 <p><a name="an_1:12">1:12</a> Oni su ljage  na vašim agapama, bezobzirno se s vama gosteći i napasajući se;  oblaci bezvodni što ih vjetrovi raznose, stabla besplodna u kasnoj  jeseni, dvaput usahla, iskorijenjena, </p> 
 <p><a name="an_1:13">1:13</a> bijesno morsko valovlje  što ispjenjuje svoje sramote, zvijezde lutalice kojima je spremljena  crna tmina dovijeka.</p> 
 <p><a name="an_1:14">1:14</a> O njima prorokova sedmi od Adama, Henok: "Gle, dođe Gospodin  sa Desttisućama svojim </p> 
 <p><a name="an_1:15">1:15</a> suditi svima i pokarati sve bezbožnike  za sva njihova bezbožna djela kojima bezbožno sagriješiše i za  sve drzovite riječi koje grešni bezbožnici izrekoše protiv njega." </p> 
 <p><a name="an_1:16">1:16</a> To su rogoborni nezadovoljnici koji hode putom svojih požuda, usta im zbore naduto, ulaguju se u lice radi dobitka.</p> 
 <p><a name="an_1:17">1:17</a> A vi, ljubljeni, sjetite se riječi što ih prorekoše apostoli  Gospodina našega Isusa Krista. </p> 
 <p><a name="an_1:18">1:18</a> Oni vam govorahu: "U posljednje  će vrijeme biti podrugljivaca koji će se povoditi za bezbožnim  požudama svojim." </p> 
 <p><a name="an_1:19">1:19</a> To su sijači razdora, sjetilnici koji nemaju  Duha. </p> 
 <p><a name="an_1:20">1:20</a> A vi, ljubljeni, naziđujte se na presvetoj vjeri svojoj  moleći se u Duhu Svetom, </p> 
 <p><a name="an_1:21">1:21</a> uščuvajte se u ljubavi Božjoj, iščekujući  milosrđe Gospodina našega Isusa Krista za vječni život. </p> 
 <p><a name="an_1:22">1:22</a> I  jedne, svadljivce, karajte, </p> 
 <p><a name="an_1:23">1:23</a> druge spasavajte otimajući ih  ognju, trećima se pak smilujte sa strahom, mrzeći i haljinu puti  okaljanu. </p> 
 <p><a name="an_1:24">1:24</a> Onomu koji vas može očuvati od pada i besprijekorne postaviti  pred svoju Slavu u klicanju - </p> 
 <p><a name="an_1:25">1:25</a> jedinomu Bogu, Spasitelju našemu, po Isusu Kristu, Gospodinu našemu: slava, veličanstvo, vlast  i moć i prije svakoga vijeka, i sada, i u sve vijeke. Amen.</p> 
 <p></p><hr>
 <center>
 <a href="rev.htm">Next: Revelation</a></center>
 </body>