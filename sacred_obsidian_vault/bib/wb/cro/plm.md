<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="tit.htm">Previous</a> 
 <a href="heb.htm">Next</a> 
 </center>
 <hr>
  <h3 align="center">Croatian Bible: Philemon</h3> 
 <p><a name="an_1:1">1:1</a> Pavao, sužanj Isusa Krista, i brat Timotej: ljubljenom Filemonu, suradniku našemu, </p> 
 <p><a name="an_1:2">1:2</a> i sestri Apiji, i Arhipu, suborcu našem, i Crkvi u tvojoj kući. </p> 
 <p><a name="an_1:3">1:3</a> Milost vam i mir od Boga, Oca našega, i Gospodina Isusa Krista!</p> 
 <p><a name="an_1:4">1:4</a> Zahvaljujem svagda Bogu svojemu spominjući te se u svojim  molitvama </p> 
 <p><a name="an_1:5">1:5</a> jer čujem za tvoju ljubav i vjeru koju imaš prema  Gospodinu Isusu Kristu i prema svima svetima. </p> 
 <p><a name="an_1:6">1:6</a> Nek zajedništvo  tvoje vjere bude djelotvorno u spoznanju svakoga mogućeg dobra  među vama poradi Krista! </p> 
 <p><a name="an_1:7">1:7</a> Uvelike si me doista obradovao i  utješio svojom ljubavlju jer si, brate, okrijepio srca svetih.</p> 
 <p><a name="an_1:8">1:8</a> Stoga, premda imam punu slobodu u Kristu da ti zapovjedim  što ti je činiti, </p> 
 <p><a name="an_1:9">1:9</a> poradi ljubavi radije molim, kakav već jesam, Pavao, starac, a sada i sužanj Krista Isusa. </p> 
 <p><a name="an_1:10">1:10</a> Molim te za  svoje dijete koje rodih u okovima, za Onezima, </p> 
 <p><a name="an_1:11">1:11</a> negda tebi  nekorisna, a sada i tebi i meni veoma korisna. </p> 
 <p><a name="an_1:12">1:12</a> Šaljem ti  ga - njega, srce svoje. </p> 
 <p><a name="an_1:13">1:13</a> Htjedoh ga zadržati kod sebe da mi  mjesto tebe posluži u okovima evanđelja. </p> 
 <p><a name="an_1:14">1:14</a> Ali ne htjedoh preko  tvoje volje da ne bi tvoja dobrota bila od nevolje, nego od dobre  volje. </p> 
 <p><a name="an_1:15">1:15</a> Možda baš zato bi za čas odijeljen da ga dobiješ zauvijek  - </p> 
 <p><a name="an_1:16">1:16</a> ne kao roba, nego više od roba, kao brata ljubljenoga,  osobito meni, a koliko više tebi, i po tijelu i po Gospodinu. </p> 
 <p><a name="an_1:17">1:17</a> Smatraš li me dakle drugom, primi ga kao mene. </p> 
 <p><a name="an_1:18">1:18</a> Ako ti  je u čemu skrivio ili ti je što dužan, to meni upiši. </p> 
 <p><a name="an_1:19">1:19</a> Ja, Pavao, potpisujem svojom rukom: ja ću platiti. Da ti ne reknem  da mi i samoga sebe duguješ! </p> 
 <p><a name="an_1:20">1:20</a> Hajde, brate, da se tobom okoristim  u Gospodinu: okrijepi srce moje u Kristu! </p> 
 <p><a name="an_1:21">1:21</a> Uzdajući se u tvoju  poslušnost, napisah ti uvjeren da ćeš još više učiniti, nego  te molim.</p> 
 <p><a name="an_1:22">1:22</a> K tome, pripravi mi obitavalište jer se nadam da ću vam  po vašim molitvama biti darovan.</p> 
 <p><a name="an_1:23">1:23</a> Pozdravlja te Epafra, moj suuznik u Kristu Isusu, Marko, Aristarh, Dema i Luka, moji suradnici.</p> 
 <p><a name="an_1:24">1:24</a> Milost Gospodina našega Isusa Krista s duhom vašim!</p> 
 <p></p><hr>
 <center>
 <a href="heb.htm">Next: Hebrews</a></center>
 </body>