<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="jo2.htm">Previous</a> 
 <a href="jde.htm">Next</a> 
 </center>
 <hr>
  <h3 align="center">Italian Bible: 3 John</h3> 
 <p><a name="an_1:1">1:1</a> L’anziano al diletto Gaio, che io amo nella verità.</p> 
 <p><a name="an_1:2">1:2</a> Diletto, io faccio voti che tu prosperi in ogni cosa e stii sano, come prospera l’anima tua.</p> 
 <p><a name="an_1:3">1:3</a> Perché mi sono grandemente rallegrato quando son venuti dei fratelli che hanno reso testimonianza della tua verità, del modo nel quale tu cammini in verità.</p> 
 <p><a name="an_1:4">1:4</a> Io non ho maggiore allegrezza di questa, d’udire che i miei figliuoli camminano nella verità.</p> 
 <p><a name="an_1:5">1:5</a> Diletto, tu operi fedelmente in quel che fai a pro dei fratelli che sono, per di più, forestieri.</p> 
 <p><a name="an_1:6">1:6</a> Essi hanno reso testimonianza del tuo amore, dinanzi alla chiesa; e farai bene a provvedere al loro viaggio in modo degno di Dio;</p> 
 <p><a name="an_1:7">1:7</a> perché sono partiti per amor del nome di Cristo, senza prendere alcun che dai pagani.</p> 
 <p><a name="an_1:8">1:8</a> Noi dunque dobbiamo accogliere tali uomini, per essere cooperatori con la verità.</p> 
 <p><a name="an_1:9">1:9</a> Ho scritto qualcosa alla chiesa; ma Diotrefe che cerca d’avere il primato fra loro, non ci riceve.</p> 
 <p><a name="an_1:10">1:10</a> Perciò, se vengo, io ricorderò le opere che fa, cianciando contro di noi con male parole; e non contento di questo, non solo non riceve egli stesso i fratelli, ma a quelli che vorrebbero riceverli impedisce di farlo, e li caccia fuori dalla chiesa.</p> 
 <p><a name="an_1:11">1:11</a> Diletto, non imitare il male, ma il bene. Chi fa il bene è da Dio; chi fa il male non ha veduto Iddio.</p> 
 <p><a name="an_1:12">1:12</a> A Demetrio è resa testimonianza da tutti e dalla verità stessa; e anche noi ne testimoniamo; e tu sai che la nostra testimonianza è vera.</p> 
 <p><a name="an_1:13">1:13</a> Avevo molte cose da scriverti, ma non voglio scrivertele con inchiostro e penna.</p> 
 <p><a name="an_1:14">1:14</a> Ma spero vederti tosto, e ci parleremo a voce. (G1-15) La pace sia teco. Gli amici ti salutano. Saluta gli amici ad uno ad uno.</p> 
 <p></p><hr>
 <center>
 <a href="jde.htm">Next: Jude</a></center>
 </body>