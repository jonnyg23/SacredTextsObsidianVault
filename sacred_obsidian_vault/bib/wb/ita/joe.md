<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="hos.htm">Previous</a> 
 <a href="amo.htm">Next</a> 
 </center>
 <hr>
  <h3 align="center">Italian Bible: Joel</h3> 
 <p><a name="an_1:1">1:1</a> La parola dell’Eterno che fu rivolta a Gioele, figliuolo di Pethuel.</p> 
 <p><a name="an_1:2">1:2</a> Udite questo, o vecchi! Porgete orecchio, voi tutti abitanti del paese! Avvenne egli mai simil cosa ai giorni vostri o ai giorni de’ vostri padri?</p> 
 <p><a name="an_1:3">1:3</a> Raccontatelo ai vostri figliuoli, e i vostri figliuoli ai loro figliuoli, e i loro figliuoli all’altra generazione!</p> 
 <p><a name="an_1:4">1:4</a> L’avanzo lasciato dal bruco l’ha mangiato il grillo; l’avanzo lasciato dal grillo l’ha mangiato la cavalletta; l’avanzo lasciato dalla cavalletta l’ha mangiato la locusta.</p> 
 <p><a name="an_1:5">1:5</a> Destatevi, ubriachi, e piangete! Urlate voi tutti, bevitori di vino, poiché il mosto v’è tolto di bocca!</p> 
 <p><a name="an_1:6">1:6</a> Un popolo forte e senza numero è salito contro al mio paese. I suoi denti son denti di leone, e ha mascellari da leonessa.</p> 
 <p><a name="an_1:7">1:7</a> Ha devastato la mia vigna, ha ridotto in minuti pezzi i miei fichi, li ha del tutto scorzati, e lasciati là, coi rami tutti bianchi.</p> 
 <p><a name="an_1:8">1:8</a> Laméntati come vergine cinta di sacco che piange lo sposo della sua giovinezza!</p> 
 <p><a name="an_1:9">1:9</a> Offerta e libazione sono scomparsi dalla casa dell’Eterno; i sacerdoti, ministri dell’Eterno, fanno cordoglio.</p> 
 <p><a name="an_1:10">1:10</a> La campagna è devastata, il suolo fa cordoglio, perché il frumento è distrutto, il mosto è seccato, e l’olio languisce.</p> 
 <p><a name="an_1:11">1:11</a> Siate confusi, o agricoltori, urlate, o vignaiuoli, a motivo del frumento e dell’orzo, perché il raccolto dei campi è perduto.</p> 
 <p><a name="an_1:12">1:12</a> La vite è secca, il fico languisce; il melagrano, la palma, il melo, tutti gli alberi della campagna son secchi; la gioia è venuta meno tra i figliuoli degli uomini.</p> 
 <p><a name="an_1:13">1:13</a> Cingetevi di sacchi e fate cordoglio, o sacerdoti! Urlate, voi ministri dell’altare! Venite, passate la notte vestiti di sacchi, o ministri del mio Dio! poiché l’offerta e la libazione sono scomparse dalla casa del vostro Dio.</p> 
 <p><a name="an_1:14">1:14</a> Bandite un digiuno, convocate una solenne raunanza! Radunate gli anziani, tutti gli abitanti del paese, nella casa dell’Eterno, del vostro Dio, e gridate all’Eterno!</p> 
 <p><a name="an_1:15">1:15</a> Ahi, che giorno! Poiché il giorno dell’Eterno è vicino, e verrà come una devastazione mandata dall’Onnipotente.</p> 
 <p><a name="an_1:16">1:16</a> Il nutrimento non ci è esso tolto sotto i nostri occhi? La gioia e l’esultanza non son esse scomparse dalla casa del nostro Dio?</p> 
 <p><a name="an_1:17">1:17</a> I semi marciscono sotto le zolle, i depositi son vuoti, i granai cadranno in rovina, perché il grano è perito per la siccità.</p> 
 <p><a name="an_1:18">1:18</a> Oh come geme il bestiame! Gli armenti son costernati, perché non c’è pastura per loro; i greggi di pecore patiscono anch’essi.</p> 
 <p><a name="an_1:19">1:19</a> A te, o Eterno, io grido, perché un fuoco ha divorato i pascoli del deserto, e una fiamma ha divampato tutti gli alberi della campagna.</p> 
 <p><a name="an_1:20">1:20</a> Anche le bestie dei campi anelano a te, perché i rivi d’acqua sono seccati, e un fuoco ha divorato i pascoli del deserto.</p> 
 <p><a name="an_2:1">2:1</a> Sonate la tromba in Sion! Date l’allarme sul monte mio santo! Tremino tutti gli abitanti del paese, perché il giorno dell’Eterno viene, perch’è vicino,</p> 
 <p><a name="an_2:2">2:2</a> giorno di tenebre, di densa oscurità, giorno di nubi, di fitta nebbia! Come l’alba si spande sui monti, viene un popolo numeroso e potente, quale non si vide mai prima, né mai più si vedrà poi negli anni delle età più remote.</p> 
 <p><a name="an_2:3">2:3</a> Davanti a lui un fuoco divora, e dietro a lui divampa una fiamma; prima di lui, il paese era come un giardino d’Eden; dopo di lui, è un desolato deserto; nulla gli sfugge.</p> 
 <p><a name="an_2:4">2:4</a> A vederli, paion cavalli, e corron come de’ cavalieri.</p> 
 <p><a name="an_2:5">2:5</a> Si fa come uno strepito di carri, quando saltano sulle vette de’ monti; fanno un crepitìo di fiamma che divora la stoppia; son come un popolo poderoso, schierato in battaglia.</p> 
 <p><a name="an_2:6">2:6</a> Davanti a loro i popoli sono in angoscia, ogni volto impallidisce.</p> 
 <p><a name="an_2:7">2:7</a> Corrono come uomini prodi, dànno la scalata alle mura come gente di guerra; ognuno va diritto davanti a sé, e non devìa dal proprio sentiero;</p> 
 <p><a name="an_2:8">2:8</a> nessuno sospinge il suo vicino, ognuno avanza per la sua strada; si slanciano in mezzo ai dardi, non rompon le file.</p> 
 <p><a name="an_2:9">2:9</a> Invadono la città, corrono sulle mura; montano sulle case, entrano per le finestre come un ladro.</p> 
 <p><a name="an_2:10">2:10</a> Davanti a loro trema la terra, i cieli sono scossi, il sole e la luna s’oscurano, le stelle ritirano il loro splendore.</p> 
 <p><a name="an_2:11">2:11</a> L’Eterno dà fuori la sua voce davanti al suo esercito, perché immenso è il suo campo e potente l’esecutore della sua parola. Sì, il giorno dell’Eterno è grande, oltremodo terribile; chi lo potrà sopportare?</p> 
 <p><a name="an_2:12">2:12</a> E, non di meno, anche adesso, dice l’Eterno, tornate a me con tutto il cuor vostro, con digiuni, con pianti, con lamenti!</p> 
 <p><a name="an_2:13">2:13</a> Stracciatevi il cuore e non le vesti e tornate all’Eterno, al vostro Dio, poich’egli è misericordioso e pietoso, lento all’ira e pieno di bontà, e si pente del male che manda.</p> 
 <p><a name="an_2:14">2:14</a> Chi sa ch’ei non si volga e si penta lasciando dietro a sé una benedizione, delle offerte e delle libazioni per l’Eterno, per l’Iddio vostro?</p> 
 <p><a name="an_2:15">2:15</a> Sonate la tromba in Sion, bandite un digiuno, convocate una solenne raunanza!</p> 
 <p><a name="an_2:16">2:16</a> Radunare il popolo, bandite una santa assemblea! Radunate i vecchi, radunate i fanciulli, e quelli che poppano ancora! Esca lo sposo dalla sua camera, e la sposa dalla propria alcova!</p> 
 <p><a name="an_2:17">2:17</a> Fra il portico e l’altare piangano i sacerdoti, ministri dell’Eterno, e dicano: "Risparmia, o Eterno, il tuo popolo, e non esporre la tua eredità all’obbrobrio, ai motteggi delle nazioni! Perché si direbbe fra i popoli: Dov’è il loro Dio?"</p> 
 <p><a name="an_2:18">2:18</a> L’Eterno s’è mosso a gelosia per il suo paese, ed ha avuto pietà del suo popolo.</p> 
 <p><a name="an_2:19">2:19</a> L’Eterno ha risposto, e ha detto al suo popolo: "Ecco, io vi manderò del grano, del vino, dell’olio, e voi ne sarete saziati; e non vi esporrò più all’obbrobrio fra le nazioni.</p> 
 <p><a name="an_2:20">2:20</a> Allontanerò da voi il nemico che viene dal settentrione e lo caccerò in una terra arida e desolata; la sua avanguardia, verso il mare orientale; la sua retroguardia, verso il mare occidentale; la sua infezione, salirà il suo fetore, perché ha fatto cose grandi".</p> 
 <p><a name="an_2:21">2:21</a> Non temere, o suolo del paese, gioisci, rallegrati, poiché l’Eterno ha fatto cose grandi!</p> 
 <p><a name="an_2:22">2:22</a> Non temete, o bestie della campagna, perché i pascoli del deserto riverdeggiano, perché gli alberi portano il loro frutto, il fico e la vite producono largamente!</p> 
 <p><a name="an_2:23">2:23</a> E voi, figliuoli di Sion, gioite, rallegratevi nell’Eterno, nel vostro Dio, perché vi dà la pioggia d’autunno in giusta misura, e fa cadere per voi la pioggia, quella d’autunno e quella di primavera, al principio della stagione.</p> 
 <p><a name="an_2:24">2:24</a> Le aie saran piene di grano, e i tini traboccheranno di vino e d’olio;</p> 
 <p><a name="an_2:25">2:25</a> e vi compenserò delle annate che han mangiato il grillo, la cavalletta, la locusta e il bruco, il mio grande esercito che avevo mandato contro di voi.</p> 
 <p><a name="an_2:26">2:26</a> E voi mangerete a sazietà, e loderete il nome dell’Eterno, del vostro Dio, che avrà operato per voi delle maraviglie, e il mio popolo non sarà mai più coperto d’onta.</p> 
 <p><a name="an_2:27">2:27</a> E voi conoscerete che io sono in mezzo ad Israele, e che io sono l’Eterno, il vostro Dio, e non ve n’è alcun altro; e il mio popolo non sarà mai più coperto d’onta.</p> 
 <p><a name="an_2:28">2:28</a> E, dopo questo, avverrà che io spanderò il mio spirito sopra ogni carne, e i vostri figliuoli e le vostre figliuole profetizzeranno, i vostri vecchi avranno dei sogni, i vostri giovani avranno delle visioni.</p> 
 <p><a name="an_2:29">2:29</a> E anche sui servi e sulle serve, spanderò in quei giorni il mio spirito.</p> 
 <p><a name="an_2:30">2:30</a> E farò dei prodigi nei cieli e sulla terra: sangue, fuoco, e colonne di fumo.</p> 
 <p><a name="an_2:31">2:31</a> Il sole sarà mutato in tenebre, e la luna in sangue prima che venga il grande e terribile giorno dell’Eterno.</p> 
 <p><a name="an_2:32">2:32</a> E avverrà che chiunque invocherà il nome dell’Eterno sarà salvato; poiché sul monte Sion ed in Gerusalemme vi sarà salvezza, come ha detto l’Eterno, e fra gli scampati che l’Eterno chiamerà.</p> 
 <p><a name="an_3:1">3:1</a> Poiché ecco, in quei giorni, in quel tempo, quando ricondurrò dalla cattività quei di Giuda e di Gerusalemme,</p> 
 <p><a name="an_3:2">3:2</a> io radunerò tutte le nazioni, e le farò scendere nella valle di Giosafat; e verrò quivi in giudizio con esse, a proposito del mio popolo e d’Israele, mia eredità, ch’esse hanno disperso fra le nazioni, e del mio paese che hanno spartito fra loro.</p> 
 <p><a name="an_3:3">3:3</a> Han tirato a sorte il mio popolo; han dato un fanciullo in cambio d’una meretrice, han venduto una fanciulla per del vino, e si son messi a bere.</p> 
 <p><a name="an_3:4">3:4</a> E anche voi, che pretendete da me, Tiro e Sidone, e voi tutte, regioni di Filistia? Volete voi darmi una retribuzione, o volete far del male contro di me? Tosto, in un attimo, io farò ricadere la vostra retribuzione sul vostro capo,</p> 
 <p><a name="an_3:5">3:5</a> poiché avete preso il mio argento e il mio oro, e avete portato nei vostri templi il meglio delle mie cose preziose,</p> 
 <p><a name="an_3:6">3:6</a> e avete venduto ai figliuoli degli Javaniti i figliuoli di Giuda e i figliuoli di Gerusalemme, per allontanarli dai loro confini.</p> 
 <p><a name="an_3:7">3:7</a> Ecco, io li farò muovere dal luogo dove voi li avete venduti, e farò ricadere la vostra retribuzione sul vostro capo;</p> 
 <p><a name="an_3:8">3:8</a> e venderò i vostri figliuoli e le vostre figliuole ai figliuoli di Giuda, che li venderanno ai Sabei, nazione lontana; poiché l’Eterno ha parlato.</p> 
 <p><a name="an_3:9">3:9</a> Proclamate questo fra le nazioni! Preparate la guerra! Fate sorgere i prodi! S’accostino, salgano tutti gli uomini di guerra!</p> 
 <p><a name="an_3:10">3:10</a> Fabbricate spade con i vostri vomeri, e lance con le vostre roncole! Dica il debole: "Son forte!"</p> 
 <p><a name="an_3:11">3:11</a> Affrettatevi, venite, nazioni d’ogn’intorno, e radunatevi! Là, o Eterno, fa’ scendere i tuoi prodi!</p> 
 <p><a name="an_3:12">3:12</a> Si muovano e salgan le nazioni alla valle di Giosafat! Poiché là io mi assiderò a giudicar le nazioni d’ogn’intorno.</p> 
 <p><a name="an_3:13">3:13</a> Mettete la falce, poiché la mèsse è matura! Venite, calcate, poiché lo strettoio è pieno, i tini traboccano; poiché grande è la loro malvagità.</p> 
 <p><a name="an_3:14">3:14</a> Moltitudini! moltitudini! Nella valle del Giudizio! Poiché il giorno dell’Eterno è vicino, nella valle del Giudizio.</p> 
 <p><a name="an_3:15">3:15</a> Il sole e la luna s’oscurano, e le stelle ritirano il loro splendore.</p> 
 <p><a name="an_3:16">3:16</a> L’Eterno ruggirà da Sion, farà risonar la sua voce da Gerusalemme, e i cieli e la terrà saranno scossi; ma l’Eterno sarà un rifugio per il suo popolo, una fortezza per i figliuoli d’Israele.</p> 
 <p><a name="an_3:17">3:17</a> E voi saprete che io sono l’Eterno, il vostro Dio, che dimora in Sion, mio monte santo; e Gerusalemme sarà santa, e gli stranieri non vi passeranno più.</p> 
 <p><a name="an_3:18">3:18</a> E in quel giorno avverrà che i monti stilleranno mosto, il latte scorrerà dai colli, e l’acqua fluirà da tutti i rivi di Giuda; e dalla casa dell’Eterno sgorgherà una fonte, che irrigherà la valle di Sittim.</p> 
 <p><a name="an_3:19">3:19</a> L’Egitto diventerà una desolazione, e Edom diventerà un desolato deserto a motivo della violenza fatta ai figliuoli di Giuda, sulla terra de’ quali hanno sparso sangue innocente.</p> 
 <p><a name="an_3:20">3:20</a> Ma Giuda sussisterà per sempre, e Gerusalemme, d’età in età;</p> 
 <p><a name="an_3:21">3:21</a> Io vendicherò il loro sangue, non lo lascerò impunito; e l’Eterno dimorerà in Sion.</p> 
 <p></p><hr>
 <center>
 <a href="amo.htm">Next: Amos</a></center>
 </body>