<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="jo1.htm">Previous</a> 
 <a href="jo3.htm">Next</a> 
 </center>
 <hr>
  <h3 align="center">Italian Bible: 2 John</h3> 
 <p><a name="an_1:1">1:1</a> L’anziano alla signora eletta e ai suoi figliuoli che io amo in verità (e non io soltanto ma anche tutti quelli che hanno conosciuto la verità),</p> 
 <p><a name="an_1:2">1:2</a> a cagione della verità che dimora in noi e sarà con noi in eterno:</p> 
 <p><a name="an_1:3">1:3</a> grazia, misericordia, pace saran con noi da Dio Padre e da Gesù Cristo il Figliuolo del Padre, in verità e in carità.</p> 
 <p><a name="an_1:4">1:4</a> Mi sono grandemente rallegrato d’aver trovato dei tuoi figliuoli che camminano nella verità, come ne abbiamo ricevuto comandamento dal Padre.</p> 
 <p><a name="an_1:5">1:5</a> Ed ora ti prego, signora, non come se ti scrivessi un comandamento nuovo, ma quello che abbiamo avuto dal principio: Amiamoci gli uni gli altri!</p> 
 <p><a name="an_1:6">1:6</a> E questo è l’amore: che camminiamo secondo i suoi comandamenti. Questo è il comandamento che avete udito fin dal principio onde camminiate in esso.</p> 
 <p><a name="an_1:7">1:7</a> Poiché molti seduttori sono usciti per il mondo i quali non confessano Gesù Cristo esser venuto in carne. Quello è il seduttore e l’anticristo.</p> 
 <p><a name="an_1:8">1:8</a> Badate a voi stessi affinché non perdiate il frutto delle opere compiute, ma riceviate piena ricompensa.</p> 
 <p><a name="an_1:9">1:9</a> Chi passa oltre e non dimora nella dottrina di Cristo, non ha Iddio. Chi dimora nella dottrina ha il Padre e il Figliuolo.</p> 
 <p><a name="an_1:10">1:10</a> Se qualcuno viene a voi e non reca questa dottrina, non lo ricevete in casa, e non lo salutate;</p> 
 <p><a name="an_1:11">1:11</a> perché chi lo saluta partecipa alle malvage opere di lui.</p> 
 <p><a name="an_1:12">1:12</a> Pur avendo molte cose da scrivervi, non ho voluto farlo per mezzo di carta e d’inchiostro; ma spero di venire da voi e di parlarvi a voce, affinché la vostra allegrezza sia compiuta.</p> 
 <p><a name="an_1:13">1:13</a> I figliuoli della tua sorella eletta ti salutano.</p> 
 <p></p><hr>
 <center>
 <a href="jo3.htm">Next: 3 John</a></center>
 </body>