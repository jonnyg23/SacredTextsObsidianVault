<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="jo2.htm">Previous</a> 
 <a href="jde.htm">Next</a> 
 </center>
 <hr>
  <h3 align="center">Xhosa Bible: 3 John</h3> 
 <p><a name="an_1:1">1:1</a> Indoda enkulu ibhalela uGayo oyintanda, endimthandayo mna ngenyaniso: ithi,</p> 
 <p><a name="an_1:2">1:2</a> Ntanda, ndinga ungathi ngezinto zonke usikeleleke uphile,  njengokuba usikelelekile umphefumlo wakho.</p> 
 <p><a name="an_1:3">1:3</a> Kuba ndavuya kunene, bakufika abazalwana, bangqina ngenyaniso ekuwe, njengokuba wena uhamba enyanisweni.</p> 
 <p><a name="an_1:4">1:4</a> Andinaluvuyo lungaphezu kolu, lokuba ndive ukuba abantwana bam bahamba enyanisweni.</p> 
 <p><a name="an_1:5">1:5</a> Ntanda, wenza okuthembekileyo, oko sukuba ukwenzela abazalwana nabasemzini,</p> 
 <p><a name="an_1:6">1:6</a> abalungqineleyo uthando lwakho phambi kwebandla; owothi ukuba ubaxhobisele indlela ngokufanele uThixo, ube uyatyapha;</p> 
 <p><a name="an_1:7">1:7</a> kuba baphuma ngenxa yegama lakhe, bengathabathanga nto kuzo iintlanga.</p> 
 <p><a name="an_1:8">1:8</a> Thina ngoko sifanele ukubaxhasa abanjalo, ukuze sibe ngabasebenzisana nabo kuyo inyaniso.</p> 
 <p><a name="an_1:9">1:9</a> Ndalibhalela ibandla; ke usuke lowo uthanda ukuzenza mkhulu kubo, uDiyotrefe, angasamkeli.</p> 
 <p><a name="an_1:10">1:10</a> Ngenxa yoko, ukuba ndithe ndafika, ndomkhumbuza imisebenzi yakhe ayenzayo, ephololoza ngathi ngamazwi angendawo; enganeli koko, usuka angabamkeli abazalwana ngokwakhe, abalele abanga bangenjenjalo, abakhuphe ebandleni.</p> 
 <p><a name="an_1:11">1:11</a> Ntanda, musa ukulandela okubi, landela okulungileyo. Lowo wenza okulungileyo ungokaThixo; ke lowo wenza okubi akambonanga uThixo.</p> 
 <p><a name="an_1:12">1:12</a> UDemetriyo ungqinelwe ngabo bonke, nayiyo inyaniso; nathi ke siyangqina; niyazi ukuba ubungqina bethu buyinene.</p> 
 <p><a name="an_1:13">1:13</a> Ndandinezinto ezininzi endingazibhalayo, kodwa andithandanga kuzibhala ngainki nangalusiba;</p> 
 <p><a name="an_1:14">1:14</a> ndiyathemba ke ukuba ndokubona kwakufuphi nje, sithethe ngomlomo. Uxolo malube kuwe. Ziyakubulisa izihlobo. Zibulise izihlobo ngegama. Amen.</p> 
 <p></p><hr>
 <center>
 <a href="jde.htm">Next: Jude</a></center>
 </body>