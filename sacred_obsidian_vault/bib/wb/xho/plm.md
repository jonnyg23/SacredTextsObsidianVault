<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="tit.htm">Previous</a> 
 <a href="heb.htm">Next</a> 
 </center>
 <hr>
  <h3 align="center">Xhosa Bible: Philemon</h3> 
 <p><a name="an_1:1">1:1</a> UPawulos, umbanjwa kaKristu Yesu, noTimoti umzalwana,  babhalela uFilemon oyintanda, osebenzisana nathi,</p> 
 <p><a name="an_1:2">1:2</a> noApiya isithandanekazi sethu, noArkipo umphumi-mkhosi nathi, nebandla elisendlwini yakho;</p> 
 <p><a name="an_1:3">1:3</a> bathi, Makube lubabalo kuni, noxolo oluvela kuThixo uBawo,  neNkosi yethu uYesu Kristu.</p> 
 <p><a name="an_1:4">1:4</a> Ndihlala ndibulela kuye uThixo wam, ndikukhumbula emithandazweni yam,</p> 
 <p><a name="an_1:5">1:5</a> ndiluva nje olwakho uthando, nokholo onalo kuyo iNkosi uYesu, nakubo bonke abangcwele,</p> 
 <p><a name="an_1:6">1:6</a> ukuze ubudlelane bokholo lwakho bube nokusebenza ngokwazi konke okulungileyo okukuni, kuse kuKristu Yesu.</p> 
 <p><a name="an_1:7">1:7</a> Kuba sinovuyo nothuthuzeleko olukhulu ngalo uthando lwakho,  ngokuba izibilini zabangcwele ziphunyuziwe ngawe, mzalwana.</p> 
 <p><a name="an_1:8">1:8</a> Kungoko endithi, nakuba ndinako ukungafihlisi okukhulu kuKristu, kokuba ndikuthethele okufanelekileyo,</p> 
 <p><a name="an_1:9">1:9</a> noko ngenxa yothando ndisuka kanye ndikubongoze,  ndingonjengoPawulos ixhego, ngoku ke ndikwangumbanjwa kaYesu Kristu.</p> 
 <p><a name="an_1:10">1:10</a> Ndikubongoza ngenxa yomntwana wam, uOnesimo, endimzeleyo ndisezintanjeni;</p> 
 <p><a name="an_1:11">1:11</a> obefudula engeluncedo lwanto kuwe, kodwa ngoku kuwe nakum unoncedo oluhle.</p> 
 <p><a name="an_1:12">1:12</a> Lowo ndimbuyisele kuwe; wena ke mamkele, oko kukuthi,  yamkela izibilini zam;</p> 
 <p><a name="an_1:13">1:13</a> ebendinga mna ndingasendihlala naye apha, ukuze athi endaweni yakho andilungiselele, ndisezintanjeni ngenxa yeendaba ezilungileyo ezi;</p> 
 <p><a name="an_1:14">1:14</a> kodwa andithandanga kwenza nto, ungatshongo wena, ukuze ukulunga kwakho kungangi kokokunyanzelwa, kube kokokuvuma.</p> 
 <p><a name="an_1:15">1:15</a> Kuba mhlawumbi wahlukaniswa umzuzwana nawe ngenxa yoku,  ukuze umzuze ngokwaphakade;</p> 
 <p><a name="an_1:16">1:16</a> engasenjengekhoboka, esuke wangaphezu kwekhoboka,  engumzalwana oyintanda, ngokukodwa kum; kubeke phi na ke kuwe,  ngokwenyama nangokweNkosi?</p> 
 <p><a name="an_1:17">1:17</a> Ngoko ke, ukuba unobudlelane nam, mamkele njengam.</p> 
 <p><a name="an_1:18">1:18</a> Ukuba wakona, nokuba unetyala kuwe, oko kubalele kum.</p> 
 <p><a name="an_1:19">1:19</a> Mna Pawulos ndikubhale ngesam isandla ukuthi, mna ndokuhlawula; endingatshoyo kuwe ukuthi, kum unetyala elingaphezulu, elinguwe ngokwakho.</p> 
 <p><a name="an_1:20">1:20</a> Ewe, mzalwana, mandincedeke ngawe mna ngokwaseNkosini;  ziphumze izibilini zam ngokwaseNkosini.</p> 
 <p><a name="an_1:21">1:21</a> Ndikubhalele ndeyisekile kukundilulamela kwakho, ndisazi ukuba uya kwenza nangaphezulu koko ndikuthethayo.</p> 
 <p><a name="an_1:22">1:22</a> Kunye ke noko, ndilungisele indawo yokuhlala; kuba ndithembile ukuba ngayo imithandazo yenu nondiphiwa.</p> 
 <p><a name="an_1:23">1:23</a> Uyakubulisa uEpafras, umbanjwa ndawonye nam wakwaKristu Yesu,</p> 
 <p><a name="an_1:24">1:24</a> kwanoMarko, noAristarko, noDemasi, noLuka, abasebenzisana nam.</p> 
 <p><a name="an_1:25">1:25</a> Ubabalo lweNkosi yethu uYesu Kristu malube nomoya wenu.  Amen.</p> 
 <p></p><hr>
 <center>
 <a href="heb.htm">Next: Hebrews</a></center>
 </body>