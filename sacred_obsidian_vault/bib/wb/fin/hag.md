<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="zep.htm">Previous</a> 
 <a href="zac.htm">Next</a> 
 </center>
 <hr>
  <h3 align="center">Finnish Bible: Haggai</h3> 
 <p><a name="an_1:1">1:1</a> Toisena kuningas Dariuksen vuotena, kuudentena kuukautena, ensimäisenä päivänä kuuta, tapahtui Herran sana prophetan Haggain kautta Serubbabelille Sealtielin pojalle, Juudan päämiehelle, ja Josualle Jotsadakin pojalle, ylimmäiselle papille, ja sanoi:</p> 
 <p><a name="an_1:2">1:2</a> Näin puhuu Herra Zebaot, sanoen: tämä kansa sanoo: ei aika vielä ole tullut Herran huonetta rakentaa.</p> 
 <p><a name="an_1:3">1:3</a> Ja Herran sana tapahtui propheta Haggain kautta, sanoen:</p> 
 <p><a name="an_1:4">1:4</a> Kylläpä teidän aikanne on tullut asua kaunistetuissa huoneissanne, ja tämän huoneen täytyy autiona olla?</p> 
 <p><a name="an_1:5">1:5</a> Nyt siis sanoo Herra Zebaot näin: katsokaat, kuinka teidän käy.</p> 
 <p><a name="an_1:6">1:6</a> Te kylvätte paljon, ja vähän viette aittaan; te syötte, ja ette tule ravituksi; te juotte, ja ette saa kylläänne; te verhootte teitänne, ja ette tule lämpimäksi; ja joka rahaa ansaitsee, hän panee sen lävelliseen kukkaroon.</p> 
 <p><a name="an_1:7">1:7</a> Näin sanoo Herra Zebaot: katsokaat siis, kuinka teidän käy.</p> 
 <p><a name="an_1:8">1:8</a> Menkäät vuorille ja hakekaat puita, ja rakentakaat huone; se on minulle otollinen oleva, ja minä tahdon minun kunniani osoittaa.</p> 
 <p><a name="an_1:9">1:9</a> Kyllä tosin te paljon toivotte, vaan se tulee vähäksi; ja vaikka te parhaallansa kotia veisitte, niin minä sen kuitenkin puhallan pois. Miksi niin? sanoo Herra Zebaot: minun huoneeni tähden, että se on autiona, ja kukin teistä rientää oman huoneensa kanssa.</p> 
 <p><a name="an_1:10">1:10</a> Sentähden on taivas teiltä kasteen pidättänyt, ja maa kieltänyt hedelmänsä.</p> 
 <p><a name="an_1:11">1:11</a> Ja minä olen poudan kutsunut, sekä maan että vuorten päälle, jyväin, viinan, öljyn ja kaiken päälle, mitä maasta tulee, ihmisten ja karjan päälle, ja kaiken kätten työn päälle.</p> 
 <p><a name="an_1:12">1:12</a> Niin kuuli Serubbabel Sealtielin poika, ja Josua Jotsadakin poika, ylimmäinen pappi, ja kaikki jääneet kansasta, Herran Jumalansa äänen ja propheta Haggain sanat, niinkuin Herra heidän Jumalansa hänen lähettänyt oli; ja kansa pelkäsi Herraa.</p> 
 <p><a name="an_1:13">1:13</a> Niin sanoi Haggai, Herran sanansaattaja, Herran käskystä kansan tykö: minä olen teidän kanssanne, sanoo Herra.</p> 
 <p><a name="an_1:14">1:14</a> Ja Herra herätti Serubbabelin Sealtielin pojan, Juudan päämiehen hengen, ja Josuan Jotsadakin pojan, ylimmäisen papin hengen, ja kaiken jääneen kansan hengen, tulemaan ja työtä tekemään Herran Zebaotin heidän Jumalansa huoneessa,</p> 
 <p><a name="an_1:15">1:15</a> Neljäntenä päivänä kolmattakymmentä, kuudentena kuukautena, kuningas Dariuksen toisena vuotena.</p> 
 <p><a name="an_2:1">2:1</a> Ensimäisenä päivänä kolmattakymmentä, seitsemäntenä kuukautena, tapahtui Herran sana propheta Haggain kautta ja sanoi:</p> 
 <p><a name="an_2:2">2:2</a> Puhu nyt Serubbabelille Sealtielin pojalle, Juudan päämiehelle, ja Josualle Jotsadakin pojalle, ylimmäiselle papille, ja jätetylle kansalle, ja sano:</p> 
 <p><a name="an_2:3">2:3</a> Kuka on jääneissä, joka tämän huoneen entisessä kunniassansa nähnyt on? ja kuinka se nyt teille näyttää? eikö se ole sen suhteen niinkuin ei mitään teidän silmäinne edessä?</p> 
 <p><a name="an_2:4">2:4</a> Ja nyt Serubbabel, ole hyvässä turvassa, sanoo Herra; ole sinäkin hyvässä turvassa, Josua Jotsadakin poika, ylimmäinen pappi; olkaat kaikka kansa maakunnassa hyvässä turvassa, sanoo Herra, ja tehkäät työtä; sillä minä olen teidän kanssanne, sanoo Herra Zebaot.</p> 
 <p><a name="an_2:5">2:5</a> Sen sanan jälkeen kuin minä tein teidän kanssanne liiton, kuin te Egyptistä vaelsitte, ja minun henkeni pitää teidän keskellänne pysymän: älkäät peljätkö.</p> 
 <p><a name="an_2:6">2:6</a> Sillä näin sanoo Herra Zebaot: vielä on vähä aikaa, niin minä taivaan, maan, meren ja mantereen saatan liikkumaan.</p> 
 <p><a name="an_2:7">2:7</a> Ja tahdon saattaa kaikki pakanat liikkumaan; silloin tulee kaikkein pakanain toivo, ja minä täytän tämän huoneen kunnialla, sanoo Herra Zebaot.</p> 
 <p><a name="an_2:8">2:8</a> Sillä minun on hopia ja minun on kulta, sanoo Herra Zebaot.</p> 
 <p><a name="an_2:9">2:9</a> Tämän jälkimäisen huoneen kunnia on suurempi oleva kuin ensimäisen, sanoo Herra Zebaot; ja minä tahdon antaa rauhan tälle paikalle, sanoo Herra Zebaot.</p> 
 <p><a name="an_2:10">2:10</a> Neljäntenä päivänä kolmattakymmentä, yhdeksäntenä kuukautena toisena Dariuksen vuotena, tapahtui Herran sana propheta Haggaille ja sanoi:</p> 
 <p><a name="an_2:11">2:11</a> Näin sanoo Herra Zebaot: kysy papeilta lakia ja sano:</p> 
 <p><a name="an_2:12">2:12</a> Jos joku kantais pyhitettyä lihaa helmassansa, ja satuttais sitte vaatteensa helman leipään, puuroon, viinaan, öljyyn, eli mikä ruoka se olis, tulisko se myös pyhäksi? ja papit vastasivat ja sanoivat: ei.</p> 
 <p><a name="an_2:13">2:13</a> Haggai sanoi: jos joku raadosta saastutettu yhteen näistä sattuis, tulisko se saastaiseksi? Papit vastasivat ja sanoivat: se tulee saastaiseksi.</p> 
 <p><a name="an_2:14">2:14</a> Niin Haggai vastasi ja sanoi: juuri niin on tämä kansa, ja nämät ihmiset minun edessäni, sanoo Herra, ja kaikki heidän kättensä työt, ja mitä he uhraavat, on saastainen.</p> 
 <p><a name="an_2:15">2:15</a> Ja katsokaat, kuinka teille käynyt on tästä päivästä ja ennenkuin joku kivi pantiin toisen päälle Herran templissä.</p> 
 <p><a name="an_2:16">2:16</a> Että kuin joku tuli ohraläjän tykö, jolla piti kaksikymmentä mittaa oleman, niin siellä oli kymmenen; koska hän tuli viinakuurnan tykö, ja luuli viisikymmentä aamia täyttävänsä, niin siellä oli kaksikymmentä.</p> 
 <p><a name="an_2:17">2:17</a> Sillä minä vaivasin teitä poudalla, nokipäillä ja rakeilla, kaikissa teidän kättenne töissä; ette kuitenkaan kääntyneet minun tyköni, sanoo Herra.</p> 
 <p><a name="an_2:18">2:18</a> Niin pankaat nyt mieleenne tästä päivästä ja ennen, nimittäin neljännestä päivästä kolmattakymmentä, yhdeksäntenä kuukautena, hamaan siihen päivään, jona Herran templi perustettiin, pankaat mieleenne.</p> 
 <p><a name="an_2:19">2:19</a> Sillä siemenet ovat vielä salvossa, ja ei vielä mitään kasva, ei viinapuu, fikunapuu, granatipuu, eikä öljypuu; mutta tämän päivän perästä tahdon minä antaa siunauksen.</p> 
 <p><a name="an_2:20">2:20</a> Ja Herran sana tapahtui toisen kerran Haggaille, neljäntenä päivänä kolmattakymmentä siinä kuukaudessa, ja sanoi:</p> 
 <p><a name="an_2:21">2:21</a> Sano Serubbabelille, Juudan päämiehelle: minä tahdon taivaan ja maan liikuttaa;</p> 
 <p><a name="an_2:22">2:22</a> Ja tahdon valtakuntain istuimet kukistaa, ja pakanain voimalliset valtakunnat kadottaa; ja kukistan rattaat ja ratsasmiehet, niin että hevonen ja mies pitää kukistettaman, kukin kumppaninsa miekalla.</p> 
 <p><a name="an_2:23">2:23</a> Sillä ajalla, sanoo Herra Zebaot, tahdon minä sinua korjata, sinä Serubbabel Sealtielin poika, minun palveliani, sanoo Herra, ja tahdon sinun pitää niinkuin sinettisormuksen; sillä minä olen sinun valinnut, sanoo Herra Zebaot.</p> 
 <p></p><hr>
 <center>
 <a href="zac.htm">Next: Zechariah</a></center>
 </body>