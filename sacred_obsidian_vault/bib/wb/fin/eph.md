<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="gal.htm">Previous</a> 
 <a href="phi.htm">Next</a> 
 </center>
 <hr>
  <h3 align="center">Finnish Bible: Ephesians</h3> 
 <p><a name="an_1:1">1:1</a> Paavali, Jesuksen Kristuksen apostoli Jumalan tahdon kautta, pyhille, jotka Ephesossa asuvat ja Kristuksen Jesuksen päälle uskovat:</p> 
 <p><a name="an_1:2">1:2</a> Armo olkoon teille ja rauha Jumalalta meidän Isältämme ja Herralta Jesukselta Kristukselta!</p> 
 <p><a name="an_1:3">1:3</a> Kiitetty olkoon Jumala ja meidän Herran Jesuksen Kristuksen Isä, joka meitä on siunannut kaikkinaisella hengellisellä siunauksella taivaallisissa Kristuksen kautta.</p> 
 <p><a name="an_1:4">1:4</a> Niinkuin hän meitä on sen kautta valinnut, ennenkuin maailman perustus laskettu oli, että me olisimme pyhät ja laittamattomat rakkaudessa hänen edessänsä,</p> 
 <p><a name="an_1:5">1:5</a> Ja on säätänyt meitä korjattaa lapsiksensa, Jesuksen Kristuksen kautta, hyvän tahtonsa jälkeen,</p> 
 <p><a name="an_1:6">1:6</a> Kunniallisen armonsa kiitokseksi, jonka kautta hän on meitä otolliseksi tehnyt siinä rakkaassa,</p> 
 <p><a name="an_1:7">1:7</a> Jossa meillä on lunastus hänen verensä kautta, nimittäin syntein anteeksi-antamus, hänen armonsa rikkauden jälkeen,</p> 
 <p><a name="an_1:8">1:8</a> Jonka hän meille runsaasti kaikkinaisen viisauden ja taidon kautta antanut on,</p> 
 <p><a name="an_1:9">1:9</a> Ja on meille tahtonsa salaisuuden hyvästä suomastansa tiettäväksi tehnyt, ja sen hänen kauttansa tuottanut edes,</p> 
 <p><a name="an_1:10">1:10</a> Kuin aika täytetty oli, että hän kaikki kappaleet päältä-iskein Kristuksessa yhdistäis, sekä ne, jotka taivaassa, että myös ne, jotka maan päällä ovat,</p> 
 <p><a name="an_1:11">1:11</a> Hänessä, jonka kautta me myös perillisiksi tulleet olemme, jo ennen hänen aivoituksensa jälkeen säädetyt, joka kaikki kappaleet oman tahtonsa neuvon jälkeen vaikuttaa.</p> 
 <p><a name="an_1:12">1:12</a> Että me olisimme hänen kunniansa kiitokseksi, me jotka ennen Kristuksen päälle toivoimme,</p> 
 <p><a name="an_1:13">1:13</a> Jonka kautta te myös totuuden sanan kuulleet olette, nimittäin evankeliumin teidän autuudestanne: jonka kautta te myös, sittekuin te uskoitte, kiinnitetyt olette lupauksen Pyhällä Hengellä,</p> 
 <p><a name="an_1:14">1:14</a> Joka meidän perintömme pantti on meidän lunastukseemme, että me hänen omaisensa olisimme, hänen kunniansa kiitokseksi.</p> 
 <p><a name="an_1:15">1:15</a> Sentähden minäkin, sittekuin minä kuulin siitä uskosta, joka teillä Herran Jesuksen päälle on, ja teidän rakkaudestanne kaikkein pyhäin tykö,</p> 
 <p><a name="an_1:16">1:16</a> En lakkaa kiittämästä Jumalaa teidän edestänne, ajatellen aina teitä minun rukouksissani:</p> 
 <p><a name="an_1:17">1:17</a> Että meidän Herran Jesuksen Kristuksen Jumala, kunnian Isä, antais teille viisauden ja ilmoituksen hengen hänen tuntemiseensa,</p> 
 <p><a name="an_1:18">1:18</a> Ja valaisis teidän ymmärryksenne silmät, että te tietäisitte, minkä hänen kutsumisensa toivo on ja mikä hänen kunniansa perimisen rikkaus on hänen pyhissänsä,</p> 
 <p><a name="an_1:19">1:19</a> Ja kuinka suuri hänen voimansa meidän kohtaamme on, jotka hänen väkevän voimansa vaikuttamisen jälkeen uskomme,</p> 
 <p><a name="an_1:20">1:20</a> Jonka hän Kristuksessa vaikutti, kuin hän hänen kuolleista herätti ja pani istumaan oikialle kädellensä taivaissa,</p> 
 <p><a name="an_1:21">1:21</a> Kaiken hallituksen ja vallan ja väkevyyden ja herrauden päälle, ja kaiken sen päälle, joka nimittää taidetaan ei ainoastaan tässä maailmassa, mutta myös tulevaisessa,</p> 
 <p><a name="an_1:22">1:22</a> Ja on kaikki pannut hänen jalkainsa alle, ja on myös hänen pannut pääksi kaikkein päälle seurakunnalle,</p> 
 <p><a name="an_1:23">1:23</a> Joka on hänen ruumiinsa, sen täyttämys, joka kaikki kaikissa täyttää.</p> 
 <p><a name="an_2:1">2:1</a> Ja myös (herätti) teidät, kuin te kuolleet olitte ylitsekäymisten ja syntein tähden,</p> 
 <p><a name="an_2:2">2:2</a> Joissa te muinen vaelsitte, tämän maailman juoksun jälkeen ja sen pääruhtinaan, jolla tuulessa valta on, nimittäin sen hengen jälkeen, joka nyt epäuskoisissa lapsissa vaikuttaa,</p> 
 <p><a name="an_2:3">2:3</a> Joiden seassa me myös kaikki muinen meidän lihamme himoissa vaelsimme ja teimme lihan ja toimen tahdon jälkeen, ja me olimme luonnostamme vihan lapset niinkuin muutkin.</p> 
 <p><a name="an_2:4">2:4</a> Mutta Jumala, joka rikas on laupiudesta, suuren rakkautensa tähden, jolla hän on meitä rakastanut,</p> 
 <p><a name="an_2:5">2:5</a> Ja kuin me vielä synnissä kuolleet olimme, on hän meitä Kristuksen kanssa eläväksi tehnyt; (sillä armosta olette te autuaiksi tulleet:)</p> 
 <p><a name="an_2:6">2:6</a> Ja on meidät ynnä hänen kanssansa herättänyt, ja istuttanut taivaallisiin menoihin Kristuksessa Jesuksessa,</p> 
 <p><a name="an_2:7">2:7</a> Että hän tulevaisilla ajoilla ylönpalttisen armonsa rikkauden hyvyydestänsä meidän kohtaamme Kristuksessa Jesuksessa osoittais.</p> 
 <p><a name="an_2:8">2:8</a> Sillä armosta te olette autuaiksi tulleet, uskon kautta, ja ette itse teissänne: Jumalan lahja se on:</p> 
 <p><a name="an_2:9">2:9</a> Ei töistä, ettei yksikään kerskaisi.</p> 
 <p><a name="an_2:10">2:10</a> Sillä me olemme hänen tekonsa, luodut Kristuksessa Jesuksessa hyviin töihin, joihin Jumala meidät on jo ennen vaeltamaan valmistanut.</p> 
 <p><a name="an_2:11">2:11</a> Sentähden muistakaat, että te olitte muinen pakanat lihan jälkeen, ja niiltä kutsuttiin esinahaksi, jotka lihan jälkeen ympärileikkaukseksi kutsuttiin, joka käsillä tehdään,</p> 
 <p><a name="an_2:12">2:12</a> Että te siihen aikaan ilman Kristusta olitte muukalaiset Israelin kyläkunnasta, ja vieraat lupauksen Testamentista, ja ei teillä toivoakaan ollut, ja olitte maailmassa ilman Jumalaa;</p> 
 <p><a name="an_2:13">2:13</a> Mutta nyt te Kristuksessa Jesuksessa olette. Jotka muinen taampana olitte, nyt te Kristuksen veren kautta olette lähes päässeet;</p> 
 <p><a name="an_2:14">2:14</a> Sillä hän on meidän rauhamme, joka molemmista on yhden tehnyt ja vaihe-aidan särkenyt,</p> 
 <p><a name="an_2:15">2:15</a> Että hän lihansa kautta vihan otti pois, nimittäin lain, joka käskyihin päätetty oli; että hän kahdesta yhden uuden ihmisen lois itsessänsä, ja tekis rauhan,</p> 
 <p><a name="an_2:16">2:16</a> Ja että hän ne molemmat Jumalan kanssa yhdessä ruumiissa ristin kautta sovittais, ja on vihan itse kauttansa kuolettanut,</p> 
 <p><a name="an_2:17">2:17</a> Ja on tullut evankeliumin kautta rauhaa ilmoittamaan teille, jotka taampana olitte, ja niille, jotka läsnä olivat.</p> 
 <p><a name="an_2:18">2:18</a> Sillä hänen kauttansa me molemmin yhdessä hengessä saamme Isää lähestyä.</p> 
 <p><a name="an_2:19">2:19</a> Niin ettepä te silleen ole vieraat ja muukalaiset, vaan pyhäin kylänmiehet ja Jumalan perhe,</p> 
 <p><a name="an_2:20">2:20</a> Apostolein ja prophetain perustuksen päälle rakennetut, jossa Jesus Kristus paras kulmakivi on,</p> 
 <p><a name="an_2:21">2:21</a> Jonka päälle kaikki rakennus toinen toiseensa liitetään ja kasvaa pyhäksi templiksi Herrassa,</p> 
 <p><a name="an_2:22">2:22</a> Jonka päälle te myös rakennetaan Jumalalle asuinsiaksi Hengessä.</p> 
 <p><a name="an_3:1">3:1</a> Sentähden minä Paavali, Jesuksen Kristuksen vanki, teidän pakanain tähden;</p> 
 <p><a name="an_3:2">3:2</a> Jos te muutoin kuulleet olette Jumalan armon huoneenhallituksesta, joka minulle teidän puoleenne annettu on,</p> 
 <p><a name="an_3:3">3:3</a> Että minulle on tämä salaus ilmoituksen kautta tiettäväksi tehty, niinkuin minä jo ennen lyhykäisesti kirjoitin,</p> 
 <p><a name="an_3:4">3:4</a> Josta te lukein taidatte minun ymmärrykseni Kristuksen salaisuudessa tuta,</p> 
 <p><a name="an_3:5">3:5</a> Joka ei ole entisiin aikoihin niin ihmisten lapsille tiettäväksi tehty, kuin se nyt hänen pyhille apostoleillensa ja prophetaillensa Hengen kautta ilmoitettu on:</p> 
 <p><a name="an_3:6">3:6</a> Nimittäin, että pakanat pitää kanssaperilliset ja yksi ruumis oleman ja osalliset hänen lupauksestansa Kristuksessa, evankeliumin kautta,</p> 
 <p><a name="an_3:7">3:7</a> Jonka palveliaksi minä tullut olen Jumalan armon lahjan kautta, joka hänen voimansa vaikutuksesta minulle annettu on.</p> 
 <p><a name="an_3:8">3:8</a> Minulle, joka kaikkein vähin pyhäin seassa olen, on tämä armo annettu, että minä pakanain seassa tutkimattoman Kristuksen rikkauden julistaisin,</p> 
 <p><a name="an_3:9">3:9</a> Ja jokaiselle valkeuteen saattaisin, mikä osallisuus siinä salaisuudessa on, joka ijankaikkisesti on salattu ollut Jumalassa, joka kaikki Jesuksen Kristuksen kautta luonut on:</p> 
 <p><a name="an_3:10">3:10</a> Että nyt haltioille ja esivalloille taivaallisissa Jumalan moninainen viisaus seurakunnan kautta tiettäväksi tulis,</p> 
 <p><a name="an_3:11">3:11</a> Sen ijankaikkisen aivoituksen jälkeen, jonka hän Kristuksessa Jesuksessa meidän Herrassamme osoittanut on,</p> 
 <p><a name="an_3:12">3:12</a> Jonka kautta meillä on uskallus ja tykökäymys kaikella rohkeudella, uskon kautta hänen päällensä.</p> 
 <p><a name="an_3:13">3:13</a> Sentähden minä rukoilen, ettette minun vaivaini tähden väsyisi, joita minä teidän edestänne kärsin, joka teidän kunnianne on.</p> 
 <p><a name="an_3:14">3:14</a> Sentähden kumarran minä polveni meidän Herran Jesuksen Kristuksen Isän puoleen,</p> 
 <p><a name="an_3:15">3:15</a> Joka kaikkein oikia Isä on, jotka taivaissa ja maassa lapsiksi kutsutaan,</p> 
 <p><a name="an_3:16">3:16</a> Että hän antais teille voimaa kunniansa rikkauden jälkeen, että te hänen Henkensä kautta väkeväksi tulisitte sisällisessä ihmisessä;</p> 
 <p><a name="an_3:17">3:17</a> Ja että Kristus asuis uskon kautta teidän sydämissänne;</p> 
 <p><a name="an_3:18">3:18</a> Että te olisitte rakkauden kautta juurtuneet ja perustetut; että te selkiästi käsittäisitte kaikkein pyhäin kanssa, mikä leveys ja pituus, ja syvyys ja korkeus olis,</p> 
 <p><a name="an_3:19">3:19</a> Ja Kristuksen rakkauden tuntisitte, joka kaiken tuntemisen ylitse käy; että te olisitte kaikella Jumalan täydellisyydellä täytetyt.</p> 
 <p><a name="an_3:20">3:20</a> Mutta hänelle, joka kaikki ylönpalttisesti voi tehdä, kaiken senkin ylitse, kuin me rukoilemme taikka ymmärrämme, sen voiman jälkeen, joka meissä vaikuttaa,</p> 
 <p><a name="an_3:21">3:21</a> Hänelle olkoon kunnia seurakunnassa, joka on Kristuksessa Jesuksessa, kaikkiin aikoihin ijankaikkisesta niin ijankaikkiseen, amen!</p> 
 <p><a name="an_4:1">4:1</a> Niin minä vangittu Herrassa neuvon teitä, että te siinä kutsumisessa, johon te kutsutut olette, niin vaeltaisitte kuin sopii,</p> 
 <p><a name="an_4:2">4:2</a> Kaikella nöyryydellä, siveydellä ja pitkämielisyydellä, ja kärsikäät toinen toistanne rakkaudessa.</p> 
 <p><a name="an_4:3">4:3</a> Ahkeroitkaat myös pitämään hengen yhteyttä rauhan siteen kautta:</p> 
 <p><a name="an_4:4">4:4</a> Yksi ruumis ja yksi henki, niinkuin tekin olette teidän kutsumisessanne yhdenkaltaiseen toivoon kutsutut,</p> 
 <p><a name="an_4:5">4:5</a> Yksi Herra, yksi usko, yksi kaste,</p> 
 <p><a name="an_4:6">4:6</a> Yksi Jumala ja kaikkein Isä, joka kaikkein päällä on, ja kaikkein kautta, ja teissä kaikissa.</p> 
 <p><a name="an_4:7">4:7</a> Mutta jokaiselle meille on armo annettu Kristuksen lahjan mitan jälkeen.</p> 
 <p><a name="an_4:8">4:8</a> Sentähden hän sanoo: hän on astunut ylös korkeuteen, ja on vankiuden vangiksi vienyt, ja ihmisille lahjoja antanut.</p> 
 <p><a name="an_4:9">4:9</a> Mutta se, että hän astui ylös, ei ole mikään muu kuin että hän ennen tänne astui alas, alimmaisiin maan paikkoihin.</p> 
 <p><a name="an_4:10">4:10</a> Joka on astunut alas, hän on se, joka kaikkein taivasten päälle astui ylös, että hän kaikki täyttäis,</p> 
 <p><a name="an_4:11">4:11</a> Ja hän on pannut muutamat apostoleiksi, muutamat prophetaiksi, muutamat evankelistaiksi, muutamat paimeniksi ja opettajiksi.</p> 
 <p><a name="an_4:12">4:12</a> Pyhäin täydellisyyteen, palveluksen työhön ja Kristuksen ruumiin rakennukseen,</p> 
 <p><a name="an_4:13">4:13</a> Siihenasti kuin me kaikki tulemme uskon ja Jumalan Pojan tuntemisen yhteydessä täydeksi mieheksi, Kristuksen täydellisen varren mitan jälkeen:</p> 
 <p><a name="an_4:14">4:14</a> Ettemme silleen lapset olisi, jotka horjuisimme ja kaikkinaisilta opetuksen tuulilta vieteltäisiin, ihmisten koiruuden ja kavaluuden kautta, jolla he meitä käyvät ympäri, saadaksensa pettää;</p> 
 <p><a name="an_4:15">4:15</a> Mutta olkaamme toimelliset rakkaudessa ja kasvakaamme kaikissa, hänessä, joka pää on, Kristus,</p> 
 <p><a name="an_4:16">4:16</a> Josta koko ruumis on koottu ja yhteen liitetty, kaiken yhdistyksen kautta, joka siihen lisääntyy, sen vaikutuksen ja määrän jälkeen, joka kullakin jäsenellä on, siitä kasvaa ruumis omaksi rakennukseksensa rakkaudessa.</p> 
 <p><a name="an_4:17">4:17</a> Niin minä nyt sanon ja todistan Herrassa, ettette silleen vaella niinkuin muut pakanat vaeltavat mielensä tyhmyydessä,</p> 
 <p><a name="an_4:18">4:18</a> Joiden ymmärrys pimitetty on ja ovat vieraantuneet siitä elämästä, joka Jumalasta on, tyhmyyden kautta, joka heissä on, ja heidän sydämensä kovuuden kautta,</p> 
 <p><a name="an_4:19">4:19</a> Jotka, sitten kuin he olivat paatuneet, antoivat ylön heitänsä haureuteen ja tekivät kaikkinaista saastaisuutta ylönpalttisessa himossa.</p> 
 <p><a name="an_4:20">4:20</a> Mutta ette niin Kristusta ole oppineet.</p> 
 <p><a name="an_4:21">4:21</a> Jos te muutoin hänestä kuulleet olette ja hänessä opetetut olette, niinkuin totuus Jesuksessa on,</p> 
 <p><a name="an_4:22">4:22</a> Niin pankaat pois vanha ihminen, jonka kanssa te ennen vaelsitte, joka himoin kautta eksyksissä itsensä turmelee;</p> 
 <p><a name="an_4:23">4:23</a> Mutta uudistakaat teitänne teidän mielenne hengessä,</p> 
 <p><a name="an_4:24">4:24</a> Ja pukekaat päällenne uusi ihminen, joka Jumalan jälkeen luotu on, totisessa vahurskaudessa ja pyhyydessä.</p> 
 <p><a name="an_4:25">4:25</a> Sentähden pankaat pois valhe, ja puhukaan jokainen lähimmäisensä kanssa totuutta; sillä me olemme jäsenet keskenämme.</p> 
 <p><a name="an_4:26">4:26</a> Vihastukaat ja älkäät syntiä tehkö, älkäät antako auringon laskea ylitse teidän vihanne,</p> 
 <p><a name="an_4:27">4:27</a> Älkäät antako laittajalle siaa.</p> 
 <p><a name="an_4:28">4:28</a> Joka varastanut on, älkään silleen varastako, vaan paremmin tehkään työtä ja toimittakaan käsillänsä jotakin hyvää, että hänellä olis tarvitsevalle jakamista.</p> 
 <p><a name="an_4:29">4:29</a> Älköön yksikään rietas puhe teidän suustanne lähtekö, vaan mitä sovelias on parannuksen tarpeeksi, että se kelvollinen kuulla olis.</p> 
 <p><a name="an_4:30">4:30</a> Ja älkäät Jumalan Pyhää Henkeä murheelliseksi saattako, jossa te lunastuksen päivään asti kiinnitetyt olette.</p> 
 <p><a name="an_4:31">4:31</a> Kaikki haikeus, ja närkästys, ja viha, ja huuto, ja sadatus olkoon kaukana teistä kaiken pahuuden kanssa.</p> 
 <p><a name="an_4:32">4:32</a> Mutta olkaat keskenänne ystävälliset ja laupiaat, ja anteeksi antakaat toinen toisellenne niinkuin Jumala teillekin Kristuksen kautta anteeksi antanut on.</p> 
 <p><a name="an_5:1">5:1</a> Niin olkaat siis Jumalan seuraajat, niinkuin rakkaat lapset,</p> 
 <p><a name="an_5:2">5:2</a> Ja vaeltakaat rakkaudessa, niinkuin myös Kristus meitä rakasti ja antoi itsensä ulos meidän edestämme lahjaksi, uhriksi ja Jumalalle makiaksi hajuksi.</p> 
 <p><a name="an_5:3">5:3</a> Mutta huoruutta ja kaikkea riettautta eli ahneutta älkäät antako teidän seassanne mainitakaan, niinkuin pyhäin sopii,</p> 
 <p><a name="an_5:4">5:4</a> Ja häpiällisiä sanoja ja hulluja puheita eli jaarituksia, jotka ei mihinkään kelpaa, vaan paremmin kiitossanoja.</p> 
 <p><a name="an_5:5">5:5</a> Sillä se te tietäkäät, ettei yksikään huorintekiä, taikka saastainen, eli ahne, joka epäjumalan palvelia on, ole Kristuksen ja Jumalan valtakunnan perillinen.</p> 
 <p><a name="an_5:6">5:6</a> Älkäät antako yhdenkään pettää teitänne turhilla puheilla; sillä sentähden Jumalan viha epäuskoisten päälle tulee.</p> 
 <p><a name="an_5:7">5:7</a> Älkäät sentähden olko heidän osaveljensä.</p> 
 <p><a name="an_5:8">5:8</a> Sillä muinen te olitte pimeys, mutta nyt te olette valkeus Herrassa. Vaeltakaat niinkuin valkeuden lapset;</p> 
 <p><a name="an_5:9">5:9</a> (Sillä Hengen hedelmä on kaikessa hyvyydessä ja vanhurskaudessa ja totuudessa,)</p> 
 <p><a name="an_5:10">5:10</a> Ja koetelkaat, mikä Herralle otollinen on.</p> 
 <p><a name="an_5:11">5:11</a> Älkäät olko osalliset pimeyden hedelmättömissä töissä, vaan paremmin nuhdelkaat.</p> 
 <p><a name="an_5:12">5:12</a> Sillä mitä salaa heilta tapahtuu, se on häpiä sanoakin;</p> 
 <p><a name="an_5:13">5:13</a> Mutta kaikki ne ilmi tulevat, kuin he valkeudelta rangaistaan; sillä kaikki, mikä ilmi tulee, se on valkeus.</p> 
 <p><a name="an_5:14">5:14</a> Sentähden hän sanoo: heräjä sinä, joka makaat, ja nouse kuolleista, niin Kristus sinua valaisee.</p> 
 <p><a name="an_5:15">5:15</a> Niin katsokaat, että te visusti vaellatte, ei niinkuin tyhmät, vaan niinkuin viisaat.</p> 
 <p><a name="an_5:16">5:16</a> Ja hankitkaat teitänne ajallansa; sillä aika on paha.</p> 
 <p><a name="an_5:17">5:17</a> Älkäät sentähden olko taitamattomat, vaan ymmärtäväiset, mikä Herran tahto on.</p> 
 <p><a name="an_5:18">5:18</a> Ja älkäät juopuko viinasta, josta paha meno tulee, vaan olkaat täytetyt (Pyhällä) Hengellä.</p> 
 <p><a name="an_5:19">5:19</a> Ja puhukaat keskenänne psalmeilla, ja kiitosvirsillä, ja hengellisillä lauluilla, veisaten ja soittain Herralle teidän sydämessänne,</p> 
 <p><a name="an_5:20">5:20</a> Kiittäin aina Jumalaa ja Isää, jokaisen edestä, meidän Herran Jesuksen Kristuksen nimeen.</p> 
 <p><a name="an_5:21">5:21</a> Ja olkaat toinen toisellenne alamaiset Jumalan pelvossa.</p> 
 <p><a name="an_5:22">5:22</a> Vaimot olkaat omille miehillenne alamaiset niinkuin Herralle.</p> 
 <p><a name="an_5:23">5:23</a> Sillä mies on vaimon pää, niinkuin Kristus on seurakunnan pää, ja hän on ruumiin vapahtaja.</p> 
 <p><a name="an_5:24">5:24</a> Mutta niinkuin seurakunta on Kristukselle alamainen, niin myös vaimot pitää miehillensä kaikissa alamaiset oleman.</p> 
 <p><a name="an_5:25">5:25</a> Miehet, rakastakaat teidän vaimojanne, niinkuin myös Kristus seurakuntaa rakasti ja antoi ulos itsensä hänen edestänsä,</p> 
 <p><a name="an_5:26">5:26</a> Että hän sen pyhittäis, ja on sen jo puhdistanut veden pesossa sanan kautta:</p> 
 <p><a name="an_5:27">5:27</a> Että hän saattais itsellensä kunniallisen seurakunnan, jolla ei saastaisuutta eikä ryppyä ole eli jotakuta muuta senkaltaista, vaan että hän pyhä ja laittamatoin olis.</p> 
 <p><a name="an_5:28">5:28</a> Miehet pitää vaimojansa rakastaman niinkuin omia ruumiitansa; joka vaimoansa rakastaa, se rakastaa itsiänsä.</p> 
 <p><a name="an_5:29">5:29</a> Sillä ei yksikään ole omaa lihaansa koskaan vihannut, vaan elättää ja holhoo sitä, niinkuin myös Herra seurakuntaa.</p> 
 <p><a name="an_5:30">5:30</a> Sillä me olemme hänen ruumiinsa jäsenet, hänen lihastansa ja luistansa.</p> 
 <p><a name="an_5:31">5:31</a> Sentähden pitää ihmisen antaman ylön isänsä ja äitinsä, ja vaimoonsa sidottu oleman, ja ne kaksi tulevat yhdeksi lihaksi.</p> 
 <p><a name="an_5:32">5:32</a> Tämä salaisuus on suuri; mutta minä puhun Kristuksesta ja seurakunnasta.</p> 
 <p><a name="an_5:33">5:33</a> Kuitenkin rakastakaan myös kukin teistä vaimoansa niinkuin itsiänsä; mutta peljätköön vaimo miestänsä.</p> 
 <p><a name="an_6:1">6:1</a> Lapset, olkaat kuuliaiset teidän vanhemmillenne Herrassa; sillä se on oikein.</p> 
 <p><a name="an_6:2">6:2</a> Kunnioita isääs ja äitiäs, (joka on ensimäinen käsky, jolla lupaus on,)</p> 
 <p><a name="an_6:3">6:3</a> Ettäs menestyisit ja kauvan eläisit maan päällä.</p> 
 <p><a name="an_6:4">6:4</a> Ja te isät, älkäät yllyttäkö lapsianne vihaan, vaan kasvattakaat heitä kurituksessa ja Herran nuhteessa.</p> 
 <p><a name="an_6:5">6:5</a> Palveliat, olkaat kuuliaiset teidän ruumiillisille isännillenne, pelvolla ja vapistuksella, teidän sydämenne yksinkertaisuudessa, niinkuin Kristukselle,</p> 
 <p><a name="an_6:6">6:6</a> Ei silmäin edessä palvellen, niinkuin ihmisten mieltä noutain, vaan niinkuin Kristuksen palveliat, tehden sydämestä, mitä Jumala tahtoo.</p> 
 <p><a name="an_6:7">6:7</a> Hyvällä mielellä palvellen Herraa, ja ei ihmisiä.</p> 
 <p><a name="an_6:8">6:8</a> Tietäen, että mitä hyvää kukin tekee, sen hän on jälleen Herralta saapa, olkoon orja eli vapaa.</p> 
 <p><a name="an_6:9">6:9</a> Ja te isännät, tehkäät myös niin heitä kohtaan, ja pankaat pois uhkaukset, tietäen, että teidän Herranne on myös taivaissa, jonka edessä ei ole ihmisen muodon katsomusta.</p> 
 <p><a name="an_6:10">6:10</a> Viimein, rakkaat veljeni, olkaat väkevät Herrassa ja hänen väkevyytensä voimassa.</p> 
 <p><a name="an_6:11">6:11</a> Pukekaat päällenne kaikki Jumalan sota-aseet, että te perkeleen kavalia päällekarkaamisia voisitte seisoa vastaan.</p> 
 <p><a name="an_6:12">6:12</a> Sillä ei meillä ole sota verta ja lihaa vastaan, vaan pääruhtinaita ja valtoja vastaan, maailman herroja vastaan, jotka tämän maailman pimeydessä vallitsevat, pahoja henkiä vastaan taivaan alla .</p> 
 <p><a name="an_6:13">6:13</a> Sentähden ottakaat kaikki Jumalan sota-aseet, että te voisitte pahana päivänä seisoa vastaan ja kaikissa asioissa pysyväiset olisitte.</p> 
 <p><a name="an_6:14">6:14</a> Niin seisokaat vyötetyt kupeista totuudella, ja vanhurskauden rintaraudalla puetetut,</p> 
 <p><a name="an_6:15">6:15</a> Ja jalat valmiiksi kengitetyt, saarnaamaan rauhan evankeliumia.</p> 
 <p><a name="an_6:16">6:16</a> Mutta kaikissa ottakaat uskon kilpi, jolla te voitte sammuttaa kaikki ruman tuliset nuolet.</p> 
 <p><a name="an_6:17">6:17</a> Ja ottakaat päähänne autuuden rautalakki, ja hengen miekka, joka on Jumalan sana,</p> 
 <p><a name="an_6:18">6:18</a> Ja rukoilkaat joka aika kaikella rukoilemisella ja anomisella hengessä, ja siinä valvokaat kaikella ahkeruudella ja rukouksella kaikkein pyhäin tähden,</p> 
 <p><a name="an_6:19">6:19</a> Ja minunkin tähteni, että minulle puhetta annettaisiin avoimella suulla rohkiasti puhuakseni, ja niin tiettäväksi tekisin evankeliumin salaisuuden.</p> 
 <p><a name="an_6:20">6:20</a> Jonka käskyläinen minä näissä kahleissa olen, että minä niissä rohkiasti puhuisin, niinkuin minun puhua tulee.</p> 
 <p><a name="an_6:21">6:21</a> Mutta että te myös tietäisitte minun tilani ja mitä minä teen, kaiken sen on Tykikus, minun rakas veljeni ja uskollinen palvelia Herrassa, teille tiettäväksi tekevä,</p> 
 <p><a name="an_6:22">6:22</a> Jonka minä teidän tykönne lähetin sen syyn tähden, että te saisitte tietää meidän tilamme ja hän teidän sydämenne lohduttais.</p> 
 <p><a name="an_6:23">6:23</a> Rauha olkoon veljille, ja rakkaus uskon kanssa, Isältä Jumalalta ja Herralta Jesukselta Kristukselta!</p> 
 <p><a name="an_6:24">6:24</a> Armo olkoon kaikkein kanssa, jotka meidän Herraa Jesusta Kristusta lakkaamatta rakastavat, amen!</p> 
 <p></p><hr>
 <center>
 <a href="phi.htm">Next: Philippians</a></center>
 </body>