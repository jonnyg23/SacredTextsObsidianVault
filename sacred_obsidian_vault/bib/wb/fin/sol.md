<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="ecc.htm">Previous</a> 
 <a href="isa.htm">Next</a> 
 </center>
 <hr>
  <h3 align="center">Finnish Bible: Song of Solomon</h3> 
 <p><a name="an_1:1">1:1</a> Salomon korkea veisu.</p> 
 <p><a name="an_1:2">1:2</a> Hän suuta antakoon minun, suunsa antamisella; sillä sinun rakkautesi on suloisempi kuin viina,</p> 
 <p><a name="an_1:3">1:3</a> Sinun hyväin voidettes hajuin tähden. Sinun nimes on vuodatettu öljy; sen piikaiset sinua rakastavat.</p> 
 <p><a name="an_1:4">1:4</a> Vedä minua, niin me juoksemme perässäs: Kuningas vie minun kammioonsa: Me iloitsemme ja riemuitsemme sinusta, me muistamme sinun rakkauttas enempi kuin viinaa: hurskaat rakastavat sinua.</p> 
 <p><a name="an_1:5">1:5</a> Minä olen musta, mutta sangen otollinen, te Jerusalemin tyttäret, niinkuin Kedarin majat, niinkuin Salomon kirjoiteltu vaate.</p> 
 <p><a name="an_1:6">1:6</a> Älkäät sitä katsoko, että minä niin musta olen; sillä päivä on minun polttanut: minun äitini lapset vihastuivat minun päälleni: he ovat asettaneet minun viinamäen vartiaksi, mutta en minä varjellut viinamäkeäni.</p> 
 <p><a name="an_1:7">1:7</a> Sano minulle sinä, jota minun sieluni rakastaa: kussas laidunta pidät, ja kussas lounaalla lepäät? ettei minun pitäisi poikkeeman kumppanies lauman tykö.</p> 
 <p><a name="an_1:8">1:8</a> Jos et sinä sinuas tunne, sinä kaikkein ihanaisin vaimoin seassa, niin mene lammasten jäljille, ja kaitse vohlias paimenien huonetten tykönä.</p> 
 <p><a name="an_1:9">1:9</a> Minä vertaan sinun, ystäväni, ratsaskaluihini, Pharaon vaunuihin.</p> 
 <p><a name="an_1:10">1:10</a> Sinun sasupääs ovat ihanat pankkuin keskellä, ja sinun kaulas kultakäädyissä.</p> 
 <p><a name="an_1:11">1:11</a> Me teemme sinulle kultaiset pankut, hopianastoilla.</p> 
 <p><a name="an_1:12">1:12</a> Kuin kuningas istui pöytänsä tykönä, antoi nardukseni hajunsa.</p> 
 <p><a name="an_1:13">1:13</a> Ystäväni on minun mirrhamkimppuni, joka minun rinnoillani riippuu.</p> 
 <p><a name="an_1:14">1:14</a> Minun ystäväni on minulle Kyprin viinamarjan rypäle, Engeddin viinamäessä.</p> 
 <p><a name="an_1:15">1:15</a> Katso, armaani, sinä olet ihana: katso, sinä olet ihana, silmäs ovat niinkuin kyhkyläisen silmät.</p> 
 <p><a name="an_1:16">1:16</a> Katso, ystäväni, sinä olet ihana ja suloinen, ja meidän vuoteemme myös viheriöitsee.</p> 
 <p><a name="an_1:17">1:17</a> Meidän huoneemme kaaret ovat sedripuusta, vuolteet hongasta.</p> 
 <p><a name="an_2:1">2:1</a> Minä olen Saronin kukkanen, ja kukoistus laaksossa.</p> 
 <p><a name="an_2:2">2:2</a> Niinkuin ruusu orjantappuroissa, niin on armaani tytärten seassa.</p> 
 <p><a name="an_2:3">2:3</a> Niinkuin omenapuu metsäpuiden seassa, niin on ystäväni poikain seassa: minä istun hänen varjossansa, jota minä anon, ja hänen hedelmänsä on minun suussani makia.</p> 
 <p><a name="an_2:4">2:4</a> Hän johdattaa minua viinakellariinsa; ja rakkaus on hänen lippunsa minun päälläni.</p> 
 <p><a name="an_2:5">2:5</a> Virvoittakaat minua viinaleileillä, ja vahvistakaat minua omenilla; sillä minä olen sairas rakkaudesta.</p> 
 <p><a name="an_2:6">2:6</a> Hänen vasen kätensä on minun pääni alla, hänen oikia kätensä halaa minua.</p> 
 <p><a name="an_2:7">2:7</a> Minä vannotan tietä, Jerusalemin tyttäret, metsävuohten eli naaraspeurain kautta kedolla, ettette herätä eli vaivaa armastani, siihen asti kuin hän itse tahtoo.</p> 
 <p><a name="an_2:8">2:8</a> Tämä on ystäväni ääni, katso, hän tulee: hän hyppää vuorilla ja karkaa kukkuloille.</p> 
 <p><a name="an_2:9">2:9</a> Ystäväni on metsävuohen eli nuoren peuran kaltainen: katso, hän seisoo seinän takana, ja katsoo akkunasta sisälle, ja kurkistelee häkin lävitse.</p> 
 <p><a name="an_2:10">2:10</a> Ystäväni vastaa ja sanoo minulle: nouse armaani, ihanaiseni, ja tule.</p> 
 <p><a name="an_2:11">2:11</a> Sillä katso, talvi on kulunut, ja sade lakannut ja mennyt pois:</p> 
 <p><a name="an_2:12">2:12</a> Kukkaset ovat puhjenneet kedolla, kevät on tullut, ja toukomettisen ääni kuuluu meidän maassamme;</p> 
 <p><a name="an_2:13">2:13</a> Fikunapuut puhkeevat, viinapuut kukoistavat ja antavat hajunsa: nouse, armaani, ihanaiseni, ja tule.</p> 
 <p><a name="an_2:14">2:14</a> Kyhkyläiseni vuoren raossa ja kivirauniossa, anna minun nähdä kasvos, anna minun kuulla äänes; sillä sinun äänes on suloinen, ja kasvos ihanainen.</p> 
 <p><a name="an_2:15">2:15</a> Ottakaat meille ketut kiinni, ne vähät ketut, jotka turmelevat viinamäet; sillä meidän viinamäkemme ovat röhkäleillä.</p> 
 <p><a name="an_2:16">2:16</a> Ystäväni on minun, ja minä hänen, joka kaitsee kukkasten keskellä,</p> 
 <p><a name="an_2:17">2:17</a> Siihenasti että päivä jäähtyy ja varjot kulkevat pois. Palaja, ole niinkuin metsävuohi, ystäväni, eli niinkuin nuori peura Eroitusvuorilla.</p> 
 <p><a name="an_3:1">3:1</a> Minä etsin yöllä vuoteessani, jota minun sieluni rakastaa: minä etsin häntä, mutta en löytänyt häntä.</p> 
 <p><a name="an_3:2">3:2</a> Nyt minä nousen, ja käyn kaupunkia ympäri, kaduilla ja kujilla, ja etsin, jota minun sieluni rakastaa: minä etsin häntä, mutta en minä häntä löytänyt.</p> 
 <p><a name="an_3:3">3:3</a> Vartiat, jotka käyvät kaupunkia ympäri, löysivät minun. Oletteko nähneet, jota minun sieluni rakastaa?</p> 
 <p><a name="an_3:4">3:4</a> Kuin minä heistä vähä erkausin, löysin minä, jota minun sieluni rakastaa; minä tartuin häneen, ja en tahdo häntä laskea, siihenasti että minä hänen saatan äitini huoneesen, äitini kammioon.</p> 
 <p><a name="an_3:5">3:5</a> Minä vannotan teitä, Jerusalemin tyttäret, metsävuohten eli naaraspeurain kautta kedolla, ettette herättäisi armastani eli vaivaisi häntä, siihenasti kuin hän tahtoo.</p> 
 <p><a name="an_3:6">3:6</a> Kuka on tämä, joka lähtee korvesta, niinkuin nouseva savu, mirrhamin suitsutus, pyhä savu ja kaikkinaiset apotekarin yrtit?</p> 
 <p><a name="an_3:7">3:7</a> Katso, Salomon vuoteen ympärillä seisovat kuusikymmentä väkevää, Israelin väkevistä.</p> 
 <p><a name="an_3:8">3:8</a> He pitävät kaikki miekkaa ja ovat soveliaat sotaa; jokaisella on hänen miekkansa vyöllänsä pelvon tähden yöllä.</p> 
 <p><a name="an_3:9">3:9</a> Kuningas Salomo antoi tehdä itsellänsä lepokammion Libanonin puista:</p> 
 <p><a name="an_3:10">3:10</a> Sen patsaat hän teki hopiasta, ja sen peitteen kullasta, istuimen purpurasta, ja permannon soveliaasti lasketun, Jerusalemin tytärten tähden.</p> 
 <p><a name="an_3:11">3:11</a> Lähtekäät ulos, te Zionin tyttäret, ja katselkaat kuningas Salomoa siinä kruunussa, jolla hänen äitinsä hänen kruunannut on, hänen hääpäivänsä, ja hänen sydämensä ilopäivänä.</p> 
 <p><a name="an_4:1">4:1</a> Katso, armaani! sinä olet ihanainen, katso, ihanainen sinä olet: sinun silmäs ovat niinkuin mettisen silmät palmikkos välillä; sinun hiukses ovat niinkuin vuohilauma, jotka ovat kerityt Gileadin vuorella.</p> 
 <p><a name="an_4:2">4:2</a> Sinun hampaas ovat niinkuin laumat kerittyin villain kanssa, jotka pesosta tulevat, jotka kaikki kaksoisia kantavat, ei myös yksikään heistä ole hedelmätöin.</p> 
 <p><a name="an_4:3">4:3</a> Sinun huules ovat niinkuin tulipunainen rihma, ja sinun puhees ovat suloiset; sinun poskes ovat niinkuin granatin omenan lohko, sinun palmikkos välillä.</p> 
 <p><a name="an_4:4">4:4</a> Sinun kaulas on niinkuin Davidin torni, joka on rakennettu vahvalla muurilla, jossa tuhannen kilpeä riippuu, ja kaikkinaiset väkeväin sota-aseet.</p> 
 <p><a name="an_4:5">4:5</a> Sinun kaksi rintaas ovat niinkuin kaksi nuorta metsävohlaa, jotka kukkasten seassa laitumella käyvät.</p> 
 <p><a name="an_4:6">4:6</a> Siihenasti että päivä soipeemmaksi tulee, ja varjo katoo: minä menen mirrhamin vuorelle, ja pyhän savun kukkulalle.</p> 
 <p><a name="an_4:7">4:7</a> Sinä olet kokonas ihana, minun armaani, ja ei sinussa ole yhtään virhettä.</p> 
 <p><a name="an_4:8">4:8</a> Tule kanssani, morsiameni, Libanonista, tule kanssani Libanonista, mene sisälle, astu tänne Amanan kukkulalta, Senirin Hermonin niskalta, jalopeuran luolasta ja leopardein vuorelta.</p> 
 <p><a name="an_4:9">4:9</a> Sinä olet ottanut minun sydämeni pois, sisareni, rakas morsiameni: sinä olet ottanut sydämeni pois yhdellä silmälläs ja yhdellä kaulakäädylläs.</p> 
 <p><a name="an_4:10">4:10</a> Kuinka ihana on sinun rakkautes, sisareni, rakas morsiameni: sinun rakkautes on suloisempi kuin viina, ja sinun voitees haju voittaa kaikki yrtit.</p> 
 <p><a name="an_4:11">4:11</a> Sinun huules, morsiameni, ovat niinkuin valuva mesileipä: mesi ja maito on sinun kieles alla, ja sinun vaattees haju on niinkuin Libanonin haju.</p> 
 <p><a name="an_4:12">4:12</a> Minun sisareni, rakas morsiameni, sinä olet suljettu kryytimaa, lukittu lähde, kiinnipantu kaivo.</p> 
 <p><a name="an_4:13">4:13</a> Sinun istutukses ovat niinkuin yrttitarha granatomenista, kalliin hedelmän kanssa, syprit narduksen kanssa;</p> 
 <p><a name="an_4:14">4:14</a> Nardukset saframin kanssa, kalmus ja kaneli, kaikkinaisen pyhän savun puiden kanssa, mirrham ja aloes kaikkein parasten yrttein kanssa.</p> 
 <p><a name="an_4:15">4:15</a> Niinkuin kryytimaan kaivo, ja elävänveden lähde, joka Libanonista vuotaa.</p> 
 <p><a name="an_4:16">4:16</a> Nouse pohjatuuli, ja tule lounatuuli ja puhalla yrttitarhani lävitse, että sen yrtit vuotaisivat. Ystäväni tulkoon kryytimaahansa, ja syökään hänen kalliita hedelmiänsä.</p> 
 <p><a name="an_5:1">5:1</a> Minä tulin, sisareni, rakas morsiameni, yrttitarhaani, ja olen mirrhamini ja yrttini leikannut ylös. Minä olen syönyt mesileipäni hunajan kanssa: minä olen juonut viinani minun maitoni kanssa: syökäät armaani, ja juokaat ystäväni, ja juopukaat.</p> 
 <p><a name="an_5:2">5:2</a> Minä makaan, ja minun sydämeni valvoo; se on ystäväni ääni, joka kolkuttaa. Avaa minun eteeni, sisareni, armaani, kyhkyläiseni, ihanaiseni; sillä minun pääni on täynnä kastetta, ja minun palmikkoni täynnä yön pisaria.</p> 
 <p><a name="an_5:3">5:3</a> Minä olen riisunut hameeni, kuinka minun pitäis taas pukeman ylleni? Minä olen viruttanut jalkani, kuinka minun pitäis sokaiseman ne jälleen?</p> 
 <p><a name="an_5:4">5:4</a> Mutta minun ystäväni pisti kätensä lävestä, ja minun sisällykseni vapisivat siitä.</p> 
 <p><a name="an_5:5">5:5</a> Silloin nousin minä avaamaan ystävälleni. Minun käteni tiukkuivat mirrhamia, ja mirrham valui minun sormistani lukon salvan päälle.</p> 
 <p><a name="an_5:6">5:6</a> Ja kuin minä ystävälleni avasin, oli ystäväni mennyt pois ja vaeltanut ohitse; niin läksi sieluni ulos hänen sanansa jälkeen; minä etsin häntä, mutta en löytänyt häntä: minä huusin, mutta ei hän minua vastannut.</p> 
 <p><a name="an_5:7">5:7</a> Vartiat, jotka käyvät kaupunkia ympäri, löysivät minun, löivät minua ja haavoittivat minun; ja vartiat muurin päällä ottivat pois minun pääliinani.</p> 
 <p><a name="an_5:8">5:8</a> Minä vannotan teitä, Jerusalemin tyttäret, jos te löydätte minun ystäväni, niin ilmoittakaat hänelle, että minä olen sairas rakkaudesta.</p> 
 <p><a name="an_5:9">5:9</a> Millinen on sinun ystäväs muiden ystävien suhteen, sinä kaikkein ihanaisin vaimoin seassa? Minkäkaltainen on sinun ystäväs muiden ystävien suhteen, ettäs meitä olet niin vannottanut?</p> 
 <p><a name="an_5:10">5:10</a> Minun ystäväni on valkia ja punainen, kaunistettu kymmenentuhannen seassa.</p> 
 <p><a name="an_5:11">5:11</a> Hänen päänsä on paras ja kallein kulta; hänen hiuksensa ovat kaharat ja mustat niinkuin kaarne.</p> 
 <p><a name="an_5:12">5:12</a> Hänen silmänsä ovat niinkuin mettisen silmät, vesiojan tykönä, rieskalla pestyt, ja ovat täynnä.</p> 
 <p><a name="an_5:13">5:13</a> Hänen poskensa ovat niinkuin kaunistettu ryytimaa, niinkuin yrttein kukkaset; hänen huulensa ovat niinkuin ruusut, jotka vuotavat mirrhamin pisaroita.</p> 
 <p><a name="an_5:14">5:14</a> Hänen kätensä ovat niinkuin kultaiset sormukset, täynnä turkosia; hänen ihonsa on niinkuin puhdas elephantin luu, saphirilla kaunistettu.</p> 
 <p><a name="an_5:15">5:15</a> Hänen jalkansa ovat niinkuin marmoripatsaat, perustetut kultaisten jalkain päälle; hänen hahmonsa on niinkuin Libanon ja valittu sedri.</p> 
 <p><a name="an_5:16">5:16</a> Hänen suunsa on suloinen, ja hän itse kokonansa ihanainen. Senkaltainen on minun ystäväni, minun rakkaani on senkaltainen, te Jerusalemin tyttäret.</p> 
 <p><a name="an_6:1">6:1</a> Kuhunka ystäväs on mennyt, o sinä kaikkein kaunein vaimoin seassa! kuhunka ystäväs on kääntänyt itsensä? Me etsimme häntä sinun kanssas.</p> 
 <p><a name="an_6:2">6:2</a> Minun ystäväni on mennyt kryytimaahansa, yrttisarkoihinsa, että hän siellä kryytimaassa kaitsis laumaansa, ja hakis ruusuja.</p> 
 <p><a name="an_6:3">6:3</a> Minun ystäväni on minun ja minä olen hänen, joka kaitsee kukkasten keskellä.</p> 
 <p><a name="an_6:4">6:4</a> Sinä olet ihana, minun kultani, niinkuin Tirtsa, kaunis niinkuin Jerusalem, peljättävä niinkuin sotajoukko.</p> 
 <p><a name="an_6:5">6:5</a> Käännä silmäs pois minusta; sillä ne minun sytyttävät; sinun hiukses ovat niinkuin vuohilauma, jotka Gileadin vuorella kerityt ovat.</p> 
 <p><a name="an_6:6">6:6</a> Sinun hampas ovat niinkuin lammaslauma, jotka pesosta nousevat, ja kaikki kaksoisia kantavat, ja ei yksikään ole heistä hedelmätöin.</p> 
 <p><a name="an_6:7">6:7</a> Sinun kasvos ovat niinkuin granatomenan lohkot sinun palmikkois välillä.</p> 
 <p><a name="an_6:8">6:8</a> Kuusikymmentä on drottninkia ja kahdeksankymmentä vaimoa, ja neitseet ovat epälukuiset;</p> 
 <p><a name="an_6:9">6:9</a> Mutta yksi on minun kyhkyläiseni ja minun täydelliseni; yksi on äitinsä rakkain ja synnyttäjänsä valittu: koska tyttäret hänen näkivät, ylistivät he hänen autuaaksi, kuningattaret ja vaimot ylistivät häntä.</p> 
 <p><a name="an_6:10">6:10</a> Kuka on tämä, joka nähdään niinkuin aamurusko, ihana niinkuin kuu, valittu niinkuin aurinko, peljättävä niinkuin sotajoukko?</p> 
 <p><a name="an_6:11">6:11</a> Minä olen mennyt alas yrttitarhaani, katsomaan vesoja ojan reunalla, kurkistelemaan, jos viinapuut kukoistivat, jos granatomenat viheriöitsivät.</p> 
 <p><a name="an_6:12">6:12</a> En minä tiennyt, että minun sieluni minun hamaan minun mieluisen kansani vaunuihin asti asettanut oli.</p> 
 <p><a name="an_6:13">6:13</a> Palaja, palaja Sulamit: palaja, palaja nähdäksemme sinua. Mitä te näitte Sulamitissa, paitsi sotajoukkoin tanssia?</p> 
 <p><a name="an_7:1">7:1</a> Kuinka ihana on sinun käyntös kengissäs, sinä päämiehen tytär; sinun molemmat lantees ovat yhtäläiset niinkuin kaksi käätyä, jotka taitavan kädet tehneet ovat.</p> 
 <p><a name="an_7:2">7:2</a> Sinun napas niinkuin ympyriäinen malja, josta ei koskaan juoma puutu; sinun vatsas on niinkuin nisuläjä, istutettu ympäri ruusuilla.</p> 
 <p><a name="an_7:3">7:3</a> Sinun molemmat rintas ovat niinkuin kaksi nuorta metsävuohen kaksoista.</p> 
 <p><a name="an_7:4">7:4</a> Sinun kaulas on niinkuin elephantinluinen torni; sinun silmäs ovat niinkuin Hesbonin kalalammikot Batrabbimin portissa; sinun nenäs on niinkuin Libanonin torni, joka katsoo Damaskuun päin.</p> 
 <p><a name="an_7:5">7:5</a> Sinun pääs on niinkuin Karmeli, sinun pääs hiukset niinkuin kuninkaan purpura, poimuineen.</p> 
 <p><a name="an_7:6">7:6</a> Kuinka ihana ja suloinen olet sinä minun armaani hekumassa.</p> 
 <p><a name="an_7:7">7:7</a> Sinun vartes on niinkuin palmupuu, ja sinun rintas ovat viinimarjarypälten kaltaiset.</p> 
 <p><a name="an_7:8">7:8</a> Minä sanoin: minun täytyy astua palmupuuhun ja ruveta sen oksiin: anna sinun rintas olla niinkuin viinapuun marjarypäleet, sinun sierantes haju on niinkuin omenain (haju),</p> 
 <p><a name="an_7:9">7:9</a> Ja sinun suus niinkuin paras viina, joka huokiasti menee ystävääni, ja saattaa uneliasten huulet puhumaan.</p> 
 <p><a name="an_7:10">7:10</a> Minun ystäväni on minun, ja hän himoitsee minua.</p> 
 <p><a name="an_7:11">7:11</a> Tule, ystäväni, käykäämme tästä kedolle, ja viipykäämme maakylissä.</p> 
 <p><a name="an_7:12">7:12</a> Että me nousisimme varhain viinamäkeen ja näkisimme, jos viinapuut kukoistavat ja puhkeemaan rupeevat, jos granatomenat ovat tulleet ulos: siellä minä annan sinulle minun rakkauteni.</p> 
 <p><a name="an_7:13">7:13</a> Kukkaset antavat hajunsa, ja meidän ovemme edessä ovat kaikkinaiset hyvät hedelmät: minun ystäväni, minä olen sinulle tallelle pannut sekä uudet että vanhat.</p> 
 <p><a name="an_8:1">8:1</a> Jospa minä sinun löytäisin ulkona, minun veljeni, sinä joka minun äitini nisiä imenyt olet, ja sinun suuta antaisin, ja ettei kenkään minua pilkkaisi.</p> 
 <p><a name="an_8:2">8:2</a> Mitä ottaisin sinun ja saattaisin sinua minun äitini huoneesen, jossa minua opettaisit; ja minä annan sinulle kryydättyä viinaa ja granatomenan makiaa viinaa.</p> 
 <p><a name="an_8:3">8:3</a> Hänen vasen kätensä on minun pääni alla, ja hänen oikia kätensä halaa minua.</p> 
 <p><a name="an_8:4">8:4</a> Minä vannotan teitä, Jerusalemin tyttäret, ettette armastani herätä, eli vaivaa häntä siihenasti kuin hän itse tahtoo.</p> 
 <p><a name="an_8:5">8:5</a> Kuka on se, joka korvesta tulee, ja nojaa ystävänsä päälle? Omenapuun alla minä sinua herätän, jossa sinun äitis sinun synnyttänyt on, jossa hän sinun siitti, joka sinun synnytti.</p> 
 <p><a name="an_8:6">8:6</a> Pane minua niinkuin sinetti sydämees, ja niinkuin sinetti käsivartees; sillä rakkaus on väkevä niinkuin kuolema, ja kiivaus on vahva niinkuin helvetti: hänen hiilensä hehkuvat ja ovat Herran tuli;</p> 
 <p><a name="an_8:7">8:7</a> Niin ettei vedenkään paljous taida rakkautta sammuttaa, eli virrat sitä upottaa. Jos joku antais kaiken taloinsa tavaran rakkaudesta, niin ei se mitään maksaisi.</p> 
 <p><a name="an_8:8">8:8</a> Meidän sisaremme on vähä, ja ei hänellä ole rintoja. Mitä meidän pitää tekemän sisarellemme sinä päivänä, jona hänestä puhutaan?</p> 
 <p><a name="an_8:9">8:9</a> Jos hän on muuri, niin me teemme hopialinnan sen päälle: jos hän on ovi, niin me vahvistamme sen sedrilaudoilla.</p> 
 <p><a name="an_8:10">8:10</a> Minä olen muuri, ja minun rintani ovat niinkuin tornit; siitä minä olen hänen silmäinsä edessä niinkuin rauhan löytäjä.</p> 
 <p><a name="an_8:11">8:11</a> Salomolla on viinamäki BaalHamonissa: sen viinamäen antoi hän vartioille, että jokainen antais hänen hedelmistänsä tuhannen hopiapenninkiä.</p> 
 <p><a name="an_8:12">8:12</a> Minun viinamäkeni, joka on minun omani, on minun edessäni. Sinulle Salomo tulee tuhannen, mutta kaksisataa hedelmäin vartioille.</p> 
 <p><a name="an_8:13">8:13</a> Sinä, joka asut yrttitarhassa, anna minun kuulla sinun äänes: kuulkaan kumppanit päältä.</p> 
 <p><a name="an_8:14">8:14</a> Pakene, ystäväni, ja ole metsävuohen kaltainen, eli nuoren peuran yrttivuorilla.</p> 
 <p></p><hr>
 <center>
 <a href="isa.htm">Next: Isaiah</a></center>
 </body>