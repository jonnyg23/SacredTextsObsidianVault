<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="tit.htm">Previous</a> 
 <a href="heb.htm">Next</a> 
 </center>
 <hr>
  <h3 align="center">Dutch Bible: Philemon</h3> 
 <p><a name="an_1:1">1:1</a> Paulus, een gevangene van Christus Jezus, en Timotheus, de broeder, aan Filemon, den geliefde, en onzen medearbeider,</p> 
 <p><a name="an_1:2">1:2</a> En aan Appia, de geliefde, en aan Archippus, onzen medestrijder, en aan de Gemeente, die te uwen huize is:</p> 
 <p><a name="an_1:3">1:3</a> Genade zij ulieden en vrede van God, onzen Vader, en den Heere Jezus Christus.</p> 
 <p><a name="an_1:4">1:4</a> Ik dank mijn God, uwer altijd gedachtig zijnde in mijn gebeden;</p> 
 <p><a name="an_1:5">1:5</a> Alzo ik hoor uw liefde en geloof, hetwelk gij hebt aan den Heere Jezus, en jegens al de heiligen;</p> 
 <p><a name="an_1:6">1:6</a> Opdat de gemeenschap uws geloofs krachtig worde in de bekendmaking van alle goed, hetwelk in ulieden is door Christus Jezus.</p> 
 <p><a name="an_1:7">1:7</a> Want wij hebben grote vreugde en vertroosting over uw liefde, dat de ingewanden der heiligen verkwikt zijn geworden door u, broeder!</p> 
 <p><a name="an_1:8">1:8</a> Daarom, hoewel ik grote vrijmoedigheid heb in Christus, om u te bevelen, hetgeen betamelijk is;</p> 
 <p><a name="an_1:9">1:9</a> Zo bid ik nochtans liever door de liefde, daar ik zodanig een ben, te weten Paulus, een oud man, en nu ook een gevangene van Jezus Christus.</p> 
 <p><a name="an_1:10">1:10</a> Ik bid u dan voor mijn zoon, denwelken ik in mijn banden heb geteeld, namelijk Onesimus;</p> 
 <p><a name="an_1:11">1:11</a> Die eertijds u onnut was, maar nu u en mij zeer nuttig; denwelken ik wedergezonden heb;</p> 
 <p><a name="an_1:12">1:12</a> Doch gij, neem hem, dat is mijn ingewanden, weder aan;</p> 
 <p><a name="an_1:13">1:13</a> Denwelken ik wel had willen bij mij behouden, opdat hij mij voor u dienen zou in de banden des Evangelies.</p> 
 <p><a name="an_1:14">1:14</a> Maar ik heb zonder uw goedvinden niets willen doen, opdat uw goeddadigheid niet zou zijn als naar bedwang, maar naar vrijwilligheid.</p> 
 <p><a name="an_1:15">1:15</a> Want veellicht is hij daarom voor een kleinen tijd van u gescheiden geweest, opdat gij hem eeuwig zoudt weder hebben.</p> 
 <p><a name="an_1:16">1:16</a> Nu voortaan niet als een dienstknecht, maar meer dan een dienstknecht, namelijk een geliefden broeder, inzonderheid mij, hoeveel te meer dan u, beide in het vlees en in den Heere.</p> 
 <p><a name="an_1:17">1:17</a> Indien gij mij dan houdt voor een metgezel, zo neem hem aan, gelijk als mij.</p> 
 <p><a name="an_1:18">1:18</a> En indien hij u iets verongelijkt heeft, of schuldig is, reken dat mij toe.</p> 
 <p><a name="an_1:19">1:19</a> Ik, Paulus, heb het geschreven met deze mijn hand, ik zal het betalen; opdat ik u niet zegge, dat gij ook uzelven mij daartoe schuldig zijt.</p> 
 <p><a name="an_1:20">1:20</a> Ja, broeder, laat mij uwer hierin genieten in den Heere; verkwik mijn ingewanden in den Heere.</p> 
 <p><a name="an_1:21">1:21</a> Ik heb aan u geschreven, vertrouwende op uw gehoorzaamheid; en ik weet, dat gij doen zult ook boven hetgeen ik zeg.</p> 
 <p><a name="an_1:22">1:22</a> En bereid mij ook tegelijk een herberg; want ik hoop, dat ik door uw gebeden ulieden zal geschonken worden.</p> 
 <p><a name="an_1:23">1:23</a> U groeten Epafras, mijn medegevangene in Christus Jezus,</p> 
 <p><a name="an_1:24">1:24</a> Markus, Aristarchus, Demas, Lukas, mijn medearbeiders.</p> 
 <p><a name="an_1:25">1:25</a> De genade van onzen Heere Jezus Christus zij met uw geest. Amen.</p> 
 <p></p><hr>
 <center>
 <a href="heb.htm">Next: Hebrews</a></center>
 </body>