<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="ti2.htm">Previous</a> 
 <a href="plm.htm">Next</a> 
 </center>
 <hr>
  <h3 align="center">Dutch Bible: Titus</h3> 
 <p><a name="an_1:1">1:1</a> Paulus, een dienstknecht Gods, en een apostel van Jezus Christus, naar het geloof der uitverkorenen Gods, en de kennis der waarheid, die naar de godzaligheid is;</p> 
 <p><a name="an_1:2">1:2</a> In de hoop des eeuwigen levens, welke God, Die niet liegen kan, beloofd heeft, voor de tijden der eeuwen, maar geopenbaard heeft te Zijner tijd;</p> 
 <p><a name="an_1:3">1:3</a> Namelijk Zijn Woord, door de prediking, die mij toebetrouwd is, naar het bevel van God, onze Zaligmaker; aan Titus, mijn oprechte zoon, naar het gemeen geloof:</p> 
 <p><a name="an_1:4">1:4</a> Genade, barmhartigheid, vrede zij u van God den Vader, en den Heere Jezus Christus, onzen Zaligmaker.</p> 
 <p><a name="an_1:5">1:5</a> Om die oorzaak heb ik u te Kreta gelaten, opdat gij, hetgeen nog ontbrak, voorts zoudt te recht brengen, en dat gij van stad tot stad zoudt ouderlingen stellen, gelijk ik u bevolen heb:</p> 
 <p><a name="an_1:6">1:6</a> Indien iemand onberispelijk is, ener vrouwe man, gelovige kinderen hebbende, die niet te beschuldigen zijn van overdadigheid, of ongehoorzaam zijn.</p> 
 <p><a name="an_1:7">1:7</a> Want een opziener moet onberispelijk zijn, als een huisverzorger Gods, niet eigenzinnig, niet genegen tot toornigheid, niet genegen tot den wijn, geen smijter, geen vuil-gewinzoeker;</p> 
 <p><a name="an_1:8">1:8</a> Maar die gaarne herbergt, die de goeden liefheeft, matig, rechtvaardig, heilig, kuis;</p> 
 <p><a name="an_1:9">1:9</a> Die vasthoudt aan het getrouwe woord, dat naar de leer is, opdat hij machtig zij, beide om te vermanen door de gezonde leer, en om de tegensprekers te wederleggen.</p> 
 <p><a name="an_1:10">1:10</a> Want er zijn ook vele ongeregelden, ijdelheidsprekers en verleiders van zinnen, inzonderheid die uit de besnijdenis zijn;</p> 
 <p><a name="an_1:11">1:11</a> Welken men moet den mond stoppen, die gehele huizen verkeren, lerende wat niet behoort, om vuil gewins wil.</p> 
 <p><a name="an_1:12">1:12</a> Een uit hen, zijnde hun eigen profeet, heeft gezegd: De Kretensen zijn altijd leugenachtig, kwade beesten, luie buiken.</p> 
 <p><a name="an_1:13">1:13</a> Deze getuigenis is waar. Daarom bestraf hen scherpelijk, opdat zij gezond mogen zijn in het geloof.</p> 
 <p><a name="an_1:14">1:14</a> En zich niet begeven tot Joodse fabelen, en geboden der mensen, die hen van de waarheid afkeren.</p> 
 <p><a name="an_1:15">1:15</a> Alle dingen zijn wel rein den reinen, maar den bevlekten en ongelovigen is geen ding rein, maar beide hun verstand en geweten zijn bevlekt.</p> 
 <p><a name="an_1:16">1:16</a> Zij belijden, dat zij God kennen, maar zij verloochenen Hem met de werken, alzo zij gruwelijk zijn en ongehoorzaam, en tot alle goed werk ongeschikt.</p> 
 <p><a name="an_2:1">2:1</a> Doch gij, spreek hetgeen der gezonde leer betaamt.</p> 
 <p><a name="an_2:2">2:2</a> Dat de oude mannen nuchter zijn, stemmig, voorzichtig, gezond in het geloof, in de liefde, in de lijdzaamheid.</p> 
 <p><a name="an_2:3">2:3</a> De oude vrouwen insgelijks, dat zij in haar dracht zijn, gelijk den heiligen betaamt, dat zij geen lasteraarsters zijn, zich niet tot veel wijns begevende, maar leraressen zijn van het goede;</p> 
 <p><a name="an_2:4">2:4</a> Opdat zij de jonge vrouwen leren voorzichtig te zijn, haar mannen lief te hebben, haar kinderen lief te hebben;</p> 
 <p><a name="an_2:5">2:5</a> Matig te zijn, kuis te zijn, het huis te bewaren, goed te zijn, haar eigen mannen onderdanig te zijn, opdat het Woord Gods niet gelasterd worde.</p> 
 <p><a name="an_2:6">2:6</a> Vermaan den jonge mannen insgelijks, dat zij matig zijn.</p> 
 <p><a name="an_2:7">2:7</a> Betoon uzelven in alles een voorbeeld van goede werken, betoon in de leer onvervalstheid, deftigheid, oprechtheid;</p> 
 <p><a name="an_2:8">2:8</a> Het woord gezond en onverwerpelijk, opdat degene, die daartegen is, beschaamd worde, en niets kwaads hebbe van ulieden te zeggen.</p> 
 <p><a name="an_2:9">2:9</a> Vermaan den dienstknechten, dat zij hun eigen heren onderdanig zijn, dat zij in alles welbehagelijk zijn, niet tegensprekende;</p> 
 <p><a name="an_2:10">2:10</a> Niet onttrekkende, maar alle goede trouw bewijzende; opdat zij de leer van God, onzen Zaligmaker, in alles mogen versieren.</p> 
 <p><a name="an_2:11">2:11</a> Want de zaligmakende genade Gods is verschenen aan alle mensen.</p> 
 <p><a name="an_2:12">2:12</a> En onderwijst ons, dat wij, de goddeloosheid en de wereldse begeerlijkheden verzakende, matig en rechtvaardig, en godzalig leven zouden in deze tegenwoordige wereld;</p> 
 <p><a name="an_2:13">2:13</a> Verwachtende de zalige hoop en verschijning der heerlijkheid van den groten God en onzen Zaligmaker Jezus Christus;</p> 
 <p><a name="an_2:14">2:14</a> Die Zichzelven voor ons gegeven heeft, opdat Hij ons zou verlossen van alle ongerechtigheid, en Zichzelven een eigen volk zou reinigen, ijverig in goede werken.</p> 
 <p><a name="an_2:15">2:15</a> Spreek dit, en vermaan, en bestraf met allen ernst. Dat niemand u verachte.</p> 
 <p><a name="an_3:1">3:1</a> Vermaan hen, dat zij aan de overheden en machten onderdanig zijn, dat zij hun gehoorzaam zijn, dat zij tot alle goed werk bereid zijn;</p> 
 <p><a name="an_3:2">3:2</a> Dat zij niemand lasteren, geen vechters zijn, maar bescheiden zijn, alle zachtmoedigheid bewijzende jegens alle mensen.</p> 
 <p><a name="an_3:3">3:3</a> Want ook wij waren eertijds onwijs, ongehoorzaam, dwalende, menigerlei begeerlijkheden en wellusten dienende, in boosheid en nijdigheid levende, hatelijk zijnde, en elkander hatende.</p> 
 <p><a name="an_3:4">3:4</a> Maar wanneer de goedertierenheid van God, onzen Zaligmaker, en Zijn liefde tot de mensen verschenen is,</p> 
 <p><a name="an_3:5">3:5</a> Heeft Hij ons zalig gemaakt, niet uit de werken der rechtvaardigheid, die wij gedaan hadden, maar naar Zijn barmhartigheid, door het bad der wedergeboorte en vernieuwing des Heiligen Geestes;</p> 
 <p><a name="an_3:6">3:6</a> Denwelken Hij over ons rijkelijk heeft uitgegoten door Jezus Christus, onzen Zaligmaker;</p> 
 <p><a name="an_3:7">3:7</a> Opdat wij, gerechtvaardigd zijnde door Zijn genade, erfgenamen zouden worden naar de hope des eeuwigen levens.</p> 
 <p><a name="an_3:8">3:8</a> Dit is een getrouw woord, en deze dingen wil ik, dat gij ernstelijk bevestigt, opdat degenen, die aan God geloven, zorg dragen, om goede werken voor te staan; deze dingen zijn het, die goed en nuttig zijn den mensen.</p> 
 <p><a name="an_3:9">3:9</a> Maar wedersta de dwaze vragen en geslachtsrekeningen, en twistingen, en strijdingen over de wet; want zij zijn onnut en ijdel.</p> 
 <p><a name="an_3:10">3:10</a> Verwerp een kettersen mens na de eerste en tweede vermaning;</p> 
 <p><a name="an_3:11">3:11</a> Wetende, dat de zodanige verkeerd is, en zondigt, zijnde bij zichzelf veroordeeld.</p> 
 <p><a name="an_3:12">3:12</a> Als ik Artemas tot u zal zenden, of Tychikus, zo benaarstig u tot mij te komen te Nikopolis; want aldaar heb ik voorgenomen te overwinteren.</p> 
 <p><a name="an_3:13">3:13</a> Geleid Zenas, den wetgeleerde, en Apollos zorgvuldiglijk, opdat hun niets ontbreke.</p> 
 <p><a name="an_3:14">3:14</a> En dat ook de onzen leren, goede werken voor te staan tot nodig gebruik, opdat zij niet onvruchtbaar zijn.</p> 
 <p><a name="an_3:15">3:15</a> Die met mij zijn, groeten u allen. Groet ze, die ons liefhebben in het geloof. De genade zij met u allen. Amen.</p> 
 <p></p><hr>
 <center>
 <a href="plm.htm">Next: Philemon</a></center>
 </body>