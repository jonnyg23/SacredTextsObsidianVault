<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="ti1.htm">Previous</a> 
 <a href="tit.htm">Next</a> 
 </center>
 <hr>
  <h3 align="center">Albanian Bible: 2 Timothy</h3> 
 <p><a name="an_1:1">1:1</a> Timoteut, birit të dashur: hir, mëshirë dhe paqe prej Perëndisë Atit, dhe prej Krishtit Jezus, Zotit tonë.</p> 
 <p><a name="an_1:2">1:2</a> E falënderoj Perëndinë, të cilit i shërbej sikurse edhe të parët e mi me ndërgjegje të pastër, se pa pushim të kujtoj në lutjet e mia, ditë e natë;</p> 
 <p><a name="an_1:3">1:3</a> dhe, kur kujtoj lotët e tu, kam shumë mall të të shoh që të mbushem me gëzim,</p> 
 <p><a name="an_1:4">1:4</a> sepse kujtoj besimin e sinqertë që është në ty, i cili më parë ishte te gjyshja jote Loide dhe te nëna jote Eunike, dhe jam i bindur se është edhe te ti.</p> 
 <p><a name="an_1:5">1:5</a> Për këtë arsye po të kujtoj ta zgjosh dhuntinë e Perëndisë që është në ty me anë të vënies së duarve të mia.</p> 
 <p><a name="an_1:6">1:6</a> Sepse Perëndia nuk na ka dhënë frymë frike, por force, dashurie dhe urtësie.</p> 
 <p><a name="an_1:7">1:7</a> Mos ki turp, pra, të dëshmosh Zotin tonë, as mua, të burgosurin e tij, por hiq keq bashkë me mua për ungjillin, sipas fuqisë së Perëndisë,</p> 
 <p><a name="an_1:8">1:8</a> që na shpëtoi dhe na thirri me një thirrje të shenjtë, jo sipas veprave tona, por sipas qëllimit të tij dhe sipas hirit, që na u dha në Krishtin Jezus përpara fillimit të kohëve</p> 
 <p><a name="an_1:9">1:9</a> dhe tani u shfaq me anë të dukjes së Shpëtimtarit tonë Jezu Krishtit, që e prishi vdekjen dhe nxori në dritë jetën dhe pavdekësinë me anë të ungjillit,</p> 
 <p><a name="an_1:10">1:10</a> për të cilin unë u caktova predikues, apostull dhe mësues i johebrenjve.</p> 
 <p><a name="an_1:11">1:11</a> Për këtë arsye unë po vuaj edhe nga këto gjëra, po nuk kam turp, sepse e di kujt i kam besuar dhe jam i bindur se ai është i zoti ta ruajë visarin tim deri në atë ditë.</p> 
 <p><a name="an_1:12">1:12</a> Ruaje modelin e fjalëve të shëndosha që dëgjove prej meje me besim dhe dashuri, që janë në Krishtin Jezus.</p> 
 <p><a name="an_1:13">1:13</a> Ruaje visarin e mirë me anë të Frymës së Shenjtë që rri te ne.</p> 
 <p><a name="an_1:14">1:14</a> Ti e di se të gjithë ata që janë në Azi më kthyen krahët, dhe midis tyre Figeli dhe Hermogeni.</p> 
 <p><a name="an_1:15">1:15</a> Zoti i dhëntë mëshirë familjes së Onesiforit, sepse shpeshherë më dha zemër dhe nuk pati turp nga prangat e mia;</p> 
 <p><a name="an_1:16">1:16</a> madje, kur erdhi në Romë, më kërkoi me shumë zell dhe më gjeti.</p> 
 <p><a name="an_1:17">1:17</a> Zoti i dhëntë të gjejë mëshirë nga ana e Zotit në atë ditë. Ti e di më mirë se askush sa shërbime më bëri në Efes.</p> 
 <p><a name="an_1:18">1:18</a> Ti, pra, biri im, forcohu në hirin që është në Krishtin Jezus;</p> 
 <p><a name="an_2:1">2:1</a> dhe ato që dëgjove nga unë përpara shumë dëshmitarëve, jepua njerëzve besnikë, që do të jenë të aftë të mësojnë edhe të tjerë.</p> 
 <p><a name="an_2:2">2:2</a> Ti, pra, duro pjesën tënde të vuajtjeve, si një ushtar i mirë i Jezu Krishtit.</p> 
 <p><a name="an_2:3">2:3</a> Sepse asnjë nga ata që shkojnë ushtarë nuk ngatërrohet me punërat e jetës, që t'i pëlqejë atij që e mori ushtar.</p> 
 <p><a name="an_2:4">2:4</a> Po ashtu, nëse dikush merr pjesë në gara, nuk kurorëzohet po të mos ketë luftuar sipas rregullave.</p> 
 <p><a name="an_2:5">2:5</a> Bujku që mundohet duhet ta marrë i pari pjesën e fryteve.</p> 
 <p><a name="an_2:6">2:6</a> Mendo për ato që të them, sepse Zoti do të të japë mend për të gjitha.</p> 
 <p><a name="an_2:7">2:7</a> Kujto që Jezu Krishti, nga fisi i Davidit, u ngjall së vdekuri sipas ungjillit tim,</p> 
 <p><a name="an_2:8">2:8</a> për të cilin unë po vuaj deri edhe në pranga posi keqbërës; por fjala e Perëndisë nuk lidhet në pranga.</p> 
 <p><a name="an_2:9">2:9</a> Prandaj unë i duroj të gjitha për shkak të të zgjedhurve, që ata të kenë shpëtimin që është në Krishtin Jezus, bashkë me lavdi të përjetshme.</p> 
 <p><a name="an_2:10">2:10</a> Kjo fjalë është e vërtetë, sepse, nëse ne vdiqëm me të, me të edhe do të rrojmë;</p> 
 <p><a name="an_2:11">2:11</a> në qoftë se vuajmë, do të mbretërojmë bashkë me të; po ta mohojmë, edhe ai do të na mohojë.</p> 
 <p><a name="an_2:12">2:12</a> Nëse jemi të pabesë, ai mbetet besnik, sepse ai nuk mund të mohojë vetveten.</p> 
 <p><a name="an_2:13">2:13</a> Ua kujto atyre këto gjëra, duke u përbetuar përpara Zotit të mos hahen kot me fjalë pa asnjë dobi, në dëm të atyre që dëgjojnë.</p> 
 <p><a name="an_2:14">2:14</a> Mundohu të dalësh përpara Perëndisë si i sprovuar, si punëtor që nuk ka pse të turpërohet, që thotë drejt fjalën e së vërtetës.</p> 
 <p><a name="an_2:15">2:15</a> Shmangu nga fjalët e kota dhe profane, sepse do të çojnë në pabesi,</p> 
 <p><a name="an_2:16">2:16</a> dhe fjala e tyre do të brejë si një gangrenë; ndër këta janë Himeneu dhe Fileti,</p> 
 <p><a name="an_2:17">2:17</a> të cilët dolën jashtë rrugës së të vërtetës, duke thënë se ringjallja ka ngjarë dhe përmbysin besimin e disave.</p> 
 <p><a name="an_2:18">2:18</a> Megjithatë themeli i fortë i Perëndisë qëndron i patundur, dhe ka këtë vulë: "Zoti i njeh të vetët", dhe: "Le t'i largohet paudhësisë kushdo që përmend emrin e Krishtit".</p> 
 <p><a name="an_2:19">2:19</a> Në një shtëpi të madhe nuk ka vetëm enë prej ari dhe argjendi, por edhe prej druri dhe balte; disa për të nderuar; të tjerat për të mos nderuar.</p> 
 <p><a name="an_2:20">2:20</a> Pra, në qoftë se dikush pastrohet nga këto gjëra, do të jetë një enë nderi, e shenjtëruar dhe e dobishme për të zotin, e përgatitur për çdo vepër të mirë.</p> 
 <p><a name="an_2:21">2:21</a> Largohu nga pasionet rinore dhe bjeru pas drejtësisë, besimit, dashurisë dhe paqes bashkë me ata që e thërresin në ndihmë Zotin me zemër të pastër.</p> 
 <p><a name="an_2:22">2:22</a> Shmang gjithashtu diskutimet e marra dhe pa mend, duke ditur se shkaktojnë grindje.</p> 
 <p><a name="an_2:23">2:23</a> Sepse shërbëtori i Zotit nuk duhet të zihet, por të jetë i butë me të gjithë, i aftë për të mësuar njerëzit dhe i durueshëm,</p> 
 <p><a name="an_2:24">2:24</a> duke i mësuar me butësi kundërshtarët, me shpresë se Perëndia ua jep atyre të pendohen, që arrijnë të njohin të vërtetën,</p> 
 <p><a name="an_2:25">2:25</a> dhe të vijnë në vete, duke shpëtuar nga laku i djallit, që i ka zënë robër të vullnetit të tij.</p> 
 <p><a name="an_2:26">2:26</a> Dhe dije këtë: në ditët e fundit do të vijnë kohë të vështira,</p> 
 <p><a name="an_3:1">3:1</a> sepse njerëzit do të jenë egoistë, lakmues parash, mburravecë, krenarë, blasfemues, të pabindur ndaj prindërve, mosmirënjohës, të paudhë,</p> 
 <p><a name="an_3:2">3:2</a> të padhembshur, të papajtueshëm, shpifës, të papërmbajtur, mizorë, që s'e duan të mirën,</p> 
 <p><a name="an_3:3">3:3</a> tradhtarë, kokëshkretë, fodullë, dëfrimdashës më fort se perëndidashës,</p> 
 <p><a name="an_3:4">3:4</a> të perëndishëm në dukje, por mohues të fuqisë së saj; edhe nga këta largohu.</p> 
 <p><a name="an_3:5">3:5</a> Sepse prej këtyre janë ata që futen nëpër shtëpi dhe i bëjnë për vete femrat e ngarkuara me mëkate, të sunduara nga pasione të ndryshme,</p> 
 <p><a name="an_3:6">3:6</a> të cilat mësojnë gjithnjë dhe kurrë nuk mund të arrijnë në njohjen e plotë të së vërtetës.</p> 
 <p><a name="an_3:7">3:7</a> Dhe sikurse Janesi dhe Jambresi i kundërshtuan Moisiut, po kështu edhe këta i kundërvihen së vërtetës; janë njerëz mendjeprishur, të neveritshëm në çështjen e besimit.</p> 
 <p><a name="an_3:8">3:8</a> Por këta nuk do të shkojnë shumë përpara, sepse marrëzia e tyre do të dalë në shesh për të gjithë, ashtu sikurse u ngjau edhe atyre.</p> 
 <p><a name="an_3:9">3:9</a> Dhe ti ndoqe nga afër mësimin tim, sjelljen, këshillat, besimin, durimin, dashurinë, ngulmin,</p> 
 <p><a name="an_3:10">3:10</a> përndjekjet, vuajtjet që më ndodhën në Antioki, në Ikonio, dhe në Listra; ti e di çfarë përndjekjesh hoqa, por Perëndia më shpëtoi nga të gjitha.</p> 
 <p><a name="an_3:11">3:11</a> Të gjithë ata që duan të rrojnë me perëndishmëri në Krishtin Jezus do të përndiqen,</p> 
 <p><a name="an_3:12">3:12</a> por njerëzit e këqij dhe mashtrues do të shkojnë keq e më keq, duke gënjyer dhe duke u gënjyer vetë.</p> 
 <p><a name="an_3:13">3:13</a> Por ti qëndro në ato që mësove dhe u binde plotësisht, duke e ditur prej kujt i mësove,</p> 
 <p><a name="an_3:14">3:14</a> dhe se që nga fëmijëria i njeh Shkrimet e shenjta, të cilat mund të të bëjnë të ditur për shpëtimin me anë të besimit që është në Krishtin Jezus.</p> 
 <p><a name="an_3:15">3:15</a> I gjithë Shkrimi është i frymëzuar nga Perëndia dhe i dobishëm për mësim, bindje, ndreqje dhe për edukim me drejtësi,</p> 
 <p><a name="an_3:16">3:16</a> që njeriu i Perëndisë të jetë i përkryer, tërësisht i pajisur për çdo vepër të mirë.</p> 
 <p><a name="an_3:17">3:17</a> Po të përbej, pra, përpara Perëndisë dhe Zotit Jezu Krisht, që ka për të gjykuar të gjallë e të vdekur, në dukjen e tij dhe në mbretërinë e tij:</p> 
 <p><a name="an_4:1">4:1</a> prediko fjalën, ngul këmbë me kohë e pa kohë, kritiko dhe qorto, këshillo me çdo durim e doktrinë.</p> 
 <p><a name="an_4:2">4:2</a> Sepse do të vijë koha kur njerëzit nuk do ta durojnë doktrinën e shëndoshë, por, sipas ëndjeve të veta, do të mbledhin grumbull mësues për të gudulisur veshët</p> 
 <p><a name="an_4:3">4:3</a> dhe do t'i largojnë veshët nga e vërteta e do t'i sjellin drejt përrallave.</p> 
 <p><a name="an_4:4">4:4</a> Por ti rri syçelë në çdo gjë, duro vuajtjet, kryeje punën e ungjilltarit, përmbushe plotësisht shërbesën tënde.</p> 
 <p><a name="an_4:5">4:5</a> Sa për mua, po derdhem si ofertë pije, dhe koha e nisjes sime arriti.</p> 
 <p><a name="an_4:6">4:6</a> Luftën e mirë e luftova, e përfundova vrapimin, e ruajta besimin.</p> 
 <p><a name="an_4:7">4:7</a> Pas kësaj më pret gati kurora e drejtësisë që Perëndia, gjykatësi i drejtë, do të ma japë atë ditë, dhe jo vetëm mua, por edhe gjithë atyre që presin me dashuri të shfaqurit e tij.</p> 
 <p><a name="an_4:8">4:8</a> Përpiqu të vish shpejt tek unë,</p> 
 <p><a name="an_4:9">4:9</a> sepse Dema më la, sepse deshi këtë botë, dhe iku në Thesaloniki; Kreshenci në Galati, Titi në Dalmaci.</p> 
 <p><a name="an_4:10">4:10</a> Me mua është vetëm Lluka; merre Markun dhe sille me vete, sepse e kam shumë të dobishëm për shërbesë.</p> 
 <p><a name="an_4:11">4:11</a> Tikikun e dërgova në Efes.</p> 
 <p><a name="an_4:12">4:12</a> Kur të vish, sill mantelin që lashë në Troadë, pranë Karpit, dhe librat, sidomos pergamenat.</p> 
 <p><a name="an_4:13">4:13</a> Aleksandri, remtari, më bëri shumë të këqija; Zoti ia shpagoftë sipas veprave të tij.</p> 
 <p><a name="an_4:14">4:14</a> Ruaju edhe ti prej tij, sepse ka qenë kundërshtar i madh i fjalëve tona.</p> 
 <p><a name="an_4:15">4:15</a> Në mbrojtjen time të parë në gjyq askush nuk qe me mua, por të gjithë më lanë; kjo të mos u numërohet për faj.</p> 
 <p><a name="an_4:16">4:16</a> Por Zoti më ndenji pranë dhe më dha fuqi, që me anën time predikimi i ungjillit të kryhej plotësisht dhe ta dëgjonin të gjithë johebrenjtë; dhe unë shpëtova nga goja e luanit.</p> 
 <p><a name="an_4:17">4:17</a> Edhe Zoti do të më shpëtojë nga çdo vepër e keqe dhe do të më ruajë për mbretërinë e tij qiellore. Lavdi atij në shekuj të shekujve. Amen.</p> 
 <p><a name="an_4:18">4:18</a> Të fala Prishilës dhe Akuilës dhe shtëpisë së Onesiforit.</p> 
 <p><a name="an_4:19">4:19</a> Erasti mbeti në Korint, por Trofimin e lashë të sëmurë në Milet.</p> 
 <p><a name="an_4:20">4:20</a> Përpiqu të vish përpara dimrit. Të përshëndetin Eubuli, Pudenti, Lini, Klaudja dhe të gjithë vëllezërit.</p> 
 <p><a name="an_4:21">4:21</a> Zoti Jezu Krisht qoftë me frymën tënde! Hiri qoftë me ju! Amen.</p> 
 <p><a name="an_4:22">4:22</a> Pali, shërbëtor i Perëndisë dhe apostull i Jezu Krishtit, sipas besimit të të zgjedhurve të Perëndisë dhe njohjes të së vërtetës që është sipas perëndishmërisë,</p> 
 <p></p><hr>
 <center>
 <a href="tit.htm">Next: Titus</a></center>
 </body>