<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="phi.htm">Previous</a> 
 <a href="th1.htm">Next</a> 
 </center>
 <hr>
  <h3 align="center">Latvian Bible: Colossians</h3> 
 <p><a name="an_1:1">1:1</a> Pāvils, saskaņā ar Dieva prātu Jēzus Kristus apustulis, un brālis Timotejs
 </p> 
 <p><a name="an_1:2">1:2</a> Tiem svētajiem, kas dzīvo Kolosā, un ticīgajiem brāļiem Kristū Jēzū:
 </p> 
 <p><a name="an_1:3">1:3</a> Žēlastība jums un miers no Dieva, mūsu Tēva, un Kunga Jēzus Kristus! Mēs pateicamies Dievam un mūsu Kunga Jēzus Kristus Tēvam un vienmēr lūdzam par jums Dievu,
 </p> 
 <p><a name="an_1:4">1:4</a> Jo dzirdējām, kāda ir jūsu ticība uz Jēzu Kristu un jūsu mīlestība uz visiem svētajiem.
 </p> 
 <p><a name="an_1:5">1:5</a> Tās cerības dēļ, kas jums paredzēta debesīs, par ko jūs dzirdējāt evaņģēlija patiesības mācībā,
 </p> 
 <p><a name="an_1:6">1:6</a> Kas aizgāja līdz jums un tāpat visā pasaulē nes augļus, un aug līdzīgi kā pie jums kopš tās dienas, kad jūs dzirdējāt un pazināt Dieva žēlastību patiesībā,
 </p> 
 <p><a name="an_1:7">1:7</a> Kā to jums mācīja mūsu mīļais līdzstrādnieks Epafra, šis uzticamais Kristus kalps jūsu labā,
 </p> 
 <p><a name="an_1:8">1:8</a> Kas stāstīja arī mums par jūsu mīlestību garā.
 </p> 
 <p><a name="an_1:9">1:9</a> Tāpēc arī mēs kopš tās dienas, kad to dzirdējām, nebeidzam, Dievu piesauktdami, par jums lūgt, lai jūs tiktu piepildīti ar Viņa prāta atzīšanu visā garīgajā gudrībā un saprašanā,
 </p> 
 <p><a name="an_1:10">1:10</a> Lai jūsu dzīve būtu Dieva cienīga un Viņam visumā patīkama, jo jūs nesīsiet augļus visos labos darbos un pieaugsiet Dieva apziņā,
 </p> 
 <p><a name="an_1:11">1:11</a> Lai jūs, saskaņoti ar Viņa godības varenību, visā spēkā stiprināti, visā pacietībā un lēnprātībā priecīgi
 </p> 
 <p><a name="an_1:12">1:12</a> Pateiktos Dievam Tēvam, kas mūs darījis cienīgus būt par līdzdalībniekiem svēto mantojuma gaismā.
 </p> 
 <p><a name="an_1:13">1:13</a> Viņš izglāba mūs no tumsības varas un pārcēla sava mīļā Dēla valstībā.
 </p> 
 <p><a name="an_1:14">1:14</a> Kurā mums caur Viņa asinīm pestīšana un grēku piedošana.
 </p> 
 <p><a name="an_1:15">1:15</a> Viņš ir neredzamā Dieva attēls, visas radības pirmdzimtais,
 </p> 
 <p><a name="an_1:16">1:16</a> Jo Viņā radīts viss, kas ir debesīs un virs zemes: redzamais un neredzamais, gan troņi, gan valdības, gan priekšnieki, gan varas: viss caur Viņu un Viņa dēļ radīts:
 </p> 
 <p><a name="an_1:17">1:17</a> Un Viņš ir pirms visa, un viss pastāv Viņā.
 </p> 
 <p><a name="an_1:18">1:18</a> Un Viņš ir miesas - Baznīcas galva. Viņš ir sākums, pirmdzimtais no mirušajiem, lai Viņš starp visiem būtu pirmais.
 </p> 
 <p><a name="an_1:19">1:19</a> Un Viņam labpatika, ka visa pilnība mājotu Viņā,
 </p> 
 <p><a name="an_1:20">1:20</a> Lai caur Viņu visu izlīdzinātu ar sevi, nodibinot ar savām krusta asinīm mieru gan to starpā, kas ir virs zemes, gan debesīs.
 </p> 
 <p><a name="an_1:21">1:21</a> Arī jūs kādreiz bijāt atsvešinājušies un ar ļauniem darbiem naidīgi noskaņoti.
 </p> 
 <p><a name="an_1:22">1:22</a> Bet tagad Viņš izlīdzinājis savā cilvēka miesā, izciezdams nāvi, lai jūs Viņa priekšā būtu svēti un neaptraipīti, un nevainojami,
 </p> 
 <p><a name="an_1:23">1:23</a> Ja tikai paliksiet ticībā nesatricināmi un pastāvīgi un nenovērsīsieties no cerības, ko sniedz evaņģēlijs, ko jūs dzirdējāt un kas pasludināts visai radībai zem debess; tam arī es, Pāvils, kalpoju.
 </p> 
 <p><a name="an_1:24">1:24</a> Tagad es priecājos savās ciešanās par jums, savā miesa papildinādams to, kas iztrūkst Kristus ciešanās, par Viņa miesu, kas ir Baznīca.
 </p> 
 <p><a name="an_1:25">1:25</a> Tās kalps esmu kļuvis saskaņā ar Dieva rīkojumu, ko man devis jūsu dēļ, lai es piepildītu Dieva vārdu.
 </p> 
 <p><a name="an_1:26">1:26</a> Noslēpums, kas no mūžiem un no paaudžu paaudzēm bija apslēpts, tagad ir atklāts Viņa svētajiem.
 </p> 
 <p><a name="an_1:27">1:27</a> Dievs viņiem gribēja darīt zināmu, cik bagāta ir šī noslēpuma godība starp pagāniem; un tas ir Kristus, godības cerība jūsos.
 </p> 
 <p><a name="an_1:28">1:28</a> Viņu mēs sludinām, pamudinādami katru cilvēku un mācīdami visā gudrībā, lai katru cilvēku darītu pilnīgu Jēzū Kristū.
 </p> 
 <p><a name="an_1:29">1:29</a> Tāpēc es arī strādāju, cīnīdamies saskaņā ar Viņa darbību, kas manī izpaužas spēkā.
 </p> 
 <p><a name="an_2:1">2:1</a> Jo es gribu, lai jūs zinātu, cik lielas rūpes man bija par jums un par tiem, kas dzīvo Lāodikejā, un par visiem, kas manu miesīgo vaigu nav redzējuši,
 </p> 
 <p><a name="an_2:2">2:2</a> Lai viņu sirdis tiktu iepriecinātas mīlestības pamācībā un bagātīgi iegūtu atziņas pilnību Dieva Tēva un Jēzus Kristus noslēpumu pazīšanai.
 </p> 
 <p><a name="an_2:3">2:3</a> Viņā ir apslēpti visi gudrības un zinību krājumi.
 </p> 
 <p><a name="an_2:4">2:4</a> Bet es jums saku, lai neviens jūs nepieviļ ar daiļrunīgām runām;
 </p> 
 <p><a name="an_2:5">2:5</a> Jo lai gan miesīgi es neesmu klāt, bet garā esmu ar jums un priecīgs redzu jūsu kārtību un jūsu stipro ticību uz Kristu.
 </p> 
 <p><a name="an_2:6">2:6</a> Kā jūs Kungu Jēzu Kristu esat pieņēmuši, tā arī dzīvojiet Viņā,
 </p> 
 <p><a name="an_2:7">2:7</a> Iesakņodamies un pamatodamies Viņā, nostiprināti ticībā, kā jūs to mācījāties, un ar pateicību pieaugdami Viņā.
 </p> 
 <p><a name="an_2:8">2:8</a> Pielūkojiet, lai kāds jūs nepieviļ ar savu prātniecību un tukšiem maldiem, kas dibināti uz cilvēku mācībām un pasaules pamatspēkiem, bet ne uz Kristu,
 </p> 
 <p><a name="an_2:9">2:9</a> Jo Viņā mājo miesā ietvertā Dievības pilnība.
 </p> 
 <p><a name="an_2:10">2:10</a> Arī jūs pilnīgi Viņā, kas ir galva visām varām un spēkiem.
 </p> 
 <p><a name="an_2:11">2:11</a> Viņā jūs esat apgraizīti apgraizīšanā, kas nav ar roku izdarīta cilvēka miesas atdalīšanai, bet Kristus apgraizīšanā.
 </p> 
 <p><a name="an_2:12">2:12</a> Kristībā jūs kopā ar Viņu esat apbedīti un Viņā jūs esat augšāmcēlušies caur ticību Dieva spēkam, kas Viņu uzmodinājis no miroņiem.
 </p> 
 <p><a name="an_2:13">2:13</a> Viņš jūs, kas grēkodami un savas miesas neapgraizīšanas dēļ bijāt miruši, kopā ar Viņu darīja dzīvus, piedodams jums visus grēkus;
 </p> 
 <p><a name="an_2:14">2:14</a> Viņš izdzēsa pret mums vērsto likuma parādrakstu, kas bija pret mums, un pieņēma to no mūsu vidus, pienaglodams krustā.
 </p> 
 <p><a name="an_2:15">2:15</a> Viņš atbruņoja valdības un varas, droši atstādams tās kaunā un pats sevī svinēdams uzvaru pār tām.
 </p> 
 <p><a name="an_2:16">2:16</a> Tāpēc lai neviens jūs netiesā ēdiena vai dzēriena dēļ, vai sakarā ar svētkiem, jauno mēnesi vai sabatu.
 </p> 
 <p><a name="an_2:17">2:17</a> Šī ir ēna tam, kam jānotiek, bet miesa ir Kristus.
 </p> 
 <p><a name="an_2:18">2:18</a> Lai neviens, kam patīk pazemošanās un kalpošana eņģeļiem, jūs nepieviļ! Tāds lepojas ar to, ko viņš nav redzējis, bez pamata būdams iedomīgs savā miesas prātā.
 </p> 
 <p><a name="an_2:19">2:19</a> Tāds neturas pie galvas, no kuras ar locītavu un dzīslu palīdzību visa miesa tiek savienota un kopā saturēta, un aug Dieva augumā.
 </p> 
 <p><a name="an_2:20">2:20</a> Ja jūs kopā ar Kristu šīs pasaules pamatspēkiem esat miruši, ko tad jūs vēl, it kā dzīvodami pasaulē, uzņematies priekšrakstus;
 </p> 
 <p><a name="an_2:21">2:21</a> To neskar, to nebaudi, tam nepieskaries!
 </p> 
 <p><a name="an_2:22">2:22</a> Tas viss lemts lietošanai un iznīcībai, jo tie ir cilvēku likumi un mācības.
 </p> 
 <p><a name="an_2:23">2:23</a> Tām gan ir šķietama gudrība tur, kur ir pašizdomāti dievkalpojumi, pašpazemošanās un miesas mērdēšana, bet tie ir bez vērtības, jo kalpo vienīgi miesas apmierinājumam.
 </p> 
 <p><a name="an_3:1">3:1</a> Tāpēc, ja jūs kopā ar Kristu esat augšāmcēlušies, tad meklējiet pēc tā, kas augšā, kur Kristus sēž pie Dieva labās rokas!
 </p> 
 <p><a name="an_3:2">3:2</a> Domājiet par to, kas augšā, bet ne par to, kas virs zemes!
 </p> 
 <p><a name="an_3:3">3:3</a> Jo jūs mirāt, bet jūsu dzīvība līdz ar Kristu apslēpta Dievā.
 </p> 
 <p><a name="an_3:4">3:4</a> Kad parādīsies Kristus, jūsu dzīvība, tad arī jūs parādīsieties godībā līdz ar Viņu.
 </p> 
 <p><a name="an_3:5">3:5</a> Tāpēc nonāvējiet savos locekļos zemisko: netiklību, nešķīstību, kaislību, ļaunās kārības un mantkārību, kas ir kalpošana elkiem!
 </p> 
 <p><a name="an_3:6">3:6</a> Tā visa dēļ nāk Dieva dusmas pār netiklības bērniem.
 </p> 
 <p><a name="an_3:7">3:7</a> Arī jūs kādreiz bijāt tām pakļāvušies, kad tanīs dzīvojāt.
 </p> 
 <p><a name="an_3:8">3:8</a> Bet tagad arī jūs atmetiet to visu: dusmas, sarūgtinājumu, ļaunprātību, zaimus un nekaunīgus vārdus no jūsu mutes!
 </p> 
 <p><a name="an_3:9">3:9</a> Nemelojiet viens otram! Novelciet veco cilvēku kopā ar viņa darbiem
 </p> 
 <p><a name="an_3:10">3:10</a> Un apģērbiet jauno, kas atjaunojas atziņā saskaņā ar viņa Radītāja attēlu,
 </p> 
 <p><a name="an_3:11">3:11</a> Kur vairs nav ne pagāna, ne jūda, ne apgraizītā, ne neapgraizīta, ne barbara, ne skita, ne verga, ne brīvā, bet viss un visos ir Kristus.
 </p> 
 <p><a name="an_3:12">3:12</a> Tāpēc kā Dieva izredzētie, svētie un mīlētie tērpieties sirsnīgā žēlsirdībā, laipnībā, pazemībā, lēnprātībā, pacietībā,
 </p> 
 <p><a name="an_3:13">3:13</a> Viens otru paciezdami un cits citam piedodami, ja vienam pret otru ir kāda sūdzība: kā Kungs jums piedevis, tā arī jūs.
 </p> 
 <p><a name="an_3:14">3:14</a> Bet pāri visam tam lai jums ir mīlestība, kas ir pilnības saite!
 </p> 
 <p><a name="an_3:15">3:15</a> Un Kristus miers lai gavilē jūsu sirdīs, kam jūs esat aicināti vienā miesā! Esiet pateicīgi!
 </p> 
 <p><a name="an_3:16">3:16</a> Kristus vārds lai bagātīgi mājo jūsos, pamāciet un pamudiniet viens otru visā gudrībā! Pateicībā Dievam dziediet savās sirdīs psalmus, slavas dziesmas un garīgās dziesmas!
 </p> 
 <p><a name="an_3:17">3:17</a> Un visu, ko jūs darāt vārdos vai darbos, to visu dariet Kunga Jēzus Kristus vārdā, pateikdamies Dievam un Tēvam caur Viņu!
 </p> 
 <p><a name="an_3:18">3:18</a> Sievas, esiet padotas saviem vīriem, jo tā tam jābūt Kunga vārdā.
 </p> 
 <p><a name="an_3:19">3:19</a> Vīri, mīliet savas sievas un neesiet skarbi pret viņām!
 </p> 
 <p><a name="an_3:20">3:20</a> Bērni, paklausiet visur saviem vecākiem, jo tā tas patīk Kungam.
 </p> 
 <p><a name="an_3:21">3:21</a> Tēvi, nekaitiniet savus bērnus, lai tie nekļūtu mazdūšīgi!
 </p> 
 <p><a name="an_3:22">3:22</a> Kalpi, paklausiet visā saviem šīs zemes kungiem, kalpodami nevien acu priekšā, it kā gribēdami cilvēkiem izpatikt, bet sirds vienkāršībā un Dieva bijībā!
 </p> 
 <p><a name="an_3:23">3:23</a> Visu, ko jūs darāt, dariet no sirds it kā Dievam, bet ne cilvēkiem,
 </p> 
 <p><a name="an_3:24">3:24</a> Zinādami, ka jūs mantojuma algu saņemsiet no Kunga. Kalpojiet Kungam Kristum!
 </p> 
 <p><a name="an_3:25">3:25</a> Jo kas netaisnību dara, tas saņems to, ko viņš netaisnīgi padarījis; Dievs nevērtē personu pēc tās stāvokļa.
 </p> 
 <p><a name="an_4:1">4:1</a> Kungi, dariet saviem kalpiem taisnīgi un pareizi, zinot, ka arī jums ir Kungs debesīs!
 </p> 
 <p><a name="an_4:2">4:2</a> Esiet pastāvīgi lūgšanā un pateicībā modri!
 </p> 
 <p><a name="an_4:3">4:3</a> Reizē lūdziet Dievu arī par mums, lai Dievs mums atver mācīšanas durvis Kristus noslēpumu sludināšanai (kura dēļ es esmu važās),
 </p> 
 <p><a name="an_4:4">4:4</a> Lai es to pasludinātu, kā man pienākas sludināt. (Ef.6,19; 2.Tes.3,1)
 </p> 
 <p><a name="an_4:5">4:5</a> Gudri izturieties pret tiem, kas ir ārpusē! Izmantojiet laiku!
 </p> 
 <p><a name="an_4:6">4:6</a> Jūsu runai vienmēr jābūt laipnai, sālī sālītai, lai jūs zinātu, kā katram atbildēt.
 </p> 
 <p><a name="an_4:7">4:7</a> Visu, kas attiecas uz mani, paziņos jums Tihiks, vismīļais brālis un uzticamais kalps, un līdzstrādnieks Kungā.
 </p> 
 <p><a name="an_4:8">4:8</a> Lai viņš uzzinātu, kā jums klājas, un lai iepriecinātu jūsu sirdis, es viņu sūtīju šim nolūkam
 </p> 
 <p><a name="an_4:9">4:9</a> Kopā ar mīlēto un uzticamo brāli Onēzimu, kas ir no jums. Tie jums darīs zināmu visu, kas šeit notiek.
 </p> 
 <p><a name="an_4:10">4:10</a> Jūs sveicina mans līdzgūsteknis Aristarhs un Barnabas brāļa dēls Marks  par viņu jūs jau saņēmāt norādījumus; kad viņš ieradīsies pie jums, uzņemiet to!
 </p> 
 <p><a name="an_4:11">4:11</a> Un Jēzus, kas tiek saukts Justs, no apgraizītajiem. Šie, kas mani iepriecināja, ir vienīgie mani palīgi Dieva valstības darbā.
 </p> 
 <p><a name="an_4:12">4:12</a> Jūs sveicina vēl Kristus kalps Epafra, kas ir no jums. Viņš savās lūgšanās pastāvīgi par jums rūpējas, lai jūs būtu pilnīgi un lai izpildītu visu, ko Dievs grib.
 </p> 
 <p><a name="an_4:13">4:13</a> Es dodu liecību par viņu, ka viņš daudz rūpējas par jums un par visiem, kas dzīvo Lāodikejā un Hierapolē.
 </p> 
 <p><a name="an_4:14">4:14</a> Jūs sveicina vismīļais ārsts Lūkass un Dēma. 
 </p> 
 <p><a name="an_4:15">4:15</a> Sveiciniet brāļus, kas dzīvo Lāodikejā un Nimfu, un draudzi, kas ir viņa namā!
 </p> 
 <p><a name="an_4:16">4:16</a> Kad šo vēstuli izlasīs pie jums, tad parūpējieties, lai tā tiktu lasīta arī lāodikejiešu draudzē, bet to, kas Lāodikejā, lasiet jūs!
 </p> 
 <p><a name="an_4:17">4:17</a> Bet Arhipam sakiet: Pielūko, ka tu izpildītu uzdevumu, ko saņēmi Kunga vārdā!
 </p> 
 <p><a name="an_4:18">4:18</a> Sveiciens ar manu, Pāvila, roku. Pieminiet manas važas! Žēlastība ar jums! Amen.
 </p> 
 <p></p><hr>
 <center>
 <a href="th1.htm">Next: 1 Thessalonians</a></center>
 </body>