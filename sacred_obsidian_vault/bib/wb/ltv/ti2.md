<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="ti1.htm">Previous</a> 
 <a href="tit.htm">Next</a> 
 </center>
 <hr>
  <h3 align="center">Latvian Bible: 2 Timothy</h3> 
 <p><a name="an_1:1">1:1</a> Pāvils, ar Dieva gribu Jēzus Kristus apustulis saskaņā ar dzīvības apsolījumu, kas ir Kristū Jēzū,
 </p> 
 <p><a name="an_1:2">1:2</a> Savam vismīļajam dēlam Timotejam: žēlastība, žēlsirdība un miers no Dieva Tēva un mūsu Kunga Kristus Jēzus!
 </p> 
 <p><a name="an_1:3">1:3</a> Es pateicos Dievam, kam, tāpat kā mani vectēvi, kalpoju skaidrā sirdsapziņā, ka es nemitīgi tevi pieminu savās lūgšanās dienu un nakti.
 </p> 
 <p><a name="an_1:4">1:4</a> Atminēdamies tavas asaras, es ilgojos tevi redzēt, lai es kļūtu pilns prieka.
 </p> 
 <p><a name="an_1:5">1:5</a> Es atceros tavu neliekuļoto ticību, kas agrāk piemita tavai vecmāmuļai Loidai un tavai mātei Eunikai, un es esmu pārliecināts, ka arī tev.
 </p> 
 <p><a name="an_1:6">1:6</a> Šī iemesla dēļ es tev atgādinu atdzīvināt Dieva žēlastību, kas ar manu roku uzlikšanu ir tevī.
 </p> 
 <p><a name="an_1:7">1:7</a> Jo Dievs mums nav devis bailīguma, bet gan spēka un mīlestības, un godprātības garu.
 </p> 
 <p><a name="an_1:8">1:8</a> Tāpēc nekautrējies no mūsu Kunga liecības, nedz no manis, Viņa gūstekņa, bet Dieva spēkā līdzdarbojies evaņģēlijā!
 </p> 
 <p><a name="an_1:9">1:9</a> Viņš mūs izglāba un ar svētu aicinājumu aicināja ne mūsu nopelnu dēļ, bet saskaņā ar savu nodomu un žēlastību, kas mums dota Kristū Jēzū pirms mūžīgiem laikiem,
 </p> 
 <p><a name="an_1:10">1:10</a> Bet tagad tā kļuvusi redzama, parādoties mūsu Pestītājam Jēzum Kristum, kas uzvarēja nāvi, bet evaņģēlijā apgaismoja dzīvību un neiznīcību.
 </p> 
 <p><a name="an_1:11">1:11</a> Tādēļ esmu iecelts sludinātājs, apustulis un tautu mācītājs.
 </p> 
 <p><a name="an_1:12">1:12</a> Šī iemesla dēļ es arī tā ciešu, bet es nekaunos, jo es zinu, uz ko esmu ticējis, un es esmu pārliecināts, ka Viņam ir vara man uzticēto uzglabāt līdz tai dienai.
 </p> 
 <p><a name="an_1:13">1:13</a> Veselīgās mācības paraugu, ko dzirdēji no manis, turi ticībā un mīlestībā Kristū Jēzū!
 </p> 
 <p><a name="an_1:14">1:14</a> Sargi tev uzticēto labo mantu Svētā Gara spēkā, kas mūsos mājo!
 </p> 
 <p><a name="an_1:15">1:15</a> Tu zini to, ka visi, kas dzīvo Āzijā, no manis ir novērsušies, starp tiem Figels un Hermogens.
 </p> 
 <p><a name="an_1:16">1:16</a> Kungs lai parāda žēlsirdību Onezifora namam, jo viņš bieži mani atspirdzināja un nekaunējās manu važu,
 </p> 
 <p><a name="an_1:17">1:17</a> Bet viņš, atnācis Romā, rūpīgi mani meklēja un arī atrada.
 </p> 
 <p><a name="an_1:18">1:18</a> Lai Kungs dod viņam atrast žēlastību no Kunga viņa dienā! Un cik daudz viņš man Efezā kalpoja, to tu labāk zini.
 </p> 
 <p><a name="an_2:1">2:1</a> Bet tu, mans dēls, stiprinies Kristus Jēzus žēlastībā!
 </p> 
 <p><a name="an_2:2">2:2</a> Un ko tu daudzu liecinieku klātbūtnē no manis dzirdēji, to nodod uzticamajiem cilvēkiem, kas būtu spējīgi arī citus mācīt!
 </p> 
 <p><a name="an_2:3">2:3</a> Strādā kā labs Jēzus Kristus kareivis!
 </p> 
 <p><a name="an_2:4">2:4</a> Neviens Dieva kareivis neiesaista sevi pasaulīgās darīšanās, lai izpatiktu tam, kam saistījies ar pienākumu.
 </p> 
 <p><a name="an_2:5">2:5</a> Un ja arī sacīkstēs cīnās, viņš laurus saņem tad, ja likumīgi cīnījies.
 </p> 
 <p><a name="an_2:6">2:6</a> Zemkopim, kas strādā, pirmajam jāsaņem sava daļa no augļiem.
 </p> 
 <p><a name="an_2:7">2:7</a> Saproti, ko es tev saku: Kungs dos tev saprašanu visās lietās.
 </p> 
 <p><a name="an_2:8">2:8</a> Atminies, ka Kungs Jēzus Kristus, kas cēlies no Dāvida cilts, ir uzcēlies no miroņiem saskaņā ar manu evaņģēliju;
 </p> 
 <p><a name="an_2:9">2:9</a> Tā labad es strādāju līdz pat važām it kā ļaundaris; bet Dieva vārds nav saistīts.
 </p> 
 <p><a name="an_2:10">2:10</a> Tāpēc es visu paciešu izredzēto dēļ, lai arī viņi sasniegtu pestīšanu, kas ir Kristū Jēzū, kopā ar debesu godību.
 </p> 
 <p><a name="an_2:11">2:11</a> Tie ir patiesi vārdi: Ja mēs kopā ar Viņu miruši, tad mēs kopā ar Viņu dzīvosim.
 </p> 
 <p><a name="an_2:12">2:12</a> Ja mēs pacietīsim, tad kopā ar Viņu valdīsim; ja noliegsim, tad arī Viņš mūs noliegs.
 </p> 
 <p><a name="an_2:13">2:13</a> Ja mēs neuzticīgi, Viņš paliek uzticīgs, jo Viņš nevar pats sevi noliegt.
 </p> 
 <p><a name="an_2:14">2:14</a> To atgādini, liecinādams Dieva priekšā! Neielaidies strīdos, jo tas nekalpo labumam, bet gan sabojā klausītājus!
 </p> 
 <p><a name="an_2:15">2:15</a> Rūpīgi centies parādīties Dievam, ka tu esi uzticams strādnieks, kam bailes ir svešas un kas pareizi māca patiesības vārdus!
 </p> 
 <p><a name="an_2:16">2:16</a> Bet izvairies no nederīgām un tukšām runām, jo tās daudz kalpo bezdievībai,
 </p> 
 <p><a name="an_2:17">2:17</a> Un viņu runa izplatās kā vēzis. Tādi ir Himenejs un Filēts,
 </p> 
 <p><a name="an_2:18">2:18</a> Kas atkrituši no patiesības, sacīdami, ka augšāmcelšanās jau esot notikusi, un tā sagrozot dažos ticību.
 </p> 
 <p><a name="an_2:19">2:19</a> Bet stiprais Dieva pamats pastāv, kam šāds zīmogs: Kungs pazīst savējos; un: ikkatrs, kas piesauc Kunga vārdu, lai atturas no netaisnības!
 </p> 
 <p><a name="an_2:20">2:20</a> Bet lielajā namā ir ne tikai zelta un sudraba trauki, bet arī koka un māla: daži godam, daži negodam.
 </p> 
 <p><a name="an_2:21">2:21</a> Un tātad, kas būs tīrs no viņiem, tas būs godam svētīts un Kungam derīgs trauks, sagatavots katram labam darbam.
 </p> 
 <p><a name="an_2:22">2:22</a> Bēdz no jaunekļu kārībām, bet centies pēc taisnības, ticības, cerības, mīlestības un miera ar tiem, kas Kungu piesauc skaidrā sirdī!
 </p> 
 <p><a name="an_2:23">2:23</a> Izvairies no neprātīgām un aplamām prātošanām, zinādams, ka tās izraisa strīdus.
 </p> 
 <p><a name="an_2:24">2:24</a> Bet Kunga kalpam nepieklājas strīdēties; viņam jābūt lēnprātīgam pret visiem, mācīt spējīgam, pacietīgam,
 </p> 
 <p><a name="an_2:25">2:25</a> Tādam, kas laipni pamāca tos, kas pretojas patiesībai; varbūt Dievs dos tiem atgriezties, lai pazītu patiesību,
 </p> 
 <p><a name="an_2:26">2:26</a> Lai atjēgtos no velna valgiem, kas tos pēc sava prāta turēja gūstā.
 </p> 
 <p><a name="an_3:1">3:1</a> Bet zini, ka pēdējās dienās iestāsies baigi laiki,
 </p> 
 <p><a name="an_3:2">3:2</a> Jo cilvēki būs patmīlīgi, mantkārīgi, iedomīgi, augstprātīgi, zaimotāji, nepaklausīgi vecākiem, nepateicīgi, netikumīgi,
 </p> 
 <p><a name="an_3:3">3:3</a> Nežēlīgi, nesamierināmi, apmelotāji, nesavaldīgi, bargi, nesaudzīgi.
 </p> 
 <p><a name="an_3:4">3:4</a> Nodevēji, nekaunīgi, uzpūtīgi, kas vairāk mīlēs baudas nekā Dievu,
 </p> 
 <p><a name="an_3:5">3:5</a> Ārēji liekuļodami dievbijību, bet tās spēku noliegdami. Arī no tādiem izvairies!
 </p> 
 <p><a name="an_3:6">3:6</a> Jo tie ir tādi, kas ielavās namos un valdzina vājās sievietes, kuras, grēkos iegrimušas, padodas dažādām kārībām.
 </p> 
 <p><a name="an_3:7">3:7</a> Tās vienmēr mācās, bet pie patiesības atziņas nekad nenonāk.
 </p> 
 <p><a name="an_3:8">3:8</a> Bet kā Janness un Jambress pretojās Mozum, tā šie cilvēki, samaitāti savā prātā un nepastāvīgi ticībā, pretojas patiesībai.
 </p> 
 <p><a name="an_3:9">3:9</a> Bet viņi tālu netiks, jo to ārprāts kļūs visiem zināms, kā tas bija arī ar citiem.
 </p> 
 <p><a name="an_3:10">3:10</a> Bet tu esi sekojis manai mācībai, dzīves veidam, nodomiem, ticībai, augstsirdībai, mīlestībai, pacietībai,
 </p> 
 <p><a name="an_3:11">3:11</a> Vajāšanās, ciešanās, kas man gadījās Antiohijā, Ikonijā un Listrā. Kādas tik vajāšanas es neesmu cietis, bet Kungs no visām mani izglāba.
 </p> 
 <p><a name="an_3:12">3:12</a> Vajāti tiks arī visi tie, kas grib dievbijīgi Kristū Jēzū dzīvot.
 </p> 
 <p><a name="an_3:13">3:13</a> Bet ļaunie cilvēki un krāpnieki grims dziļāk savā ļaunumā, paši maldīdamies un citus maldinādami.
 </p> 
 <p><a name="an_3:14">3:14</a> Tu tomēr paliec pie tā, ko esi mācījies un kas tev uzticēts, jo tu zini, no kā mācījies.
 </p> 
 <p><a name="an_3:15">3:15</a> Bet tu taču no bērnības zini Svētos Rakstus: tie spēj tevi pamācīt pestīšanai caur ticību uz Kristu Jēzu.
 </p> 
 <p><a name="an_3:16">3:16</a> Katrs Dieva iedvesmots raksts noderīgs mācīšanai, atspēkošanai, labošanai, audzināšanai taisnībā,
 </p> 
 <p><a name="an_3:17">3:17</a> Lai Dieva cilvēks būtu pilnīgs un katram labam darbam sagatavots.
 </p> 
 <p><a name="an_4:1">4:1</a> Es tevi zvērinu pie Dieva un Jēzus Kristus, kas tiesās dzīvos un mirušos tad, kad nāks Viņš un Viņa valstība.
 </p> 
 <p><a name="an_4:2">4:2</a> Sludini vārdu, uzstājies laikā un nelaikā, pārliecini, pamudini, norāj visā pacietībā un pamācībā!
 </p> 
 <p><a name="an_4:3">4:3</a> Jo nāks laiks, kad veselīgo mācību necietīs, bet tie pēc pašu iegribām sameklēs sev mācītājus, kas glaimos dzirdei;
 </p> 
 <p><a name="an_4:4">4:4</a> No patiesības tie ausis novērsīs, bet pievērsīsies pasakām.
 </p> 
 <p><a name="an_4:5">4:5</a> Bet tu esi modrs, paciet visu, strādā evaņģēlista darbu, pildi savu pienākumu, esi apdomīgs!
 </p> 
 <p><a name="an_4:6">4:6</a> Jo mans šķiršanās laiks ir tuvu, un mani drīz upurēs.
 </p> 
 <p><a name="an_4:7">4:7</a> Labo cīņu es izcīnīju, savas gaitas pabeidzu, ticību uzglabāju.
 </p> 
 <p><a name="an_4:8">4:8</a> Pāri paliek man paredzētais taisnības kronis, ko Kungs, taisnīgais Tiesnesis, dos man tanī dienā, un ne tikai man, bet arī tiem, kas mīl Viņa atnākšanu. Steidzies drīz atnākt pie manis!
 </p> 
 <p><a name="an_4:9">4:9</a> Jo Dēma, šo pasauli mīlēdams, atstāja mani un aizgāja uz Tesalonīki,
 </p> 
 <p><a name="an_4:10">4:10</a> Krescens uz Galatiju, Tits uz Dalmatiju.
 </p> 
 <p><a name="an_4:11">4:11</a> Vienīgi Lūkass ir pie manis. Marku ņem un atved sev līdz, jo viņš man noderīgs kalpošanai!
 </p> 
 <p><a name="an_4:12">4:12</a> Tihiku es aizsūtīju uz Efezu.
 </p> 
 <p><a name="an_4:13">4:13</a> Nākdams paņem līdz mēteli, ko atstāju Troadā pie Karpa, un grāmatas, bet visvairāk pergamentu!
 </p> 
 <p><a name="an_4:14">4:14</a> Varkalis Aleksandrs man nodarīja daudz ļauna; Kungs viņam atmaksās saskaņā ar tā darbiem.
 </p> 
 <p><a name="an_4:15">4:15</a> Arī tu izvairies no viņa, jo viņš ļoti pretojas mūsu mācībai.
 </p> 
 <p><a name="an_4:16">4:16</a> Kad pirmo reizi aizstāvējos, visi mani atstāja un pie manis nebija neviena. To lai viņiem nepieskaita!
 </p> 
 <p><a name="an_4:17">4:17</a> Bet Kungs stāvēja man klāt un stiprināja mani, lai mana sludināšana būtu pilnīga, lai visas tautas to dzirdētu. Un es tiktu atbrīvots no lauvas rīkles.
 </p> 
 <p><a name="an_4:18">4:18</a> Kungs ir mani izglābis no katra ļauna darba un dos pestīšanu savā debesu valstībā; Viņam lai gods mūžīgi mūžos! Amen.
 </p> 
 <p><a name="an_4:19">4:19</a> Sveicini Prisku un Akvilu, un Onezifora namu.
 </p> 
 <p><a name="an_4:20">4:20</a> Erasts palika Korintā, bet Trofimu es atstāju slimu Milētā.
 </p> 
 <p><a name="an_4:21">4:21</a> Steidzies atnākt pirms ziemas! Tevi sveicina Eibuls un Pudenss, un Linuss, un Klaudija, un visi brāļi.
 </p> 
 <p><a name="an_4:22">4:22</a> Kungs Jēzus Kristus lai ir ar tavu garu! Žēlastība ar jums! Amen.
 </p> 
 <p></p><hr>
 <center>
 <a href="tit.htm">Next: Titus</a></center>
 </body>