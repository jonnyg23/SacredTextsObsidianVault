<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="pe1.htm">Previous</a> 
 <a href="jo1.htm">Next</a> 
 </center>
 <hr>
  <h3 align="center">Latvian Bible: 2 Peter</h3> 
 <p><a name="an_1:1">1:1</a> Sīmanis Pēteris, Jēzus Kristus kalps un apustulis, tiem, kas mūsu Dieva un Pestītāja Jēzus Kristus taisnībā ieguvuši to pašu dārgo ticību kā mēs.
 </p> 
 <p><a name="an_1:2">1:2</a> Žēlastība un miers lai jūsos pavairojas Dieva un mūsu Kunga Jēzus Kristus atzīšanā.
 </p> 
 <p><a name="an_1:3">1:3</a> Mums Viņa dievišķā vara dāvinājusi visu vajadzīgo dzīvei un dievbijībai caur Viņa atzīšanu, kas mūs aicinājis ar savu godu un spēku,
 </p> 
 <p><a name="an_1:4">1:4</a> Dāvinādams mums ļoti lielus un dārgus apsolījumus, lai jūs caur tiem kļūtu dievišķās dabas līdzdalībnieki, bēgdami no kārības posta, kas valda pasaulē.
 </p> 
 <p><a name="an_1:5">1:5</a> Tāpēc pielieciet visas pūles un parādiet savā ticībā tikumu, bet tikumā atzīšanu,
 </p> 
 <p><a name="an_1:6">1:6</a> Atzīšanā atturību, atturībā pacietību, pacietībā dievbijību,
 </p> 
 <p><a name="an_1:7">1:7</a> Dievbijībā brāļu mīlestību, mīlestībā tuvākmīlestību!
 </p> 
 <p><a name="an_1:8">1:8</a> Ja jums tas ir un bagātīgi ir, tad jūs nepaliksiet tukši un neauglīgi mūsu Kunga Jēzus Kristus atzīšanā.
 </p> 
 <p><a name="an_1:9">1:9</a> Kam tā nav, tas akls un taustās ar roku, aizmirstot, ka viņš šķīstīts no visiem vecajiem grēkiem.
 </p> 
 <p><a name="an_1:10">1:10</a> Tādēļ, brāļi, centieties ar labiem darbiem nodrošināt savu aicinājumu un izvēlēšanu, jo, to darot, jūs nekad negrēkosiet.
 </p> 
 <p><a name="an_1:11">1:11</a> Tas bagātīgi veicinās jūsu ieiešanu mūsu Kunga un Pestītāja Jēzus Kristus mūžīgajā valstībā.
 </p> 
 <p><a name="an_1:12">1:12</a> Tādēļ es nekad nerimšos jums to atgādināt, kaut gan jūs to zināt un esat nostiprinājušies šinī patiesībā.
 </p> 
 <p><a name="an_1:13">1:13</a> Jo kamēr esmu šinī mājoklī, es turu par savu pienākumu uzturēt jūs modrus ar atgādinājumiem,
 </p> 
 <p><a name="an_1:14">1:14</a> Jo zinu, ka drīz man šis mājoklis būs jāatstāj, kā jau to arī mūsu Kungs Jēzus Kristus man atklājis.
 </p> 
 <p><a name="an_1:15">1:15</a> Bet es rūpēšos, lai jūs arī pēc manas nāves varētu bieži to pieminēt.
 </p> 
 <p><a name="an_1:16">1:16</a> Mēs pasludinājām jums mūsu Kunga Jēzus Kristus spēku un atnākšanu, nesekodami izgudrotajām pasakām, bet būdami aculiecinieki Viņa varenībai.
 </p> 
 <p><a name="an_1:17">1:17</a> Jo Viņš saņēma no Dieva Tēva godu un cildinājumu, kad Viņam atskanēja no augsti cēlās godības šāda balss: Šis ir mans mīļais Dēls, pie kā man labpatikšana, Viņu klausiet!
 </p> 
 <p><a name="an_1:18">1:18</a> Un šo balsi, kas atskanēja no debesīm, mēs dzirdējām, kad bijām kopā ar Viņu svētajā kalnā.
 </p> 
 <p><a name="an_1:19">1:19</a> Un pravieša vārds ir mums jo stiprāks, un jūs labi darāt, ievērodami to kā sveci, kas spīd tumšā vietā, kamēr uzausīs diena un rīta zvaigzne uzlēks jūsu sirdīs.
 </p> 
 <p><a name="an_1:20">1:20</a> Vispirms to saprotiet, ka neviena pravieša mācība Rakstos nav iztulkojama patvaļīgi,
 </p> 
 <p><a name="an_1:21">1:21</a> Jo pravietojumi nekad nav cēlušies no cilvēku gribas, bet svētie Dieva cilvēki runājuši, Svētā Gara iedvesmoti.
 </p> 
 <p><a name="an_2:1">2:1</a> Bija arī tautā viltus pravieši, kā arī jums būs mācītāji meļi, kuri ienesīs kaitīgas maldu mācības, noliegdami Kungu, kas viņus atpirka, tā sagatavodami sev drīzu pazušanu.
 </p> 
 <p><a name="an_2:2">2:2</a> Un daudzi sekos viņu baudu dzīvei, un viņi zaimos patiesības ceļu.
 </p> 
 <p><a name="an_2:3">2:3</a> Un mantkārībā viņi izmantos jūs ar izdomātiem vārdiem: jau sen nekavējas viņu notiesāšana, un viņu bojā eja nesnauž.
 </p> 
 <p><a name="an_2:4">2:4</a> Jo arī eņģeļus, kas apgrēkojās, Dievs nesaudzēja, bet, elles tumsības saitēm saistītus, nogrūda bezdibenī ciešanās, lai glabātu viņus tiesai.
 </p> 
 <p><a name="an_2:5">2:5</a> Un Viņš nesaudzēja seno pasauli, sūtīdams plūdus bezdievīgajai pasaulei, bet saudzēja taisnības sludinātāju Noasu kā astoto.
 </p> 
 <p><a name="an_2:6">2:6</a> Un tāpat nosodīja sodomiešu un gomoriešu pilsētas, pārvērsdams tās pelnos un iznīcinādams, rādot biedinājumu visiem, kas bezdievīgi dzīvos.
 </p> 
 <p><a name="an_2:7">2:7</a> Viņš izglāba taisnīgo Latu, ko nomāca bezdievju varmācība un viņu netiklā dzīve,
 </p> 
 <p><a name="an_2:8">2:8</a> Jo, visu to redzēdams un dzirdēdams, viņš palika taisnīgs, lai gan viņš dzīvoja pie tiem, kuri diendienā mocīja ļauniem darbiem viņa taisnīgo dvēseli.
 </p> 
 <p><a name="an_2:9">2:9</a> Kungs prot izglābt dievbijīgos no kārdinājuma, bet netaisnos paturēt mokām tiesas dienai,
 </p> 
 <p><a name="an_2:10">2:10</a> Bet it sevišķi tos, kas seko nešķīstajām miesas kārībām un nicina augstāko varu, pārdroši un patmīlīgi nebaidīdamies radīt šķelšanos un zaimot,
 </p> 
 <p><a name="an_2:11">2:11</a> Kaut gan eņģeļi, kas stiprumā un spēkā lielāki, netiesā viens otru zaimiem,
 </p> 
 <p><a name="an_2:12">2:12</a> Jo tie zaimo to, ko nepazīst un savā samaitāšanā iet bojā kā neprātīgi dzīvnieki, kas pēc dabas paredzēti sagūstīšanai un nonāvēšanai.
 </p> 
 <p><a name="an_2:13">2:13</a> Tie saņem netaisnības algu; dienas uzdzīvi viņi uzskata par prieku; tie ir netīrumu un kauna traipi, kas savās dzīrēs dzīro kopā ar jums.
 </p> 
 <p><a name="an_2:14">2:14</a> Viņu acis pildītas laulības pārkāpšanām, nepiepildāmiem grēkiem. Viņi vilina svārstīgas dvēseles. Viņu sirdis vingrinātas mantkārībā; tie ir lāsta bērni.
 </p> 
 <p><a name="an_2:15">2:15</a> Viņi maldījās, atstādami taisno ceļu, un sekoja Balaama, Bosora dēla, ceļam, kas mīlēja netaisnības algu,
 </p> 
 <p><a name="an_2:16">2:16</a> Bet saņēma pamācību par savu ārprātu: mēms nastu nesējs lops, runādams cilvēka valodā, aizkavēja pravieša neprātību.
 </p> 
 <p><a name="an_2:17">2:17</a> Tie ir bezūdens avoti, vētras dzenāti mākoņi, kam nolemta visdrūmākā tumsība.
 </p> 
 <p><a name="an_2:18">2:18</a> Jo, runādami lepnus, tukšus vārdus, tie vilina miesas kārībās un netiklās baudās tos, kas tikko izbēguši no maldu ceļu gājējiem,
 </p> 
 <p><a name="an_2:19">2:19</a> Apsolīdami tiem brīvību, būdami paši samaitāšanas vergi, jo kura kāds uzvarēts, tā vergs viņš ir.
 </p> 
 <p><a name="an_2:20">2:20</a> Jo ja tie, kas mūsu Kunga un Pestītāja Jēzus Kristus atzīšanā izbēguši no pasaules gānekļiem, bet tanīs atkal iepīti, tiek uzvarēti, tad pēdējo gals ir ļaunāks nekā sākums.
 </p> 
 <p><a name="an_2:21">2:21</a> Tiem būtu labāk, ja tie nebūtu pazinuši patiesības ceļu, nekā, to pazīstot, novērsties no viņiem dotā svētā baušļa.
 </p> 
 <p><a name="an_2:22">2:22</a> Bet viņiem noticis, kā saka patiess sakāmvārds: Suns atgriežas pie sava vēmekļa, un mazgāta cūka atkal vārtās dubļos.
 </p> 
 <p><a name="an_3:1">3:1</a> Lūk, vismīļie, šī jau ir otrā vēstule, ko es jums rakstu, lai ar atgādinājumiem uzturētu jūsu skaidro prātu modru,
 </p> 
 <p><a name="an_3:2">3:2</a> Lai jūs atcerētos svēto praviešu vārdus, kurus iepriekš minēju, un savu apustuļu pasludinātos Kunga Pestītāja likumus.
 </p> 
 <p><a name="an_3:3">3:3</a> Vispirms ziniet, ka pēdējās dienās maldināšanai nāks izsmējēji, kuri dzīvos paši savās kārībās,
 </p> 
 <p><a name="an_3:4">3:4</a> Sacīdami: Kur ir Viņa solījums un atnākšana? Jo no tā laika, kad tēvi nomira, viss paliek tā, kā bija no radīšanas sākuma.
 </p> 
 <p><a name="an_3:5">3:5</a> Jo viņi ar nolūku sev slēpj to, ka debesis un zeme jau sen ir cēlušās Dieva vārda spēkā no ūdens un ar ūdeni,
 </p> 
 <p><a name="an_3:6">3:6</a> Kurā arī toreizējā pasaule gāja bojā ūdens plūdos.
 </p> 
 <p><a name="an_3:7">3:7</a> Bet tagadējās debesis un zemi glabā un uztur tas pats vārds ugunij, tiesas dienai un bezdievīgo cilvēku pazušanai.
 </p> 
 <p><a name="an_3:8">3:8</a> Bet tomēr viens, vismīļie, lai nebūtu jums noslēpts, ka viena diena Kungam ir kā tūkstoš gadi un tūkstoš gadi kā viena diena.
 </p> 
 <p><a name="an_3:9">3:9</a> Kungs nevilcināsies savā solījumā, kā tas dažiem šķiet, bet jūsu dēļ ir pacietīgs, negribēdams, ka kāds pazustu, bet lai visi atgrieztos un gandarītu.
 </p> 
 <p><a name="an_3:10">3:10</a> Bet Kunga diena atnāks kā zaglis; tad debesis ar lielu troksni zudīs, pamatvielas karstumā izirs, bet zeme un viss, kas uz tās ražots, sadegs.
 </p> 
 <p><a name="an_3:11">3:11</a> Kad viss tas tā iznīks, kādiem tad jums jābūt svētā dzīvē un dievbijībā,
 </p> 
 <p><a name="an_3:12">3:12</a> Gaidot un steidzoties pretim Kunga dienas atnākšanai? Viņa dēļ debesis degdamas izirs, un pamatvielas uguns karstumā izkusīs.
 </p> 
 <p><a name="an_3:13">3:13</a> Tomēr mēs saskaņā ar Viņa apsolījumiem gaidām jaunas debesis un jaunu zemi, kurās mājos taisnība.
 </p> 
 <p><a name="an_3:14">3:14</a> Tādēļ, vismīļie, to gaidīdami, centieties, ka Viņš jūs atrastu mierā, nevainīgus un neaptraipītus!
 </p> 
 <p><a name="an_3:15">3:15</a> Un uzskatiet mūsu Kunga pacietību kā glābšanu, kā arī mūsu mīļais brālis Pāvils jums rakstījis saskaņā ar viņam doto gudrību,
 </p> 
 <p><a name="an_3:16">3:16</a> Kā viņš runā par to savās vēstulēs, no kurām dažas grūti saprotamas, kuras, kā arī citus Rakstus nemācītie un nenostiprinātie sagroza sev par pazušanu.
 </p> 
 <p><a name="an_3:17">3:17</a> Tagad, brāļi, to jau zinādami, sargieties, ka nezaudējiet, neprātīgo maldu līdzaizrauti, savu stiprumu!
 </p> 
 <p><a name="an_3:18">3:18</a> Bet audziet mūsu Kunga un Pestītāja Jēzus Kristus žēlastībā un atzīšanā! Viņam lai ir gods tagad un līdz mūžības dienai! Amen!
 </p> 
 <p></p><hr>
 <center>
 <a href="jo1.htm">Next: 1 John</a></center>
 </body>