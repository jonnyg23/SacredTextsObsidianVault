<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="jon.htm">Previous</a> 
 <a href="nah.htm">Next</a> 
 </center>
 <hr>
  <h3 align="center">Hungarian Bible: Micah</h3> 
 <p><a name="an_1:1">1:1</a> Az Úr igéje, a mely lõn a moreseti Mikeáshoz, Jótám, Akház és Ezékiásnak, Júda királyainak idejében, a melyet látott Samária és Jeruzsálem felõl.</p> 
 <p><a name="an_1:2">1:2</a> Halljátok meg minden népek, figyelmezz föld és annak teljessége. És az Úr Isten legyen bizonyság ellenetek; az Úr az õ szent templomából!</p> 
 <p><a name="an_1:3">1:3</a> Mert ímé, kijõ az Úr az õ helyérõl, és leszáll és lépdel a földnek magaslatain.</p> 
 <p><a name="an_1:4">1:4</a> És szétmállanak alatta a hegyek, a völgyek pedig szétszakadoznak, mint a viasz a tûz elõtt, mint a meredekrõl leszakadó vizek.</p> 
 <p><a name="an_1:5">1:5</a> A Jákób vétkéért lészen mindez, és az Izráel házának bûnei miatt! Micsoda a Jákób vétke? Avagy nem Samária-é? És mik a Júda magaslatai? Avagy nem Jeruzsálem-é?</p> 
 <p><a name="an_1:6">1:6</a> De olyanná teszem Samáriát, mint a mezõben való kõrakás, szõlõ-plánták [helyévé;] és lezúdítom a völgybe az õ köveit, és még fundamentomit is kimutatom.</p> 
 <p><a name="an_1:7">1:7</a> Faragott képei mind összetöretnek és minden ajándékát tûz égeti meg. Minden bálványait semmivé teszem; mert paráznaság bérébõl gyûjtögette azokat, azért ismét paráznaság bérévé legyenek.</p> 
 <p><a name="an_1:8">1:8</a> E miatt kesergek és jajgatok; ruhátalan és mezítelen járok. Üvöltök, mint a sakálok, és sikongok, mint a struczmadarak.</p> 
 <p><a name="an_1:9">1:9</a> Mert halálosak az õ sebei. Bizony Júdáig ér; népem kapujáig hatol, Jeruzsálemig.</p> 
 <p><a name="an_1:10">1:10</a> Gáthban hírül ne adjátok; sírván ne sírjatok; Beth-le- Afrában porba heveredtem.</p> 
 <p><a name="an_1:11">1:11</a> Költözzetek el, Safirnak lakója gyalázatos meztelenül! Nem vonult ki Saanán lakosa; Beth-Eselnek siralma nem enged tartózkodni.</p> 
 <p><a name="an_1:12">1:12</a> Mert beteg lett Marótnak lakosa [az õ] java[i] miatt; mert veszedelem szállt le az Úrtól Jeruzsálemnek kapujára.</p> 
 <p><a name="an_1:13">1:13</a> Gyors paripához kösd a szekeret, Lákisnak lakója! [ki] a bûnnek kezdõje valál a Sion leányánál. Bizony te benned találtatnak Izráel vétkei!</p> 
 <p><a name="an_1:14">1:14</a> Azért adj válólevelet Moreset-Gátnak! Akzib házai megcsalják Izráel királyait.</p> 
 <p><a name="an_1:15">1:15</a> Még hozok én te néked örököst, Marésa lakosa; Adullámig hat el Izráel dicsõsége!</p> 
 <p><a name="an_1:16">1:16</a> Nyírd le, kopaszítsd meg magadat a te gyönyörûséges fiaidért! Szélesítsd meg kopaszságodat, mint a keselyû; mert rabságra vitettek el tõled!</p> 
 <p><a name="an_2:1">2:1</a> Jaj azoknak, a kik hamisságot gondolnak és a kik ágyasházukban gonoszságot cselekesznek, [és] végrehajtják azt, mihelyt megvirrad, mert hatalmuk van hozzá.</p> 
 <p><a name="an_2:2">2:2</a> Megkívánják a mezõket és elrabolják, és a házakat és elszedik; és nyomorgatják a gazdát, és az õ házanépét az embert és az õ örökségét!</p> 
 <p><a name="an_2:3">2:3</a> Annakokáért ezt mondja az Úr: Ímé, én [is] gonoszt gondolok e nemzetség ellen, melybõl ki nem vonhatjátok a ti nyakatokat és nem jártok kevélyen, mivel gonosz idõ lészen az!</p> 
 <p><a name="an_2:4">2:4</a> Azon a napon példabeszéd támad rólatok, és siralmat sírnak, mondván: Oda van! elpusztultunk! Népem örökségét felcserélte! Miként rabolja el tõlem; hûtelennek osztja ki mezeinket!</p> 
 <p><a name="an_2:5">2:5</a> Azért nem lesz néked, a ki mérõzsinórt vessen sors szerint az Úrnak gyülekezetében.</p> 
 <p><a name="an_2:6">2:6</a> Ne prófétáljatok! prófétálnak õk. [Ha ]nem prófétálnak ezeknek, nem múlik el a gyalázat!</p> 
 <p><a name="an_2:7">2:7</a> Oh te, ki Jákób házának mondatol! hát türelmetlen-é az Úrnak lelke, avagy ezek-é az õ cselekedetei? Nem javára válnak-é az én cselekedeteim annak, a ki igazán jár?</p> 
 <p><a name="an_2:8">2:8</a> A minap mint egy ellenség támadt fel az én népem; a köntösrõl a palástot letépik a gyanútlanul járókról, a háborútól idegenkedõkrõl.</p> 
 <p><a name="an_2:9">2:9</a> Népem asszonyait kiûzitek boldogságuk házából; kisdedeiktõl örökre elveszitek az én dicsõségemet.</p> 
 <p><a name="an_2:10">2:10</a> Keljetek fel és menjetek ki, mert ez nem a nyugalomnak helye; a tisztátalanság miatt, a mely elveszít, és pedig borzasztó veszedelemmel!</p> 
 <p><a name="an_2:11">2:11</a> Ha valamely szélházi és csalárd így hazudoznék: Prédikálok néked borról és részegítõ italról, az volna e népnek prófétája.</p> 
 <p><a name="an_2:12">2:12</a> Mindenestõl egybegyûjtelek téged, Jákób! Összetakarítom Izráel maradékát. Összegyûjtöm õket, mint a boczrai juhokat, mint a nyájat az õ karámja közé; hemzsegnek majd az ember-sokaság miatt.</p> 
 <p><a name="an_2:13">2:13</a> Elõttök megy fel az [út]törõ; kitörnek és átmennek a kapun és kivonulnak, és elõttök megy a királyuk, és élükön az Úr!</p> 
 <p><a name="an_3:1">3:1</a> És mondám én: Halljátok, kérlek, Jákób fejedelmei és Izráel házának vezérei: Nem a ti tisztetek-é tudni az ítéletet?!</p> 
 <p><a name="an_3:2">3:2</a> Ti, kik gyûlölitek a jót és kedvelitek a gonoszt! A kik levonszátok róluk bõrüket és csontjaikról az õ húsokat!</p> 
 <p><a name="an_3:3">3:3</a> A kik megeszik az én népemnek húsát, és lenyúzzák róluk bõrüket, és összetörik csontjaikat, és feldarabolják, akár csak a fazékba, és mint húst a tálba.</p> 
 <p><a name="an_3:4">3:4</a> Kiáltanak majd az Úrhoz, de nem hallgatja meg õket; sõt elrejti akkor orczáját elõlök, mivelhogy gonoszokká lettek cselekedeteik.</p> 
 <p><a name="an_3:5">3:5</a> Így szól az Úr a próféták ellen, a kik elámítják az én népemet, a kik, ha van mit rágniok, békességet hirdetnek, az ellen pedig, a ki nem vet valamit szájokba, hadat indítanak.</p> 
 <p><a name="an_3:6">3:6</a> Azért éjszaka [száll] rátok, hogy ne lássatok, és sötétség [jõ] rátok, hogy ne jövendölhessetek, és a nap lemegy a próféták felett, és elsötétül rajtok a nappal.</p> 
 <p><a name="an_3:7">3:7</a> És megszégyenülnek a látók, és elpirulnak a jövendõmondók, és elfedik szájokat mindnyájan, mert nem lészen felelet Istentõl.</p> 
 <p><a name="an_3:8">3:8</a> Én ellenben megteljesedem az Úr lelkének erejével, és ítélettel és hatalommal, hogy hirdessem Jákóbnak az õ vétkét, és Izráelnek az õ bûnét.</p> 
 <p><a name="an_3:9">3:9</a> Halljátok ezt, kérlek, Jákób házának fejei és Izráel házának vezérei! a kik útáljátok az ítéletet, és minden igazságot elcsavartok;</p> 
 <p><a name="an_3:10">3:10</a> A kik vérrel építitek a Siont, és Jeruzsálemet hamissággal!</p> 
 <p><a name="an_3:11">3:11</a> [Kiknek] fejedelmei ajándékért ítélnek, és papjaik jutalomért tanítanak, és prófétáik pénzért jövendölnek, és mégis az Úrra támaszkodnak, mondván: Avagy nincsen-é közöttünk az Úr?! Nem következik mi reánk veszedelem!</p> 
 <p><a name="an_3:12">3:12</a> Azért ti miattatok mezõvé szántatik a Sion, és kõhalommá lesz Jeruzsálem, a templom hegye pedig erdõs hegygyé.</p> 
 <p><a name="an_4:1">4:1</a> És lészen: az utolsó idõben az Úr házának hegye a hegyek fölé helyeztetik, és felülemelkedik az a halmokon, és népek özönlenek reá.</p> 
 <p><a name="an_4:2">4:2</a> Pogányok is sokan mennek, és mondják: Jertek, menjünk fel az Úr hegyére és a Jákób Istenének házához, hogy megtanítson minket az õ útaira, és járjunk az õ ösvényein! Mert Sionból jõ ki a törvény, és az Úr beszéde Jeruzsálembõl.</p> 
 <p><a name="an_4:3">4:3</a> És sok népek között ítéletet tészen, és megfedd erõs nemzeteket nagy messze [földig] és fegyvereiket kapákká kovácsolják, dárdáikat pedig sarlókká; nép népre fegyvert nem emel, és hadakozást többé nem tanulnak.</p> 
 <p><a name="an_4:4">4:4</a> És kiki nyugszik az õ szõlõje alatt és fügefája alatt, és senki meg nem rettenti õket, mert a Seregek Urának szája szólott.</p> 
 <p><a name="an_4:5">4:5</a> Mert minden nép a maga istenének nevében jár, és mi is a mi Urunk Istenünk nevében járunk örökkön örökké.</p> 
 <p><a name="an_4:6">4:6</a> Azon a napon, azt mondja az Úr, összegyûjtöm a sántát, és összeszedem az elszéledetteket, és a kiket megsanyargattam.</p> 
 <p><a name="an_4:7">4:7</a> És a sántát maradékká teszem, az elszélesztettet pedig erõs nemzetté, és az Úr uralkodik rajtok a Sion hegyén mostantól fogva mindörökké.</p> 
 <p><a name="an_4:8">4:8</a> És te nyájnak tornya, Sion leányának vára! Eljõ tehozzád és elérkezik az elõbbi hatalom, a Jeruzsálem leányának birodalma.</p> 
 <p><a name="an_4:9">4:9</a> Miért kiáltasz hát kiáltva? Nincsen-é közötted király? Elveszett-é a te tanácsadód, hogy úgy elfogott a fájdalom, mint a gyermek-szûlõt?!</p> 
 <p><a name="an_4:10">4:10</a> Gyötrõdj és kinlódj, Sionnak leánya, mint a gyermek-szülõ! Mert ímé, kimégy a városból, és a mezõn tanyázol, és egészen Bábelig mégysz. Ott szabadíttatol meg; ott vált ki téged az Úr, ellenségednek kezébõl.</p> 
 <p><a name="an_4:11">4:11</a> Mert ímé, sok nemzetség gyûlt össze ellened, a kik ezt mondják: Legyen szentségtelen, és legeltessük szemeinket a Sionon!</p> 
 <p><a name="an_4:12">4:12</a> De õk nem tudják az Úr gondolatait és nem értik az õ szándékát, hogy összegyûjti õket, mint a kévét a szérûre.</p> 
 <p><a name="an_4:13">4:13</a> Kelj fel és csépelj, Sionnak leánya! Mert vassá teszem a te szarvaidat, körmeidet pedig aczéllá teszem, és széttiporsz sok népeket, és rablott kincseiket az Úrnak áldozom, javaikat pedig az egész föld Urának.</p> 
 <p><a name="an_5:1">5:1</a> Seregelj hát egybe, seregek leánya! Ostrommal támadt ellenünk; pálczával verjék arczul Izráel biráját!</p> 
 <p><a name="an_5:2">5:2</a> De te, Efratának Bethleheme, bár kicsiny vagy a Júda ezrei között: belõled származik nékem, a ki uralkodó az Izráelen; a kinek származása eleitõl fogva, öröktõl fogva van.</p> 
 <p><a name="an_5:3">5:3</a> Azért odaadja õket, míg a szûlõ szûl, de az õ atyjafiainak maradékai visszatérnek Izráel fiaihoz.</p> 
 <p><a name="an_5:4">5:4</a> És megáll, és legeltet az Úrnak erejével, az Úrnak az õ Istenének fenséges nevével, és [bátorsággal] lakoznak, mert ímé felmagasztaltatik a földnek határáig.</p> 
 <p><a name="an_5:5">5:5</a> És õ a [mi] békesség[ünk]. Ha az Assirus eljõ a mi földünkre és megtapodja palotáinkat: állatunk ellene hét pásztort és nyolcz fejedelmi férfiút.</p> 
 <p><a name="an_5:6">5:6</a> És megrontják Assiria földjét fegyverrel Nimród földjét is az õ kapuiban; és megszabadít az Assirustól, ha a mi földünkre eljõ és a mi határunkba lép.</p> 
 <p><a name="an_5:7">5:7</a> És a Jákóbnak maradéka olyan lészen a sok nép között, mint az Úrtól való harmat, mint a zápor a fûnek, mely nem emberben reménykedik, és nem bízik embernek fiaiban.</p> 
 <p><a name="an_5:8">5:8</a> És a Jákób maradéka a pogányok között, a sok nép között olyan lészen, mint az oroszlán az erdei vadak között; mint az oroszlán-kölyök a juhoknak nyája között, a mely ha betör, tipor és tép, és nincs, a ki [tõle] megszabadítson.</p> 
 <p><a name="an_5:9">5:9</a> Erõt vészen a te kezed szorongatóidon, és minden ellenségeid kivágattatnak.</p> 
 <p><a name="an_5:10">5:10</a> És lészen azon a napon, azt mondja az Úr, kivágom lovaidat közüled, és elvesztem hadi-szekereidet.</p> 
 <p><a name="an_5:11">5:11</a> És kivágom földednek városait, és ledöntöm minden erõsségeidet.</p> 
 <p><a name="an_5:12">5:12</a> És kivágom kezedbõl a bûvszereket, és szemfényvesztõid nem lesznek néked.</p> 
 <p><a name="an_5:13">5:13</a> És kivágom faragott képeidet és bálványaidat közüled, és nem imádod többé kezeidnek csinálmányait.</p> 
 <p><a name="an_5:14">5:14</a> És kiszaggatom a te berkeidet közüled és elpusztítom a te városaidat.</p> 
 <p><a name="an_5:15">5:15</a> És haraggal és hévvel állok bosszút a pogányokon, a kik nem engedelmeskedtek.</p> 
 <p><a name="an_6:1">6:1</a> Halljátok csak, a mit mond az Úr! Kelj fel, perelj a hegyekkel, és hallják meg szódat a halmok.</p> 
 <p><a name="an_6:2">6:2</a> Halljátok meg hegyek az Úr peres dolgát, és ti, a földnek örök alapjai! Mert pere van az Úrnak az õ népével, és az Izráellel is perbe száll.</p> 
 <p><a name="an_6:3">6:3</a> Én népem! mit vétettem te ellened, és mivel fárasztottalak el téged?! Tégy vallást ellenem!</p> 
 <p><a name="an_6:4">6:4</a> Hiszen felhoztalak Égyiptom földjérõl, és a szolgák házából megváltottalak, és elõtted küldém Mózest, Áront és Máriát!</p> 
 <p><a name="an_6:5">6:5</a> Én népem! Emlékezzél csak: mit koholt Bálák, Moábnak királya, és mit felelt néki Bálám, a Beor fia? Sittimtõl fogva Gilgálig, hogy megismerjed az Úr igazságos cselekedeteit.</p> 
 <p><a name="an_6:6">6:6</a> Mivel menjek eleibe az Úrnak? Hajlongjak-é a magasságos Istennek? Égõáldozatokkal menjek-é elébe, esztendõs borjúkkal?!</p> 
 <p><a name="an_6:7">6:7</a> Kedvét leli-é az Úr ezernyi kosokban, [vagy] tízezernyi olaj-patakokban? Elsõszülöttemet adjam-é vétkemért, [vagy] méhem gyümölcsét lelkemnek bûnéért?!</p> 
 <p><a name="an_6:8">6:8</a> Megjelentette néked, oh ember, mi légyen a jó, és mit kiván az Úr te tõled! Csak azt, hogy igazságot cselekedjél, szeressed az irgalmasságot, és hogy alázatosan járj a te Isteneddel.</p> 
 <p><a name="an_6:9">6:9</a> Az Úrnak szava kiált a városnak, és a te neved néz bölcseségre. Halljátok meg a vesszõt és ki rendeli azt?!</p> 
 <p><a name="an_6:10">6:10</a> [Vannak-é] még a gonosznak házában hamissággal gyûjtött kincsek, és ösztövér véka, a mely útálatos?</p> 
 <p><a name="an_6:11">6:11</a> Vajjon jóváhagyom-é a hamis mértéket, és a zsákba [rejtett] csalárd fontokat?</p> 
 <p><a name="an_6:12">6:12</a> Mert a gazdagok megtöltöztek köztök ragadománynyal, lakosai pedig hazugságot szólnak, és nyelvök csalárd az õ szájokban.</p> 
 <p><a name="an_6:13">6:13</a> Én is azért megvervén, beteggé teszlek téged; elpusztítalak a te bûneid miatt.</p> 
 <p><a name="an_6:14">6:14</a> Eszel te, de meg nem elégszel, és benned [marad] a te éhséged; és gyûjtesz, de nem takarítasz, és a mit megtakarítsz is, fegyverre hányom.</p> 
 <p><a name="an_6:15">6:15</a> Vetsz te, de nem aratsz; olajat sajtolsz te, de nem kened [magadat] olajjal, és mustot is, de bort nem iszol!</p> 
 <p><a name="an_6:16">6:16</a> Mert az Omri parancsolataihoz szabjátok magatokat és az Ákháb házának minden dolgához, és azoknak tanácsán jártok! Hogy pusztasággá tegyelek tégedet, az õ lakosait pedig csúfsággá, és hordozzátok népemnek gyalázatát.</p> 
 <p><a name="an_7:1">7:1</a> Jaj nékem, mert olyanná lettem, mint a letakarított mezõ, mint a megszedett szõlõ: egy enni való gerezd sem maradott; [pedig] zsengére vágyott a lelkem!</p> 
 <p><a name="an_7:2">7:2</a> Elveszett e földrõl a kegyes, és igaz sincs az emberek között. Mindnyájan vér után ólálkodnak, kiki hálóval vadássza atyjafiát.</p> 
 <p><a name="an_7:3">7:3</a> Gonoszságra [készek] a kezek, hogy jól vigyék véghez; a fejedelem követelõzik, és a biró fizetésre [vár;] a fõember is maga mondja el lelke kívánságát, és összeszövik azt.</p> 
 <p><a name="an_7:4">7:4</a> A ki jó közöttök, olyan mint a tüske, az igaz olyan, mint a tövisbokor. A te õrállóidnak napja, a te megítélésed eljött; most következik el az õ zûrzavaruk.</p> 
 <p><a name="an_7:5">7:5</a> Ne higyjetek a barátnak; ne bízzatok a tanácsadóban; az öledben ülõ elõtt [is] zárd be szádnak ajtaját.</p> 
 <p><a name="an_7:6">7:6</a> Mert a fiú bolondnak tartja atyját, a leány anyja ellen támad, a meny az õ napára; az embernek saját háznépe az ellensége.</p> 
 <p><a name="an_7:7">7:7</a> De én az Úrra nézek, várom az én szabadításom Istenét; meghallgat engem az én Istenem!</p> 
 <p><a name="an_7:8">7:8</a> Ne örülj, én ellenségem! Elestem ugyan, de felkelek, mert ha még a setétségben ülnék [is,] az Úr az én világosságom!</p> 
 <p><a name="an_7:9">7:9</a> Az Úr haragját hordozom, mert vétkeztem ellene; mindaddig, a míg leperli peremet és meghozza ítéletemet. Kivisz engem a világosságra, meglátom az õ igazságát.</p> 
 <p><a name="an_7:10">7:10</a> De meglátja ellenségem is és szégyen borítja el, a ki ezt mondja nékem: Hol az Úr, a te Istened? Meglátják õt az én szemeim, hogy ímé széttapostatik, mint az utcza-sár.</p> 
 <p><a name="an_7:11">7:11</a> Falaid megépítésének napja! e napon távol lesz a törvény!</p> 
 <p><a name="an_7:12">7:12</a> Azon a na[pon] eljõnek hozzád Assiriából és Égyiptom városaiból; Égyiptomtól a folyamig, tengertõl tengerig és hegytõl hegyig.</p> 
 <p><a name="an_7:13">7:13</a> És pusztává lesz a föld az õ lakói miatt, az õ cselekedeteik gyümölcséért.</p> 
 <p><a name="an_7:14">7:14</a> Legeltesd népedet a te vesszõddel, a te örökségednek nyáját, a mely magánosan lakozik az erdõben, a Kármel közepén. Legeljenek Básánban és Gileádban, mint a hajdankor napjain!</p> 
 <p><a name="an_7:15">7:15</a> Mint az Égyiptom földérõl kijövetelednek idején, láttatok vele csodadolgokat.</p> 
 <p><a name="an_7:16">7:16</a> Látják [ezt] a pogányok és megszégyenülnek minden erejökkel. Kezöket szájokra teszik, füleik megsiketülnek;</p> 
 <p><a name="an_7:17">7:17</a> Nyalják a port, mint a kígyó, mint a föld férgei; reszketve jõnek rejtekeikbõl; remegve folyamodnak az Úrhoz, a mi Istenünkhöz, és félnek tetõled!</p> 
 <p><a name="an_7:18">7:18</a> Kicsoda olyan Isten, mint te, a ki megbocsátja a bûnt és elengedi öröksége maradékának vétkét?! Nem tartja meg haragját örökké, mert gyönyörködik az irgalmasságban!</p> 
 <p><a name="an_7:19">7:19</a> Hozzánk térvén, könyörül rajtunk; eltapodja álnokságainkat. Bizony a tenger mélységébe veted minden bûnünket!</p> 
 <p><a name="an_7:20">7:20</a> Hûséget mutatsz a Jákóbnak, irgalmasságot Ábrahámnak, a mint megesküdtél atyáinknak még az õsidõkben.</p> 
 <p></p><hr>
 <center>
 <a href="nah.htm">Next: Nahum</a></center>
 </body>