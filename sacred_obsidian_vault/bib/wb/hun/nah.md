<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="mic.htm">Previous</a> 
 <a href="hab.htm">Next</a> 
 </center>
 <hr>
  <h3 align="center">Hungarian Bible: Nahum</h3> 
 <p><a name="an_1:1">1:1</a> Ninive terhe; az elkosi Náhum látásának könyve.</p> 
 <p><a name="an_1:2">1:2</a> Buzgón szeretõ és bosszúálló Isten az Úr, bosszúálló az Úr, és telve haraggal; bosszút áll az Úr az õ ellenségein, és [haragot] tartó az õ gyûlölõi ellen.</p> 
 <p><a name="an_1:3">1:3</a> Hosszútûrõ az Úr és nagyhatalmú, és nem hagy büntetlenül. Szélvészben és viharban van az Úrnak útja, és lábainak pora a felhõ.</p> 
 <p><a name="an_1:4">1:4</a> Megfeddi a tengert és kiapasztja azt, és minden folyamot kiszáraszt. Elfonnyad a Básán és a Kármel, és a Libánon virága elfonnyad.</p> 
 <p><a name="an_1:5">1:5</a> A hegyek reszketnek elõtte, és a halmok szétmállanak. Tekintetétõl megrendül a föld, és a világ, és minden, a mi rajta él.</p> 
 <p><a name="an_1:6">1:6</a> Ki állhatna meg haragja elõtt, és ki birhatná ki búsulásának tüzét? Heve szétfoly, mint a láng, és a kõszálak is szétporlanak tõle.</p> 
 <p><a name="an_1:7">1:7</a> Jó az Úr, erõsség a szorongatás idején, és õ ismeri a benne bízókat.</p> 
 <p><a name="an_1:8">1:8</a> De gáttörõ árvízként pusztít annak helyén, és gyûlölõit setétség üldözi.</p> 
 <p><a name="an_1:9">1:9</a> Mit koholtok az Úr ellen? Elpusztít õ, nem lészen kétszer veszedelem.</p> 
 <p><a name="an_1:10">1:10</a> Ha annyira összefonódnak is, mint a tüskebokrok, és olyan ázottak is, mint az italuk: megemésztetnek, mint a teljesen megszáradt tarló.</p> 
 <p><a name="an_1:11">1:11</a> Belõled származott, a ki gonoszt koholt az Úr ellen, a ki álnokságot tanácsolt.</p> 
 <p><a name="an_1:12">1:12</a> Így szól az Úr: Ha teljes erõben és sokan vannak is, mégis levágatnak és elenyésznek. Megaláztalak téged, de nem foglak többé megalázni.</p> 
 <p><a name="an_1:13">1:13</a> Most már leveszem rólad az õ igáját, és bilincseidet leszaggatom.</p> 
 <p><a name="an_1:14">1:14</a> Felõled pedig azt rendeli az Úr: Nevednek ne támadjon többé magva; isteneid házából kivesztem a faragott és öntött képeket; megásom sírodat, mert becstelen vagy.</p> 
 <p><a name="an_1:15">1:15</a> Ímé a hegyeken örömhírhozónak lábai! Békességet hirdet. Ünnepeld Júda ünnepeidet, fizesd le fogadásaidat; mert nem vonul át rajtad többé a semmirekellõ; mindenestõl kiirtatott.</p> 
 <p><a name="an_2:1">2:1</a> Pusztító jön fel ellened; õrizd a várat, nézzed az útat, erõsítsd derekadat, keményítsd meg erõdet igen.</p> 
 <p><a name="an_2:2">2:2</a> Mert helyreállítja az Úr Jákób büszkeségét, mint Izráel büszkeségét; mert rablók rabolták ki õket, csemetéiket pedig kivágták.</p> 
 <p><a name="an_2:3">2:3</a> Vitézeinek pajzsa veres, katonáinak [ruházata] bíborszínû, [hadi]szekere aczéltûzben [ragyog] fegyverkezése napján, és a dárdákat rengetik.</p> 
 <p><a name="an_2:4">2:4</a> Az utczákon robognak a szekerek, összeütköznek a piaczokon; tekintetök mint a fáklyák, futkosnak mint a villámok.</p> 
 <p><a name="an_2:5">2:5</a> Emlegeti [vitézlõ] hõseit; ingadoznak lépéseikben, sietnek a kõfalra, és felállíttatik a védõsáncz.</p> 
 <p><a name="an_2:6">2:6</a> A folyóvizek kapui megnyílnak, és a palota megrendül.</p> 
 <p><a name="an_2:7">2:7</a> De elvégeztetett: felfedik, elvitetik, és szolgálói keseregnek, mint nyögõ galambok, mellöket vervén.</p> 
 <p><a name="an_2:8">2:8</a> Pedig Ninive olyan, mint a [bõ]vizû tó, eleitõl fogva: mégis futnak õk. Álljatok meg, álljatok meg! De vissza se tekint senki.</p> 
 <p><a name="an_2:9">2:9</a> Raboljatok ezüstöt, raboljatok aranyat; száma sincs a rejtett kincseknek, gazdag minden drága edényben.</p> 
 <p><a name="an_2:10">2:10</a> Feldúlva, széthányva, kifosztatva! Szíve megolvadt, a térdek reszketnek, fájdalom van egész derekában, és mindnyájok arcza elvesztette pirosságát.</p> 
 <p><a name="an_2:11">2:11</a> Hol van az oroszlánok tanyája, és az oroszlán-kölyköknek ama legelõje, a hová járt a nõstény- és hímoroszlán, az oroszlán-kölyök, és nem volt a ki elriaszsza?</p> 
 <p><a name="an_2:12">2:12</a> Az oroszlán torkig valót ragadozott kölykeinek, és fojtogatott nõstényeinek, és megtöltötte barlangjait zsákmánynyal, tanyáit pedig prédával.</p> 
 <p><a name="an_2:13">2:13</a> Ímé rád [török,] azt mondja a Seregek Ura, és füstté égetem szekereit. Oroszlán-kölykeidet kard emészti meg, és kiirtom e földrõl zsákmányodat, és nem hallatszik többé követeidnek szava.</p> 
 <p><a name="an_3:1">3:1</a> Jaj a vérszopó városnak! Mindenestõl hazug [és] erõszakkal telve, [és] nem szûnik rabolni.</p> 
 <p><a name="an_3:2">3:2</a> Ostor-csattogás, kerék-zörgés zaja; dobogó ló, robogó szekér;</p> 
 <p><a name="an_3:3">3:3</a> Törtetõ lovag, kardok villogása, dárda villanása, sebesült tömegek, holtak sokasága, nincs számok az elesetteknek; megbotlanak hulláikban.</p> 
 <p><a name="an_3:4">3:4</a> A szép parázna sok paráznaságáért, a hitetésnek mesternõje miatt, a ki népeket ejtett meg paráznaságával, és nemzetségeket bûbájaival:</p> 
 <p><a name="an_3:5">3:5</a> Ímé, rád [török,] azt mondja a Seregek Ura, és orczádra fordítom ruhádnak alját, és népeknek mutatom meg meztelenségedet, és országoknak gyalázatodat.</p> 
 <p><a name="an_3:6">3:6</a> Rútságot hányatok rád, és gyalázattal illetlek téged, és olyanná teszlek, mint a kit csudálnak.</p> 
 <p><a name="an_3:7">3:7</a> És mind, a ki meglát, elmenekül tõled, és ezt mondja: Elpusztult Ninive! Ki bánkódik rajta? Hol keressek néked vígasztalókat?</p> 
 <p><a name="an_3:8">3:8</a> Avagy jobb vagy-é Nó-Amonnál, a mely a folyamoknál fekszik, vizek veszik körül; a melynek tenger a sáncza, tenger a kõfala?</p> 
 <p><a name="an_3:9">3:9</a> Kús volt erõssége meg Égyiptom, és száma sem volt [annak.] Puth és Libia is segítõid voltak;</p> 
 <p><a name="an_3:10">3:10</a> De ez is számkivetésbe, fogságba jutott; kisdedeik is falhoz verettek minden utcza sarkán; fõembereire sorsot vetettek, és nagyjait mind bilincsekbe verték.</p> 
 <p><a name="an_3:11">3:11</a> Te is megrészegedel, elfeledtté leszel; te is keresel majd menedéket a gyûlölködõ elõl.</p> 
 <p><a name="an_3:12">3:12</a> Minden erõsséged olyan, mint a zsenge gyümölcsû fügefa; ha megrázatnak, az evõ szájába hullnak.</p> 
 <p><a name="an_3:13">3:13</a> Ímé, a te néped asszonynép te benned, földednek kapui tárva kitárulnak gyûlölõidnek, tûz emészti meg záraidat!</p> 
 <p><a name="an_3:14">3:14</a> Meríts magadnak ostromhoz való vizet, javítsd erõsségeidet; menj be a sárba, taposd az agyagot, javítsd a tégla-vetõt!</p> 
 <p><a name="an_3:15">3:15</a> Legott tûz emészt meg téged, fegyver irt ki téged, megemészt, mint a szöcske; szaporodjál bár, mint a szöcske, szaporodjál bár mint a sáska!</p> 
 <p><a name="an_3:16">3:16</a> Többen voltak kalmáraid, mint az égnek csillagai: a szöcske csapong és elrepül!</p> 
 <p><a name="an_3:17">3:17</a> Fejedelmeid mint a sáska, vezéreid mint a tücsök-raj; hideg idõkben gyepûkben tanyáz, napkeletkor pedig elrepül, és helye sem tudható meg, hol volt.</p> 
 <p><a name="an_3:18">3:18</a> Szunnyadoznak pásztoraid, Assiria királya, feküsznek [vitézlõ] hõseid; néped a hegyeken széledez, és nincsen, a ki összegyûjtse.</p> 
 <p><a name="an_3:19">3:19</a> Nincs enyhítés a te sebedre, gyógyíthatatlan a te nyavalyád. A kik híredet hallják, mind tapsolnak feletted, mert kire nem hatott volna ki a te gonoszságod soha?</p> 
 <p></p><hr>
 <center>
 <a href="hab.htm">Next: Habakkuk</a></center>
 </body>