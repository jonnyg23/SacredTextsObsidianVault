<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="ti1.htm">Previous</a> 
 <a href="tit.htm">Next</a> 
 </center>
 <hr>
  <h3 align="center">Hungarian Bible: 2 Timothy</h3> 
 <p><a name="an_1:1">1:1</a> Pál, Jézus Krisztusnak apostola, Isten akaratából, a Krisztus Jézusban való életnek ígérete szerint,</p> 
 <p><a name="an_1:2">1:2</a> Timótheusnak, az én szeretett fiamnak: kegyelem, irgalmasság, békesség az Atya Istentõl és Krisztus Jézustól, a mi Urunktól.</p> 
 <p><a name="an_1:3">1:3</a> Hálát adok az Istennek, a kinek szolgálok õseimtõl fogva tiszta lelkiismerettel, hogy szüntelen gondolok reád könyörgéseimben éjjel és nappal,</p> 
 <p><a name="an_1:4">1:4</a> Kívánván téged látni, megemlékezvén a te könyhullatásaidról, hogy örömmel teljesedjem be;</p> 
 <p><a name="an_1:5">1:5</a> Eszembe jutván a benned levõ, képmutatás nélkül való hit, a mely lakozott elõször a te nagyanyádban Loisban és anyádban Eunikában; meg vagyok azonban gyõzõdve, hogy benned is.</p> 
 <p><a name="an_1:6">1:6</a> Minekokáért emlékeztetlek téged, hogy gerjeszd fel az Isten kegyelmi ajándékát, a mely benned van az én kezeimnek rád tétele által.</p> 
 <p><a name="an_1:7">1:7</a> Mert nem félelemnek lelkét adott nékünk az Isten; hanem erõnek és szeretetnek és józanságnak lelkét.</p> 
 <p><a name="an_1:8">1:8</a> Ne szégyeneld hát a mi Urunk bizonyságtételét, se engem az õ foglyát; hanem együtt szenvedj az evangyéliomért Istennek hatalma szerint.</p> 
 <p><a name="an_1:9">1:9</a> A ki megtartott minket és hívott szent hívással, nem a mi cselekedeteink szerint, hanem az õ saját végezése és kegyelme szerint, mely adatott nékünk Krisztus Jézusban örök idõknek elõtte,</p> 
 <p><a name="an_1:10">1:10</a> Megjelentetett pedig most a mi Megtartónknak, Jézus Krisztusnak megjelenése által, a ki eltörölte a halált, világosságra hozta pedig az életet és halhatatlanságot az evangyéliom által,</p> 
 <p><a name="an_1:11">1:11</a> Amelyre nézve tétettem én hirdetõvé és apostollá és pogányok tanítójává.</p> 
 <p><a name="an_1:12">1:12</a> A miért szenvedem ezeket is: de nem szégyenlem; mert tudom, kinek hittem, és bizonyos vagyok benne, hogy õ az én nála letett kincsemet meg tudja õrizni ama napra.</p> 
 <p><a name="an_1:13">1:13</a> Az egészséges beszédeknek példáját megtartsd, a miket én tõlem hallottál, a Krisztus Jézusban való hitben és szeretetben.</p> 
 <p><a name="an_1:14">1:14</a> A rád bízott drága kincset õrizd meg a bennünk lakozó Szent Lélek által.</p> 
 <p><a name="an_1:15">1:15</a> Azt tudod, hogy elfordultak tõlem az Ázsiabeliek mind, kik közül való Figellus és Hermogénes.</p> 
 <p><a name="an_1:16">1:16</a> Az Úr legyen irgalmas az Onesiforus házanépének: mert gyakorta megvidámított engem, és az én bilincsemet nem szégyenlette;</p> 
 <p><a name="an_1:17">1:17</a> Sõt mikor Rómában volt, buzgón keresett engem, meg is talált.</p> 
 <p><a name="an_1:18">1:18</a> Az Úr engedje meg néki, hogy találjon irgalmasságot az Úrnál ama napon. És hogy mily nagy szolgálatot tett Efézusban, te jobban tudod.</p> 
 <p><a name="an_2:1">2:1</a> Te annakokáért, én fiam, erõsödjél meg a Krisztus Jézusban való kegyelemben;</p> 
 <p><a name="an_2:2">2:2</a> És a miket tõlem hallottál sok bizonyság által, azokat bízzad hív emberekre, a kik másoknak a tanítására is alkalmasak lesznek.</p> 
 <p><a name="an_2:3">2:3</a> Te azért a munkának terhét hordozzad, mint a Jézus Krisztus jó vitéze.</p> 
 <p><a name="an_2:4">2:4</a> Egy harczos sem elegyedik bele az élet dolgaiba; hogy tessék annak, a ki õt harczossá avatta.</p> 
 <p><a name="an_2:5">2:5</a> Ha pedig küzd is valaki, nem koronáztatik meg, ha nem szabályszerûen küzd.</p> 
 <p><a name="an_2:6">2:6</a> A ki munkálkodik, a földmívelõnek kell a gyümölcsökben elõször részesülnie.</p> 
 <p><a name="an_2:7">2:7</a> Értsd meg a mit mondok; adjon azért az Úr néked belátást mindenekben.</p> 
 <p><a name="an_2:8">2:8</a> Emlékezzél meg, hogy Jézus Krisztus feltámadott a halálból, ki a Dávid magvából való az én evangyéliomom szerint:</p> 
 <p><a name="an_2:9">2:9</a> A melyért, mint egy gonosztevõ, szenvedek mind a fogságig; de az Istennek beszéde nincs bilincsbe verve.</p> 
 <p><a name="an_2:10">2:10</a> Annakokáért mindent elszenvedek a választottakért, hogy õk is elnyerjék a Krisztus Jézusban való idvességet örök dicsõséggel egyben.</p> 
 <p><a name="an_2:11">2:11</a> Igaz beszéd ez. Mert ha vele együtt meghaltunk, vele együtt fogunk élni is.</p> 
 <p><a name="an_2:12">2:12</a> Ha tûrünk, vele együtt fogunk uralkodni is: ha megtagadjuk, õ is megtagad minket;</p> 
 <p><a name="an_2:13">2:13</a> Ha hitetlenkedünk, õ hû marad: õ magát meg nem tagadhatja.</p> 
 <p><a name="an_2:14">2:14</a> Ezekre emlékeztesd, kérvén kérve [õket] az Úr színe elõtt, hogy ne vitatkozzanak haszontalanul, a hallgatóknak romlására.</p> 
 <p><a name="an_2:15">2:15</a> Igyekezzél, hogy Isten elõtt becsületesen megállj, mint oly munkás, a ki szégyent nem vall, a ki helyesen hasogatja az igazságnak beszédét.</p> 
 <p><a name="an_2:16">2:16</a> A szentségtelen üres lármákat pedig kerüld, mert mind nagyobb istentelenségre növekednek.</p> 
 <p><a name="an_2:17">2:17</a> És az õ beszédök mint a rákfekély terjed; közülök való Himenéus és Filétus.</p> 
 <p><a name="an_2:18">2:18</a> A kik az igazság mellõl eltévelyedtek, azt mondván, hogy a feltámadás már megtörtént, és feldúlják némelyeknek a hitét.</p> 
 <p><a name="an_2:19">2:19</a> Mindazáltal megáll az Istennek erõs fundamentoma, melynek pecséte ez: Ismeri az Úr az övéit; és: Álljon el a hamisságtól minden, a ki Krisztus nevét vallja.</p> 
 <p><a name="an_2:20">2:20</a> Nagy házban pedig nemcsak arany- és ezüstedények vannak, hanem fából és cserépbõl valók is; és azok közül némelyek tisztességre, némelyek pedig gyalázatra valók.</p> 
 <p><a name="an_2:21">2:21</a> Ha tehát valaki magát ezektõl tisztán tartja, tisztességre való edény lesz, megszentelt, és hasznos a gazdának, minden jó cselekedetre alkalmas.</p> 
 <p><a name="an_2:22">2:22</a> Az ifjúkori kivánságokat pedig kerüld; hanem kövessed az igazságot, a hitet, a szeretetet, a békességet azokkal egyetembe, a kik segítségül hívják az Urat tiszta szívbõl.</p> 
 <p><a name="an_2:23">2:23</a> A botor és gyermekes vitatkozásokat pedig kerüld, tudván, hogy azok háborúságokat szülnek.</p> 
 <p><a name="an_2:24">2:24</a> Az Úr szolgájának pedig nem kell torzsalkodni, hanem legyen mindenkihez nyájas, tanításra alkalmas, türelmes.</p> 
 <p><a name="an_2:25">2:25</a> A ki szelíden fenyíti az ellenszegülõket; ha talán adna nékik az Isten megtérést az igazság megismerésére,</p> 
 <p><a name="an_2:26">2:26</a> És felocsudnának az ördög tõrébõl, foglyokká tétetvén az [Úr szolgája] által az [Isten] akaratára.</p> 
 <p><a name="an_3:1">3:1</a> Azt pedig tudd meg, hogy az utolsó napokban nehéz idõk állanak be.</p> 
 <p><a name="an_3:2">3:2</a> Mert lesznek az emberek magukat szeretõk, pénzsóvárgók, kérkedõk, kevélyek, káromkodók, szüleik iránt engedetlenek, háládatlanok, tisztátalanok,</p> 
 <p><a name="an_3:3">3:3</a> Szeretet nélkül valók, kérlelhetetlenek, rágalmazók, mértékletlenek, kegyetlenek, a jónak nem kedvelõi.</p> 
 <p><a name="an_3:4">3:4</a> Árulók, vakmerõk, felfuvalkodottak, inkább a gyönyörnek, mint Istennek szeretõi.</p> 
 <p><a name="an_3:5">3:5</a> Kiknél megvan a kegyességnek látszata, de megtagadják annak erejét. És ezeket kerüld.</p> 
 <p><a name="an_3:6">3:6</a> Mert ezek közül valók azok, a kik betolakodnak a házakba, és foglyul ejtik a bûnökkel megterhelt és sokféle kívánságoktól ûzött asszonykákat,</p> 
 <p><a name="an_3:7">3:7</a> Kik mindenkor tanulnak, de az igazság megismerésére soha el nem juthatnak.</p> 
 <p><a name="an_3:8">3:8</a> Miképen pedig Jánnes és Jámbres ellene állottak Mózesnek, akképen ezek is ellene állanak az igazságnak; megromlott elméjû, a hitre nézve nem becsületes emberek.</p> 
 <p><a name="an_3:9">3:9</a> De többre nem mennek: mert esztelenségök nyilvánvaló lesz mindenek elõtt, a miképen amazoké is az lett.</p> 
 <p><a name="an_3:10">3:10</a> Te pedig követted az én tanításomat, életmódomat, szándékomat, hitemet, hosszútûrésemet, szeretetemet, türelmemet,</p> 
 <p><a name="an_3:11">3:11</a> Üldöztetéseimet, szenvedéseimet, a melyek rajtam estek Antiókhiában, Ikóniumban, Listrában: minémû üldöztetéseket szenvedtem! de mindezekbõl megszabadított engem az Úr.</p> 
 <p><a name="an_3:12">3:12</a> De mindazok is, a kik kegyesen akarnak élni Krisztus Jézusban, üldöztetni fognak.</p> 
 <p><a name="an_3:13">3:13</a> A gonosz emberek pedig és az ámítók nevekednek a rosszaságban, eltévelyítvén és eltévelyedvén.</p> 
 <p><a name="an_3:14">3:14</a> De te maradj meg azokban, a miket tanultál és a mik reád bízattak, tudván kitõl tanultad,</p> 
 <p><a name="an_3:15">3:15</a> És hogy gyermekségedtõl fogva tudod a szent írásokat, melyek téged bölcscsé tehetnek az idvességre a Krisztus Jézusban való hit által.</p> 
 <p><a name="an_3:16">3:16</a> A teljes írás Istentõl ihletett és hasznos a tanításra, a feddésre, a megjobbításra, az igazságban való nevelésre,</p> 
 <p><a name="an_3:17">3:17</a> Hogy tökéletes legyen az Isten embere, minden jó cselekedetre felkészített.</p> 
 <p><a name="an_4:1">4:1</a> Kérlek azért az Isten és Krisztus Jézus színe elõtt, a ki ítélni fog élõket és holtakat az õ eljövetelekor és az õ országában.</p> 
 <p><a name="an_4:2">4:2</a> Hirdesd az ígét, állj elõ vele alkalmatos, alkalmatlan idõben, ints, feddj, buzdíts teljes béketûréssel és tanítással.</p> 
 <p><a name="an_4:3">4:3</a> Mert lesz idõ, mikor az egészséges tudományt el nem szenvedik, hanem a saját kívánságaik szerint gyûjtenek magoknak tanítókat, mert viszket a fülök;</p> 
 <p><a name="an_4:4">4:4</a> És az igazságtól elfordítják az õ fülöket, de a mesékhez oda fordulnak.</p> 
 <p><a name="an_4:5">4:5</a> De te józan légy mindenekben, szenvedj, az evangyélista munkáját cselekedd, szolgálatodat teljesen betöltsd.</p> 
 <p><a name="an_4:6">4:6</a> Mert én immár megáldoztatom, és az én elköltözésem ideje beállott.</p> 
 <p><a name="an_4:7">4:7</a> Ama nemes harczot megharczoltam, futásomat elvégeztem, a hitet megtartottam:</p> 
 <p><a name="an_4:8">4:8</a> Végezetre eltétetett nékem az igazság koronája, melyet megád nékem az Úr ama napon, az igaz Bíró; nemcsak nékem pedig, hanem mindazoknak is, a kik vágyva várják az õ megjelenését.</p> 
 <p><a name="an_4:9">4:9</a> Igyekezzél hozzám jõni hamar.</p> 
 <p><a name="an_4:10">4:10</a> Mert Démás engem elhagyott, e jelen való világhoz ragaszkodván, és elment Thessalónikába: Kresczens Galátziába, Titus Dalmátziába.</p> 
 <p><a name="an_4:11">4:11</a> Egyedül Lukács van velem. Márkust magadhoz vévén, hozd magaddal: mert nekem alkalmas a szolgálatra.</p> 
 <p><a name="an_4:12">4:12</a> Tikhikust pedig Efézusba küldöttem.</p> 
 <p><a name="an_4:13">4:13</a> A felsõruhámat, melyet Troásban Kárpusnál hagytam, jöttödben hozd el, a könyveket is, kiváltképen a hártyákat.</p> 
 <p><a name="an_4:14">4:14</a> Az érczmíves Sándor sok bajt szerzett nékem: fizessen meg az Úr néki cselekedetei szerint.</p> 
 <p><a name="an_4:15">4:15</a> Tõle te is õrizkedjél, mert szerfelett ellenállott a mi beszédinknek.</p> 
 <p><a name="an_4:16">4:16</a> Elsõ védekezésem alkalmával senki sem volt mellettem, sõt mindnyájan elhagytak; ne számíttassék be nékik.</p> 
 <p><a name="an_4:17">4:17</a> De az Úr mellettem állott, és megerõsített engem; hogy teljesen bevégezzem az igehirdetést, és hallják meg azt az összes pogányok: és megszabadultam az oroszlán szájából.</p> 
 <p><a name="an_4:18">4:18</a> És megszabadít engem az Úr minden gonosz cselekedettõl, és megtart az õ mennyei országára; a kinek dicsõség örökkön örökké! Ámen.</p> 
 <p><a name="an_4:19">4:19</a> Köszöntsed Priszkát és Akvilát, és az Onesifórus háznépét.</p> 
 <p><a name="an_4:20">4:20</a> Erástus Korinthusban maradt; Trófimust pedig Milétumban hagytam betegen.</p> 
 <p><a name="an_4:21">4:21</a> Igyekezzél tél elõtt eljõni. Köszönt téged Eubulus és Pudens és Linus és Klaudia, és mind az atyafiak.</p> 
 <p><a name="an_4:22">4:22</a> Az Úr Jézus Krisztus a te lelkeddel. Kegyelem veletek! Ámen.</p> 
 <p></p><hr>
 <center>
 <a href="tit.htm">Next: Titus</a></center>
 </body>