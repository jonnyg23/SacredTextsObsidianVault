<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="rom.htm">Previous</a> 
 <a href="co2.htm">Next</a> 
 </center>
 <hr>
  <h3 align="center">Hungarian Bible: 1 Corinthians</h3> 
 <p><a name="an_1:1">1:1</a> Pál, Jézus Krisztusnak Isten akaratából elhívott apostola, és Sosthenes, az atyafi.</p> 
 <p><a name="an_1:2">1:2</a> Az Isten gyülekezetének, a mely Korinthusban van, a Krisztus Jézusban megszentelteknek, elhívott szenteknek, mindazokkal egybe, a kik a mi Urunk Jézus Krisztus nevét segítségül hívják bármely helyen, a magokén és a miénken:</p> 
 <p><a name="an_1:3">1:3</a> Kegyelem néktek és békesség Istentõl, a mi Atyánktól, és az Úr Jézus Krisztustól.</p> 
 <p><a name="an_1:4">1:4</a> Hálát adok az én Istenemnek mindenkor ti felõletek az Isten ama kegyelméért, mely néktek a Krisztus Jézusban adatott,</p> 
 <p><a name="an_1:5">1:5</a> Mivelhogy mindenben meggazdagodtatok õ benne, minden beszédben és minden ismeretben,</p> 
 <p><a name="an_1:6">1:6</a> A mint megerõsíttetett ti bennetek a Krisztus felõl való bizonyságtétel.</p> 
 <p><a name="an_1:7">1:7</a> Úgy, hogy semmi kegyelmi ajándék nélkül nem szûkölködtök, várván a mi Urunk Jézus Krisztusnak megjelenését,</p> 
 <p><a name="an_1:8">1:8</a> A ki meg is erõsít titeket mindvégig feddhetetlenségben, a mi Urunk Jézus Krisztusnak napján.</p> 
 <p><a name="an_1:9">1:9</a> Hû az Isten, ki elhívott titeket az õ Fiával, a mi Urunk Jézus Krisztussal való közösségre,</p> 
 <p><a name="an_1:10">1:10</a> Kérlek azonban titeket atyámfiai, a mi Urunk Jézus Krisztus nevére, hogy mindnyájan egyképen szóljatok és ne legyenek köztetek szakadások, de legyetek teljesen egyek ugyanazon értelemben és ugyanazon véleményben.</p> 
 <p><a name="an_1:11">1:11</a> Mert megtudtam felõletek atyámfiai a Kloé embereitõl, hogy versengések vannak köztetek.</p> 
 <p><a name="an_1:12">1:12</a> Azt értem pedig, hogy mindenitek ezt mondja: Én Pálé vagyok, én meg Apollósé, én meg Kéfásé, én meg Krisztusé.</p> 
 <p><a name="an_1:13">1:13</a> Vajjon részekre osztatott-é a Krisztus? Vajjon Pál feszíttetett-é meg érettetek, vagy a Pál nevére kereszteltettetek-é meg?</p> 
 <p><a name="an_1:14">1:14</a> Hálákat adok az Istennek, hogy senkit sem kereszteltem meg közületek, kivéve Krispust és Gájust,</p> 
 <p><a name="an_1:15">1:15</a> Hogy valaki azt ne mondja, hogy a magam nevére kereszteltem.</p> 
 <p><a name="an_1:16">1:16</a> Megkereszteltem azonban Stefana házanépét is, ezenkívül nem tudom, hogy valakit mást kereszteltem volna.</p> 
 <p><a name="an_1:17">1:17</a> Mert nem azért küldött engem a Krisztus, hogy kereszteljek, hanem hogy az evangyéliomot hirdessem; de nem szólásban való bölcseséggel, hogy a Krisztus keresztje hiábavaló ne legyen.</p> 
 <p><a name="an_1:18">1:18</a> Mert a keresztrõl való beszéd bolondság ugyan azoknak, a kik elvesznek; de nekünk, kik megtartatunk, Istennek ereje.</p> 
 <p><a name="an_1:19">1:19</a> Mert meg van írva: Elvesztem a bölcseknek bölcseségét és az értelmeseknek értelmét elvetem.</p> 
 <p><a name="an_1:20">1:20</a> Hol a bölcs? hol az írástudó? hol e világnak vitázója? Nemde nem bolondsággá tette-é Isten e világnak bölcseségét?</p> 
 <p><a name="an_1:21">1:21</a> Mert minekutána az Isten bölcseségében nem ismerte meg a világ a bölcseség által az Istent, tetszék az Istennek, hogy az igehirdetés bolondsága által tartsa meg a hívõket.</p> 
 <p><a name="an_1:22">1:22</a> Mert egyfelõl a zsidók jelt kívánnak, másfelõl a görögök bölcseséget keresnek.</p> 
 <p><a name="an_1:23">1:23</a> Mi pedig Krisztust prédikáljuk, mint megfeszítettet, a zsidóknak ugyan botránkozást, a görögöknek pedig bolondságot;</p> 
 <p><a name="an_1:24">1:24</a> Ámde magoknak a hivatalosoknak, úgy zsidóknak, mint görögöknek Krisztust, Istennek hatalmát és Istennek bölcseségét.</p> 
 <p><a name="an_1:25">1:25</a> Mert az Isten bolondsága bölcsebb az embereknél, és az Isten erõtelensége erõsebb az embereknél.</p> 
 <p><a name="an_1:26">1:26</a> Mert tekintsétek csak a ti hivatástokat, atyámfiai, hogy nem sokan [hívattak] bölcsek test szerint, nem sokan hatalmasak, nem sokan nemesek;</p> 
 <p><a name="an_1:27">1:27</a> Hanem a világ bolondjait választotta ki magának az Isten, hogy megszégyenítse a bölcseket; és a világ erõtleneit választotta ki magának az Isten, hogy megszégyenítse az erõseket;</p> 
 <p><a name="an_1:28">1:28</a> És a világ nemteleneit és megvetettjeit választotta ki magának az Isten, és a semmiket, hogy a valamiket megsemmisítse:</p> 
 <p><a name="an_1:29">1:29</a> Hogy ne dicsekedjék õ elõtte egy test sem.</p> 
 <p><a name="an_1:30">1:30</a> Tõle vagytok pedig ti a Krisztus Jézusban, ki bölcseségül lõn nékünk Istentõl, és igazságul, szentségül és váltságul:</p> 
 <p><a name="an_1:31">1:31</a> Hogy, a mint meg van írva: A ki dicsekedik, az Úrban dicsekedjék.</p> 
 <p><a name="an_2:1">2:1</a> Én is, mikor hozzátok mentem, atyámfiai, nem mentem, hogy nagy ékesszólással, avagy bölcseséggel hirdessem néktek az Isten bizonyságtételét.</p> 
 <p><a name="an_2:2">2:2</a> Mert nem végeztem, hogy egyébrõl tudjak ti köztetek, mint a Jézus Krisztusról, még pedig mint megfeszítettrõl.</p> 
 <p><a name="an_2:3">2:3</a> És én erõtlenség, félelem és nagy rettegés közt jelentem meg ti köztetek.</p> 
 <p><a name="an_2:4">2:4</a> És az én beszédem és az én prédikálásom nem emberi bölcseségnek hitetõ beszédiben állott, hanem léleknek és erõnek megmutatásában:</p> 
 <p><a name="an_2:5">2:5</a> Hogy a ti hitetek ne emberek bölcseségén, hanem Istennek erején nyugodjék.</p> 
 <p><a name="an_2:6">2:6</a> Bölcseséget pedig a tökéletesek között szólunk; ámde nem e világnak, sem e világ veszendõ fejedelmeinek bölcseségét;</p> 
 <p><a name="an_2:7">2:7</a> Hanem Istennek titkon való bölcseségét szóljuk, azt az elrejtetett, melyet öröktõl fogva elrendelt az Isten a mi dicsõségünkre;</p> 
 <p><a name="an_2:8">2:8</a> Melyet e világ fejedelmei közül senki sem ismert, mert ha megismerték volna, nem feszítették volna meg a dicsõség Urát:</p> 
 <p><a name="an_2:9">2:9</a> Hanem, a mint meg van írva: A miket szem nem látott, fül nem hallott és embernek szíve meg se gondolt, a miket Isten készített az õt szeretõknek.</p> 
 <p><a name="an_2:10">2:10</a> Nekünk azonban az Isten kijelentette az õ Lelke által: mert a Lélek mindeneket vizsgál, még az Istennek mélységeit is.</p> 
 <p><a name="an_2:11">2:11</a> Mert kicsoda tudja az emberek közül az ember dolgait, hanemha az embernek lelke, a mely õ benne van? Azonképen az Isten dolgait sem ismeri senki, hanemha az Istennek Lelke.</p> 
 <p><a name="an_2:12">2:12</a> Mi pedig nem e világnak lelkét vettük, hanem az Istenbõl való Lelket; hogy megismerjük azokat, a miket Isten ajándékozott nékünk.</p> 
 <p><a name="an_2:13">2:13</a> Ezeket prédikáljuk is, nem oly beszédekkel, melyekre emberi bölcseség tanít, hanem a melyekre a Szent Lélek tanít; lelkiekhez lelkieket szabván.</p> 
 <p><a name="an_2:14">2:14</a> Érzéki ember pedig nem foghatja meg az Isten Lelkének dolgait: mert bolondságok néki; meg sem értheti, mivelhogy lelkiképen ítéltetnek meg.</p> 
 <p><a name="an_2:15">2:15</a> A lelki ember azonban mindent megítél, de õ senkitõl sem ítéltetik meg.</p> 
 <p><a name="an_2:16">2:16</a> Mert ki érte fel az Úrnak értelmét, hogy megoktathatná õt? Bennünk pedig Krisztus értelme van.</p> 
 <p><a name="an_3:1">3:1</a> Én sem szólhattam néktek, atyámfiai, mint lelkieknek, hanem mint testieknek, mint a Krisztusban kisdedeknek.</p> 
 <p><a name="an_3:2">3:2</a> Téjnek italával tápláltalak titeket és nem kemény eledellel, mert még nem bírtátok volna meg, sõt még most sem bírjátok meg:</p> 
 <p><a name="an_3:3">3:3</a> Mert még testiek vagytok; mert a mikor írigykedés, versengés és visszavonás van köztetek, vajjon nem testiek vagytok- é és nem ember szerint jártok-é?</p> 
 <p><a name="an_3:4">3:4</a> Mert mikor egyik ezt mondja: Én Pálé vagyok; a másik meg: Én Apollósé; nem testiek vagytok-é?</p> 
 <p><a name="an_3:5">3:5</a> Hát kicsoda Pál és kicsoda Apollós? Csak szolgák, kik által hívõkké lettetek, és pedig a mint kinek-kinek az Úr adta.</p> 
 <p><a name="an_3:6">3:6</a> Én plántáltam, Apollós öntözött; de az Isten adja vala a növekedést.</p> 
 <p><a name="an_3:7">3:7</a> Azért sem a ki plántál, nem valami, sem a ki öntöz; hanem a növekedést adó Isten.</p> 
 <p><a name="an_3:8">3:8</a> A plántáló pedig és az öntözõ egyek; de mindenik a maga jutalmát veszi a maga munkája szerint.</p> 
 <p><a name="an_3:9">3:9</a> Mert Isten munkatársai vagyunk: Isten szántóföldje, Isten épülete vagytok.</p> 
 <p><a name="an_3:10">3:10</a> Az Istennek nékem adott kegyelme szerint, mint bölcs építõmester, fundamentomot vetettem, de más épít reá. Kiki azonban meglássa mimódon épít reá.</p> 
 <p><a name="an_3:11">3:11</a> Mert más fundamentomot senki nem vethet azon kívül, a mely vettetett, mely a Jézus Krisztus.</p> 
 <p><a name="an_3:12">3:12</a> Ha pedig valaki aranyat, ezüstöt, drágaköveket, fát, szénát, pozdorját épít rá erre a fundamentomra;</p> 
 <p><a name="an_3:13">3:13</a> Kinek-kinek munkája nyilván lészen: mert [ama] nap megmutatja, mivelhogy tûzben jelenik meg; és hogy kinek-kinek munkája minémû legyen, azt a tûz próbálja meg.</p> 
 <p><a name="an_3:14">3:14</a> Ha valakinek a munkája, a melyet ráépített, megmarad, jutalmát veszi.</p> 
 <p><a name="an_3:15">3:15</a> Ha valakinek a munkája megég, kárt vall. Õ maga azonban megmenekül, de úgy, mintha tûzön keresztül.</p> 
 <p><a name="an_3:16">3:16</a> Nem tudjátok-é, hogy ti Isten temploma vagytok, és az Isten Lelke lakozik bennetek?</p> 
 <p><a name="an_3:17">3:17</a> Ha valaki az Isten templomát megrontja, megrontja azt az Isten. Mert az Istennek temploma szent, ezek vagytok ti.</p> 
 <p><a name="an_3:18">3:18</a> Senki se csalja meg magát. Ha valaki azt hiszi, hogy bölcs ti köztetek e világon, bolond legyen, hogy bölcscsé lehessen.</p> 
 <p><a name="an_3:19">3:19</a> Mert e világ bölcsesége bolondság az Isten elõtt. Mert meg van írva: Megfogja a bölcseket az õ csalárdságukban.</p> 
 <p><a name="an_3:20">3:20</a> És ismét: Ismeri az Úr a bölcsek gondolatait, hogy hiábavalók.</p> 
 <p><a name="an_3:21">3:21</a> Azért senki se dicsekedjék emberekkel. Mert minden a tiétek.</p> 
 <p><a name="an_3:22">3:22</a> Akár Pál, akár Apollós, akár Kéfás, akár világ, akár élet, akár halál, akár jelenvalók, akár következendõk, minden a tiétek.</p> 
 <p><a name="an_3:23">3:23</a> Ti pedig Krisztusé, Krisztus pedig Istené.</p> 
 <p><a name="an_4:1">4:1</a> Úgy tekintsen minket az ember, mint Krisztus szolgáit és Isten titkainak sáfárait.</p> 
 <p><a name="an_4:2">4:2</a> A mi pedig egyébiránt a sáfárokban megkívántatik, az, hogy mindenik hívnek találtassék.</p> 
 <p><a name="an_4:3">4:3</a> Rám nézve pedig igen csekély dolog, hogy ti tõletek ítéltessem meg, vagy emberi [ítélet]naptól; sõt magam sem ítélem meg magamat.</p> 
 <p><a name="an_4:4">4:4</a> Mert semmit sem tudok magamra, de nem ebben vagyok megigazulva; a ki ugyanis engem megítél, az Úr az.</p> 
 <p><a name="an_4:5">4:5</a> Azért idõ elõtt semmit se ítéljetek, míg el nem jõ az Úr, a ki egyrészt világra hozza a sötétségnek titkait, másrészt megjelenti a szíveknek tanácsait; és akkor mindenkinek az Istentõl lészen a dícsérete.</p> 
 <p><a name="an_4:6">4:6</a> Ezeket pedig, atyámfiai, példában szabtam magamra és Apollósra ti érettetek, hogy rajtunk tanuljátok meg, hogy annakfelette a mi írva van, nem kell bölcselkedni; hogy senki se fuvalkodjék fel az egyikért a másik ellen.</p> 
 <p><a name="an_4:7">4:7</a> Mert kicsoda különböztet meg téged? Mid van ugyanis, a mit nem kaptál volna? Ha pedig úgy kaptad, mit dicsekedel, mintha nem kaptad volna?</p> 
 <p><a name="an_4:8">4:8</a> Immár beteltetek, immár meggazdagodtatok, nálunk nélkül uralkodásra jutottatok; vajha csakugyan uralkodásra jutottatok volna, hogy mi is veletek egybe uralkodhatnánk.</p> 
 <p><a name="an_4:9">4:9</a> Mert úgy vélem, hogy az Isten minket, az apostolokat, utolsókul állított, mintegy halálra szántakul: mert látványossága lettünk a világnak, úgy angyaloknak, mint embereknek.</p> 
 <p><a name="an_4:10">4:10</a> Mi bolondok a Krisztusért, ti pedig bölcsek a Krisztusban; mi erõtlenek, ti pedig erõsek; ti dicsõségesek, mi pedig gyalázatosak.</p> 
 <p><a name="an_4:11">4:11</a> Mindezideig éhezünk is, szomjúhozunk is, mezítelenkedünk is, bántalmaztatunk is, bujdosunk is,</p> 
 <p><a name="an_4:12">4:12</a> Fáradozunk is, tulajdon kezünkkel munkálkodván; ha szidalommal illettetünk, jót kívánunk; ha háborúságot szenvedünk, békességgel tûrjük;</p> 
 <p><a name="an_4:13">4:13</a> Ha gyaláztatunk, könyörgünk: szinte a világ szemetjévé lettünk, mindeneknek söpredékévé egész mostanig.</p> 
 <p><a name="an_4:14">4:14</a> Nem azért írom ezeket, hogy megszégyenítselek titeket, hanem mint szerelmes gyermekeimet intelek.</p> 
 <p><a name="an_4:15">4:15</a> Mert ha tízezer tanítómesteretek lenne is a Krisztusban, de nem sok atyátok; mert tõlem vagytok a Krisztus Jézusban az evangyéliom által.</p> 
 <p><a name="an_4:16">4:16</a> Kérlek azért titeket, legyetek az én követõim.</p> 
 <p><a name="an_4:17">4:17</a> Azért küldtem hozzátok Timótheust, ki nékem szeretett és hû fiam az Úrban, a ki eszetekbe juttatja néktek az én útaimat a Krisztusban, a mint mindenütt, minden gyülekezetben tanítok.</p> 
 <p><a name="an_4:18">4:18</a> De mintha el se mennék ti hozzátok, úgy felfuvalkodtak némelyek.</p> 
 <p><a name="an_4:19">4:19</a> Pedig elmegyek hamarosan hozzátok, ha az Úr akarándja; és megismerem a felfuvalkodottaknak nem a beszédjét, hanem az erejét.</p> 
 <p><a name="an_4:20">4:20</a> Mert nem beszédben áll az Istennek országa, hanem erõben.</p> 
 <p><a name="an_4:21">4:21</a> Mit akartok? Vesszõvel menjek-é hozzátok, avagy szeretettel és szelídségnek lelkével?</p> 
 <p><a name="an_5:1">5:1</a> Általában hallatszik köztetek paráznaság, még olyan paráznaság is, a milyen a pogányok között sem említtetik, hogy valaki atyjának feleségét elvegye.</p> 
 <p><a name="an_5:2">5:2</a> És ti fel vagytok fuvalkodva, és nem keseredtetek meg inkább, hogy kivettetnék közületek, a ki ezt a dolgot cselekedte.</p> 
 <p><a name="an_5:3">5:3</a> Mert én távol lévén ugyan testben, de jelen lévén lélekben, már elvégeztem, mintha jelen volnék, hogy azt, a ki ekként ezt cselekedte,</p> 
 <p><a name="an_5:4">5:4</a> Ti és az én lelkem a mi Urunk Jézus Krisztusnak nevében egybegyûlvén, a mi Urunk Jézus Krisztus hatalmával</p> 
 <p><a name="an_5:5">5:5</a> Átadjuk az ilyent a Sátánnak a testnek veszedelmére, hogy a lélek megtartassék az Úr Jézusnak ama napján.</p> 
 <p><a name="an_5:6">5:6</a> Nem jó a ti dicsekedéstek. Avagy nem tudjátok-é, hogy egy kicsiny kovász az egész tésztát megposhasztja.</p> 
 <p><a name="an_5:7">5:7</a> Tisztítsátok el azért a régi kovászt, hogy legyetek új tésztává, a minthogy kovász nélkül valók vagytok; mert hiszen a mi húsvéti bárányunk, a Krisztus, megáldoztatott érettünk.</p> 
 <p><a name="an_5:8">5:8</a> Azért ne régi kovászszal ünnepeljünk, sem rosszaságnak és gonoszságnak kovászával, hanem tisztaságnak és igazságnak kovásztalanságában.</p> 
 <p><a name="an_5:9">5:9</a> Azt írtam néktek ama levelemben, hogy paráznákkal ne társalkodjatok.</p> 
 <p><a name="an_5:10">5:10</a> De nem általában e világ paráznáival, vagy csalóival, vagy ragadozóival, vagy bálványimádóival; mert hiszen így ki kellene e világból mennetek.</p> 
 <p><a name="an_5:11">5:11</a> Most azért azt írom néktek, hogy ne társalkodjatok azzal, ha valaki atyafi létére parázna, vagy csaló, vagy bálványimádó, vagy szidalmazó, vagy részeges, vagy ragadozó. Az ilyennel még együtt se egyetek.</p> 
 <p><a name="an_5:12">5:12</a> Mert mi közöm ahhoz, hogy a kívülvalókról is ítéletet tegyek? avagy ti nem a belüllévõk fölött tesztek-é ítéletet?</p> 
 <p><a name="an_5:13">5:13</a> A kívülvalókat pedig majd az Isten ítéli meg. Vessétek ki azért a gonoszt magatok közül.</p> 
 <p><a name="an_6:1">6:1</a> Merészel valaki ti közületek, ha peres dolga van a másikkal, az igaztalanok elõtt törvénykezni, és nem a szentek elõtt?</p> 
 <p><a name="an_6:2">6:2</a> Nem tudjátok-é, hogy a szentek a világot ítélik meg? És ha ti ítélitek meg a világot, méltatlanok vagytok-é a legkisebb dolgokban való ítéletekre?</p> 
 <p><a name="an_6:3">6:3</a> Nem tudjátok-é, hogy angyalokat fogunk ítélni, nemhogy életszükségre való dolgokat?</p> 
 <p><a name="an_6:4">6:4</a> Azért ha életszükségre való dolgok felõl van törvénykezéstek, a kik a gyülekezetben legalábbvalók, azokat ültessétek le.</p> 
 <p><a name="an_6:5">6:5</a> Megszégyenítéstekre mondom: Hát nincs ti köztetek egy bölcs ember sem, a ki ítéletet tehetne az õ atyjafiai között?</p> 
 <p><a name="an_6:6">6:6</a> Hanem atyafi atyafival törvénykezik, még pedig hitetlenek elõtt?</p> 
 <p><a name="an_6:7">6:7</a> Egyáltalán már az is gyarlóság ti bennetek, hogy törvénykeztek egymással. Miért nem szenveditek inkább a bántalmazást? Miért nem tûritek inkább a kárt?</p> 
 <p><a name="an_6:8">6:8</a> Sõt ti okoztok bántalmazást és kárt, még pedig atyátokfiainak.</p> 
 <p><a name="an_6:9">6:9</a> Avagy nem tudjátok-é, hogy igazságtalanok nem örökölhetik Istennek országát? Ne tévelyegjetek; se paráznák, se bálványimádók, se házasságtörõk, se pulyák, se férfiszeplõsítõk,</p> 
 <p><a name="an_6:10">6:10</a> Se lopók, se telhetetlenek, se részegesek, se szidalmazók, se ragadozók nem örökölhetik Isten országát.</p> 
 <p><a name="an_6:11">6:11</a> Ilyenek voltatok pedig némelyek, de megmosattattatok, de megszenteltettetek, de megigazíttattatok az Úr Jézusnak nevében és a mi Istenünk Lelke által.</p> 
 <p><a name="an_6:12">6:12</a> Minden szabad nékem, de nem minden használ; minden szabad nékem, de én nem adatom valakinek hatalma alá.</p> 
 <p><a name="an_6:13">6:13</a> Az eledelek a hasnak és a has az eledeleknek [rendeltetett.] Az Isten pedig mind ezt, mind amazokat eltörli. A test azonban nem a paráznaságnak [rendeltetett,] hanem az Úrnak, és az Úr a testnek.</p> 
 <p><a name="an_6:14">6:14</a> Az Isten pedig az Urat is feltámasztotta, minket is feltámaszt az õ hatalma által.</p> 
 <p><a name="an_6:15">6:15</a> Nem tudjátok-é, hogy a ti testeitek a Krisztusnak tagjai? Elszakítva hát a Krisztus tagjait, paráznának tagjaivá tegyem? Távol legyen.</p> 
 <p><a name="an_6:16">6:16</a> Avagy nem tudjátok-é, hogy a ki a paráznával egyesül, egy test vele? Mert ketten lesznek, úgymond, egy testté.</p> 
 <p><a name="an_6:17">6:17</a> A ki pedig az Úrral egyesül, egy lélek õ vele.</p> 
 <p><a name="an_6:18">6:18</a> Kerüljétek a paráznaságot. Minden bûn, melyet az ember cselekszik, a testen kívül van, de a ki paráználkodik, a maga teste ellen vétkezik.</p> 
 <p><a name="an_6:19">6:19</a> Avagy nem tudjátok-é, hogy a ti testetek a bennetek lakozó Szent Léleknek temploma, a melyet Istentõl nyertetek; és nem a magatokéi vagytok?</p> 
 <p><a name="an_6:20">6:20</a> Mert áron vétettetek meg; dicsõítsétek azért az Istent a ti testetekben és lelketekben, a melyek az Istenéi.</p> 
 <p><a name="an_7:1">7:1</a> A mik felõl pedig írtatok nékem, jó a férfiúnak asszonyt nem illetni.</p> 
 <p><a name="an_7:2">7:2</a> De a paráznaság miatt minden férfiúnak tulajdon felesége legyen, és minden asszonynak tulajdon férje.</p> 
 <p><a name="an_7:3">7:3</a> A feleségének adja meg a férj a köteles jóakaratot; hasonlóképen a feleség is a férjének.</p> 
 <p><a name="an_7:4">7:4</a> A feleség nem ura a maga testének, hanem a férje; hasonlóképen a férj sem ura a maga testének, hanem a felesége.</p> 
 <p><a name="an_7:5">7:5</a> Ne foszszátok meg egymást, hanemha egyenlõ akaratból bizonyos ideig, hogy ráérjetek a bõjtölésre és az imádkozásra, azután ismét együvé térjetek, hogy a Sátán meg ne kísértsen titeket, mivelhogy magatokat meg nem tartóztathatjátok.</p> 
 <p><a name="an_7:6">7:6</a> Ezt pedig kedvezésképen mondom, nem parancsolat szerint.</p> 
 <p><a name="an_7:7">7:7</a> Mert szeretném, ha minden ember úgy volna, mint én magam is; de kinek kinek tulajdon kegyelmi ajándéka vagyon Istentõl, egynek így, másnak pedig úgy.</p> 
 <p><a name="an_7:8">7:8</a> Mondom pedig a nem házasoknak és az özvegyasszonyoknak, hogy jó nékik, ha úgy maradhatnak, mint én is.</p> 
 <p><a name="an_7:9">7:9</a> De ha magukat meg nem tartóztathatják, házasságban éljenek: mert jobb házasságban élni, mint égni.</p> 
 <p><a name="an_7:10">7:10</a> Azoknak pedig, a kik házasságban vannak, hagyom nem én, hanem az Úr, hogy az asszony férjétõl el ne váljék.</p> 
 <p><a name="an_7:11">7:11</a> Hogyha pedig elválik is, maradjon házasság nélkül, vagy béküljön meg férjével; és a férj se bocsássa el a feleségét.</p> 
 <p><a name="an_7:12">7:12</a> Egyebeknek pedig én mondom, nem az Úr: Ha valamely atyafinak hitetlen felesége van, és ez vele akar lakni, el ne bocsássa azt.</p> 
 <p><a name="an_7:13">7:13</a> És a mely asszonynak hitetlen férje van, és ez vele akar lakni, el ne bocsássa azt.</p> 
 <p><a name="an_7:14">7:14</a> Mert meg van szentelve a hitetlen férj az õ feleségében, és meg van szentelve a hitetlen asszony az õ férjében, mert különben a ti gyermekeitek tisztátalanok volnának, most pedig szentek.</p> 
 <p><a name="an_7:15">7:15</a> Ha pedig a hitetlen elválik, ám váljék el; nem vettetett szolgaság alá a keresztyén férfiú, vagy asszony az ilyen dolgokban. De békességre hívott minket az Isten.</p> 
 <p><a name="an_7:16">7:16</a> Mert mit tudod, te asszony, ha megmentheted-e a férjedet; vagy mit tudod, te férfiú, ha megmentheted-e a feleségedet?</p> 
 <p><a name="an_7:17">7:17</a> Csak a mint kinek-kinek adta az Isten, a mint kit-kit elhívott az Úr, úgy járjon. És minden gyülekezetben ekképen rendelkezem.</p> 
 <p><a name="an_7:18">7:18</a> Körülmetélten hivatott el valaki? ne fedezze el azt; körülmetéletlenül hivatott el valaki? me metélkedjék körül.</p> 
 <p><a name="an_7:19">7:19</a> A körülmetélkedés semmi, a körülmetéletlenség is semmi; hanem Isten parancsolatainak megtartása.</p> 
 <p><a name="an_7:20">7:20</a> Kiki a mely hivatásban hívatott el, abban maradjon.</p> 
 <p><a name="an_7:21">7:21</a> Szolgai állapotban hivattattál el? Ne gondolj vele, sõt ha szabad lehetsz is, inkább élj [azzal.]</p> 
 <p><a name="an_7:22">7:22</a> Mert az Úrban elhívott szolga az Úrnak szabadosa; hasonlóképen a ki szabadságban hívatott el, Krisztusnak szolgája.</p> 
 <p><a name="an_7:23">7:23</a> Áron vétettetek meg, ne legyetek embereknek szolgái.</p> 
 <p><a name="an_7:24">7:24</a> Kiki a miben elhívatott, atyámfiai, abban maradjon meg az Isten elõtt.</p> 
 <p><a name="an_7:25">7:25</a> A hajadonok felõl nincs ugyan parancsolatom az Úrtól, de tanácsot adok úgy, mint a ki irgalmasságot nyertem az Úrtól, hogy hitelreméltó legyek.</p> 
 <p><a name="an_7:26">7:26</a> Úgy ítélem azért, hogy jó ez a jelenvaló szükség miatt, hogy tudniillik jó az embernek úgy maradni.</p> 
 <p><a name="an_7:27">7:27</a> Feleséghez köttettél? Ne keress elválást. Megszabadultál feleségedtõl? Ne keress feleséget.</p> 
 <p><a name="an_7:28">7:28</a> De ha veszel is feleséget, nem vétkezel; és ha férjhez megy is a hajadon, nem vétkezik ; de az ilyeneknek háborúságuk lesz a testben. Én pedig kedveznék néktek.</p> 
 <p><a name="an_7:29">7:29</a> Ezt pedig azért mondom, atyámfiai, mert az idõ rövidre van szabva ezentúl, azért a kiknek van is feleségök, úgy legyenek, mintha nem volna.</p> 
 <p><a name="an_7:30">7:30</a> És a kik sírnak, mintha nem sírnának; és a kik vígadnak, mintha nem vígadnának; a kik vesznek, mintha semmijök sem volna.</p> 
 <p><a name="an_7:31">7:31</a> És a kik élnek e világgal, mintha nem élnének: mert elmúlik e világnak ábrázatja.</p> 
 <p><a name="an_7:32">7:32</a> Azt akarnám pedig, hogy ti gond nélkül legyetek. A ki házasság nélkül van, arra visel gondot, a mi az Úré, mimódon kedveskedhessék az Úrnak;</p> 
 <p><a name="an_7:33">7:33</a> A ki pedig feleséget vett, a világiakra visel gondot, mimódon kedveskedhessék a feleségének.</p> 
 <p><a name="an_7:34">7:34</a> Különbözik egymástól az asszony és a hajadon. A ki nem ment férjhez, az Úr dolgaira visel gondot, hogy szent legyen mind testében, mind lelkében; a ki pedig férjhez ment, a világiakra visel gondot, mimódon kedveskedhessék a férjének.</p> 
 <p><a name="an_7:35">7:35</a> Ezt pedig a ti hasznotokra mondom; nem hogy tõrt vessek néktek, hanem hogy illendõképen és állhatatosan ragaszkodjatok az Úrhoz háboríthatatlanul.</p> 
 <p><a name="an_7:36">7:36</a> De ha valaki szégyennek tartja az õ hajadon leányára, ha virágzó idejét múlja, és úgy kell történnie, a mit akar, azt cselekedje, nem vétkezik; menjenek férjhez.</p> 
 <p><a name="an_7:37">7:37</a> A ki pedig szilárdan áll a szívében és a szükség nem kényszeríti, hatalma pedig van a tulajdon akarata fölött, és azt végezte el szívében, hogy megtartja hajadon leányát, jól cselekszi.</p> 
 <p><a name="an_7:38">7:38</a> Azért, a ki férjhez adja, az is jól cselekszi, de a ki nem adja férjhez, még jobban cselekszi.</p> 
 <p><a name="an_7:39">7:39</a> Az asszonyt törvény köti, míg férje él, de ha férje meghal, szabadon férjhez mehet, a kihez akar, csakhogy az Úrban.</p> 
 <p><a name="an_7:40">7:40</a> De boldogabb, ha úgy marad, az én véleményem szerint; pedig hiszem, hogy bennem is Istennek lelke van.</p> 
 <p><a name="an_8:1">8:1</a> A bálványáldozatok felõl pedig tudjuk, hogy mindnyájunknak van ismeretünk. Az ismeret felfuvalkodottá tesz, a szeretet pedig épít.</p> 
 <p><a name="an_8:2">8:2</a> Ha pedig valaki azt hiszi, hogy tud valamit, még semmit sem ismer úgy, a mint ismernie kell.</p> 
 <p><a name="an_8:3">8:3</a> Hanem ha valaki az Istent szereti, az ismertetik õ tõle.</p> 
 <p><a name="an_8:4">8:4</a> Tehát a bálványáldozati hús evése felõl tudjuk, hogy egy bálvány sincs a világon, és hogy Isten sincs senki más, hanem csak egy.</p> 
 <p><a name="an_8:5">8:5</a> Mert ha vannak is úgynevezett istenek akár az égben, akár a földön, a minthogy van sok isten és sok úr;</p> 
 <p><a name="an_8:6">8:6</a> Mindazáltal nekünk egy Istenünk van, az Atya, a kitõl [van] a mindenség, mi is õ benne; és egy Urunk, a Jézus Krisztus, a ki által [van] a mindenség, mi is õ általa.</p> 
 <p><a name="an_8:7">8:7</a> De nem mindenkiben van meg ez az ismeret; sõt némelyek a bálvány felõl való lelkiismeretök szerint mind mai napig mint bálványáldozatot eszik, és az õ lelkiismeretök, mivelhogy erõtelen, megfertõztetik.</p> 
 <p><a name="an_8:8">8:8</a> Pedig az eledel nem tesz minket kedvesekké Isten elõtt; mert ha eszünk is, nem leszünk gazdagabbak; ha nem eszünk is, nem leszünk szegényebbek.</p> 
 <p><a name="an_8:9">8:9</a> De meglássátok, hogy ez a ti szabadságtok valamiképen botránkozásukra ne legyen az erõteleneknek.</p> 
 <p><a name="an_8:10">8:10</a> Mert ha valaki meglát téged, a kinek ismereted van, hogy a bálványtemplomnál vendégeskedel, annak lelkiismerete, mivelhogy erõtelen, nem arra indíttatik-é, hogy megegye a bálványáldozatot?</p> 
 <p><a name="an_8:11">8:11</a> És a te ismereted miatt elkárhozik a te erõtelen atyádfia, a kiért Krisztus meghalt.</p> 
 <p><a name="an_8:12">8:12</a> Így aztán, mikor az atyafiak ellen vétkeztek, és az õ erõtelen lelkiismeretüket megsértitek, a Krisztus ellen vétkeztek.</p> 
 <p><a name="an_8:13">8:13</a> Annakokáért, ha eledel botránkoztatja meg az én atyámfiát, inkább soha sem eszem húst, hogy az én atyámfiát meg ne botránkoztassam.</p> 
 <p><a name="an_9:1">9:1</a> Nem vagyok-é apostol? Nem vagyok-é szabad? Nem láttam-é Jézus Krisztust, a mi Urunkat? Nem az én munkám vagytok-é ti az Úrban?</p> 
 <p><a name="an_9:2">9:2</a> Ha egyebeknek nem vagyok apostoluk, de bizony néktek az vagyok, mert az én apostolságomnak pecsétje az Úrban ti vagytok.</p> 
 <p><a name="an_9:3">9:3</a> Ez az én védelmem azok ellenében, a kik vádolnak engem.</p> 
 <p><a name="an_9:4">9:4</a> Nincsen-é arra jogunk, hogy együnk és igyunk?</p> 
 <p><a name="an_9:5">9:5</a> Nincsen-é arra jogunk, hogy keresztyén feleségünket magunkkal hordozzuk, mint a többi apostolok is és az Úrnak atyjafiai és Kéfás?</p> 
 <p><a name="an_9:6">9:6</a> Avagy csak nekem és Barnabásnak nincs-é jogunk, hogy ne dolgozzunk?</p> 
 <p><a name="an_9:7">9:7</a> Kicsoda katonáskodik valaha a maga zsoldján? Kicsoda plántál szõlõt, és nem eszik annak gyümölcsébõl? Vagy kicsoda legeltet nyájat, és nem eszik a nyájnak tejébõl?</p> 
 <p><a name="an_9:8">9:8</a> Vajjon emberi módon beszélem-é ezeket? vagy nem ezeket mondja-é a törvény is?</p> 
 <p><a name="an_9:9">9:9</a> Mert a Mózes törvényében meg van írva: Ne kösd fel a nyomtató ökörnek száját. Avagy az ökrökre van-é az Istennek gondja?</p> 
 <p><a name="an_9:10">9:10</a> Avagy nem érettünk mondja-é általában? Mert mi érettünk íratott meg, hogy a ki szánt, reménység alatt kell szántania, és a ki csépel, az õ reménységében részesnek lennie reménység alatt.</p> 
 <p><a name="an_9:11">9:11</a> Ha mi néktek a lelkieket vetettük, nagy dolog- é, ha mi a ti testi javaitokat aratjuk?</p> 
 <p><a name="an_9:12">9:12</a> Ha egyebek részesülnek a ti javaitokban, mért nem inkább mi? De mi nem éltünk e szabadsággal; hanem mindent eltûrünk, hogy valami akadályt ne gördítsünk a Krisztus evangyélioma elé.</p> 
 <p><a name="an_9:13">9:13</a> Nem tudjátok-é, hogy a kik a szent dolgokban munkálkodnak, a szent helybõl élnek, és a kik az oltár körül forgolódnak, az oltárral együtt veszik el részüket?</p> 
 <p><a name="an_9:14">9:14</a> Ekképen rendelte az Úr is, hogy a kik az evangyéliomot hirdetik, az evangyéliomból éljenek.</p> 
 <p><a name="an_9:15">9:15</a> De én ezek közül egygyel sem éltem. Nem azért írtam azonban ezeket, hogy velem is így történjék, mert jobb nékem meghalnom, hogysem valaki hiábavalóvá tegye az én dicsekedésemet.</p> 
 <p><a name="an_9:16">9:16</a> Mert ha az evangyéliomot hirdetem, nem dicsekedhetem, mert szükség kényszerít engem. Jaj ugyanis nékem, ha az evangyéliomot nem hirdetem.</p> 
 <p><a name="an_9:17">9:17</a> Mert ha akaratom szerint mívelem ezt, jutalmam van; ha pedig akaratom nélkül, sáfársággal bízattam meg.</p> 
 <p><a name="an_9:18">9:18</a> Micsoda tehát az én jutalmam? Hogy prédikálásommal ingyenvalóvá tegyem a Krisztus evangyéliomát, hogy ne használjam ki [ama] szabadságomat az evangyéliom hirdetésénél.</p> 
 <p><a name="an_9:19">9:19</a> Mert én, noha mindenkivel szemben szabad vagyok, magamat mindenkinek szolgájává tettem, hogy a többséget megnyerjem.</p> 
 <p><a name="an_9:20">9:20</a> És a zsidóknak zsidóvá lettem, hogy zsidókat nyerjek meg; a törvény alatt valóknak törvény alatt valóvá, hogy a törvény alatt valókat megnyerjem;</p> 
 <p><a name="an_9:21">9:21</a> A törvény nélkül valóknak törvénynélkülivé, noha nem vagyok Isten törvénye nélkül, hanem Krisztus törvényében való, hogy törvény nélkül valókat nyerjek meg.</p> 
 <p><a name="an_9:22">9:22</a> Az erõtleneknek erõtelenné lettem, hogy az erõteleneket megnyerjem. Mindeneknek mindenné lettem, hogy minden módon megtartsak némelyeket.</p> 
 <p><a name="an_9:23">9:23</a> Ezt pedig az evangyéliomért mívelem, hogy részestárs legyek abban.</p> 
 <p><a name="an_9:24">9:24</a> Nem tudjátok-é, hogy a kik versenypályán futnak, mindnyájan futnak ugyan, de egy veszi el a jutalmat? Úgy fussatok, hogy elvegyétek.</p> 
 <p><a name="an_9:25">9:25</a> Mindaz pedig a ki pályafutásban tusakodik, mindenben magatûrtetõ; azok ugyan, hogy romlandó koszorút nyerjenek, mi pedig romolhatatlant.</p> 
 <p><a name="an_9:26">9:26</a> Én azért úgy futok, mint nem bizonytalanra; úgy viaskodom, mint a ki nem levegõt vagdos;</p> 
 <p><a name="an_9:27">9:27</a> Hanem megsanyargatom testemet és szolgává teszem; hogy míg másoknak prédikálok, magam valami módon méltatlanná ne legyek.</p> 
 <p><a name="an_10:1">10:1</a> Nem akarom pedig, hogy ne tudjátok, atyámfiai, hogy a mi atyáink mindnyájan a felhõ alatt voltak, és mindnyájan a tengeren mentek által;</p> 
 <p><a name="an_10:2">10:2</a> És mindnyájan Mózesre keresztelkedtek meg a felhõben és a tengerben;</p> 
 <p><a name="an_10:3">10:3</a> És mindnyájan egy lelki eledelt ettek;</p> 
 <p><a name="an_10:4">10:4</a> És mindnyájan egy lelki italt ittak, mert ittak a lelki kõsziklából, a mely követi vala õket, e kõszikla pedig a Krisztus volt.</p> 
 <p><a name="an_10:5">10:5</a> De azoknak többségét nem kedvelé az Isten, mert elhullának a pusztában.</p> 
 <p><a name="an_10:6">10:6</a> Ezek pedig példáink lõnek, hogy mi ne kívánjunk gonosz dolgokat, a miképen azok kívántak.</p> 
 <p><a name="an_10:7">10:7</a> Se bálványimádók ne legyetek, mint azok közül némelyek, a mint meg van írva: Leüle a nép enni és inni, és felkelének játszani.</p> 
 <p><a name="an_10:8">10:8</a> Se pedig ne paráználkodjunk mint azok közül paráználkodtak némelyek, és elestek egy napon huszonháromezeren.</p> 
 <p><a name="an_10:9">10:9</a> Se a Krisztust ne kísértsük, a mint közülök kísértették némelyek, és elveszének a kígyók miatt.</p> 
 <p><a name="an_10:10">10:10</a> Se pedig ne zúgolódjatok, miképen õ közülök zúgolódának némelyek, és elveszének a pusztító által.</p> 
 <p><a name="an_10:11">10:11</a> Mindezek pedig példaképen estek rajtok; megírattak pedig a mi tanulságunkra, a kikhez az idõknek vége elérkezett.</p> 
 <p><a name="an_10:12">10:12</a> Azért a ki azt hiszi, hogy áll, meglássa, hogy el ne essék.</p> 
 <p><a name="an_10:13">10:13</a> Nem egyéb, hanem csak emberi kísértés esett rajtatok: de hû az Isten, a ki nem hágy titeket feljebb kísértetni, mint elszenvedhetitek; sõt a kísértéssel egyetemben a kimenekedést is megadja majd, hogy elszenvedhessétek.</p> 
 <p><a name="an_10:14">10:14</a> Azért szerelmeseim, kerüljétek a bálványimádást.</p> 
 <p><a name="an_10:15">10:15</a> Mint okosokhoz szólok, ítéljétek meg ti, a mit mondok.</p> 
 <p><a name="an_10:16">10:16</a> A hálaadásnak pohara, a melyet megáldunk, nem a Krisztus vérével való közösségünk-é? A kenyér, a melyet megszegünk, nem a Krisztus testével való közösségünk-é?</p> 
 <p><a name="an_10:17">10:17</a> Mert egy a kenyér, egy test vagyunk sokan; mert mindnyájan az egy kenyérbõl részesedünk.</p> 
 <p><a name="an_10:18">10:18</a> Tekintsétek meg a test szerint való Izráelt! A kik az áldozatokat eszik, avagy nincsenek-é közösségben az oltárral?</p> 
 <p><a name="an_10:19">10:19</a> Mit mondok tehát? Hogy a bálvány valami, vagy hogy a bálványáldozat valami?</p> 
 <p><a name="an_10:20">10:20</a> Sõt, hogy a mit a pogányok áldoznak, ördögöknek áldozzák és nem Istennek; nem akarom pedig, hogy ti az ördögökkel legyetek közösségben.</p> 
 <p><a name="an_10:21">10:21</a> Nem ihatjátok az Úr poharát és az ördögök poharát; nem lehettek az Úr asztalának és az ördögök asztalának részesei.</p> 
 <p><a name="an_10:22">10:22</a> Vagy haragra ingereljük az Urat? avagy erõsebbek vagyunk-é nálánál?</p> 
 <p><a name="an_10:23">10:23</a> Minden szabad nékem, de nem minden használ; minden szabad nékem, de nem minden épít.</p> 
 <p><a name="an_10:24">10:24</a> Senki ne keresse, a mi az övé, hanem kiki azt, a mi a másé.</p> 
 <p><a name="an_10:25">10:25</a> Mindent, a mit a mészárszékben árulnak, megegyetek, semmit sem tudakozódván a lelkiismeret miatt.</p> 
 <p><a name="an_10:26">10:26</a> Mert az Úré a föld és annak teljessége.</p> 
 <p><a name="an_10:27">10:27</a> Ha pedig valaki meghív titeket a hitetlenek közül és el akartok menni, mindent, a mit elétek hoznak, megegyetek, semmit sem tudakozódván a lelkiismeret miatt.</p> 
 <p><a name="an_10:28">10:28</a> De ha valaki ezt mondja néktek: Ez bálványáldozati hús, ne egyétek meg a miatt, a ki megjelentette, és a lelkiismeretért; mert az Úré a föld és annak teljessége.</p> 
 <p><a name="an_10:29">10:29</a> De nem a tulajdon lelkiismeretet értem, hanem a másikét. Mert miért kárhoztassa az én szabadságomat a más lelkiismerete?</p> 
 <p><a name="an_10:30">10:30</a> Ha pedig én hálaadással veszek részt, miért káromoltatom azért, a miért én hálákat adok?</p> 
 <p><a name="an_10:31">10:31</a> Azért akár esztek, akár isztok, akármit cselekesztek, mindent az Isten dicsõségére míveljetek.</p> 
 <p><a name="an_10:32">10:32</a> Meg ne botránkoztassátok se a zsidókat, se a görögöket, se az Isten gyülekezetét.</p> 
 <p><a name="an_10:33">10:33</a> Miképen én is mindenkinek mindenben kedvében járok, nem keresvén a magam hasznát, hanem a sokaságét, hogy megtartassanak.</p> 
 <p><a name="an_11:1">11:1</a> Legyetek az én követõim, mint én is a Krisztusé.</p> 
 <p><a name="an_11:2">11:2</a> Dícsérlek pedig titeket atyámfiai, hogy én rólam mindenben megemlékeztek, és a miképen meghagytam néktek, rendeléseimet megtartjátok.</p> 
 <p><a name="an_11:3">11:3</a> Akarom pedig, hogy tudjátok, hogy minden férfiúnak feje a Krisztus; az asszonynak feje pedig a férfiú; a Krisztusnak feje pedig az Isten.</p> 
 <p><a name="an_11:4">11:4</a> Minden férfiú, a ki befedett fõvel imádkozik avagy prófétál, megcsúfolja az õ fejét.</p> 
 <p><a name="an_11:5">11:5</a> Minden asszony pedig, a ki befedetlen fõvel imádkozik avagy prófétál, megcsúfolja az õ fejét, mert egy és ugyanaz, mintha megnyiretett volna.</p> 
 <p><a name="an_11:6">11:6</a> Mert ha az asszony nem fedi be fejét, nyiretkezzék is meg, hogy ha pedig éktelen dolog asszonynak megnyiretkezni, vagy megberetváltatni, fedezze be az õ fejét.</p> 
 <p><a name="an_11:7">11:7</a> Mert a férfiúnak nem kell befednie az õ fejét, mivel õ az Istennek képe és dicsõsége; de az asszony a férfiú dicsõsége.</p> 
 <p><a name="an_11:8">11:8</a> Mert nem a férfiú van az asszonyból, hanem az asszony a férfiúból.</p> 
 <p><a name="an_11:9">11:9</a> Mert nem is a férfiú teremtetett az asszonyért, hanem az asszony a férfiúért.</p> 
 <p><a name="an_11:10">11:10</a> Ezért kell az asszonynak hatalmi [jelt] viselni a fején az angyalok miatt.</p> 
 <p><a name="an_11:11">11:11</a> Mindazáltal sem férfiú nincs asszony nélkül, sem asszony férfiú nélkül az Úrban.</p> 
 <p><a name="an_11:12">11:12</a> Mert a miképen az asszony a férfiúból van, azonképen a férfiú is az asszony által, az egész pedig az Istentõl.</p> 
 <p><a name="an_11:13">11:13</a> Magatokban ítéljétek meg: illendõ dolog-é asszonynak fedetlen fõvel imádni az Istent?</p> 
 <p><a name="an_11:14">11:14</a> Avagy maga a természet is nem arra tanít-é titeket, hogy ha a férfiú nagy hajat visel, csúfsága az néki?</p> 
 <p><a name="an_11:15">11:15</a> Az asszonynak pedig, ha nagy haja van, ékesség az néki; mert a haj fátyol gyanánt adatott néki.</p> 
 <p><a name="an_11:16">11:16</a> Ha pedig valakinek tetszik versengeni, nekünk olyan szokásunk nincsen, sem az Isten gyülekezeteinek.</p> 
 <p><a name="an_11:17">11:17</a> Ezt pedig tudtotokra adván, nem dícsérlek, hogy nem haszonnal, hanem kárral gyûltök egybe.</p> 
 <p><a name="an_11:18">11:18</a> Mert elõször is, mikor egybegyûltök a gyülekezetben, hallom, hogy szakadások vannak köztetek; és valami részben hiszem is.</p> 
 <p><a name="an_11:19">11:19</a> Mert szükség, hogy szakadások is legyenek köztetek, hogy a kipróbáltak nyilvánvalókká legyenek ti köztetek.</p> 
 <p><a name="an_11:20">11:20</a> Mikor tehát egybegyûltök egyazon helyre, nincs úrvacsorájával való élés:</p> 
 <p><a name="an_11:21">11:21</a> Mert kiki az õ saját vacsoráját veszi elõ az evésnél; és némely éhezik, némely pedig dõzsöl.</p> 
 <p><a name="an_11:22">11:22</a> Hát nincsenek-é házaitok az evésre és ivásra? Avagy az Isten gyülekezetét vetitek-é meg, és azokat szégyenítitek-é meg, a kiknek nincsen? Mit mondjak néktek? Dícsérjelek-é titeket ebben? Nem dícsérlek.</p> 
 <p><a name="an_11:23">11:23</a> Mert én az Úrtól vettem, a mit néktek elõtökbe is adtam: hogy az Úr Jézus azon az éjszakán, melyen elárultaték, vette a kenyeret,</p> 
 <p><a name="an_11:24">11:24</a> És hálákat adván, megtörte és ezt mondotta: Vegyétek, egyétek! Ez az én testem, mely ti érettetek megtöretik; ezt cselekedjétek az én emlékezetemre.</p> 
 <p><a name="an_11:25">11:25</a> Hasonlatosképen a pohárt is vette, minekutána vacsorált volna, ezt mondván: E pohár amaz új testamentom az én vérem által; ezt cselekedjétek, valamennyiszer isszátok az én emlékezetemre.</p> 
 <p><a name="an_11:26">11:26</a> Mert valamennyiszer eszitek e kenyeret és isszátok e pohárt, az Úrnak halálát hirdessétek, a míg eljövend.</p> 
 <p><a name="an_11:27">11:27</a> Azért a ki méltatlanul eszi e kenyeret, vagy issza az Úrnak poharát, vétkezik az Úr teste és vére ellen.</p> 
 <p><a name="an_11:28">11:28</a> Próbálja meg azért az ember magát, és úgy egyék abból a kenyérbõl, és úgy igyék abból a pohárból,</p> 
 <p><a name="an_11:29">11:29</a> Mert a ki méltatlanul eszik és iszik, ítéletet eszik és iszik magának, mivelhogy nem becsüli meg az Úrnak testét.</p> 
 <p><a name="an_11:30">11:30</a> Ezért van ti köztetek sok erõtlen és beteg, és alusznak sokan.</p> 
 <p><a name="an_11:31">11:31</a> Mert ha mi ítélnõk magunkat, nem ítéltetnénk el.</p> 
 <p><a name="an_11:32">11:32</a> De mikor ítéltetünk, az Úrtól taníttatunk, hogy a világgal együtt el ne kárhoztassunk.</p> 
 <p><a name="an_11:33">11:33</a> Azért atyámfiai, mikor egybegyûltök az evésre, egymást megvárjátok.</p> 
 <p><a name="an_11:34">11:34</a> Ha pedig valaki éhezik, otthon egyék, hogy ítéletre ne gyûljetek egybe. A többire nézve, majd ha hozzátok megyek, rendelkezem.</p> 
 <p><a name="an_12:1">12:1</a> A lelki [ajándékokra] nézve pedig nem akarom, atyámfiai, hogy tudatlanok legyetek.</p> 
 <p><a name="an_12:2">12:2</a> Tudjátok, hogy pogányok voltatok, vitetvén, a mint vitettetek, a néma bálványokhoz.</p> 
 <p><a name="an_12:3">12:3</a> Azért tudtotokra adom néktek, hogy senki, a ki Istennek Lelke által szól, nem mondja Jézust átkozottnak; és senki sem mondhatja Úrnak Jézust, hanem csak a Szent Lélek által.</p> 
 <p><a name="an_12:4">12:4</a> A kegyelmi ajándékokban pedig különbség van, de ugyanaz a Lélek.</p> 
 <p><a name="an_12:5">12:5</a> A szolgálatokban is különbség van, de ugyanaz az Úr.</p> 
 <p><a name="an_12:6">12:6</a> És különbség van a cselekedetekben is, de ugyanaz az Isten, a ki cselekszi mindezt mindenkiben.</p> 
 <p><a name="an_12:7">12:7</a> Mindenkinek azonban haszonra adatik a Léleknek kijelentése.</p> 
 <p><a name="an_12:8">12:8</a> Némelyiknek ugyanis bölcseségnek beszéde adatik a Lélek által; másiknak pedig tudománynak beszéde ugyanazon Lélek szerint;</p> 
 <p><a name="an_12:9">12:9</a> Egynek hit ugyanazon Lélek által; másnak pedig gyógyítás ajándékai azon egy Lélek által;</p> 
 <p><a name="an_12:10">12:10</a> Némelyiknek csodatévõ erõknek munkái; némelyiknek meg prófétálás; némelyiknek pedig lelkeknek megítélése; másiknak nyelvek nemei; másnak pedig nyelvek magyarázása;</p> 
 <p><a name="an_12:11">12:11</a> De mindezeket egy és ugyanaz a Lélek cselekszi, osztogatván mindenkinek külön, a mint akarja.</p> 
 <p><a name="an_12:12">12:12</a> Mert a miképen a test egy és sok tagja van, az egy testnek tagjai pedig, noha sokan vannak, mind egy test, azonképen a Krisztus is.</p> 
 <p><a name="an_12:13">12:13</a> Mert hiszen egy Lélek által mi mindnyájan egy testté kereszteltettünk meg, akár zsidók, akár görögök, akár szolgák, akár szabadok; és mindnyájan egy Lélekkel itattattunk meg.</p> 
 <p><a name="an_12:14">12:14</a> Mert a test sem egy tag, hanem sok.</p> 
 <p><a name="an_12:15">12:15</a> Ha ezt mondaná a láb: mivelhogy nem kéz vagyok, nem vagyok a testbõl való; avagy nem a testbõl való-é azért?</p> 
 <p><a name="an_12:16">12:16</a> És ha a fül ezt mondaná: mivelhogy nem vagyok szem, nem vagyok a testbõl való; avagy nem a testbõl való-é azért?</p> 
 <p><a name="an_12:17">12:17</a> Ha az egész test szem, hol a hallás? ha az egész hallás, hol a szaglás?</p> 
 <p><a name="an_12:18">12:18</a> Most pedig az Isten elhelyezte a tagokat a testben egyenként mindeniket, a mint akarta.</p> 
 <p><a name="an_12:19">12:19</a> Ha pedig az egész egy tag volna hol volna a test?</p> 
 <p><a name="an_12:20">12:20</a> Így azonban sok tag [van] ugyan, de egy test.</p> 
 <p><a name="an_12:21">12:21</a> Nem mondhatja pedig a szem a kéznek: Nincs rád szükségem; vagy viszont a fej a lábaknak: Nem kelletek nékem.</p> 
 <p><a name="an_12:22">12:22</a> Sõt sokkal inkább, a melyek a test legerõtelenebb tagjainak látszanak, azok igen szükségesek:</p> 
 <p><a name="an_12:23">12:23</a> És a melyeket a test tisztességtelenebb tagjainak tartunk, azoknak nagyobb tisztességet tulajdonítunk; és a melyek éktelenek bennünk, azok nagyobb ékességben részesülnek;</p> 
 <p><a name="an_12:24">12:24</a> A melyek pedig ékesek bennünk, azoknak nincs erre szükségök. De az Isten szerkeszté egybe a testet, az alábbvalónak nagyobb tisztességet adván,</p> 
 <p><a name="an_12:25">12:25</a> Hogy ne legyen hasonlás a testben, hanem ugyanarról gondoskodjanak egymásért a tagok.</p> 
 <p><a name="an_12:26">12:26</a> És akár szenved egy tag, vele együtt szenvednek a tagok mind; akár tisztességgel illettetik egy tag, vele együtt örülnek a tagok mind.</p> 
 <p><a name="an_12:27">12:27</a> Ti pedig a Krisztus teste vagytok, és tagjai rész szerint.</p> 
 <p><a name="an_12:28">12:28</a> És pedig némelyeket rendelt az Isten az anyaszentegyházban elõször apostolokul, másodszor prófétákul, harmadszor tanítókul; azután csodatévõ erõket, aztán gyógyításnak ajándékait, gyámolokat, kormányokat, nyelvek nemeit.</p> 
 <p><a name="an_12:29">12:29</a> Avagy mindnyájan apostolok-é? Vagy mindnyájan próféták-é? Avagy mindnyájan tanítók-é? Vagy mindnyájan csodatévõ erõk-é?</p> 
 <p><a name="an_12:30">12:30</a> Avagy mindnyájoknak van-é gyógyításra való ajándéka? Vagy mindnyájan szólnak-é nyelveken? Vagy mindnyájan magyaráznak-é?</p> 
 <p><a name="an_12:31">12:31</a> Igyekezzetek pedig a hasznosabb ajándékokra. És ezenfelül még egy kiváltképen való útat mutatok néktek.</p> 
 <p><a name="an_13:1">13:1</a> Ha embereknek vagy angyaloknak nyelvén szólok is, szeretet pedig nincsen én bennem, olyanná lettem, mint a zengõ ércz vagy pengõ czimbalom.</p> 
 <p><a name="an_13:2">13:2</a> És ha jövendõt tudok is mondani, és minden titkot és minden tudományt ismerek is; és ha egész hitem van is, úgyannyira, hogy hegyeket mozdíthatok ki helyökrõl, szeretet pedig nincsen én bennem, semmi vagyok.</p> 
 <p><a name="an_13:3">13:3</a> És ha vagyonomat mind felétetem is, és ha testemet tûzre adom is, szeretet pedig nincsen én bennem, semmi hasznom abból.</p> 
 <p><a name="an_13:4">13:4</a> A szeretet hosszútûrõ, kegyes; a szeretet nem irígykedik, a szeretet nem kérkedik, nem fuvalkodik fel.</p> 
 <p><a name="an_13:5">13:5</a> Nem cselekszik éktelenül, nem keresi a maga hasznát, nem gerjed haragra, nem rójja fel a gonoszt,</p> 
 <p><a name="an_13:6">13:6</a> Nem örül a hamisságnak, de együtt örül az igazsággal;</p> 
 <p><a name="an_13:7">13:7</a> Mindent elfedez, mindent hiszen, mindent remél, mindent eltûr.</p> 
 <p><a name="an_13:8">13:8</a> A szeretet soha el nem fogy: de legyenek bár jövendõmondások, eltöröltetnek; vagy akár nyelvek, megszünnek; vagy akár ismeret, eltöröltetik.</p> 
 <p><a name="an_13:9">13:9</a> Mert rész szerint van bennünk az ismeret, rész szerint a prófétálás:</p> 
 <p><a name="an_13:10">13:10</a> De mikor eljõ a teljesség, a rész szerint való eltöröltetik.</p> 
 <p><a name="an_13:11">13:11</a> Mikor gyermek valék, úgy szóltam, mint gyermek, úgy gondolkodtam, mint gyermek, úgy értettem, mint gyermek: minekutána pedig férfiúvá lettem, elhagytam a gyermekhez illõ dolgokat.</p> 
 <p><a name="an_13:12">13:12</a> Mert most tükör által homályosan látunk, akkor pedig színrõl-színre; most rész szerint van bennem az ismeret, akkor pedig úgy ismerek majd, a mint én is megismertettem.</p> 
 <p><a name="an_13:13">13:13</a> Most azért megmarad a hit, remény, szeretet, e három; ezek között pedig legnagyobb a szeretet.</p> 
 <p><a name="an_14:1">14:1</a> Kövessétek a szeretetet, kívánjátok a lelki [ajándékokat,] leginkább pedig, hogy prófétáljatok.</p> 
 <p><a name="an_14:2">14:2</a> Mert a ki nyelveken szól, nem embereknek szól, hanem az Istennek; mert senki sem érti, hanem lélekben beszél titkos dolgokat.</p> 
 <p><a name="an_14:3">14:3</a> A ki pedig prófétál, embereknek beszél épülésre, intésre és vígasztalásra.</p> 
 <p><a name="an_14:4">14:4</a> A ki nyelveken szól, magát építi; de a ki prófétál, a gyülekezetet építi.</p> 
 <p><a name="an_14:5">14:5</a> Szeretném ugyan, ha mindnyájan szólnátok nyelveken, de inkább, hogy prófétálnátok; mert nagyobb a próféta, mint nyelveken szóló, kivévén, ha megmagyarázza, hogy a gyülekezet épüljön.</p> 
 <p><a name="an_14:6">14:6</a> Ha már most, atyámfiai, hozzátok megyek, és nyelveken szólok, mit használok néktek, ha vagy kijelentésben, vagy ismeretben, vagy prófétálásban, vagy tanításban nem szólok hozzátok?</p> 
 <p><a name="an_14:7">14:7</a> Hiszen ha az élettelen hangszerek, akár fuvola, akár czitera, nem adnak megkülönböztethetõ hangokat, mimódon ismerjük meg, a mit fuvoláznak vagy cziteráznak?</p> 
 <p><a name="an_14:8">14:8</a> Mert ha a trombita bizonytalan zengést tészen, kicsoda készül a harczra?</p> 
 <p><a name="an_14:9">14:9</a> Azonképen ti is, ha érthetõ nyelven nem beszéltek, mimódon értik meg, a mit szóltok? Csak a levegõbe fogtok beszélni.</p> 
 <p><a name="an_14:10">14:10</a> Példa mutatja, oly sokféle szólás van a világon, és azok közül egy sem érthetetlen.</p> 
 <p><a name="an_14:11">14:11</a> Hogyha azért nem tudom a szónak értelmét, a beszélõnek idegen leszek, és a beszélõ is idegen elõttem.</p> 
 <p><a name="an_14:12">14:12</a> Azonképen ti is, minthogy lelki ajándékokat kívántok, a gyülekezet építésére igyekezzetek, hogy gyarapodjatok.</p> 
 <p><a name="an_14:13">14:13</a> Azért a ki nyelveken szól, imádkozzék, hogy megmagyarázza.</p> 
 <p><a name="an_14:14">14:14</a> Mert ha nyelvvel könyörgök, a lelkem könyörög, de értelmem gyümölcstelen.</p> 
 <p><a name="an_14:15">14:15</a> Hogy van hát? Imádkozom a lélekkel, de imádkozom az értelemmel is; énekelek a lélekkel, de énekelek az értelemmel is.</p> 
 <p><a name="an_14:16">14:16</a> Mert ha lélekkel mondasz áldást, az ott lévõ avatatlan miképen fog a te hálaadásodra Áment mondani, mikor nem tudja, mit beszélsz?</p> 
 <p><a name="an_14:17">14:17</a> Mert jóllehet, te szépen mondasz áldást, de más nem épül abból.</p> 
 <p><a name="an_14:18">14:18</a> Hálát adok az én Istenemnek, hogy mindnyájatoknál inkább tudok nyelveken szólni;</p> 
 <p><a name="an_14:19">14:19</a> De a gyülekezetben inkább akarok öt szót szólani értelemmel, hogy egyebeket is tanítsak, hogy nem mint tízezer szót nyelveken.</p> 
 <p><a name="an_14:20">14:20</a> Atyámfiai, ne legyetek gyermekek értelemben; hanem a gonoszságban legyetek gyermekek, értelemben pedig érettek legyetek.</p> 
 <p><a name="an_14:21">14:21</a> A törvényben meg van írva: Idegen nyelveken és idegen ajkakkal szólok e népnek, és így sem hallgatnak rám, azt mondja az Úr.</p> 
 <p><a name="an_14:22">14:22</a> A nyelvek tehát jelül vannak, nem a hívõknek, hanem a hitetleneknek; a prófétálás pedig nem a hitetleneknek, hanem a hívõknek.</p> 
 <p><a name="an_14:23">14:23</a> Azért ha az egész gyülekezet egybegyûl és mindnyájan nyelveken szólnak, bemenvén az idegenek vagy hitetlenek, nem azt mondják-é, hogy õrjöngtök?</p> 
 <p><a name="an_14:24">14:24</a> De ha mindnyájan prófétálnak és bemegy egy hitetlen, vagy avatatlan, az mindenektõl megfeddetik, mindenektõl megítéltetik,</p> 
 <p><a name="an_14:25">14:25</a> És ilyen módon az õ szívének titkai nyilvánvalókká lesznek; és így arczra borulva imádja az Istent, hirdetvén, hogy bizonynyal az Isten lakik ti bennetek.</p> 
 <p><a name="an_14:26">14:26</a> Hogy van hát atyámfiai? Mikor egybegyûltök, mindeniteknek van zsoltára, tanítása, nyelve, kijelentése, magyarázata. Mindenek épülésre legyenek.</p> 
 <p><a name="an_14:27">14:27</a> Ha valaki nyelveken szól, kettõ vagy legfeljebb három legyen, mégpedig egymás után; és egy magyarázza meg:</p> 
 <p><a name="an_14:28">14:28</a> Ha pedig nincsen magyarázó, hallgasson a gyülekezetben; hanem magának szóljon és az Istennek.</p> 
 <p><a name="an_14:29">14:29</a> A próféták pedig ketten vagy hárman beszéljenek; és a többiek ítéljék meg.</p> 
 <p><a name="an_14:30">14:30</a> De ha egy másik ott ülõ vesz kijelentést, az elsõ hallgasson.</p> 
 <p><a name="an_14:31">14:31</a> Mert egyenként mindnyájan prófétálhattok, hogy mindenki tanuljon, és mindenki vígasztalást vegyen;</p> 
 <p><a name="an_14:32">14:32</a> És a prófétalelkek engednek a prófétáknak;</p> 
 <p><a name="an_14:33">14:33</a> Mert az Isten nem a visszavonásnak, hanem a békességnek [Istene;] miként a szentek minden gyülekezetében.</p> 
 <p><a name="an_14:34">14:34</a> A ti asszonyaitok hallgassanak a gyülekezetekben, mert nincsen megengedve nékik, hogy szóljanak; hanem engedelmesek legyenek, a mint a törvény is mondja.</p> 
 <p><a name="an_14:35">14:35</a> Hogyha pedig tanulni akarnak valamit, kérdezzék meg otthon az õ férjüket; mert éktelen dolog asszonynak szólni a gyülekezetben.</p> 
 <p><a name="an_14:36">14:36</a> Avagy ti tõletek származott-é az Isten beszéde, avagy csak hozzátok jutott el?</p> 
 <p><a name="an_14:37">14:37</a> Ha valaki azt hiszi, hogy õ próféta, vagy lelki ajándék részese, vegye eszébe, hogy a miket néktek írok, az Úr rendeletei azok.</p> 
 <p><a name="an_14:38">14:38</a> A ki pedig tudatlan, legyen tudatlan.</p> 
 <p><a name="an_14:39">14:39</a> Azért atyámfiai törekedjetek prófétálásra, és a nyelveken szólást se tiltsátok.</p> 
 <p><a name="an_14:40">14:40</a> Mindenek ékesen és jó renddel legyenek.</p> 
 <p><a name="an_15:1">15:1</a> Eszetekbe juttatom továbbá, atyámfiai, az evangyéliomot, melyet hirdettem néktek, melyet be is vettetek, melyben állotok is,</p> 
 <p><a name="an_15:2">15:2</a> A mely által üdvözültök is, ha megtartjátok, a minémû beszéddel hirdettem néktek, hacsak nem hiába lettetek hívõkké.</p> 
 <p><a name="an_15:3">15:3</a> Mert azt adtam elõtökbe fõképen, a mit én is úgy vettem, hogy a Krisztus meghalt a mi bûneinkért az írások szerint;</p> 
 <p><a name="an_15:4">15:4</a> És hogy eltemettetett; és hogy feltámadott a harmadik napon az írások szerint;</p> 
 <p><a name="an_15:5">15:5</a> És hogy megjelent Kéfásnak; azután a tizenkettõnek;</p> 
 <p><a name="an_15:6">15:6</a> Azután megjelent több mint ötszáz atyafinak egyszerre, kik közül a legtöbben mind máig élnek, némelyek azonban el is aludtak;</p> 
 <p><a name="an_15:7">15:7</a> Azután megjelent Jakabnak; azután mind az apostoloknak;</p> 
 <p><a name="an_15:8">15:8</a> Legutolszor pedig mindenek között, mint egy idétlennek, nékem is megjelent.</p> 
 <p><a name="an_15:9">15:9</a> Mert én vagyok a legkisebb az apostolok között, ki nem vagyok méltó, hogy apostolnak neveztessem, mert háborgattam az Istennek anyaszentegyházát.</p> 
 <p><a name="an_15:10">15:10</a> De Isten kegyelme által vagyok, a mi vagyok; és az õ hozzám való kegyelme nem lõn hiábavaló; sõt többet munkálkodtam, mint azok mindnyájan de nem én, hanem az Istennek velem való kegyelme.</p> 
 <p><a name="an_15:11">15:11</a> Akár én azért, akár azok, így prédikálunk, és így lettetek ti hívõkké.</p> 
 <p><a name="an_15:12">15:12</a> Ha azért Krisztusról hirdettetik, hogy a halottak közül feltámadott, mimódon mondják némelyek ti köztetek, hogy nincsen halottak feltámadása?</p> 
 <p><a name="an_15:13">15:13</a> Mert ha nincsen halottak feltámadása, akkor Krisztus sem támadott fel.</p> 
 <p><a name="an_15:14">15:14</a> Ha pedig Krisztus fel nem támadott, akkor hiábavaló a mi prédikálásunk, de hiábavaló a ti hitetek is.</p> 
 <p><a name="an_15:15">15:15</a> Sõt az Isten hamis bizonyságtevõinek is találtatunk, mivelhogy az Isten felõl bizonyságot tettünk, hogy feltámasztotta a Krisztust; a kit nem támasztott fel, ha csakugyan nem támadnak fel a halottak.</p> 
 <p><a name="an_15:16">15:16</a> Mert ha a halottak fel nem támadnak, a Krisztus sem támadott fel.</p> 
 <p><a name="an_15:17">15:17</a> Ha pedig a Krisztus fel nem támadott, hiábavaló a ti hitetek; még bûneitekben vagytok.</p> 
 <p><a name="an_15:18">15:18</a> A kik a Krisztusban elaludtak, azok is elvesztek tehát.</p> 
 <p><a name="an_15:19">15:19</a> Ha csak ebben az életben reménykedünk a Krisztusban, minden embernél nyomorultabbak vagyunk.</p> 
 <p><a name="an_15:20">15:20</a> Ámde Krisztus feltámadott a halottak közül, zsengéjök lõn azoknak, kik elaludtak.</p> 
 <p><a name="an_15:21">15:21</a> Miután ugyanis ember által van a halál, szintén ember által van a halottak feltámadása is.</p> 
 <p><a name="an_15:22">15:22</a> Mert a miképen Ádámban mindnyájan meghalnak, azonképen a Krisztusban is mindnyájan megeleveníttetnek.</p> 
 <p><a name="an_15:23">15:23</a> Mindenki pedig a maga rendje szerint. Elsõ zsenge a Krisztus; azután a kik a Krisztuséi, az õ eljövetelekor.</p> 
 <p><a name="an_15:24">15:24</a> Aztán a vég, mikor átadja az országot az Istennek és Atyának; a mikor eltöröl minden birodalmat és minden hatalmat és erõt.</p> 
 <p><a name="an_15:25">15:25</a> Mert addig kell néki uralkodnia, mígnem ellenségeit mind lábai alá veti.</p> 
 <p><a name="an_15:26">15:26</a> Mint utolsó ellenség töröltetik el a halál.</p> 
 <p><a name="an_15:27">15:27</a> Mert mindent az õ lábai alá vetett. Mikor pedig azt mondja, hogy minden alája van vetve, nyilvánvaló, hogy azon kívül, a ki neki mindent alávetett.</p> 
 <p><a name="an_15:28">15:28</a> Mikor pedig minden alája vettetett, akkor maga a Fiú is alávettetik annak, a ki neki mindent alávetett, hogy az Isten legyen minden mindenben.</p> 
 <p><a name="an_15:29">15:29</a> Különben mit cselekesznek azok, a kik a halottakért keresztelkednek meg, a halottak teljességgel nem támadnak fel? Miért is keresztelkednek meg a halottakért?</p> 
 <p><a name="an_15:30">15:30</a> Mi is miért veszélyeztetjük magunkat minden pillanatban?</p> 
 <p><a name="an_15:31">15:31</a> Naponként halál révén állok. A veletek való dicsekedésre [mondom,] mely van nékem a Krisztus Jézusban a mi Urunkban.</p> 
 <p><a name="an_15:32">15:32</a> Ha csak emberi módon viaskodtam Efézusban a fenevadakkal, mi a hasznom abból, ha a halottak fel nem támadnak? Együnk és igyunk, holnap úgyis meghalunk!</p> 
 <p><a name="an_15:33">15:33</a> Ne tévelyegjetek. Jó erkölcsöt megrontanak gonosz társaságok.</p> 
 <p><a name="an_15:34">15:34</a> Serkenjetek fel igazán és ne vétkezzetek; mert némelyek nem ismerik Istent; megszégyenítéstekre mondom.</p> 
 <p><a name="an_15:35">15:35</a> De mondhatná valaki: Mi módon támadnak fel a halottak? és minémû testtel jönnek ki?</p> 
 <p><a name="an_15:36">15:36</a> Balgatag! a mit te vetsz, nem elevenedik meg, hanemha megrothadánd.</p> 
 <p><a name="an_15:37">15:37</a> És abban, a mit elvetsz, nem azt a testet veted el, a mely majd kikél, hanem puszta magot, talán búzáét, vagy más egyébét.</p> 
 <p><a name="an_15:38">15:38</a> Az Isten pedig testet ád annak, a mint akarta, és pedig mindenféle magnak az õ saját testét.</p> 
 <p><a name="an_15:39">15:39</a> Nem minden test azon egy test, hanem más az embereknek teste, más a barmoknak teste, más a halaké, más a madaraké.</p> 
 <p><a name="an_15:40">15:40</a> És vannak mennyei testek és földi testek; de más a mennyeiek dicsõsége, más a földieké.</p> 
 <p><a name="an_15:41">15:41</a> Más a napnak dicsõsége és más a holdnak dicsõsége és más a csillagok dicsõsége; mert csillag a csillagtól különbözik dicsõségre nézve.</p> 
 <p><a name="an_15:42">15:42</a> Épenígy a halottak feltámadása is. Elvettetik romlandóságban, feltámasztatik romolhatatlanságban;</p> 
 <p><a name="an_15:43">15:43</a> Elvettetik gyalázatosságban, feltámasztatik dicsõségben; elvettetik erõtelenségben, feltámasztatik erõben.</p> 
 <p><a name="an_15:44">15:44</a> Elvettetik érzéki test, feltámasztatik lelki test. Van érzéki test, és van lelki test is.</p> 
 <p><a name="an_15:45">15:45</a> Így is van megírva: Lõn az elsõ ember, Ádám, élõ lélekké; az utolsó Ádám megelevenítõ szellemmé.</p> 
 <p><a name="an_15:46">15:46</a> De nem a lelki az elsõ, hanem az érzéki, azután a lelki.</p> 
 <p><a name="an_15:47">15:47</a> Az elsõ ember földbõl való, földi; a második ember, az Úr, mennybõl való.</p> 
 <p><a name="an_15:48">15:48</a> A milyen ama földi, olyanok a földiek is; és a milyen ama mennyei, olyanok a mennyeiek is.</p> 
 <p><a name="an_15:49">15:49</a> És a miképen hordtuk a földinek ábrázatját, hordani fogjuk a mennyeinek ábrázatját is.</p> 
 <p><a name="an_15:50">15:50</a> Azt pedig állítom atyámfiai, hogy test és vér nem örökölheti Isten országát, sem a romlandóság nem örökli a romolhatatlanságot.</p> 
 <p><a name="an_15:51">15:51</a> Ímé titkot mondok néktek. Mindnyájan ugyan nem aluszunk el, de mindnyájan elváltozunk.</p> 
 <p><a name="an_15:52">15:52</a> Nagy hirtelen, egy szempillantásban, az utolsó trombitaszóra; mert trombita fog szólni, és a halottak feltámadnak romolhatatlanságban, és mi elváltozunk.</p> 
 <p><a name="an_15:53">15:53</a> Mert szükség, hogy ez a romlandó test romolhatatlanságot öltsön magára, és e halandó test halhatatlanságot öltsön magára.</p> 
 <p><a name="an_15:54">15:54</a> Mikor pedig ez a romlandó test romolhatatlanságba öltözik, és e halandó halhatatlanságba öltözik, akkor beteljesül amaz ige, mely meg vagyon írva: Elnyeletett a halál diadalra.</p> 
 <p><a name="an_15:55">15:55</a> Halál! hol a te fullánkod? Pokol! hol a te diadalmad?</p> 
 <p><a name="an_15:56">15:56</a> A halál fullánkja pedig a bûn; a bûn ereje pedig a törvény.</p> 
 <p><a name="an_15:57">15:57</a> De hála az Istennek, a ki a diadalmat adja nékünk a mi Urunk Jézus Krisztus által.</p> 
 <p><a name="an_15:58">15:58</a> Azért szerelmes atyámfiai erõsen álljatok, mozdíthatatlanul, buzgólkodván az Úrnak dolgában mindenkor, tudván, hogy a ti munkátok nem hiábavaló az Úrban.</p> 
 <p><a name="an_16:1">16:1</a> Ami a szentek számára való alamizsnát illeti, a miképen Galáczia gyülekezeteinek rendeltem, ti is azonképen cselekedjetek.</p> 
 <p><a name="an_16:2">16:2</a> A hétnek elsõ napján mindenitek tegye félre magánál, a mit sikerül összegyûjtenie, hogy ne akkor történjék a gyûjtés, a mikor odamegyek.</p> 
 <p><a name="an_16:3">16:3</a> Mikor pedig megérkezem, a kiket javaltok leveleitek által, azokat küldöm el, hogy elvigyék Jeruzsálembe a ti ajándékotokat.</p> 
 <p><a name="an_16:4">16:4</a> Ha pedig méltó lesz, hogy én is elmenjek, velem együtt jönnek.</p> 
 <p><a name="an_16:5">16:5</a> Elmegyek pedig ti hozzátok, mikor Macedónián általmenéndek: mert Macedónián általmegyek,</p> 
 <p><a name="an_16:6">16:6</a> Nálatok azonban talán megmaradok, vagy ott is telelek, hogy ti kísérjetek el, a hová menéndek.</p> 
 <p><a name="an_16:7">16:7</a> Mert nem akarlak titeket épen csak átmenet közben látni, de reménylem, hogy valami ideig nálatok maradok, ha az Úr engedi.</p> 
 <p><a name="an_16:8">16:8</a> Efézusban pedig pünkösdig maradok.</p> 
 <p><a name="an_16:9">16:9</a> Mert nagy kapu nyílott meg elõttem és hasznos, az ellenség is sok.</p> 
 <p><a name="an_16:10">16:10</a> Hogyha pedig megérkezik Timótheus, meglássátok, hogy bátorságos maradása legyen nálatok; mert az Úrnak dolgát cselekszi, mint én is.</p> 
 <p><a name="an_16:11">16:11</a> Senki azért õt meg ne vesse: hanem bocsássátok el õt békességgel, hogy hozzám jöhessen; mert várom õt az atyafiakkal együtt.</p> 
 <p><a name="an_16:12">16:12</a> A mi pedig Apollós atyafit illeti, igen kértem õt, hogy menjen el hozzátok az atyafiakkal együtt: de semmiképpen sem volt kedve, hogy most elmenjen; de majd elmegy, mihelyt jó alkalmatossága lészen.</p> 
 <p><a name="an_16:13">16:13</a> Vigyázzatok, álljatok meg a hitben, legyetek férfiak, legyetek erõsek!</p> 
 <p><a name="an_16:14">16:14</a> Minden dolgotok szeretetben menjen végbe!</p> 
 <p><a name="an_16:15">16:15</a> Intelek pedig titeket, atyámfiai, [hiszen] tudjátok, hogy Stefanásnak háznépe Akhája zsengéje, és õk a szenteknek való szolgálatra adták magukat.</p> 
 <p><a name="an_16:16">16:16</a> Hogy ti is engedelmeskedjetek az ilyeneknek, és mindenkinek, a ki velök szolgál és fárad.</p> 
 <p><a name="an_16:17">16:17</a> Örvendezek pedig a Stefanás, Fortunátus és Akhaikus eljövetelének; mert a bennetek való fogyatkozást ezek betöltötték.</p> 
 <p><a name="an_16:18">16:18</a> Mert megnyugtatták az én lelkemet és a tiéteket is. Megbecsüljétek azért az ilyeneket.</p> 
 <p><a name="an_16:19">16:19</a> Köszöntenek titeket Ázsia gyülekezetei; köszöntenek titeket az Úrban felette igen Akvila és Prisczilla, a házuknál levõ gyülekezettel egybe.</p> 
 <p><a name="an_16:20">16:20</a> Köszöntenek titeket az atyafiak mindnyájan. Köszöntsétek egymást szent csókkal.</p> 
 <p><a name="an_16:21">16:21</a> A köszöntés a saját kezemmel, a Páléval.</p> 
 <p><a name="an_16:22">16:22</a> Ha valaki nem szereti az Úr Jézus Krisztust, legyen átkozott! Maran atha.</p> 
 <p><a name="an_16:23">16:23</a> Az Úr Jézus Krisztusnak kegyelme veletek!</p> 
 <p><a name="an_16:24">16:24</a> Az én szeretetem mindnyájatokkal a Jézus Krisztusban! Ámen.</p> 
 <p></p><hr>
 <center>
 <a href="co2.htm">Next: 2 Corinthians</a></center>
 </body>