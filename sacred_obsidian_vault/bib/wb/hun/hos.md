<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="dan.htm">Previous</a> 
 <a href="joe.htm">Next</a> 
 </center>
 <hr>
  <h3 align="center">Hungarian Bible: Hosea</h3> 
 <p><a name="an_1:1">1:1</a> Az Úr igéje, a mely lõn Hóseáshoz, a Beeri fiához, Uzziás, Jótám, Ákház, Ezékiás, Júdabeli királyok idejében, és Jeroboámnak, a Joás fiának, Izráel királyának idejében.</p> 
 <p><a name="an_1:2">1:2</a> A mikor beszélni kezde az Úr Hóseással, monda az Úr Hóseásnak: Menj, végy magadnak parázna feleséget és parázna gyermekeket; mert paráználkodván paráználkodik e föld, nem követvén az Urat.</p> 
 <p><a name="an_1:3">1:3</a> Elméne tehát és elvevé Gómert, Diblajim leányát; és az teherbe esék, és fiút szûle néki.</p> 
 <p><a name="an_1:4">1:4</a> És mondá az Úr néki: Nevezd õt Jezréelnek, mert még egy kis [idõ,] és megbüntetem a Jehu házát a Jezréel vére miatt, és eltörlöm Izráel házának királyságát.</p> 
 <p><a name="an_1:5">1:5</a> És azon a napon lészen az, hogy eltöröm az Izráel ívét a Jezréel völgyében.</p> 
 <p><a name="an_1:6">1:6</a> Ismét teherbe esék, és leányt szûle. És mondá néki [az Úr: ]Nevezd õt Ló-Rukhámáhnak; mert nem kegyelmezek többé az Izráel házának, hogy akármiképen könyörülnék rajtok.</p> 
 <p><a name="an_1:7">1:7</a> De a Júda házának megkegyelmezek, és megtartom õket az Úr, az õ Istenök által; de nem tartom meg õket ív, vagy kard, vagy háború által, sem lovak és lovasok által.</p> 
 <p><a name="an_1:8">1:8</a> Mikor elválasztá Ló-Rukhámáht, ismét teherbe esék, és fiút szûle.</p> 
 <p><a name="an_1:9">1:9</a> És mondá [az Úr:] Nevezd õt Ló-Amminak; mert ti nem vagytok az én népem, s én sem leszek a tiétek.</p> 
 <p><a name="an_1:10">1:10</a> De mégis annyi lesz az Izráel fiainak száma, mint a tenger fövenye, a mely meg nem mérettethetik és meg nem számláltathatik; és lészen, hogy a hol az mondatott nékik: Nem vagytok az én népem, ez mondatik nékik: Élõ Istennek fiai!</p> 
 <p><a name="an_1:11">1:11</a> És összegyûlnek Júda fiai és Izráel fiai együvé, és egy fejedelmet választanak, és feljõnek az országból, mert nagy lesz a Jezréel napja! [ (Hosea 1:12) Mondjátok atyátokfiainak: Ammi! és a ti húgaitoknak: Rukhámáh! ]</p> 
 <p><a name="an_2:1">2:1</a> Pereljetek anyátokkal, pereljetek (mert nem feleségem õ, és én sem vagyok néki férje), hogy tüntesse el az õ bujaságát arczáról, és az õ paráznaságát emlõi közül;</p> 
 <p><a name="an_2:2">2:2</a> Különben meztelenre vetkõztetem õt és olyanná teszem, a milyen [volt] születése napján, és a pusztához teszem hasonlatossá, és olyanná változtatom õt, a milyen a kiaszott föld, és megölöm õt szomjúsággal.</p> 
 <p><a name="an_2:3">2:3</a> Sõt fiain sem könyörülök, mert paráznaságnak fiai õk [is.</p> 
 <p><a name="an_2:4">2:4</a> Mert paráználkodott az õ anyjok; gyalázatba merült, a ki õket szülte; mert ezt mondotta: Elmegyek szeretõim után, a kik megadják kenyeremet, vizemet, gyapjúmat és lenemet, olajomat és italomat.</p> 
 <p><a name="an_2:5">2:5</a> Azért ímé tövissel rekesztem el útadat, és sövényt fonok eleibe, hogy ne találja meg ösvényeit.</p> 
 <p><a name="an_2:6">2:6</a> És szaladgál majd szeretõi után, de nem éri el õket; és mikor keresi õket és nem találja meg azokat, [azt] mondja majd: Elmegyek hát és visszatérek elõbbi férjemhez: mert jobb dolgom volt akkor, hogynem mint mostan:</p> 
 <p><a name="an_2:7">2:7</a> Mert nem vette eszébe, hogy én adtam néki a búzát, a mustot és az olajat, és [én] sokasítottam meg ezüstjét és az aranyat, [a mit] õk a Baálra költöttek.</p> 
 <p><a name="an_2:8">2:8</a> Azért visszaveszem búzámat a maga idejében és mustomat is az õ divatjában, és elragadom gyapjúmat és lenemet, [a melyek] meztelensége befedésére [lettek volna.]</p> 
 <p><a name="an_2:9">2:9</a> És most feltárom az õ gyalázatát szeretõi elõtt, és senki sem szabadítja õt ki az én kezembõl.</p> 
 <p><a name="an_2:10">2:10</a> És megszüntetem minden örömét, ünnepét, újholdját, szombatját és minden ünnepe napját.</p> 
 <p><a name="an_2:11">2:11</a> És elpusztítom szõlejét és fügefáját, a melyekrõl ezt mondta: Ez az én bérem, a mit az én szeretõim adtak nékem, és erdõvé teszem azokat, és a mezei vad emészti meg õket.</p> 
 <p><a name="an_2:12">2:12</a> És megbüntetem õt a Baálok napjaiért, a melyeken füstölve áldozott azoknak, és felrakta gyûrûjét és nyaklánczát, és elment szeretõi után, rólam pedig elfeledkezett, [ezt] mondja az Úr.</p> 
 <p><a name="an_2:13">2:13</a> Azért ímé csalogatom õt, és elviszem õt a pusztába, és szívére beszélek.</p> 
 <p><a name="an_2:14">2:14</a> És onnan adom meg néki az õ szõlõjét és az Akor völgyét a reménység ajtaja gyanánt, és úgy énekel ott, mint ifjúságának idején és mint Égyiptomból lett feljövetelének napján.</p> 
 <p><a name="an_2:15">2:15</a> És azon a napon, [ezt] mondja az Úr, így fogsz engem hívni: Én férjem, és nem hívsz engem többé [így:] Baálom.</p> 
 <p><a name="an_2:16">2:16</a> És kiveszítem az õ szájából a Baálok neveit, hogy azoknak neve se említtessék többé.</p> 
 <p><a name="an_2:17">2:17</a> És azon a napon frigyet szerzek nékik a mezei vadakkal, az égi madarakkal és a föld férgével, és az ívet, kardot és háborút eltörlöm e földrõl, és bátorságos lakozást adok nékik.</p> 
 <p><a name="an_2:18">2:18</a> És eljegyezlek téged magamnak örökre, és pedig igazsággal és ítélettel, kegyelemmel és irgalommal jegyezlek el.</p> 
 <p><a name="an_2:19">2:19</a> Bizony, hittel jegyezlek el téged magamnak, és megismered az Urat.</p> 
 <p><a name="an_2:20">2:20</a> És azon a napon meghallgatom, azt mondja az Úr, meghallgatom az egeket, azok pedig meghallgatják a földet;</p> 
 <p><a name="an_2:21">2:21</a> A föld pedig meghallgatja a búzát és a mustot és az olajat; azok pedig meghallgatják Jezréelt.</p> 
 <p><a name="an_2:22">2:22</a> És bevetem õt magamnak a földbe, és megkegyelmezek Ló-Rukhámának, és azt mondom Ló-Amminak: Én népem vagy te; õ pedig ezt mondja: Én Istenem!</p> 
 <p><a name="an_2:23">2:23</a>  </p> 
 <p><a name="an_3:1">3:1</a> És mondá az Úr nékem: Menj el újra, szeress egy asszonyt, a kit szeret az õ társa és mégis házasságtörõ; a mint az Úr is szereti Izráel fiait, bár õk idegen istenekhez fordulnak, és szeretik a szõlõskalácsokat.</p> 
 <p><a name="an_3:2">3:2</a> És megszerzém azt magamnak tizenöt ezüstön és egy hómer árpán és egy letek árpán.</p> 
 <p><a name="an_3:3">3:3</a> És mondám néki: Sok ideig ülsz nálam; nem paráználkodol és nem leszel férfié; én is [így] leszek te irántad.</p> 
 <p><a name="an_3:4">3:4</a> Mert az Izráel fiai is sok ideig maradnak király nélkül, fejedelem nélkül, áldozat nélkül, szoborkép nélkül, efód nélkül és theráfok nélkül.</p> 
 <p><a name="an_3:5">3:5</a> Azután megtérnek Izráel fiai és keresik az Urat, az õ Istenöket, és Dávidot, az õ királyukat, és remegve [folyamod]nak az Úrhoz és az õ jóságához az utolsó idõkben.</p> 
 <p><a name="an_4:1">4:1</a> Halljátok meg az Úrnak beszédét Izráel fiai, mert pere van az Úrnak a földnek lakóival, mert nincs igazság és nincsen szeretet és nincsen Istennek ismerete a földön.</p> 
 <p><a name="an_4:2">4:2</a> Hamisan esküsznek és hazudnak és gyilkolnak és lopnak és paráználkodnak, betörnek és egyik vér a másikat éri.</p> 
 <p><a name="an_4:3">4:3</a> Azért búsul a föld és elerõtlenül minden, a mi azon lakik, a mezõ vada és az ég madara egyaránt, bizony a tenger halai is elveszíttetnek.</p> 
 <p><a name="an_4:4">4:4</a> Mindazáltal senki se perlekedjék, és senki se feddõzzék! hiszen a te néped olyan, mint azok, a kik a pappal czivódnak.</p> 
 <p><a name="an_4:5">4:5</a> De elesel nappal, és elesik veled a próféta is éjjel; anyádat is elveszítem.</p> 
 <p><a name="an_4:6">4:6</a> Elvész az én népem, mivelhogy tudomány nélkül való. Mivelhogy te megvetetted a tudományt, én is megvetlek téged, hogy papom ne légy. És mivelhogy elfeledkeztél Istened törvényérõl, elfeledkezem én is a te fiaidról.</p> 
 <p><a name="an_4:7">4:7</a> Mennél számosabbak lettek, annál inkább vétkeztek ellenem; [de ]gyalázatra fordítom dicsõségöket!</p> 
 <p><a name="an_4:8">4:8</a> Népem vétkébõl élõsködnek õk és bûneik után áhítozik lelkök.</p> 
 <p><a name="an_4:9">4:9</a> De úgy jár a pap is, mint a nép; megbüntetem õket az õ útaikért, és megfizetek néki cselekedeteiért.</p> 
 <p><a name="an_4:10">4:10</a> Esznek majd, de meg nem elégesznek; fajtalankodnak, de nem szaporodnak, mert megszüntek az Úrra vigyázni.</p> 
 <p><a name="an_4:11">4:11</a> Paráznaság, bor és must elveszi az észt!</p> 
 <p><a name="an_4:12">4:12</a> Népem az õ bálványát kérdezi, és az õ pálczája mond néki jövendõt; mert a fajtalanság lelke megtéveszt, és paráználkodnak az õ Istenök megett.</p> 
 <p><a name="an_4:13">4:13</a> A hegyek tetején áldoznak és a halmokon füstölnek: a cserfa, a nyárfa és a tölgyfa alatt, mert kedves annak az árnyéka. Ezért paráználkodnak a ti leányaitok, és házasságtörõk a ti menyeitek.</p> 
 <p><a name="an_4:14">4:14</a> Nem büntetem meg leányaitokat, hogy paráználkodnak, menyeiteket sem, hogy házasságtörõk, mert õk magok is félremennek a paráznákkal és áldoznak a kurvákkal. De az értelmetlen nép elbukik.</p> 
 <p><a name="an_4:15">4:15</a> Ha te paráználkodol is Izráel, csak a Júda ne vétkezzék! És ne járjatok Gilgálba, és ne menjetek fel Beth-Avenbe! és ne esküdjetek így: Él az Úr!</p> 
 <p><a name="an_4:16">4:16</a> Mert szilajkodik Izráel mint a szilaj üszõ; most tágas földön legelteti õket az Úr, mint a bárányt.</p> 
 <p><a name="an_4:17">4:17</a> Bálványokkal szövetkezett Efraim; hagyd [hát ]magára!</p> 
 <p><a name="an_4:18">4:18</a> Ivásuk elfajult, untalan paráználkodnak; igen szeretik pajzsaik a gyalázatot.</p> 
 <p><a name="an_4:19">4:19</a> Szárnyaihoz köti õt a szélvész, és megszégyenülnek áldozataik miatt.</p> 
 <p><a name="an_5:1">5:1</a> Halljátok meg ezt, ti papok! Figyeljetek, Izráel háza! Hallgassatok ide királynak háza; hiszen reátok vonatkozik az ítélet, mert tõrré lettetek Miczpának, és kiterített hálóvá a Táboron.</p> 
 <p><a name="an_5:2">5:2</a> Szertelen a hitehagyottak öldöklése, de én mindnyájok fenyítéke leszek.</p> 
 <p><a name="an_5:3">5:3</a> Jól ismerem én Efraimot, és Izráel nincs elrejtve elõlem; hiszen most is paráználkodol Efraim! megfertõztetett az Izráel.</p> 
 <p><a name="an_5:4">5:4</a> Nem engedik õket az õ cselekedeteik megtérni az õ Istenökhöz, mert paráznaság lelke van közöttük, és nem ismerik az Urat.</p> 
 <p><a name="an_5:5">5:5</a> Izráel ellen az õ büszkesége tesz tanúbizonyságot, Izráel és Efraim bûneik miatt vesznek el; velök együtt Júda is elvész.</p> 
 <p><a name="an_5:6">5:6</a> Juhaikkal és ökreikkel mennek keresni az Urat, de nem találják; eltávozott az õ tõlük.</p> 
 <p><a name="an_5:7">5:7</a> Hûtlenül cselekedtek az Úr ellen, mert idegen fiakat nemzettek; most azért megemészti õket az újhold, örökségeikkel egyben.</p> 
 <p><a name="an_5:8">5:8</a> Fújjátok meg a kürtöt Gibeában, a tárogatót Rámában; rivalgjatok Beth- Avenben: Utánad Benjámin.</p> 
 <p><a name="an_5:9">5:9</a> Efraim pusztává lesz a büntetés napján; Izráel törzsei ellen kijelentettem a változhatatlan ítéletet.</p> 
 <p><a name="an_5:10">5:10</a> Júda fejedelmei olyanok, mint a határrontók; kiontom rájok az én haragomat, mint a vizet.</p> 
 <p><a name="an_5:11">5:11</a> Efraim el van nyomva, összetörve az ítélettõl, mert tetszett néki követni az [emberi] rendelést!</p> 
 <p><a name="an_5:12">5:12</a> Én pedig olyanná lettem Efraimnak, mint a moly, és a Júda házának, mint a rothadás.</p> 
 <p><a name="an_5:13">5:13</a> Látta ugyan Efraim a maga betegségét, Júda is a maga sebét, és Efraim Assiriához folyamodott és küldött Járéb királyhoz; de az nem tud titeket meggyógyítani, és nem veszi le rólatok a sebet.</p> 
 <p><a name="an_5:14">5:14</a> Mert olyan leszek Efraimnak, mint az oroszlán, és Júda házának, mint az oroszlán-kölyök. Én, én szaggatom szét; elmegyek, felkapom, és nem lesz, a ki megszabadítsa!</p> 
 <p><a name="an_5:15">5:15</a> Elmegyek, visszatérek helyemre, mígnem megismerik, hogy vétkeztek, és keresni fogják az én orczámat. Nyomorúságukban keresnek majd engem!</p> 
 <p><a name="an_6:1">6:1</a> Jertek, térjünk vissza az Úrhoz, mert õ szaggatott meg és õ gyógyít meg minket; megsebesített, de bekötöz minket!</p> 
 <p><a name="an_6:2">6:2</a> Megelevenít minket két nap mulva, a harmadik napon feltámaszt minket, hogy éljünk az õ színe elõtt.</p> 
 <p><a name="an_6:3">6:3</a> Ismerjük hát el, törekedjünk megismerni az Urat. Az õ kijövetele bizonyos, mint a hajnal, és eljõ hozzánk, mint az esõ, mint a késõi esõ, a mely megáztatja a földet.</p> 
 <p><a name="an_6:4">6:4</a> Mit cselekedjem veled Efraim? Mit cselekedjem veled Júda? Hiszen szeretetetek olyan, mint a reggeli felhõ és mint a korán múló harmat.</p> 
 <p><a name="an_6:5">6:5</a> Azért vertem meg a próféták által és megölöm õket az én számnak beszédivel. Bizony, a te ítéleteid olyanok, mint a kelõ nap.</p> 
 <p><a name="an_6:6">6:6</a> Mert szeretetet kivánok én és nem áldozatot: az Istennek ismeretét inkább, mintsem égõáldozatokat.</p> 
 <p><a name="an_6:7">6:7</a> De õk, mint Ádám, áthágták a szövetséget; ott cselekedtek hûtlenül ellenem.</p> 
 <p><a name="an_6:8">6:8</a> Gileád a gonosztevõk városa, vérrel van bemocskolva.</p> 
 <p><a name="an_6:9">6:9</a> És miképen tolvajok leselkednek, úgy [tesz] a papok szövetkezete; gyilkolnak a sikemi úton; bizony, gonosz dolgokat cselekesznek.</p> 
 <p><a name="an_6:10">6:10</a> Rettenetes dolgokat látok Izráel házában. Ott van Efraim paráználkodása; meg van fertõztetve Izráel.</p> 
 <p><a name="an_6:11">6:11</a> Júda! a te számodra is készített aratást, mikor fordítok az én népemnek fogságán.</p> 
 <p><a name="an_7:1">7:1</a> A mikor gyógyítani akarnám Izráelt, akkor tudódik ki Efraim vétke és Samaria gonoszsága; mert csalárdul cselekesznek, tolvaj tör be, és rabló fosztogat az utczán.</p> 
 <p><a name="an_7:2">7:2</a> És eszökbe sem veszik, hogy emlékezem minden gonoszságukra. Most körülvették õket az õ cselekedeteik, a melyek színem elõtt vannak.</p> 
 <p><a name="an_7:3">7:3</a> Gonoszságukkal gyönyörködtetik a királyt, és hazugságaikkal a fejedelmeket.</p> 
 <p><a name="an_7:4">7:4</a> Mindnyájan házasságtörõk; olyanok, mint a kemencze, a melyet befût a sütõ; szünetel a tüzeléssel, a tészta bekovászolásától annak megkeléséig.</p> 
 <p><a name="an_7:5">7:5</a> Királyunk napján a fejedelmek beteggé lesznek a bor hevétõl; csúfolóknak nyújtja az õ kezét.</p> 
 <p><a name="an_7:6">7:6</a> Mert, mint a kemencze, közelednek álnokságukban az õ szívökkel. Egész éjszaka alszik az õ sütõjök; reggel ég, mint a lángoló tûz.</p> 
 <p><a name="an_7:7">7:7</a> Mindnyájan tüzesek, mint a sütõ kemencze, és megemésztik biráikat. Királyaik mind elhullottak. Nincs köztök senki, a ki hozzám kiáltana.</p> 
 <p><a name="an_7:8">7:8</a> Efraim összekeveredett a népekkel. Olyanná lõn az Efraim, mint a meg nem fordított pogácsa.</p> 
 <p><a name="an_7:9">7:9</a> Idegenek emésztik erejét, de õ nem veszi észre. Õsz hajjal is hintve van már, és azt sem veszi észre.</p> 
 <p><a name="an_7:10">7:10</a> Izráel ellen az õ büszkesége tesz tanúbizonyságot, és még sem térnek vissza az Úrhoz, az õ Istenökhöz, és nem keresik õt mindennek daczára sem.</p> 
 <p><a name="an_7:11">7:11</a> És olyan lett Efraim, mint az együgyû galamb: balgatag! Égyiptomhoz kiáltanak, Assiriához folyamodnak.</p> 
 <p><a name="an_7:12">7:12</a> De] a mint mennek, kiterjesztem hálómat ellenök; levonszom õket, mint az ég madarát; megbüntetem õket az õ gyülekezetöknek [adott] kijelentés szerint.</p> 
 <p><a name="an_7:13">7:13</a> Jaj nékik, mert eltávoztak én tõlem! Pusztulás reájok, mert vétkeztek ellenem. Én ugyan megszabadítanám õket; de õk hazugságot szólnak ellenem!</p> 
 <p><a name="an_7:14">7:14</a> És nem kiáltanak hozzám szívökbõl, hanem ordítoznak ágyasházaikban; a búza és a must miatt gyûlnek egybe; ellenem fordulnak.</p> 
 <p><a name="an_7:15">7:15</a> Pedig én tanítottam [õket,] én erõsítettem meg karjokat, és õk mégis gonoszt gondolnak ellenem.</p> 
 <p><a name="an_7:16">7:16</a> Megtérnek, [de] nem a magasságos [Istenhez.] Olyanok, mint a csalárd kézív. Fegyvertõl hullnak el fejedelmeik, az õ nyelvöknek mérge miatt. Ez lesz gyalázatjok Égyiptom földén.</p> 
 <p><a name="an_8:1">8:1</a> Szádhoz a kürtöt! Mint a sas, [úgy jön] az Úr házára! Mert megszegték az én frigyemet, és vétkeztek az én törvényem ellen!</p> 
 <p><a name="an_8:2">8:2</a> Kiáltnak hozzám: Én Istenem! mi, az Izráel, ismerünk tégedet!</p> 
 <p><a name="an_8:3">8:3</a> Megvetette Izráel a jót, kergesse [hát] az ellenség.</p> 
 <p><a name="an_8:4">8:4</a> Királyt emeltek õk; de nem én általam; fejedelmet választottak, de tudtomon kivül. Ezüstjökbõl és aranyukból bálványokat formáltak; csak azért, hogy semmivé legyen.</p> 
 <p><a name="an_8:5">8:5</a> Megútálta a te borjúdat, oh Samaria! Haragom felgerjedt ellenök. Meddig nem lehetnek még tiszták?</p> 
 <p><a name="an_8:6">8:6</a> Mert ez is Izráelbõl való! kézmûves csinálta azt, és nem Isten az. Bizony forgácscsá lesz Samaria borjúja!</p> 
 <p><a name="an_8:7">8:7</a> Mert szelet vetnek és vihart aratnak. Nem indul szárba; termése nem ad lisztet; ha adna is, idegenek nyelik be azt.</p> 
 <p><a name="an_8:8">8:8</a> Elnyeletett Izráel! Olyan immár a népek közt, mint az edény, [a melyen] nincs gyönyörûség.</p> 
 <p><a name="an_8:9">8:9</a> Mert õk Assiriához folyamodnak; Efraim magában bolygó vadszamár; szeretõket bérelnek.</p> 
 <p><a name="an_8:10">8:10</a> De ha bérelnek is a pogányok közt, most összegyûjtöm õket, és kezdenek majd lefogyni a fejedelmek királyának terhétõl.</p> 
 <p><a name="an_8:11">8:11</a> Mivel megszaporította Efraim az oltárokat a bûnre, bûnre vezették õt az oltárok.</p> 
 <p><a name="an_8:12">8:12</a> Ha tízezer törvényt írnék is elébe, idegennek tekintenék azokat.</p> 
 <p><a name="an_8:13">8:13</a> Nékem szánt áldozatképen húst vágnak és esznek; az Úr nem tekint azokra kedvesen. Immár megemlékezik az õ álnokságukról, és megbünteti az õ vétkeiket; Égyiptomba fognak õk visszatérni.</p> 
 <p><a name="an_8:14">8:14</a> Most Izráel elfeledkezett az õ alkotójáról és palotákat épített; Júda megerõsített városokat szaporított. De én tüzet bocsátok városaira, és az emészti meg az õ erõsségeit.</p> 
 <p><a name="an_9:1">9:1</a> Ne örvendezz Izráel oly vígan, mint a pogányok; mert paráználkodással elszakadtál a te Istenedtõl, és szeretted a bûnbért minden búzaszérûn.</p> 
 <p><a name="an_9:2">9:2</a> Szérû és sajtó nem tartja el õket; hiányozni fog abból a must.</p> 
 <p><a name="an_9:3">9:3</a> Nem maradnak az Úr földén, hanem Égyiptomba tér vissza Efraim; Assiriában tisztátalant esznek.</p> 
 <p><a name="an_9:4">9:4</a> Nem áldoznak az Úrnak borral; és nem lesznek kedvesek elõtte. Áldozataik olyanok lesznek, mint a gyásztornak kenyere; mindnyájan, a kik abból esznek, megfertéztetnek, mert kenyerök [csak] étvágyuknak szolgál; nem jut be az Úr házába.</p> 
 <p><a name="an_9:5">9:5</a> Mit cselekesztek majd az ünnepnek napján, az Úr ünnepnapján?</p> 
 <p><a name="an_9:6">9:6</a> Mert ímé elbujdosnak a pusztulás miatt; Égyiptom gyûjti be, Móf temeti el õket. Ezüst kincsöket a csalán örökli; tövis lesz sátoraikban.</p> 
 <p><a name="an_9:7">9:7</a> Elérkeztek a számadásnak napjai; elérkeztek a megtorlásnak napjai; megtudja majd Izráel! Bolond a próféta, õrült a léleknek embere a te vétked sokasága miatt és mert akkora a gyûlölség.</p> 
 <p><a name="an_9:8">9:8</a> Efraim szétnéz az én Istenem mellett. A prófétának minden útaira háló vettetett; gyûlölség van Istenének házában.</p> 
 <p><a name="an_9:9">9:9</a> Mélyen elfajultak, mint Gibea napjaiban; [de] megemlékezik álnokságaikról, és megbünteti az õ gonoszságokat.</p> 
 <p><a name="an_9:10">9:10</a> Mint szõlõfürtöket a pusztában, úgy találtam Izráelt; mint a fügefa elsõ termésének zsengéjét, úgy néztem a ti atyáitokat; [de] bementek Baál-Peorhoz és a gyalázatosnak adták magokat, és útálatossá váltak, mint a mit szerettek.</p> 
 <p><a name="an_9:11">9:11</a> Efraim! Elszáll dicsõségök, mint a madár! Nem lesz szülés, sem terhesség, sem fogamzás!</p> 
 <p><a name="an_9:12">9:12</a> Mert még ha felnevelnék is fiaikat, mégis gyermektelenekké teszem õket; sõt még nékik is jaj, ha elfordulok tõlök.</p> 
 <p><a name="an_9:13">9:13</a> Efraim, a mint néztem, mint Tírus van plántálva a mezõben; de Efraimnak mégis az öldöklõhöz kell kihoznia az õ fiait.</p> 
 <p><a name="an_9:14">9:14</a> Adj nékik oh Uram! Mit adj? Adj nékik meddõ méhet és kiszáradt emlõket.</p> 
 <p><a name="an_9:15">9:15</a> Minden gonoszságuk Gilgálban [van,] mert ott gyûlöltem meg õket. Cselekedeteik gonoszsága miatt kiûzöm õket házamból; nem szeretem õket többé; fejedelmeik mindnyájan pártütõk.</p> 
 <p><a name="an_9:16">9:16</a> Meg van verve Efraim, gyökerök elszáradt! Nem teremnek gyümölcsöt. Még ha nemzenének is, megölöm méhöknek szerelmes [magzatit.]</p> 
 <p><a name="an_9:17">9:17</a> Elveti õket az én Istenem, mert nem hallgattak reá, és bujdosókká lesznek a pogányok között.</p> 
 <p><a name="an_10:1">10:1</a> Buja szõlõtõ az Izráel, a mely termi az õ gyümölcseit. Gyümölcsének sokasága szerint sokasította meg oltárait, földének jósága szerint jó sok oszlopot állított fel.</p> 
 <p><a name="an_10:2">10:2</a> Csalárd a szívök; [de] most meglakolnak! Õ maga töri le oltáraikat; elpusztítja bálványaikat.</p> 
 <p><a name="an_10:3">10:3</a> Bizony mondják most: Nincsen királyunk, mert nem féljük az Urat, és a király mit segíthet rajtunk?!</p> 
 <p><a name="an_10:4">10:4</a> Össze-vissza beszéltek; hamisan esküdtek; szövetséget kötöttek; de mint a bürök a mezõ barázdáin, úgy sarjadzik ki az ítélet.</p> 
 <p><a name="an_10:5">10:5</a> Beth-Aven borjúi miatt aggódnak Samaria lakói. Bizony megsiratja azt az õ népe, és papjai is remegnek miatta, az õ dicsõsége miatt; mert eltávozott az attól.</p> 
 <p><a name="an_10:6">10:6</a> Azt magát is Assiriába vonszolják ajándékul Járeb királynak. Szégyent vall Efraim, és megszégyenül Izráel az õ tanácsa miatt.</p> 
 <p><a name="an_10:7">10:7</a> Elveszett Samaria! Az õ királya, mint forgács a víz színén!</p> 
 <p><a name="an_10:8">10:8</a> És Aven magaslatai, az Izráel vétke, lerontatnak. Tövis és bogácskóró növi be oltáraikat, és mondják majd a hegyeknek: Borítsatok be minket! a halmoknak pedig: Omoljatok reánk!</p> 
 <p><a name="an_10:9">10:9</a> Gibea napjaitól fogva vétkezél, oh Izráel! Ott maradtak; nem érte õket Gibeában a harcz a gonoszság fiai ellen.</p> 
 <p><a name="an_10:10">10:10</a> Megfenyítem hát õket kedvemre! Népek gyülekeznek ellenök, a mikor megkötöztetnek kettõs gazságukért.</p> 
 <p><a name="an_10:11">10:11</a> Efraim szoktatott üszõ, a mely szeret nyomtatni; de én rámegyek az õ szép nyakára: igába fogom Efraimot; Júda szántani fog, Jákób boronál néki.</p> 
 <p><a name="an_10:12">10:12</a> Vessetek magatoknak igazságra; arassatok kegyelem szerint! Szántsatok magatoknak új szántást; mert ideje keresnetek az Urat, mígnem eljõ, hogy igazság esõjét adjon néktek.</p> 
 <p><a name="an_10:13">10:13</a> Istentelenséget szántottatok, álnokságot arattatok. Eszitek a hazugság gyümölcsét, mert bíztál a te utadban és vitézeidnek sokaságában!</p> 
 <p><a name="an_10:14">10:14</a> Azért zendülés támad a te néped között, és minden te erõsséged elpusztíttatik, a miképen elpusztította Salman Beth-Arbelt a harcznak napján; az anya gyermekeivel együtt földhöz veretik.</p> 
 <p><a name="an_10:15">10:15</a> Így cselekszik veletek Beth-El, a ti nagy gonoszságtokért; hajnalra bizony elvész Izráel királya!</p> 
 <p><a name="an_11:1">11:1</a> Mikor még gyermek volt Izráel, megszerettem õt, és Égyiptomból hívtam ki az én fiamat.</p> 
 <p><a name="an_11:2">11:2</a> A mint hívták õket, úgy mentek el elõlök: a Baáloknak áldoztak és a bálványoknak füstöltek.</p> 
 <p><a name="an_11:3">11:3</a> Pedig én tanítottam járni Efraimot; õ vette õket karjaira, de õk nem ismerték el, hogy én gyógyítottam meg õket.</p> 
 <p><a name="an_11:4">11:4</a> Emberi kötelékekkel vontam õket, szeretetnek köteleivel, és olyan voltam hozzájok, mint a kik leemelik szájukról az igát, és ételt adtam nyájasan eleikbe.</p> 
 <p><a name="an_11:5">11:5</a> Nem tér vissza Égyiptom földére; hanem Assiria lesz az õ királya, mert nem akarnak megtérni.</p> 
 <p><a name="an_11:6">11:6</a> És fegyver száll az õ városaira, és elpusztítja az õ zárait, és felemészti õket az õ szándékaik miatt.</p> 
 <p><a name="an_11:7">11:7</a> Mert az én népem átalkodottan hajlandó elfordulni tõlem. Ha hivogatják is õt a magasságos [Isten]hez, senki nem indul meg rajta.</p> 
 <p><a name="an_11:8">11:8</a> Miképen adnálak oda Efraim, szolgáltatnálak ki Izráel!? Miként adnálak oda, mint Admát, tennélek olyanná, a milyen Seboim?! Megesett bennem az én szívem; fellángolt minden szánalmam!</p> 
 <p><a name="an_11:9">11:9</a> Nem végzem el haragomnak hevét; nem fordulok vissza Efraim vesztére; mert Isten vagyok én és nem ember, a Szent te közötted, és nem haraggal jövök én.</p> 
 <p><a name="an_11:10">11:10</a> Az Urat fogják követni. Ordít, mint az oroszlán; ha õ ordít, remegve gyûlnek össze fiak napnyugot felõl.</p> 
 <p><a name="an_11:11">11:11</a> Rettegve jõnek elõ, mint a madár, Égyiptomból, és mint a galamb, Assiriának földébõl; és letelepítem õket házaikba, ezt mondja az Úr!</p> 
 <p><a name="an_11:12">11:12</a> Körülvett engem Efraim hazugsággal, az Izráel háza pedig csalárdsággal; de Júda uralkodik még az Istennel és a hûséges Szenttel.</p> 
 <p><a name="an_12:1">12:1</a> Széllel táplálkozik Efraim és fut a keleti szél után. Mindennap szaporítja a hazugságot és a sanyargatást, és frigyet szereznek az Assirussal és Égyiptomba visznek olajat.</p> 
 <p><a name="an_12:2">12:2</a> Pere van az Úrnak a Júdával is, és megbünteti Jákóbot az õ útai szerint. Cselekedetei szerint fizet meg néki.</p> 
 <p><a name="an_12:3">12:3</a> Anyja méhében sarkon fogta bátyját, és mikor erõs volt, küzdött az Istennel.</p> 
 <p><a name="an_12:4">12:4</a> Küzdött az angyallal és legyõzte; sírt és könyörgött néki. Béthelben találta meg õt, és ott beszélt velünk.</p> 
 <p><a name="an_12:5">12:5</a> Bizony az Úr, a seregeknek Istene; az Úr az õ neve.</p> 
 <p><a name="an_12:6">12:6</a> Térj hát vissza a te Istenedhez; õrizd meg az irgalmasságot és az ítéletet, és bízzál szüntelen a te Istenedben.</p> 
 <p><a name="an_12:7">12:7</a> Kanaánita [õ!] Hamis mértékek vannak kezében; szeret [mást] megcsalni.</p> 
 <p><a name="an_12:8">12:8</a> És Efraim ugyan ezt mondja: Bizony meggazdagodtam; vagyont szerzettem magamnak. Semmi szerzeményemben nem találnak rajtam álnokságot, a mely bûn volna!</p> 
 <p><a name="an_12:9">12:9</a> De én vagyok az Úr, a te Istened Égyiptom földétõl kezdve. Újra sátorok lakójává teszlek téged, mint az ünneplés napjain.</p> 
 <p><a name="an_12:10">12:10</a> Mert [én] szólottam a prófétákhoz; én sokasítottam meg a látásokat, és [én] szólottam hasonlatokban a próféták által.</p> 
 <p><a name="an_12:11">12:11</a> Ha Gileád a gonoszság [városa,] bizony semmivé lesznek! Gilgálban ökrökkel áldoznak; de oltáraik is olyanokká lesznek, mint a kõrakások a mezõ barázdáin.</p> 
 <p><a name="an_12:12">12:12</a> Jákób Aram földére bujdosott, és egy asszonyért szolgált az Izráel, és egy asszonyért pásztorkodott.</p> 
 <p><a name="an_12:13">12:13</a> És próféta által hozta fel az Úr Izráelt Égyiptomból, és próféta által tartatott meg.</p> 
 <p><a name="an_12:14">12:14</a> Gonoszul ingerelte Efraim [az Istent;] de rajta szárasztja a [sok] vért, és gyalázatosságát megfizeti néki az õ Ura.</p> 
 <p><a name="an_13:1">13:1</a> Efraim szólott volt, rettegés: nagygyá lett Izráelben, de vétkezett a Baállal, és meghalt.</p> 
 <p><a name="an_13:2">13:2</a> Most is többítik bûneiket és csinálnak magoknak öntött képeket az õ ezüstjökbõl, bálványokat az õ eszök szerint. Képfaragók csinálmánya mindaz! Róluk mondják: Emberek, a kik áldoznak, borjúkat csókolnak!</p> 
 <p><a name="an_13:3">13:3</a> Azért olyanná lesznek, mint a reggeli felhõ és mint a harmat, a mely korán eltûnik; mint a szérûrõl elsodort polyva és mint a kéménynek füstje.</p> 
 <p><a name="an_13:4">13:4</a> Pedig én vagyok az Úr, a te Istened Égyiptom földétõl fogva. Nem ismerhetsz más Istent kivülem, és rajtam kivül nincs [más] szabadító!</p> 
 <p><a name="an_13:5">13:5</a> Én ismertelek téged a pusztában, az eltikkadt földön.</p> 
 <p><a name="an_13:6">13:6</a> A mint legeltek: elteltek; elteltek és szívök felfuvalkodék: azért hát elfelejtkezének rólam.</p> 
 <p><a name="an_13:7">13:7</a> De olyan is leszek hozzájok, mint az oroszlán; mint a párducz, úgy lesekedem az úton.</p> 
 <p><a name="an_13:8">13:8</a> Rájok rohanok, mint a [kölykétõl] megfosztott medve, és széttépem szívök borítóját, és felfalom ott õket, mint egy nõstény oroszlán. A mezei vad szaggatja szét õket!</p> 
 <p><a name="an_13:9">13:9</a> Romlásodra lett Izráel, hogy ellenem [törekedtél,] a te segítõd ellen.</p> 
 <p><a name="an_13:10">13:10</a> Hol van hát a te királyod, hol van, hogy megoltalmazzon minden városodban? És biráid, a kik felõl ezt mondád: Adj nékem királyt és fejedelmeket!</p> 
 <p><a name="an_13:11">13:11</a> Adtam néked királyt haragomban, és elvettem az én búsulásomban!</p> 
 <p><a name="an_13:12">13:12</a> Egybe van kötve Efraim álnoksága; eltéve az õ bûne!</p> 
 <p><a name="an_13:13">13:13</a> A szülõasszony kínjai lepik meg õt; oktalan fiú õ, mert a kellõ idõben nem jõ ki anyjának méhébõl.</p> 
 <p><a name="an_13:14">13:14</a> Megváltom õket a Seol hatalmából! Megmentem õket a haláltól! Hol van a te veszedelmed oh halál?! Hol van a te romlásod oh Seol?! Megbánás elrejtetett én elõlem.</p> 
 <p><a name="an_13:15">13:15</a> Mert bár a testvérek közt õ a legvirágzóbb: feljõ a keleti szél, az Úr szele támad fel a pusztából; kiszárad kútfeje, elapad forrása: az rabolja ki minden drága kincseinek tárházát.</p> 
 <p><a name="an_13:16">13:16</a>  </p> 
 <p><a name="an_14:1">14:1</a> Meglakol Samaria, mert daczolt az õ Istenével. Fegyver által hullanak el; csecsemõik földhöz veretnek, és terhes asszonyaik ketté vágatnak.</p> 
 <p><a name="an_14:2">14:2</a> Térj vissza hát Izráel az Úrhoz, a te Istenedhez, mert elbuktál álnokságod miatt!</p> 
 <p><a name="an_14:3">14:3</a> Vigyetek veletek beszédeket, és térjetek vissza az Úrhoz! Mondjátok néki: Végy el minden álnokságot! És fogadd el azt, a mi jó, és ajkaink tulkaival áldozunk [néked.</p> 
 <p><a name="an_14:4">14:4</a> Assiria nem segít meg minket; lóra sem ülünk, és nem mondjuk többé kezeink csinálmányának: Istenünk! Mert nálad talál kegyelmet az árva.</p> 
 <p><a name="an_14:5">14:5</a> Kigyógyítom õket hûtlenségökbõl; szeretem õket ingyen kegyelembõl, mert elfordult tõlök az én haragom.</p> 
 <p><a name="an_14:6">14:6</a> Olyanná leszek Izráelnek, mint a harmat. Virágozni fog, mint a liliom, és gyökeret ver, mint a Libánon.</p> 
 <p><a name="an_14:7">14:7</a> Kiterjednek az õ ágai, és olyan lesz az õ ékessége, mint az olajfáé, illata pedig, mint a Libánoné.</p> 
 <p><a name="an_14:8">14:8</a> Visszatérnek az õ árnyékában lakók, és felelevenednek, mint a búzamag, és virágoznak, mint a szõlõtõ; híre olyan lesz, mint Libánon boráé.</p> 
 <p><a name="an_14:9">14:9</a> Efraim [így szól:] Mi közöm nékem többé a bálványokhoz?! Én meghallgatom és figyelek reá. Olyan vagyok, mint a zöldelõ cziprusfa! Tõlem származik a te gyümölcsöd! [ (Hosea 14:10) Kicsoda a bölcs, hogy értse ezeket? [Kicsoda] az értelmes, hogy eszébe vegye ezeket?! Bizony igazak az Úrnak útai, és az igazak járnak azokon, az istentelenek pedig elesnek rajtok. ]</p> 
 <p></p><hr>
 <center>
 <a href="joe.htm">Next: Joel</a></center>
 </body>