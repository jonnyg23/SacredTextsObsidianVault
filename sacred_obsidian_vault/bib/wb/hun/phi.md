<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="eph.htm">Previous</a> 
 <a href="col.htm">Next</a> 
 </center>
 <hr>
  <h3 align="center">Hungarian Bible: Philippians</h3> 
 <p><a name="an_1:1">1:1</a> Pál és Timótheus, Jézus Krisztus szolgái, minden szenteknek a Krisztus Jézusban, a kik Filippiben vannak, a püspökökkel és diakónusokkal egyetemben:</p> 
 <p><a name="an_1:2">1:2</a> Kegyelem néktek és békesség Istentõl, a mi Atyánktól és az Úr Jézus Krisztustól.</p> 
 <p><a name="an_1:3">1:3</a> Hálát adok az én Istenemnek, minden ti rólatok való emlékezésemben,</p> 
 <p><a name="an_1:4">1:4</a> Mindenkor minden én könyörgésemben mindenitekért nagy örömmel könyörögvén,</p> 
 <p><a name="an_1:5">1:5</a> Mivelhogy résztvettetek az evangyéliom ügyében az elsõ naptól fogva mind ez ideig;</p> 
 <p><a name="an_1:6">1:6</a> Meg lévén gyõzõdve arról, hogy a ki elkezdette bennetek a jó dolgot, elvégezi a Krisztus Jézusnak napjáig:</p> 
 <p><a name="an_1:7">1:7</a> A mint hogy méltó, hogy én ilyen értelemben legyek mindenitek felõl, azért, mert én szívemben hordalak titeket, mint a kik mind az én fogságomban, mind az evangyéliomnak oltalmazásában és megbizonyításában mindnyájan részestársaim vagytok a nékem adott kegyelemben.</p> 
 <p><a name="an_1:8">1:8</a> Mert bizonyságom az Isten, mely igen vágyakozom mindnyájatok után a Krisztus Jézus szerelmében.</p> 
 <p><a name="an_1:9">1:9</a> És azért imádkozom, hogy a ti szeretetetek még jobban-jobban bõvölködjék ismeretben és minden értelmességben;</p> 
 <p><a name="an_1:10">1:10</a> Hogy megítélhessétek, hogy mi a rossz és mi a jó; hogy legyetek tiszták és botlás nélkül valók a Krisztusnak napjára;</p> 
 <p><a name="an_1:11">1:11</a> Teljesek lévén az igazságnak gyümölcsével, melyet Jézus Krisztus [teremt] az Isten dicsõségére és magasztalására.</p> 
 <p><a name="an_1:12">1:12</a> Tudtotokra akarom pedig adni, atyámfiai, hogy az én dolgaim inkább elõmenetelére lõnek az evangyéliomnak;</p> 
 <p><a name="an_1:13">1:13</a> Annyira, hogy a Krisztusban híressé lett az én fogságom a testõrség egész házában és minden mások elõtt;</p> 
 <p><a name="an_1:14">1:14</a> És többen az Úrban való atyafiak közül bízván az én fogságomban, nagyobb bátorsággal merik szólani az ígét.</p> 
 <p><a name="an_1:15">1:15</a> Némelyek ugyan irígységbõl és versengésbõl is, de mások jóakaratból is hirdetik a Krisztust.</p> 
 <p><a name="an_1:16">1:16</a> Némelyek versengésbõl prédikálják a Krisztust, nem tiszta lélekkel, azt hivén, hogy fogságom nyomorúságait [így] megnevelik;</p> 
 <p><a name="an_1:17">1:17</a> De mások szeretetbõl, tudván, hogy én az evangyéliomnak oltalmazására rendeltettem.</p> 
 <p><a name="an_1:18">1:18</a> Mert mit [mondjak?] csakhogy minden módon, akár színbõl, akár szívbõl, a Krisztus prédikáltatik: és én ennek örülök, sõt örülni is fogok.</p> 
 <p><a name="an_1:19">1:19</a> Mert tudom, hogy ez nékem idvességemre lesz a ti könyörgéstek által és a Jézus Krisztus Lelkének segedelme által,</p> 
 <p><a name="an_1:20">1:20</a> Amaz én esengõ várásom és reménységem szerint, hogy semmiben meg nem szégyenülök, hanem mint mindenkor, úgy most is nagy bátorsággal fog magasztaltatni Krisztus az én testemben, akár életem, akár halálom által.</p> 
 <p><a name="an_1:21">1:21</a> Mert nékem az élet Krisztus, és a meghalás nyereség.</p> 
 <p><a name="an_1:22">1:22</a> De ha e testben való életem munkámat gyümölcsözteti: hogy melyiket válaszszam, meg sem mondhatom.</p> 
 <p><a name="an_1:23">1:23</a> Mert szorongattatom e kettõ között, kívánván elköltözni és a Krisztussal lenni; mert ez sokkal inkább jobb;</p> 
 <p><a name="an_1:24">1:24</a> De e testben megmaradnom szükségesebb ti érettetek.</p> 
 <p><a name="an_1:25">1:25</a> És ebben bízva, tudom, hogy megmaradok és együtt maradok mindnyájatokkal a ti hitben való gyarapodástokra és örömötökre;</p> 
 <p><a name="an_1:26">1:26</a> Hogy bõven dicsekedhessetek velem Krisztus Jézusban az én ti nálatok való újabb megjelenésem által.</p> 
 <p><a name="an_1:27">1:27</a> Csakhogy a Krisztus evangyéliomához méltóan viseljétek magatokat, hogy akár oda menvén és látván titeket, akár távol lévén, azt halljam dolgaitok felõl, hogy megállotok egy lélekben, egy érzéssel viaskodván az evangyéliom hitéért;</p> 
 <p><a name="an_1:28">1:28</a> És meg nem félemlvén semmiben az ellenségek elõtt: a mi azoknak a veszedelem jele, néktek pedig az üdvösségé, és ez az Istentõl [van;]</p> 
 <p><a name="an_1:29">1:29</a> Mert néktek adatott az a kegyelem a Krisztusért, nemcsak hogy higyjetek Õ benne, hanem hogy szenvedjetek is Õ érette:</p> 
 <p><a name="an_1:30">1:30</a> Ugyanolyan tusakodástok lévén, a milyent láttatok én nálam, és most hallotok én felõlem.</p> 
 <p><a name="an_2:1">2:1</a> Ha annakokáért [helye van] Krisztusban az intésnek, ha [helye van] a szeretet vígasztalásának, ha [helye van] a Lélekben való közösségnek, ha [helye van] a szívnek és könyörületességnek,</p> 
 <p><a name="an_2:2">2:2</a> Teljesítsétek be az én örömömet, hogy egyenlõ indulattal legyetek, ugyanazon szeretettel viseltetvén, egy érzésben, egyugyanazon indulattal lévén;</p> 
 <p><a name="an_2:3">2:3</a> Semmit nem cselekedvén versengésbõl, sem hiábavaló dicsõségbõl, hanem alázatosan egymást különbeknek tartván ti magatoknál.</p> 
 <p><a name="an_2:4">2:4</a> Ne nézze kiki a maga [hasznát,] hanem mindenki a másokét is.</p> 
 <p><a name="an_2:5">2:5</a> Annakokáért az az indulat legyen bennetek, mely volt a Krisztus Jézusban is,</p> 
 <p><a name="an_2:6">2:6</a> A ki, mikor Istennek formájában vala, nem tekintette zsákmánynak azt, hogy [õ] az Istennel egyenlõ,</p> 
 <p><a name="an_2:7">2:7</a> Hanem önmagát megüresíté, szolgai formát vévén föl, emberekhez hasonlóvá lévén;</p> 
 <p><a name="an_2:8">2:8</a> És mikor olyan állapotban találtatott mint ember, megalázta magát, engedelmes lévén halálig, még pedig a keresztfának haláláig.</p> 
 <p><a name="an_2:9">2:9</a> Annakokáért az Isten is felmagasztalá õt, és ajándékoza néki oly nevet, a mely minden név fölött való;</p> 
 <p><a name="an_2:10">2:10</a> Hogy a Jézus nevére minden térd meghajoljon, mennyeieké, földieké és föld alatt valóké.</p> 
 <p><a name="an_2:11">2:11</a> És minden nyelv vallja, hogy Jézus Krisztus Úr az Atya Isten dicsõségére.</p> 
 <p><a name="an_2:12">2:12</a> Annakokáért, szerelmeseim, a miképen mindenkor engedelmeskedtetek, nem úgy, mint az én jelenlétemben csak, hanem most sokkal inkább az én távollétemben, félelemmel és rettegéssel vigyétek véghez a ti idvességteket;</p> 
 <p><a name="an_2:13">2:13</a> Mert Isten az, a ki munkálja bennetek mind az akarást, mind a munkálást jó kedvébõl.</p> 
 <p><a name="an_2:14">2:14</a> Mindeneket zúgolódások és versengések nélkül cselekedjetek;</p> 
 <p><a name="an_2:15">2:15</a> Hogy legyetek feddhetetlenek és tiszták, Istennek szeplõtlen gyermekei az elfordult és elvetemedett nemzetség közepette, kik között fényletek, mint csillagok e világon.</p> 
 <p><a name="an_2:16">2:16</a> Életnek beszédét tartván elébök; hogy dicsekedhessem majd a Krisztus napján, hogy nem futottam hiába, sem nem fáradtam hiába.</p> 
 <p><a name="an_2:17">2:17</a> De ha kiontatom is italáldozatként a ti hitetek áldozatánál és papiszolgálatánál, [mégis] örülök, és együtt örülök mindnyájatokkal;</p> 
 <p><a name="an_2:18">2:18</a> Azonképen ti is örüljetek, és örüljetek együtt velem.</p> 
 <p><a name="an_2:19">2:19</a> Reménylem pedig az Úr Jézusban, hogy Timótheust rövid nap elküldöm tihozzátok, hogy én is megviduljak, megértvén a ti dolgaitokat.</p> 
 <p><a name="an_2:20">2:20</a> Mert nincsen velem senki hozzá hasonló indulatú, a ki igazán szívén viselné dolgaitokat.</p> 
 <p><a name="an_2:21">2:21</a> Mert mindenki a maga hasznát keresi, nem a Krisztus Jézusét.</p> 
 <p><a name="an_2:22">2:22</a> Az õ kipróbált voltát pedig ismeritek, hogy miképen atyjával a gyermek, együtt szolgált velem az evangyéliom ügyében.</p> 
 <p><a name="an_2:23">2:23</a> Õt azért reménylem, hogy elküldöm, mihelyt meglátom az én dolgaimat, tüstént;</p> 
 <p><a name="an_2:24">2:24</a> Bízom pedig az Úrban, hogy magam is csakhamar el fogok menni.</p> 
 <p><a name="an_2:25">2:25</a> De szükségesnek tartám, hogy Epafróditust, az én atyámfiát és munkatársamat és bajtársamat, néktek pedig követeteket és szükségemben áldozatot hozó szolgátokat hazaküldjem hozzátok;</p> 
 <p><a name="an_2:26">2:26</a> Mivelhogy vágyva vágyott mindnyájatok után, és gyötrõdött a miatt, hogy meghallottátok, hogy õ beteg volt.</p> 
 <p><a name="an_2:27">2:27</a> Mert bizony beteg volt, halálhoz közel; de az Isten könyörült rajta, nem csak õ rajta pedig, hanem én rajtam is, hogy szomorúság ne jõjjön szomorúságomra.</p> 
 <p><a name="an_2:28">2:28</a> Annakokáért hamarabb küldtem õt haza, hogy meglátván õt, ismét örüljetek, és nékem is kisebb legyen a szomorúságom.</p> 
 <p><a name="an_2:29">2:29</a> Fogadjátok azért õt az Úrban teljes örömmel; és az ilyeneket megbecsüljétek:</p> 
 <p><a name="an_2:30">2:30</a> Mert a Krisztus dolgáért jutott majdnem halálra, koczkára tévén életét, hogy kárpótoljon engem azért, hogy nékem tett szolgálatotoknál ti nem voltatok jelen.</p> 
 <p><a name="an_3:1">3:1</a> Továbbá atyámfiai, örüljetek az Úrban. Ugyanazokat írni néktek én nem restellem, tinéktek pedig bátorságos.</p> 
 <p><a name="an_3:2">3:2</a> Õrizkedjetek az ebektõl, õrizkedjetek a gonosz munkásoktól, õrizkedjetek a megmetélkedéstõl:</p> 
 <p><a name="an_3:3">3:3</a> Mert mi vagyunk a körülmetélkedés, a kik lélekben szolgálunk az Istennek, és a Krisztus Jézusban dicsekedünk, és nem a testben bizakodunk:</p> 
 <p><a name="an_3:4">3:4</a> Jóllehet énnékem van bizakodásom test szerint is. Ha bárki más mer testben bizakodni, én sokkal inkább;</p> 
 <p><a name="an_3:5">3:5</a> Körülmetéltettem nyolczadnapon, Izráel nemzetségébõl, Benjámin törzsébõl való [vagyok,] zsidókból való zsidó, törvény tekintetében farizeus,</p> 
 <p><a name="an_3:6">3:6</a> Buzgóság tekintetében az egyházat üldözõ, a törvénybeli igazság tekintetében feddhetetlen voltam.</p> 
 <p><a name="an_3:7">3:7</a> De a melyek nékem [egykor] nyereségek valának, azokat a Krisztusért kárnak ítéltem.</p> 
 <p><a name="an_3:8">3:8</a> Sõt annakfelette [most] is kárnak ítélek mindent az én Uram, Jézus Krisztus ismeretének gazdagsága miatt: a kiért mindent kárba veszni hagytam és szemétnek ítélek, hogy a Krisztust megnyerjem,</p> 
 <p><a name="an_3:9">3:9</a> És találtassam Õ benne, mint a kinek nincsen saját igazságom a törvénybõl, hanem van igazságom a Krisztusban való hit által, Istentõl való igazságom a hit alapján:</p> 
 <p><a name="an_3:10">3:10</a> Hogy megismerjem Õt, és az Õ feltámadásának erejét, és az Õ szenvedéseiben való részesülésemet, hasonlóvá lévén az õ halálához;</p> 
 <p><a name="an_3:11">3:11</a> Ha valami módon eljuthatnék a halottak feltámadására.</p> 
 <p><a name="an_3:12">3:12</a> Nem [mondom], hogy már elértem, vagy [hogy] már tökéletes volnék; hanem igyekezem, hogy el is érjem, a miért meg is ragadott engem a Krisztus Jézus.</p> 
 <p><a name="an_3:13">3:13</a> Atyámfiai, én enmagamról nem gondolom, hogy már elértem volna:</p> 
 <p><a name="an_3:14">3:14</a> De egyet [cselekszem,] azokat, a melyek hátam megett vannak, elfelejtvén, azoknak pedig, a melyek elõttem vannak, nékik dõlvén, czélegyenest igyekszem az Istennek a Krisztus Jézusban onnét felülrõl való elhívása jutalmára.</p> 
 <p><a name="an_3:15">3:15</a> Valakik annakokáért tökéletesek [vagyunk,] ilyen értelemben legyünk: és ha valamiben másképen értetek, az Isten azt is ki fogja jelenteni néktek:</p> 
 <p><a name="an_3:16">3:16</a> Csakhogy a mire eljutottunk, ugyanabban egy szabály szerint járjunk, ugyanazon értelemben legyünk.</p> 
 <p><a name="an_3:17">3:17</a> Legyetek én követõim, atyámfiai, és figyeljetek azokra, a kik úgy járnak, a miképen mi néktek példátok vagyunk.</p> 
 <p><a name="an_3:18">3:18</a> Mert sokan járnak [másképen,] kik felõl sokszor mondtam néktek, most pedig sírva is mondom, hogy a Krisztus keresztjének ellenségei;</p> 
 <p><a name="an_3:19">3:19</a> Kiknek végök veszedelem, kiknek Istenök az õ hasok, és a kiknek dicsõségök az õ gyalázatukban van, kik [mindig] a földiekkel törõdnek.</p> 
 <p><a name="an_3:20">3:20</a> Mert a mi országunk mennyekben van, honnét a megtartó Úr Jézus Krisztust is várjuk;</p> 
 <p><a name="an_3:21">3:21</a> Ki elváltoztatja a mi nyomorúságos testünket, hogy hasonló legyen az Õ dicsõséges testéhez, amaz Õ hatalmas munkája szerint, mely által maga alá is vethet mindeneket.</p> 
 <p><a name="an_4:1">4:1</a> Annakokáért szerelmes atyámfiai, a kik után úgy vágyakozom, ti én örömöm és én koronám, ekképen álljatok meg az Úrban, én szerelmeseim!</p> 
 <p><a name="an_4:2">4:2</a> Evódiát intem, Sintikhét is intem, hogy egyenlõ indulattal legyenek az Úrban.</p> 
 <p><a name="an_4:3">4:3</a> Igen, kérlek téged is, igaz szolgatársam, légy segítségül ezeknek, mint a kik az evangyéliom dolgában együtt viaskodtak velem, Kelemennel is, és ama többi munkatársaimmal, kiknek neveik [fölírvák] az életnek könyvében.</p> 
 <p><a name="an_4:4">4:4</a> Örüljetek az Úrban mindenkor; ismét mondom, örüljetek!</p> 
 <p><a name="an_4:5">4:5</a> A ti szelídlelkûségetek ismert legyen minden ember elõtt. Az Úr közel!</p> 
 <p><a name="an_4:6">4:6</a> Semmi felõl ne aggódjatok, hanem imádságotokban és könyörgéstekben minden alkalommal hálaadással tárjátok fel kívánságaitokat az Isten elõtt.</p> 
 <p><a name="an_4:7">4:7</a> És az Istennek békessége, mely minden értelmet felül halad, meg fogja õrizni szíveiteket és gondolataitokat a Krisztus Jézusban.</p> 
 <p><a name="an_4:8">4:8</a> Továbbá, Atyámfiai, a mik csak igazak, a mik csak tisztességesek, a mik csak igazságosak, a mik csak tiszták, a mik csak kedvesek, a mik csak jó hírûek; ha van valami erény és ha van valami dícséret, ezekrõl gondolkodjatok.</p> 
 <p><a name="an_4:9">4:9</a> A miket tanultatok is, el is fogadtatok, hallottatok is, láttatok is én tõlem, azokat cselekedjétek; és a békességnek Istene veletek lesz.</p> 
 <p><a name="an_4:10">4:10</a> Felette igen örültem pedig az Úrban, hogy immár valahára megújultatok az én felõlem való gondviseléstekben; mely dologban gondoskodtatok is, de nem volt alkalmatok.</p> 
 <p><a name="an_4:11">4:11</a> Nem hogy az én szûkölködésemre nézve szólnék; mert én megtanultam, hogy azokban, a melyekben vagyok, megelégedett legyek.</p> 
 <p><a name="an_4:12">4:12</a> Tudok megaláztatni is, tudok bõvölködni is; mindenben és mindenekben ismerõs vagyok a jóllakással is, az éhezéssel is, a bõvölködéssel is, a szûkölködéssel is.</p> 
 <p><a name="an_4:13">4:13</a> Mindenre van erõm a Krisztusban, a ki engem megerõsít.</p> 
 <p><a name="an_4:14">4:14</a> Mindazáltal jól tettétek, hogy nyomorúságomban részesekké lettetek.</p> 
 <p><a name="an_4:15">4:15</a> Tudjátok pedig ti is, Filippibeliek, hogy az evangyéliom [hirdetésének] kezdetén, mikor Macedóniából kimentem, egyetlen egyház sem volt részes velem a kölcsönös adásban és vevésben, csak ti egyedül:</p> 
 <p><a name="an_4:16">4:16</a> Mert [már] Thessalónikában is, egyszer is, másszor is, küldtetek nékem szükségemre.</p> 
 <p><a name="an_4:17">4:17</a> Nem mintha kívánnám az ajándékot; hanem kívánom azt a gyümölcsöt, mely sokasodik a ti hasznotokra.</p> 
 <p><a name="an_4:18">4:18</a> Megkaptam pedig mindent, és bõvölködöm; beteltem, vévén Epafróditustól, a mit [küldöttetek,] mint kedves jó illatot, kellemes, tetszõ áldozatot az Istennek.</p> 
 <p><a name="an_4:19">4:19</a> Az én Istenem pedig be fogja tölteni minden szükségeteket az Õ gazdagsága szerint dicsõségesen a Krisztus Jézusban.</p> 
 <p><a name="an_4:20">4:20</a> Az Istennek pedig és a mi Atyánknak dicsõség mind örökkön örökké. Ámen.</p> 
 <p><a name="an_4:21">4:21</a> Köszöntsetek minden szentet a Krisztus Jézusban. Köszöntenek titeket az atyafiak, a kik velem vannak.</p> 
 <p><a name="an_4:22">4:22</a> Köszöntenek titeket minden szentek, mindeneknek felette pedig a császár udvarából valók.</p> 
 <p><a name="an_4:23">4:23</a> A mi Urunk Jézus Krisztusnak kegyelme legyen mindnyájatokkal! Ámen.</p> 
 <p></p><hr>
 <center>
 <a href="col.htm">Next: Colossians</a></center>
 </body>