<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="th2.htm">Previous</a> 
 <a href="ti2.htm">Next</a> 
 </center>
 <hr>
  <h3 align="center">Hungarian Bible: 1 Timothy</h3> 
 <p><a name="an_1:1">1:1</a> Pál, Jézus Krisztus apostola a mi megtartó Istenünknek, és Jézus Krisztusnak a mi reménységünknek rendelése szerint,</p> 
 <p><a name="an_1:2">1:2</a> Timótheusnak, az én igaz fiamnak a hitben: Kegyelem, irgalmasság és békesség Istentõl, a mi Atyánktól, és Krisztus Jézustól, a mi Urunktól.</p> 
 <p><a name="an_1:3">1:3</a> A miképpen Maczedóniába menetelemkor kértelek téged, hogy maradj Efézusban, hogy megmondjad némelyeknek, ne tanítsanak más tudományt,</p> 
 <p><a name="an_1:4">1:4</a> Se mesékkel és végehossza nélkül való nemzetségi táblázatokkal ne foglalkozzanak, a melyek inkább versengéseket támasztanak, mint Istenben való épülést a hit által.</p> 
 <p><a name="an_1:5">1:5</a> A parancsolatnak vége pedig a tiszta szívbõl, jó lelkiismeretbõl és igaz hitbõl való szeretet:</p> 
 <p><a name="an_1:6">1:6</a> Melyektõl némelyek eltévelyedvén, hiábavaló beszédre hajlottak:</p> 
 <p><a name="an_1:7">1:7</a> Kik törvénytanítók akarván lenni, nem értik, sem a miket beszélnek, sem a miket erõsítgetnek.</p> 
 <p><a name="an_1:8">1:8</a> Tudjuk pedig, hogy a törvény jó, ha valaki törvényszerûen él vele,</p> 
 <p><a name="an_1:9">1:9</a> Tudván azt, hogy a törvény nem az igazért van, hanem a törvénytaposókért és engedetlenekért, az istentelenekért és bûnösökért, a latrokért és fertelmesekért, az atya- és anyagyilkosokért, emberölõkért.</p> 
 <p><a name="an_1:10">1:10</a> Paráznákért, férfifertõztetõkért, emberrablókért, hazugokért, hamisan esküvõkért, és a mi egyéb csak az egészséges tudománynyal ellenkezik,</p> 
 <p><a name="an_1:11">1:11</a> A boldog Isten dicsõségének evangyélioma szerint, mely reám bízatott.</p> 
 <p><a name="an_1:12">1:12</a> És hálát adok annak, a ki engem megerõsített, a Krisztus Jézusnak, a mi Urunknak, hogy engem hívnek ítélt, rendelvén a szolgálatra,</p> 
 <p><a name="an_1:13">1:13</a> Ki elõbb istenkáromló, üldözõ és erõszakoskodó valék: de könyörült rajtam, mert tudatlanul cselekedtem hitetlenségben;</p> 
 <p><a name="an_1:14">1:14</a> Szerfelett megsokasodott pedig a mi Urunknak kegyelme a Krisztus Jézusban való hittel és szeretettel.</p> 
 <p><a name="an_1:15">1:15</a> Igaz beszéd ez és teljes elfogadásra méltó, hogy Krisztus Jézus azért jött e világra, hogy megtartsa a bûnösöket, a kik közül elsõ vagyok én.</p> 
 <p><a name="an_1:16">1:16</a> De azért könyörült rajtam, hogy Jézus Krisztus bennem mutassa meg legelõbb a teljes hosszútûrését, példa gyanánt azoknak, a kik hiendenek õ benne az örök életre.</p> 
 <p><a name="an_1:17">1:17</a> Az örökkévaló királynak pedig, a halhatatlan, láthatatlan, egyedül bölcs Istennek tisztesség és dicsõség örökkön örökké! Ámen.</p> 
 <p><a name="an_1:18">1:18</a> Ezt a parancsolatot adom néked, fiam Timótheus, a rólad való korábbi jövendölések szerint, hogy vitézkedjél azokban ama jó vitézséggel,</p> 
 <p><a name="an_1:19">1:19</a> Megtartván a hitet és jó lelkiismeretet, melyet némelyek elvetvén, a hit dolgában hajótörést szenvedtek;</p> 
 <p><a name="an_1:20">1:20</a> Kik közül való Himenéus és Alexander, kiket átadtam a sátánnak, hogy megtanulják, hogy ne káromkodjanak.</p> 
 <p><a name="an_2:1">2:1</a> Intelek azért mindenek elõtt, hogy tartassanak könyörgések, imádságok, esedezések, hálaadások minden emberekért,</p> 
 <p><a name="an_2:2">2:2</a> Királyokért és minden méltóságban levõkért, hogy csendes és nyugodalmas életet éljünk, teljes istenfélelemmel és tisztességgel.</p> 
 <p><a name="an_2:3">2:3</a> Mert ez jó és kedves dolog a mi megtartó Istenünk elõtt,</p> 
 <p><a name="an_2:4">2:4</a> A ki azt akarja, hogy minden ember idvezüljön és az igazság ismeretére eljusson.</p> 
 <p><a name="an_2:5">2:5</a> Mert egy az Isten, egy a közbenjáró is Isten és emberek között, az ember Krisztus Jézus,</p> 
 <p><a name="an_2:6">2:6</a> A ki adta önmagát váltságul mindenekért, mint tanúbizonyság a maga idejében,</p> 
 <p><a name="an_2:7">2:7</a> A mi végett rendeltettem én hirdetõvé és apostollá (igazságot szólok a Krisztusban, nem hazudok), pogányok tanítójává hitben és igazságban.</p> 
 <p><a name="an_2:8">2:8</a> Akarom azért, hogy imádkozzanak a férfiak minden helyen, tiszta kezeket emelvén föl harag és versengés nélkül.</p> 
 <p><a name="an_2:9">2:9</a> Hasonlatosképen az asszonyok tisztességes öltözetben, szemérmetességgel és mértékletességgel ékesítsék magokat; nem hajfonatokkal és aranynyal vagy gyöngyökkel, vagy drága öltözékkel,</p> 
 <p><a name="an_2:10">2:10</a> Hanem, a mint illik az istenfélelmet valló asszonyokhoz, jó cselekedetekkel.</p> 
 <p><a name="an_2:11">2:11</a> Az asszony csendességben tanuljon teljes engedelmességgel.</p> 
 <p><a name="an_2:12">2:12</a> A tanítást pedig nem engedem meg az asszonynak, sem hogy a férfin uralkodjék, hanem legyen csendességben.</p> 
 <p><a name="an_2:13">2:13</a> Mert Ádám teremtetett elsõnek, azután Éva.</p> 
 <p><a name="an_2:14">2:14</a> És Ádám nem csalattatott meg, hanem az asszony megcsalattatván, bûnbe esett:</p> 
 <p><a name="an_2:15">2:15</a> Mindazáltal megtartatik a gyermekszüléskor, ha megmaradnak a hitben és szeretetben és a szent életben mértékletességgel.</p> 
 <p><a name="an_3:1">3:1</a> Igaz ez a beszéd: Ha valaki püspökséget kiván, jó dolgot kíván.</p> 
 <p><a name="an_3:2">3:2</a> Szükséges annakokáért, hogy a püspök feddhetetlen legyen, egy feleségû férfiú, józan, mértékletes illedelmes, vendégszeretõ, a tanításra alkalmatos;</p> 
 <p><a name="an_3:3">3:3</a> Nem borozó, nem verekedõ, nem rút nyereségre vágyó; hanem szelíd, versengéstõl ment, nem pénzsóvárgó;</p> 
 <p><a name="an_3:4">3:4</a> Ki a maga házát jól igazgatja, gyermekeit engedelmességben tartja, minden tisztességgel;</p> 
 <p><a name="an_3:5">3:5</a> (Mert ha valaki az õ tulajdon házát nem tudja igazgatni, mimódon visel gondot az Isten egyházára?)</p> 
 <p><a name="an_3:6">3:6</a> Ne legyen új ember, nehogy felfuvalkodván, az ördög kárhozatába essék.</p> 
 <p><a name="an_3:7">3:7</a> Szükséges pedig, hogy jó bizonysága is legyen a kívülvalóktól; hogy gyalázatba és az ördög tõribe ne essék.</p> 
 <p><a name="an_3:8">3:8</a> Hasonlóképpen a diakónusok tisztességesek legyenek, nem kétnyelvûek, nem sok borivásba merültek, nem rút nyereségre vágyók;</p> 
 <p><a name="an_3:9">3:9</a> Kiknél megvan a hit titka tiszta lelkiismerettel.</p> 
 <p><a name="an_3:10">3:10</a> És ezek is elõször megpróbáltassanak, azután szolgáljanak, ha feddhetetlenek.</p> 
 <p><a name="an_3:11">3:11</a> Feleségeik hasonlóképen tisztességesek, nem patvarkodók, józanok, mindenben hívek legyenek.</p> 
 <p><a name="an_3:12">3:12</a> A diakónusok egy feleségû férfiak legyenek, a kik gyermekeiket és tulajdon házaikat jól igazgatják.</p> 
 <p><a name="an_3:13">3:13</a> Mert a kik jól szolgálnak, szép tisztességet szereznek magoknak, és sok bizodalmat a Jézus Krisztusban való hitben.</p> 
 <p><a name="an_3:14">3:14</a> Ezeket írom néked, remélvén, hogy nem sokára hozzád megyek;</p> 
 <p><a name="an_3:15">3:15</a> De ha késném, hogy tudd meg, mimódon kell forgolódni az Isten házában, mely az élõ Istennek egyháza, az igazságnak oszlopa és erõssége.</p> 
 <p><a name="an_3:16">3:16</a> És minden versengés nélkül nagy a kegyességnek eme titka: Isten megjelent testben, megigazíttatott lélekben, megláttatott az angyaloktól, hirdettetett a pogányok közt, hittek benne a világon, felvitetett dicsõségbe.</p> 
 <p><a name="an_4:1">4:1</a> A Lélek pedig nyilván mondja, hogy az utolsó idõben némelyek elszakadnak a hittõl, hitetõ lelkekre és gonosz lelkek tanításaira figyelmezvén.</p> 
 <p><a name="an_4:2">4:2</a> Hazug beszédûeknek képmutatása által, kik meg vannak bélyegezve a saját lelkiismeretökben.</p> 
 <p><a name="an_4:3">4:3</a> A kik tiltják a házasságot, [sürgetik] az eledelektõl való tartózkodást, melyeket Isten teremtett hálaadással való élvezésre a hívõknek és azoknak, a kik megismerték az igazságot.</p> 
 <p><a name="an_4:4">4:4</a> Mert Istennek minden teremtett állata jó, és semmi sem megvetendõ, ha hálaadással élnek azzal;</p> 
 <p><a name="an_4:5">4:5</a> Mert megszenteltetik Istennek ígéje és könyörgés által.</p> 
 <p><a name="an_4:6">4:6</a> Ezeket ha eleikbe adod az atyafiaknak, Krisztus Jézusnak jó szolgája leszel, táplálkozván a hitnek és jó tudománynak beszédeivel, a melyet követtél;</p> 
 <p><a name="an_4:7">4:7</a> A szentségtelen és vénasszonyos meséket pedig eltávoztasd. Hanem gyakorold magadat a kegyességre:</p> 
 <p><a name="an_4:8">4:8</a> Mert a test gyakorlásának kevés haszna van; de a kegyesség mindenre hasznos, meglévén benne a jelenvaló és a jövõ életnek ígérete.</p> 
 <p><a name="an_4:9">4:9</a> Igaz ez a beszéd, és méltó, hogy mindenképpen elfogadjuk.</p> 
 <p><a name="an_4:10">4:10</a> Mert azért fáradunk és szenvedünk szidalmakat, mivelhogy reménységünket vetettük az élõ Istenben, a ki minden embernek megtartója, kiváltképen a hívõknek.</p> 
 <p><a name="an_4:11">4:11</a> Ezeket hirdessed és tanítsad.</p> 
 <p><a name="an_4:12">4:12</a> Senki a te ifjúságodat meg ne vesse, hanem légy példa a hívõknek a beszédben, a magaviseletben, a szeretetben, a lélekben, a hitben, a tisztaságban.</p> 
 <p><a name="an_4:13">4:13</a> A míg oda megyek, legyen gondod a felolvasásra, az intésre és a tanításra.</p> 
 <p><a name="an_4:14">4:14</a> Meg ne vesd a kegyelemnek benned való ajándékát, a mely adatott néked prófétálás által, a presbitérium kezeinek reád tevésével.</p> 
 <p><a name="an_4:15">4:15</a> Ezekrõl gondoskodjál, ezeken légy, hogy elõhaladásod nyilvánvaló legyen mindenek elõtt.</p> 
 <p><a name="an_4:16">4:16</a> Gondot viselj magadról és a tudományról; maradj meg azokban; mert ezt cselekedvén, mind magadat megtartod, mind a te hallgatóidat.</p> 
 <p><a name="an_5:1">5:1</a> Az idõsb embert ne dorgáld meg, hanem intsed mint atyádat; az ifjabbakat mint atyádfiait;</p> 
 <p><a name="an_5:2">5:2</a> Az idõsb asszonyokat mint anyákat; az ifjabbakat mint nõtestvéreidet, teljes tisztasággal.</p> 
 <p><a name="an_5:3">5:3</a> Az özvegyasszonyokat, a kik valóban özvegyek, tiszteld.</p> 
 <p><a name="an_5:4">5:4</a> Ha pedig valamely özvegyasszonynak gyermekei vagy unokái vannak, tanulják meg, hogy elsõ sorban a maguk háza iránt legyenek istenfélõk, és adják meg szüleiknek a viszont tartozást; mert ez szép és kedves dolog Isten elõtt.</p> 
 <p><a name="an_5:5">5:5</a> A valóban özvegy és magára hagyatott asszony pedig reménységét az Istenben veti, és foglalatos a könyörgésekben és imádságokban éjjel és nappal.</p> 
 <p><a name="an_5:6">5:6</a> A bujálkodó pedig élvén megholt.</p> 
 <p><a name="an_5:7">5:7</a> És ezeket hirdesd, hogy feddhetetlenek legyenek.</p> 
 <p><a name="an_5:8">5:8</a> Ha pedig valaki az övéirõl és fõképen az õ házanépérõl gondot nem visel: a hitet megtagadta, és rosszabb a hitetlennél.</p> 
 <p><a name="an_5:9">5:9</a> Özvegyasszonyul hatvan éven alul levõ meg ne választassék; egy férj felesége lett légyen,</p> 
 <p><a name="an_5:10">5:10</a> A kinek jó cselekedetekrõl bizonysága van; ha gyermeket nevelt, ha vendéglátó volt, ha a szentek lábait mosta, ha a nyomorultakon segített, ha minden jó cselekedetben foglalatos vala.</p> 
 <p><a name="an_5:11">5:11</a> A fiatalabb özvegyasszonyokat pedig mellõzd; mert ha gerjedeznek Krisztus ellenére, férjhez akarnak menni:</p> 
 <p><a name="an_5:12">5:12</a> Ezeknek ítélete megvan, mivelhogy az elsõ hitet megvetették.</p> 
 <p><a name="an_5:13">5:13</a> Egyszersmind pedig dologkerülõk [lévén], megtanulják a házról-házra való járogatást; sõt nemcsak dologkerülõk, hanem fecsegõk is és más dolgába avatkozók, olyanokat szólván, a miket nem kellene.</p> 
 <p><a name="an_5:14">5:14</a> Akarom tehát, hogy a fiatalabbak férjhez menjenek, gyermekeket szûljenek, háztartást vigyenek, és semminemû alkalmat se adjanak az ellenségnek a szidalmazásra.</p> 
 <p><a name="an_5:15">5:15</a> Mert némelyek már elhajlottak a Sátánhoz.</p> 
 <p><a name="an_5:16">5:16</a> Ha valamely hívõ férfinak vagy nõnek vannak özvegyei, segítse azokat, és ne terheltessék meg a gyülekezet; hogy azokat segíthesse, a kik valóban özvegyek.</p> 
 <p><a name="an_5:17">5:17</a> A jól forgolódó presbiterek kettõs tisztességre méltattassanak, fõképen a kik a beszédben és tanításban fáradoznak.</p> 
 <p><a name="an_5:18">5:18</a> Mert azt mondja az Írás: A nyomtató ökörnek ne kösd be a száját; és: Méltó a munkás a maga jutalmára.</p> 
 <p><a name="an_5:19">5:19</a> Presbiter ellen vádat ne fogadj el, hanem csak két vagy három tanúbizonyságra.</p> 
 <p><a name="an_5:20">5:20</a> A vétkeseket mindenek elõtt fedd meg, hogy a többiek is megfélemljenek.</p> 
 <p><a name="an_5:21">5:21</a> Kérve kérlek az Istenre és Krisztus Jézusra és a kiválasztott angyalokra, hogy ezeket tartsd meg elõítélet nélkül, semmit sem cselekedvén részrehajlásból.</p> 
 <p><a name="an_5:22">5:22</a> A kézrátevést el ne hirtelenkedd, se ne légy részes a más bûneiben; tenmagadat tisztán tartsd.</p> 
 <p><a name="an_5:23">5:23</a> Ne légy tovább vízivó, hanem élj egy kevés borral, gyomrodra és gyakori gyengélkedésedre való tekintetbõl.</p> 
 <p><a name="an_5:24">5:24</a> Némely embereknek a bûnei nyilvánvalók, elõttök mennek az ítéletre; némelyeket pedig hátul követnek is.</p> 
 <p><a name="an_5:25">5:25</a> Hasonlóképen a jó cselekedetek is nyilvánvalók; és a melyek másképen vannak, azok sem titkolhatók el.</p> 
 <p><a name="an_6:1">6:1</a> A kik iga alatt vannak mint szolgák, az õ uraikat minden tisztességre méltóknak tekintsék, hogy Isten neve és a tudomány ne káromoltassék.</p> 
 <p><a name="an_6:2">6:2</a> A kiknek pedig hívõ uraik vannak, [azokat] meg ne vessék, mivelhogy atyafiak; hanem annál inkább szolgáljanak, mivelhogy hívõk és szeretettek, kik a jótevésben buzgólkodnak. Ezekre taníts és ints.</p> 
 <p><a name="an_6:3">6:3</a> Ha valaki másképen tanít, és nem követi a mi Urunk Jézus Krisztus egészséges beszédeit és a kegyesség szerint való tudományt,</p> 
 <p><a name="an_6:4">6:4</a> Az felfuvalkodott, a ki semmit sem ért, hanem vitatkozásokban és szóharczokban szenved, a melyekbõl származik irígység, viszálykodás, káromlások, rosszakaratú gyanúsítások,</p> 
 <p><a name="an_6:5">6:5</a> Megbomlott elméjû és az igazságtól megfosztott embereknek hiábavaló torzsalkodásai a kik az istenfélelmet nyerekedésnek tekintik. Azoktól, a kik ilyenek, eltávozzál.</p> 
 <p><a name="an_6:6">6:6</a> De valóban nagy nyereség az Istenfélelem, megelégedéssel;</p> 
 <p><a name="an_6:7">6:7</a> Mert semmit sem hoztunk a világra, világos, hogy ki sem vihetünk semmit;</p> 
 <p><a name="an_6:8">6:8</a> De ha van élelmünk és ruházatunk, elégedjünk meg vele.</p> 
 <p><a name="an_6:9">6:9</a> A kik pedig meg akarnak gazdagodni, kísértetbe meg tõrbe és sok esztelen és káros kívánságba esnek, melyek az embereket veszedelembe és romlásba merítik.</p> 
 <p><a name="an_6:10">6:10</a> Mert minden rossznak gyökere a pénz szerelme: mely után sóvárogván némelyek eltévelyedtek a hittõl, és magokat általszegezték sok fájdalommal.</p> 
 <p><a name="an_6:11">6:11</a> De te, óh Istennek embere, ezeket kerüld; hanem kövessed az igazságot, az istenfélelmet, a hitet, a szeretetet, a békességes tûrést, a szelídséget.</p> 
 <p><a name="an_6:12">6:12</a> Harczold meg a hitnek szép harczát, nyerd el az örök életet, a melyre hívattattál, és szép vallástétellel vallást tettél sok bizonyság elõtt.</p> 
 <p><a name="an_6:13">6:13</a> Meghagyom néked Isten elõtt, a ki megelevenít mindeneket, és Krisztus Jézus elõtt, a ki bizonyságot tett Ponczius Pilátus alatt ama szép vallástétellel,</p> 
 <p><a name="an_6:14">6:14</a> Hogy tartsd meg a parancsolatot mocsoktalanul, feddhetetlenül a mi Urunk Jézus Krisztus megjelenéséig,</p> 
 <p><a name="an_6:15">6:15</a> A mit a maga idejében megmutat ama boldog és egyedül hatalmas, a királyoknak Királya és az uraknak Ura,</p> 
 <p><a name="an_6:16">6:16</a> Kié egyedül a halhatatlanság, a ki hozzáférhetetlen világosságban lakozik; a kit az emberek közül senki nem látott, sem nem láthat: a kinek tisztesség és örökké való hatalom. Ámen.</p> 
 <p><a name="an_6:17">6:17</a> Azoknak, a kik gazdagok e világon, mondd meg, hogy ne fuvalkodjanak fel, se ne reménykedjenek a bizonytalan gazdagságban, hanem az élõ Istenben, a ki bõségesen megad nékünk mindent a mi tápláltatásunkra;</p> 
 <p><a name="an_6:18">6:18</a> Hogy jót tegyenek, legyenek gazdagok a jó cselekedetekben, legyenek szíves adakozók, közlõk,</p> 
 <p><a name="an_6:19">6:19</a> Kincset gyûjtvén magoknak jó alapul a jövõre, hogy elnyerjék az örök életet.</p> 
 <p><a name="an_6:20">6:20</a> Óh Timótheus, õrizd meg a mi rád van bízva, elfordulván a szentségtelen üres beszédektõl és a hamis nevû ismeretnek ellenvetéseitõl;</p> 
 <p><a name="an_6:21">6:21</a> A melylyel némelyek kevélykedvén, a hit mellõl eltévelyedtek. Kegyelem veled! Ámen.</p> 
 <p></p><hr>
 <center>
 <a href="ti2.htm">Next: 2 Timothy</a></center>
 </body>