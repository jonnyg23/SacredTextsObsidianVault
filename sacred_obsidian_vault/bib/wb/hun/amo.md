<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="joe.htm">Previous</a> 
 <a href="oba.htm">Next</a> 
 </center>
 <hr>
  <h3 align="center">Hungarian Bible: Amos</h3> 
 <p><a name="an_1:1">1:1</a> Ámós beszédei, a ki a Tékoabeli pásztorok közt volt, [azokról,] a miket Izráel felõl látott Uzziásnak, Júda királyának idejében, és Jeroboámnak, a Jóás fiának, Izráel királyának idejében, két esztendõvel a földindulás elõtt.</p> 
 <p><a name="an_1:2">1:2</a> És mondá: A Sionról megharsan az Úr és Jeruzsálembõl megzendül, és elhervadnak a pásztorok legelõi, és megszárad a Kármel teteje.</p> 
 <p><a name="an_1:3">1:3</a> Így szól az Úr: Három bûne miatt Damaskusnak, sõt négy miatt, nem fordítom el, mert vas-cséplõkkel cséplették meg a Gileádot.</p> 
 <p><a name="an_1:4">1:4</a> Tüzet vetek azért Hazáel házára, és az emészti meg a Ben-Hadad palotáit.</p> 
 <p><a name="an_1:5">1:5</a> És összetöröm Damaskus zárját, és kivágom a lakót Avennek völgyébõl és a királyi pálcza tartóját Beth-Édenbõl, és Aramnak népe Kirbe fogva vitetik, [ezt] mondja az Úr.</p> 
 <p><a name="an_1:6">1:6</a> Így szól az Úr: Három bûne miatt Gázának, sõt négy miatt, nem fordítom el, mert az egész népet rabságra vitték, hogy az Edomitáknak adják el õket.</p> 
 <p><a name="an_1:7">1:7</a> Tüzet vetek azért Gáza kõfalára, és az emészti meg az õ palotáit.</p> 
 <p><a name="an_1:8">1:8</a> És kivágom a lakót Asdódból, és a királyi pálcza tartóját Askelonból, és Akronra is majd rávetem kezemet és a Filiszteusok maradéka elvész, azt mondja az én Uram, az Úr.</p> 
 <p><a name="an_1:9">1:9</a> Így szól az Úr: Három bûne miatt Tírusnak, sõt négy miatt, nem fordítom el, mert az egész rabnépet Edomnak adták át, és nem emlékeztek meg a testvéri frigyrõl.</p> 
 <p><a name="an_1:10">1:10</a> Tüzet vetek azért Tírus kõfalára, és az emészti meg az õ palotáit.</p> 
 <p><a name="an_1:11">1:11</a> Így szól az Úr: Három bûne miatt Edomnak, sõt négy miatt, nem fordítom el, mert fegyverrel ûzte saját atyjafiát, és elfojtá [szívében] az irgalmasságot, és haragja szüntelen tépett, és dühösködését mindvégig fentartotta.</p> 
 <p><a name="an_1:12">1:12</a> Tüzet vetek azért Témánra, és az emészti majd meg Boczra palotáit.</p> 
 <p><a name="an_1:13">1:13</a> Így szól az Úr: Három bûne miatt Ammon fiainak, sõt négy miatt, nem fordítom el; mert széthasogatták Gileád terhes asszonyait, hogy kiszélesíthessék az õ határokat.</p> 
 <p><a name="an_1:14">1:14</a> Tüzet vetek azért Rabba kõfalára, és az emészti meg az õ palotáit; [harczi] kiáltással a háború napján, [pusztító ]viharral a szélvésznek napján.</p> 
 <p><a name="an_1:15">1:15</a> És számkivetésbe megy az õ királyuk; õ maga és vele fejedelmei is, [ezt] mondja az Úr!</p> 
 <p><a name="an_2:1">2:1</a> Így szól az Úr: Három bûne miatt a Moábnak, sõt négy miatt, nem fordítom el; mert mészszé égette Edom királyának csontjait!</p> 
 <p><a name="an_2:2">2:2</a> Tüzet vetek azért Moábra, és az emészti meg Kerijjoth palotáit, és meghal Moáb a zajban, [hadi] lárma közt, a kürt zengése közben.</p> 
 <p><a name="an_2:3">2:3</a> Kivágom a birót közüle, és minden fejedelmit megölöm vele egyetemben, ezt mondja az Úr.</p> 
 <p><a name="an_2:4">2:4</a> Így szól az Úr: Három bûne miatt a Júdának, sõt négy miatt, nem fordítom el; mert megvetették az Úrnak törvényét és nem tartották meg rendeléseit. Eltévelyítették õket az õ hazugságaik, a melyeket az õ atyáik követtek.</p> 
 <p><a name="an_2:5">2:5</a> Tüzet vetek azért Júdára, és az emészti meg Jeruzsálem palotáit.</p> 
 <p><a name="an_2:6">2:6</a> Így szól az Úr: Három bûne miatt az Izráelnek, sõt négy miatt, nem fordítom el; mert pénzért adták el az igazat, a szegényt pedig egy öltõ saruért.</p> 
 <p><a name="an_2:7">2:7</a> A kik a föld porát áhítják a szegények fejére, és a nyomorultak útját elfordítják. Fiú és az atyja [egy] leányhoz járnak, hogy megfertõztessék az én szent nevemet.</p> 
 <p><a name="an_2:8">2:8</a> Zálogos ruhákon nyujtózkodnak minden oltár mellett, és az elítéltek borát iszszák az õ istenök házában.</p> 
 <p><a name="an_2:9">2:9</a> Pedig én irtottam ki elõlük az Emoreusokat, a kik magasak voltak, mint a czédrusok, erõsek, mint a cserfák. Mégis kiirtottam gyümölcsét felül és gyökerét alul.</p> 
 <p><a name="an_2:10">2:10</a> És én hoztalak fel Égyiptom földérõl, és negyven esztendeig én hordoztalak a pusztában titeket, hogy bírjátok az Emoreusok földét.</p> 
 <p><a name="an_2:11">2:11</a> És prófétákat támasztottam a ti fiaitok közül és nazirokat ifjaitok közül. Nem így van-é vajjon, Izráel fiai? ezt mondja az Úr.</p> 
 <p><a name="an_2:12">2:12</a> De a nazirokat borral itattátok, és a prófétákra ráparancsoltatok, mondván: Ne prófétáljatok!</p> 
 <p><a name="an_2:13">2:13</a> Ímé, én [is] lenyomlak titeket, ott a hol vagytok, mint a [cséplõ] szekér lenyomja a kévékkel teli [szérût.]</p> 
 <p><a name="an_2:14">2:14</a> Elvész azért a futás a gyorstól, és nem erõsíti meg az erõst az õ ereje, és a hõs sem menekedhetik.</p> 
 <p><a name="an_2:15">2:15</a> Nem állja meg [helyét] az íjj-hordozó sem, nem menekülhet el még a gyorslábú sem, és a lovon ülõ sem menekedhetik.</p> 
 <p><a name="an_2:16">2:16</a> És a bátor szívû is a hõsök között meztelenül fut el azon a napon, ezt mondja az Úr.</p> 
 <p><a name="an_3:1">3:1</a> Halljátok meg e beszédet, melyet az Úr szól ti felõletek, Izráel fiai; mindama nemzetség felõl, a melyet felhoztam Égyiptom földérõl, ezt mondván:</p> 
 <p><a name="an_3:2">3:2</a> Csak titeket választottalak magamnak e földnek minden nemzetségei közül; azért büntetlek meg titeket minden gonoszságtokért.</p> 
 <p><a name="an_3:3">3:3</a> Vajjon járnak-é ketten együtt, ha nem egyeztek meg egymással?</p> 
 <p><a name="an_3:4">3:4</a> Ordít-é az oroszlán az erdõben, ha nincs mit ragadoznia? Hallatja-é hangját barlangjából a kölyök-oroszlán, ha semmit nem fogott?!</p> 
 <p><a name="an_3:5">3:5</a> Tõrbe esik-é a madár a földön, ha nincs tõr [vetve] néki? Felpattan-é a tõr a földrõl, ha fogni nem fogott?</p> 
 <p><a name="an_3:6">3:6</a> Ha megharsan a kürt a városban, nem riad-é meg a nép? Vajjon lehet-é baj a városban, a mit nem az Úr szerezne?</p> 
 <p><a name="an_3:7">3:7</a> Mert semmit sem cselekszik az én Uram, az Úr, míg meg nem jelenti titkát az õ szolgáinak, a prófétáknak.</p> 
 <p><a name="an_3:8">3:8</a> Ordít az oroszlán: ki ne rettegne? Az én Uram, az Úr szólt: ki ne prófétálna?</p> 
 <p><a name="an_3:9">3:9</a> Adjatok hírt Asdód palotáiban és az Égyiptom földében való palotákban, és így szóljatok: Gyûljetek össze Samariának hegyein, és lássátok meg benne a sok háborgást, és az elnyomottakat az õ keblében.</p> 
 <p><a name="an_3:10">3:10</a> Mert nem tudnak igazán cselekedni, azt mondja az Úr, õk, a kik halomra gyûjtik az erõszakosságot és zsarolást az õ palotáikban.</p> 
 <p><a name="an_3:11">3:11</a> Annakokáért ezt mondja az Úr Isten: Ellenség [jön] és körülveszi [e] földet; ledönti hatalmadat és feldúlatnak a te palotáid.</p> 
 <p><a name="an_3:12">3:12</a> Ezt mondja az Úr: A mint a pásztor az oroszlán szájából csak a két lábszárt menti meg, vagy a fül hegyét; akképen menekülnek meg Izráel fiai, a kik Samariában pamlag szegletében ülnek és a nyugágynak selymén.</p> 
 <p><a name="an_3:13">3:13</a> Halljátok meg és adjátok tudtára a Jákób házának, azt mondja az Úr Isten, a Seregek Istene,</p> 
 <p><a name="an_3:14">3:14</a> Hogy a mely napon megbüntetem Izráelt az õ vétkeiért, Béth-El oltáraiért is büntetek, és letöretnek az oltár szarvai, és a földre omlanak.</p> 
 <p><a name="an_3:15">3:15</a> És ledöntöm a téli házat a nyári házzal együtt, és elpusztulnak az elefántcsont-házak is, megsemmisülnek a nagy házak, ezt mondja az Úr.</p> 
 <p><a name="an_4:1">4:1</a> Halljátok meg e beszédet Básánnak ünõi, a kik Samaria hegyén vagytok; a kik nyomorgatjátok a szegényeket, megrontjátok az ügyefogyottakat, a kik azt mondják az õ uroknak: Hozd elõ, hadd igyunk!</p> 
 <p><a name="an_4:2">4:2</a> Megesküdt az Úr Isten az õ szentségére, hogy ímé napok következnek reátok, a mikor szigonyokkal visznek el titeket, és a ti maradékotokat halászó horgokkal.</p> 
 <p><a name="an_4:3">4:3</a> És a réseken mentek ki, mindenikõtök egyenest; és a Hermónba vettettek, ezt mondja az Úr.</p> 
 <p><a name="an_4:4">4:4</a> Menjetek Béth-Elbe és vétkezzetek, szaporítsátok a vétkeket Gilgálban. Vigyétek fel reggelente áldozataitokat, és harmad-naponként tizedeiteket.</p> 
 <p><a name="an_4:5">4:5</a> Kovászosból gyújtsatok hálaáldozatot; ajánljatok önkéntes áldozatokat, híreszteljétek; mert így szeretitek, Izráel fiai, azt mondja az Úr Isten.</p> 
 <p><a name="an_4:6">4:6</a> De én is bocsátottam rátok fogak tisztaságát minden városaitokban és kenyérszükséget minden helységeitekben, és még sem tértetek vissza hozzám, ezt mondja az Úr.</p> 
 <p><a name="an_4:7">4:7</a> De én is megvontam tõletek az esõt, három hónappal az aratás elõtt, és esõt adtam egy városra, más városra pedig nem adtam esõt. Az egyik rész esõt kapott, az a rész pedig, a melyre nem esett esõ, megszáradott.</p> 
 <p><a name="an_4:8">4:8</a> És két-három város tántorgott egy-egy városba, vizet inni, de meg nem elégíttettek; és még sem tértetek vissza hozzám, ezt mondja az Úr.</p> 
 <p><a name="an_4:9">4:9</a> Megvertelek titeket szárazsággal és ragyával; kerteiteknek, szõlõiteknek, fügefáitoknak és olajfáitoknak nagy részét megette a sáska; és még sem tértetek vissza én hozzám, ezt mondja az Úr.</p> 
 <p><a name="an_4:10">4:10</a> Döghalált bocsátottam rátok, mint Égyiptomra; fegyverrel öltem ifjaitokat, fogságra [vitettem] lovaitokat; és táborotok bûzét egész orrotokig emeltem, és még sem tértetek vissza hozzám, ezt mondja az Úr.</p> 
 <p><a name="an_4:11">4:11</a> Felforgattam közületek [többeket,] a mint felforgatta Isten Sodomát és Gomorát, és olyanokká lettetek, mint a tûzbõl kikapott üszök; és még sem tértetek vissza hozzám, ezt mondja az Úr.</p> 
 <p><a name="an_4:12">4:12</a> Azért hát ekképen cselekeszem veled Izráel! Minthogy pedig ekképen cselekeszem veled, készülj Istened elé, oh Izráel!</p> 
 <p><a name="an_4:13">4:13</a> Mert ímé, a ki hegyeket alkotott és a szelet teremtette, és a ki megjelenti az embernek az õ gondolatját, a ki a hajnalt sötétséggé változtatja és a föld magaslatain lépdel: az Úr õ, a Seregeknek Istene az õ neve.</p> 
 <p><a name="an_5:1">5:1</a> Halljátok meg e beszédet, a melyet síródalként szólok ti rólatok, Izráelnek háza!</p> 
 <p><a name="an_5:2">5:2</a> Elesett, nem kel fel többé Izráelnek szûze; végig terült az õ földén, és nincs, a ki felemelné.</p> 
 <p><a name="an_5:3">5:3</a> Bizony így szól az Úr Isten: A mely város ezerrel indult ki, százzal marad csak meg; a mely pedig százzal indult ki, tízzel marad csak meg Izráel házául.</p> 
 <p><a name="an_5:4">5:4</a> Bizony így szól az Úr az Izráel házához: Engem keressetek, és éltek!</p> 
 <p><a name="an_5:5">5:5</a> És ne keressétek Béth-Elt; Gilgálba se menjetek; Beér-Sebába se menjetek át. Mert Gilgál fogságba megy. Béth-El pedig semmivé lesz.</p> 
 <p><a name="an_5:6">5:6</a> Keressétek az Urat, és éltek, különben reátör, mint a tûz, a József házára és megemészti Béth-Elt, és nem lesz, a ki megoltsa.</p> 
 <p><a name="an_5:7">5:7</a> A kik ürömmé változtatják az ítéletet és az igazságot földre tiporják.</p> 
 <p><a name="an_5:8">5:8</a> A ki a fiastyúkot és a kaszáscsillagot teremtette; a ki reggellé változtatja a homályt és a nappalt éjszakává sötétíti; a ki hívja a tenger vizeit és kiönti azokat a földnek színére: az Úr annak a neve.</p> 
 <p><a name="an_5:9">5:9</a> A ki pusztulással sujtja a hatalmasokat, és pusztulás száll az erõsségekre.</p> 
 <p><a name="an_5:10">5:10</a> Gyûlölik azt, a ki feddõzik a kapuban, és útálják azt, a ki feddhetetlenül beszél.</p> 
 <p><a name="an_5:11">5:11</a> Annakokáért, mivelhogy tiportátok a szegényt és gabona-ajándékot vesztek tõle: bár faragott kõbõl építtetek házakat, de nem lakoztok azokban, bár gyönyörûséges szõlõket plántáltok, de nem isztok azoknak borából.</p> 
 <p><a name="an_5:12">5:12</a> Mert tudom, hogy sok a ti bûnötök, és nagyok a ti vétkeitek! Igazak nyomorgatói, váltságdíj-szedõk [vagytok;] és elnyomják a szegényeket a kapuban!</p> 
 <p><a name="an_5:13">5:13</a> Azért hallgat az eszes ebben az idõben, mert gonosz idõ ez.</p> 
 <p><a name="an_5:14">5:14</a> Keressétek a jót és ne a gonoszt, hogy éljetek, és akkor veletek lesz az Úr, a Seregek Istene, a mint mondjátok.</p> 
 <p><a name="an_5:15">5:15</a> Gyûlöljétek a gonoszt és szeressétek a jót; állítsátok [vissza] a kapuban az igazságot; talán megkegyelmez az Úr, a Seregek Istene a József maradékinak.</p> 
 <p><a name="an_5:16">5:16</a> Azt mondja azért az Úr, a Seregek Istene, az én Uram: Minden térségen siralom lesz és minden utczán ezt mondják: jaj, jaj! s a szántóvetõt [is] gyászra hívják, s a sírni tudókat siralomra;</p> 
 <p><a name="an_5:17">5:17</a> És minden szõlõben siralom lesz, mert átmegyek te közötted, ezt mondja az Úr.</p> 
 <p><a name="an_5:18">5:18</a> Jaj azoknak, a kik kívánják az Úrnak napját! Mire való néktek az Úrnak napja? Sötétség az és nem világosság.</p> 
 <p><a name="an_5:19">5:19</a> Mintha valaki oroszlán elõl szaladna, és medve bukkanna rá; vagy pedig bemenne a házba és kezét a falhoz támasztaná, és kígyó marná meg.</p> 
 <p><a name="an_5:20">5:20</a> Nem sötétség lesz-é az Úrnak napja és nem világosság?! Sötétség lesz az, s még hajnalfénye sem lesz.</p> 
 <p><a name="an_5:21">5:21</a> Gyûlölöm, megvetem a ti ünnepeiteket, és nem gyönyörködöm a ti összejöveteleitekben.</p> 
 <p><a name="an_5:22">5:22</a> Még ha égõáldozatokkal áldoztok is nékem, sõt ételáldozataitokat sem kedvelem; kövér hálaáldozataitokra rá se tekintek.</p> 
 <p><a name="an_5:23">5:23</a> Távoztasd el tõlem énekeid zaját, hárfáid pengését sem hallgathatom.</p> 
 <p><a name="an_5:24">5:24</a> Hanem folyjon az ítélet, mint a víz, és az igazság, mint a bõvizû patak.</p> 
 <p><a name="an_5:25">5:25</a> Járultatok-é hozzám véres áldozatokkal s ételáldozatokkal a pusztában negyven éven át, oh Izráel háza?!</p> 
 <p><a name="an_5:26">5:26</a> Majd viszitek hát Szikkútot, a ti királyotokat és Kijjunt, a ti képeiteket, a ti isteneitek csillagát, a melyet ti csináltatok magatoknak.</p> 
 <p><a name="an_5:27">5:27</a> És Damaskuson túlra számûzlek titeket, azt mondja az Úr, a kinek neve Seregeknek Istene.</p> 
 <p><a name="an_6:1">6:1</a> Jaj azoknak, a kik gondtalanul élnek a Sionon, és a kik elbizakodnak Samaria hegyén; a kik a népek elejének elei, és a kikhez jõ az Izráelnek háza!</p> 
 <p><a name="an_6:2">6:2</a> Menjetek át Kalnéba, és nézzetek [szét;] onnan pedig menjetek a nagy Hamátba, és szálljatok le a Filiszteusok Gáthjába; vajjon jobbak-é azok, mint ezek az országok, és vajjon szélesebb-é azoknak határa a ti határotoknál?</p> 
 <p><a name="an_6:3">6:3</a> A kik a veszedelem napját messze gondoljátok, és az erõszaknak széket emeltek;</p> 
 <p><a name="an_6:4">6:4</a> A kik elefántcsont pamlagon hevernek, és az õ nyoszolyáikban elnyújtózkodnak, és a nyáj legjavából és a kihízlalt borjakból lakmároznak;</p> 
 <p><a name="an_6:5">6:5</a> A kik hárfa mellett dalolgatnak, és azt hiszik, hogy hangszereik a Dávidéi;</p> 
 <p><a name="an_6:6">6:6</a> A kik a bort serlegekkel iszszák, és szín-olajjal kenegetõznek, és nem búsulnak a József romlásán:</p> 
 <p><a name="an_6:7">6:7</a> Most azért [is] õk vitetnek el a számûzöttek élén, és vége szakad a nyújtózkodók dáridózásának.</p> 
 <p><a name="an_6:8">6:8</a> Megesküdt az Úr Isten az õ életére; ezt mondja az Úr, a Seregek Istene: Útálom a Jákób kevélységét és gyûlölöm az õ palotáit; azért prédára vetem a várost mindenestõl.</p> 
 <p><a name="an_6:9">6:9</a> És ha egy házban tíz ember maradna is meg, még az is meghal;</p> 
 <p><a name="an_6:10">6:10</a> És mikor felemeli õt az õ barátja és megégetõje, hogy kivigye a holttetemeket a házból, azt mondja annak, a ki a ház belsejében lesz: Van-é még valaki veled? az pedig azt mondja: Nincs, és ezt [is] mondja: Csitt! mert nem szabad említeni az Úrnak nevét!</p> 
 <p><a name="an_6:11">6:11</a> Mert ímé, parancsol az Úr és megveri a nagy házat repedezésekkel, és a kicsiny házat hasadozásokkal.</p> 
 <p><a name="an_6:12">6:12</a> Vajjon futhatnak-é a lovak a sziklán? felszánthatja-é azt valaki ökrökön? hogy az ítéletet bürökké tettétek, az igazság gyümölcsét pedig ürömmé?!</p> 
 <p><a name="an_6:13">6:13</a> A kik örültök a hiábavaló dolognak, [és] a kik ezt mondjátok: Nem a magunk erejével szereztünk-é magunknak a szarvakat?</p> 
 <p><a name="an_6:14">6:14</a> Ímé, bizony népet indítok ellened, oh Izráel háza, azt mondja az Úr, a Seregek Istene, és az sanyargat titeket a hámáti úttól az Arába patakjáig.</p> 
 <p><a name="an_7:1">7:1</a> Ily dolgot láttatott velem az Úr Isten; Ímé, teremte sáskát a sarjúfakadás kezdetén, és ímé sarjú vala a királyi kaszálás után!</p> 
 <p><a name="an_7:2">7:2</a> És lõn, hogy a mint felemésztette a földnek füvét, azt mondám: Uram, Isten! légy kegyelmes, kérlek! Hogyan állhasson meg Jákób, hiszen kicsiny?!</p> 
 <p><a name="an_7:3">7:3</a> Megengesztelõdék az Úr e dologban: Nem lesz meg! mondá az Úr.</p> 
 <p><a name="an_7:4">7:4</a> Ily dolgot láttatott velem az Úr Isten: Ímé, tüzet híva elõ ítéletre az Úr Isten, és megemészté [az] a nagy mélységet, és megemészté az országot.</p> 
 <p><a name="an_7:5">7:5</a> De mondám: Uram, Isten! hagyd abba, kérlek! Hogyan állhatna meg Jákób; hiszen kicsiny?!</p> 
 <p><a name="an_7:6">7:6</a> Megengesztelõdék az Úr e dologban: Ez sem lészen meg, mondá az Úr Isten!</p> 
 <p><a name="an_7:7">7:7</a> Ily dolgot láttatott velem: Ímé, ott állott az Úr egy függõleges kõfalon, és a kezében mérõ-zsinór vala.</p> 
 <p><a name="an_7:8">7:8</a> És monda az Úr nékem: Mit látsz Ámós? Én pedig mondám: Mérõzsinórt. És mondá az Úr: Ímé, mérõzsinórral mérek népemnek, az Izráelnek közepette, és nem bocsátok meg néki többé.</p> 
 <p><a name="an_7:9">7:9</a> Bizony elpusztulnak Izsáknak magaslatai, és romba dõlnek Izráel szent helyei; és fegyverrel támadok a Jeroboám háza ellen.</p> 
 <p><a name="an_7:10">7:10</a> És elkülde Amáziás, Béth-El papja Jeroboámhoz, Izráel királyához, ezt üzenvén: Pártot ütött ellened Ámós az Izráel házában; nem tûrheti az ország az õ mindenféle beszédét.</p> 
 <p><a name="an_7:11">7:11</a> Mert így beszél Ámós: Fegyver által hal meg Jeroboám, az Izráel pedig fogságba vitetik az õ földérõl!</p> 
 <p><a name="an_7:12">7:12</a> Ámósnak pedig így szólt Amáziás: Menj el, próféta! Fuss el a Júda földére; ott egyed kenyered és ottan prófétálj!</p> 
 <p><a name="an_7:13">7:13</a> Béth-Elben pedig ne prófétálj többé; mert a király szenthelye és az ország székháza ez!</p> 
 <p><a name="an_7:14">7:14</a> És felele Ámós, és mondá Amáziásnak: Nem vagyok próféta, sem prófétának fia; barom-pásztor vagyok és vad fügét szedek;</p> 
 <p><a name="an_7:15">7:15</a> De elhívott engem az Úr a nyáj mellõl, és mondá nékem az Úr: Menj el és prófétálj az én népemnek, az Izráelnek!</p> 
 <p><a name="an_7:16">7:16</a> Most azért halld meg az Úrnak beszédét! Te azt mondod: Ne prófétálj az Izráel ellen, és ne szólj az Izsák háza ellen!</p> 
 <p><a name="an_7:17">7:17</a> Azért így szól az Úr: Feleséged paráznává lesz a városban; fiaid és leányaid fegyver által hullnak el; földedet felosztják kötéllel, és te magad tisztátalan földön halsz meg; az Izráel pedig fogságba vitetik az õ földérõl.</p> 
 <p><a name="an_8:1">8:1</a> Ily dolgot láttatott velem az Úr Isten: Ímé, egy kosár érett gyümölcs.</p> 
 <p><a name="an_8:2">8:2</a> És mondá: Mit látsz Ámós? És mondám: Egy kosár érett gyümölcsöt. És mondá az Úr nékem: Eljött vége az én népemnek, az Izráelnek; nem bocsátok meg néki többé!</p> 
 <p><a name="an_8:3">8:3</a> Azon a napon jajjá változnak a templomi énekek, így szól az Úr Isten, és temérdek lesz a hulla; szó nélkül hányák mindenüvé.</p> 
 <p><a name="an_8:4">8:4</a> Halljátok meg ezt ti, kik a szegényre törtök, és e föld szegényeinek kipusztítására.</p> 
 <p><a name="an_8:5">8:5</a> Mondván: Mikor múlik el az újhold, hogy gabonát árulhassunk? és a szombat, hogy megnyithassuk a gabonás [házat?] hogy megkisebbítsük a vékát, és megnagyobbítsuk az árát, és hamis mértékkel csalhassunk?!</p> 
 <p><a name="an_8:6">8:6</a> Hogy megvegyük a szegényeket pénzen, és a szûkölködõt egy öltõ saruért, és eladhassuk a gabona hulladékát?!</p> 
 <p><a name="an_8:7">8:7</a> Megesküdt az Úr a Jákób büszkeségére: Soha el nem felejtem semmi cselekedetöket!</p> 
 <p><a name="an_8:8">8:8</a> Ne rendüljön-é meg e miatt a föld? És ne búsuljon-é annak minden lakosa?! Bizony felindul egészen, mint a folyam, és dagad és apad, mint Égyiptom folyója.</p> 
 <p><a name="an_8:9">8:9</a> És lészen azon a napon, azt mondja az Úr Isten: Lenyugtatom a napot délben, és besötétítem a földet fényes nappal.</p> 
 <p><a name="an_8:10">8:10</a> Ünnepeiteket búra változtatom; és minden dalotokat szomorú énekké! Gyászruhát borítok minden derékra, és kopaszságot minden fejre, és olyanná teszem, mint a ki egyetlen fiát siratja; a vége pedig, mint a keserûség napja!</p> 
 <p><a name="an_8:11">8:11</a> Ímé, napok jõnek, azt mondja az Úr Isten, és éhséget bocsátok e földre; nem kenyér után való éhséget, sem víz után való szomjúságot, hanem az Úr beszédének hallgatása után.</p> 
 <p><a name="an_8:12">8:12</a> És vándorolni fognak tengertõl tengerig és északtól fogva napkeletig. Futkosnak, hogy keressék az Úrnak beszédét, de nem találják meg.</p> 
 <p><a name="an_8:13">8:13</a> Azon a napon elepednek a deli szûzek, meg az ifjak is, a szomjúság miatt!</p> 
 <p><a name="an_8:14">8:14</a> A kik Samaria bûnére esküsznek, és ezt mondják: Él a te istened, oh Dán: és él a te útad, oh Beérseba! Bizony elhullanak és nem kelnek fel többé!</p> 
 <p><a name="an_9:1">9:1</a> Látám az Urat állani az oltáron, és mondá: Üsd meg az oszlop fejét, hadd rendüljenek meg a küszöbök, és döntsd azokat mindnyájok fejére. A megmaradókat pedig fegyverrel ölöm meg. Nem fog elfutni közülök a futó, és nem menekül meg közülök a menekülõ.</p> 
 <p><a name="an_9:2">9:2</a> Ha a Seolba ássák is be magokat, kezem onnan is kiragadja õket; és ha az égbe hágnának is fel, onnan is levonszom õket!</p> 
 <p><a name="an_9:3">9:3</a> És ha a Kármel tetején rejtõznének is el, onnan is elõkeresem és elhozom õket; és ha szemeim elõl a tenger fenekére bújnának is, ott is parancsolok a kígyónak és megmarja õket.</p> 
 <p><a name="an_9:4">9:4</a> És ha fogságba mennek is ellenségeik elõtt, ott is parancsolok a fegyvernek és megöli õket; és reájok fordítom szemeimet, vesztökre és nem javokra.</p> 
 <p><a name="an_9:5">9:5</a> Mert az Úr, a Seregek Ura az, a ki megérinti a földet és elolvad [az,] és jajgat annak minden lakója, és feldagad egészen, mint a folyam, meg elapad, mint Égyiptom folyója.</p> 
 <p><a name="an_9:6">9:6</a> A ki fenn az égben építé az õ boltozatát, és annak íveit a földre alapítá; a ki elõhívja a tenger vizeit s kiönti azokat a földnek színére: az Úr az õ neve.</p> 
 <p><a name="an_9:7">9:7</a> Nem olyanok vagytok-é ti elõttem, oh Izráel fiai, mint a Kusiták fiai?! ezt mondja az Úr. Nem én hoztam-é ki Izráelt Égyiptom földérõl, és a Filiszteusokat Kaftorból, és a Siriabelieket Kirbõl?!</p> 
 <p><a name="an_9:8">9:8</a> Ímé, az Úr Isten szemmel tartja a bûnös országot, és eltörlöm azt a földnek színérõl. Mindazáltal még sem pusztítom el egészen a Jákóbnak házát, ezt mondja az Úr!</p> 
 <p><a name="an_9:9">9:9</a> Mert ímé, én parancsolok és szétrázom Izráel házát minden népek között, a mint a rostával rázogatnak; de nem esik a földre egy szemecske sem.</p> 
 <p><a name="an_9:10">9:10</a> Fegyver által halnak meg az én népemnek minden bûnösei, a kik azt mondják: Nem ér el minket és nem jõ reánk a veszedelem.</p> 
 <p><a name="an_9:11">9:11</a> Azon a napon felemelem a Dávid leomlott sátorát, és kijavítom repedezéseit, és felemelem omladékait, és megépítem azt, mint volt hajdanán.</p> 
 <p><a name="an_9:12">9:12</a> Hogy örökségképen bírják az Edom maradékát és mindama népeket, a kik az én nevemrõl neveztetnek, ezt mondja az Úr, a ki megcselekszi ezt!</p> 
 <p><a name="an_9:13">9:13</a> Ímé, napok jõnek, ezt mondja az Úr, és ott éri a szántó az aratót, a szõlõtaposó a magvetõt. És a hegyek musttal csepegnek, a halmok pedig mind megáradnak.</p> 
 <p><a name="an_9:14">9:14</a> És hazahozom a fogságból az én népemet, az Izráelt, és fölépítik az elpusztult városokat, és lakoznak bennök. Szõlõket plántálnak és iszszák azok borát, és kerteket csinálnak és eszik azoknak gyümölcsét.</p> 
 <p><a name="an_9:15">9:15</a> És elplántálom õket az õ földjökbe; és nem szaggattatnak ki többé az õ földjökbõl, a melyet adtam nékik, azt mondja az Úr, a te Istened!</p> 
 <p></p><hr>
 <center>
 <a href="oba.htm">Next: Obadiah</a></center>
 </body>