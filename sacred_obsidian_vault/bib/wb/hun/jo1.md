<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="pe2.htm">Previous</a> 
 <a href="jo2.htm">Next</a> 
 </center>
 <hr>
  <h3 align="center">Hungarian Bible: 1 John</h3> 
 <p><a name="an_1:1">1:1</a> A mi kezdettõl fogva vala, a mit hallottunk, a mit szemeinkkel láttunk , a mit szemléltünk, és kezeinkkel illettünk, az életnek Ígéjérõl.</p> 
 <p><a name="an_1:2">1:2</a> (És az élet megjelent és láttuk és tanubizonyságot teszünk róla és hirdetjük néktek az örök életet, a mely az Atyánál vala és megjelent nékünk;)</p> 
 <p><a name="an_1:3">1:3</a> A mit hallottunk és láttunk, hirdetjük néktek, hogy néktek is közösségtek legyen velünk, és pedig a mi közösségünk az Atyával és az õ Fiával, a Jézus Krisztussal.</p> 
 <p><a name="an_1:4">1:4</a> És ezeket azért írjuk néktek, hogy örömetek teljes legyen.</p> 
 <p><a name="an_1:5">1:5</a> És ez az az üzenet, a melyet tõle hallottunk és hirdetünk néktek, hogy az Isten világosság és nincsen õ benne semmi sötétség.</p> 
 <p><a name="an_1:6">1:6</a> Ha azt mondjuk, hogy közösségünk van vele, és sötétségben járunk; hazudunk és nem az igazságot cselekeszszük.</p> 
 <p><a name="an_1:7">1:7</a> Ha pedig a világosságban járunk, a mint õ maga a világosságban van: közösségünk van egymással, és Jézus Krisztusnak, az õ Fiának vére megtisztít minket minden bûntõl.</p> 
 <p><a name="an_1:8">1:8</a> Ha azt mondjuk, hogy nincsen bûn mi bennünk, magunkat csaljuk meg és igazság nincsen mi bennünk.</p> 
 <p><a name="an_1:9">1:9</a> Ha megvalljuk bûneinket, hû és igaz, hogy megbocsássa bûneinket és megtisztítson minket minden hamisságtól.</p> 
 <p><a name="an_1:10">1:10</a> Ha azt mondjuk, hogy nem vétkeztünk, hazuggá teszszük õt, és az õ ígéje nincsen mi bennünk.</p> 
 <p><a name="an_2:1">2:1</a> Én fiacskáim, ezeket azért írom néktek, hogy ne vétkezzetek. És ha valaki vétkezik, van Szószólónk az Atyánál, az igaz Jézus Krisztus.</p> 
 <p><a name="an_2:2">2:2</a> És õ engesztelõ áldozat a mi vétkeinkért; de nemcsak a mienkért, hanem az egész világért is.</p> 
 <p><a name="an_2:3">2:3</a> És arról tudjuk meg, hogy megismertük õt, ha az õ parancsolatait megtartjuk.</p> 
 <p><a name="an_2:4">2:4</a> A ki ezt mondja: Ismerem õt, és az õ parancsolatait nem tartja meg, hazug az, és nincs meg abban az igazság.</p> 
 <p><a name="an_2:5">2:5</a> A ki pedig megtartja az õ beszédét, abban valósággal teljessé lett az Isten szeretete. Errõl tudjuk meg, hogy õ benne vagyunk;</p> 
 <p><a name="an_2:6">2:6</a> A ki azt mondja, hogy õ benne marad, annak úgy kell járnia, a mint õ járt.</p> 
 <p><a name="an_2:7">2:7</a> Atyámfiai, nem új parancsolatot írok néktek, hanem régi parancsolatot, a mely elõttetek volt kezdettõl fogva; a régi parancsolat az íge, a melyet hallottatok kezdettõl fogva.</p> 
 <p><a name="an_2:8">2:8</a> Viszont új parancsolatot írok néktek, a mi igaz õ benne és ti bennetek; mert a sötétség szûnni kezd, és az igaz világosság már fénylik.</p> 
 <p><a name="an_2:9">2:9</a> A ki azt mondja, hogy a világosságban van, és gyûlöli az õ atyjafiát az még mindig a sötétségben van.</p> 
 <p><a name="an_2:10">2:10</a> A ki szereti az õ atyjafiát a világosságban marad, és nincs benne botránkozásra való.</p> 
 <p><a name="an_2:11">2:11</a> A ki pedig gyûlöli az õ atyjafiát, a sötétségben van, és a sötétségben jár, és nem tudja hová megy, mert a sötétség megvakította az õ szemeit.</p> 
 <p><a name="an_2:12">2:12</a> Írok néktek, gyermekek, mert a ti bûneitek megbocsáttattak az õ nevéért.</p> 
 <p><a name="an_2:13">2:13</a> Írok néktek atyák, mert megismertétek azt, a ki kezdettõl fogva van. Írok néktek ifjak, mert meggyõztétek a gonoszt. Írok néktek fiacskák, mert megismertétek az Atyát.</p> 
 <p><a name="an_2:14">2:14</a> Írtam néktek atyák, mert megismertétek azt, a ki kezdettõl fogva van. Írtam néktek ifjak, mert erõsek vagytok, és az Isten ígéje megmarad bennetek, és meggyõztétek a gonoszt.</p> 
 <p><a name="an_2:15">2:15</a> Ne szeressétek a világot, se azokat, a mik a világban vannak. Ha valaki a világot szereti, nincs meg abban az Atya szeretete.</p> 
 <p><a name="an_2:16">2:16</a> Mert mindaz, a mi a világban van, a test kívánsága, és a szemek kívánsága, és az élet kérkedése nem az Atyától van, hanem a világból.</p> 
 <p><a name="an_2:17">2:17</a> És a világ elmúlik, és annak kívánsága is; de a ki az Isten akaratát cselekszi, megmarad örökké.</p> 
 <p><a name="an_2:18">2:18</a> Fiacskáim, itt az utolsó óra; és a mint hallottátok, hogy az antikrisztus eljõ, így most sok antikrisztus támadt; a honnan tudjuk, hogy itt az utolsó óra.</p> 
 <p><a name="an_2:19">2:19</a> Közülünk váltak ki, de nem voltak közülünk valók; mert ha közülünk valók lettek volna, velünk maradtak volna; de hogy nyilvánvalóvá legyen felõlük, hogy nem mindnyájan közülünk valók.</p> 
 <p><a name="an_2:20">2:20</a> És néktek kenetetek van a Szenttõl, és mindent tudtok.</p> 
 <p><a name="an_2:21">2:21</a> Nem azért írtam néktek, mivel nem ismeritek az igazságot, hanem mivel ismeritek azt, és mivel semmi sincsen az igazságból, a mi hazugság.</p> 
 <p><a name="an_2:22">2:22</a> Ki a hazug, ha nem az, a ki tagadja hogy a Jézus a Krisztus? Ez az antikrisztus, a ki tagadja az Atyát és a Fiút.</p> 
 <p><a name="an_2:23">2:23</a> Senkiben nincs meg az Atya, a ki tagadja a Fiút. A ki vallást tesz a Fiúról, abban az Atya is megvan.</p> 
 <p><a name="an_2:24">2:24</a> A mit azért ti kezdettõl hallottatok, az maradjon meg bennetek. Ha bennetek marad az, a mit kezdettõl fogva hallottatok, ti is az Atyában és a Fiúban maradtok.</p> 
 <p><a name="an_2:25">2:25</a> És az az ígéret, a melyet õ ígért nékünk: az örök élet.</p> 
 <p><a name="an_2:26">2:26</a> Ezeket írtam néktek azok felõl, a kik elhitetnek titeket.</p> 
 <p><a name="an_2:27">2:27</a> És az a kenet, a melyet ti kaptatok tõle, bennetek marad, és [így] nincs szükségetek arra, hogy valaki tanítson titeket; hanem a mint az a kenet megtanít titeket mindenre, úgy igaz [is] az és nem hazugság, és a miként megtanított titeket, úgy maradjatok õ benne.</p> 
 <p><a name="an_2:28">2:28</a> És most, fiacskáim, maradjatok õ benne; hogy mikor megjelenik, bizodalmunk legyen, és meg ne szégyenüljünk elõtte az õ eljövetelekor.</p> 
 <p><a name="an_2:29">2:29</a> Ha tudjátok, hogy õ igaz, tudjátok, hogy a ki az igazságot cselekszi, az mind tõle született.</p> 
 <p><a name="an_3:1">3:1</a> Lássátok milyen nagy szeretetet adott nékünk az Atya, hogy Isten fiainak neveztetünk! A világ azért nem ismer minket, mert nem ismerte meg Õt.</p> 
 <p><a name="an_3:2">3:2</a> Szeretteim, most Isten gyermekei vagyunk, és még nem lett nyilvánvalóvá, hogy mivé leszünk. De tudjuk, hogy ha nyilvánvalóvá lesz, hasonlókká leszünk Õ hozzá; mert meg fogjuk õt látni, a mint van.</p> 
 <p><a name="an_3:3">3:3</a> És a kiben megvan ez a reménység Õ iránta, az mind megtisztítja õ magát, a miképen Õ is tiszta.</p> 
 <p><a name="an_3:4">3:4</a> Valaki a bûnt cselekszi, az a törvénytelenséget is cselekszi; a bûn pedig a törvénytelenség.</p> 
 <p><a name="an_3:5">3:5</a> És tudjátok, hogy õ azért jelent meg, hogy a mi bûneinket elvegye; és õ benne nincsen bûn.</p> 
 <p><a name="an_3:6">3:6</a> A ki õ benne marad, egy sem esik bûnbe; a ki bûnbe esik, egy sem látta õt, sem meg nem ismerte õt.</p> 
 <p><a name="an_3:7">3:7</a> Fiacskáim! senki el ne hitessen benneteket: a ki az igazságot cselekszi, igaz az, a miként Õ is igaz:</p> 
 <p><a name="an_3:8">3:8</a> A ki a bûnt cselekszi az ördögbõl van; mert az ördög kezdettõl fogva bûnben leledzik. Azért jelent meg az Istennek Fia, hogy az ördög munkáit lerontsa.</p> 
 <p><a name="an_3:9">3:9</a> Senki sem cselekszik bûnt, a ki az Istentõl született, mert benne marad annak magva; és nem cselekedhetik bûnt, mivelhogy Istentõl született.</p> 
 <p><a name="an_3:10">3:10</a> Errõl ismerhetõk meg az Isten gyermekei és az ördög gyermekei: a ki igazságot nem cselekszik, az egy sem az Istentõl való, és az [sem], a ki nem szereti az õ atyjafiát.</p> 
 <p><a name="an_3:11">3:11</a> Mert ez az üzenet, a melyet kezdettõl fogva hallottatok, hogy szeressük egymást;</p> 
 <p><a name="an_3:12">3:12</a> Nem úgy, mint Kain, [aki] a gonosztól vala, és meggyilkolá az õ testvérét. És miért gyilkolta meg azt? Mivel az õ cselekedetei gonoszok valának, a testvéreié pedig igazak.</p> 
 <p><a name="an_3:13">3:13</a> Ne csodálkozzatok atyámfiai, ha gyûlöl titeket a világ!</p> 
 <p><a name="an_3:14">3:14</a> Mi tudjuk, hogy általmentünk a halálból az életbe, mert szeretjük a mi atyánkfiait. A ki nem szereti az õ atyjafiát, a halálban marad.</p> 
 <p><a name="an_3:15">3:15</a> A ki gyûlöli az õ atyjafiát, mind embergyilkos az: és tudjátok, hogy egy embergyilkosnak sincs örök élete, a mi megmaradhatna õ benne.</p> 
 <p><a name="an_3:16">3:16</a> Arról ismertük meg a szeretetet, hogy Õ az õ életét adta érettünk: mi is kötelesek vagyunk odaadni életünket a mi atyánkfiaiért.</p> 
 <p><a name="an_3:17">3:17</a> A kinek pedig van mibõl élnie e világon, és elnézi, hogy az õ atyjafia szükségben van, és elzárja attól az õ szívét, miképen marad meg abban az Isten szeretete?</p> 
 <p><a name="an_3:18">3:18</a> Fiacskáim, ne szóval szeressünk, se nyelvvel; hanem cselekedettel és valósággal.</p> 
 <p><a name="an_3:19">3:19</a> És errõl ismerjük meg, hogy mi az igazságból vagyunk, és így tesszük bátorságosakká õ elõtte a mi szíveinket.</p> 
 <p><a name="an_3:20">3:20</a> Hogy ha vádol minket a szív, mivelhogy nagyobb az Isten a mi szívünknél, és mindent tud.</p> 
 <p><a name="an_3:21">3:21</a> Szeretteim, ha szívünk nem vádol minket, bizodalmunk van az Istenhez;</p> 
 <p><a name="an_3:22">3:22</a> És akármit kérjünk, megnyerjük tõle, mert megtartjuk az õ parancsolatait, és azokat cselekeszszük, a mik kedvesek elõtte.</p> 
 <p><a name="an_3:23">3:23</a> Ez pedig az õ parancsolata, hogy higyjünk az õ Fiának, a Jézus Krisztusnak nevében, és szeressük egymást, a mint megparancsolta nékünk.</p> 
 <p><a name="an_3:24">3:24</a> És a ki az õ parancsolatait megtartja, az Õ benne marad és Õ is abban; és abból ismerjük meg, hogy bennünk marad, abból a Lélekbõl, a melyet nékünk adott.</p> 
 <p><a name="an_4:1">4:1</a> Szeretteim, ne higyjetek minden léleknek, hanem próbáljátok meg a lelkeket, ha Istentõl vannak-é; mert sok hamis próféta jött ki a világba.</p> 
 <p><a name="an_4:2">4:2</a> Errõl ismerjétek meg az Isten Lelkét: valamely lélek Jézust testben megjelent Krisztusnak vallja, az Istentõl van;</p> 
 <p><a name="an_4:3">4:3</a> És valamely lélek nem vallja Jézust testben megjelent Krisztusnak, nincsen az Istentõl: és az az antikrisztus [lelke,] a melyrõl hallottátok, hogy eljõ; és most e világban van már.</p> 
 <p><a name="an_4:4">4:4</a> Ti az Istentõl vagytok fiacskáim, és legyõztétek azokat; mert nagyobb az, a ki bennetek van, mint az, a ki e világban van.</p> 
 <p><a name="an_4:5">4:5</a> Azok a világból valók; azért a világ szerint beszélnek, és a világ hallgat rájok.</p> 
 <p><a name="an_4:6">4:6</a> Mi az Istentõl vagyunk: a ki ismeri az Istent, hallgat reánk, a ki nincsen az Istentõl, nem hallgat reánk. Errõl ismerjük meg az igazságnak lelkét és a tévelygésnek lelkét.</p> 
 <p><a name="an_4:7">4:7</a> Szeretteim, szeressük egymást: mert a szeretet az Istentõl van; és mindaz, a ki szeret, az Istentõl született, és ismeri az Istent.</p> 
 <p><a name="an_4:8">4:8</a> A ki nem szeret, nem ismerte meg az Istent; mert az Isten szeretet.</p> 
 <p><a name="an_4:9">4:9</a> Az által lett nyilvánvalóvá az Isten szeretete bennünk, hogy az õ egyszülött Fiát elküldte az Isten e világra, hogy éljünk általa.</p> 
 <p><a name="an_4:10">4:10</a> Nem abban van a szeretet, hogy mi szerettük az Istent, hanem hogy õ szeretett minket, és elküldte az õ Fiát engesztelõ áldozatul a mi bûneinkért.</p> 
 <p><a name="an_4:11">4:11</a> Szeretteim, ha így szeretett minket az Isten, nekünk is szeretnünk kell egymást.</p> 
 <p><a name="an_4:12">4:12</a> Az Istent soha senki nem látta: Ha szeretjük egymást, az Isten bennünk marad, és az õ szeretete teljessé lett bennünk:</p> 
 <p><a name="an_4:13">4:13</a> Errõl ismerjük meg, hogy benne maradunk és õ mibennünk; mert a maga Lelkébõl adott minékünk.</p> 
 <p><a name="an_4:14">4:14</a> És mi láttuk és bizonyságot teszünk, hogy az Atya elküldte a Fiút a világ üdvözítõjéül.</p> 
 <p><a name="an_4:15">4:15</a> A ki vallja, hogy Jézus az Istennek Fia, az Isten megmarad abban, és õ [is] az Istenben.</p> 
 <p><a name="an_4:16">4:16</a> És mi megismertük és elhittük az Istennek irántunk való szeretetét. Az Isten szeretet; és a ki a szeretetben marad, az Istenben marad, és az Isten [is] õ benne.</p> 
 <p><a name="an_4:17">4:17</a> Azzal lesz teljessé a szeretet közöttünk, hogy bizodalmunk van az ítélet napjához, mert a mint õ van, úgy vagyunk mi is e világban.</p> 
 <p><a name="an_4:18">4:18</a> A szeretetben nincsen félelem; sõt a teljes szeretet kiûzi a félelmet, mert a félelem gyötrelemmel jár: a ki pedig fél, nem lett teljessé a szeretetben.</p> 
 <p><a name="an_4:19">4:19</a> Mi szeressük õt; mert õ elõbb szeretett minket!</p> 
 <p><a name="an_4:20">4:20</a> Ha azt mondja valaki, hogy: Szeretem az Istent, és gyûlöli a maga atyjafiát, hazug az: mert a ki nem szereti a maga atyjafiát, a kit lát, hogyan szeretheti az Istent, a kit nem lát?</p> 
 <p><a name="an_4:21">4:21</a> Az a parancsolatunk is van õ tõle, hogy a ki szereti az Istent, szeresse a maga atyjafiát is.</p> 
 <p><a name="an_5:1">5:1</a> Mindaz, a ki hiszi, hogy Jézus a Krisztus, Istentõl született; és mindaz, a ki szereti a szülõt, azt is szereti, a ki attól született.</p> 
 <p><a name="an_5:2">5:2</a> Abból ismerjük meg, hogy szeretjük az Isten gyermekeit, hogyha az Istent szeretjük, és az õ parancsolatait megtartjuk.</p> 
 <p><a name="an_5:3">5:3</a> Mert az az Isten szeretete, hogy megtartjuk az õ parancsolatait; az õ parancsolatai pedig nem nehezek.</p> 
 <p><a name="an_5:4">5:4</a> Mert mindaz, a mi az Istentõl született, legyõzi a világot; és az a gyõzedelem, a mely legyõzte a világot, a mi hitünk.</p> 
 <p><a name="an_5:5">5:5</a> Ki az, a ki legyõzi a világot, ha nem az, a ki hiszi, hogy Jézus az Isten Fia?!</p> 
 <p><a name="an_5:6">5:6</a> Ez az, a ki víz és vér által jõ vala, Jézus a Krisztus; nemcsak a vízzel, hanem a vízzel és a vérrel. És a Lélek az, a mely bizonyságot tesz, mert a Lélek az igazság.</p> 
 <p><a name="an_5:7">5:7</a> Mert hárman vannak, a kik bizonyságot tesznek a mennyben, az Atya, az Íge és a Szent Lélek: és ez a három egy.</p> 
 <p><a name="an_5:8">5:8</a> És hárman vannak, a kik bizonyságot tesznek a földön, a Lélek, a víz és a vér; és ez a három [is] egy.</p> 
 <p><a name="an_5:9">5:9</a> Ha elfogadjuk az emberek bizonyságtételét, az Isten bizonyságtétele nagyobb: mert az Isten bizonyságtétele az, a melylyel bizonyságot tett az õ Fiáról.</p> 
 <p><a name="an_5:10">5:10</a> A ki hisz az Isten Fiában, bizonyságtétele van önmagában. A ki nem hisz az Istennek, hazuggá tette õt; mert nem hitt abban a bizonyságtételben, a melylyel bizonyságot tett Isten az õ Fiáról.</p> 
 <p><a name="an_5:11">5:11</a> És ez az a bizonyságtétel, hogy örök életet adott nékünk az Isten és ez az élet az õ Fiában van.</p> 
 <p><a name="an_5:12">5:12</a> A kié a Fiú, azé az élet: a kiben nincs meg az Isten Fia, az élet sincs meg abban.</p> 
 <p><a name="an_5:13">5:13</a> Ezeket írtam néktek, a kik hisztek az Isten Fiának nevében, hogy tudjátok meg, hogy örök életetek van, és hogy higyjetek az Isten Fiának nevében.</p> 
 <p><a name="an_5:14">5:14</a> És ez az a bizodalom, a melylyel õ hozzá vagyunk, hogy ha kérünk valamit az õ akarata szerint, meghallgat minket:</p> 
 <p><a name="an_5:15">5:15</a> És ha tudjuk, hogy meghallgat bennünket, akármit kérünk, tudjuk, hogy megvannak a kéréseink, a melyeket kértünk õ tõle.</p> 
 <p><a name="an_5:16">5:16</a> Ha valaki látja, hogy az õ atyjafia vétkezik, [de] nem halálos bûnt, könyörögjön, és [az] [Isten] életet ad annak, a ki nem halálos bûnnel vétkezik. Van halálos bûn; nem az ilyenért mondom, hogy könyörögjön.</p> 
 <p><a name="an_5:17">5:17</a> Minden igazságtalanság bûn; de van nem halálos bûn [is].</p> 
 <p><a name="an_5:18">5:18</a> Tudjuk, hogy valaki Istentõl született, nem vétkezik: hanem a ki Istentõl született, megõrzi magát, és a gonosz nem illeti õt.</p> 
 <p><a name="an_5:19">5:19</a> Tudjuk, hogy Istentõl vagyunk, és az egész világ a gonoszságban vesztegel.</p> 
 <p><a name="an_5:20">5:20</a> De tudjuk [azt is,] hogy az Isten Fia eljött, és értelmet adott nékünk arra, hogy megismerjük az igazat, és [hogy] mi az igazban, az õ Fiában, a Jézus Krisztusban vagyunk. Ez az igaz Isten és az örök élet.</p> 
 <p><a name="an_5:21">5:21</a> Fiacskáim, oltalmazzátok meg magatokat a bálványoktól. Ámen!</p> 
 <p></p><hr>
 <center>
 <a href="jo2.htm">Next: 2 John</a></center>
 </body>