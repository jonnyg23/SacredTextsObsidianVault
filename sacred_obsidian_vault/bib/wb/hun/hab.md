<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="nah.htm">Previous</a> 
 <a href="zep.htm">Next</a> 
 </center>
 <hr>
  <h3 align="center">Hungarian Bible: Habakkuk</h3> 
 <p><a name="an_1:1">1:1</a> A teher, a melyet Habakuk próféta látott.</p> 
 <p><a name="an_1:2">1:2</a> Meddig kiáltok még oh Uram, és nem hallgatsz meg! Kiáltozom hozzád az erõszak miatt, és nem szabadítasz meg!</p> 
 <p><a name="an_1:3">1:3</a> Miért láttatsz velem hamisságot, és szemléltetsz nyomorgatást? Pusztítás és erõszak van elõttem, per keletkezik és versengés támad!</p> 
 <p><a name="an_1:4">1:4</a> Azért inog a törvény, és nem érvényesül az igaz ítélet; mert gonosz hálózza be az igazat, azért származik hamis ítélet!</p> 
 <p><a name="an_1:5">1:5</a> Nézzetek szét a népek között, vizsgálódjatok és csodálkozással csodálkozzatok, mert oly dolgot cselekszem a ti napjaitokban, mit el sem hinnétek, ha beszélnék!</p> 
 <p><a name="an_1:6">1:6</a> Mert ímé, feltámasztom a Káldeusokat, a kegyetlen és vakmerõ nemzetet, a mely eljárja a földet széltében, hogy hajlékokat foglaljon el, a melyek nem az övéi.</p> 
 <p><a name="an_1:7">1:7</a> Rettenetes és iszonyatos ez, maga szerzi törvényét és hatalmát.</p> 
 <p><a name="an_1:8">1:8</a> És lovai serényebbek a párduczoknál, és gyorsabbak az estveli farkasoknál, és elõtörtetnek az õ lovasai; és az õ lovasai messzirõl jõnek, repülnek, mint a zsákmányra sietõ keselyû.</p> 
 <p><a name="an_1:9">1:9</a> Mindnyája ragadományért jön, arczuk elõre néz, és annyi foglyot gyûjt, mint a föveny.</p> 
 <p><a name="an_1:10">1:10</a> Kaczag ez a királyokon, és a fejedelmek néki nevetség, minden erõsséget csak nevet, töltést emel és megostromolja azt.</p> 
 <p><a name="an_1:11">1:11</a> Majd tovaszáll viharként és elvonul és bûnbe esik; õ kinek istene az õ hatalma.</p> 
 <p><a name="an_1:12">1:12</a> Avagy nem te vagy-é Uram, öröktõl fogva az én Istenem, Szentem? Nem veszünk el! Ítéletre rendelted õt, oh Uram, fenyítõül választottad õt, én erõsségem!</p> 
 <p><a name="an_1:13">1:13</a> Tisztábbak szemeid, hogysem nézhetnéd a gonoszt, és a nyomorgatást nem szemlélheted: miért szemléled [hát] a hitszegõket? [és] hallgatsz, mikor a gonosz elnyeli a nálánál igazabbat?!</p> 
 <p><a name="an_1:14">1:14</a> Olyanokká teszed az embert, mint a tenger halai, és mint a csúszómászó állatok, a melyeknek nincsen vezérök?</p> 
 <p><a name="an_1:15">1:15</a> Mindnyáját kivonsza horoggal, gyalomjába keríti, és hálójába takarítja be õket; ezért örül és vígad.</p> 
 <p><a name="an_1:16">1:16</a> Ezért áldozik gyalomjának, és füstöl az õ hálójának, mert ezekkel kövér az õ része, és zsíros az õ eledele.</p> 
 <p><a name="an_1:17">1:17</a> Vajjon azért ürítheti-é gyalmát, és szüntelen ölheti-é a nemzeteket kímélet nélkül?!</p> 
 <p><a name="an_2:1">2:1</a> Õrhelyemre állok, és megállok a bástyán, és vigyázok, hogy lássam, mit szól hozzám, és mit feleljek én panaszom dolgában.</p> 
 <p><a name="an_2:2">2:2</a> És felele nékem az Úr, és mondá: Írd fel [e] látomást, és vésd táblákra, hogy könnyen olvasható legyen.</p> 
 <p><a name="an_2:3">2:3</a> Mert e látomás bizonyos idõre [szól,] de vége felé siet és meg nem csal; ha késik is, bízzál benne; mert eljön, el fog jõni, nem marad el!</p> 
 <p><a name="an_2:4">2:4</a> Ímé, felfuvalkodott, nem igaz õ benne az õ lelke; az igaz pedig az õ hite által él.</p> 
 <p><a name="an_2:5">2:5</a> És bizony, a bor is megcsal: felgerjed a férfiú és nincsen nyugalma; õ, a ki tátja száját, mint a Seol, és olyan õ, mint a halál: telhetetlen, és magához ragad minden népet és magához csatol minden nemzetet.</p> 
 <p><a name="an_2:6">2:6</a> Avagy nem költenek-é ezek mindnyájan példabeszédet róla, és találós mesét reá, mondván: Jaj annak, a ki rakásra gyûjti, a mi nem övé! De meddig? És a ki adóssággal terheli magát!</p> 
 <p><a name="an_2:7">2:7</a> Avagy nem támadnak-é hirtelen, a kik téged mardossanak, és nem serkennek-é fel, a kik háborgassanak téged? És zsákmányul esel nékik.</p> 
 <p><a name="an_2:8">2:8</a> Mivelhogy kifosztogattál sok nemzetet, kifosztanak téged mind a többi népek az emberek véréért, és az országok, városok és minden bennök lakozók ellen való erõszaktételért.</p> 
 <p><a name="an_2:9">2:9</a> Jaj annak, a ki bûnös szerzeményt szerez házának, hogy magasra rakhassa fészkét, hogy megszabadulhasson a gonosz hatalma elõl.</p> 
 <p><a name="an_2:10">2:10</a> Házadnak gyalázatára tervezted a sok nép kiirtását, és bûnössé tetted lelkedet.</p> 
 <p><a name="an_2:11">2:11</a> Mert a kõ [is ellened] kiált a falból, és a gerenda a fa-alkotmányból visszhangoz néki.</p> 
 <p><a name="an_2:12">2:12</a> Jaj annak, a ki várost épít vérengzéssel, és a ki várat emel álnoksággal.</p> 
 <p><a name="an_2:13">2:13</a> Avagy ímé, nem a Seregek Urától van-é ez, hogy a népek tûznek építenek, és a nemzetek a hiábavalóságnak fáradoznak?</p> 
 <p><a name="an_2:14">2:14</a> Mert az Úr dicsõségének ismeretével betelik a föld, a miképen a folyamok megtöltik a tengert.</p> 
 <p><a name="an_2:15">2:15</a> Jaj annak, a ki megitatja felebarátját, epédet keverve belé, hogy megrészegítsed õt, hogy láthassad az õ szemérmöket!</p> 
 <p><a name="an_2:16">2:16</a> Gyalázattal telsz meg dicsõség helyett; igyál te is és láttassék szemérmed; reád fordul az Úr jobbjának pohara, és gyalázat [borítja] [el] dicsõségedet.</p> 
 <p><a name="an_2:17">2:17</a> Bizony, a libanoni erõszakoskodás [gyászba] borít téged, és a vadak pusztítása, a mely rettegteté õket, az emberek véréért és az országon, a városon és annak minden lakosán ûzött erõszakosságért.</p> 
 <p><a name="an_2:18">2:18</a> Mit használ a faragott kép, hogy a faragója kifaragta azt? vagy az öntött kép és a mely hazugságot tanít, hogy a képnek faragója bízik abban, csinálván néma bálványokat?</p> 
 <p><a name="an_2:19">2:19</a> Jaj annak, aki fának mondja: Serkenj fel! néma kõnek: Ébredj fel! Taníthat-é ez? Ímé, borítva van aranynyal és ezüsttel, lélek pedig nincs benne semmi!</p> 
 <p><a name="an_2:20">2:20</a> Ellenkezõleg az Úr az õ szent templomában, hallgasson elõtte az egész föld!</p> 
 <p><a name="an_3:1">3:1</a> Habakuk próféta könyörgése a sigjónóth szerint.</p> 
 <p><a name="an_3:2">3:2</a> Uram, hallám, a mit hirdettél, [és] megrettenék! Uram! Évek közepette keltsd életre a te munkádat, évek közepette jelentsd meg azt! Haragban emlékezzél meg kegyelmességrõl!</p> 
 <p><a name="an_3:3">3:3</a> Isten a Témán felõl jön, és a Szent a Párán hegyérõl. Szela. Dicsõsége elborítja az egeket, és dícséretével megtelik a föld.</p> 
 <p><a name="an_3:4">3:4</a> Ragyogása, mint a napé, sugarak [támadnak] mellõle; és ott van az õ hatalmának rejteke.</p> 
 <p><a name="an_3:5">3:5</a> Elõtte döghalál jár, és nyomaiban forró láz támad.</p> 
 <p><a name="an_3:6">3:6</a> Megáll és méregeti a földet, pillant és megrendíti a népeket, az örökkévaló hegyek szétporlanak, elsüllyednek az örökkévaló halmok; az õ ösvényei örökkévalók!</p> 
 <p><a name="an_3:7">3:7</a> Bomlani látom Khusán sátrait, reszketnek a Midián-föld kárpitjai!</p> 
 <p><a name="an_3:8">3:8</a> A folyók ellen gerjedt-é fel az Úr? Vajjon a folyókra haragszol-é, vagy a tengerre bõszültél-é fel, hogy lovaidon és diadal-szekereiden robogsz?</p> 
 <p><a name="an_3:9">3:9</a> Csupasz, meztelen a te kézíved, a törzseknek [esküvéssel tett] igéret szerint! Szela. A föld folyókat ömleszt.</p> 
 <p><a name="an_3:10">3:10</a> Látnak téged [és] megrendülnek a hegyek, gátat tör a víz-ár, harsog a hullám, [és] magasra emeli karjait.</p> 
 <p><a name="an_3:11">3:11</a> A nap [és] hold megállnak helyökön czikázó nyilaid fényétõl [és] ragyogó kopjád villanásától.</p> 
 <p><a name="an_3:12">3:12</a> Haragodban eltaposod a földet, búsultodban szétmorzsolod a nemzeteket.</p> 
 <p><a name="an_3:13">3:13</a> Kiszállsz néped szabadítására, fölkented segítségére; szétzúzod a fõt a gonosznak házában; nyakig feltakarod az alapjait. Szela!</p> 
 <p><a name="an_3:14">3:14</a> Saját dárdájával vered át az õ vezéreinek fejét, a kik berohannak, hogy szétszórjanak engem; ujjonganak, hogy rejtekében emészthetik meg a szegényt.</p> 
 <p><a name="an_3:15">3:15</a> Lovaiddal megtaposod a tengert, a nagy vizek hullámait.</p> 
 <p><a name="an_3:16">3:16</a> Hallám és reszket a bensõm, a szózatra remegnek ajkaim; porladni kezdenek csontjaim, reszketnek lábaim: hogy nyugton legyek a nyomorúság napján, a mely feljön a népre, mely megsanyargatja azt.</p> 
 <p><a name="an_3:17">3:17</a> Mert a fügefa nem fog virágozni, a szõlõkben nem lészen gyümölcs, megcsal az olajfa termése, a szántóföldek sem teremnek eleséget, kivész a juh az akolból, és nem lesz ökör az istállóban.</p> 
 <p><a name="an_3:18">3:18</a> De én örvendezni fogok az Úrban, [és] vígadok az én szabadító Istenemben.</p> 
 <p><a name="an_3:19">3:19</a> Az Úr Isten az én erõsségem, hasonlókká teszi lábaimat a nõstény szarvasokéihoz, és az én magas helyeimen jártat engemet! Az éneklõmesternek, az én hangszereimmel.</p> 
 <p></p><hr>
 <center>
 <a href="zep.htm">Next: Zephaniah</a></center>
 </body>