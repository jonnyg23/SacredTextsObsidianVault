<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="ti2.htm">Previous</a> 
 <a href="plm.htm">Next</a> 
 </center>
 <hr>
  <h3 align="center">Hungarian Bible: Titus</h3> 
 <p><a name="an_1:1">1:1</a> Pál, Istennek szolgája, Jézus Krisztusnak pedig apostola, az Isten választottainak hite és a kegyesség szerint való igazságnak megismerése szerint,</p> 
 <p><a name="an_1:2">1:2</a> Az örök élet reménységére, melyet megígért az igazmondó Isten örök idõknek elõtte,</p> 
 <p><a name="an_1:3">1:3</a> Megjelentette pedig a maga idejében az õ beszédét a prédikálás által, a mely reám bízatott a mi megtartó Istenünknek parancsolata szerint; Titusnak, a közös hit szerint való igaz fiamnak:</p> 
 <p><a name="an_1:4">1:4</a> Kegyelem, irgalmasság és békesség az Atya Istentõl és az Úr Jézus Krisztustól, a mi Megtartónktól.</p> 
 <p><a name="an_1:5">1:5</a> A végett hagytalak téged Krétában, hogy a hátramaradt dolgokat hozd rendbe, és rendelj városonként presbitereket, a miképen én néked meghagytam;</p> 
 <p><a name="an_1:6">1:6</a> Ha van feddhetetlen, egy feleségû férfiú, a kinek hívõ, nem kicsapongással vádolt avagy engedetlen gyermekei vannak.</p> 
 <p><a name="an_1:7">1:7</a> Mert szükséges, hogy a püspök feddhetetlen legyen, mint Isten sáfára; nem akaratos, nem haragos, nem részeges, nem verekedõ, nem rút nyerészkedõ;</p> 
 <p><a name="an_1:8">1:8</a> Hanem vendégszeretõ, jónak kedvelõje, mértékletes, igaz, tiszta, maga tûrtetõ;</p> 
 <p><a name="an_1:9">1:9</a> A ki a tudomány szerint való igaz beszédhez tartja magát, hogy inthessen az egészséges tudománnyal és meggyõzhesse az ellenkezõket.</p> 
 <p><a name="an_1:10">1:10</a> Mert van sok engedetlen, hiába való beszédû és csaló, kiváltképen a körülmetélkedésbõl valók,</p> 
 <p><a name="an_1:11">1:11</a> A kiknek be kell dugni a szájokat; a kik egész házakat feldúlnak, tanítván rút nyereség okáért, a miket nem kellene.</p> 
 <p><a name="an_1:12">1:12</a> Azt mondta valaki közülök, az õ saját prófétájok: A krétaiak mindig hazugok, gonosz vadak, rest hasak.</p> 
 <p><a name="an_1:13">1:13</a> E bizonyság igaz: annakokáért fedd õket kímélés nélkül, hogy a hitben épek legyenek,</p> 
 <p><a name="an_1:14">1:14</a> Nem ügyelvén zsidó mesékre, és az igazságot megvetõ emberek parancsolataira.</p> 
 <p><a name="an_1:15">1:15</a> Minden tiszta a tisztáknak: de a megfertõztetetteknek és hitetleneknek semmi sem tiszta; hanem megfertõztetett azoknak mind elméjök, mind lelkiismeretök.</p> 
 <p><a name="an_1:16">1:16</a> Vallják, hogy Istent ismerik, de cselekedeteikkel tagadják, mivelhogy útálatosak és hitetlenek és minden jó cselekedetre méltatlanok.</p> 
 <p><a name="an_2:1">2:1</a> Te pedig azokat szóljad, a mik az egészséges tudományhoz illenek.</p> 
 <p><a name="an_2:2">2:2</a> Hogy a vén emberek józanok legyenek, tisztességesek, mértékletesek; a hitben, szeretetben, tûrésben épek.</p> 
 <p><a name="an_2:3">2:3</a> Hasonlóképen a vén asszonyok szentekhez illõ magaviseletûek legyenek, nem patvarkodók, sem sok borivás rabjai, jóra oktatók;</p> 
 <p><a name="an_2:4">2:4</a> Hogy megokosítsák az ifjú asszonyokat, hogy férjöket és magzataikat szeressék,</p> 
 <p><a name="an_2:5">2:5</a> [Legyenek] mértékletesek, tiszták, háziasak, jók, férjöknek engedelmesek, hogy az Isten beszéde ne káromoltassék.</p> 
 <p><a name="an_2:6">2:6</a> Az ifjakat hasonlóképen intsed, hogy legyenek mértékletesek:</p> 
 <p><a name="an_2:7">2:7</a> Mindenben tenmagadat adván példaképül a jó cselekedetekben; a tudományban romlatlanságot, méltóságot [mutatván,]</p> 
 <p><a name="an_2:8">2:8</a> Egészséges, feddhetetlen beszédet; hogy az ellenfél megszégyenüljön, semmi gonoszt sem tudván rólatok mondani.</p> 
 <p><a name="an_2:9">2:9</a> A szolgákat [intsed,] hogy az õ uraiknak engedelmeskedjenek, mindenben kedvöket keressék, ne ellenkezzenek,</p> 
 <p><a name="an_2:10">2:10</a> Ne tolvajkodjanak, hanem teljes jó hûséget tanusítsanak; hogy a mi megtartó Istenünknek tudományát ékesítsék mindenben.</p> 
 <p><a name="an_2:11">2:11</a> Mert megjelent az Isten idvezítõ kegyelme minden embernek,</p> 
 <p><a name="an_2:12">2:12</a> A mely arra tanít minket, hogy megtagadván a hitetlenséget és a világi kivánságokat, mértékletesen, igazán és szentül éljünk a jelenvaló világon:</p> 
 <p><a name="an_2:13">2:13</a> Várván ama boldog reménységet és a nagy Istennek és megtartó Jézus Krisztusunknak dicsõsége megjelenését;</p> 
 <p><a name="an_2:14">2:14</a> A ki önmagát adta mi érettünk, hogy megváltson minket minden hamisságtól, és tisztítson önmagának kiváltképen való népet, jó cselekedetekre igyekezõt.</p> 
 <p><a name="an_2:15">2:15</a> Ezeket szóljad, és ints és feddj teljes méltósággal; senki téged meg ne vessen.</p> 
 <p><a name="an_3:1">3:1</a> Emlékeztessed õket, hogy a fejedelemségeknek és hatalmasságoknak engedelmeskedjenek, hódoljanak, minden jó cselekedetre készek legyenek,</p> 
 <p><a name="an_3:2">3:2</a> Senkit ne szidalmazzanak, ne veszekedjenek, gyöngédek legyenek, teljes szelídséget tanusítván minden ember iránt.</p> 
 <p><a name="an_3:3">3:3</a> Mert régenten mi is esztelenek, engedetlenek, tévelygõk, különbözõ kívánságoknak és gyönyöröknek szolgái, gonoszságban és irígységben élõk, gyûlölségesek, egymást gyûlölõk valánk.</p> 
 <p><a name="an_3:4">3:4</a> De mikor a mi megtartó Istenünknek jóvolta és az emberekhez való szeretete megjelent,</p> 
 <p><a name="an_3:5">3:5</a> Nem az igazságnak cselekedeteibõl, a melyeket mi cselekedtünk, hanem az õ irgalmasságából tartott meg minket az újjászületésnek fürdõje és a Szent Lélek megújítása által,</p> 
 <p><a name="an_3:6">3:6</a> Melyet kitöltött reánk bõséggel a mi megtartó Jézus Krisztusunk által;</p> 
 <p><a name="an_3:7">3:7</a> Hogy az õ kegyelmébõl megigazulván, örökösök legyünk az örök élet reménysége szerint.</p> 
 <p><a name="an_3:8">3:8</a> Igaz ez a beszéd, és akarom, hogy ezeket erõsítsed, hogy igyekezzenek jó cselekedetekkel elõljárni azok, a kik Istenben hívõkké lettek. Ezek jók és hasznosak az embereknek;</p> 
 <p><a name="an_3:9">3:9</a> A balgatag vitatkozásokat azonban és a nemzetségekrõl való tudakozásokat, és a civakodást és a törvény felõl való harczokat kerüld; mert haszontalanok és hiábavalók.</p> 
 <p><a name="an_3:10">3:10</a> Az eretnek embert egy vagy két intés után kerüld;</p> 
 <p><a name="an_3:11">3:11</a> Tudván, hogy az ilyen romlott, és vétkezik, önmaga is kárhoztatván magát.</p> 
 <p><a name="an_3:12">3:12</a> Mikor Ártemást vagy Tikhikust hozzád küldöm, siess hozzám jõni Nikápolyba; mert elhatároztam, hogy ott töltöm a telet.</p> 
 <p><a name="an_3:13">3:13</a> A törvénytudó Zénást és Apollóst gondosan indítsd útnak, hogy semmiben se legyen fogyatkozásuk.</p> 
 <p><a name="an_3:14">3:14</a> Tanulják meg pedig a mieink is, hogy jó cselekedetekkel járjanak elõl a szükséges hasznokra, hogy ne legyenek gyümölcstelenek.</p> 
 <p><a name="an_3:15">3:15</a> Köszöntenek téged a velem levõk mindnyájan. Köszöntsd azokat, a kik szeretnek minket hitben. Kegyelem mindnyájatokkal! Ámen.</p> 
 <p></p><hr>
 <center>
 <a href="plm.htm">Next: Philemon</a></center>
 </body>