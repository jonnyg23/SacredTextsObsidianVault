<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="hab.htm">Previous</a> 
 <a href="hag.htm">Next</a> 
 </center>
 <hr>
  <h3 align="center">Hungarian Bible: Zephaniah</h3> 
 <p><a name="an_1:1">1:1</a> Az Úr igéje, a melyet szólt Sofóniásnak, a Kusi fiának, a ki Gedáliás fia, a ki Amariás fia, a ki Ezékiás fia, Jósiásnak az Amon fiának idejében.</p> 
 <p><a name="an_1:2">1:2</a> Elvesztek, mindent elvesztek e föld színérõl, azt mondja az Úr.</p> 
 <p><a name="an_1:3">1:3</a> Elvesztek embert és barmot; elvesztem az ég madarait, és a tenger halait és a botránkoztatás eszközeit a hitetlenekkel együtt; az embert is kiirtom a föld színérõl, azt mondja az Úr.</p> 
 <p><a name="an_1:4">1:4</a> És kinyújtom kezemet Júda ellen és Jeruzsálem minden lakója ellen, és kiirtom e helyrõl a Baál maradékát, a bálványpapok nevét a papokkal együtt;</p> 
 <p><a name="an_1:5">1:5</a> Azokat is, a kik a háztetõkön az ég seregének hajlonganak; és azokat, a kik hajlonganak, esküdvén az Úrra, de esküsznek az õ Molokjokra is;</p> 
 <p><a name="an_1:6">1:6</a> Azokat is, a kik elfordultak az Úr követésétõl, és a kik nem keresik az Urat és nem tudakoznak felõle.</p> 
 <p><a name="an_1:7">1:7</a> Hallgass az Úr Isten orczája elõtt, mert közel van az Úrnak napja, mert áldozatot készíttetett az Úr, megszentelte az õ hivatalosait.</p> 
 <p><a name="an_1:8">1:8</a> És lészen az Úr áldozatának napján: megfenyítem majd a fejedelmeket és a királyok fiait és mindazokat, a kik idegen öltözetbe öltöztek.</p> 
 <p><a name="an_1:9">1:9</a> És megfenyítem mindazt, a ki a küszöbön ugrál ama napon, a kik erõszakkal és csalárdsággal töltik meg az õ uroknak házát.</p> 
 <p><a name="an_1:10">1:10</a> És lészen azon a napon, azt mondja az Úr, kiáltó szózat a hal-kaputól fogva, és jajgatás az alsó városból, és nagy recsegés a halmok felõl.</p> 
 <p><a name="an_1:11">1:11</a> Jajgassatok, ti, a kik a völgyben laktok, mert elpusztul az egész kalmár nép, kivágattatik minden, a ki ezüstöt mér.</p> 
 <p><a name="an_1:12">1:12</a> És lészen az idõben, megmotozom majd Jeruzsálemet szövétnekkel, és megfenyítem azokat, a kik saját seprejökön hevernek, a kik ezt mondják szívökben: sem jót, sem rosszat nem cselekszik az Úr.</p> 
 <p><a name="an_1:13">1:13</a> És gazdagságuk prédává lesz, házaik pedig pusztává. Építnek házakat, de nem lakják, és plántálnak szõlõket, de nem iszszák azoknak borát.</p> 
 <p><a name="an_1:14">1:14</a> Közel van az Úrnak nagy napja, közel van és igen siet; az Úr napjának szava keserves, kiáltoz azon a hõs [is.]</p> 
 <p><a name="an_1:15">1:15</a> Haragnak napja az a nap, szorongatásnak és nyomorúságnak napja; pusztításnak és pusztulásnak napja; sötétségnek és homálynak napja; felhõnek és borúnak napja.</p> 
 <p><a name="an_1:16">1:16</a> Kürtnek és tárogatónak napja a megerõsített városok ellen és a büszke tornyok ellen!</p> 
 <p><a name="an_1:17">1:17</a> És megszorongatom az embereket és járnak, mint a vakok, mert vétkeztek az Úr ellen, és kiontatik vérök, mint a por, és testök, mint szemét.</p> 
 <p><a name="an_1:18">1:18</a> Sem ezüstjök, sem aranyuk nem szabadíthatja meg õket az Úr haragjának napján, és az õ féltõ szeretetének tüze megemészti az egész földet; mert véget vet, bizony hirtelen vet véget e föld minden lakosának.</p> 
 <p><a name="an_2:1">2:1</a> Térjetek eszetekre, s eszméljetek fel, ti, arczátlan nemzet,</p> 
 <p><a name="an_2:2">2:2</a> Mielõtt szûlne a végzés (mint a polyva száll tova az a nap!); míg rátok nem jön az Úr haragjának tüze, míg rátok nem jön az Úr haragjának napja!</p> 
 <p><a name="an_2:3">2:3</a> Keressétek az Urat mindnyájan e föld alázatosai, a kik az õ ítélete szerint cselekesztek; keressétek az igazságot, keressétek az alázatosságot: talán megoltalmaztattok az Úr haragjának napján!</p> 
 <p><a name="an_2:4">2:4</a> Mert elhagyottá lesz Gáza, Askelon pedig pusztasággá; Asdódot délben ûzik el, és Ekron kiirtatik.</p> 
 <p><a name="an_2:5">2:5</a> Jaj a tenger vidékén lakóknak, a Kereteusok nemzetségének! Az Úr igéje ellened van, te Kanaán, Filiszteusok földje; elpusztítalak téged, lakatlanná leszel.</p> 
 <p><a name="an_2:6">2:6</a> És a tenger vidéke legelõkké, pásztorok tanyáivá és juhoknak aklaivá lészen.</p> 
 <p><a name="an_2:7">2:7</a> És [az a] vidék a Júda házának maradékáé lesz, õk legeltetnek azon; estére Askelon házaiban heverésznek, mert meglátogatja õket az Úr, az õ Istenök, és visszahozza az õ foglyaikat.</p> 
 <p><a name="an_2:8">2:8</a> Hallottam Moáb gyalázkodását és Ammon fiainak szidalmait, a melyekkel gyalázták népemet, és felfuvalkodtak az õ határok ellen.</p> 
 <p><a name="an_2:9">2:9</a> Azért élek én, mond a Seregeknek Ura, Izráelnek Istene, hogy Moáb olyanná lészen, mint Sodoma, Ammon fiai pedig, mint Gomora: tövistermõ föld, só-telep és pusztaság örökre; népem maradéka prédálja fel õket, és nemzetségem ivadékai bírják majd õket.</p> 
 <p><a name="an_2:10">2:10</a> Ez [esik meg] rajtok az õ kevélységökért, a miért gyalázkodtak és felfuvalkodtak a Seregek Urának népe ellen.</p> 
 <p><a name="an_2:11">2:11</a> Rettenetes lesz az Úr ellenök, mert elfogyatja a földnek minden istenét, és néki hódol majd kiki a maga lakhelyén, a pogányoknak is minden szigete.</p> 
 <p><a name="an_2:12">2:12</a> Ti is, kúsiak! Fegyverem öli meg õket.</p> 
 <p><a name="an_2:13">2:13</a> És kinyújtja kezét észak felé, és elveszti Assiriát, Ninivét pusztasággá teszi, kietlenné, mint egy sivatag.</p> 
 <p><a name="an_2:14">2:14</a> És nyájak heverésznek bensejében, mindenféle állatok serege: pelikán és sündisznó hálnak párkányain, az ablakban [azoknak] szava hangzik, a küszöbön omladék lészen, mert lefosztatott a czédrus!</p> 
 <p><a name="an_2:15">2:15</a> Ímé, a víg város, a bátorságban lakozó, a mely ezt mondja vala szívében: Én vagyok és nincs kívülem más! milyen pusztasággá lõn, vadak tanyájává, a ki átmegy rajta, mind süvöltöz és csapkodja kezét.</p> 
 <p><a name="an_3:1">3:1</a> Jaj az ellenszegülõnek és undoknak, az erõszakos városnak!</p> 
 <p><a name="an_3:2">3:2</a> Nem hallgatott a szóra, nem fogadta a fenyítéket, nem bízott az Úrban, Istenéhez nem közelített!</p> 
 <p><a name="an_3:3">3:3</a> Fejedelmei [olyanok] benne, [mint] az ordító oroszlánok, birái, [mint] az estve [járó] farkasok, nem hagynak reggelre a csonton.</p> 
 <p><a name="an_3:4">3:4</a> Prófétái hivalkodók, hitetõ férfiak; papjai megfertéztetik a szent helyet, erõszakot tesznek a törvényen.</p> 
 <p><a name="an_3:5">3:5</a> Az Úr igaz õ benne, nem cselekszik hamisságot; reggelrõl reggelre napfényre hozza ítéletét; nem mulasztja el: de nem ismeri a szégyent a gonosz!</p> 
 <p><a name="an_3:6">3:6</a> Nemzeteket irtottam ki; elpusztultak tornyaik; feldúltam falvaikat, nincs, a ki átmenjen rajtok; elromboltattak városaik, egy ember sincs bennök, nincsen lakosuk!</p> 
 <p><a name="an_3:7">3:7</a> Mondtam: Csak félj engem, vedd fel a fenyítéket (akkor nem irtatott volna ki lakhelye; mindaz, a mit felõle végeztem): mégis mihelyt felvirradtak, rosszra indították minden cselekedetöket.</p> 
 <p><a name="an_3:8">3:8</a> Azért várjatok rám, azt mondja az Úr, míg prédára kelek; mert elvégeztem, hogy egybegyûjtöm a népeket, hogy összeszedem az országokat, hogy kiöntsem rájok búsulásomat, haragomnak egész hevét, mert gerjedezésem tüzében emésztetik meg az egész föld!</p> 
 <p><a name="an_3:9">3:9</a> Akkor változtatom majd a népek ajkát tisztává, hogy mind segítségül hívják az Úr nevét, hogy egy akarattal szolgálják õt.</p> 
 <p><a name="an_3:10">3:10</a> Kús folyóvizein túlról hozzák imádóim, szétszórt népemnek leányai ételáldozatomat nékem.</p> 
 <p><a name="an_3:11">3:11</a> Azon a napon nem szégyenülsz meg egyetlen cselekedetért sem, a melyekkel vétkeztél ellenem; mert akkor eltávolítom körödbõl azokat, a kik kérkedve örvendeznek benned, és nem kevélykedel többé az én szent hegyemen.</p> 
 <p><a name="an_3:12">3:12</a> És marasztok közötted nyomorult és szegény népet, a kik bíznak az Úr nevében.</p> 
 <p><a name="an_3:13">3:13</a> Izráel maradéka nem cselekszik hamisságot, nem szól hazugságot, és nem találtatik szájában álnokságnak nyelve, hanem legelésznek és lenyugosznak és nem lesz a ki felrettentse [õket.</p> 
 <p><a name="an_3:14">3:14</a> Énekelj Sionnak leánya, harsogj Izráel, örvendj és teljes szívvel vígadj Jeruzsálem leánya!</p> 
 <p><a name="an_3:15">3:15</a> Megváltoztatta az Úr a te ítéletedet, elfordította ellenségedet; Izráel királya, az Úr, közötted van, nem látsz többé gonoszt!</p> 
 <p><a name="an_3:16">3:16</a> Azon a napon ezt mondják Jeruzsálemnek: Ne félj! Ne lankadjanak kezeid Sion!</p> 
 <p><a name="an_3:17">3:17</a> Az Úr, a te Istened közötted van; erõs õ, megtart; örül te rajtad örömmel, hallgat az õ szerelmében, énekléssel örvendez néked.</p> 
 <p><a name="an_3:18">3:18</a> Az ünnep miatt bánkódókat egybegyûjtöm, a kik közüled valók; gyalázat terhe van rajtok.</p> 
 <p><a name="an_3:19">3:19</a> Ímé, én elbánok minden te nyomorgatóddal abban az idõben, és megtartom a sántát, és összeszedem a szétszórtakat, és híresekké és nevesekké teszem õket az õ gyalázatjoknak egész földén.</p> 
 <p><a name="an_3:20">3:20</a> Abban az idõben elhozlak titeket, és akkor összeszedlek titeket, mert nevesekké és híresekké teszlek titeket a földnek minden népe között, mikor megfordítom a ti fogságotokat a ti szemetek elõtt, azt mondja az Úr.</p> 
 <p></p><hr>
 <center>
 <a href="hag.htm">Next: Haggai</a></center>
 </body>