<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="zep.htm">Previous</a> 
 <a href="zac.htm">Next</a> 
 </center>
 <hr>
  <h3 align="center">Hungarian Bible: Haggai</h3> 
 <p><a name="an_1:1">1:1</a> Dárius király második esztendejének hatodik hónapjában, a hónapnak elsõ napján szóla az Úr Aggeus próféta által Zorobábelnek, a Sealtiél fiának, Júda fejedelmének, és Jósuának, a Jehosadák fiának, a fõpapnak, mondván:</p> 
 <p><a name="an_1:2">1:2</a> Így szól a Seregeknek Ura, mondván: Ezt mondja e nép: Nem jött még el az idõ, az Úr háza építésének ideje!</p> 
 <p><a name="an_1:3">1:3</a> Az Úr pedig így szól Aggeus próféta által, mondván:</p> 
 <p><a name="an_1:4">1:4</a> Ideje-é néktek, hogy ti mennyezetes házakban lakozzatok, holott ez a ház romban áll?</p> 
 <p><a name="an_1:5">1:5</a> Most azért ezt mondja a Seregeknek Ura: Gondoljátok meg jól a ti útaitokat!</p> 
 <p><a name="an_1:6">1:6</a> Sokat vetettetek, de keveset takartok; esztek, de meg nem elégesztek; isztok, de meg nem részegesztek; ruházkodtok, de meg nem melegesztek, a bérlõ is lyukas zacskóra bérel.</p> 
 <p><a name="an_1:7">1:7</a> Ezt mondja a Seregeknek Ura: Gondoljátok meg jól a ti útaitokat!</p> 
 <p><a name="an_1:8">1:8</a> Menjetek fel a hegyre, és hordjatok fát, és építsétek e házat, hogy gyönyörködjem benne, és dicsõíttessem, azt mondja az Úr.</p> 
 <p><a name="an_1:9">1:9</a> Sokat vártatok, de ímé kevés lett; haza is hordtátok, de én ráfuvallok arra! Mi okért? azt mondja a Seregeknek Ura. Az én házamért, a mely ím romban áll, ti pedig siettek, kiki a maga házához.</p> 
 <p><a name="an_1:10">1:10</a> Azért vonták meg tõletek az egek a harmatot, vonta meg a föld az õ termését.</p> 
 <p><a name="an_1:11">1:11</a> És pusztulást rendeltem a [sík] földre és a hegyekre, a búzára és a borra, az olajra és mindarra, a mit a föld terem; sõt az emberre és a baromra és minden kézimunkára is.</p> 
 <p><a name="an_1:12">1:12</a> És meghallá Zorobábel, a Sealtiél fia, és Jósua, a Jehosadák fia, a fõpap, és a nép minden többi [tag]ja az Úrnak, az õ Istenöknek szavát és Aggeus próféta beszédeit, a miként elküldte õt az Úr, az õ Istenök, és megfélemlék a nép az Úr elõtt.</p> 
 <p><a name="an_1:13">1:13</a> És szóla Aggeus, az Úr követe, az Úr küldetésében, mondván a népnek: Én veletek vagyok, azt mondja az Úr.</p> 
 <p><a name="an_1:14">1:14</a> És felindítá az Úr Zorobábelnek, a Sealtiél fiának, a Júda fejedelmének lelkét, és Jósuának, a Jehosadák fiának, a fõpapnak lelkét, és a nép minden többi [tag]jának lelkét is, és bemenének és munkálkodának a Seregek Urának, az õ Istenöknek házában.</p> 
 <p><a name="an_1:15">1:15</a> A hatodik hónapnak huszonnegyedik napján, Dárius királynak második esztendejében.</p> 
 <p><a name="an_2:1">2:1</a> A hetedik hónap huszonnegyedik napján szóla az Úr Aggeus próféta által, mondván:</p> 
 <p><a name="an_2:2">2:2</a> Szólj csak Zorobábelnek, a Sealtiél fiának, Júda fejedelmének, és Jósuának, a Jehosadák fiának, a fõpapnak, és a nép többi [tag]jainak, mondván:</p> 
 <p><a name="an_2:3">2:3</a> Ki van még életben köztetek, a ki látta ezt a házat az õ elsõ dicsõségében? És milyennek látjátok ti most ezt? Avagy olyan-é ez a ti szemetekben, mintha semmi volna?</p> 
 <p><a name="an_2:4">2:4</a> De most légy bátor, Zorobábel, azt mondja az Úr! Légy bátor te is, Jósua, Jehosadák fia, te fõpap, és légy bátor e földnek minden népe, azt mondja az Úr, és cselekedjétek, mert én veletek vagyok, azt mondja a Seregeknek Ura,</p> 
 <p><a name="an_2:5">2:5</a> Az igét, a melylyel szövetségre léptem veletek, mikor kijöttetek Égyiptomból, és az én lelkem köztetek marad. Ne féljetek!</p> 
 <p><a name="an_2:6">2:6</a> Mert ezt mondja a Seregeknek Ura: Egy kevés [idõ] van még, és én megindítom az eget és a földet, a tengert és a szárazt.</p> 
 <p><a name="an_2:7">2:7</a> És megindítok minden népet, és eljön, a kit minden népek óhajtanak, és megtöltöm e házat dicsõséggel, azt mondja a Seregeknek Ura.</p> 
 <p><a name="an_2:8">2:8</a> Enyém az ezüst és enyém az arany, azt mondja a Seregeknek Ura.</p> 
 <p><a name="an_2:9">2:9</a> Nagyobb lészen e második háznak dicsõsége az elsõnél, azt mondja a Seregeknek Ura, és e helyen adok békességet, azt mondja a Seregeknek Ura.</p> 
 <p><a name="an_2:10">2:10</a> A kilenczedik hónap huszonnegyedikén, Dáriusnak második esztendejében szóla az Úr Aggeus próféta által, mondván:</p> 
 <p><a name="an_2:11">2:11</a> Ezt mondja a Seregeknek Ura: Kérdezd meg csak a papokat a törvény felõl, mondván:</p> 
 <p><a name="an_2:12">2:12</a> Ha szentelt húst visz valaki az õ köntösének szárnyában, és illeti annak szárnyával a kenyeret vagy a fõzeléket, vagy a bort, vagy az olajat, vagy bármi más eleséget: vajjon szent-e az? És felelének a papok, és mondák: Nem.</p> 
 <p><a name="an_2:13">2:13</a> Aggeus pedig mondá: Ha hulla által fertõzött illeti mindezeket, tisztátalanná lesz-é? És felelének a papok, és mondák: Tisztátalanná!</p> 
 <p><a name="an_2:14">2:14</a> Aggeus pedig felele, és mondá: Épp így e nép és épp így e nemzet én elõttem, azt mondja az Úr, és épp így kezöknek minden munkája, és a mit ide felhoznak: tisztátalan az.</p> 
 <p><a name="an_2:15">2:15</a> Most azért jól gondoljátok meg e naptól fogva az elmultakat is, mielõtt még követ kõre tettek volna az Úr hajlékában!</p> 
 <p><a name="an_2:16">2:16</a> Az elõtt elmentek a huszas garmadához, és tíz lett; elmentek a sajtóhoz, hogy ötven vederrel merítsenek, és húsz lett.</p> 
 <p><a name="an_2:17">2:17</a> Megvertelek titeket üszöggel, ragyával, és kezetek minden munkáját kõesõvel, és még sem [hajoltatok] hozzám, azt mondja az Úr. x^2.18 Jól gondoljátok hát meg e naptól fogva az elmultakat is! A kilenczedik [hónap] huszonnegyedik napjától, attól a naptól fogva, a melyen letétetett az Úr hajlékának alapja. Jól meggondoljátok!</p> 
 <p><a name="an_2:18">2:18</a>  </p> 
 <p><a name="an_2:19">2:19</a> Van-é még mag a csûrben? És bizony, a szõlõ, a füge, a gránátalma és az olajfa sem termett! E naptól fogva megáldalak.</p> 
 <p><a name="an_2:20">2:20</a> Másodszor is szóla az Úr Aggeusnak a hónap huszonnegyedik napján, mondván:</p> 
 <p><a name="an_2:21">2:21</a> Mondd meg Zorobábelnek, Júda fejedelmének: Én megindítom az eget és a földet.</p> 
 <p><a name="an_2:22">2:22</a> És felforgatom az országok királyi székét, és elfogyasztom a pogány országok erejét, és felforgatom a szekeret és a benne ülõket, és lehullanak a lovak és a rajtok ülõk: kiki az õ atyjafiának fegyvere által.</p> 
 <p><a name="an_2:23">2:23</a> Azon a napon, azt mondja a Seregeknek Ura, felveszlek téged Zorobábel, Sealtiélnek fia, én szolgám, azt mondja az Úr, és olyanná teszlek, mint egy pecsétgyürû, mert téged választottalak el, azt mondja a Seregeknek Ura.</p> 
 <p></p><hr>
 <center>
 <a href="zac.htm">Next: Zechariah</a></center>
 </body>