<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="jer.htm">Previous</a> 
 <a href="eze.htm">Next</a> 
 </center>
 <hr>
  <h3 align="center">Hungarian Bible: Lamentations</h3> 
 <p><a name="an_1:1">1:1</a> Jaj! de árván ül a nagy népû város! Olyanná lõn, mint az özvegyasszony! Nagy volt a nemzetek között, a tartományok közt fejedelemasszony: robotossá lõn!</p> 
 <p><a name="an_1:2">1:2</a> Sírván sír éjjelente, s könny [borítja] az orczáját! Senki sincs, ki vígasztalná, azok közül, kik szerették; mind megcsalták barátai, ellenségeivé lõnek.</p> 
 <p><a name="an_1:3">1:3</a> Számkivetésbe méne Júda a nyomorúság és a szolgálat sokasága miatt! Ott ül õ a pogányok közt; nem talál nyugodalmat; valamennyi üldözõje utólérte a szorultságában.</p> 
 <p><a name="an_1:4">1:4</a> Sionnak útai gyászolnak; nincsen, a ki ünnepnapra járjon; kapuja mind elpusztult; papjai sóhajtoznak, szûzei nyögnek, csak keserûsége van néki.</p> 
 <p><a name="an_1:5">1:5</a> Elnyomói fõkké lettek; ellenségei boldogok! Bizony az Úr verte meg õt az õ sok bûne miatt; gyermekei rabságra mentek az elnyomó elõtt.</p> 
 <p><a name="an_1:6">1:6</a> És elhagyta Sion leányát minden õ ékessége; fejedelmei olyanok lettek, mint a szarvasok, a melyek nem találnak eledelt, és erõtelenül futnak az üldözõ elõtt.</p> 
 <p><a name="an_1:7">1:7</a> Emlékezik Jeruzsálem az õ nyomorúságának és eltiportatásának napjain minden õ gyönyörûségérõl, a melyek voltak eleitõl fogva; mert az õ népe ellenség kezébe esett és nem volt segítsége. Látták õt az ellenségek; nevettek megsemmisülésén.</p> 
 <p><a name="an_1:8">1:8</a> Vétkezvén vétkezett Jeruzsálem, azért lett csúfsággá, minden tisztelõje megvetette, mert látták az õ mezítelenségét, õ maga pedig sóhajtoz és elfordul.</p> 
 <p><a name="an_1:9">1:9</a> Szennye a ruhája szélén; nem gondolt a jövõjére; csudálatosan alásülyedt, nincs vígasztalója. Lásd meg Uram, az én nyomorúságomat, mert ellenség vett erõt [rajtam!]</p> 
 <p><a name="an_1:10">1:10</a> Szorongató nyújtja kezét minden kincse után, sõt látta, hogy pogányok mentek be az õ szent helyébe, a kikrõl azt parancsoltad, hogy be ne menjenek a te községedbe.</p> 
 <p><a name="an_1:11">1:11</a> Egész népe sóhajtoz, futkosnak a kenyér után, odaadják drágaságaikat az ételért, hogy megéledjenek. Lásd meg Uram és tekintsd meg, mily útálatossá lettem!</p> 
 <p><a name="an_1:12">1:12</a> Mindnyájatokat kérlek, ti járókelõk: tekintsétek meg és lássátok meg, ha van-é oly bánat, mint az én bánatom, a mely engem ért, a melylyel engem sujtott az Úr az õ búsult haragjának napján!</p> 
 <p><a name="an_1:13">1:13</a> A magasságból tüzet bocsátott csontjaimba, és az hatalmaskodik bennök; hálót vetett lábaimnak; hátra vetett, pusztává tett engem; egész napon beteg [vagyok.]</p> 
 <p><a name="an_1:14">1:14</a> Saját kezével rótta össze az én vétkeim igáját; ráfonódtak nyakamra; megrendítette erõmet; oda adott engem az Úr azok kezébe, a kik elõtt meg nem állhatok.</p> 
 <p><a name="an_1:15">1:15</a> Rakásra hányta az Úr minden vitézemet én bennem; gyûlést hívott össze ellenem, hogy összetörje ifjaimat; sajtóba taposta az Úr Júda szûz leányát.</p> 
 <p><a name="an_1:16">1:16</a> Ezekért sírok én; szemembõl, szemembõl víz folyik alá, mert messze távozott tõlem a vígasztaló, a ki megélesszen engem; fiaim elvesztek, mert gyõzött az ellenség.</p> 
 <p><a name="an_1:17">1:17</a> Terjesztgeti kezeit Sion: nincs vígasztalója; szorongatókat rendelt az Úr Jákób ellen köröskörül; Jeruzsálem csúfsággá lett közöttök.</p> 
 <p><a name="an_1:18">1:18</a> Igaz õ, az Úr, mert az õ szava ellen rugódoztam! Halljátok meg kérlek, mind ti népek, és lássátok meg az én bánatomat: szûzeim és ifjaim fogságba menének!</p> 
 <p><a name="an_1:19">1:19</a> Kiáltottam azoknak, a kik szerettek engem de õk megcsaltak engem; papjaim és véneim a városban multak ki, a mikor étel után futkostak, hogy megéledjenek.</p> 
 <p><a name="an_1:20">1:20</a> Lásd meg Uram, hogy szorongattatom, belsõ részeim megháborodtak; elfordult bennem az én szívem, mert bizony pártot ütöttem; künn fegyver pusztít, benn [minden] olyan, mint a halál!</p> 
 <p><a name="an_1:21">1:21</a> Hallották, hogy sóhajtozom és nincs vígasztalóm; minden ellenségem hallotta veszedelmemet; örültek, hogy te [ezt] cselekedted. Hozd el a napot, a melyet hirdettél, hogy olyanok legyenek, mint én!</p> 
 <p><a name="an_1:22">1:22</a> Jusson elõdbe minden gonoszságuk, és úgy bánj velök, a miképen én velem bántál az én minden bûnömért; mert sok az én sóhajtozásom, és beteg a szívem.</p> 
 <p><a name="an_2:1">2:1</a> Jaj; de sûrû felhõt borított haragjában az Úr Sionnak leányára! az égbõl a földre veté Izráel ékességét, és nem emlékezett meg lábainak zsámolyáról az õ haragja napján.</p> 
 <p><a name="an_2:2">2:2</a> Elnyelte az Úr, nem kimélte Jákóbnak minden hajlékát, letörte haragjában Júda leányának erõsségeit, a földre terítette; megfertõzteté az országot és fejedelmeit.</p> 
 <p><a name="an_2:3">2:3</a> Felgerjedt haragjában letördelé Izráelnek minden szarvát; hátravoná jobbkezét az ellenség elõl, Jákób ellen pedig mint lángoló tûz emésztett köröskörül.</p> 
 <p><a name="an_2:4">2:4</a> Feszítette kézívét, mint valami ellenség, kinyújtá jobbkezét, mint támadó, és megölt mindent, a mi a szemnek kivánatos; Sion leányának sátorában, mint a tüzet önté ki búsulását.</p> 
 <p><a name="an_2:5">2:5</a> Olyan volt az Úr, mint valami ellenség; elnyelte Izráelt, elnyelte minden palotáját, elrontá erõsségeit, és megsokasította Júda leányának a búját, baját.</p> 
 <p><a name="an_2:6">2:6</a> És eltapodta sátorát, mint valami kertet, lerombolta gyülekezése helyét; elfeledtete az Úr a Sionon ünnepet és szombatot, és megútált haragja hevében királyt és papot.</p> 
 <p><a name="an_2:7">2:7</a> Megvetette az Úr az õ oltárát, megútálta szent helyét; ellenség kezébe adá palotáinak kõfalait; zajt ütöttek az Úr házában, mint ünnepnapon.</p> 
 <p><a name="an_2:8">2:8</a> Gondolá az Úr, hogy lerontja Sion leányának kõfalát; kiterjeszté a mérõkötelet, nem vonta vissza kezét a pusztítástól, és siralomra jutott a bástya és a kõfal, együtt búslakodnak!</p> 
 <p><a name="an_2:9">2:9</a> Kapui besülyedtek a földbe, elveszté és összetöré annak zárait; királya és fejedelmei a pogányok közt vannak. Nincsen törvény, sõt prófétái sem nyernek kijelentést az Úrtól.</p> 
 <p><a name="an_2:10">2:10</a> A földön ülnek, elnémultak Sion leányának vénei, port szórtak a fejökre; zsákba öltöztek, földre csüggesztették fejöket Jeruzsálemnek szûzei.</p> 
 <p><a name="an_2:11">2:11</a> Elsenyvedtek szemeim a könyhullatástól, belsõ részeim háborognak, májam a földre omlik az én népem leányának romlása miatt, mikor elalélt a kis gyermek és a csecsszopó a város utczáin.</p> 
 <p><a name="an_2:12">2:12</a> Azt mondták anyjoknak: Hol a kenyér, meg a bor? mikor elaléltak, mint a sebesültek a város utczáin, mikor kilehelték lelköket anyjoknak kebelén.</p> 
 <p><a name="an_2:13">2:13</a> Mivel bizonyítsak melletted, mihez hasonlítsalak, Jeruzsálem leánya, mivel mérjelek össze téged, hogy megvígasztaljalak, Sionnak szûz leánya?! Bizony nagy a te romlásod, mint a tenger: kicsoda gyógyít meg téged?!</p> 
 <p><a name="an_2:14">2:14</a> A te prófétáid hazugságot és bolondságot hirdettek néked, és nem fedték fel a te álnokságodat, hogy elfordították volna fogságodat; hanem láttak tenéked hazug és megtévelyítõ prófétálásokat.</p> 
 <p><a name="an_2:15">2:15</a> Összecsapják feletted kezöket minden járó-kelõk; süvöltenek és csóválják fejöket Jeruzsálem leánya felett: Ez-é az a város, a melyrõl azt mondták: tökéletes szépség, az egész földnek öröme?</p> 
 <p><a name="an_2:16">2:16</a> Feltátották ellened szájokat minden ellenségeid; süvöltenek és csikorgatják fogukat, mondván: Nyeljük el õt! Bizony ez a nap az, a melyet vártunk; megértük, látjuk!</p> 
 <p><a name="an_2:17">2:17</a> Megcselekedte az Úr, a miket gondolt; beváltotta szavát, a melyet szólt eleitõl fogva; rombolt és nem kimélt, és megvidámította rajtad az ellenséget, felemelte szarvát a te szorongatóidnak.</p> 
 <p><a name="an_2:18">2:18</a> Kiáltott az õ szívök az Úrhoz: Oh Sion leányának kõfala! Folyjon alá könnyed mint a patak, éjjel és nappal; ne szakadjon félbe, síró szemed meg se pihenjen.</p> 
 <p><a name="an_2:19">2:19</a> Kelj fel, riadj éjjel, az õrjárások kezdetén; öntsd ki, mint a vizet a te szívedet az Úr szine elõtt; emeld fel hozzá kezeidet a te kisdedeidnek életéért, a kik elaléltak az éhség miatt minden utczának szegletén.</p> 
 <p><a name="an_2:20">2:20</a> Lásd meg Uram és tekintsd meg, kivel cselekedtél így! Avagy megegyék-é az asszonyok az õ méhöknek gyümölcsét, dédelgetett kisdedeiket; avagy megölettessék-é az Úrnak szent helyén pap és próféta?</p> 
 <p><a name="an_2:21">2:21</a> Az utczákon a földön fekszik gyermek és vén; szûzeim és ifjaim fegyver miatt hullottak el; öldököltél haragod napján, mészároltál, nem kiméltél.</p> 
 <p><a name="an_2:22">2:22</a> Egybehívtad mint valami ünnepnapra az én rettegtetõimet mindenfelõl, és nem volt az Úr haragjának napján, a ki elmenekült és megszabadult volna. A kiket dédelgettem és felneveltem, ellenségem emésztette meg õket!</p> 
 <p><a name="an_3:1">3:1</a> Én vagyok az az ember, a ki nyomorúságot látott az õ haragjának vesszeje miatt.</p> 
 <p><a name="an_3:2">3:2</a> Engem vezérlett és járatott sötétségben és nem világosságban.</p> 
 <p><a name="an_3:3">3:3</a> Bizony ellenem fordult, [ellenem] fordítja kezét minden nap.</p> 
 <p><a name="an_3:4">3:4</a> Megfonnyasztotta testemet és bõrömet, összeroncsolta csontjaimat.</p> 
 <p><a name="an_3:5">3:5</a> [Erõsséget] épített ellenem és körülvett méreggel és fáradsággal.</p> 
 <p><a name="an_3:6">3:6</a> Sötét helyekre ültetett engem, mint az örökre meghaltakat.</p> 
 <p><a name="an_3:7">3:7</a> Körülkerített, hogy ki ne mehessek, nehézzé tette lánczomat.</p> 
 <p><a name="an_3:8">3:8</a> Sõt ha kiáltok és segítségül hívom is, nem hallja meg imádságomat.</p> 
 <p><a name="an_3:9">3:9</a> Elkerítette az én útaimat terméskõvel, ösvényeimet elforgatta.</p> 
 <p><a name="an_3:10">3:10</a> Ólálkodó medve õ nékem [és] lesben álló oroszlán.</p> 
 <p><a name="an_3:11">3:11</a> Útaimat elterelte, és darabokra vagdalt és elpusztított engem!</p> 
 <p><a name="an_3:12">3:12</a> Kifeszítette kézívét, és a nyíl elé czélul állított engem!</p> 
 <p><a name="an_3:13">3:13</a> Veséimbe bocsátotta tegzének fiait.</p> 
 <p><a name="an_3:14">3:14</a> Egész népemnek csúfjává lettem, és gúnydalukká napestig.</p> 
 <p><a name="an_3:15">3:15</a> Eltöltött engem keserûséggel, megrészegített engem ürömmel.</p> 
 <p><a name="an_3:16">3:16</a> És kova-kõvel tördelte ki fogaimat; porba tiprott engem.</p> 
 <p><a name="an_3:17">3:17</a> És kizártad lelkem a békességbõl; elfeledkeztem a jóról.</p> 
 <p><a name="an_3:18">3:18</a> És mondám: Elveszett az én erõm és az én reménységem az Úrban.</p> 
 <p><a name="an_3:19">3:19</a> Emlékezzél meg az én nyomorúságomról és eltapodtatásomról, az ürömrõl és a méregrõl!</p> 
 <p><a name="an_3:20">3:20</a> Vissza-visszaemlékezik, és megalázódik bennem az én lelkem.</p> 
 <p><a name="an_3:21">3:21</a> Ezt veszem szívemre, azért bízom.</p> 
 <p><a name="an_3:22">3:22</a> Az Úr kegyelmessége az, hogy még nincsen végünk; mivel nem fogyatkozik el az õ irgalmassága!</p> 
 <p><a name="an_3:23">3:23</a> Minden reggel meg-megújul; nagy a te hûséged!</p> 
 <p><a name="an_3:24">3:24</a> Az Úr az én örökségem, mondja az én lelkem, azért benne bízom.</p> 
 <p><a name="an_3:25">3:25</a> Jó az Úr azoknak, a kik várják õt; a léleknek, a mely keresi õt.</p> 
 <p><a name="an_3:26">3:26</a> Jó várni és megadással lenni az Úr szabadításáig.</p> 
 <p><a name="an_3:27">3:27</a> Jó a férfiúnak, ha igát visel ifjúságában.</p> 
 <p><a name="an_3:28">3:28</a> Egyedül ül és hallgat, mert felvette magára.</p> 
 <p><a name="an_3:29">3:29</a> Porba teszi száját, [mondván:] Talán van [még] reménység?</p> 
 <p><a name="an_3:30">3:30</a> Orczáját tartja az õt verõnek, megelégszik gyalázattal.</p> 
 <p><a name="an_3:31">3:31</a> Mert nem zár ki örökre az Úr.</p> 
 <p><a name="an_3:32">3:32</a> Sõt, ha megszomorít, meg is vígasztal az õ kegyelmességének gazdagsága szerint.</p> 
 <p><a name="an_3:33">3:33</a> Mert nem szíve szerint veri és szomorítja meg az embernek fiát.</p> 
 <p><a name="an_3:34">3:34</a> Hogy lábai alá tiporja valaki a föld minden foglyát;</p> 
 <p><a name="an_3:35">3:35</a> Hogy elfordíttassék az ember ítélete a Magasságosnak színe elõtt;</p> 
 <p><a name="an_3:36">3:36</a> Hogy elnyomassék az ember az õ peres dolgában: ezt az Úr nem nézi el.</p> 
 <p><a name="an_3:37">3:37</a> Kicsoda az, a ki szól és meglesz, ha nem parancsolja az Úr?</p> 
 <p><a name="an_3:38">3:38</a> A Magasságosnak szájából nem jõ ki a gonosz és a jó.</p> 
 <p><a name="an_3:39">3:39</a> Mit zúgolódik az élõ ember? Ki-ki a maga bûneiért [bûnhõdik.]</p> 
 <p><a name="an_3:40">3:40</a> Tudakozzuk a mi útainkat és vizsgáljuk meg, és térjünk az Úrhoz.</p> 
 <p><a name="an_3:41">3:41</a> Emeljük fel szíveinket kezeinkkel egyetemben Istenhez az égben.</p> 
 <p><a name="an_3:42">3:42</a> Mi voltunk gonoszok és pártütõk, azért nem bocsátottál meg.</p> 
 <p><a name="an_3:43">3:43</a> Felöltötted a haragot és üldöztél minket, öldököltél, nem kiméltél.</p> 
 <p><a name="an_3:44">3:44</a> Felöltötted a felhõt, hogy hozzád ne jusson az imádság.</p> 
 <p><a name="an_3:45">3:45</a> Sepredékké és útálattá tettél minket a népek között.</p> 
 <p><a name="an_3:46">3:46</a> Feltátotta száját ellenünk minden ellenségünk.</p> 
 <p><a name="an_3:47">3:47</a> Rettegés és tõr van mi rajtunk, pusztulás és romlás.</p> 
 <p><a name="an_3:48">3:48</a> Víz-patakok folynak alá az én szemembõl népem leányának romlása miatt.</p> 
 <p><a name="an_3:49">3:49</a> Szemem csörgedez és nem szünik meg, nincs pihenése,</p> 
 <p><a name="an_3:50">3:50</a> Míg ránk nem tekint és meg nem lát az Úr az égbõl.</p> 
 <p><a name="an_3:51">3:51</a> Szemem bánatba ejté lelkemet városomnak minden leányáért.</p> 
 <p><a name="an_3:52">3:52</a> Vadászva vadásztak reám, mint valami madárra, ellenségeim ok nélkül.</p> 
 <p><a name="an_3:53">3:53</a> Veremben fojtották meg életemet, és követ hánytak rám.</p> 
 <p><a name="an_3:54">3:54</a> Felüláradtak a vizek az én fejem felett; mondám: Kivágattam!</p> 
 <p><a name="an_3:55">3:55</a> Segítségül hívtam a te nevedet, oh Uram, a legalsó verembõl.</p> 
 <p><a name="an_3:56">3:56</a> Hallottad az én szómat; ne rejtsd el füledet sóhajtásom és kiáltásom elõl.</p> 
 <p><a name="an_3:57">3:57</a> Közelegj hozzám, mikor segítségül hívlak téged; mondd: Ne félj!</p> 
 <p><a name="an_3:58">3:58</a> Pereld meg Uram lelkemnek perét; váltsd meg életemet.</p> 
 <p><a name="an_3:59">3:59</a> Láttad, oh Uram, az én bántalmaztatásomat; ítéld meg ügyemet.</p> 
 <p><a name="an_3:60">3:60</a> Láttad minden bosszúállásukat, minden ellenem való gondolatjokat.</p> 
 <p><a name="an_3:61">3:61</a> Hallottad Uram az õ szidalmazásukat, minden ellenem való gondolatjokat;</p> 
 <p><a name="an_3:62">3:62</a> Az ellenem támadóknak ajkait, és ellenem való mindennapi szándékukat.</p> 
 <p><a name="an_3:63">3:63</a> Tekintsd meg leülésöket és felkelésöket; én vagyok az õ gúnydaluk.</p> 
 <p><a name="an_3:64">3:64</a> Fizess meg nékik, Uram, az õ kezeiknek munkája szerint.</p> 
 <p><a name="an_3:65">3:65</a> Adj nékik szívbeli konokságot; átkodul reájok.</p> 
 <p><a name="an_3:66">3:66</a> Üldözd haragodban, és veszesd el õket az Úr ege alól!</p> 
 <p><a name="an_4:1">4:1</a> Jaj! de meghomályosodott az arany, elváltozott a szép színarany, kiszórattak a szent hely kövei minden utcza szegletére.</p> 
 <p><a name="an_4:2">4:2</a> Sionnak drága fiait, a kik becsesebbek valának mint a színarany, cserépedénynek tekintették, a fazekas munkájának.</p> 
 <p><a name="an_4:3">4:3</a> Még a sárkányok is oda nyujtják emlõiket, szoptatják fiaikat; az én népem leánya pedig kegyetlen, mint a struczmadarak a pusztában.</p> 
 <p><a name="an_4:4">4:4</a> A csecsemõ nyelve az ínyéhez tapadt a szomjúság miatt; a kisdedek kenyeret kértek, és nem volt, a ki nyujtott volna nékik.</p> 
 <p><a name="an_4:5">4:5</a> Kik pompás ételeket evének, elpusztulának az utczákon; a kik bíborban neveltetének, a szemétdombot ölelgetik.</p> 
 <p><a name="an_4:6">4:6</a> Bizony nagyobb az én népem leányának bûnhõdése Sodoma bûnhõdésénél, a mely elsülyedt egy pillanat alatt, noha kézzel sem ütöttek felé.</p> 
 <p><a name="an_4:7">4:7</a> Az õ názireusai tisztábbak valának a hónál, fehérebbek a tejnél, testök pirosabb vala, mint a korál, termetök mint a zafir.</p> 
 <p><a name="an_4:8">4:8</a> [De most] feketébb az õ ábrázatjok a koromnál, nem ismerik meg õket az utczákon; bõrük csontjaikhoz ragadt, elszáradt, mint a fa.</p> 
 <p><a name="an_4:9">4:9</a> Jobban jártak, a kik fegyverrel ölettek meg, mint a kik éhen vesztek el; mert azok átveretve multak ki, [ezek pedig] a mezõ termésének hiánya miatt.</p> 
 <p><a name="an_4:10">4:10</a> Irgalmas anyák kezei megfõzték gyermekeiket, hogy azok eledeleik legyenek az én népem leányának romlásakor.</p> 
 <p><a name="an_4:11">4:11</a> Megteljesíté az Úr az õ búsulását, kiöntötte az õ felgerjedt haragját, és tüzet gyújtott a Sionban, és megemésztette annak fundamentomait.</p> 
 <p><a name="an_4:12">4:12</a> Nem hitték a föld királyai, sem a föld kerekségének lakosai, hogy szorongató és ellenség vonuljon be Jeruzsálemnek kapuin.</p> 
 <p><a name="an_4:13">4:13</a> Az õ prófétáinak bûne, az õ papjainak vétke miatt [van ez,] a kik az igazaknak vérét ontották abban.</p> 
 <p><a name="an_4:14">4:14</a> Tántorogtak, mint vakok az utczákon, vérrel bemocskolva, annyira, hogy ruháikat sem érinthették.</p> 
 <p><a name="an_4:15">4:15</a> Távozzatok! tisztátalan! kiáltották azoknak; távozzatok, távozzatok, ne illessetek! Bizony elfutottak, bujdostak is; a pogányok közt ezt mondták: Nem lakhatnak itt sokáig!</p> 
 <p><a name="an_4:16">4:16</a> Az Úr haragja oszlatta el õket; többé nem tekint reájok, [mivelhogy] a papok orczáját nem tisztelték, a véneken nem könyörültek.</p> 
 <p><a name="an_4:17">4:17</a> Még mikor meg voltunk, elepedve néztek szemeink a hiábavaló segedelem után; esengve várakoztunk olyan népre, a mely nem szabadított meg.</p> 
 <p><a name="an_4:18">4:18</a> Vadásztak lépéseinkre úgy, hogy nem járhattunk a mi utczáinkon; elközelgetett a mi végünk, beteltek a mi napjaink, bizony eljött a mi végünk!</p> 
 <p><a name="an_4:19">4:19</a> Gyorsabbak valának a mi üldözõink az égnek saskeselyûinél; a hegyeken kergettek minket, a pusztában ólálkodtak utánunk.</p> 
 <p><a name="an_4:20">4:20</a> Orrunk lehellete, az Úr felkentje megfogattaték az õ vermeikben, a kirõl azt mondottuk: az õ árnyékában élünk a pogányok között.</p> 
 <p><a name="an_4:21">4:21</a> Örülj és vígadozz, Edom leánya, a ki Uz földjén lakozol, [mert ]még te rád is rád kerül a pohár, megrészegedel és meztelenkedel.</p> 
 <p><a name="an_4:22">4:22</a> Eltörültetik a te álnokságod, oh Sion leánya, nem fog téged számûzni többé; meglátogatja a te álnokságodat, Edom leánya fölfedi a te bûneidet.</p> 
 <p><a name="an_5:1">5:1</a> Emlékezzél meg Uram, mi esett meg rajtunk; tekintsd meg és lásd meg gyalázatunkat!</p> 
 <p><a name="an_5:2">5:2</a> A mi örökségünk idegenekre szállt; házaink a jövevényekéi.</p> 
 <p><a name="an_5:3">5:3</a> Apátlan árvák lettünk; anyáink, mint az özvegyek.</p> 
 <p><a name="an_5:4">5:4</a> Vizünket pénzért iszszuk, tûzifánkat áron kapjuk.</p> 
 <p><a name="an_5:5">5:5</a> Nyakunknál fogva hajtatunk; elfáradtunk, nincsen nyugtunk.</p> 
 <p><a name="an_5:6">5:6</a> Égyiptomnak adtunk kezet, az assziroknak, hogy jóllakjunk kenyérrel.</p> 
 <p><a name="an_5:7">5:7</a> Apáink vétkeztek; nincsenek; mi hordozzuk vétkeiket.</p> 
 <p><a name="an_5:8">5:8</a> Szolgák uralkodnak rajtunk; nincs a ki megszabadítson kezökbõl.</p> 
 <p><a name="an_5:9">5:9</a> Életünk veszélyeztetésével szerezzük kenyerünket a pusztában levõ fegyver miatt.</p> 
 <p><a name="an_5:10">5:10</a> Bõrünk, mint a kemencze, megfeketedett az éhség lázától.</p> 
 <p><a name="an_5:11">5:11</a> Az asszonyokat meggyalázták Sionban, a szûzeket Júda városaiban.</p> 
 <p><a name="an_5:12">5:12</a> A fejedelmeket kezökkel akasztották fel; a vének orczáit nem becsülik.</p> 
 <p><a name="an_5:13">5:13</a> Az ifjak a kézi malmot hordozzák, és a gyermekek a fahordásban botlanak el.</p> 
 <p><a name="an_5:14">5:14</a> A vének eltüntek a kapuból, [megszüntek] az ifjak énekelni.</p> 
 <p><a name="an_5:15">5:15</a> Oda van a mi szívünk öröme, gyászra fordult a mi körtánczunk.</p> 
 <p><a name="an_5:16">5:16</a> Elesett a mi fejünknek koronája, jaj most nékünk mert vétkeztünk!</p> 
 <p><a name="an_5:17">5:17</a> Ezért lett beteg a mi szívünk, ezekért homályosodtak meg a mi szemeink;</p> 
 <p><a name="an_5:18">5:18</a> A Sion hegyéért, hogy elpusztult; rókák futkosnak azon!</p> 
 <p><a name="an_5:19">5:19</a> Te Uram örökké megmaradsz; a te királyi széked nemzedékrõl nemzedékre!</p> 
 <p><a name="an_5:20">5:20</a> Miért feledkezel el örökre mi rólunk? [miért] hagysz el minket hosszú idõre?</p> 
 <p><a name="an_5:21">5:21</a> Téríts vissza Uram magadhoz és visszatérünk; újítsd meg a mi napjainkat, mint régen.</p> 
 <p><a name="an_5:22">5:22</a> Mert bizony-bizony megvetettél minket; megharagudtál ránk felettébb!</p> 
 <p></p><hr>
 <center>
 <a href="eze.htm">Next: Ezekiel</a></center>
 </body>