<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="col.htm">Previous</a> 
 <a href="th2.htm">Next</a> 
 </center>
 <hr>
  <h3 align="center">Hungarian Bible: 1 Thessalonians</h3> 
 <p><a name="an_1:1">1:1</a> Pál, Silvánus és Timótheus a Thessalonikabeliek gyülekezetének, [a] [mely] [van] az Atya Istenben és az Úr Jézus Krisztusban: kegyelem néktek és békesség Istentõl, a mi Atyánktól, és az Úr Jézus Krisztustól.</p> 
 <p><a name="an_1:2">1:2</a> Hálát adunk az Istennek mindenkor mindnyájatokért, emlékezvén rólatok a mi imádságainkban;</p> 
 <p><a name="an_1:3">1:3</a> Szüntelenül emlegetve a ti hitetek munkáját, és a ti szeretetetek fáradozását, és a mi Urunk Jézus Krisztus felõl való reménységeteknek állhatatosságát, az Isten elõtt, a mi Atyánk elõtt:</p> 
 <p><a name="an_1:4">1:4</a> Tudván, Istentõl szeretett atyámfiai, hogy ti ki vagytok választva;</p> 
 <p><a name="an_1:5">1:5</a> Hogy a mi evangyéliomunk ti nálatok nem áll csak szóban, hanem [isteni] erõkben is, Szent Lélekben is, sok bizodalomban is; a miképen tudjátok, hogy milyenek voltunk közöttetek ti érettetek.</p> 
 <p><a name="an_1:6">1:6</a> És ti a mi követõinkké lettetek és az Úréi, befogadván az ígét sokféle szorongattatás között, Szent Lélek örömével;</p> 
 <p><a name="an_1:7">1:7</a> Úgy hogy példaképekké lettetek Maczedóniában és Akhájában minden hívõre nézve.</p> 
 <p><a name="an_1:8">1:8</a> Mert nemcsak Maczedóniában és Akhájában zendült ki tõletek az Úr beszéde, hanem minden helyen is híre terjedt a ti Istenben vetett hiteteknek, annyira, hogy szükségtelen arról valamit szólnunk.</p> 
 <p><a name="an_1:9">1:9</a> Mert azok magok hirdetik felõlünk, milyen volt a mi hozzátok való menetelünk, és miként tértetek meg az Istenhez a bálványoktól, hogy az élõ és igaz Istennek szolgáljatok,</p> 
 <p><a name="an_1:10">1:10</a> És várjátok az Õ Fiát az égbõl, a kit feltámasztott a halálból, a Jézust, a ki megszabadít minket amaz eljövendõ haragtól.</p> 
 <p><a name="an_2:1">2:1</a> Mert magatok tudjátok, atyámfiai, hogy a mi ti hozzátok való menetelünk nem volt hiábavaló;</p> 
 <p><a name="an_2:2">2:2</a> Sõt inkább, noha elébb már háborúságot és bosszúságot szenvedtünk volt Filippiben, a mint tudjátok, volt bátorságunk a mi Istenünkben, hogy közöttetek [is] hirdessük az Isten evangyéliomát sok tusakodással.</p> 
 <p><a name="an_2:3">2:3</a> Mert a mi buzdításunk nem hitetésbõl [van,] sem nem tisztátalanságból, sem nem álnokságból:</p> 
 <p><a name="an_2:4">2:4</a> Hanem a miképen az Isten méltatott minket arra, hogy reánk bízza az evangyéliomot, akképen szólunk; nem úgy, hogy embereknek tessünk hanem az Istennek, a ki megvizsgálja a mi szívünket.</p> 
 <p><a name="an_2:5">2:5</a> Mert sem hízelkedõ beszéddel, a mint tudjátok, sem telhetetlenség színében nem léptünk fel soha, Isten a bizonyság;</p> 
 <p><a name="an_2:6">2:6</a> Sem emberektõl való dicsõítést nem kerestünk, sem tõletek, sem másoktól, holott terhetekre lehettünk volna, mint Krisztus apostolai.</p> 
 <p><a name="an_2:7">2:7</a> De szívélyesek valánk ti közöttetek, a miként a dajka dajkálgatja az õ gyermekeit.</p> 
 <p><a name="an_2:8">2:8</a> Így felbuzdulva irántatok, készek valánk közleni veletek nemcsak az Isten evangyéliomát, hanem a mi magunk lelkét is, mivelhogy szeretteinkké lettetek nékünk.</p> 
 <p><a name="an_2:9">2:9</a> Emlékez[het]tek ugyanis atyámfiai a mi fáradozásunkra és bajlakodásunkra: mert éjjel-nappal munkálkodva hirdettük néktek az Isten evangyéliomát, csakhogy senkit meg ne terheljünk közületek.</p> 
 <p><a name="an_2:10">2:10</a> Ti [vagytok] bizonyságok és az Isten, milyen szentül, igazán és feddhetetlenül éltünk elõttetek, a kik hisztek.</p> 
 <p><a name="an_2:11">2:11</a> Valamint tudjátok, hogy miként atya az õ gyermekeit, [úgy] intettünk és buzdítgattunk egyenként mindnyájatokat.</p> 
 <p><a name="an_2:12">2:12</a> És kérve kértünk, hogy Istenhez méltóan viseljétek magatokat, a ki az õ országába és dicsõségébe hív titeket.</p> 
 <p><a name="an_2:13">2:13</a> Ugyanazért mi is hálát adunk az Istennek szüntelenül, hogy ti befogadván az Istennek általunk hirdetett beszédét, nem úgy fogadtátok, mint emberek beszédét, hanem mint Isten beszédét (a minthogy valósággal az [is]), a mely munkálkodik is ti bennetek, a kik hisztek.</p> 
 <p><a name="an_2:14">2:14</a> Mert ti, atyámfiai, követõi lettetek az Isten gyülekezeteinek, a melyek Júdeában vannak a Krisztus Jézusban, mivelhogy ugyanúgy szenvedtetek ti is a saját honfitársaitoktól, miként azok is a zsidóktól,</p> 
 <p><a name="an_2:15">2:15</a> A kik megölték az Úr Jézust is és a saját prófétáikat, és minket [is] üldöznek, és az Istennek nem tetszenek, és minden embernek ellenségei;</p> 
 <p><a name="an_2:16">2:16</a> A kik megtiltják nékünk, hogy a pogányoknak ne prédikáljunk hogy üdvözüljenek; hogy mindenkor betöltsék bûneiket; de végre utólérte õket az [Isten] haragja.</p> 
 <p><a name="an_2:17">2:17</a> Mi pedig, atyámfiai, a mint elszakasztatánk tõletek egy kevés ideig, arczra, nem szívre nézve, annál buzgóságosabban, nagy kívánsággal igyekeztünk, hogy szemtõl-szemben láthassunk titeket.</p> 
 <p><a name="an_2:18">2:18</a> Azért menni [is] akartunk hozzátok, kiváltképen én Pál, egyszer is, kétszer is, de megakadályozott minket a Sátán.</p> 
 <p><a name="an_2:19">2:19</a> Mert kicsoda a mi reménységünk, örömünk és dicsekedésünk koronája? Avagy nem azok [lesztek-]é ti is a mi Urunk Jézus Krisztus elõtt az õ eljövetelekor?</p> 
 <p><a name="an_2:20">2:20</a> Bizony ti vagytok a mi dicsõségünk és örömünk.</p> 
 <p><a name="an_3:1">3:1</a> Annakokáért, mivelhogy tovább már el nem tûrhetõk, jónak ítélénk, hogy magunk maradjunk Athénében,</p> 
 <p><a name="an_3:2">3:2</a> És elküldöttük Timótheust, a mi atyánkfiát és Istennek szolgáját és munkatársunkat a Krisztus evangyéliomának [hirdetésében,] hogy erõsítsen titeket és intsen titeket a ti hitetek felõl;</p> 
 <p><a name="an_3:3">3:3</a> Hogy senki meg ne tántorodjék ama szorongattatások között; mert ti magatok tudjátok, hogy mi arra rendeltettünk.</p> 
 <p><a name="an_3:4">3:4</a> Mert mikor közöttetek valánk is, elõre megmondtuk néktek, hogy szorongattatásnak leszünk kitéve; a mint meg is történt, és tudjátok.</p> 
 <p><a name="an_3:5">3:5</a> Annakokáért én is, mivelhogy tovább már nem tûrhetém, elküldék, hogy megismerjem a ti hiteteket, ha nem kísértett-é meg valami módon titeket a kísértõ, és nem lett-é hiábavaló a mi fáradságunk?</p> 
 <p><a name="an_3:6">3:6</a> Most pedig, a mikor megérkezett hozzánk Timótheus ti tõletek, és örömhírt hozott nékünk a ti hitetek és szeretetetek felõl, és arról, hogy jó emlékezéssel vagytok irántunk, mindenkor kívánván látni minket, miképen mi is titeket;</p> 
 <p><a name="an_3:7">3:7</a> Ezáltal megvígasztalódtunk reátok nézve, atyámfiai, minden mi szorongattatásunk és szükségünk mellett is, a ti hitetek által:</p> 
 <p><a name="an_3:8">3:8</a> Mert szinte megelevenedünk, ha ti erõsek vagytok az Úrban.</p> 
 <p><a name="an_3:9">3:9</a> Mert milyen hálával is fizethetünk az Istennek ti érettetek, mindazért az örömért, a melylyel örvendezünk miattatok a mi Istenünk elõtt?!</p> 
 <p><a name="an_3:10">3:10</a> Mikor éjjel-nappal nagy buzgón esedezünk, hogy megláthassuk a ti orczátokat, és kipótolhassuk a ti hitetek hiányait.</p> 
 <p><a name="an_3:11">3:11</a> Maga pedig az Isten és a mi Atyánk, és a mi Urunk a Jézus Krisztus egyengesse meg a mi útunkat ti hozzátok!</p> 
 <p><a name="an_3:12">3:12</a> Titeket pedig gyarapítson az Úr és tegyen bõségesekké az egymás iránt és mindenki iránt való szeretetben, a milyenek vagyunk mi is ti irántatok;</p> 
 <p><a name="an_3:13">3:13</a> Hogy erõsekké tegye a ti szíveteket, feddhetetlenekké a szentségben, a mi Istenünk és Atyánk elõtt, a mikor eljõ a mi Urunk Jézus Krisztus minden õ szenteivel egyetemben.</p> 
 <p><a name="an_4:1">4:1</a> Továbbá pedig kérünk titeket, atyámfiai, és intünk az Úr Jézusban, hogy a szerint, a mint tõlünk tanultátok, mimódon kell forgolódnotok és Istennek tetszenetek: mindinkább gyarapodjatok.</p> 
 <p><a name="an_4:2">4:2</a> Mert tudjátok, milyen parancsolatokat adtunk néktek az Úr Jézus által.</p> 
 <p><a name="an_4:3">4:3</a> Mert ez az Isten akaratja, a ti szentté lételetek, hogy magatokat a paráznaságtól megtartóztassátok;</p> 
 <p><a name="an_4:4">4:4</a> Hogy mindenitek szentségben és tisztességben tudja bírni a maga edényét,</p> 
 <p><a name="an_4:5">4:5</a> Nem kívánság gerjedelmével, mint a pogányok, a kik nem ismerik az Istent;</p> 
 <p><a name="an_4:6">4:6</a> Hogy senki túl ne lépjen és meg ne károsítsa valamely dologban az õ atyjafiát: mert bosszút áll az Úr mindezekért, a mint elébb is mondottuk néktek és bizonyságot tettünk.</p> 
 <p><a name="an_4:7">4:7</a> Mert nem tisztátalanságra, hanem szentségre hívott el minket az Isten.</p> 
 <p><a name="an_4:8">4:8</a> A ki azért megveti [ezeket,] nem embert vet meg, hanem az Istent, a ki Szent Lelkét is közlé velünk.</p> 
 <p><a name="an_4:9">4:9</a> Az atyafiúi szeretetrõl pedig nem [is] szükség írnom néktek: mert titeket Isten maga tanított meg arra, hogy egymást szeressétek;</p> 
 <p><a name="an_4:10">4:10</a> Sõt gyakoroljátok is azt mindamaz atyafiak iránt, a kik egész Maczedóniában vannak. Kérünk azonban titeket atyámfiai, hogy mindinkább gyarapodjatok;</p> 
 <p><a name="an_4:11">4:11</a> És becsületbeli dolognak tartsátok, hogy csendes életet folytassatok, saját dolgaitoknak utána lássatok, és tulajdon kezeitekkel munkálkodjatok, a miként rendeltük néktek;</p> 
 <p><a name="an_4:12">4:12</a> Hogy a kívülvalók iránt tisztességesen viselkedjetek, és semmi szükséget ne érezzetek.</p> 
 <p><a name="an_4:13">4:13</a> Nem akarom továbbá, atyámfiai, hogy tudatlanságban legyetek azok felõl, a kik elaludtak, hogy ne bánkódjatok, mint a többiek, a kiknek nincsen reménységök.</p> 
 <p><a name="an_4:14">4:14</a> Mert ha hisszük, hogy Jézus meghalt és feltámadott, azonképen az Isten is elõhozza azokat, a kik elaludtak, a Jézus által õ vele együtt.</p> 
 <p><a name="an_4:15">4:15</a> Mert ezt mondjuk néktek az Úr szavával, hogy mi, a kik élünk, a kik megmaradunk az Úr eljöveteléig, épen nem elõzzük meg azokat, a kik elaludtak.</p> 
 <p><a name="an_4:16">4:16</a> Mert maga az Úr riadóval, arkangyal szózatával és isteni harsonával leszáll az égbõl: és feltámadnak elõször a kik meghaltak volt a Krisztusban;</p> 
 <p><a name="an_4:17">4:17</a> Azután mi, a kik élünk, a kik megmaradunk, elragadtatunk azokkal együtt a felhõkön az Úr elébe a levegõbe; és ekképen mindenkor az Úrral leszünk.</p> 
 <p><a name="an_4:18">4:18</a> Annakokáért vígasztaljátok egymást e beszédekkel.</p> 
 <p><a name="an_5:1">5:1</a> Az idõkrõl és idõszakokról pedig, atyámfiai, nem szükség, hogy írjak néktek;</p> 
 <p><a name="an_5:2">5:2</a> Mert igen jól tudjátok ti magatok, hogy az Úrnak napja úgy jõ el, mint a tolvaj éjjel.</p> 
 <p><a name="an_5:3">5:3</a> Mert a mikor ezt mondják: Békesség és biztonság, akkor hirtelen veszedelem jön rájok, mint a szülési fájdalom a terhes asszonyra; és semmiképen meg nem menekednek.</p> 
 <p><a name="an_5:4">5:4</a> De ti, atyámfiai, nem vagytok sötétségben, hogy [az] a nap tolvaj módra lep[het]ne meg titeket.</p> 
 <p><a name="an_5:5">5:5</a> Ti mindnyájan világosság fiai vagytok és nappal fiai; nem vagyunk az éjszakáé, sem a sötétségé!</p> 
 <p><a name="an_5:6">5:6</a> Ne is aludjunk azért, mint egyebek, hanem legyünk éberek és józanok.</p> 
 <p><a name="an_5:7">5:7</a> Mert a kik alusznak, éjjel alusznak; és a kik részegek, éjjel részegednek meg.</p> 
 <p><a name="an_5:8">5:8</a> Mi azonban, a kik nappaliak vagyunk, legyünk éberek, felöltözvén a hitnek és szeretetnek mellvasába, és sisak gyanánt az üdvösségnek reménységébe.</p> 
 <p><a name="an_5:9">5:9</a> Mert nem haragra rendelt minket az Isten, hanem arra, hogy üdvösséget szerezzünk a mi Urunk Jézus Krisztus által,</p> 
 <p><a name="an_5:10">5:10</a> A ki meghalt érettünk, hogy akár ébren vagyunk, akár aluszunk, együtt éljünk õ vele.</p> 
 <p><a name="an_5:11">5:11</a> Vígasztaljátok azért egymást, és építse egyik a másikat, a miképen cselekeszitek is.</p> 
 <p><a name="an_5:12">5:12</a> Kérünk továbbá titeket atyámfiai, hogy becsüljétek azokat, a kik fáradoznak közöttetek, és elõljáróitok az Úrban, és intenek titeket;</p> 
 <p><a name="an_5:13">5:13</a> És az õ munkájokért viseltessetek irántok megkülönböztetett szeretettel. Egymással békességben éljetek.</p> 
 <p><a name="an_5:14">5:14</a> Kérünk továbbá titeket, atyámfiai, intsétek a rendetleneket, bátorítsátok a félelmes szívûeket, gyámolítsátok az erõteleneket, türelmesek legyetek mindenki iránt.</p> 
 <p><a name="an_5:15">5:15</a> Vigyázzatok, hogy senki senkinek rosszért rosszal ne fizessen; hanem mindenkor jóra törekedjetek úgy egymás iránt, mint mindenki iránt.</p> 
 <p><a name="an_5:16">5:16</a> Mindenkor örüljetek.</p> 
 <p><a name="an_5:17">5:17</a> Szüntelen imádkozzatok.</p> 
 <p><a name="an_5:18">5:18</a> Mindenben hálákat adjatok; mert ez az Isten akarata a Krisztus Jézus által ti hozzátok.</p> 
 <p><a name="an_5:19">5:19</a> A Lelket meg ne oltsátok.</p> 
 <p><a name="an_5:20">5:20</a> A prófétálást meg ne vessétek,</p> 
 <p><a name="an_5:21">5:21</a> Mindent megpróbáljatok; a mi jó, azt megtartsátok!</p> 
 <p><a name="an_5:22">5:22</a> Mindentõl, a mi gonosznak látszik, õrizkedjetek!</p> 
 <p><a name="an_5:23">5:23</a> Maga pedig a békességnek Istene szenteljen meg titeket mindenestõl; és a ti egész valótok, mind lelketek, mind testetek feddhetetlenül õriztessék meg a mi Urunk Jézus Krisztus eljövetelére.</p> 
 <p><a name="an_5:24">5:24</a> Hû az, a ki elhivott titeket és õ meg is cselekszi [azt.]</p> 
 <p><a name="an_5:25">5:25</a> Atyámfiai, imádkozzatok érettünk.</p> 
 <p><a name="an_5:26">5:26</a> Köszöntsétek az összes atyafiakat szent csókolással.</p> 
 <p><a name="an_5:27">5:27</a> Kényszerítlek titeket az Úrra, hogy olvastassék fel e levél minden szent atyafi elõtt.</p> 
 <p><a name="an_5:28">5:28</a> A mi Urunk Jézus Krisztusnak kegyelme veletek! Ámen.</p> 
 <p></p><hr>
 <center>
 <a href="th2.htm">Next: 2 Thessalonians</a></center>
 </body>