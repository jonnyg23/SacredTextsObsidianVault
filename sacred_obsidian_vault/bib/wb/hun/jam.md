<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="heb.htm">Previous</a> 
 <a href="pe1.htm">Next</a> 
 </center>
 <hr>
  <h3 align="center">Hungarian Bible: James</h3> 
 <p><a name="an_1:1">1:1</a> Jakab, Istennek és az Úr Jézus Krisztusnak szolgája, az elszórtan levõ tizenkét nemzetségnek; üdvözletemet.</p> 
 <p><a name="an_1:2">1:2</a> Teljes örömnek tartsátok, atyámfiai, mikor különféle kísértésekbe estek,</p> 
 <p><a name="an_1:3">1:3</a> Tudván, hogy a ti hiteteknek megpróbáltatása kitartást szerez.</p> 
 <p><a name="an_1:4">1:4</a> A kitartásban pedig tökéletes cselekedet legyen, hogy tökéletesek és épek legyetek minden fogyatkozás nélkül.</p> 
 <p><a name="an_1:5">1:5</a> Ha pedig valakinek közületek nincsen bölcsessége, kérje Istentõl, a ki mindenkinek készségesen és szemrehányás nélkül adja; és megadatik néki.</p> 
 <p><a name="an_1:6">1:6</a> De kérje hittel, semmit sem kételkedvén: mert a ki kételkedik, hasonlatos a tenger habjához, a melyet a szél hajt és ide s tova hány.</p> 
 <p><a name="an_1:7">1:7</a> Mert ne vélje az ilyen ember, hogy kaphat valamit az Úrtól;</p> 
 <p><a name="an_1:8">1:8</a> A kétszívû, a minden útjában állhatatlan ember.</p> 
 <p><a name="an_1:9">1:9</a> Dicsekedjék pedig az alacsony [sorsú] atyafi az õ nagyságával;</p> 
 <p><a name="an_1:10">1:10</a> A gazdag pedig az õ alacsonyságával: mert elmúlik, mint a fûnek virága.</p> 
 <p><a name="an_1:11">1:11</a> Mert felkél a nap az õ hévségével, és megszárítja a füvet; és annak virága elhull, és ábrázatának kedvessége elvész: így hervad el a gazdag is az õ útaiban.</p> 
 <p><a name="an_1:12">1:12</a> Boldog ember az, a ki a kísértésben kitart; mert minekutána megpróbáltatott, elveszi az életnek koronáját, a mit az Úr ígért az õt szeretõknek.</p> 
 <p><a name="an_1:13">1:13</a> Senki se mondja, mikor kísértetik: Az Istentõl kísértetem: mert az Isten gonoszsággal nem kísérthetõ, õ maga pedig senkit sem kísért.</p> 
 <p><a name="an_1:14">1:14</a> Hanem mindenki kísértetik, a mikor vonja és édesgeti a tulajdon kívánsága.</p> 
 <p><a name="an_1:15">1:15</a> Azután a kívánság megfoganván, bûnt szûl; a bûn pedig teljességre jutván halált nemz.</p> 
 <p><a name="an_1:16">1:16</a> Ne tévelyegjetek szeretett atyámfiai!</p> 
 <p><a name="an_1:17">1:17</a> Minden jó adomány és minden tökéletes ajándék felülrõl való, és a világosságok Atyjától száll alá, a kinél nincs változás, vagy változásnak árnyéka.</p> 
 <p><a name="an_1:18">1:18</a> Az õ akarata szült minket az igazságnak ígéje által, hogy az õ teremtményeinek valami zsengéje legyünk.</p> 
 <p><a name="an_1:19">1:19</a> Azért, szeretett atyámfiai, legyen minden ember gyors a hallásra, késedelmes a szólásra, késedelmes a haragra.</p> 
 <p><a name="an_1:20">1:20</a> Mert ember haragja Isten igazságát nem munkálja.</p> 
 <p><a name="an_1:21">1:21</a> Elvetvén azért minden undokságot és a gonoszságnak sokaságát, szelídséggel fogadjátok a beoltott ígét, a mely megtarthatja a ti lelkeiteket.</p> 
 <p><a name="an_1:22">1:22</a> Az ígének pedig megtartói legyetek és ne csak hallgatói, megcsalván magatokat.</p> 
 <p><a name="an_1:23">1:23</a> Mert ha valaki hallgatója az ígének és nem megtartója, az ilyen hasonlatos ahhoz az emberhez, a ki tükörben nézi az õ természet szerinti ábrázatát:</p> 
 <p><a name="an_1:24">1:24</a> Mert megnézte magát és elment, és azonnal elfelejtette, milyen volt.</p> 
 <p><a name="an_1:25">1:25</a> De a ki belenéz a szabadság tökéletes törvényébe és megmarad a mellett, az nem feledékeny hallgató, sõt cselekedet követõje lévén, az boldog lesz az õ cselekedetében.</p> 
 <p><a name="an_1:26">1:26</a> Ha valaki istentisztelõnek látszik köztetek, de nem zabolázza meg nyelvét, sõt megcsalja a maga szívét, annak az istentisztelete hiábavaló.</p> 
 <p><a name="an_1:27">1:27</a> Tiszta és szeplõ nélkül való istentisztelet az Isten és az Atya elõtt ez: meglátogatni az árvákat és özvegyeket az õ nyomorúságukban, [és] szeplõ nélkül megtartani magát e világtól.</p> 
 <p><a name="an_2:1">2:1</a> Atyámfiai ne legyen személyválogatás a ti hitetekben, a mely van a dicsõség Urában, a mi Jézus Krisztusunkban.</p> 
 <p><a name="an_2:2">2:2</a> Mert ha a ti gyülekezetetekbe bemegy egy aranygyûrûs férfiú fényes ruhában, bemegy pedig egy szegény is szennyes ruhában;</p> 
 <p><a name="an_2:3">2:3</a> És rátekinttek arra, a kin a fényes ruha van, és azt mondjátok néki: Te ülj ide szépen; és a szegénynek ezt mondjátok: Te állj ott, vagy ülj ide az én zsámolyom mellé:</p> 
 <p><a name="an_2:4">2:4</a> Nem mondtatok-é ellent magatoknak, és nem lettetek-é gonosz gondolkozású birákká?</p> 
 <p><a name="an_2:5">2:5</a> Halljátok meg szeretett atyámfiai, avagy nem az Isten választotta-é ki e világ szegényeit, hogy gazdagok legyenek hitben, és örökösei az országnak, a melyet azoknak ígért, a kik õt szeretik?</p> 
 <p><a name="an_2:6">2:6</a> Ti pedig meggyaláztátok a szegényt. Avagy nem a gazdagok hatalmaskodnak- é rajtatok, és nem õk hurczolnak-é titeket a törvény elé?</p> 
 <p><a name="an_2:7">2:7</a> Nem õk káromolják-é azt a szép nevet, a melyrõl neveztettek?</p> 
 <p><a name="an_2:8">2:8</a> Ha ellenben megtartjátok a királyi törvényt az Írás szerint: Szeressed felebarátodat, mint tenmagadat, jól cselekesztek.</p> 
 <p><a name="an_2:9">2:9</a> De ha személyválogatók vagytok, vétkeztek, elmarasztaltatva a törvény által, mint annak megrontói.</p> 
 <p><a name="an_2:10">2:10</a> Mert ha valaki az egész törvényt megtartja is, de vét egy ellen, az egésznek megrontásában bûnös.</p> 
 <p><a name="an_2:11">2:11</a> Mert a ki ezt mondotta: Ne paráználkodjál, ezt is mondotta: Ne ölj. És ha nem paráználkodol, de ölsz, törvényszegõvé lettél.</p> 
 <p><a name="an_2:12">2:12</a> Úgy szóljatok és úgy cselekedjetek, mint a kiket a szabadság törvénye fog megítélni.</p> 
 <p><a name="an_2:13">2:13</a> Mert az ítélet irgalmatlan az iránt, a ki nem cselekszik irgalmasságot; és dicsekedik az irgalmasság az ítélet ellen.</p> 
 <p><a name="an_2:14">2:14</a> Mi a haszna, atyámfiai, ha valaki azt mondja, hogy hite van, cselekedetei pedig nincsenek? Avagy megtarthatja-é õt a hit?</p> 
 <p><a name="an_2:15">2:15</a> Ha pedig az atyafiak, férfiak vagy nõk, mezítelenek, és szûkölködnek mindennapi eledel nélkül,</p> 
 <p><a name="an_2:16">2:16</a> És azt mondja nékik valaki ti közületek: Menjetek el békességgel, melegedjetek meg és lakjatok jól; de nem adjátok meg nékik, a mikre szüksége van a testnek; mi annak a haszna?</p> 
 <p><a name="an_2:17">2:17</a> Azonképen a hit is, ha cselekedetei nincsenek, megholt õ magában.</p> 
 <p><a name="an_2:18">2:18</a> De mondhatja valaki: Néked hited van, nékem pedig cselekedeteim vannak. Mutasd meg nékem a te hitedet a te cselekedeteidbõl, és én meg fogom néked mutatni az én cselekedeteimbõl az én hitemet.</p> 
 <p><a name="an_2:19">2:19</a> Te hiszed, hogy az Isten egy. Jól teszed. Az ördögök is hiszik, és rettegnek.</p> 
 <p><a name="an_2:20">2:20</a> Akarod-é pedig tudni, te hiábavaló ember, hogy a hit cselekedetek nélkül megholt?</p> 
 <p><a name="an_2:21">2:21</a> [Avagy] Ábrahám, a mi atyánk, nem cselekedetekbõl igazíttatott-é meg, felvivén Izsákot, az õ fiát az oltárra?</p> 
 <p><a name="an_2:22">2:22</a> Látod, hogy a hit együtt munkálkodott az õ cselekedeteivel, és a cselekedetekbõl lett teljessé a hit;</p> 
 <p><a name="an_2:23">2:23</a> És beteljesedett az Írás, a mely ezt mondja: Hitt pedig Ábrahám az Istennek, és tulajdoníttatott néki igazságul, és Isten barátjának neveztetett.</p> 
 <p><a name="an_2:24">2:24</a> Látjátok tehát, hogy cselekedetekbõl igazul meg az ember, és nem csupán hitbõl.</p> 
 <p><a name="an_2:25">2:25</a> Hasonlatosképen pedig a tisztátalan Ráháb is, avagy nem cselekedetekbõl igazíttatott é meg, a mikor a követeket házába fogadta, és más úton bocsátotta ki?</p> 
 <p><a name="an_2:26">2:26</a> Mert a miképen holt a test lélek nélkül, akképen holt a hit is cselekedetek nélkül.</p> 
 <p><a name="an_3:1">3:1</a> Atyámfiai, ne legyetek sokan tanítók, tudván azt, hogy súlyosabb ítéletünk lészen.</p> 
 <p><a name="an_3:2">3:2</a> Mert mindnyájan sokképen vétkezünk. Ha valaki beszédben nem vétkezik, az tökéletes ember, képes az egész testét is megzabolázni.</p> 
 <p><a name="an_3:3">3:3</a> Ímé a lovaknak szájába zabolát vetünk, hogy engedelmeskedjenek nékünk, és az õ egész testöket igazgatjuk.</p> 
 <p><a name="an_3:4">3:4</a> Ímé a hajók is, noha mily nagyok, és erõs szelektõl hajtatnak, mindazáltal igen kis kormánytól oda fordíttatnak, a hová a kormányos szándéka akarja.</p> 
 <p><a name="an_3:5">3:5</a> Ezenképen a nyelv is kicsiny tag és nagy dolgokkal hányja magát. Ímé csekély tûz mily nagy erdõt felgyújt!</p> 
 <p><a name="an_3:6">3:6</a> A nyelv is tûz, a gonoszságnak összessége. Úgy van a nyelv a mi tagjaink között, hogy megszeplõsíti az egész testet, és lángba borítja élet[ünk] folyását, [maga] is lángba boríttatván a gyehennától.</p> 
 <p><a name="an_3:7">3:7</a> Mert minden természet, vadállatoké, madaraké, csúszómászóké és vízieké megszelídíthetõ és meg is szelidíttetett az emberi természet által:</p> 
 <p><a name="an_3:8">3:8</a> De a nyelvet az emberek közül senki sem szelidítheti meg; fékezhetetlen gonosz az, halálos méreggel teljes.</p> 
 <p><a name="an_3:9">3:9</a> Ezzel áldjuk az Istent és Atyát, és ezzel átkozzuk az embereket, a kik az Isten hasonlatosságára teremttettek:</p> 
 <p><a name="an_3:10">3:10</a> Ugyanabból a szájból jõ ki áldás és átok. Atyámfiai, nem kellene ezeknek így lenni!</p> 
 <p><a name="an_3:11">3:11</a> Vajjon a forrás ugyan abból a nyílásból csörgedeztet-é édest és keserût?</p> 
 <p><a name="an_3:12">3:12</a> Avagy atyámfiai, teremhet-é a fügefa olajmagvakat, vagy a szõlõtõ fügét? Azonképen egy forrás sem adhat sós és édes vizet.</p> 
 <p><a name="an_3:13">3:13</a> Kicsoda köztetek bölcs és okos? Mutassa meg az õ jó életébõl az õ cselekedeteit bölcsességnek szelídségével.</p> 
 <p><a name="an_3:14">3:14</a> Ha pedig keserû irígység és czivódás van a ti szívetekben, ne dicsekedjetek és ne hazudjatok az igazság ellen.</p> 
 <p><a name="an_3:15">3:15</a> Ez nem az a bölcsesség, a mely felülrõl jõ, hanem földi, testi és ördögi.</p> 
 <p><a name="an_3:16">3:16</a> Mert a hol irígység és czivakodás [van], ott háborúság és minden gonosz cselekedet is [van.]</p> 
 <p><a name="an_3:17">3:17</a> A felülrõl való bölcsesség pedig elõször is tiszta, azután békeszeretõ, méltányos, engedelmes, irgalmassággal és jó gyümölcsökkel teljes, nem kételkedõ és nem képmutató.</p> 
 <p><a name="an_3:18">3:18</a> Az igazság gyümölcse pedig békességben vettetik azoknak, a kik békességesen munkálkodnak.</p> 
 <p><a name="an_4:1">4:1</a> Honnét vannak háborúk és harczok közöttetek? Nem onnan-é a ti gerjedelmeitekbõl, a melyek a ti tagjaitokban vitézkednek?</p> 
 <p><a name="an_4:2">4:2</a> Kívántok [valamit,] és nincs néktek: gyilkoltok és irígykedtek, és nem nyerhetitek meg; harczoltok és háborúskodtok; és nincsen semmitek, mert nem kéritek.</p> 
 <p><a name="an_4:3">4:3</a> Kéritek, de nem kapjátok, mert nem jól kéritek, hogy gerjedelmeitekre költsétek azt.</p> 
 <p><a name="an_4:4">4:4</a> Parázna férfiak és asszonyok, nem tudjátok-é, hogy a világ barátsága ellenségeskedés az Istennel? A ki azért e világ barátja akar lenni, az Isten ellenségévé lesz.</p> 
 <p><a name="an_4:5">4:5</a> Vagy azt gondoljátok, hogy az Írás hiába mondja: Irígységre kívánkozik a lélek, a mely bennünk lakozik?</p> 
 <p><a name="an_4:6">4:6</a> De [majd] nagyobb kegyelmet ád; ezért mondja: Az Isten a kevélyeknek ellenök áll, az alázatosoknak pedig kegyelmet ád.</p> 
 <p><a name="an_4:7">4:7</a> Engedelmeskedjetek azért az Istennek; álljatok ellene az ördögnek, és elfut tõletek.</p> 
 <p><a name="an_4:8">4:8</a> Közeledjetek az Istenhez, és közeledni fog hozzátok. Tisztítsátok meg kezeiteket, ti bûnösök, és szenteljétek meg szíveiteket ti kétszívûek.</p> 
 <p><a name="an_4:9">4:9</a> Nyomorkodjatok és gyászoljatok és sírjatok; a ti nevetéstek gyászra forduljon, és örömötök szomorúságra.</p> 
 <p><a name="an_4:10">4:10</a> Alázzátok meg magatokat az Úr elõtt, és felmagasztal titeket.</p> 
 <p><a name="an_4:11">4:11</a> Ne szóljátok meg egymást atyámfiai. A ki megszólja atyjafiát, és a ki kárhoztatja atyjafiát, az a törvény ellen szól, és a törvényt kárhoztatja. Ha pedig a törvényt kárhoztatod, nem megtartója, hanem bírája vagy a törvénynek.</p> 
 <p><a name="an_4:12">4:12</a> Egy a törvényhozó, a ki hatalmas megtartani és elveszíteni: kicsoda vagy te, hogy kárhoztatod a másikat?</p> 
 <p><a name="an_4:13">4:13</a> Nosza immár ti, a kik azt mondjátok: Ma vagy holnap elmegyünk ama városba, és ott töltünk egy esztendõt, és kalmárkodunk, és nyerünk;</p> 
 <p><a name="an_4:14">4:14</a> A kik nem tudjátok mit hoz a holnap: mert micsoda a ti életetek? Bizony pára az, a mely rövid ideig látszik, azután pedig eltûnik.</p> 
 <p><a name="an_4:15">4:15</a> Holott ezt kellene mondanotok: Ha az Úr akarja és élünk, ím ezt, vagy amazt fogjuk cselekedni.</p> 
 <p><a name="an_4:16">4:16</a> Ti ellenben elbizakodottságtokban dicsekedtek: Minden ilyen dicsekedés gonosz.</p> 
 <p><a name="an_4:17">4:17</a> A ki azért tudna jót cselekedni, és nem cselekeszik, bûne az annak.</p> 
 <p><a name="an_5:1">5:1</a> Nosza immár ti gazdagok, sírjatok, jajgatván a ti nyomorúságaitok miatt, a melyek elkövetkeznek reátok.</p> 
 <p><a name="an_5:2">5:2</a> Gazdagságotok megrothadt, és a ruháitokat moly ette meg;</p> 
 <p><a name="an_5:3">5:3</a> Aranyotokat és ezüstötöket rozsda fogta meg, és azok rozsdája bizonyság ellenetek, és megemészti a ti testeteket, mint a tûz. Kincset gyûjtöttetek az utolsó napokban!</p> 
 <p><a name="an_5:4">5:4</a> Ímé a ti mezõiteket learató munkások bére, a mit ti elfogtatok, kiált. És az aratók kiáltásai eljutottak a Seregek Urának füleihez.</p> 
 <p><a name="an_5:5">5:5</a> Dõzsöltetek e földön és dobzódtatok; szívetek legeltettétek mint áldozás napján.</p> 
 <p><a name="an_5:6">5:6</a> Elkárhoztattátok, megöltétek az igazat; nem áll ellent néktek.</p> 
 <p><a name="an_5:7">5:7</a> Legyetek azért, atyámfiai, béketûrõk az Úrnak eljöveteléig. Ímé a szántóvetõ várja a földnek drága gyümölcsét, béketûréssel várja, míg reggeli és estveli esõt kap.</p> 
 <p><a name="an_5:8">5:8</a> Legyetek ti is béketûrõk, [és] erõsítsétek meg szíveteket, mert az Úrnak eljövetele közel van.</p> 
 <p><a name="an_5:9">5:9</a> Ne sóhajtozzatok egymás ellen, atyámfiai, hogy el ne ítéltessetek: ímé a Bíró az ajtó elõtt áll.</p> 
 <p><a name="an_5:10">5:10</a> Például vegyétek, atyámfiai, a szenvedésben és béketûrésben a prófétákat, a kik az Úr nevében szólottak.</p> 
 <p><a name="an_5:11">5:11</a> Ímé, boldogoknak mondjuk a tûrni tudókat. Jóbnak tûrését hallottátok, és az Úrtól való végét láttátok, hogy igen irgalmas az Úr és könyörületes.</p> 
 <p><a name="an_5:12">5:12</a> Mindeneknek elõtte pedig ne esküdjetek, atyámfiai, se az égre, se a földre, se semmi más esküvéssel. Hanem legyen a ti igenetek igen, és a nem nem; hogy kárhoztatás alá ne essetek.</p> 
 <p><a name="an_5:13">5:13</a> Szenved-é valaki köztetek? Imádkozzék. Öröme van-é valakinek? Dícséretet énekeljen.</p> 
 <p><a name="an_5:14">5:14</a> Beteg-é valaki köztetek? Hívja magához a gyülekezet véneit, és imádkozzanak felette, megkenvén õt olajjal az Úrnak nevében.</p> 
 <p><a name="an_5:15">5:15</a> És a hitbõl való imádság megtartja a beteget, és az Úr felsegíti õt. És ha bûnt követett is el, megbocsáttatik néki.</p> 
 <p><a name="an_5:16">5:16</a> Valljátok meg bûneiteket egymásnak és imádkozzatok egymásért, hogy meggyógyuljatok: mert igen hasznos az igaznak buzgóságos könyörgése.</p> 
 <p><a name="an_5:17">5:17</a> Illés ember volt, hozzánk hasonló természetû; és imádsággal kéré, hogy ne legyen esõ, és nem volt esõ a földön három esztendeig és hat hónapig:</p> 
 <p><a name="an_5:18">5:18</a> És ismét imádkozott, és az ég esõt adott, és a föld megtermé az õ gyümölcsét.</p> 
 <p><a name="an_5:19">5:19</a> Atyámfiai, hogyha valaki ti köztetek eltévelyedik az igazságtól, és megtéríti õt valaki,</p> 
 <p><a name="an_5:20">5:20</a> Tudja meg, hogy a ki bûnöst térít meg az õ tévelygõ útjáról, lelket ment meg a haláltól és sok bûnt elfedez.</p> 
 <p></p><hr>
 <center>
 <a href="pe1.htm">Next: 1 Peter</a></center>
 </body>