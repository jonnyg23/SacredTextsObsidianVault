<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="tit.htm">Previous</a> 
 <a href="heb.htm">Next</a> 
 </center>
 <hr>
  <h3 align="center">Esperanto Bible: Philemon</h3> 
 <p><a name="an_1:1">1:1</a> Pauxlo, malliberulo por Kristo Jesuo, kaj Timoteo, la frato, al Filemon,  nia amato kaj kunlaboranto,</p> 
 <p><a name="an_1:2">1:2</a> kaj al Apfia, la fratino, kaj al Arhxipo, nia kunbatalanto, kaj al la eklezio en via domo:</p> 
 <p><a name="an_1:3">1:3</a> Graco al vi kaj paco de Dio, nia Patro, kaj de la Sinjoro Jesuo Kristo.</p> 
 <p><a name="an_1:4">1:4</a> Mi cxiam dankas mian Dion, memorigante pri vi en miaj pregxoj,</p> 
 <p><a name="an_1:5">1:5</a> auxdinte pri via amo kaj pri la fido, kiun vi havas al la Sinjoro Jesuo kaj al cxiuj sanktuloj;</p> 
 <p><a name="an_1:6">1:6</a> por ke la partoprenado en via fido farigxu energia per la sciigo de cxiu bonajxo, kiu estas en vi, por Kristo.</p> 
 <p><a name="an_1:7">1:7</a> CXar mi tre gxojis kaj havis multon da konsolo pro via amo, cxar la koroj de la sanktuloj refresxigxis per vi, frato mia.</p> 
 <p><a name="an_1:8">1:8</a> Kvankam do mi havas plenan kuragxon en Kristo, por ordoni al vi tion, kio estas konvena,</p> 
 <p><a name="an_1:9">1:9</a> tamen pro la amo mi preferas petegi tia, kia mi estas, Pauxlo, maljunulo kaj nun ankaux malliberulo pro Kristo Jesuo;</p> 
 <p><a name="an_1:10">1:10</a> mi petegas vin koncerne mian filon, kiun mi naskis en miaj katenoj; tio estis Onesimo,</p> 
 <p><a name="an_1:11">1:11</a> kiu estis iam senutila por vi, sed nun estas utila por vi kaj por mi;</p> 
 <p><a name="an_1:12">1:12</a> mi jxus resendis al vi lin mem, alivorte, mian propran koron;</p> 
 <p><a name="an_1:13">1:13</a> lin mi volonte ja tenus apud mi, por ke anstataux vi li estu al mi helpanto en la ligiloj de la evangelio;</p> 
 <p><a name="an_1:14">1:14</a> sed mi nenion volis fari sen via konsento; por ke via boneco estu ne kvazaux deviga, sed lauxvola.</p> 
 <p><a name="an_1:15">1:15</a> CXar eble li pro tio estas apartigita for de vi por kelka tempo, por ke vi havu lin por cxiam;</p> 
 <p><a name="an_1:16">1:16</a> jam ne kiel sklavon, sed kiel pli bonan ol sklavo, kiel fraton amatan,  precipe por mi, sed des pli por vi, kaj en la karno kaj en la Sinjoro.</p> 
 <p><a name="an_1:17">1:17</a> Se vi do rigardas min kiel kunulon, akceptu lin tiel same, kiel min mem.</p> 
 <p><a name="an_1:18">1:18</a> Se tamen li faris ian malhonestajxon, aux sxuldas ion al vi, tion enkalkulu en mian konton;</p> 
 <p><a name="an_1:19">1:19</a> mi, Pauxlo, skribas per mia propra mano, mi gxin repagos; mi tamen ne diras al vi, ke vi viaparte sxuldas al mi ecx vin mem.</p> 
 <p><a name="an_1:20">1:20</a> Jes, frato mia, lasu min havi plezuron de vi en la Sinjoro; refresxigu mian koron en Kristo.</p> 
 <p><a name="an_1:21">1:21</a> Fidante pri via obeo, mi skribas al vi, sciante, ke vi faros ecx pli multe, ol kiom mi diras.</p> 
 <p><a name="an_1:22">1:22</a> Sed krom tio pretigu por mi gastocxambron; cxar mi esperas, ke mi, laux viaj pregxoj, estos donita al vi.</p> 
 <p><a name="an_1:23">1:23</a> Salutas vin Epafras, mia kunmalliberulo en Kristo Jesuo,</p> 
 <p><a name="an_1:24">1:24</a> Marko, Aristarhxo, Demas, Luko, miaj kunlaborantoj.</p> 
 <p><a name="an_1:25">1:25</a> La graco de nia Sinjoro Jesuo Kristo estu kun via spirito. Amen.</p> 
 <p></p><hr>
 <center>
 <a href="heb.htm">Next: Hebrews</a></center>
 </body>