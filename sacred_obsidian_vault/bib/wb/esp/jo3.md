<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="jo2.htm">Previous</a> 
 <a href="jde.htm">Next</a> 
 </center>
 <hr>
  <h3 align="center">Esperanto Bible: 3 John</h3> 
 <p><a name="an_1:1">1:1</a> La presbitero al Gajo, la amata, kiun mi amas en la vero.</p> 
 <p><a name="an_1:2">1:2</a> Amato, mi pregxas, ke al vi prosperu cxio, kaj vi bonsanu tiel same, kiel prosperas al via animo.</p> 
 <p><a name="an_1:3">1:3</a> CXar mi treege gxojis, kiam fratoj venis kaj atestis pri via vereco, kiel vi iradas en la vero.</p> 
 <p><a name="an_1:4">1:4</a> Pli grandan gxojon mi ne havas, ol auxdi pri miaj infanoj iradantaj en la vero.</p> 
 <p><a name="an_1:5">1:5</a> Amato, vi faras fidele rilate al cxiuj viaj klopodoj por la fratoj kaj tiuj fremduloj,</p> 
 <p><a name="an_1:6">1:6</a> kiuj atestis vian amon antaux la eklezio; kaj vi faros bone, tiujn antauxenigante dece je Dio,</p> 
 <p><a name="an_1:7">1:7</a> cxar pro la Nomo ili eliris, akceptante nenion de la nacianoj.</p> 
 <p><a name="an_1:8">1:8</a> Ni devas do akcepti tiajn, por ke ni estu kunlaborantoj kun la vero.</p> 
 <p><a name="an_1:9">1:9</a> Mi skribis iom al la eklezio; sed Diotrefes, kiu amas la estrecon inter ili, nin ne akceptas.</p> 
 <p><a name="an_1:10">1:10</a> Tial, se mi venos, mi rememorigos al li la farojn, kiujn li faras, per malbonaj paroloj babilante kontraux ni; kaj ne kontenta je tio, li mem ne akceptas la fratojn, nek tion permesas al tiuj, kiuj volas, kaj ilin el la eklezio elpelas.</p> 
 <p><a name="an_1:11">1:11</a> Amato, imitu ne la malbonon, sed la bonon. Bonfaranto estas el Dio;  malbonfaranto ne vidis Dion.</p> 
 <p><a name="an_1:12">1:12</a> Pri Demetrio estas atestite de cxiuj, kaj de la vero mem; kaj ni ja atestas; kaj vi scias, ke nia atesto estas vera.</p> 
 <p><a name="an_1:13">1:13</a> Mi havis multon por skribi al vi; sed mi ne volas skribi al vi per inko kaj kano;</p> 
 <p><a name="an_1:14">1:14</a> sed mi esperas vidi vin baldaux, kaj ni parolos vizagxon kontraux vizagxo.  Paco al vi. Salutas vin la amikoj. Salutu laux nomo la amikojn.</p> 
 <p></p><hr>
 <center>
 <a href="jde.htm">Next: Jude</a></center>
 </body>