<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="phi.htm">Previous</a> 
 <a href="th1.htm">Next</a> 
 </center>
 <hr>
  <h3 align="center">Danish Bible: Colossians</h3> 
 <p><a name="an_1:1">1:1</a> Paulus, Kristi Jesu Apostel ved Guds Villie, og Broderen Timotheus.</p> 
 <p><a name="an_1:2">1:2</a> til de hellige og troende Brødre i Kristus i Kolossæ: Nåde være med eder og Fred fra Gud vor Fader!</p> 
 <p><a name="an_1:3">1:3</a> Vi takke Gud og vor Herres Jesu Kristi Fader altid, når vi bede for eder,</p> 
 <p><a name="an_1:4">1:4</a> da vi have hørt om eders Tro på Kristus Jesus og den Kærlighed, som I have til alle de hellige</p> 
 <p><a name="an_1:5">1:5</a> på Grund af det Håb, som er henlagt til eder i Himlene, om hvilket I forud have hørt i Evangeliets Sandheds Ord,</p> 
 <p><a name="an_1:6">1:6</a> der er kommet til eder, ligesom det også er i den hele Verden, idet det bærer Frugt og vokser, ligesom det også gør iblandt eder fra den Dag, I hørte og erkendte Guds Nåde i Sandhed,</p> 
 <p><a name="an_1:7">1:7</a> således som I have lært af Epafras, vor elskede Medtjener som er en tro Kristi Tjener for eder,</p> 
 <p><a name="an_1:8">1:8</a> han, som også gav os eders Kærlighed i Ånden til Kende.</p> 
 <p><a name="an_1:9">1:9</a> Derfor have også vi fra den Dag, vi hørte det, ikke ophørt at bede for eder og begære, at I måtte fyldes med Erkendelsen af hans Villie i al Visdom og åndelige Indsigt</p> 
 <p><a name="an_1:10">1:10</a> til at vandre Herren værdigt, til alt Velbehag, idet I bære Frugt og vokse i al god Gerning ved Erkendelsen af Gud,</p> 
 <p><a name="an_1:11">1:11</a> idet I styrkes med al Styrke efter hans Herligheds Kraft til al Udholdenhed og Tålmodighed med Glæde</p> 
 <p><a name="an_1:12">1:12</a> og takke Faderen, som gjorde os dygtige til at have Del i de helliges Arvelod i Lyset,</p> 
 <p><a name="an_1:13">1:13</a> han, som friede os ud af Mørkets Magt og satte os over i sin elskede Søns Rige,</p> 
 <p><a name="an_1:14">1:14</a> i hvem vi have Forløsningen, Syndernes Forladelse,</p> 
 <p><a name="an_1:15">1:15</a> han, som er den usynlige Guds Billede, al Skabnings førstefødte;</p> 
 <p><a name="an_1:16">1:16</a> thi i ham bleve alle Ting skabte i Himlene og på Jorden, de synlige og de usynlige, være sig Troner eller Herredømmer eller Magter eller Myndigheder. Alle Ting ere skabte ved ham og til ham;</p> 
 <p><a name="an_1:17">1:17</a> og han er forud for alle Ting, og alle Ting bestå ved ham.</p> 
 <p><a name="an_1:18">1:18</a> Og han er Legemets Hoved, nemlig Menighedens, han, som er Begyndelsen, førstefødt ud af de døde, for at han skulde blive den ypperste i alle Ting;</p> 
 <p><a name="an_1:19">1:19</a> thi det behagede Gud, at i ham skulde hele Fylden bo,</p> 
 <p><a name="an_1:20">1:20</a> og ved ham at forlige alle Ting med sig, være sig dem på Jorden eller dem i Himlene, idet han stiftede Fred ved hans Kors's Blod.</p> 
 <p><a name="an_1:21">1:21</a> Også eder, som fordum vare fremmedgjorte og fjendske af Sindelag i eders onde Gerninger,</p> 
 <p><a name="an_1:22">1:22</a> har han dog nu forligt i sit Køds Legeme ved Døden for at fremstille eder hellige og ulastelige og ustraffelige for sit Åsyn,</p> 
 <p><a name="an_1:23">1:23</a> så sandt I blive i Troen, grundfæstede og faste, uden at lade eder rokke fra Håbet i det Evangelium, som I have hørt, hvilket er blevet prædiket i al Skabningen under Himmelen, og hvis Tjener jeg Paulus er bleven.</p> 
 <p><a name="an_1:24">1:24</a> Nu glæder jeg mig over mine Lidelser for eder, og hvad der fattes i Kristi Trængsler, udfylder jeg i mit Kød for hans Legeme, som er Menigheden,</p> 
 <p><a name="an_1:25">1:25</a> hvis Tjener jeg er bleven efter den Guds Husholdning, som blev given mig over for eder, nemlig fuldelig at forkynde Guds Ord,</p> 
 <p><a name="an_1:26">1:26</a> den Hemmelighed, der var skjult igennem alle Tider og Slægter, men nu er bleven åbenbaret for hans hellige,</p> 
 <p><a name="an_1:27">1:27</a> hvem Gud vilde tilkendegive, hvilken Rigdom på Herlighed iblandt Hedningerne der ligger i denne Hemmelighed, som er Kristus i eder, Herlighedens Håb,</p> 
 <p><a name="an_1:28">1:28</a> hvem vi forkynde, idet vi påminde hvert Menneske og lære hvert Menneske med al Visdom, for at vi kunne fremstille hvert Menneske som fuldkomment i Kristus;</p> 
 <p><a name="an_1:29">1:29</a> hvorpå jeg også arbejder, idet jeg kæmper ifølge hans Kraft, som virker mægtigt i mig.</p> 
 <p><a name="an_2:1">2:1</a> Thi jeg vil, at I skulle vide, hvor stor en Kamp jeg har for eder og for dem i Laodikea og for alle, som ikke have set mit Åsyn i Kødet,</p> 
 <p><a name="an_2:2">2:2</a> for at deres Hjerter må opmuntres, idet de sammenknyttes i Kærlighed og til den fuldvisse Indsigts hele Rigdom, til Erkendelse af Guds Hemmelighed, Kristus.</p> 
 <p><a name="an_2:3">2:3</a> i hvem alle Visdommens og Kundskabens Skatte findes skjulte.</p> 
 <p><a name="an_2:4">2:4</a> Dette siger jeg, for at ingen skal bedrage eder med lokkende Tale.</p> 
 <p><a name="an_2:5">2:5</a> Thi om jeg også i Kødet er fraværende, så er jeg dog i Ånden hos eder og glæder mig ved at se eders Orden og Fastheden i eders Tro på Kristus.</p> 
 <p><a name="an_2:6">2:6</a> Derfor, ligesom I have modtaget Kristus Jesus, Herren, så vandrer i ham,</p> 
 <p><a name="an_2:7">2:7</a> idet I ere rodfæstede og opbygges i ham og, stadfæstes ved Troen, således som I bleve oplærte, så I vokse i den med Taksigelse.</p> 
 <p><a name="an_2:8">2:8</a> Ser til, at der ikke skal være nogen, som gør eder til Bytte ved den verdslige Visdom og tomt Bedrag efter Menneskers Overlevering, efter Verdens Børnelærdom og ikke efter Kristus;</p> 
 <p><a name="an_2:9">2:9</a> thi i ham bor Guddommens hele Fylde legemlig,</p> 
 <p><a name="an_2:10">2:10</a> og i ham have I eders Fylde, ham, som er Hovedet for al Magt og Myndighed;</p> 
 <p><a name="an_2:11">2:11</a> i hvem I også ere blevne omskårne med en Omskærelse, som ikke er gjort med Hænder, ved Afførelsen af Kødets Legeme, ved Kristi Omskærelse,</p> 
 <p><a name="an_2:12">2:12</a> idet I bleve begravne med ham i Dåben, i hvilken I også bleve medoprejste ved Troen på Guds Virkekraft, som oprejste ham fra de døde.</p> 
 <p><a name="an_2:13">2:13</a> Også eder, som vare døde i eders Overtrædelser og eders Køds Forhud, eder gjorde han levende tillige med ham, idet han tilgav os alle vore Overtrædelser</p> 
 <p><a name="an_2:14">2:14</a> og udslettede det imod os rettede Gældsbrev med dets Befalinger, hvilket gik os imod, og han har taget det bort ved at nagle det til Korset;</p> 
 <p><a name="an_2:15">2:15</a> efter at have afvæbnet Magterne og Myndighederne, stillede han dem åbenlyst til Skue, da han i ham førte dem i Sejrstog.</p> 
 <p><a name="an_2:16">2:16</a> Lad derfor ingen dømme eder for Mad eller for Drikke eller i Henseende til Højtid eller Nymåne eller Sabbat,</p> 
 <p><a name="an_2:17">2:17</a> hvilket er en Skygge af det, som skulde komme, men Legemet er Kristi.</p> 
 <p><a name="an_2:18">2:18</a> Lad ingen frarøve eder Sejrsprisen, idet han finder Behag i Ydmyghed og Dyrkelse af Englene, idet han indlader sig på, hvad han har set i Syner, forfængeligt opblæst af sit kødelige Sind,</p> 
 <p><a name="an_2:19">2:19</a> og ikke holder fast ved Hovedet, ud fra hvem hele Legemet, idet det hjælpes og sammenknyttes ved sine Bindeled og Bånd, vokser Guds Vækst.</p> 
 <p><a name="an_2:20">2:20</a> Når I med Kristus ere døde fra Verdens Børnelærdom, hvorfor lade I eder da pålægge Befalinger, som om I levede i Verden:</p> 
 <p><a name="an_2:21">2:21</a> "Tag ikke, smag ikke, rør ikke derved!"</p> 
 <p><a name="an_2:22">2:22</a> (hvilket alt er bestemt til at forgå ved at forbruges) efter Menneskenes Bud og Lærdomme?</p> 
 <p><a name="an_2:23">2:23</a> thi alt dette har Ord for Visdom ved selvgjort Dyrkelse og Ydmyghed og Skånselsløshed imod Legemet, ikke ved noget, som er Ære værd, kun til Tilfredsstillelse af Kødet.</p> 
 <p><a name="an_3:1">3:1</a> Når I altså, ere blevne oprejste med Kristus, da søger det, som er oventil, hvor Kristus sidder ved Guds højre Hånd.</p> 
 <p><a name="an_3:2">3:2</a> Tragter efter det, som er oventil, ikke efter det, som er på Jorden.</p> 
 <p><a name="an_3:3">3:3</a> Thi I ere døde, og eders Liv er skjult med Kristus i Gud.</p> 
 <p><a name="an_3:4">3:4</a> Når Kristus, vort Liv, åbenbares, da skulle også I åbenbares med ham i Herlighed.</p> 
 <p><a name="an_3:5">3:5</a> Så døder da de jordiske Lemmer, Utugt Urenhed, Brynde, ondt Begær og Havesygen, som jo er Afgudsdyrkelse;</p> 
 <p><a name="an_3:6">3:6</a> for disse Tings Skyld kommer Guds Vrede.</p> 
 <p><a name="an_3:7">3:7</a> I dem vandrede også I fordum, da I levede deri.</p> 
 <p><a name="an_3:8">3:8</a> Men nu skulle også I aflægge det alt sammen, Vrede, Hidsighed, Ondskab, Forhånelse, slem Snak af eders Mund.</p> 
 <p><a name="an_3:9">3:9</a> Lyver ikke for hverandre, da I have afført eder det gamle Menneske med dets Gerninger</p> 
 <p><a name="an_3:10">3:10</a> og iført eder det nye, som fornyes til Erkendelse efter hans Billede, der skabte det;</p> 
 <p><a name="an_3:11">3:11</a> hvor der ikke er Græker og Jøde, Omskærelse og Forhud, Barbar, Skyther, Træl, fri, men Kristus er alt og i alle.</p> 
 <p><a name="an_3:12">3:12</a> Så ifører eder da som Guds udvalgte, hellige og elskede inderlig Barmhjertighed, Godhed, Ydmyghed, Sagtmodighed, Langmodighed,</p> 
 <p><a name="an_3:13">3:13</a> så I bære over med hverandre og tilgive hverandre,dersom nogen har Klagemål imod nogen; ligesom Kristus tilgav eder, således også I!</p> 
 <p><a name="an_3:14">3:14</a> Men over alt dette skulle I iføre eder Kærligheden, hvilket er Fuldkommenhedens Bånd.</p> 
 <p><a name="an_3:15">3:15</a> Og Kristi Fred råde i eders Hjerter, til hvilken I også bleve kaldede i eet Legeme; og vorder taknemmelige!</p> 
 <p><a name="an_3:16">3:16</a> Lad Kristi Ord bo rigeligt iblandt eder, så I med al Visdom lære og påminde hverandre med Salmer, Lovsange og åndelige Viser, idet I synge med Ynde i eders Hjerter for Gud.</p> 
 <p><a name="an_3:17">3:17</a> Og alt, hvad I gøre i Ord eller i Handling, det gører alt i den Herres Jesu Navn, takkende Gud Fader ved ham.</p> 
 <p><a name="an_3:18">3:18</a> I Hustruer! underordner eder under eders Mænd, som det sømmer sig i Herren.</p> 
 <p><a name="an_3:19">3:19</a> I Mænd! elsker eders Hustruer, og værer ikke bitre imod dem!</p> 
 <p><a name="an_3:20">3:20</a> I Børn! adlyder i alle Ting eders Forældre, thi dette er velbehageligt i Herren.</p> 
 <p><a name="an_3:21">3:21</a> I Fædre! opirrer ikke eders Børn, for at de ikke skulle tabe Modet.</p> 
 <p><a name="an_3:22">3:22</a> I Trælle! adlyder i alle Ting eders Herrer efter Kødet, ikke med Øjentjeneste som de, der ville tækkes Mennesker, men i Hjertets Enfold, frygtende Herren.</p> 
 <p><a name="an_3:23">3:23</a> Hvad I end foretage eder, så gører det af Hjertet, som for Herren og ikke for Mennesker,</p> 
 <p><a name="an_3:24">3:24</a> da I vide, at I af Herren skulle få Arven til Vederlag; det er den Herre Kristus, I tjene.</p> 
 <p><a name="an_3:25">3:25</a> Thi den, som gør Uret, skal få igen, hvad Uret han gjorde, og der er ikke Persons Anseelse.</p> 
 <p><a name="an_4:1">4:1</a> I Herrer! yder eders Trælle, hvad ret og billigt er, da I vide, at også I have en Herre i Himmelen.</p> 
 <p><a name="an_4:2">4:2</a> Værer vedholdendene i; Bønnen, idet I ere årvågne i den med Taksigelse.</p> 
 <p><a name="an_4:3">4:3</a> idet I tillige bede også for os, at Gud vil oplade os en Ordets Dør til at tale Kristi Hemmelighed, for hvis Skyld jeg også er bunden,</p> 
 <p><a name="an_4:4">4:4</a> for at jeg kan åbenbare den således, som jeg bør tale.</p> 
 <p><a name="an_4:5">4:5</a> Vandrer i Visdom overfor dem, som ere udenfor, så I købe den belejlige Tid.</p> 
 <p><a name="an_4:6">4:6</a> Eders Tale være altid med Ynde, krydret med Salt, så I vide, hvorledes I bør svare enhver især.</p> 
 <p><a name="an_4:7">4:7</a> Hvorledes det går mig, skal Tykikus, den elskede Broder og tro Tjener og Medtjener i Herren, kundgøre eder alt sammen;</p> 
 <p><a name="an_4:8">4:8</a> ham sender jeg til eder, netop for at I skulle lære at kende, hvorledes det står til med os, og for at han skal opmuntre eders Hjerter,</p> 
 <p><a name="an_4:9">4:9</a> tillige med Onesimus, den tro og elskede Broder, som er fra eders By; de skulle fortælle eder, hvorledes alt står til her.</p> 
 <p><a name="an_4:10">4:10</a> Aristarkus, min Medfange, hilser eder, og Markus, Barnabas's Søskendebarn, om hvem I have fået Befalinger - dersom han kommer til eder, da tager imod ham -</p> 
 <p><a name="an_4:11">4:11</a> og Jesus, som kaldes Justus, hvilke af de omskårne ere de eneste Medarbejdere for Guds Rige, som ere blevne mig en Trøst.</p> 
 <p><a name="an_4:12">4:12</a> Epafras hilser eder, han, som er fra eders By, en Kristi Jesu Tjener, som altid strider for eder i sine Bønner, før at I må stå fuldkomne og fuldvisse i al Guds Villie.</p> 
 <p><a name="an_4:13">4:13</a> Thi jeg giver ham det Vidnesbyrd, at han har megen Møje for eder og dem i Laodikea og dem i Hierapolis,</p> 
 <p><a name="an_4:14">4:14</a> Lægen Lukas, den elskede, hilser eder, og Demas.</p> 
 <p><a name="an_4:15">4:15</a> Hilser Brødrene i Laodikea og Nymfas og Menigheden i deres Hus.</p> 
 <p><a name="an_4:16">4:16</a> Og når dette Brev er oplæst hos eder, da sørger for, at det også bliver oplæst i Laodikensernes Menighed, og at I også læse Brevet fra Laodikea.</p> 
 <p><a name="an_4:17">4:17</a> Og siger til Arkippus: Giv Agt på den Tjeneste, som du har modtaget i Herren, at du fuldbyrder den.</p> 
 <p><a name="an_4:18">4:18</a> Hilsenen med min, Paulus's, egen Hånd. Kommer mine Lænker i Hu Nåde være med eder!</p> 
 <p></p><hr>
 <center>
 <a href="th1.htm">Next: 1 Thessalonians</a></center>
 </body>