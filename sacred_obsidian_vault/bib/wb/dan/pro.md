<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="psa.htm">Previous</a> 
 <a href="ecc.htm">Next</a> 
 </center>
 <hr>
  <h3 align="center">Danish Bible: Proverbs</h3> 
 <p><a name="an_1:1">1:1</a> Ordsprog af Salomo, Davids Søn, Israels Konge.</p> 
 <p><a name="an_1:2">1:2</a> Af dem skal man lære Visdom forstandig Tale,</p> 
 <p><a name="an_1:3">1:3</a> tage mod Tugt, som gør klog, mod Retfærdighed, Ret og Retsind;</p> 
 <p><a name="an_1:4">1:4</a> de skal give tankeløse Klogskab, ungdommen Kundskab og Kløgt;</p> 
 <p><a name="an_1:5">1:5</a> den vise høre og øge sin Viden, den forstandige vinde sig Levekunst;</p> 
 <p><a name="an_1:6">1:6</a> de skal lære at tyde Ordsprog og Billeder, de vises Ord og Gåder.</p> 
 <p><a name="an_1:7">1:7</a> HERRENs Frygt er Kundskabs begyndelse, Dårer ringeagter Visdom og Tugt.</p> 
 <p><a name="an_1:8">1:8</a> Hør, min Søn, på din Faders Tugt, opgiv ikke din Moders Belæring.</p> 
 <p><a name="an_1:9">1:9</a> thi begge er en yndig Krans til dit Hoved og Kæder til din Hals.</p> 
 <p><a name="an_1:10">1:10</a> Min Søn, sig nej, når Syndere lokker!</p> 
 <p><a name="an_1:11">1:11</a> Siger de: "Kom med, lad os lure på den fromme, lægge Baghold for sagesløs, skyldfri Mand!</p> 
 <p><a name="an_1:12">1:12</a> Som Dødsriget sluger vi dem levende, med Hud og Hår, som for de i Graven.</p> 
 <p><a name="an_1:13">1:13</a> Vi vinder os Gods og Guld, vi fylder vore Huse med Rov.</p> 
 <p><a name="an_1:14">1:14</a> Gør fælles Sag med os; vi har alle fælles Pung!"</p> 
 <p><a name="an_1:15">1:15</a> - min Søn, gå da ikke med dem, hold din Fod fra deres Sti;</p> 
 <p><a name="an_1:16">1:16</a> thi deres Fødder løber efter ondt, de haster for at udgyde Blod.</p> 
 <p><a name="an_1:17">1:17</a> Thi det er unyttigt at udspænde Garnet for alle Fugles Øjne;</p> 
 <p><a name="an_1:18">1:18</a> de lurer på eget Blod, lægger Baghold for eget Liv.</p> 
 <p><a name="an_1:19">1:19</a> Så går det enhver, der attrår Rov, det tager sin Herres Liv.</p> 
 <p><a name="an_1:20">1:20</a> Visdommen råber på Gaden, på Torvene løfter den Røsten;</p> 
 <p><a name="an_1:21">1:21</a> oppe på Murene kalder den, tager til Orde i Byen ved Portindgangene:</p> 
 <p><a name="an_1:22">1:22</a> Hvor længe vil I tankeløse elske Tankeløshed, Spotterne finde deres Glæde i Spot og Dårerne hade kundskab?</p> 
 <p><a name="an_1:23">1:23</a> Vend eder til min Revselse! Se, jeg lader min Ånd udvælde for eder, jeg kundgør eder mine Ord:</p> 
 <p><a name="an_1:24">1:24</a> Fordi jeg råbte og I stod imod, jeg vinked og ingen ænsed det,</p> 
 <p><a name="an_1:25">1:25</a> men I lod hånt om alt mit Råd og tog ikke min Revselse til jer,</p> 
 <p><a name="an_1:26">1:26</a> derfor ler jeg ved eders Ulykke, spotter, når det, I frygter, kommer,</p> 
 <p><a name="an_1:27">1:27</a> når det, I frygter, kommer som Uvejr, når eders Ulykke kommer som Storm, når Trængsel og Nød kommer over jer.</p> 
 <p><a name="an_1:28">1:28</a> Da svarer jeg ej, når de kalder, de søger mig uden at finde,</p> 
 <p><a name="an_1:29">1:29</a> fordi de hadede Kundskab og ikke valgte HERRENs Frygt;</p> 
 <p><a name="an_1:30">1:30</a> mit Råd tog de ikke til sig, men lod hånt om al min Revselse.</p> 
 <p><a name="an_1:31">1:31</a> Frugt af deres Færd skal de nyde og mættes med egne Råd;</p> 
 <p><a name="an_1:32">1:32</a> thi tankeløses Egensind bliver deres Død, Tåbers Sorgløshed bliver deres Undergang;</p> 
 <p><a name="an_1:33">1:33</a> men den, der adlyder mig, bor trygt, sikret mod Ulykkens Rædsel.</p> 
 <p><a name="an_2:1">2:1</a> Min Søn, når du tager imod mine ord og gemmer mine Pålæg hos dig,</p> 
 <p><a name="an_2:2">2:2</a> idet du låner Visdom Øre og bøjer dit Hjerte til Indsigt,</p> 
 <p><a name="an_2:3">2:3</a> ja, kalder du på Forstanden og løfter din Røst efter Indsigt,</p> 
 <p><a name="an_2:4">2:4</a> søger du den som Sølv og leder den op som Skatte,</p> 
 <p><a name="an_2:5">2:5</a> da nemmer du HERRENs Frygt og vinder dig Kundskab om Gud.</p> 
 <p><a name="an_2:6">2:6</a> Thi HERREN, han giver Visdom, fra hans Mund kommer Kundskab og Indsigt.</p> 
 <p><a name="an_2:7">2:7</a> Til retsindige gemmer han Lykke, han er Skjold for alle med lydefri Vandel,</p> 
 <p><a name="an_2:8">2:8</a> idet han værner Rettens Stier og vogter sine frommes Vej.</p> 
 <p><a name="an_2:9">2:9</a> Da nemmer du Retfærd, Ret og Retsind, hvert et Spor, som er godt.</p> 
 <p><a name="an_2:10">2:10</a> Thi Visdom kommer i dit Hjerte, og Kundskab er liflig for din Sjæl;</p> 
 <p><a name="an_2:11">2:11</a> Kløgt skal våge over dig, Indsigt være din Vogter -</p> 
 <p><a name="an_2:12">2:12</a> idet den frier dig fra den ondes Vej, fra Folk, hvis Ord kun er vrange, -</p> 
 <p><a name="an_2:13">2:13</a> som går fra de lige Stier for at vandre på Mørkets Veje.</p> 
 <p><a name="an_2:14">2:14</a> som glæder sig ved at gøre ondt og jubler over vrangt og ondt,</p> 
 <p><a name="an_2:15">2:15</a> de, som går krogede Stier og følger bugtede Spor -</p> 
 <p><a name="an_2:16">2:16</a> idet den frier dig fra Andenmands Hustru, fra fremmed Kvinde med sleske Ord,</p> 
 <p><a name="an_2:17">2:17</a> der sviger sin Ungdoms Ven og glemmer sin Guds Pagt;</p> 
 <p><a name="an_2:18">2:18</a> thi en Grav til Døden er hendes Hus, til Skyggerne fører hendes Spor;</p> 
 <p><a name="an_2:19">2:19</a> tilbage vender ingen, som går ind til hende, de når ej Livets Stier</p> 
 <p><a name="an_2:20">2:20</a> at du må vandre de godes Vej og holde dig til de retfærdiges Stier;</p> 
 <p><a name="an_2:21">2:21</a> thi retsindige skal bo i Landet, lydefri levnes deri,</p> 
 <p><a name="an_2:22">2:22</a> men gudløse ryddes af Landet, troløse rykkes derfra.</p> 
 <p><a name="an_3:1">3:1</a> Min Søn, glem ikke, hvad jeg har lært dig, dit hjerte tage vare på mine bud!</p> 
 <p><a name="an_3:2">3:2</a> Thi en Række af Dage og Leveår og Lykke bringer de dig.</p> 
 <p><a name="an_3:3">3:3</a> Godhed og Troskab vige ej fra dig, bind dem som Bånd om din Hals, skriv dem på dit Hjertes Tavle!</p> 
 <p><a name="an_3:4">3:4</a> Så finder du Nåde og Yndest i Guds og Menneskers Øjne.</p> 
 <p><a name="an_3:5">3:5</a> Stol på HERREN af hele dit Hjerfe, men forlad dig ikke på din Forstand;</p> 
 <p><a name="an_3:6">3:6</a> hav ham i Tanke på alle dine Veje, så jævner han dine Stier.</p> 
 <p><a name="an_3:7">3:7</a> Hold ikke dig selv for viis, frygt HERREN og vig fra det onde;</p> 
 <p><a name="an_3:8">3:8</a> så får du Helse for Legemet, Lindring for dine Ledemod.</p> 
 <p><a name="an_3:9">3:9</a> Ær med din Velstand HERREN med Førstegrøden af al din Avl;</p> 
 <p><a name="an_3:10">3:10</a> da fyldes dine Lader med Korn, dine Perser svømmer over af Most.</p> 
 <p><a name="an_3:11">3:11</a> Min Søn, lad ej hånt om HERRENs Tugt, vær ikke ked af hans Revselse;</p> 
 <p><a name="an_3:12">3:12</a> HERREN revser den, han elsker, han straffer den Søn, han har kær.</p> 
 <p><a name="an_3:13">3:13</a> Lykkelig den, der har opnået Visdom, den, der vinder sig Indsigt;</p> 
 <p><a name="an_3:14">3:14</a> thi den er bedre at købe end Sølv, bedre at vinde end Guld;</p> 
 <p><a name="an_3:15">3:15</a> den er mere værd end Perler, ingen Klenodier opvejer den;</p> 
 <p><a name="an_3:16">3:16</a> en Række af Dage er i dens højre, i dens venstre Rigdom og Ære;</p> 
 <p><a name="an_3:17">3:17</a> dens Veje er liflige Veje, og alle dens Stier er Lykke;</p> 
 <p><a name="an_3:18">3:18</a> den er et Livets Træ for dem, der griber den, lykkelig den, som holder den fast!</p> 
 <p><a name="an_3:19">3:19</a> HERREN grundlagde Jorden med Visdom, grundfæsted Himlen med Indsigt;</p> 
 <p><a name="an_3:20">3:20</a> ved hans Kundskab brød Strømmene frem, lader Skyerne Dug dryppe ned.</p> 
 <p><a name="an_3:21">3:21</a> Min Søn, tag Vare på Snilde og Kløgt, de slippe dig ikke af Syne;</p> 
 <p><a name="an_3:22">3:22</a> så bliver de Liv for din Sjæl og et yndigt Smykke til din Hals.</p> 
 <p><a name="an_3:23">3:23</a> Da vandrer du trygt din Vej, støder ikke imod med din Fod; -</p> 
 <p><a name="an_3:24">3:24</a> sætter du dig, skal du ikke skræmmes, lægger du dig, skal din Søvn vorde sød;</p> 
 <p><a name="an_3:25">3:25</a> du skal ikke frygte uventet Rædsel, Uvejret, når det kommer over gudløse;</p> 
 <p><a name="an_3:26">3:26</a> thi HERREN skal være din Tillid, han vogter din Fod, så den ikke hildes.</p> 
 <p><a name="an_3:27">3:27</a> Nægt ikke den trængende Hjælp, når det står i din Magt at hjælpe;</p> 
 <p><a name="an_3:28">3:28</a> sig ej til din Næste: "Gå og kom igen, jeg vil give i Morgen!" - såfremt du har det.</p> 
 <p><a name="an_3:29">3:29</a> Tænk ikke på ondt mod din Næste, når han tillidsfuldt bor i din Nærhed.</p> 
 <p><a name="an_3:30">3:30</a> Yp ikke Trætte med sagesløs Mand, når han ikke har voldet dig Men.</p> 
 <p><a name="an_3:31">3:31</a> Misund ikke en Voldsmand, græm dig aldrig over hans Veje;</p> 
 <p><a name="an_3:32">3:32</a> thi den falske er HERREN en Gru; mod retsindig er han fortrolig;</p> 
 <p><a name="an_3:33">3:33</a> i den gudløses Hus er HERRENs Forbandelse, men retfærdiges Bolig velsigner han.</p> 
 <p><a name="an_3:34">3:34</a> Over for Spottere bruger han Spot, men ydmyge giver han Nåde.</p> 
 <p><a name="an_3:35">3:35</a> De vise får Ære til Arv, men Tåber høster kun Skam.</p> 
 <p><a name="an_4:1">4:1</a> Hør, I sønner, på en Faders lyt til for at vinde Forstand;</p> 
 <p><a name="an_4:2">4:2</a> thi gavnlig Viden giver jeg jer, slip ej hvad jeg har lært jer.</p> 
 <p><a name="an_4:3">4:3</a> Da jeg var min Faders Dreng, min Moders Kælebarn og eneste,</p> 
 <p><a name="an_4:4">4:4</a> lærte han mig og sagde: Lad dit Hjerte gribe om mine Ord, vogt mine Bud, så skal du leve;</p> 
 <p><a name="an_4:5">4:5</a> køb Visdom, køb Forstand, du glemme det ikke, vend dig ej bort fra min Munds Ord;</p> 
 <p><a name="an_4:6">4:6</a> slip den ikke, så vil den vogte dig, elsk den, så vil den værne dig!</p> 
 <p><a name="an_4:7">4:7</a> Køb Visdom for det bedste, du ejer, køb Forstand for alt, hvad du har;</p> 
 <p><a name="an_4:8">4:8</a> hold den højt, så bringer den dig højt til Vejrs, den bringer dig Ære, når du favner den;</p> 
 <p><a name="an_4:9">4:9</a> den sætter en yndig Krans på dit Hoved; den rækker dig en dejlig Krone.</p> 
 <p><a name="an_4:10">4:10</a> Hør, min Søn, tag imod mine Ord, så bliver dine Leveår mange.</p> 
 <p><a name="an_4:11">4:11</a> Jeg viser dig Visdommens Vej, leder dig ad Rettens Spor;</p> 
 <p><a name="an_4:12">4:12</a> når du går, skal din Gang ej hæmmes, og løber du, snubler du ikke;</p> 
 <p><a name="an_4:13">4:13</a> hold fast ved Tugt, lad den ikke fare, tag Vare på den, thi den er dit Liv.</p> 
 <p><a name="an_4:14">4:14</a> Kom ikke på gudløses Sti, skrid ej frem ad de ondes Vej.</p> 
 <p><a name="an_4:15">4:15</a> sky den og følg den ikke, vig fra den, gå udenom;</p> 
 <p><a name="an_4:16">4:16</a> thi de sover ikke, når de ikke har syndet, og Søvnen flyr dem, når de ej har bragt Fald.</p> 
 <p><a name="an_4:17">4:17</a> Thi de æder Gudløsheds Brød og drikker Urettens Vin.</p> 
 <p><a name="an_4:18">4:18</a> men retfærdiges Sti er som strålende Lys, der vokser i Glans til højlys Dag:</p> 
 <p><a name="an_4:19">4:19</a> Gudløses Vej er som Mørket, de skønner ej, hvad de snubler over,</p> 
 <p><a name="an_4:20">4:20</a> Mærk dig, min Søn, mine Ord, bøj Øret til, hvad jeg siger;</p> 
 <p><a name="an_4:21">4:21</a> det slippe dig ikke af Syne, du vogte det dybt i dit Hjerte;</p> 
 <p><a name="an_4:22">4:22</a> thi det er Liv for dem, der finder det, Helse for alt deres Kød.</p> 
 <p><a name="an_4:23">4:23</a> Vogt dit Hjerte mer end alt andet, thi derfra udspringer Livet.</p> 
 <p><a name="an_4:24">4:24</a> Hold dig fra Svig med din Mund, lad Læbernes Falskhed være dig fjern.</p> 
 <p><a name="an_4:25">4:25</a> Lad dine Øjne se lige ud, dit Blik skue lige frem;</p> 
 <p><a name="an_4:26">4:26</a> gå ad det lige Spor, lad alle dine Veje sigte mod Målet;</p> 
 <p><a name="an_4:27">4:27</a> bøj hverken til højre eller venstre, lad Foden vige fra ondt!</p> 
 <p><a name="an_5:1">5:1</a> Mærk dig, min Søn, min Visdom, bøj til min Indsigt dit Øre,</p> 
 <p><a name="an_5:2">5:2</a> at Kløgt må våge øver dig, Læbernes kundskab vare på dig.</p> 
 <p><a name="an_5:3">5:3</a> Thi af Honning drypper den fremmedes Læber, glattere end Olie er hendes Gane;</p> 
 <p><a name="an_5:4">5:4</a> men til sidst er hun besk som Malurt, hvas som tveægget Sværd;</p> 
 <p><a name="an_5:5">5:5</a> hendes Fødder styrer nedad mod Døden, til Dødsriget stunder hendes Fjed;</p> 
 <p><a name="an_5:6">5:6</a> hun følger ej Livets Vej, hendes Spor er bugtet, hun ved det ikke.</p> 
 <p><a name="an_5:7">5:7</a> Hør mig da nu, min Søn, vig ikke fra min Munds Ord!</p> 
 <p><a name="an_5:8">5:8</a> Lad din Vej være langt fra hende, kom ej hendes Husdør nær,</p> 
 <p><a name="an_5:9">5:9</a> at du ikke må give andre din Ære, en grusom Mand dine År.</p> 
 <p><a name="an_5:10">5:10</a> at ikke dit Gods skal mætte fremmede, din Vinding ende i Andenmands Hus,</p> 
 <p><a name="an_5:11">5:11</a> så du gribes af Anger til sidst, når dit Kød og Huld svinder hen,</p> 
 <p><a name="an_5:12">5:12</a> og du siger: "Ak, at jeg hadede Tugt, at mit Hjerte lod hånt om Revselse,</p> 
 <p><a name="an_5:13">5:13</a> så jeg ikke lød mine Læreres Røst, ej bøjed mit Øre til dem, som lærte mig!</p> 
 <p><a name="an_5:14">5:14</a> Nær var jeg kommet i alskens Ulykke midt i Forsamling og Menighed!"</p> 
 <p><a name="an_5:15">5:15</a> Drik Vand af din egen Cisterne og rindende Vand af din Brønd;</p> 
 <p><a name="an_5:16">5:16</a> lad ej dine Kilder flyde på Gaden, ej dine Bække på Torvene!</p> 
 <p><a name="an_5:17">5:17</a> Dig skal de tilhøre, dig alene, ingen fremmed ved Siden af dig!</p> 
 <p><a name="an_5:18">5:18</a> Velsignet være dit Væld, og glæd dig ved din Ungdoms Hustru,</p> 
 <p><a name="an_5:19">5:19</a> den elskelige Hind, den yndige Gazel; hendes Elskov fryde dig stedse, berus dig altid i hendes Kærlighed!</p> 
 <p><a name="an_5:20">5:20</a> Hvi beruser du dig, min Søn, i en fremmed og tager en andens Hustru i Favn?</p> 
 <p><a name="an_5:21">5:21</a> Thi for HERRENs Øjne er Menneskets Veje, grant følger han alle dets Spor;</p> 
 <p><a name="an_5:22">5:22</a> den gudløse fanges af egen Brøde og holdes fast i Syndens Reb;</p> 
 <p><a name="an_5:23">5:23</a> han dør af Mangel på Tugt, går til ved sin store Dårskab.</p> 
 <p><a name="an_6:1">6:1</a> Min Søn: har du borget for din næste og givet en anden Håndslag,</p> 
 <p><a name="an_6:2">6:2</a> er du fanget ved dine Læber og bundet ved Mundens Ord,</p> 
 <p><a name="an_6:3">6:3</a> gør så dette, min Søn, og red dig, nu du er kommet i Næstens Hånd: Gå hen uden Tøven, træng ind på din Næste;</p> 
 <p><a name="an_6:4">6:4</a> und ikke dine Øjne Søvn, ej heller dine Øjenlåg Hvile,</p> 
 <p><a name="an_6:5">6:5</a> red dig som en Gazel af Snaren, som en Fugl af Fuglefængerens Hånd.</p> 
 <p><a name="an_6:6">6:6</a> Gå hen til Myren, du lade, se dens Færd og bliv viis.</p> 
 <p><a name="an_6:7">6:7</a> Skønt uden Fyrste, Foged og Styrer,</p> 
 <p><a name="an_6:8">6:8</a> sørger den dog om Somren for Æde og sanker sin Føde i Høst.</p> 
 <p><a name="an_6:9">6:9</a> Hvor længe vil du ligge, du lade, når står du op af din Søvn?</p> 
 <p><a name="an_6:10">6:10</a> Lidt Søvn endnu, lidt Blund, lidt Hvile med samlagte Hænder:</p> 
 <p><a name="an_6:11">6:11</a> som en Stimand kommer da Fattigdom over dig, Trang som en skjoldvæbnet Mand.</p> 
 <p><a name="an_6:12">6:12</a> En Nidding, en ussel Mand er den, som vandrer med Falskhed i Munden,</p> 
 <p><a name="an_6:13">6:13</a> som blinker med Øjet, skraber med Foden og giver Tegn med Fingrene,</p> 
 <p><a name="an_6:14">6:14</a> som smeder Rænker i Hjertet og altid kun ypper Kiv;</p> 
 <p><a name="an_6:15">6:15</a> derfor kommer hans Undergang brat, han knuses på Stedet, kan ikke læges.</p> 
 <p><a name="an_6:16">6:16</a> Seks Ting hader HERREN, syv er hans Sjæl en Gru:</p> 
 <p><a name="an_6:17">6:17</a> Stolte Øjne, Løgnetunge, Hænder, der udgyder uskyldigt Blod,</p> 
 <p><a name="an_6:18">6:18</a> et Hjerte, der udtænker onde Råd, Fødder, der haster og iler til ondt,</p> 
 <p><a name="an_6:19">6:19</a> falsk Vidne, der farer med Løgn, og den, som sætter Splid mellem Brødre.</p> 
 <p><a name="an_6:20">6:20</a> Min Søn, tag Vare på din Faders Bud, opgiv ikke din Moders Belæring,</p> 
 <p><a name="an_6:21">6:21</a> bind dem altid på dit Hjerte, knyt dem fast om din Hals;</p> 
 <p><a name="an_6:22">6:22</a> på din Vandring lede den dig, på dit Leje vogte den dig, den tale dig til, når du vågner;</p> 
 <p><a name="an_6:23">6:23</a> thi Budet er en Lygte, Læren Lys, og Tugtens Revselse Livets Vej</p> 
 <p><a name="an_6:24">6:24</a> for at vogte dig for Andenmands Hustru, for fremmed Kvindes sleske Tunge!</p> 
 <p><a name="an_6:25">6:25</a> Attrå ej i dit Hjerte hendes Skønhed, hendes Blik besnære dig ej!</p> 
 <p><a name="an_6:26">6:26</a> Thi en Skøge får man blot for et Brød, men Andenmands Hustru fanger dyrebar Sjæl.</p> 
 <p><a name="an_6:27">6:27</a> Kan nogen bære Ild i sin Brystfold, uden at Klæderne brænder?</p> 
 <p><a name="an_6:28">6:28</a> Kan man vandre på glødende Kul, uden at Fødderne svides?</p> 
 <p><a name="an_6:29">6:29</a> Så er det at gå ind til sin Næstes Hustru; ingen, der rører hende, slipper for Straf.</p> 
 <p><a name="an_6:30">6:30</a> Ringeagter man ikke Tyven, når han stjæler fot at stille sin Sult?</p> 
 <p><a name="an_6:31">6:31</a> Om han gribes, må han syvfold bøde og afgive alt sit Huses Gods.</p> 
 <p><a name="an_6:32">6:32</a> Afsindig er den, der boler med hende, kun en Selvmorder handler så;</p> 
 <p><a name="an_6:33">6:33</a> han opnår Hug og Skændsel, og aldrig udslettes hans Skam.</p> 
 <p><a name="an_6:34">6:34</a> Thi Skinsyge vækker Mandens Vrede, han skåner ikke på Hævnens Dag;</p> 
 <p><a name="an_6:35">6:35</a> ingen Bøde tager han god; store Tilbud rører ham ikke.</p> 
 <p><a name="an_7:1">7:1</a> Min Søn, vogt dig mine Ord,mine bud må du gemme hos dig;</p> 
 <p><a name="an_7:2">7:2</a> vogt mine bud, så skal du leve, som din Øjesten vogte du, hvad jeg har lært dig;</p> 
 <p><a name="an_7:3">7:3</a> bind dem om dine Fingre, skriv dem på dit Hjertes Tavle,</p> 
 <p><a name="an_7:4">7:4</a> sig til Visdommen: "Du er min Søster!" og kald Forstanden Veninde,</p> 
 <p><a name="an_7:5">7:5</a> at den må vogte dig for Andenmands Hustru, en fremmed Kvinde med sleske Ord.</p> 
 <p><a name="an_7:6">7:6</a> Thi fra mit Vindue skued jeg ud, jeg kigged igennem mit Gitter;</p> 
 <p><a name="an_7:7">7:7</a> og blandt de tankeløse så jeg en Yngling, en uden Vid blev jeg var blandt de unge;</p> 
 <p><a name="an_7:8">7:8</a> han gik på Gaden tæt ved et Hjørne, skred frem på Vej til hendes Hus</p> 
 <p><a name="an_7:9">7:9</a> i Skumringen henimod Aften, da Nat og Mørke brød frem.</p> 
 <p><a name="an_7:10">7:10</a> Og se, da møder Kvinden ham i Skøgedragt, underfundig i Hjertet;</p> 
 <p><a name="an_7:11">7:11</a> løssluppen, ustyrlig er hun, hjemme fandt hendes Fødder ej Ro;</p> 
 <p><a name="an_7:12">7:12</a> snart på Gader, snart på Torve, ved hvert et Hjørne lurer hun; -</p> 
 <p><a name="an_7:13">7:13</a> hun griber i ham og kysser ham og siger med frække Miner;</p> 
 <p><a name="an_7:14">7:14</a> "Jeg er et Takoffer skyldig og indfrier mit Løfte i Dag,</p> 
 <p><a name="an_7:15">7:15</a> gik derfor ud for at møde dig, søge dig, og nu har jeg fundet dig!</p> 
 <p><a name="an_7:16">7:16</a> Jeg har redt mit Leje med Tæpper, med broget ægyptisk Lærred</p> 
 <p><a name="an_7:17">7:17</a> jeg har stænket min Seng med Myrra, med Aloe og med Kanelbark;</p> 
 <p><a name="an_7:18">7:18</a> kom, lad os svælge til Daggry i Vellyst, beruse os i Elskovs Lyst!</p> 
 <p><a name="an_7:19">7:19</a> Thi Manden er ikke hjemme, - på Langfærd er han draget;</p> 
 <p><a name="an_7:20">7:20</a> Pengepungen tog han med, ved Fuldmåne kommer han hjem!"</p> 
 <p><a name="an_7:21">7:21</a> Hun lokked ham med mange fagre Ord, forførte ham med sleske Læber;</p> 
 <p><a name="an_7:22">7:22</a> tankeløst følger han hende som en Tyr, der føres til Slagtning, som en Hjort, der løber i Nettet,</p> 
 <p><a name="an_7:23">7:23</a> til en Pil gennemborer dens Lever, som en Fugl, der falder i Snaren, uden at vide, det gælder dens Liv.</p> 
 <p><a name="an_7:24">7:24</a> Hør mig da nu, min Søn, og lyt til min Munds Ord!</p> 
 <p><a name="an_7:25">7:25</a> Ej bøje du Hjertet til hendes Veje, far ikke vild på hendes Stier;</p> 
 <p><a name="an_7:26">7:26</a> thi mange ligger slagne, hvem hun har fældet, og stor er Hoben, som hun slog ihjel.</p> 
 <p><a name="an_7:27">7:27</a> Hendes Hus er Dødsrigets Veje, som fører til Dødens Kamre.</p> 
 <p><a name="an_8:1">8:1</a> Mon ikke Visdommen kalder, løfter Indsigten ikke sin røst?</p> 
 <p><a name="an_8:2">8:2</a> Oppe på Høje ved Vejen, ved Korsveje træder den frem;</p> 
 <p><a name="an_8:3">8:3</a> ved Porte, ved Byens Udgang, ved Dørenes Indgang råber den:</p> 
 <p><a name="an_8:4">8:4</a> Jeg kalder på eder, I Mænd, løfter min Røst til Menneskens Børn.</p> 
 <p><a name="an_8:5">8:5</a> I tankeløse, vind jer dog Klogskab, I Tåber, så få dog Forstand!</p> 
 <p><a name="an_8:6">8:6</a> Hør, thi jeg fører ædel Tale, åbner mine Læber med retvise Ord;</p> 
 <p><a name="an_8:7">8:7</a> ja, Sandhed taler min Gane, gudløse Læber er mig en Gru.</p> 
 <p><a name="an_8:8">8:8</a> Rette er alle Ord af min Mund, intet er falskt eller vrangt;</p> 
 <p><a name="an_8:9">8:9</a> de er alle ligetil for den kloge, retvise for dem der vandt Indsigt</p> 
 <p><a name="an_8:10">8:10</a> Tag ved Lære, tag ikke mod Sølv, tag mod Kundskab fremfor udsøgt Guld;</p> 
 <p><a name="an_8:11">8:11</a> thi Visdom er bedre end Perler, ingen Skatte opvejer den</p> 
 <p><a name="an_8:12">8:12</a> Jeg, Visdom, er Klogskabs Nabo og råder over Kundskab og Kløgt.</p> 
 <p><a name="an_8:13">8:13</a> HERRENs Frygt er Had til det onde. Jeg hader Hovmod og Stolthed, den onde Vej og den falske Mund.</p> 
 <p><a name="an_8:14">8:14</a> Jeg ejer Råd og Visdom, jeg har Forstand, jeg har Styrke.</p> 
 <p><a name="an_8:15">8:15</a> Ved mig kan Konger styre og Styresmænd give retfærdige Love;</p> 
 <p><a name="an_8:16">8:16</a> ved mig kan Fyrster råde og Stormænd dømme Jorden.</p> 
 <p><a name="an_8:17">8:17</a> Jeg elsker dem, der elsker mig, og de, der søger mig, finder mig.</p> 
 <p><a name="an_8:18">8:18</a> Hos mig er der Rigdom og Ære, ældgammelt Gods og Retfærd.</p> 
 <p><a name="an_8:19">8:19</a> Min Frugt er bedre end Guld og Malme, min Afgrøde bedre end kosteligt Sølv.</p> 
 <p><a name="an_8:20">8:20</a> Jeg vandrer på Retfærds Vej. midt hen ad Rettens Stier</p> 
 <p><a name="an_8:21">8:21</a> for at tildele dem, der elsker mig, Gods og fylde deres Forrådshuse.</p> 
 <p><a name="an_8:22">8:22</a> Mig skabte HERREN først blandt sine Værker, i Urtid, førend han skabte andet;</p> 
 <p><a name="an_8:23">8:23</a> jeg blev frembragt i Evigheden, i Begyndelsen, i Jordens tidligste Tider;</p> 
 <p><a name="an_8:24">8:24</a> jeg fødtes, før Verdensdybet var til, før Kilderne, Vandenes Væld, var til;</p> 
 <p><a name="an_8:25">8:25</a> førend Bjergene sænkedes, før Højene fødtes jeg,</p> 
 <p><a name="an_8:26">8:26</a> førend han skabte Jord og Marker, det første af Jordsmonnets Støv.</p> 
 <p><a name="an_8:27">8:27</a> Da han grundfæsted Himlen, var jeg hos ham, da han satte Hvælv over Verdensdybet.</p> 
 <p><a name="an_8:28">8:28</a> Da han fæstede Skyerne oventil og gav Verdensdybets Kilder deres faste Sted,</p> 
 <p><a name="an_8:29">8:29</a> da han satte Havet en Grænse, at Vandene ej skulde bryde hans Lov, da han lagde Jordens Grundvold,</p> 
 <p><a name="an_8:30">8:30</a> da var jeg Fosterbarn hos ham, hans Glæde Dag efter Dag; for hans Åsyn leged jeg altid,</p> 
 <p><a name="an_8:31">8:31</a> leged på hans vide Jord og havde min Glæde af Menneskens Børn.</p> 
 <p><a name="an_8:32">8:32</a> Og nu, I Sønner, hør mig! Vel den, der vogter på mine Veje!</p> 
 <p><a name="an_8:33">8:33</a> Hør på Tugt og bliv vise, lad ikke hånt derom!</p> 
 <p><a name="an_8:34">8:34</a> Lykkelig den, der hører på mig, så han daglig våger ved mine Døre og vogter på mine Dørstolper.</p> 
 <p><a name="an_8:35">8:35</a> Thi den, der ftnder mig; finder Liv og opnår Yndest hos HERREN;</p> 
 <p><a name="an_8:36">8:36</a> men den, som mister mig, skader sig selv; enhver, som hader mig, elsker Døden.</p> 
 <p><a name="an_9:1">9:1</a> Visdommen bygged sig Hus, rejste sig støtter syv,</p> 
 <p><a name="an_9:2">9:2</a> slagted sit Kvæg og blanded sin Vin, hun har også dækket sit Bord;</p> 
 <p><a name="an_9:3">9:3</a> hun har sendt sine Terner ud, byder ind på Byens højeste Steder:</p> 
 <p><a name="an_9:4">9:4</a> Hvo som er tankeløs, han komme hid, jeg taler til dem, som er uden Vid:</p> 
 <p><a name="an_9:5">9:5</a> Kom og smag mit Brød og drik den Vin, jeg har blandet!</p> 
 <p><a name="an_9:6">9:6</a> Lad Tankeløshed fare, så skal I leve, skrid frem ad Forstandens Vej!</p> 
 <p><a name="an_9:7">9:7</a> Tugter man en Spotter, henter man sig Hån; revser man en gudløs, høster man Skam;</p> 
 <p><a name="an_9:8">9:8</a> revs ikke en Spotter, at han ikke skal hade dig, revs den vise, så elsker han dig;</p> 
 <p><a name="an_9:9">9:9</a> giv til den vise, så bliver han visere, lær den retfærdige, så øges hans Viden.</p> 
 <p><a name="an_9:10">9:10</a> HERRENs Frygt er Visdoms Grundlag, at kende den HELLIGE, det er Forstand.</p> 
 <p><a name="an_9:11">9:11</a> Thi mange bliver ved mig dine Dage, dine Livsårs Tal skal øges.</p> 
 <p><a name="an_9:12">9:12</a> Er du viis, er det til Gavn for dig selv; spotter du, bærer du ene Følgen!</p> 
 <p><a name="an_9:13">9:13</a> Dårskaben, hun slår sig løs og lokker og kender ikke til Skam;</p> 
 <p><a name="an_9:14">9:14</a> hun sidder ved sit Huses indgang, troner på Byens Høje</p> 
 <p><a name="an_9:15">9:15</a> og byder dem ind, der kommer forbi, vandrende ad deres slagne Vej:</p> 
 <p><a name="an_9:16">9:16</a> Hvo som er tankeløs, han komme hid, jeg taler til dem, som er uden Vid:</p> 
 <p><a name="an_9:17">9:17</a> Stjålen Drik er sød, lønligt Brød er lækkert!</p> 
 <p><a name="an_9:18">9:18</a> Han ved ej, at Skyggerne dvæler der, hendes Gæster er i Dødsrigets Dyb.</p> 
 <p><a name="an_10:1">10:1</a> Salomos ordsprog. Viis søn glæder sin fader, tåbelig søn er sin moders sorg.</p> 
 <p><a name="an_10:2">10:2</a> Gudløsheds skatte gavner intet, men retfærd redder fra død.</p> 
 <p><a name="an_10:3">10:3</a> HERREN lader ej en retfærdig sulte, men gudløses attrå støder han fra sig.</p> 
 <p><a name="an_10:4">10:4</a> Doven hånd skaber fattigdom, flittiges hånd gør rig.</p> 
 <p><a name="an_10:5">10:5</a> En klog søn samler om sommeren, en dårlig sover om høsten.</p> 
 <p><a name="an_10:6">10:6</a> Velsignelse er for retfærdiges hoved, på uret gemmer gudløses mund.</p> 
 <p><a name="an_10:7">10:7</a> Den retfærdiges minde velsignes, gudløses navn smuldrer hen.</p> 
 <p><a name="an_10:8">10:8</a> Den vise tager mod påbud, den brovtende dåre styrtes.</p> 
 <p><a name="an_10:9">10:9</a> Hvo lydefrit vandrer, vandrer trygt; men hvo der går krogveje, ham går det ilde.</p> 
 <p><a name="an_10:10">10:10</a> Blinker man med øjet, volder man ondt, den brovtende dåre styrtes.</p> 
 <p><a name="an_10:11">10:11</a> Den retfærdiges mund er en livsens kilde, på uret gemmer gudløses mund.</p> 
 <p><a name="an_10:12">10:12</a> Had vækker Splid, Kærlighed skjuler alle Synder.</p> 
 <p><a name="an_10:13">10:13</a> På den kloges Læber fnder man Visdom, Stok er til Ryg på Mand uden Vid.</p> 
 <p><a name="an_10:14">10:14</a> De vise gemmer den indsigt, de har, Dårens Mund er truende Våde.</p> 
 <p><a name="an_10:15">10:15</a> Den riges Gods er hans faste Stad, Armod de ringes Våde.</p> 
 <p><a name="an_10:16">10:16</a> Den retfærdiges Vinding tjener til Liv, den gudløses Indtægt til Synd.</p> 
 <p><a name="an_10:17">10:17</a> At vogte på Tugt er Vej til Livet, vild farer den, som viser Revselse fra sig.</p> 
 <p><a name="an_10:18">10:18</a> Retfærdige Læber tier om Had, en Tåbe er den, der udspreder Rygter.</p> 
 <p><a name="an_10:19">10:19</a> Ved megen Tale undgås ej Brøde, klog er den, der vogter sin Mund.</p> 
 <p><a name="an_10:20">10:20</a> Den retfærdiges Tunge er udsøgt Sølv, gudløses Hjerte er intet værd.</p> 
 <p><a name="an_10:21">10:21</a> Den retfærdiges Læber nærer mange, Dårerne dør af Mangel på Vid.</p> 
 <p><a name="an_10:22">10:22</a> HERRENs Velsignelse, den gør rig, Slid og Slæb lægger intet til.</p> 
 <p><a name="an_10:23">10:23</a> For Tåben er Skændselsgerning en Leg, Visdom er Leg for Mand med Indsigt.</p> 
 <p><a name="an_10:24">10:24</a> Hvad en gudløs frygter, kommer over hans Hoved, hvad retfærdige ønsker, bliver dem givet.</p> 
 <p><a name="an_10:25">10:25</a> Når Storm farer frem, er den gudløse borte, den retfærdige står på evig Grund.</p> 
 <p><a name="an_10:26">10:26</a> Som Eddike for Tænder og Røg for Øjne så er den lade for dem, der sender ham.</p> 
 <p><a name="an_10:27">10:27</a> HERRENs Frygt lægger dage til, gudløses År kortes af.</p> 
 <p><a name="an_10:28">10:28</a> Retfærdige har Glæde i Vente, gudløses Håb vil briste.</p> 
 <p><a name="an_10:29">10:29</a> For lydefri Vandel er HERREN et Værn, men en Rædsel for Udådsmænd.</p> 
 <p><a name="an_10:30">10:30</a> Den retfærdige rokkes aldrig, ikke skal gudløse bo i Landet.</p> 
 <p><a name="an_10:31">10:31</a> Den retfærdiges Mund bærer Visdoms Frugt, den falske Tunge udryddes.</p> 
 <p><a name="an_10:32">10:32</a> Den retfærdiges Læber søger yndest, gudløses Mund bærer Falskheds Frugt.</p> 
 <p><a name="an_11:1">11:1</a> Falske Vægtskåle er HERREN en gru, fuldvvægtigt Lod er efter hans Sind.</p> 
 <p><a name="an_11:2">11:2</a> Kommer Hovmod, kommer og Skændsel, men med ydmyge følger der Visdom.</p> 
 <p><a name="an_11:3">11:3</a> Retsindiges Uskyld leder dem trygt, troløses falskhed lægger dem øde.</p> 
 <p><a name="an_11:4">11:4</a> Ej hjælper Rigdom på Vredens Dag, men Retfærd redder fra Døden.</p> 
 <p><a name="an_11:5">11:5</a> Den lydefris Retfærd jævner hans Vej, for sin Gudløshed falder den gudløse.</p> 
 <p><a name="an_11:6">11:6</a> Retsindiges Retfærd bringer dem Frelse, troløse fanges i egen Attrå.</p> 
 <p><a name="an_11:7">11:7</a> Ved Døden brister den gudløses Håb, Dårers Forventning brister.</p> 
 <p><a name="an_11:8">11:8</a> Den retfærdige fries af Trængsel, den gudløse kommer i hans Sted.</p> 
 <p><a name="an_11:9">11:9</a> Med sin Mund lægger vanhellig Næsten øde, retfærdige fries ved Kundskab.</p> 
 <p><a name="an_11:10">11:10</a> Ved retfærdiges Lykke jubler en By, der er Fryd ved gudløses Undergang.</p> 
 <p><a name="an_11:11">11:11</a> Ved retsindiges Velsignelse rejser en By sig, den styrtes i Grus ved gudløses Mund.</p> 
 <p><a name="an_11:12">11:12</a> Mand uden Vid ser ned på sin Næste, hvo, som har Indsigt, tier.</p> 
 <p><a name="an_11:13">11:13</a> Bagtaleren røber, hvad ham er betroet, den pålidelige skjuler Sagen.</p> 
 <p><a name="an_11:14">11:14</a> Uden Styre står et Folk for Fald, vel står det til, hvor mange giver Råd.</p> 
 <p><a name="an_11:15">11:15</a> Den går det ilde, som borger for andre, tryg er den, der hader Håndslag.</p> 
 <p><a name="an_11:16">11:16</a> Yndefuld Kvinde vinder Manden Ære; hader hun Retsind, volder hun Skændsel. De lade må savne Gods, flittige vinder sig Rigdom.</p> 
 <p><a name="an_11:17">11:17</a> Kærlig Mand gør vel mod sin Sjæl, den grumme er hård ved sit eget Kød.</p> 
 <p><a name="an_11:18">11:18</a> Den gudløse skaber kun skuffende Vinding, hvo Retfærd sår, får virkelig Løn.</p> 
 <p><a name="an_11:19">11:19</a> At hige efter Retfærd er Liv, at jage efter ondt er Død.</p> 
 <p><a name="an_11:20">11:20</a> De svigefulde er HERREN en Gru, hans Velbehag ejer, hvo lydefrit vandrer.</p> 
 <p><a name="an_11:21">11:21</a> Visselig undgår den onde ej Straf, de retfærdiges Æt går fri.</p> 
 <p><a name="an_11:22">11:22</a> Som Guldring i Svinetryne er fager Kvinde, der ikke kan skønne.</p> 
 <p><a name="an_11:23">11:23</a> Retfærdiges Ønske bliver kun til Lykke, gudløse har kun Vrede i Vente.</p> 
 <p><a name="an_11:24">11:24</a> En strør om sig og gør dog Fremgang, en anden nægter sig alt og mangler.</p> 
 <p><a name="an_11:25">11:25</a> Gavmild Sjæl bliver mæt; hvo andre kvæger, kvæges og selv.</p> 
 <p><a name="an_11:26">11:26</a> Hvo Kornet gemmer, ham bander Folket, Velsignelse kommer over den, som sælger.</p> 
 <p><a name="an_11:27">11:27</a> Hvo der jager efter godt, han søger efter Yndest, hvo der higer efter ondt, ham kommer det over.</p> 
 <p><a name="an_11:28">11:28</a> Hvo der stoler på sin Rigdom, falder, retfærdige grønnes som Løv.</p> 
 <p><a name="an_11:29">11:29</a> Den, der øder sit Hus, høster Vind, Dåre bliver Vismands Træl.</p> 
 <p><a name="an_11:30">11:30</a> Retfærds Frugt er et Livets Træ, Vismand indfanger Sjæle.</p> 
 <p><a name="an_11:31">11:31</a> En retfærdig reddes med Nød og næppe, endsige en gudløs, en, der synder.</p> 
 <p><a name="an_12:1">12:1</a> At elske Tugt er at elske Kundskab, at hade Revselse er dumt.</p> 
 <p><a name="an_12:2">12:2</a> Den gode vinder Yndest hos HERREN, den rænkefulde dømmer han skyldig.</p> 
 <p><a name="an_12:3">12:3</a> Ingen står fast ved Gudløshed, men retfærdiges Rod skal aldrig rokkes.</p> 
 <p><a name="an_12:4">12:4</a> En duelig Kvinde er sin Ægtemands Krone, en dårlig er som Edder i hans Ben.</p> 
 <p><a name="an_12:5">12:5</a> Retfærdiges Tanker er Ret, gudløses Opspind er Svig.</p> 
 <p><a name="an_12:6">12:6</a> Gudløses Ord er på Lur efter Blod, retsindiges Mund skal bringe dem Frelse.</p> 
 <p><a name="an_12:7">12:7</a> Gudløse styrtes og er ikke mer. retfærdiges Hus står fast.</p> 
 <p><a name="an_12:8">12:8</a> For sin Klogskab prises en Mand, til Spot bliver den, hvis Vid er vrangt.</p> 
 <p><a name="an_12:9">12:9</a> Hellere overses, når man holder Træl, end optræde stort, når man mangler Brød.</p> 
 <p><a name="an_12:10">12:10</a> Den retfærdige føler med sit Kvæg, gudløses Hjerte er grumt.</p> 
 <p><a name="an_12:11">12:11</a> Den mættes med Brød, som dyrker sin Jord, uden Vid er den, der jager efter Tomhed.</p> 
 <p><a name="an_12:12">12:12</a> De ondes Fæstning jævnes med Jorden, de retfærdiges Rod bolder Stand.</p> 
 <p><a name="an_12:13">12:13</a> I Læbernes Brøde hildes den onde, den retfærdige undslipper Nøden.</p> 
 <p><a name="an_12:14">12:14</a> Af sin Munds Frugt mættes en Mand med godt, et Menneske får, som hans Hænder har øvet.</p> 
 <p><a name="an_12:15">12:15</a> Dårens Færd behager ham selv, den vise hører på Råd.</p> 
 <p><a name="an_12:16">12:16</a> En Dåre giver straks sin Krænkelse Luft, den kloge spottes og lader som intet.</p> 
 <p><a name="an_12:17">12:17</a> Den sanddru fremfører, hvad der er ret, det falske Vidne kommer med Svig.</p> 
 <p><a name="an_12:18">12:18</a> Mangens Snak er som Sværdhug, de vises Tunge læger.</p> 
 <p><a name="an_12:19">12:19</a> Sanddru Læbe består for evigt, Løgnetunge et Øjeblik.</p> 
 <p><a name="an_12:20">12:20</a> De, som smeder ondt, har Svig i Hjertet; de, der stifter Fred, har Glæde.</p> 
 <p><a name="an_12:21">12:21</a> Den retfærdige times der intet ondt, - gudløse oplever Vanheld på Vanheld.</p> 
 <p><a name="an_12:22">12:22</a> Løgnelæber er HERREN en Gru, de ærlige har hans Velbebag.</p> 
 <p><a name="an_12:23">12:23</a> Den kloge dølger sin Kundskab, Tåbers Hjerte udråber Dårskab.</p> 
 <p><a name="an_12:24">12:24</a> De flittiges Hånd skal råde, den lade tvinges til Hoveriarbejde.</p> 
 <p><a name="an_12:25">12:25</a> Hjertesorg bøjer til Jorden, et venligt Ord gør glad.</p> 
 <p><a name="an_12:26">12:26</a> Den retfærdige vælger sin Græsgang, gudløses Vej vildleder dem selv.</p> 
 <p><a name="an_12:27">12:27</a> Ladhed opskræmmer intet Vildt, men kosteligt Gods får den flittige tildelt.</p> 
 <p><a name="an_12:28">12:28</a> På Retfærds Sti er der Liv, til Døden fører den onde Vej.</p> 
 <p><a name="an_13:1">13:1</a> Viis Søn elsker tugt, spotter hører ikke på skænd.</p> 
 <p><a name="an_13:2">13:2</a> Af sin Munds Frugt nyder en Mand kun godt, til Vold står troløses Hu.</p> 
 <p><a name="an_13:3">13:3</a> Vogter man Munden, bevarer man Sjælen, den åbenmundede falder i Våde.</p> 
 <p><a name="an_13:4">13:4</a> Den lade attrår uden at få, men flittiges Sjæl bliver mæt.</p> 
 <p><a name="an_13:5">13:5</a> Den retfærdige hader Løgnetale, den gudløse spreder Skam og Skændsel.</p> 
 <p><a name="an_13:6">13:6</a> Retfærd skærmer, hvo lydefrit vandrer, Synden fælder de gudløse.</p> 
 <p><a name="an_13:7">13:7</a> Mangen lader rig og ejer dog intet, mangen lader fattig og ejer dog meget.</p> 
 <p><a name="an_13:8">13:8</a> Mands Rigdom er Løsepenge for hans Liv, Fattigmand får ingen Trusel at høre.</p> 
 <p><a name="an_13:9">13:9</a> Retfærdiges Lys bryder frem, gudløses Lampe går ud.</p> 
 <p><a name="an_13:10">13:10</a> Ved Hovmod vækkes kun Splid, hos dem, der lader sig råde, er Visdom.</p> 
 <p><a name="an_13:11">13:11</a> Rigdom, vundet i Hast, smuldrer hen, hvad der samles Håndfuld for Håndfuld, øges.</p> 
 <p><a name="an_13:12">13:12</a> At bie længe gør Hjertet sygt, opfyldt Ønske er et Livets Træ.</p> 
 <p><a name="an_13:13">13:13</a> Den, der lader hånt om Ordet, slås ned, den, der frygter Budet, får Løn.</p> 
 <p><a name="an_13:14">13:14</a> Vismands Lære er en Livsens Kilde, derved undgås Dødens Snarer.</p> 
 <p><a name="an_13:15">13:15</a> God Forstand vinder Yndest, troløses Vej er deres Undergang.</p> 
 <p><a name="an_13:16">13:16</a> Hver, som er klog, går til Værks med Kundskab, Tåben udfolder Dårskab.</p> 
 <p><a name="an_13:17">13:17</a> Gudløs Budbringer går det galt, troværdigt Bud bringer Lægedom.</p> 
 <p><a name="an_13:18">13:18</a> Afvises Tugt, får man Armod og Skam; agtes på Revselse, bliver man æret.</p> 
 <p><a name="an_13:19">13:19</a> Opfyldt Ønske er sødt for Sjælen, at vige fra ondt er Tåber en Gru.</p> 
 <p><a name="an_13:20">13:20</a> Omgås Vismænd, så bliver du viis, ilde faren er Tåbers Ven.</p> 
 <p><a name="an_13:21">13:21</a> Vanheld følger Syndere, Lykken når de retfærdige.</p> 
 <p><a name="an_13:22">13:22</a> Den gode efterlader Børnebrn Arv, til retfærdige gemmes Synderens Gods.</p> 
 <p><a name="an_13:23">13:23</a> På Fattigfolks Nyjord er rigelig Føde, mens mangen rives bort ved Uret.</p> 
 <p><a name="an_13:24">13:24</a> Hvo Riset sparer, hader sin Søn, den, der elsker ham, tugter i Tide.</p> 
 <p><a name="an_13:25">13:25</a> Den retfærdige spiser, til Sulten er stillet, gudløses Bug er tom.</p> 
 <p><a name="an_14:1">14:1</a> Visdom bygger sit hus,dårskabs hænder river det ned.</p> 
 <p><a name="an_14:2">14:2</a> Hvo redeligt vandrer, frygter HERREN, men den, som går Krogveje, agter ham ringe.</p> 
 <p><a name="an_14:3">14:3</a> I Dårens Mund er Ris til hans Ryg, for de vise står Læberne Vagt.</p> 
 <p><a name="an_14:4">14:4</a> Når der ikke er Okser, er Laden tom, ved Tyrens Kraft bliver Høsten stor.</p> 
 <p><a name="an_14:5">14:5</a> Sanddru Vidne lyver ikke, det falske Vidne farer med Løgn.</p> 
 <p><a name="an_14:6">14:6</a> Spotter søger Visdom, men finder den ikke, til Kundskab kommer forstandig let.</p> 
 <p><a name="an_14:7">14:7</a> Gå fra en Mand, som er en Tåbe, der mærker du intet til Kundskabs Læber.</p> 
 <p><a name="an_14:8">14:8</a> Den kloge i sin Visdom er klar på sin Vej, men Tåbers Dårskab er Svig.</p> 
 <p><a name="an_14:9">14:9</a> Med Dårer driver Skyldofret Spot, men Velvilje råder iblandt retsindige.</p> 
 <p><a name="an_14:10">14:10</a> Hjertet kender sin egen Kvide, fremmede blander sig ej i dets Glæde.</p> 
 <p><a name="an_14:11">14:11</a> Gudløses Hus lægges øde, retsindiges Telt står i Blomst.</p> 
 <p><a name="an_14:12">14:12</a> Mangen Vej synes Manden ret, og så er dens Ende dog Dødens Veje.</p> 
 <p><a name="an_14:13">14:13</a> Selv under Latter kan Hjertet lide, og Glædens Ende er Kummer.</p> 
 <p><a name="an_14:14">14:14</a> Af sine Veje mættes den frafaldne, af sine Gerninger den, som er god.</p> 
 <p><a name="an_14:15">14:15</a> Den tankeløse tror hvert Ord, den kloge overtænker sine Skridt.</p> 
 <p><a name="an_14:16">14:16</a> Den vise ængstes og skyr det onde, Tåben buser sorgløs på.</p> 
 <p><a name="an_14:17">14:17</a> Den hidsige bærer sig tåbeligt ad, man hader rænkefuld Mand.</p> 
 <p><a name="an_14:18">14:18</a> De tankeløse giver dårskab i Arv, de kloge efterlader sig Kundskab.</p> 
 <p><a name="an_14:19">14:19</a> Onde må bukke for gode, gudløse stå ved retfærdiges Døre.</p> 
 <p><a name="an_14:20">14:20</a> Fattigmand hades endog af sin Ven, men Rigmands Venner er mange.</p> 
 <p><a name="an_14:21">14:21</a> Den, der foragter sin Næste, synder, lykkelig den, der har Medynk med arme.</p> 
 <p><a name="an_14:22">14:22</a> De, som virker ondt, farer visselig vild; de, som virker godt, finder Nåde og Trofasthed.</p> 
 <p><a name="an_14:23">14:23</a> Ved al Slags Møje vindes der noget, Mundsvejr volder kun Tab.</p> 
 <p><a name="an_14:24">14:24</a> De vises Krone er Kløgt, Tåbers Krans er Dårskab.</p> 
 <p><a name="an_14:25">14:25</a> Sanddru Vidne frelser Sjæle; den, som farer med Løgn, bedrager.</p> 
 <p><a name="an_14:26">14:26</a> Den stærkes Tillid er HERRENs Frygt, hans Sønner skal have en Tilflugt.</p> 
 <p><a name="an_14:27">14:27</a> HERRENs Frygt er en Livsens Kilde, derved undgås Dødens Snarer.</p> 
 <p><a name="an_14:28">14:28</a> At Folket er stort, er Kongens Hæder, Brist på Folk er Fyrstens Fald.</p> 
 <p><a name="an_14:29">14:29</a> Den sindige er rig på Indsigt, den heftige driver det vidt i Dårskab.</p> 
 <p><a name="an_14:30">14:30</a> Sagtmodigt Hjerte er Liv for Legemet, Avind er Edder i Benene.</p> 
 <p><a name="an_14:31">14:31</a> At kue den ringe er Hån mod hans Skaber, han æres ved Medynk med fattige.</p> 
 <p><a name="an_14:32">14:32</a> Ved sin Ondskab styrtes den gudløse, ved lydefri Færd er retfærdige trygge.</p> 
 <p><a name="an_14:33">14:33</a> Visdom bor i forstandiges Hjerte, i Tåbers Indre kendes den ikke.</p> 
 <p><a name="an_14:34">14:34</a> Retfærdighed løfter et Folk, men Synd er Folkenes Skændsel.</p> 
 <p><a name="an_14:35">14:35</a> En klog Tjener har Kongens Yndest, en vanartet rammer hans Vrede.</p> 
 <p><a name="an_15:1">15:1</a> Mildt svar stiller vrede, sårende ord vækker nag.</p> 
 <p><a name="an_15:2">15:2</a> Vises Tunge drypper af Kundskab, Dårskab strømmer fra Tåbers Mund.</p> 
 <p><a name="an_15:3">15:3</a> Alle Vegne er HERRENs Øjne, de udspejder onde og gode.</p> 
 <p><a name="an_15:4">15:4</a> Et Livets Træ er Tungens Mildhed, dens Falskhed giver Hjertesår.</p> 
 <p><a name="an_15:5">15:5</a> Dåre lader hånt om sin Faders Tugt, klog er den, som tager Vare på Revselse.</p> 
 <p><a name="an_15:6">15:6</a> Den retfærdiges Hus har megen Velstand, den gudløses Høst lægges øde.</p> 
 <p><a name="an_15:7">15:7</a> Vises Læber udstrør Kundskab, Tåbers Hjerte er ikke ret.</p> 
 <p><a name="an_15:8">15:8</a> Gudløses Offer er HERREN en Gru, retsindiges Bøn har han Velbehag i.</p> 
 <p><a name="an_15:9">15:9</a> Den gudløses Færd er HERREN en Gru, han elsker den, der stræber efter Retfærd.</p> 
 <p><a name="an_15:10">15:10</a> Streng Tugt er for den, der forlader Vejen; den, der hader Revselse, dør.</p> 
 <p><a name="an_15:11">15:11</a> Dødsrige og Afgrund ligger åbne for HERREN, endsige da Menneskebørnenes Hjerter.</p> 
 <p><a name="an_15:12">15:12</a> Spotteren ynder ikke at revses, til Vismænd går han ikke.</p> 
 <p><a name="an_15:13">15:13</a> Glad Hjerte giver venligt Ansigt, ved Hjertesorg bliver Modet brudt.</p> 
 <p><a name="an_15:14">15:14</a> Den forstandiges Hjerte søger Kundskab, Tåbers Mund lægger Vind på Dårskab.</p> 
 <p><a name="an_15:15">15:15</a> Alle den armes Dage er onde, glad Hjerte er stadigt Gæstebud.</p> 
 <p><a name="an_15:16">15:16</a> Bedre lidet med HERRENs Frygt end store Skatte med Uro.</p> 
 <p><a name="an_15:17">15:17</a> Bedre en Ret Grønt med Kærlighed end fedet Okse og Had derhos.</p> 
 <p><a name="an_15:18">15:18</a> Vredladen Mand vækker Splid, sindig Mand stiller Trætte.</p> 
 <p><a name="an_15:19">15:19</a> Den lades Vej er spærret af Tjørn, de flittiges Sti er banet.</p> 
 <p><a name="an_15:20">15:20</a> Viis Søn glæder sin Fader, Tåbe til Menneske foragter sin Moder.</p> 
 <p><a name="an_15:21">15:21</a> Dårskab er Glæde for Mand uden Vid, Mand med Indsigt går lige frem.</p> 
 <p><a name="an_15:22">15:22</a> Er der ikke holdt Råd, så mislykkes Planer, de lykkes, når mange rådslår.</p> 
 <p><a name="an_15:23">15:23</a> Mand er glad, når hans Mund kan svare, hvor godt er et Ord i rette Tid.</p> 
 <p><a name="an_15:24">15:24</a> Den kloge går opad på Livets Vej for at undgå Dødsriget nedentil.</p> 
 <p><a name="an_15:25">15:25</a> Hovmodiges Hus river HERREN bort, han fastsætter Enkens Skel.</p> 
 <p><a name="an_15:26">15:26</a> Onde Tanker er HERREN en Gru, men hulde Ord er rene.</p> 
 <p><a name="an_15:27">15:27</a> Den øder sit Hus, hvem Vinding er alt; men leve skal den, der hader Gave.</p> 
 <p><a name="an_15:28">15:28</a> Den retfærdiges Hjerte tænker, før det svarer, gudløses Mund lader ondt strømme ud.</p> 
 <p><a name="an_15:29">15:29</a> HERREN er gudløse fjern, men hører retfærdiges Bøn.</p> 
 <p><a name="an_15:30">15:30</a> Milde Øjne fryder Hjertet, godt Bud giver Marv i Benene.</p> 
 <p><a name="an_15:31">15:31</a> Øret, der lytter til Livsens Revselse, vil gerne dvæle iblandt de vise.</p> 
 <p><a name="an_15:32">15:32</a> Hvo Tugt forsmår, lader hånt om sin Sjæl, men Vid fanger den, der lytter til Revselse.</p> 
 <p><a name="an_15:33">15:33</a> HERRENs Frygt er Tugt til Visdom, Ydmyghed først og siden Ære.</p> 
 <p><a name="an_16:1">16:1</a> Hjertets Råd er Menneskets sag. Tungens Svar er fra HERREN.</p> 
 <p><a name="an_16:2">16:2</a> En Mand holder al sin Færd for ren, men HERREN vejer Ånder.</p> 
 <p><a name="an_16:3">16:3</a> Vælt dine Gerninger på HERREN, så skal dine Planer lykkes.</p> 
 <p><a name="an_16:4">16:4</a> Alt skabte HERREN, hvert til sit, den gudløse også for Ulykkens Dag.</p> 
 <p><a name="an_16:5">16:5</a> Hver hovmodig er HERREN en Gru, visselig slipper han ikke for Straf.</p> 
 <p><a name="an_16:6">16:6</a> Ved Mildhed og Troskab sones Brøde, ved HERRENs Frygt undviger man ondt.</p> 
 <p><a name="an_16:7">16:7</a> Når HERREN har Behag i et Menneskes Veje, gør han endog hans Fjender til Venner.</p> 
 <p><a name="an_16:8">16:8</a> Bedre er lidet med Retfærd end megen Vinding med Uret.</p> 
 <p><a name="an_16:9">16:9</a> Menneskets Hjerte udtænker hans Vej, men HERREN styrer hans Fjed.</p> 
 <p><a name="an_16:10">16:10</a> Der er Gudsdom på Kongens Læber, ej fejler hans Mund, når han dømmer.</p> 
 <p><a name="an_16:11">16:11</a> Ret Bismer og Vægtskål er HERRENs, hans Værk er alle Posens Lodder.</p> 
 <p><a name="an_16:12">16:12</a> Gudløs Færd er Konger en Gru, thi ved Retfærd grundfæstes Tronen.</p> 
 <p><a name="an_16:13">16:13</a> Retfærdige Læber har Kongens Yndest, han elsker den, der taler oprigtigt.</p> 
 <p><a name="an_16:14">16:14</a> Kongens Vrede er Dødens Bud, Vismand evner at mildne den.</p> 
 <p><a name="an_16:15">16:15</a> I Kongens Åsyns Lys er der Liv, som Vårregnens Sky er hans Yndest.</p> 
 <p><a name="an_16:16">16:16</a> At vinde Visdom er bedre end Guld, at vinde Indsigt mere end Sølv.</p> 
 <p><a name="an_16:17">16:17</a> De retsindiges Vej er at vige fra ondt; den vogter sit Liv, som agter på sin Vej.</p> 
 <p><a name="an_16:18">16:18</a> Hovmod går forud for Fald, Overmod forud for Snublen.</p> 
 <p><a name="an_16:19">16:19</a> Hellere sagtmodig med ydmyge end dele Bytte med stolte.</p> 
 <p><a name="an_16:20">16:20</a> Vel går det den, der mærker sig Ordet; lykkelig den, der stoler på HERREN.</p> 
 <p><a name="an_16:21">16:21</a> Den vise kaldes forstandig, Læbernes Sødme øger Viden.</p> 
 <p><a name="an_16:22">16:22</a> Kløgt er sin Mand en Livsens Kilde, Dårskab er Dårers Tugt.</p> 
 <p><a name="an_16:23">16:23</a> Den vises Hjerte giver Munden Kløgt, på Læberne lægger det øget Viden.</p> 
 <p><a name="an_16:24">16:24</a> Hulde Ord er som flydende Honning, søde for Sjælen og sunde for Legemet.</p> 
 <p><a name="an_16:25">16:25</a> Mangen Vej synes Manden ret, og så er dens Ende dog Dødens Veje.</p> 
 <p><a name="an_16:26">16:26</a> En Arbejders Hunger arbejder for ham, thi Mundens Krav driver på ham.</p> 
 <p><a name="an_16:27">16:27</a> En Nidding graver Ulykkesgrave, det er, som brændte der Ild på hans Læber.</p> 
 <p><a name="an_16:28">16:28</a> Rænkefuld Mand sætter Splid; den, der bagtaler, skiller Venner.</p> 
 <p><a name="an_16:29">16:29</a> Voldsmand lokker sin Næste og fører ham en Vej, der ikke er god.</p> 
 <p><a name="an_16:30">16:30</a> Den, der stirrer, har Rænker for; knibes Læberne sammen, har man fuldbyrdet ondt.</p> 
 <p><a name="an_16:31">16:31</a> Grå Hår er en dejlig Krone, den vindes på Retfærds Vej.</p> 
 <p><a name="an_16:32">16:32</a> Større end Helt er sindig Mand, større at styre sit Sind end at tage en Stad.</p> 
 <p><a name="an_16:33">16:33</a> I Brystfolden rystes Loddet, det falder, som HERREN vil.</p> 
 <p><a name="an_17:1">17:1</a> Bedre en tør Bid Brød med fred end Huset fuldt af Sul med Trætte.</p> 
 <p><a name="an_17:2">17:2</a> Klog Træl bliver Herre over dårlig Søn og får lod og del mellem brødre.</p> 
 <p><a name="an_17:3">17:3</a> Digel til Sølv og Ovn til Guld, men den, der prøver Hjerter, er HERREN.</p> 
 <p><a name="an_17:4">17:4</a> Den onde hører på onde Læber, Løgneren lytter til giftige Tunger.</p> 
 <p><a name="an_17:5">17:5</a> Hvo Fattigmand spotter, håner hans Skaber, den skadefro slipper ikke for Straf.</p> 
 <p><a name="an_17:6">17:6</a> De gamles Krone er Børnebørn, Sønners Stolthed er Fædre.</p> 
 <p><a name="an_17:7">17:7</a> Ypperlig Tale er ej for en Dåre, end mindre da Løgnfor den, som er ædel.</p> 
 <p><a name="an_17:8">17:8</a> Som en Troldsten er Gave i Giverens Øjne; hvorhen den end vender sig, gør den sin Virkning.</p> 
 <p><a name="an_17:9">17:9</a> Den, der dølger en Synd, søger Venskab, men den, der ripper op i en Sag, skiller Venner.</p> 
 <p><a name="an_17:10">17:10</a> Bedre virker Skænd på forstandig end hundrede Slag på en Tåbe.</p> 
 <p><a name="an_17:11">17:11</a> Den onde har kun Genstridigbed for, men et skånselsløst Bud er udsendt imod ham.</p> 
 <p><a name="an_17:12">17:12</a> Man kan møde en Bjørn, hvis Unger er taget, men ikke en Tåbe udi hans Dårskab.</p> 
 <p><a name="an_17:13">17:13</a> Den, der gengælder godt med ondt, fra hans Hus skal Vanheld ej vige.</p> 
 <p><a name="an_17:14">17:14</a> At yppe Strid er at åbne for Vand, hold derfor inde, før Strid bryder løs.</p> 
 <p><a name="an_17:15">17:15</a> At frikende skyldig og dømme uskyldig, begge Dele er HERREN en Gru.</p> 
 <p><a name="an_17:16">17:16</a> Hvad hjælper Penge i Tåbens Hånd til at købe ham Visdom, når Viddet mangler?</p> 
 <p><a name="an_17:17">17:17</a> Ven viser Kærlighed når som helst, Broder fødes til Hjælp i Nød.</p> 
 <p><a name="an_17:18">17:18</a> Mand uden Vid giver Håndslag og går i Borgen for Næsten.</p> 
 <p><a name="an_17:19">17:19</a> Ven af Kiv er Ven af Synd; at højne sin Dør er at attrå Fald.</p> 
 <p><a name="an_17:20">17:20</a> Ej finder man Lykke, når Hjertet er vrangt, man falder i Våde, når Tungen er falsk.</p> 
 <p><a name="an_17:21">17:21</a> Den, der avler en Tåbe, får Sorg, Dårens Fader er ikke glad.</p> 
 <p><a name="an_17:22">17:22</a> Glad Hjerte er godt for Legemet, nedslået Sind suger Marv af Benene.</p> 
 <p><a name="an_17:23">17:23</a> Den gudløse tager Gave i Løn for at bøje Rettens Gænge.</p> 
 <p><a name="an_17:24">17:24</a> Visdom står den forstandige for Øje, Tåbens Blik er ved Jordens Ende.</p> 
 <p><a name="an_17:25">17:25</a> Tåbelig Søn er sin Faders Sorg, Kvide for hende, som fødte ham.</p> 
 <p><a name="an_17:26">17:26</a> At straffe den, der har Ret, er ilde, værre endnu at slå de ædle.</p> 
 <p><a name="an_17:27">17:27</a> Den, som har Kundskab tøjler sin Tale, Mand med Forstand er koldblodig.</p> 
 <p><a name="an_17:28">17:28</a> Selv Dåren, der tier, gælder for viis, forstandig er den, der lukker sine Læber.</p> 
 <p><a name="an_18:1">18:1</a> Særlingen søger et påskud, med vold og magt vil han strid.</p> 
 <p><a name="an_18:2">18:2</a> Tåben ynder ej Indsigt, men kun, at hans Tanker kommer for Lyset.</p> 
 <p><a name="an_18:3">18:3</a> Hvor Gudløshed kommer, kommer og Spot, Skam og Skændsel følges.</p> 
 <p><a name="an_18:4">18:4</a> Ord i Mands Mund er dybe Vande, en rindende Bæk, en Visdomskilde.</p> 
 <p><a name="an_18:5">18:5</a> Det er ilde at give en skyldig Medhold, så man afviser skyldfris Sag i Retten.</p> 
 <p><a name="an_18:6">18:6</a> Tåbens Læber fører til Trætte, hans Mund råber højt efter Hug,</p> 
 <p><a name="an_18:7">18:7</a> Tåbens Mund er hans Våde, hans Læber en Snare for hans Liv.</p> 
 <p><a name="an_18:8">18:8</a> Bagtalerens Ord er som Lækkerbidskener, de synker dybt i Bugen.</p> 
 <p><a name="an_18:9">18:9</a> Den, der er efterladen i Gerning, er også Broder til Ødeland.</p> 
 <p><a name="an_18:10">18:10</a> HERRENs Navn er et stærkt Tårn, den retfærdige løber derhen og bjærges.</p> 
 <p><a name="an_18:11">18:11</a> Den riges Gods er hans faste Stad, og tykkes ham en knejsende Mur.</p> 
 <p><a name="an_18:12">18:12</a> Mands Hovmod går forud for Fald, Ydmyghed forud for Ære.</p> 
 <p><a name="an_18:13">18:13</a> Om nogen svarer, førend han hører, regnes det ham til Dårskab og Skændsel.</p> 
 <p><a name="an_18:14">18:14</a> Mands Mod udholder Sygdom, men hvo kan bære en sønderbrudt Ånd?</p> 
 <p><a name="an_18:15">18:15</a> Den forstandiges Hjerte vinder sig Kundskab, de vises Øre attrår Kundskab.</p> 
 <p><a name="an_18:16">18:16</a> Gaver åbner et Menneske Vej og fører ham hen til de store.</p> 
 <p><a name="an_18:17">18:17</a> Den, der taler først i en Trætte har Ret, til den anden kommer og går ham efter.</p> 
 <p><a name="an_18:18">18:18</a> Loddet gør Ende på Trætter og skiller de stærkeste ad.</p> 
 <p><a name="an_18:19">18:19</a> Krænket Broder er som en Fæstning, Trætter som Portslå for Borg.</p> 
 <p><a name="an_18:20">18:20</a> Mands Bug mættes af Mundens Frugt, han mættes af Læbernes Grøde.</p> 
 <p><a name="an_18:21">18:21</a> Død og Liv er i Tungens Vold, hvo der tøjler den, nyder dens Frugt.</p> 
 <p><a name="an_18:22">18:22</a> Fandt man en Hustru, fandt man Lykken og modtog Nåde fra HERREN.</p> 
 <p><a name="an_18:23">18:23</a> Fattigmand beder og trygler, Rigmand svarer med hårde Ord.</p> 
 <p><a name="an_18:24">18:24</a> Med mange Fæller kan Mand gå til Grunde, men Ven kan overgå Broder i Troskab.</p> 
 <p><a name="an_19:1">19:1</a> Bedre Fattigmand med lydefri færd end en, som går Krogveje, er han end rig.</p> 
 <p><a name="an_19:2">19:2</a> At mangle Kundskab er ikke godt, men den træder fejl, som har Hastværk.</p> 
 <p><a name="an_19:3">19:3</a> Et Menneskes Dårskab øder hans Vej, men på HERREN vredes hans Hjerte.</p> 
 <p><a name="an_19:4">19:4</a> Gods skaffer mange Venner, den ringe skiller hans Ven sig fra.</p> 
 <p><a name="an_19:5">19:5</a> Det falske Vidne undgår ej Straf; den slipper ikke, som farer med Løgn.</p> 
 <p><a name="an_19:6">19:6</a> Mange bejler til Stormands Yndest, og alle er Venner med gavmild Mand.</p> 
 <p><a name="an_19:7">19:7</a> Fattigmands Frænder hader ham alle, end mere skyr hans Venner ham da. Ej frelses den, som jager efter Ord.</p> 
 <p><a name="an_19:8">19:8</a> Den, der vinder Vid, han elsker sin Sjæl, og den, der vogter på Indsigt, får Lykke.</p> 
 <p><a name="an_19:9">19:9</a> Det falske Vidne undgår ej Straf, og den, der farer med Løgn, går under.</p> 
 <p><a name="an_19:10">19:10</a> Vellevned sømmer sig ikke for Tåbe, end mindre for Træl at herske over Fyrster.</p> 
 <p><a name="an_19:11">19:11</a> Klogskab gør Mennesket sindigt, hans Ære er at overse Brøde.</p> 
 <p><a name="an_19:12">19:12</a> Som Brøl af en Løve er Kongens Vrede, som Dug på Græs er hans Gunst.</p> 
 <p><a name="an_19:13">19:13</a> Tåbelig Søn er sin Faders Ulykke, Kvindekiv er som ustandseligt Tagdryp.</p> 
 <p><a name="an_19:14">19:14</a> Hus og Gods er Arv efter Fædre, en forstandig Hustru er fra HERREN.</p> 
 <p><a name="an_19:15">19:15</a> Dovenskab sænker i Dvale, den lade Sjæl må sulte.</p> 
 <p><a name="an_19:16">19:16</a> Den vogter sin Sjæl, som vogter på Budet, men skødesløs Vandel fører til Død.</p> 
 <p><a name="an_19:17">19:17</a> Er man god mod den ringe, låner man HERREN, han gengælder en, hvad godt man har gjort.</p> 
 <p><a name="an_19:18">19:18</a> Tugt din Søn, imens der er Håb, ellers stiler du efter at slå ham ihjel.</p> 
 <p><a name="an_19:19">19:19</a> Den, som er hidsig, må bøde, ved Skånsel gør man det værre.</p> 
 <p><a name="an_19:20">19:20</a> Hør på Råd og tag ved Lære, så du til sidst bliver viis.</p> 
 <p><a name="an_19:21">19:21</a> I Mands Hjerte er mange Tanker, men HERRENs Råd er det, der står fast.</p> 
 <p><a name="an_19:22">19:22</a> Vinding har man af Godhed, hellere fattig end Løgner.</p> 
 <p><a name="an_19:23">19:23</a> HERRENs Frygt er Vej til Liv, man hviler mæt og frygter ej ondt.</p> 
 <p><a name="an_19:24">19:24</a> Den lade rækker til Fadet, men fører ej Hånden til Munden.</p> 
 <p><a name="an_19:25">19:25</a> Får Spottere Hug, bliver tankeløs klog, ved Revselse får den forstandige Kundskab.</p> 
 <p><a name="an_19:26">19:26</a> Mishandle Fader og bortjage Moder gør kun en dårlig, vanartet Søn.</p> 
 <p><a name="an_19:27">19:27</a> Hør op, min Søn, med at høre på Tugt og så fare vild fra Kundskabsord.</p> 
 <p><a name="an_19:28">19:28</a> Niddingevidne spotter Retten, gudløses Mund er glubsk efter Uret.</p> 
 <p><a name="an_19:29">19:29</a> Slag er rede til Spottere, Hug til Tåbers Ryg.</p> 
 <p><a name="an_20:1">20:1</a> En Spotter er Vinen, stærk Drik slår sig løs, og ingen, som raver deraf, er viis.</p> 
 <p><a name="an_20:2">20:2</a> Som Løvebrøl er Rædslen, en Konge vækker, at vække hans Vrede er at vove sit Liv.</p> 
 <p><a name="an_20:3">20:3</a> Mands Ære er det at undgå Trætte, men alle Tåber vil Strid.</p> 
 <p><a name="an_20:4">20:4</a> Om Efteråret pløjer den lade ikke, han søger i Høst, men finder intet.</p> 
 <p><a name="an_20:5">20:5</a> Råd i Mands Hjerte er dybe Vande, men Mand med Indsigt drager det op.</p> 
 <p><a name="an_20:6">20:6</a> Mangen kaldes en velvillig Mand, men hvem kan finde en trofast Mand?</p> 
 <p><a name="an_20:7">20:7</a> Retfærdig er den, som lydefrit vandrer, hans Sønner får Lykke efter ham.</p> 
 <p><a name="an_20:8">20:8</a> Kongen, der sidder i Dommersædet, sigter alt ondt med sit Blik.</p> 
 <p><a name="an_20:9">20:9</a> Hvo kan sige: "Jeg rensed mit Hjerte, og jeg er ren for Synd!"</p> 
 <p><a name="an_20:10">20:10</a> To Slags Vægt og to Slags Mål, begge Dele er HERREN en Gru.</p> 
 <p><a name="an_20:11">20:11</a> Selv Drengen kendes på det, han gør, om han er ren og ret hans Færd.</p> 
 <p><a name="an_20:12">20:12</a> Øret, der hører, og Øjet, der ser, HERREN skabte dem begge.</p> 
 <p><a name="an_20:13">20:13</a> Elsk ikke Søvn, at du ej bliver fattig, luk Øjnene op og bliv mæt.</p> 
 <p><a name="an_20:14">20:14</a> Køberen siger: "Usselt, usselt!" men skryder af Handelen, når han går bort.</p> 
 <p><a name="an_20:15">20:15</a> Har man end Guld og Perler i Mængde, kosteligst Smykke er Kundskabslæber.</p> 
 <p><a name="an_20:16">20:16</a> Tag hans Klæder, han borged for en anden, pant ham for fremmedes Skyld!</p> 
 <p><a name="an_20:17">20:17</a> Sødt smager Løgnens Brød, bagefter fyldes Munden med Grus.</p> 
 <p><a name="an_20:18">20:18</a> Planer, der lægges ved Rådslagning, lykkes; før Krig efter modent Overlæg!</p> 
 <p><a name="an_20:19">20:19</a> Bagtaleren røber, hvad ham er betroet, hav ej med en åbenmundet at gøre!</p> 
 <p><a name="an_20:20">20:20</a> Den, der bander Fader og Moder, i Bælgmørke går hans Lampe ud.</p> 
 <p><a name="an_20:21">20:21</a> Først haster man efter en Arv, men til sidst velsignes den ikke.</p> 
 <p><a name="an_20:22">20:22</a> Sig ikke: "Ondt vil jeg gengælde!" Bi på HERREN, så hjælper han dig.</p> 
 <p><a name="an_20:23">20:23</a> To Slags Lodder er HERREN en Gru, det er ikke godt, at Vægten er falsk.</p> 
 <p><a name="an_20:24">20:24</a> Fra HERREN er Mands Fjed, hvor kan et Menneske fatte sin Skæbne!</p> 
 <p><a name="an_20:25">20:25</a> Det er farligt at sige tankeløst: "Helligt!" og først efter Løftet tænke sig om.</p> 
 <p><a name="an_20:26">20:26</a> Viis Konge sigter de gudløse, lader Tærskehjul gå over dem.</p> 
 <p><a name="an_20:27">20:27</a> Menneskets Ånd er en HERRENs Lampe, den ransager alle hans indres Kamre.</p> 
 <p><a name="an_20:28">20:28</a> Godhed og Troskab vogter Kongen, han støtter sin Trone ved Retfærd.</p> 
 <p><a name="an_20:29">20:29</a> Unges Stolthed er deres Styrke, gamles Smykke er grånet Hår.</p> 
 <p><a name="an_20:30">20:30</a> Blodige Strimer renser den onde og Hug hans Indres Kamre.</p> 
 <p><a name="an_21:1">21:1</a> En Konges hjerte er Bække i HERRENs hånd, han leder det hen, hvor han vil.</p> 
 <p><a name="an_21:2">21:2</a> En Mand holder al sin Færd for ret, men HERREN vejer Hjerter.</p> 
 <p><a name="an_21:3">21:3</a> At øve Ret og Skel er mere værd for HERREN end Offer.</p> 
 <p><a name="an_21:4">21:4</a> Hovmodige Øjne, et opblæst Hjerte, selv gudløses Nyjord er Synd.</p> 
 <p><a name="an_21:5">21:5</a> Kun Overflod bringer den flittiges Råd, hver, som har Hastværk, får kun Tab.</p> 
 <p><a name="an_21:6">21:6</a> At skabe sig Rigdom ved Løgnetunge er Jag efter Vind i Dødens Snarer.</p> 
 <p><a name="an_21:7">21:7</a> Gudløses Voldsfærd bortriver dem selv, thi de vægrer sig ved at øve Ret.</p> 
 <p><a name="an_21:8">21:8</a> Skyldtynget Mand går Krogveje, den renes Gerning er ligetil.</p> 
 <p><a name="an_21:9">21:9</a> Hellere bo i en Krog på Taget end fælles Hus med frættekær Kvinde.</p> 
 <p><a name="an_21:10">21:10</a> Den gudløses Sjæl har Lyst til ondt, hans Øjne ynker ikke hans Næste.</p> 
 <p><a name="an_21:11">21:11</a> Må Spotter bøde, bliver tankeløs klog, har Vismand Fremgang, da vinder han kundskab.</p> 
 <p><a name="an_21:12">21:12</a> Den Retfærdige har Øje med den gudløses Hus, han styrter gudløse Folk i Ulykke.</p> 
 <p><a name="an_21:13">21:13</a> Hvo Øret lukker for Småmands Skrig, skal råbe selv og ikke få Svar.</p> 
 <p><a name="an_21:14">21:14</a> Lønlig Gave mildner Vrede, Stikpenge i Brystfolden voldsom Harme.</p> 
 <p><a name="an_21:15">21:15</a> Rettens Gænge er den retfærdiges Glæde, men Udådsmændenes Rædsel.</p> 
 <p><a name="an_21:16">21:16</a> Den, der farer vild fra Kløgtens Vej, skal havne i Skyggers Forsamling.</p> 
 <p><a name="an_21:17">21:17</a> Lyst til Morskab fører i Trang, Lyst til Olie og Vin gør ej rig.</p> 
 <p><a name="an_21:18">21:18</a> Den gudløse bliver Løsepenge for den retfærdige, den troløse kommer i retsindiges Sted.</p> 
 <p><a name="an_21:19">21:19</a> Hellere bo i et Ørkenland end hos en trættekær, arrig Kvinde.</p> 
 <p><a name="an_21:20">21:20</a> I den vises Bolig er kostelig Skat og Olie, en Tåbe af et Menneske øder det.</p> 
 <p><a name="an_21:21">21:21</a> Den, der higer efter Retfærd og Godhed vinder sig Liv og Ære.</p> 
 <p><a name="an_21:22">21:22</a> Vismand stormer Heltes By og styrter Værnet, den stolede på.</p> 
 <p><a name="an_21:23">21:23</a> Den, der vogter sin Mund og sin Tunge, vogter sit Liv for Trængsler. -</p> 
 <p><a name="an_21:24">21:24</a> Den opblæste stolte kaldes en Spotter, han handler frækt i Hovmod.</p> 
 <p><a name="an_21:25">21:25</a> Den lades Attrå bliver hans Død, thi hans Hænder vil intet bestille.</p> 
 <p><a name="an_21:26">21:26</a> Ugerningsmand er stadig i Trang, den retfærdige giver uden at spare.</p> 
 <p><a name="an_21:27">21:27</a> Vederstyggeligt er de gudløses Offer, især når det ofres for Skændselsdåd.</p> 
 <p><a name="an_21:28">21:28</a> Løgnagtigt Vidne går under, Mand, som vil høre, kan tale fremdeles.</p> 
 <p><a name="an_21:29">21:29</a> Den gudløse optræder frækt, den retsindige overtænker sin Vej.</p> 
 <p><a name="an_21:30">21:30</a> Visdom er intet, Indsigt er intet, Råd er intet over for HERREN.</p> 
 <p><a name="an_21:31">21:31</a> Hest holdes rede til Stridens Dag, men Sejren er HERRENs Sag.</p> 
 <p><a name="an_22:1">22:1</a> Hellere godt Navn end megen rigdom, Yndest er bedre end Sølv og Guld</p> 
 <p><a name="an_22:2">22:2</a> Rig og fattig mødes, HERREN har skabt dem begge.</p> 
 <p><a name="an_22:3">22:3</a> Den kloge ser Faren og søger i Skjul, tankeløse går videre og bøder.</p> 
 <p><a name="an_22:4">22:4</a> Lønnen for Ydmyghed og HERRENs Frygt er Rigdom, Ære og Liv.</p> 
 <p><a name="an_22:5">22:5</a> På den svigefuldes Vej er der Torne og Snarer; vil man vogte sin Sjæl, må man holde sig fra dem.</p> 
 <p><a name="an_22:6">22:6</a> Væn Drengen til den Vej, han skal følge, da viger han ikke derfra, selv gammel.</p> 
 <p><a name="an_22:7">22:7</a> Over Fattigfolk råder den rige, Låntager bliver Långivers Træl.</p> 
 <p><a name="an_22:8">22:8</a> Hvo Uret sår, vil høste Fortræd, hans Vredes Ris skal slå ham selv.</p> 
 <p><a name="an_22:9">22:9</a> Den vennesæle velsignes, thi han deler sit Brød med den ringe.</p> 
 <p><a name="an_22:10">22:10</a> Driv Spotteren ud, så går Trætten med, og Hiv og Smæden får Ende.</p> 
 <p><a name="an_22:11">22:11</a> HERREN elsker den rene af Hjertet; med Ynde på Læben er man Kongens Ven.</p> 
 <p><a name="an_22:12">22:12</a> HERRENs Øjne agter på Kundskab, men han kuldkaster troløses Ord.</p> 
 <p><a name="an_22:13">22:13</a> Den lade siger: "En Løve på Gaden! Jeg kan let blive revet ihjel på Torvet."</p> 
 <p><a name="an_22:14">22:14</a> Fremmed Kvindes Mund er en bundløs Grav, den, HERREN er vred på, falder deri.</p> 
 <p><a name="an_22:15">22:15</a> Dårskab er knyttet til Ynglingens Hjerte, Tugtens Ris skal tjerne den fra ham.</p> 
 <p><a name="an_22:16">22:16</a> Vold mod den ringe øger hans Eje, Gave til Rigmand gør ham kun fattig. -</p> 
 <p><a name="an_22:17">22:17</a> Bøj Øret og hør de vises Ord, vend Hjertet til og kend deres Liflighed!</p> 
 <p><a name="an_22:18">22:18</a> Vogter du dem i dit Indre, er de alle rede på Læben.</p> 
 <p><a name="an_22:19">22:19</a> For at din Lid skal stå til HERREN, lærer jeg dig i Dag.</p> 
 <p><a name="an_22:20">22:20</a> Alt i Går optegned jeg til dig, alt i Forgårs Råd og Kundskab</p> 
 <p><a name="an_22:21">22:21</a> for at lære dig rammende Sandhedsord, at du kan svare sandt, når du spørges.</p> 
 <p><a name="an_22:22">22:22</a> Røv ej fra den ringe, fordi han er ringe, knus ikke den arme i Porten:</p> 
 <p><a name="an_22:23">22:23</a> thi HERREN fører deres Sag og raner deres Ransmænds Liv.</p> 
 <p><a name="an_22:24">22:24</a> Vær ej Ven med den, der let bliver hidsig, omgås ikke vredladen Mand,</p> 
 <p><a name="an_22:25">22:25</a> at du ikke skal lære hans Stier og hente en Snare for din Sjæl.</p> 
 <p><a name="an_22:26">22:26</a> Hør ikke til dem, der giver Håndslag, dem, som borger for Gæld!</p> 
 <p><a name="an_22:27">22:27</a> Såfremt du ej kan betale, tager man Sengen, du ligger i.</p> 
 <p><a name="an_22:28">22:28</a> Flyt ej ældgamle Skel, dem, dine Fædre satte.</p> 
 <p><a name="an_22:29">22:29</a> Ser du en Mand, som er snar til sin Gerning, da skal han stedes for Konger, ikke for Folk af ringe Stand.</p> 
 <p><a name="an_23:1">23:1</a> Når du sidder til bords hos en Stormand, mærk dig da nøje, hvem du har for dig,</p> 
 <p><a name="an_23:2">23:2</a> og sæt dig en Kniv på Struben, i Fald du er alt for sulten.</p> 
 <p><a name="an_23:3">23:3</a> Attrå ikke hans lækre Retter, thi det er svigefuld kost.</p> 
 <p><a name="an_23:4">23:4</a> Slid dig ikke op for at vinde dig Rigdom, brug ej din Forstand dertil!</p> 
 <p><a name="an_23:5">23:5</a> Skal dit Blik flyve efter den uden at finde den? Visselig gør den sig Vinger som Ørnen, der flyver mod Himlen.</p> 
 <p><a name="an_23:6">23:6</a> Spis ej den misundeliges Brød, attrå ikke hans lækre Retter;</p> 
 <p><a name="an_23:7">23:7</a> thi han sidder med karrige Tanker; han siger til dig: "Spis og drik!" men hans Hjerte er ikke med dig.</p> 
 <p><a name="an_23:8">23:8</a> Den Bid, du har spist, må du udspy, du spilder dine fagre Ord.</p> 
 <p><a name="an_23:9">23:9</a> Tal ikke for Tåbens Ører, thi din kloge Tale agter han ringe.</p> 
 <p><a name="an_23:10">23:10</a> Flyt ej ældgamle Skel, kom ikke på faderløses Mark;</p> 
 <p><a name="an_23:11">23:11</a> thi deres Løser er stærk, han fører deres Sag imod dig.</p> 
 <p><a name="an_23:12">23:12</a> Vend dit Hjerte til Tugt, dit Øre til Kundskabs Ord.</p> 
 <p><a name="an_23:13">23:13</a> Spar ej Drengen for Tugt; når du slår ham med Riset, undgår han Døden;</p> 
 <p><a name="an_23:14">23:14</a> du slår ham vel med Riset, men redder hans Liv fra Dødsriget.</p> 
 <p><a name="an_23:15">23:15</a> Min Søn, er dit Hjerte viist, så glæder mit Hjerte sig også,</p> 
 <p><a name="an_23:16">23:16</a> og mine Nyrer jubler, når dine Læber taler, hvad ret er!</p> 
 <p><a name="an_23:17">23:17</a> Dit Hjerte være ikke skinsygt på Syndere, men stadig ivrigt i HERRENs Frygt;</p> 
 <p><a name="an_23:18">23:18</a> en Fremtid har du visselig da, dit Håb bliver ikke til intet.</p> 
 <p><a name="an_23:19">23:19</a> Hør, min Søn, og bliv viis, lad dit Hjerte gå den lige Vej.</p> 
 <p><a name="an_23:20">23:20</a> Hør ikke til dem, der svælger i Vin, eller dem, der frådser i Kød;</p> 
 <p><a name="an_23:21">23:21</a> thi Dranker og Frådser forarmes, Søvn giver lasede Klæder.</p> 
 <p><a name="an_23:22">23:22</a> Hør din Fader, som avlede dig, ringeagt ikke din gamle Moder!</p> 
 <p><a name="an_23:23">23:23</a> Køb Sandhed og sælg den ikke, Visdom, Tugt og Forstand.</p> 
 <p><a name="an_23:24">23:24</a> Den retfærdiges Fader jubler; har man avlet en Vismand, glædes man ved ham;</p> 
 <p><a name="an_23:25">23:25</a> din Fader og Moder glæde sig, hun, der fødte dig, juble!</p> 
 <p><a name="an_23:26">23:26</a> Giv mig dit Hjerte, min Søn, og lad dine Øjne synes om mine Veje!</p> 
 <p><a name="an_23:27">23:27</a> Thi en bundløs Grav er Skøgen, den fremmede Kvinde, en snæver Brønd;</p> 
 <p><a name="an_23:28">23:28</a> ja, som en Stimand ligger hun på Lur og øger de troløses Tal blandt Mennesker.</p> 
 <p><a name="an_23:29">23:29</a> Hvem har Ak, og hvem har Ve, hvem har Kiv, og hvem har Klage? Hvem har Sår uden Grund, hvem har sløve Øjne?</p> 
 <p><a name="an_23:30">23:30</a> De, som sidder sent over Vinen, som kommer for at smage den stærke Drik.</p> 
 <p><a name="an_23:31">23:31</a> Se ikke til Vinen, hvor rød den er, hvorledes den perler i Bægeret; den glider så glat,</p> 
 <p><a name="an_23:32">23:32</a> men bider til sidst som en Slange og spyr sin Gift som en Øgle;</p> 
 <p><a name="an_23:33">23:33</a> dine Øjne skuer de sælsomste Ting, og bagvendt taler dit Hjerte;</p> 
 <p><a name="an_23:34">23:34</a> du har det, som lå du midt i Havet, som lå du oppe på en Mastetop.</p> 
 <p><a name="an_23:35">23:35</a> "De slog mig, jeg følte ej Smerte, gav mig Hug, jeg mærked det ikke; når engang jeg vågner igen, så søger jeg atter til Vinen!"</p> 
 <p><a name="an_24:1">24:1</a> Misund ej onde Folk, hav ikke lyst til at være med dem;</p> 
 <p><a name="an_24:2">24:2</a> thi deres Hjerte pønser på Vold, deres Læbers Ord volder Men.</p> 
 <p><a name="an_24:3">24:3</a> Ved Visdom bygges et Hus, ved Indsigt holdes det oppe,</p> 
 <p><a name="an_24:4">24:4</a> ved Kundskab fyldes kamrene med alskens kosteligt, herligt Gods.</p> 
 <p><a name="an_24:5">24:5</a> Vismand er større end Kæmpe, kyndig Mand mer end Kraftkarl.</p> 
 <p><a name="an_24:6">24:6</a> Thi Krig skal du føre efter modent Overlæg, vel står det til, hvor mange giver Råd.</p> 
 <p><a name="an_24:7">24:7</a> Visdom er Dåren for høj, han åbner ej Munden i Porten.</p> 
 <p><a name="an_24:8">24:8</a> Den, der har ondt i Sinde, kaldes en rænkefuld Mand.</p> 
 <p><a name="an_24:9">24:9</a> Hvad en Dåre har for, er Synd, en Spotter er Folk en Gru.</p> 
 <p><a name="an_24:10">24:10</a> Taber du Modet på Trængslens Dag, da er din Kraft kun ringe.</p> 
 <p><a name="an_24:11">24:11</a> Frels dem, der slæbes til Døden, red dem, der vakler hen for at dræbes.</p> 
 <p><a name="an_24:12">24:12</a> Siger du: "Se, jeg vidste det ikke" - mon ej han, der vejer Hjerter, kan skønne? Han, der tager Vare på din Sjæl, han ved det, han gengælder Mennesker, hvad de har gjort.</p> 
 <p><a name="an_24:13">24:13</a> Spis Honning, min Søn, det er godt, og Kubens Saft er sød for din Gane;</p> 
 <p><a name="an_24:14">24:14</a> vid, at så er og Visdom for Sjælen! Når du finder den, har du en Fremtid, dit Håb bliver ikke til intet.</p> 
 <p><a name="an_24:15">24:15</a> Lur ej på den retfærdiges Bolig, du gudløse, ødelæg ikke hans Hjem;</p> 
 <p><a name="an_24:16">24:16</a> thi syv Gange falder en retfærdig og står op, men gudløse styrter i Fordærv.</p> 
 <p><a name="an_24:17">24:17</a> Falder din Fjende, så glæd dig ikke, snubler han, juble dit Hjerte ikke,</p> 
 <p><a name="an_24:18">24:18</a> at ikke HERREN skal se det med Mishag og vende sin Vrede fra ham.</p> 
 <p><a name="an_24:19">24:19</a> Græm dig ej over Ugerningsmænd, misund ikke de gudløse;</p> 
 <p><a name="an_24:20">24:20</a> thi den onde har ingen Fremtid, gudløses Lampe går ud.</p> 
 <p><a name="an_24:21">24:21</a> Frygt HERREN og Kongen, min Søn, indlad dig ikke med Folk, som gør Oprør;</p> 
 <p><a name="an_24:22">24:22</a> thi brat kommer Ulykke fra dem, uventet Fordærv fra begge.</p> 
 <p><a name="an_24:23">24:23</a> Også følgende Ordsprog er af vise Mænd. Partiskhed i Retten er ilde.</p> 
 <p><a name="an_24:24">24:24</a> Mod den, som kender en skyldig fri, er Folkeslags Banden, Folkefærds Vrede;</p> 
 <p><a name="an_24:25">24:25</a> men dem, der dømmer med Ret, går det vel, dem kommer Lykkens Velsignelse over.</p> 
 <p><a name="an_24:26">24:26</a> Et Kys på Læberne giver den, som kommer med ærligt Svar.</p> 
 <p><a name="an_24:27">24:27</a> Fuldfør din Gerning udendørs, gør dig færdig ude på Marken og byg dig siden et Hus!</p> 
 <p><a name="an_24:28">24:28</a> Vidn ikke falsk mod din Næste, vær ikke letsindig med dine Læber;</p> 
 <p><a name="an_24:29">24:29</a> sig ikke: "Jeg gør mod ham, som han gjorde mod mig, jeg gengælder hver hans Gerning."</p> 
 <p><a name="an_24:30">24:30</a> Jeg kom forbi en lad Mands Mark og et uforstandigt Menneskes Vingård;</p> 
 <p><a name="an_24:31">24:31</a> se, den var overgroet af Tidsler, ganske skjult af Nælder; Stendiget om den lå nedbrudt.</p> 
 <p><a name="an_24:32">24:32</a> Jeg skued og skrev mig det bag Øre, jeg så og tog Lære deraf:</p> 
 <p><a name="an_24:33">24:33</a> Lidt Søvn endnu, lidt Blund, lidt Hvile med samlagte Hænder:</p> 
 <p><a name="an_24:34">24:34</a> Som en Stimand kommer da Fattigdom over dig, Trang som en skjoldvæbnet Mand.</p> 
 <p><a name="an_25:1">25:1</a> Følglende er også ordsprog af SALOMO, som Kong Ezekias af Judas Mænd samlede.</p> 
 <p><a name="an_25:2">25:2</a> Guds Ære er det at skjule en Sag, Kongers Ære at granske en Sag.</p> 
 <p><a name="an_25:3">25:3</a> Himlens Højde og Jordens Dybde og Kongers Hjerte kan ingen granske.</p> 
 <p><a name="an_25:4">25:4</a> Når Slagger fjernes fra Sølv, så bliver det hele lutret;</p> 
 <p><a name="an_25:5">25:5</a> når gudløse fjernes fra Koogen, grundfæstes hans Trone ved Retfærd.</p> 
 <p><a name="an_25:6">25:6</a> Bryst dig ikke for Kongen og stil dig ikke på de stores Plads;</p> 
 <p><a name="an_25:7">25:7</a> det er bedre, du får Bud: "Kom heropl" end man flytter dig ned for en Stormands Øjne. Hvad end dine Øjne har set,</p> 
 <p><a name="an_25:8">25:8</a> skrid ikke til Trætte straks; thi hvad vil du siden gøre, når din Næste gør dig til Skamme?</p> 
 <p><a name="an_25:9">25:9</a> Før Sagen med din Næste til Ende, men røb ej Andenmands Hemmelighed</p> 
 <p><a name="an_25:10">25:10</a> thi ellers vil den, der bører det, smæde dig og dit onde Rygte aldrig dø hen.</p> 
 <p><a name="an_25:11">25:11</a> Æbler af Guld i Skåle af Sølv er Ord, som tales i rette Tid.</p> 
 <p><a name="an_25:12">25:12</a> En Guldring, et gyldent Smykke er revsende Vismand for lyttende Øre.</p> 
 <p><a name="an_25:13">25:13</a> Som kølende Sne en Dag i Høst er pålideligt Bud for dem, der sender ham; han kvæger sin Herres Sjæl.</p> 
 <p><a name="an_25:14">25:14</a> Som Skyer og Blæst uden Regn er en Mand, der skryder med skrømtet Gavmildhed.</p> 
 <p><a name="an_25:15">25:15</a> Ved Tålmod overtales en Dommer, mild Tunge sønderbryder Ben.</p> 
 <p><a name="an_25:16">25:16</a> Finder du Honning, så spis til Behov, at du ikke bliver mæt og igen spyr den ud.</p> 
 <p><a name="an_25:17">25:17</a> Sæt sjældent din Fod i din Næstes Hus, at han ej får for meget af dig og ledes.</p> 
 <p><a name="an_25:18">25:18</a> Som Stridsøkse, Sværd og hvassen Pil er den, der vidner falsk mod sin Næste.</p> 
 <p><a name="an_25:19">25:19</a> Som ormstukken Tand og vaklende Fod er troløs Mand på Trængselens Dag.</p> 
 <p><a name="an_25:20">25:20</a> Som at lægge Frakken, når det er Frost, og hælde surt over Natron, så er det at synge for mismodig Mand.</p> 
 <p><a name="an_25:21">25:21</a> Sulter din Fjende, så giv ham at spise, tørster han, giv ham at drikke;</p> 
 <p><a name="an_25:22">25:22</a> da sanker du gloende Kul på hans Hoved, og HERREN lønner dig for det.</p> 
 <p><a name="an_25:23">25:23</a> Nordenvind fremkalder Regn, bagtalende Tunge vrede Miner.</p> 
 <p><a name="an_25:24">25:24</a> Hellere bo i en Krog på Taget end fælles Hus med trættekær Kvinde.</p> 
 <p><a name="an_25:25">25:25</a> Hvad koldt Vand er for en vansmægtet Sjæl, er Glædesbud fra et Land i det fjerne.</p> 
 <p><a name="an_25:26">25:26</a> Som grumset Kilde og ødelagt Væld er retfærdig, der vakler i gudløses Påsyn.</p> 
 <p><a name="an_25:27">25:27</a> Ej godt at spise for megen Honning, spar på hædrende Ord.</p> 
 <p><a name="an_25:28">25:28</a> Som åben By uden Mur er en Mand, der ikke kan styre sit Sind.</p> 
 <p><a name="an_26:1">26:1</a> Som Sne om Somren og Regn Høsten så lidt hører Ære sig til for en Tåbe.</p> 
 <p><a name="an_26:2">26:2</a> Som en Spurv i Fart, som en Svale i Flugt så rammer ej Banden mod sagesløs Mand.</p> 
 <p><a name="an_26:3">26:3</a> Svøbe for Hest, Bidsel for Æsel og Ris for Tåbers Ryg.</p> 
 <p><a name="an_26:4">26:4</a> Svar ej Tåben efter hans Dårskab, at ikke du selv skal blive som han.</p> 
 <p><a name="an_26:5">26:5</a> Svar Tåben efter hans Dårskab, at han ikke skal tykkes sig viis.</p> 
 <p><a name="an_26:6">26:6</a> Den afhugger Fødderne og inddrikker Vold, som sender Bud ved en Tåbe.</p> 
 <p><a name="an_26:7">26:7</a> Slappe som den lammes Ben er Ordsprog i Tåbers Mund.</p> 
 <p><a name="an_26:8">26:8</a> Som en, der binder Stenen fast i Slyngen, er den, der hædrer en Tåbe.</p> 
 <p><a name="an_26:9">26:9</a> Som en Tornekæp, der falder den drukne i Hænde, er Ordsprog i Tåbers Mund.</p> 
 <p><a name="an_26:10">26:10</a> Som en Skytte, der sårer enhver, som kommer, er den, der lejer en Tåbe og en drukken.</p> 
 <p><a name="an_26:11">26:11</a> Som en Hund, der vender sig om til sit Spy, er en Tåbe, der gentager Dårskab.</p> 
 <p><a name="an_26:12">26:12</a> Ser du en Mand, der tykkes sig viis, for en Tåbe er der mere Håb end for ham.</p> 
 <p><a name="an_26:13">26:13</a> Den lade siger: "Et Rovdyr på Vejen, en Løve ude på Torvene!"</p> 
 <p><a name="an_26:14">26:14</a> Døren drejer sig på sit Hængsel, den lade på sit Leje.</p> 
 <p><a name="an_26:15">26:15</a> Den lade rækker til Fadet, men gider ikke føre Hånden til Munden.</p> 
 <p><a name="an_26:16">26:16</a> Den lade tykkes sig større Vismand end syv, der har kloge Svar.</p> 
 <p><a name="an_26:17">26:17</a> Den griber en Hund i Øret, som blander sig i uvedkommende Strid.</p> 
 <p><a name="an_26:18">26:18</a> Som en vanvittig Mand, der udslynger Gløder, Pile og Død,</p> 
 <p><a name="an_26:19">26:19</a> er den, der sviger sin Næste og siger: "Jeg spøger jo kun."</p> 
 <p><a name="an_26:20">26:20</a> Er der intet Brænde, går Ilden ud, er der ingen Bagtaler, stilles Trætte.</p> 
 <p><a name="an_26:21">26:21</a> Trækul til Gløder og Brænde til Ild og trættekær Mand til at optænde Kiv.</p> 
 <p><a name="an_26:22">26:22</a> Bagtalerens Ord er som Lækkerbidskener, de synker dybt i Legemets Kamre.</p> 
 <p><a name="an_26:23">26:23</a> Som Sølvovertræk på et Lerkar er ondsindet Hjerte bag glatte Læber.</p> 
 <p><a name="an_26:24">26:24</a> Avindsmand hykler med Læben, i sit Indre huser han Svig;</p> 
 <p><a name="an_26:25">26:25</a> gør han Røsten venlig, tro ham dog ikke, thi i hans Hjerte er syvfold Gru.</p> 
 <p><a name="an_26:26">26:26</a> Den, der dølger sit Had med Svig, hans Ondskab kommer frem i Folkets Forsamling.</p> 
 <p><a name="an_26:27">26:27</a> I Graven, man graver, falder man selv, af Stenen, man vælter, rammes man selv.</p> 
 <p><a name="an_26:28">26:28</a> Løgnetunge giver mange Hug, hyklersk Mund volder Fald.</p> 
 <p><a name="an_27:1">27:1</a> Ros dig ikke af Dagen i Morgen, du ved jo ikke, hvad Dag kan bringe.</p> 
 <p><a name="an_27:2">27:2</a> Lad en anden rose dig, ikke din Mund, en fremmed, ikke dine egne Læber.</p> 
 <p><a name="an_27:3">27:3</a> Sten er tung, og Sand vejer til, men tung fremfor begge er Dårers Galde.</p> 
 <p><a name="an_27:4">27:4</a> Vrede er grum, og Harme skummer, men Skinsyge, hvo kan stå for den?</p> 
 <p><a name="an_27:5">27:5</a> Hellere åbenlys Revselse end Kærlighed, der skjules.</p> 
 <p><a name="an_27:6">27:6</a> Vennehånds Hug er ærligt mente, Avindsmands Kys er mange.</p> 
 <p><a name="an_27:7">27:7</a> Den mætte vrager Honning, alt beskt er sødt for den sultne.</p> 
 <p><a name="an_27:8">27:8</a> Som Fugl, der må fly fra sin Rede, er Mand, der må fly fra sit Hjem:</p> 
 <p><a name="an_27:9">27:9</a> Olie og Røgelse fryder Sindet, men Sjælen sønderslides af Kummer.</p> 
 <p><a name="an_27:10">27:10</a> Slip ikke din Ven og din Faders Ven, gå ej til din Broders Hus på din Ulykkes Dag. Bedre er Nabo ved Hånden end Broder i det fjerne.</p> 
 <p><a name="an_27:11">27:11</a> Vær viis, min Søn, og glæd mit Hjerte, at jeg kan svare den, der smæder mig.</p> 
 <p><a name="an_27:12">27:12</a> Den kloge ser Faren og søger i Skjul, tankeløse går videre og bøder,</p> 
 <p><a name="an_27:13">27:13</a> Tag hans Klæder, han borged for en anden, pant ham for fremmedes Skyld!</p> 
 <p><a name="an_27:14">27:14</a> Den, som årle højlydt velsigner sin Næste, han får det regnet for Banden.</p> 
 <p><a name="an_27:15">27:15</a> Ustandseligt Tagdryp en Regnvejrsdag og trættekær Kvinde ligner hinanden;</p> 
 <p><a name="an_27:16">27:16</a> den, som vil skjule hende, skjuler Vind, og hans højre griber i Olie.</p> 
 <p><a name="an_27:17">27:17</a> Jern skærpes med Jern, det ene Menneske skærper det andet.</p> 
 <p><a name="an_27:18">27:18</a> Røgter man et Figentræ, spiser man dets Frugt; den, der vogter sin Herre, æres.</p> 
 <p><a name="an_27:19">27:19</a> Som i Vandspejlet Ansigt møder Ansigt, slår Menneskehjerte Menneske i Møde.</p> 
 <p><a name="an_27:20">27:20</a> Dødsrige og Afgrund kan ikke mættes, ej heller kan Menneskens Øjne mættes.</p> 
 <p><a name="an_27:21">27:21</a> Digel til Sølv og Ovn til Guld, efter sit Ry bedømmes en Mand.</p> 
 <p><a name="an_27:22">27:22</a> Om du knuste en Dåre i Morter med Støder midt imellem Gryn, hans Dårskab veg dog ej fra ham.</p> 
 <p><a name="an_27:23">27:23</a> Mærk dig, hvorledes dit Småkvæg ser ud, hav Omhu for dine Hjorde;</p> 
 <p><a name="an_27:24">27:24</a> thi Velstand varer ej evigt, Rigdom ikke fra Slægt til Slægt;</p> 
 <p><a name="an_27:25">27:25</a> er Sommergræsset svundet, Grønt spiret frem, og sankes Bjergenes Urter,</p> 
 <p><a name="an_27:26">27:26</a> da har du Lam til at give dig Klæder og Bukke til at købe en Mark,</p> 
 <p><a name="an_27:27">27:27</a> Gedemælk til Mad for dig og dit Hus, til Livets Ophold for dine Piger.</p> 
 <p><a name="an_28:1">28:1</a> Den gudløse flyr, skønt ingen er efter ham; tryg som en Løve er den retfærdige.</p> 
 <p><a name="an_28:2">28:2</a> Ved Voldsmands Brøde opstår Strid, den kvæles af Mand med Forstand.</p> 
 <p><a name="an_28:3">28:3</a> En fattig Tyran, der kuer de ringe, er Regn, der hærger og ej giver Brød.</p> 
 <p><a name="an_28:4">28:4</a> Hvo Loven sviger, roser de gudløse, hvo Loven holder, er på Krigsfod med dem.</p> 
 <p><a name="an_28:5">28:5</a> Ildesindede fatter ej Ret; alt fatter de, som søger HERREN.</p> 
 <p><a name="an_28:6">28:6</a> Hellere en fattig med lydefri Færd end en, som går Krogveje, er han end rig.</p> 
 <p><a name="an_28:7">28:7</a> Forstandig Søn tager Vare på Loven, men Drankeres Fælle gør sin Fader Skam.</p> 
 <p><a name="an_28:8">28:8</a> Hvo Velstand øger ved Åger og Opgæld, samler til en, som er mild mod de ringe.</p> 
 <p><a name="an_28:9">28:9</a> Den, der vender sit Øre fra Loven, endog hans Bøn er en Gru.</p> 
 <p><a name="an_28:10">28:10</a> Leder man retsindige vild på onde Veje, falder man selv i sin Grav; men de lydefri arver Lykke.</p> 
 <p><a name="an_28:11">28:11</a> Rigmand tykkes sig viis, forstandig Småmand gennemskuer ham.</p> 
 <p><a name="an_28:12">28:12</a> Når retfærdige jubler, er Herligheden stor, vinder gudløse frem, skal man lede efter Folk.</p> 
 <p><a name="an_28:13">28:13</a> At dølge sin Synd fører ikke til Held, men bekendes og slippes den, finder man Nåde.</p> 
 <p><a name="an_28:14">28:14</a> Saligt det Menneske, som altid ængstes, men forhærder man sit Hjerte, falder man i Ulykke.</p> 
 <p><a name="an_28:15">28:15</a> En brølende Løve, en grådig Bjørn er en gudløs, som styrer et ringe Folk.</p> 
 <p><a name="an_28:16">28:16</a> Uforstandig Fyrste øver megen Vold, langt Liv får den, der hader Rov.</p> 
 <p><a name="an_28:17">28:17</a> Et Menneske, der tynges af Blodskyld, er på Flugt til sin Grav; man hjælpe ham ikke.</p> 
 <p><a name="an_28:18">28:18</a> Den, som vandrer lydefrit, frelses, men den, som går Krogveje, falder i Graven.</p> 
 <p><a name="an_28:19">28:19</a> Den mættes med brød, som dyrker sin Jord, med Fattigdom den, der jager efter Tomhed.</p> 
 <p><a name="an_28:20">28:20</a> Ærlig Mand velsignes rigt, men Jag efter Rigdom undgår ej Straf.</p> 
 <p><a name="an_28:21">28:21</a> At være partisk er ikke godt, en Mand kan forse sig for en Bid Brød.</p> 
 <p><a name="an_28:22">28:22</a> Misundelig Mand vil i Hast vinde Gods; at Trang kommer over ham, ved han ikke.</p> 
 <p><a name="an_28:23">28:23</a> Den, der revser, får Tak til sidst fremfor den, hvis Tunge er slesk.</p> 
 <p><a name="an_28:24">28:24</a> Stjæle fra Forældre og nægte, at det, er Synd, er at være Fælle med hærgende Mand.</p> 
 <p><a name="an_28:25">28:25</a> Den vindesyge vækker Splid, men den, der stoler på HERREN, kvæges.</p> 
 <p><a name="an_28:26">28:26</a> Den, der stoler på sit Vid, er en Tåbe, men den, der vandrer i Visdom, reddes.</p> 
 <p><a name="an_28:27">28:27</a> Hvo Fattigmand giver, skal intet fattes, men mangefold bandes, hvo Øjnene lukker.</p> 
 <p><a name="an_28:28">28:28</a> Vinder gudløse frem, kryber Folk i Skjul; når de omkommer, bliver de retfærdige mange.</p> 
 <p><a name="an_29:1">29:1</a> Hvo Nakken gør stiv, skønt revset tit, han knuses brat uden Lægedom.</p> 
 <p><a name="an_29:2">29:2</a> Er der mange retfærdige, glædes Folket, men råder de gudløse, sukker Folket.</p> 
 <p><a name="an_29:3">29:3</a> Hvo Visdom elsker, glæder sin Fader, hvo Skøger omgås, bortødsler Gods.</p> 
 <p><a name="an_29:4">29:4</a> Kongen grundfæster Landet med Ret, en Udsuger lægger det øde.</p> 
 <p><a name="an_29:5">29:5</a> Mand, der smigrer sin Næste, breder et Net for hans Fod.</p> 
 <p><a name="an_29:6">29:6</a> I sin Brøde hildes den onde, den retfærdige jubler af Glæde.</p> 
 <p><a name="an_29:7">29:7</a> Den retfærdige kender de ringes Retssag; den gudløse skønner intet.</p> 
 <p><a name="an_29:8">29:8</a> Spottere ophidser Byen, men Vismænd, de stiller Vrede.</p> 
 <p><a name="an_29:9">29:9</a> Går Vismand i Rette med Dåre, vredes og ler han, alt preller af.</p> 
 <p><a name="an_29:10">29:10</a> De blodtørstige hader lydefri Mand, de retsindige tager sig af ham.</p> 
 <p><a name="an_29:11">29:11</a> En Tåbe slipper al sin Voldsomhed løs, Vismand stiller den omsider.</p> 
 <p><a name="an_29:12">29:12</a> En Fyrste, som lytter til Løgnetale, får lufter gudløse Tjenere.</p> 
 <p><a name="an_29:13">29:13</a> Fattigmand og Blodsuger mødes, HERREN giver begges Øjne Glans.</p> 
 <p><a name="an_29:14">29:14</a> En Konge, der dømmer de ringe med Ret, hans Trone står fast evindelig.</p> 
 <p><a name="an_29:15">29:15</a> Ris og Revselse, det giver Visdom, uvorn Dreng gør sin Moder Skam.</p> 
 <p><a name="an_29:16">29:16</a> Bliver mange gudløse tiltager Synd; retfærdige ser med Fryd deres Fald.</p> 
 <p><a name="an_29:17">29:17</a> Tugt din Søn, så kvæger han dig og bringer din Sjæl, hvad der smager.</p> 
 <p><a name="an_29:18">29:18</a> Uden Syner forvildes et Folk; salig den, der vogter på Loven.</p> 
 <p><a name="an_29:19">29:19</a> Med Ord lader Træl sig ikke tugte, han fatter dem vel, men adlyder ikke.</p> 
 <p><a name="an_29:20">29:20</a> Ser du en Mand, der er hastig til Tale, for en Tåbe er der snarere Håb end for ham.</p> 
 <p><a name="an_29:21">29:21</a> Forvænner man sin Træl fra ung, vil han til sidst være Herre.</p> 
 <p><a name="an_29:22">29:22</a> Hidsig Mand vækker Strid, vredladen Mand gør megen Synd.</p> 
 <p><a name="an_29:23">29:23</a> Et Menneskes Hovmod ydmyger ham, den ydmyge opnår Ære.</p> 
 <p><a name="an_29:24">29:24</a> Hæleren hader sit Liv, han hører Forbandelsen, men melder intet.</p> 
 <p><a name="an_29:25">29:25</a> Frygt for Mennesker leder i Snare, men den, der stoler på HERREN, er bjærget.</p> 
 <p><a name="an_29:26">29:26</a> Mange søger en Fyrstes Gunst; Mands Ret er dog fra HERREN.</p> 
 <p><a name="an_29:27">29:27</a> Urettens Mand er retfærdiges Gru, hvo redeligt vandrer, gudløses Gru.</p> 
 <p><a name="an_30:1">30:1</a> Massaiten Agur, Jakes Søns ord. Manden siger: Træt har jeg slidt mig, Gud, træt har jeg slidt mig, Gud, jeg svandt hen;</p> 
 <p><a name="an_30:2">30:2</a> thi jeg er for dum til at regnes for Mand, Mands Vid er ikke i mig;</p> 
 <p><a name="an_30:3">30:3</a> Visdom lærte jeg ej, den Hellige lærte jeg ikke at kende.</p> 
 <p><a name="an_30:4">30:4</a> Hvo opsteg til Himlen og nedsteg igen, hvo samlede Vinden i sine Næver, hvo bandt Vandet i et Klæde, hvo greb fat om den vide Jord? Hvad er hans Navn og hans Søns Navn? Du kender det jo.</p> 
 <p><a name="an_30:5">30:5</a> Al Guds Tale er ren, han er Skjold for dem, der lider på ham.</p> 
 <p><a name="an_30:6">30:6</a> Læg intet til hans Ord, at han ikke skal stemple dig som Løgner.</p> 
 <p><a name="an_30:7">30:7</a> Tvende Ting har jeg bedet dig om, nægt mig dem ej, før jeg dør:</p> 
 <p><a name="an_30:8">30:8</a> Hold Svig og Løgneord fra mig: giv mig hverken Armod eller Rigdom, men lad mig nyde mit tilmålte Brød,</p> 
 <p><a name="an_30:9">30:9</a> at jeg ikke skal blive for mæt og fornægte og sige: "Hvo er HERREN?" eller blive for fattig og stjæle og volde min Guds Navn Men.</p> 
 <p><a name="an_30:10">30:10</a> Bagtal ikke en Træl for hans Herre, at han ikke forbander dig, så du må bøde.</p> 
 <p><a name="an_30:11">30:11</a> Der findes en Slægt, som forbander sin Fader og ikke velsigner sin Moder,</p> 
 <p><a name="an_30:12">30:12</a> en Slægt, der tykkes sig ren og dog ej har tvættet Snavset af sig,</p> 
 <p><a name="an_30:13">30:13</a> en Slægt med de stolteste Øjne, hvis Blikke er fulde af Hovmod.</p> 
 <p><a name="an_30:14">30:14</a> en Slægt, hvis Tænder er Sværd hvis Kæber er skarpe Knive, så de æder de arme ud af Landet, de fattige ud af Menneskers Samfund.</p> 
 <p><a name="an_30:15">30:15</a> Blodiglen har to Døtre: Givhid, Givhid! Der er tre, som ikke kan mættes, fire, som aldrig får nok:</p> 
 <p><a name="an_30:16">30:16</a> Dødsriget og det golde Moderliv, Jorden, som aldrig mættes af Vand, og Ilden, som aldrig får nok.</p> 
 <p><a name="an_30:17">30:17</a> Den, som håner sin Fader og spotter sin gamle Moder, hans Øje udhakker Bækkens Ravne, Ørneunger får det til Æde.</p> 
 <p><a name="an_30:18">30:18</a> Tre Ting undres jeg over, fire fatter jeg ikke:</p> 
 <p><a name="an_30:19">30:19</a> Ørnens Vej på Himlen, Slangens Vej på Klipper, Skibets Vej på Havet, Mandens Vej til den unge Kvinde.</p> 
 <p><a name="an_30:20">30:20</a> Så er en Ægteskabsbryderskes Færd: Hun spiser og tørrer sig om Munden og siger: "Jeg har ikke gjort noget ondt!"</p> 
 <p><a name="an_30:21">30:21</a> Under tre Ting skælver et Land, fire kan det ikke bære:</p> 
 <p><a name="an_30:22">30:22</a> En Træl, når han gøres til Konge, en Nidding, når han spiser sig mæt,</p> 
 <p><a name="an_30:23">30:23</a> en bortstødt Hustru, når hun bliver gift, en Trælkvinde, når hun arver sin Frue.</p> 
 <p><a name="an_30:24">30:24</a> Fire på Jorden er små, visere dog end Vismænd:</p> 
 <p><a name="an_30:25">30:25</a> Myrerne, de er et Folk uden Styrke, samler dog Føde om Somren;</p> 
 <p><a name="an_30:26">30:26</a> Klippegrævlinger, et Folk uden Magt, bygger dog Bolig i Klipper;</p> 
 <p><a name="an_30:27">30:27</a> Græshopper, de har ej Konge, drager dog ud i Rad og Række;</p> 
 <p><a name="an_30:28">30:28</a> Firbenet, det kan man gribe med Hænder, er dog i Kongers Paladser.</p> 
 <p><a name="an_30:29">30:29</a> Tre skrider stateligt frem, fire har statelig Gang:</p> 
 <p><a name="an_30:30">30:30</a> Løven, Kongen blandt Dyrene, som ikke viger for nogen;</p> 
 <p><a name="an_30:31">30:31</a> en sadlet Stridshest, en Buk, en Konge midt i sin Hær.</p> 
 <p><a name="an_30:32">30:32</a> Har du handlet som Dåre i Overmod, tænker du ondt, da Hånd for Mund!</p> 
 <p><a name="an_30:33">30:33</a> Thi Tryk på Mælk giver Ost, Tryk på Næsen Blod og Tryk på Vrede Trætte.</p> 
 <p><a name="an_31:1">31:1</a> Kong Lemuel af Massas Ord; som hans Moder tugtede ham med.</p> 
 <p><a name="an_31:2">31:2</a> Hvad, Lemuel, min Søn, min førstefødte, hvad skal jeg sige dig, hvad, mit Moderlivs Søn, hvad, mine Løfters Søn?</p> 
 <p><a name="an_31:3">31:3</a> Giv ikke din Kraft til Kvinder, din Kærlighed til dem, der ødelægger Konger.</p> 
 <p><a name="an_31:4">31:4</a> Det klæder ej Konger, Lemuel, det klæder ej Konger at drikke Vin eller Fyrster at kræve stærke Drikke,</p> 
 <p><a name="an_31:5">31:5</a> at de ikke skal drikke og glemme Vedtægt og bøje Retten for alle arme.</p> 
 <p><a name="an_31:6">31:6</a> Giv den segnende stærke Drikke, og giv den mismodige Vin;</p> 
 <p><a name="an_31:7">31:7</a> lad ham drikke og glemme sin Fattigdom, ej mer ihukomme sin Møje.</p> 
 <p><a name="an_31:8">31:8</a> Luk Munden op for den stumme, for alle lidendes Sag;</p> 
 <p><a name="an_31:9">31:9</a> luk Munden op og døm retfærdigt, skaf den arme og fattige Ret!</p> 
 <p><a name="an_31:10">31:10</a> Hvo finder en duelig Hustru? Hendes Værd står langt over Perlers.</p> 
 <p><a name="an_31:11">31:11</a> Hendes Husbonds Hjerte stoler på hende, på Vinding skorter det ikke.</p> 
 <p><a name="an_31:12">31:12</a> Hun gør ham godt og intet ondt alle sine Levedage.</p> 
 <p><a name="an_31:13">31:13</a> Hun sørger for Uld og Hør, hun bruger sine Hænder med Lyst.</p> 
 <p><a name="an_31:14">31:14</a> Hun er som en Købmands Skibe, sin Føde henter hun langvejs fra.</p> 
 <p><a name="an_31:15">31:15</a> Endnu før Dag står hun op og giver Huset Mad, sine Piger deres tilmålte Del.</p> 
 <p><a name="an_31:16">31:16</a> Hun tænker på en Mark og får den, hun planter en Vingård, for hvad hun har tjent.</p> 
 <p><a name="an_31:17">31:17</a> Hun bælter sin Hofte med Kraft, lægger Styrke i sine Arme.</p> 
 <p><a name="an_31:18">31:18</a> Hun skønner, hendes Husholdning lykkes, hendes Lampe går ikke ud om Natten.</p> 
 <p><a name="an_31:19">31:19</a> Hun rækker sine Hænder mod Rokken, Fingrene tager om Tenen.</p> 
 <p><a name="an_31:20">31:20</a> Hun rækker sin Hånd til den arme, rækker Armene ud til den fattige.</p> 
 <p><a name="an_31:21">31:21</a> Af Sne har hun intet at frygte for sit Hus, thi hele hendes Hus er klædt i Skarlagen.</p> 
 <p><a name="an_31:22">31:22</a> Tæpper laver hun sig, hun er klædt i Byssus og Purpur.</p> 
 <p><a name="an_31:23">31:23</a> Hendes Husbond er kendt i Portene, når han sidder blandt Landets Ældste.</p> 
 <p><a name="an_31:24">31:24</a> Hun væver Linned til Salg og sælger Bælter til Kræmmeren.</p> 
 <p><a name="an_31:25">31:25</a> Klædt i Styrke og Hæder går hun Morgendagen i Møde med Smil.</p> 
 <p><a name="an_31:26">31:26</a> Hun åbner Munden med Visdom, med mild Vejledning på Tungen.</p> 
 <p><a name="an_31:27">31:27</a> Hun våger over Husets Gænge og spiser ej Ladheds Brød.</p> 
 <p><a name="an_31:28">31:28</a> Hendes Sønner står frem og giver hende Pris, hendes Husbond synger hendes Lov:</p> 
 <p><a name="an_31:29">31:29</a> "Mange duelige Kvinder findes, men du står over dem alle!"</p> 
 <p><a name="an_31:30">31:30</a> Ynde er Svig og Skønhed Skin; en Kvinde, som frygter HERREN, skal roses.</p> 
 <p><a name="an_31:31">31:31</a> Lad hende få sine Hænders Frugt, hendes Gerninger synger hendes Lov i Portene.</p> 
 <p></p><hr>
 <center>
 <a href="ecc.htm">Next: Ecclesiastes</a></center>
 </body>