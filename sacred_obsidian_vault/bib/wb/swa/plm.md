<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="tit.htm">Previous</a> 
 <a href="heb.htm">Next</a> 
 </center>
 <hr>
  <h3 align="center">Swahili Bible: Philemon</h3> 
 <p><a name="an_1:1">1:1</a> Mimi Paulo, mfungwa kwa ajili ya Kristo Yesu, na ndugu Timotheo, ninakuandikia wewe Filemoni mpendwa, mfanyakazi mwenzetu</p> 
 <p><a name="an_1:2">1:2</a> na kanisa linalokutana nyumbani kwako, na wewe dada Afia, na askari mwenzetu Arkupo.</p> 
 <p><a name="an_1:3">1:3</a> Tunawatakieni neema na amani kutoka kwa Mungu Baba yetu, na kwa Bwana yesu Kristo.</p> 
 <p><a name="an_1:4">1:4</a> Kila wakati ninaposali nakukumbuka wewe Filemoni, na kumshukuru Mungu</p> 
 <p><a name="an_1:5">1:5</a> maana nasikia habari za imani yako kwa Bwana wetu Yesu na upendo wako kwa watu wote wa Mungu.</p> 
 <p><a name="an_1:6">1:6</a> Naomba ili imani hiyo unayoshiriki pamoja nasi ikuwezeshe kuwa na ujuzi mkamilifu zaidi wa baraka zote tunazopata katika kuungana kwetu na Kristo.</p> 
 <p><a name="an_1:7">1:7</a> Ndugu, upendo wako yameniletea furaha kubwa na kunipa moyo sana! Nawe umeichangamsha mioyo ya watu wa Mungu.</p> 
 <p><a name="an_1:8">1:8</a> Kwa sababu hiyo, ningeweza, kwa uhodari kabisa, nikiwa ndugu yako katika Kristo, kukuamuru ufanye unachopaswa kufanya.</p> 
 <p><a name="an_1:9">1:9</a> Lakini kwa sababu ya upendo, ni afadhali zaidi nikuombe. Nafanya hivi ingawa mimi ni Paulo, balozi wa Kristo Yesu, na sasa pia mfungwa kwa ajili yake.</p> 
 <p><a name="an_1:10">1:10</a> Basi, ninalo ombi moja kwako kuhusu mwanangu Onesimo, ambaye ni mwanangu katika Kristo kwani nimekuwa baba yake nikiwa kifungoni.</p> 
 <p><a name="an_1:11">1:11</a> Ni Onesimo yuleyule ambaye wakati mmoja alikuwa hakufai kitu, lakini sasa ananifaa mimi na wewe pia.</p> 
 <p><a name="an_1:12">1:12</a> Sasa namrudisha kwako, naye ni kama moyo wangu mimi mwenyewe.</p> 
 <p><a name="an_1:13">1:13</a> Ningependa akae nami hapa anisaidie badala yako wakati niwapo kifungoni kwa sababu ya Habari Njema.</p> 
 <p><a name="an_1:14">1:14</a> Lakini sitafanya chochote bila kibali chako. Sipendi kukulazimisha unisaidie, kwani wema wako unapaswa kutokana na hiari yako wewe mwenyewe na si kwa kulazimika.</p> 
 <p><a name="an_1:15">1:15</a> Labda Onesimo aliondoka kwako kwa kitambo tu, kusudi uweze tena kuwa naye daima.</p> 
 <p><a name="an_1:16">1:16</a> Na sasa yeye si mtumwa tu, ila ni bora zaidi ya mtumwa: yeye ni ndugu yetu mpenzi. Na wa maana sana kwangu mimi, na kwako atakuwa wa maana zaidi kama mtumwa na kama ndugu katika Bwana.</p> 
 <p><a name="an_1:17">1:17</a> Basi, ikiwa wanitambua mimi kuwa mwenzako, mpokee tena kama vile ungenipokea mimi mwenyewe.</p> 
 <p><a name="an_1:18">1:18</a> Kama alikuwa amekukosea kitu, au alikuwa na deni lako, basi, unidai mimi.</p> 
 <p><a name="an_1:19">1:19</a> Naandika jambo hili kwa mkono wangu mwenyewe: Mimi Paulo nitalipa! (Tena sina haja ya kusema kwamba wewe unalo deni kwangu la nafsi yako.)</p> 
 <p><a name="an_1:20">1:20</a> Haya, basi, ndugu yangu, nifanyie jambo hilo kwa ajili ya jina la Bwana; burudisha moyo wangu kama ndugu katika Kristo.</p> 
 <p><a name="an_1:21">1:21</a> Naandika nikitumaini kwamba utanikubalia ombi langu; tena najua kwamba utafanya hata zaidi ya haya ninayokuomba.</p> 
 <p><a name="an_1:22">1:22</a> Pamoja na hayo, nitayarishie chumba kwani natumaini kwamba kwa sala zenu, Mungu atanijalia niwatembeleeni.</p> 
 <p><a name="an_1:23">1:23</a> Epafra, mfungwa mwenzangu kwa ajili ya Kristo Yesu, anakusalimu.</p> 
 <p><a name="an_1:24">1:24</a> Nao akina Marko, Aristarko, Dema na Luka, wafanyakazi wenzangu, wanakusalimu.</p> 
 <p><a name="an_1:25">1:25</a> Nawatakieni ninyi nyote neema ya Bwana wetu Yesu Kristo.</p> 
 <p></p><hr>
 <center>
 <a href="heb.htm">Next: Hebrews</a></center>
 </body>