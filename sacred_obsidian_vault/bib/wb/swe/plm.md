<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="tit.htm">Previous</a> 
 <a href="heb.htm">Next</a> 
 </center>
 <hr>
  <h3 align="center">Swedish Bible: Philemon</h3> 
 <p><a name="an_1:1">1:1</a> Paulus, Kristi Jesu fånge, och brodern Timoteus hälsa Filemon, vår älskade broder och medarbetare,</p> 
 <p><a name="an_1:2">1:2</a> och Appfia, vår syster, och Arkippus, vår medkämpe, och den församling som kommer tillhopa i ditt hus.</p> 
 <p><a name="an_1:3">1:3</a> Nåd vare med eder och frid ifrån Gud, vår Fader, och Herren Jesus Kristus.</p> 
 <p><a name="an_1:4">1:4</a> Jag tackar min Gud alltid, när jag tänker på dig i mina böner,</p> 
 <p><a name="an_1:5">1:5</a> ty jag har hört om den kärlek och den tro som du har till Herren Jesus, och som du bevisar mot alla de heliga.</p> 
 <p><a name="an_1:6">1:6</a> Och min bön är att den tro du har gemensam med oss må visa sig verksam, i det att du fullt inser huru mycket gott vi hava i Kristus.</p> 
 <p><a name="an_1:7">1:7</a> Ty jag har fått mycken glädje och hugnad av den kärlek varmed du, min broder, har vederkvickt de heligas hjärtan.</p> 
 <p><a name="an_1:8">1:8</a> Därför, fastän jag med mycken frimodighet i Kristus kunde befalla dig att göra vad du nu bör göra,</p> 
 <p><a name="an_1:9">1:9</a> beder jag dig dock hellre därom för kärlekens skull -- jag, sådan jag nu är, den gamle Paulus, han som därtill nu är en Kristi Jesu fånge;</p> 
 <p><a name="an_1:10">1:10</a> ja, jag beder dig för min son, den som jag har fött i min fångenskap, för Onesimus,</p> 
 <p><a name="an_1:11">1:11</a> som förut var ingalunda var dig till »till gagn», men som nu är både dig och mig till stort gagn.</p> 
 <p><a name="an_1:12">1:12</a> Denne sänder jag här tillbaka till dig; och när jag så gör, är det såsom sände jag åstad mitt eget hjärta.</p> 
 <p><a name="an_1:13">1:13</a> Jag hade väl själv velat behålla honom hos mig, så att han å dina vägnar kunde hava betjänat mig i den fångenskap som jag utstår för evangelii skull.</p> 
 <p><a name="an_1:14">1:14</a> Men utan ditt samtycke ville jag intet göra, ty det goda du gjorde skulle ju icke ske såsom av tvång, utan göras av fri vilja.</p> 
 <p><a name="an_1:15">1:15</a> När han för en liten tid blev skild från dig, skedde detta till äventyrs just för att du skulle få honom igen för alltid,</p> 
 <p><a name="an_1:16">1:16</a> nu icke längre såsom en träl, utan såsom något vida mer än en träl: såsom en älskad broder.  Detta är han redan för mig i högsta måtto; huru mycket mer då för dig, han, din broder både efter köttet och i Herren!</p> 
 <p><a name="an_1:17">1:17</a> Om du alltså håller mig för din medbroder, så tag emot honom såsom du skulle taga emot mig själv.</p> 
 <p><a name="an_1:18">1:18</a> Har han gjort dig någon orätt, eller är han dig något skyldig, så för upp det på min räkning.</p> 
 <p><a name="an_1:19">1:19</a> Jag, Paulus, skriver här med egen hand: »Jag skall själv betala det.»  Jag skulle också kunna säga: »För upp det på din räkning.» Ty du har ju en ännu större skuld till mig, nämligen -- dig själv.</p> 
 <p><a name="an_1:20">1:20</a> Ja, min broder, måtte jag »få gagn» av dig i Herren!  Vederkvick mitt hjärta i Kristus.</p> 
 <p><a name="an_1:21">1:21</a> Det är därför att jag är viss om din lydaktighet som jag har skrivit detta till dig.  Och jag vet att du kommer att göra ännu mer än jag begär.</p> 
 <p><a name="an_1:22">1:22</a> Och så tillägger jag: bered dig på att giva mig härbärge.  Jag hoppas nämligen att jag genom edra böner skall bliva skänkt åt eder.</p> 
 <p><a name="an_1:23">1:23</a> Epafras, min medfånge i Kristus Jesus, hälsar dig;</p> 
 <p><a name="an_1:24">1:24</a> så göra ock Markus, Aristarkus, Demas och Lukas, mina medarbetare.</p> 
 <p><a name="an_1:25">1:25</a> Herrens, Jesu Kristi, nåd vare med eder ande.</p> 
 <p></p><hr>
 <center>
 <a href="heb.htm">Next: Hebrews</a></center>
 </body>