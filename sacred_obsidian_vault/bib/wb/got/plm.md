<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="tit.htm">Previous</a> 
 </center>
 <hr>
  <h3 align="center">Gothic Bible: Philemon</h3> 
 <p><a name="an_1:11">1:11</a> [A] . . . . iþ nu þus jah mis bruks, þanuh insandida;</p> 
 <p><a name="an_1:12">1:12</a> [A] iþ þu ina, þat~ist meinos brusts, andnim;</p> 
 <p><a name="an_1:13">1:13</a> [A] þanei ik wilda at mis gahaban, ei faur þuk mis andbahtidedi in bandjom aiwaggeljons.</p> 
 <p><a name="an_1:14">1:14</a> [A] iþ inu þein ragin ni waiht wilda taujan, ei ni swaswe bi nauþai þiuþ þein[s] sijai, ak us lustum.</p> 
 <p><a name="an_1:15">1:15</a> [A] aufto auk duþe afgaf sik du hveilai, ei aiweinana ina andnimais,</p> 
 <p><a name="an_1:16">1:16</a> [A] ju ni swaswe skalk, ak ufar skalk broþar liubana, ussindo mis, iþ hvan filu mais þus jah in leika jah in fraujin.</p> 
 <p><a name="an_1:17">1:17</a> [A] jabai nu mik habais du gamana, andnim þana swe mik.</p> 
 <p><a name="an_1:18">1:18</a> [A] iþ jabai hva gaskoþ þus aiþþau skula ist, þata mis rahnei.</p> 
 <p><a name="an_1:19">1:19</a> [A] ik Pawlus gamelida meinai handau: ik usgiba; ei ni qiþau þus þatei jaþ~þuk silban mis skula is.</p> 
 <p><a name="an_1:20">1:20</a> [A] jai, broþar, ik þeina niutau in fraujin; anaþrafstei meinos brusts in Xristau.</p> 
 <p><a name="an_1:21">1:21</a> [A] gatrauands ufhauseinai þeinai gamelida þus, witands þatei jah ufar þatei qiþa taujis.</p> 
 <p><a name="an_1:22">1:22</a> [A] bijandzuþ~þan manwei mis saliþwos; wenja auk ei þairh bidos izwaros fragibaidau izwis.</p> 
 <p><a name="an_1:23">1:23</a> [A] goleiþ þuk Aipafras, sa miþfrahunþana mis in Xristau Iesu . . . .</p> </body>