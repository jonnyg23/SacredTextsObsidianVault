<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="th1.htm">Previous</a> 
 <a href="ti1.htm">Next</a> 
 </center>
 <hr>
  <h3 align="center">Gothic Bible: 2 Thessalonians</h3> 
 <p><a name="an_1:0">1:0</a> [A] A(ipist)a(ule) P(awla)us du Þaissalauneikaium ·b· anast(odeiþ).</p> 
 <p><a name="an_1:0">1:0</a> [B] Du Þaissalauneikaium anþara.</p> 
 <p><a name="an_1:1">1:1</a> [A] Pawlus jah Silbanus jah Teimauþaius aikklesjon Þaissalauneikaie in guda attin unsaramma jah fraujin Iesu Xristau.</p> 
 <p><a name="an_1:1">1:1</a> [B] Pawlus jah Silbanus jah Teimauþaius aikklesjon Þaissalauneikaie in guda attin unsaramma jah fraujin Iesu Xristau.</p> 
 <p><a name="an_1:2">1:2</a> [A] ansts izwis jah gawairþi fram guda attin unsaramma jah fraujin Iesu Xristau.</p> 
 <p><a name="an_1:2">1:2</a> [B] ansts izwis jah gawairþi fram guda attin unsaramma jah fraujin Iesu Xristau.</p> 
 <p><a name="an_1:3">1:3</a> [A] awiliudon skulum guda sinteino in izwara, broþrjus, swaswe wairþ ist, unte ufarwahseiþ galaubeins izwara jah managniþ friaþwa ainhvarjizuh allaize izwara in izwis misso;</p> 
 <p><a name="an_1:3">1:3</a> [B] Awiliudon skulum guda sinteino in izwara, broþrjus, swaswe wairþ ist, unte ufarwahseiþ galaubeins izwara jah managniþ friaþwa ainhvarjizuh allaize izwara in izwis misso;</p> 
 <p><a name="an_1:4">1:4</a> [A] swaei weis silbans in izwis hvopam in aikklesjom gudis in stiwitjis izwaris jah galaubeinais in allaim wrakjom izwaraim jah aglom þozei usþulaiþ,</p> 
 <p><a name="an_1:4">1:4</a> [B] swaei weis silbans izwis hvopam in aikklesjom gudis in stiwitjis izwaris jah galaubeinais in allaim wrakjom izwaraim jah aglom þozei usþulaiþ,</p> 
 <p><a name="an_1:5">1:5</a> [A] taikn garaihtaizos stauos gudis du wairþans briggan izwis þiudangardjos gudis, in þizozei jah (þulai)þ;</p> 
 <p><a name="an_1:5">1:5</a> [B] taikn garaihtaizos stauos gudis du wairþans briggan izwis þiudangardjos gudis, in þizozei jah winniþ;</p> 
 <p><a name="an_1:6">1:6</a> [A] sweþauh jabai garaiht ist at guda usgildan þaim gaþreihandam izwis aggwiþa,</p> 
 <p><a name="an_1:6">1:6</a> [B] sweþa(uh) . . . .</p> 
 <p><a name="an_1:7">1:7</a> [A] jah (izw)is gaþu(la)n(d)am iusila miþ uns in andhuleinai fraujins unsaris Iesuis af himinam miþ aggilum mahtais is,</p> 
 <p><a name="an_1:8">1:8</a> [A] in funins lauhmunjai gibandis fraweit ni kunnandam guþ jah ni ufhausjandam aiwaggeljon fraujins unsaris Iesuis Xristaus,</p> 
 <p><a name="an_1:9">1:9</a> [A] þaiei fra(wei)t us(g)ib(and), fralust aiweinon fram andwairþja fraujins jah fram wulþau mahtais is,</p> 
 <p><a name="an_1:10">1:10</a> [A] þan qimiþ ushauh(n)an in þaim weiham seinaim, jah sildaleiknan in allaim þaim galaubjandam, unte galaubida ist weitwodei unsara du izwis in daga jainamma.</p> 
 <p><a name="an_1:11">1:11</a> [A] du þammei jah bidjam sinteino bi izwis ei izwis wairþans briggai þizos laþonais guþ unsar jah fulljai alla leikain þiuþeinais seinaizos jah waurstw galaubeinais in mahtai,</p> 
 <p><a name="an_1:12">1:12</a> [A] ei ushauhnai namo fraujins unsaris Iesuis Xristaus in izwis jah jus in imma bi anstai gudis unsaris jah fraujins unsaris Iesuis Xristaus.</p> 
 <p><a name="an_2:1">2:1</a> [A] Aþþan bidjam izwis, b(r)oþrj(u)s, in (q)umis (frauji)ns unsaris Iesuis Xristaus jah gaqumþais unsaraizos du imma,</p> 
 <p><a name="an_2:2">2:2</a> [A] du ni spra(ut)o (w)ag(jan) (iz)wis fram (ah)in (ni)h dr(obnan), nih (þair)h (ahman) (n)ih (þairh) (w)au(r)da n(ih) (þair)h (aipi)st(a)u(l)e(i)n s(we) (þai)rh uns,  þa(tei) inst(anda)i dags (Xristaus).</p> 
 <p><a name="an_2:3">2:3</a> [A] (ni) (hv)as(hun) iz(w)i(s) usluto (hv)am(m)a ha(i)d(a)u, un(t)e (niba) qimiþ af(s)t(as)s (fau)rþi(s), jah andhulids wair(þai) ma(nn)a fr(a)w(a)urh(tai)s, sunus fralustais,</p> 
 <p><a name="an_2:4">2:4</a> [A] sa andstandands jah u(f)a(r)ha(f)jands (s)ik ufar all qiþanan(a) guþ aiþþau [allata] b(lo)tinassu, swaei <i> (in) (alh) gudis gasitan, s_ . . . .</i></p> 
 <p><a name="an_2:15">2:15</a> [B] . . . . unsaros.</p> 
 <p><a name="an_2:16">2:16</a> [B] aþþan silba frauja unsar Iesus Xristus jah guþ jah atta unsar saei frijoda uns jah atgaf gaþlaiht aiweina jah wen goda in anstai,</p> 
 <p><a name="an_2:17">2:17</a> [B] gaþrafstjai hairtona izwara jah gatulgjai in allaim waurstwam jah waurdam godaim.</p> 
 <p><a name="an_3:1">3:1</a> [B] Þata anþar gabidjaiþ jah bi unsis, broþrjus, ei waurd fraujins þragjai jah mikiljaidau, swaswe jah at izwis,</p> 
 <p><a name="an_3:2">3:2</a> [B] jah ei uslausjaindau af gastojanaim jah ubilaim mannam; ni auk ist allaim galaubeins.</p> 
 <p><a name="an_3:3">3:3</a> [B] aþþan triggws frauja saei gatulgeiþ izwis jah galausjai izwis af þamma ubilin.</p> 
 <p><a name="an_3:4">3:4</a> [B] aþþan gatrauam in fraujin in izwis, ei þatei anabudum izwis, jah taujiþ jah taujan habaiþ.</p> 
 <p><a name="an_3:5">3:5</a> [B] a(k) frauja garaihtjai hairtona izwara in friaþwai gudis jah in usþulainai Xristaus.</p> 
 <p><a name="an_3:6">3:6</a> [B] aþþan anabiudam izwis, broþrjus, in namin fraujins unsaris Iesuis Xristaus, ei gaskaidaiþ izwis af allamma broþre hvairbandane ungatassaba jah ni bi anafilham þoei andnemuþ at uns.</p> 
 <p><a name="an_3:7">3:7</a> [A] . . . . ist galeikon unsis, unte ni ungatewidai wesum in izwis,</p> 
 <p><a name="an_3:7">3:7</a> [B] silbans auk kunnuþ hvaiwa skuld ist galeikon unsis, unte ni ungatewidai wesum in izwis,</p> 
 <p><a name="an_3:8">3:8</a> [A] nih arwjo hlaib matidedum at hvamma, ak winnandans in arbaidai naht jah daga waurkjandans, ei ni kauridedeima hvana izwara.</p> 
 <p><a name="an_3:8">3:8</a> [B] ni arwjo hlaib matidedum at hvamma, ak winnandans arbaidai naht jah daga waurkjandans, ei ni kauridedeima hvana izwara.</p> 
 <p><a name="an_3:9">3:9</a> [A] ni þatei ni habaidedeima waldufni, ak ei uns silbans du frisahtai gebeima <i> du galeikon unsis.</i></p> 
 <p><a name="an_3:9">3:9</a> [B] ni þatei ni habaidedeima waldufni, ak ei uns silbans du frisahtai gebeima <i> du galeikon unsis.</i></p> 
 <p><a name="an_3:10">3:10</a> [A] jah auk þan wesum at izwis, þata izwis anabudum, ei jabai hvas ni wili waurkjan, nih matjai.</p> 
 <p><a name="an_3:10">3:10</a> [B] jah auk þan wesum at izwis, þata izwis anabudum, ei jabai hvas ni wili waurkjan, ni matjai.</p> 
 <p><a name="an_3:11">3:11</a> [A] hausjam auk sumans hvairbandans in izwis ungatassaba, ni waiht waurkjandans, ak fairweitjandans.</p> 
 <p><a name="an_3:11">3:11</a> [B] hausjam auk sumans (hvai)rbandans in izwis ungatassaba, ni waiht waurkjandans, ak fairweitjandans.</p> 
 <p><a name="an_3:12">3:12</a> [A] þaimuh swaleikaim anabiudam jah bidjam in fraujin Iesua Xristau, ei miþ rimisa waurkjandans seinana hlaif matjaina.</p> 
 <p><a name="an_3:12">3:12</a> [B] þaimuh swaleikaim anabiudam jah bidjam in fraujin Iesua Xristau, ei miþ rimisa waurkjandans seinana hlaib matjaina.</p> 
 <p><a name="an_3:13">3:13</a> [A] aþþan jus, broþrjus, ni wairþaiþ usgrudjans waila taujandans.</p> 
 <p><a name="an_3:13">3:13</a> [B] aþþan jus, broþrjus, ni wairþaiþ usgrudjans waila taujandans.</p> 
 <p><a name="an_3:14">3:14</a> [A] iþ jabai hvas ni ufhausjai waurda unsaramma þairh þos bokos, þana gatarhjaiþ; ni blandaiþ izwis miþ imma, ei gaskamai sik.</p> 
 <p><a name="an_3:14">3:14</a> [B] iþ jabai hvas ni ufhausjai waurda unsaramma þairh þos bokos, þana gatarhjaiþ; ni blandaiþ izwis miþ imma, ei gaskamai sik.</p> 
 <p><a name="an_3:15">3:15</a> [A] jan~ni swaswe fijand ina rahnjaiþ, ak talzjaiþ swe broþar.</p> 
 <p><a name="an_3:15">3:15</a> [B] jah ni swaswe fijand ina rahnjaiþ, ak talzjaiþ swe broþar.</p> 
 <p><a name="an_3:16">3:16</a> [A] aþþan silba frauja gawairþeis gibai izwis gawairþi sinteino in allaim stadim; frauja miþ allaim izwis.</p> 
 <p><a name="an_3:16">3:16</a> [B] aþþan silba frauja gawairþeis gibai izwis gawairþi sinteino in allaim stadim; frauja miþ allaim izwis.</p> 
 <p><a name="an_3:17">3:17</a> [A] so goleins meinai handau Pawlaus, þatei ist bandwo ana a(llai)m a(ipistaulem) (me)i(naim); (s)w(a) (me)lja.</p> 
 <p><a name="an_3:17">3:17</a> [B] so goleins meinai handau Pawlaus, þatei ist bandwo ana allaim aipistaulem meinaim; swa melja.</p> 
 <p><a name="an_3:18">3:18</a> [A] (a)n(sts) (frauj)i(ns) (u)n(saris) (Iesu)i(s) (Xristaus) m(i)þ (allai)m iz(wis). (a)me(n).</p> 
 <p><a name="an_3:18">3:18</a> [B] ansts fraujins unsaris Iesuis Xristaus miþ allaim izwis. amen.</p> 
 <p><a name="an_3:255">3:255</a> [B] Du Þaissalauneikaium anþara ustauh.</p> 
 <p></p><hr>
 <center>
 <a href="ti1.htm">Next: 1 Timothy</a></center>
 </body>