<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="col.htm">Previous</a> 
 <a href="th2.htm">Next</a> 
 </center>
 <hr>
  <h3 align="center">Norwegian Bible: 1 Thessalonians</h3> 
 <p><a name="an_1:1">1:1</a> Paulus og Silvanus og Timoteus - til tessalonikernes menighet i Gud Fader og den Herre Jesus Kristus: Nåde være med eder og fred! </p> 
 <p><a name="an_1:2">1:2</a> Vi takker alltid Gud for eder alle når vi kommer eder i hu i våre bønner, </p> 
 <p><a name="an_1:3">1:3</a> idet vi uavlatelig minnes eders virksomhet i troen og arbeid i kjærligheten og tålmod i håpet på vår Herre Jesus Kristus for vår Guds og Faders åsyn, </p> 
 <p><a name="an_1:4">1:4</a> da vi er visse på at I er utvalgt, brødre, I som er elsket av Gud. </p> 
 <p><a name="an_1:5">1:5</a> For vårt evangelium kom ikke til eder bare i ord, men og i kraft og i den Hellige Ånd og i stor fullvisshet, likesom I jo vet hvorledes vi var iblandt eder for eders skyld, </p> 
 <p><a name="an_1:6">1:6</a> og I blev efterfølgere av oss og av Herren, idet I tok imot ordet under megen trengsel med glede i den Hellige Ånd, </p> 
 <p><a name="an_1:7">1:7</a> så I er blitt et forbillede for alle de troende i Makedonia og Akaia. </p> 
 <p><a name="an_1:8">1:8</a> For fra eder har Herrens ord lydt ut; ikke bare i Makedonia og Akaia, men allesteds er eders tro på Gud kommet ut, så vi ikke trenger til å tale noget om det; </p> 
 <p><a name="an_1:9">1:9</a> for selv forteller de om oss hvad inngang vi fikk hos eder, og hvorledes I vendte eder til Gud fra avgudene, for å tjene den levende og sanne Gud </p> 
 <p><a name="an_1:10">1:10</a> og vente på hans Sønn fra himlene som han opvakte fra de døde, Jesus, han som frir oss fra den kommende vrede. </p> 
 <p><a name="an_2:1">2:1</a> For selv vet I, brødre, om den inngang vi fikk hos eder, at den ikke er blitt uten frukt; </p> 
 <p><a name="an_2:2">2:2</a> men enda vi forut hadde lidt og var blitt mishandlet i Filippi, som I vet, fikk vi dog frimodighet i vår Gud til å tale Guds evangelium til eder under megen strid. </p> 
 <p><a name="an_2:3">2:3</a> For vår forkynnelse kommer ikke av villfarelse eller av urenhet eller med svik; </p> 
 <p><a name="an_2:4">2:4</a> men likesom vi av Gud er aktet verdige til at evangeliet blev oss betrodd, således taler vi, ikke som de som vil tekkes mennesker, men Gud, som prøver våre hjerter. </p> 
 <p><a name="an_2:5">2:5</a> For hverken kom vi nogensinne med smigrende ord, som I vet, eller med skalkeskjul for havesyke, Gud er vårt vidne, </p> 
 <p><a name="an_2:6">2:6</a> heller ikke søkte vi ære av mennesker, hverken av eder eller av andre, enda vi hadde kunnet kreve ære som Kristi apostler; </p> 
 <p><a name="an_2:7">2:7</a> men vi var milde iblandt eder: likesom en mor varmer sine barn ved sitt bryst, </p> 
 <p><a name="an_2:8">2:8</a> således vilde vi gjerne i inderlig kjærlighet til eder gi eder ikke bare Guds evangelium, men og vårt eget liv, fordi I var blitt oss kjære. </p> 
 <p><a name="an_2:9">2:9</a> I minnes jo, brødre, vårt strev og vår møie: under arbeid natt og dag, for ikke å falle nogen av eder til byrde, forkynte vi Guds evangelium for eder. </p> 
 <p><a name="an_2:10">2:10</a> I er vidner, og Gud med, hvor hellig og rettferdig og ulastelig vi ferdedes iblandt eder, I troende, </p> 
 <p><a name="an_2:11">2:11</a> likesom I vet hvorledes vi formante hver og en av eder, som en far sine barn, og la eder på hjerte </p> 
 <p><a name="an_2:12">2:12</a> og bad eder inderlig å vandre verdig for Gud, som har kalt eder til sitt rike og sin herlighet. </p> 
 <p><a name="an_2:13">2:13</a> Og derfor takker også vi Gud uavlatelig for at da I fikk det Guds ord vi forkynte, tok I imot det, ikke som et menneske-ord, men, som det i sannhet er, som et Guds ord, som og viser sig virksomt i eder som tror. </p> 
 <p><a name="an_2:14">2:14</a> For I, brødre, er blitt efterfølgere av de Guds menigheter som er i Kristus Jesus i Judea, idet og I har lidt det samme av eders egne landsmenn som de har lidt av jødene, </p> 
 <p><a name="an_2:15">2:15</a> som og slo den Herre Jesus og profetene ihjel og forfulgte oss og ikke tekkes Gud og står alle mennesker imot, </p> 
 <p><a name="an_2:16">2:16</a> idet de hindrer oss fra å tale til hedningene, så de kan bli frelst, forat de alltid må fylle sine synders mål. Dog, vreden har endelig nådd dem! </p> 
 <p><a name="an_2:17">2:17</a> Men da vi, brødre, hadde vært skilt fra eder en kort stund, med vårt åsyn, ikke med hjertet, gjorde vi oss i vår store lengsel så meget mere umak for å få se eders åsyn, </p> 
 <p><a name="an_2:18">2:18</a> fordi vi gjerne vilde komme til eder - jeg, Paulus, både én gang og to ganger - men Satan hindret oss. </p> 
 <p><a name="an_2:19">2:19</a> For hvem er vel vårt håp eller vår glede eller vår hederskrans? er ikke også I det for vår Herre Jesu åsyn ved hans komme? </p> 
 <p><a name="an_2:20">2:20</a> I er jo vår ære og vår glede. </p> 
 <p><a name="an_3:1">3:1</a> Derfor, da vi ikke lenger kunde holde det ut, fant vi det best å bli alene tilbake i Aten, </p> 
 <p><a name="an_3:2">3:2</a> og vi sendte Timoteus, vår bror og Guds tjener i Kristi evangelium, for å styrke eder og formane eder om eders tro, </p> 
 <p><a name="an_3:3">3:3</a> at ikke nogen måtte bli vaklende i disse trengsler. I vet jo selv at vi er satt til det; </p> 
 <p><a name="an_3:4">3:4</a> for da vi var hos eder, sa vi eder også forut at vi vilde komme til å lide trengsel, som det også gikk, og som I vet. </p> 
 <p><a name="an_3:5">3:5</a> Derfor sendte jeg da også bud, da jeg ikke lenger kunde holde det ut, for å få vite om eders tro, om fristeren skulde ha fristet eder og vårt arbeide skulde bli forgjeves </p> 
 <p><a name="an_3:6">3:6</a> Men nu, da Timoteus er kommet til oss fra eder og har båret oss godt budskap om eders tro og kjærlighet, og om at I alltid har oss i vennlig minne og lenges efter å se oss, likesom vi lenges efter eder, </p> 
 <p><a name="an_3:7">3:7</a> så blev vi da, brødre, trøstet over eder i all vår nød og trengsel, ved eders tro. </p> 
 <p><a name="an_3:8">3:8</a> For nu lever vi, såfremt I står fast i Herren. </p> 
 <p><a name="an_3:9">3:9</a> For hvad takk kan vi gi Gud til vederlag for eder, for all den glede som vi har over eder for vår Guds åsyn, </p> 
 <p><a name="an_3:10">3:10</a> idet vi natt og dag inderlig beder om å få se eders åsyn og bøte på det som ennu fattes i eders tro? </p> 
 <p><a name="an_3:11">3:11</a> Men han, vår Gud og Fader, og vår Herre Jesus styre vår vei til eder! </p> 
 <p><a name="an_3:12">3:12</a> Og eder gi Herren rikdom og overflod av kjærlighet til hverandre og til alle, likesom vi har den til eder, </p> 
 <p><a name="an_3:13">3:13</a> forat han kan styrke eders hjerter, så de blir ulastelige i hellighet for vår Guds og Faders åsyn, når vår Herre Jesus kommer med alle sine hellige! </p> 
 <p><a name="an_4:1">4:1</a> For øvrig altså, brødre, ber og formaner vi eder i den Herre Jesus at likesom I har lært av oss hvorledes I bør vandre og tekkes Gud, således som I også gjør, så må I enn mere gjøre fremgang deri. </p> 
 <p><a name="an_4:2">4:2</a> I vet jo hvilke bud vi gav eder ved den Herre Jesus. </p> 
 <p><a name="an_4:3">4:3</a> For dette er Guds vilje, eders helliggjørelse: at I avholder eder fra hor; </p> 
 <p><a name="an_4:4">4:4</a> at hver av eder vet å vinne sig sin egen make, i helligelse og ære, </p> 
 <p><a name="an_4:5">4:5</a> ikke i lystens brynde, som hedningene, som ikke kjenner Gud; </p> 
 <p><a name="an_4:6">4:6</a> at ingen skal gjøre sin bror urett og uskjell i det han har å gjøre med ham; for Herren er hevner over alt dette, således som vi også forut har sagt og vidnet for eder. </p> 
 <p><a name="an_4:7">4:7</a> For Gud kalte oss ikke til urenhet, men til helliggjørelse. </p> 
 <p><a name="an_4:8">4:8</a> Den altså som ringeakter dette, han ringeakter ikke et menneske, men Gud, som også gir sin Hellige Ånd i eder. </p> 
 <p><a name="an_4:9">4:9</a> Men om broderkjærligheten trenger I ikke til at nogen skriver til eder; for I er selv lært av Gud til å elske hverandre; </p> 
 <p><a name="an_4:10">4:10</a> I gjør det jo også mot alle brødrene i hele Makedonia. Dog formaner vi eder, brødre, at I enn mere gjør fremgang deri, </p> 
 <p><a name="an_4:11">4:11</a> og at I setter eders ære i å leve stille og ta vare på eders egne ting og arbeide med eders hender, så som vi bød eder, </p> 
 <p><a name="an_4:12">4:12</a> forat I kan omgåes sømmelig med dem som er utenfor, og ikke trenge til nogen. </p> 
 <p><a name="an_4:13">4:13</a> Men vi vil ikke, brødre, at I skal være uvitende om de hensovede, forat I ikke skal sørge således som de andre, som ikke har håp. </p> 
 <p><a name="an_4:14">4:14</a> For så sant Vi tror at Jesus døde og stod op, så skal og Gud ved Jesus føre de hensovede sammen med ham. </p> 
 <p><a name="an_4:15">4:15</a> For dette sier vi eder med et ord av Herren at vi som lever, som blir tilbake inntil Herren kommer, skal ingenlunde komme i forveien for de hensovede; </p> 
 <p><a name="an_4:16">4:16</a> for Herren selv skal komme ned fra himmelen med et bydende rop, med overengels røst og med Guds basun, og de døde i Kristus skal først opstå; </p> 
 <p><a name="an_4:17">4:17</a> derefter skal vi som lever, som blir tilbake, sammen med dem rykkes i skyer op i luften for å møte Herren, og så skal vi alltid være med Herren. </p> 
 <p><a name="an_4:18">4:18</a> Trøst da hverandre med disse ord! </p> 
 <p><a name="an_5:1">5:1</a> Men om tidene og stundene, brødre, trenger I ikke til at nogen skriver til eder; </p> 
 <p><a name="an_5:2">5:2</a> I vet jo selv grant at Herrens dag kommer som en tyv om natten. </p> 
 <p><a name="an_5:3">5:3</a> Når de sier: Fred og ingen fare! da kommer en brå undergang over dem, likesom veer over den fruktsommelige, og de skal ingenlunde undfly. </p> 
 <p><a name="an_5:4">5:4</a> Men I, brødre, er ikke i mørket, så dagen skulde komme over eder som en tyv; </p> 
 <p><a name="an_5:5">5:5</a> for I er alle lysets barn og dagens barn; vi hører ikke natten eller mørket til. </p> 
 <p><a name="an_5:6">5:6</a> La oss derfor ikke sove, som de andre, men la oss våke og være edrue! </p> 
 <p><a name="an_5:7">5:7</a> De som sover, sover jo om natten, og de som drikker sig drukne, er drukne om natten; </p> 
 <p><a name="an_5:8">5:8</a> men vi som hører dagen til, la oss være edrue, iklædd troens og kjærlighetens brynje og med håpet om frelse som hjelm; </p> 
 <p><a name="an_5:9">5:9</a> for Gud bestemte oss ikke til vrede, men til å vinne frelse ved vår Herre Jesus Kristus, </p> 
 <p><a name="an_5:10">5:10</a> han som døde for oss, forat vi, enten vi våker eller sover, skal leve sammen med ham. </p> 
 <p><a name="an_5:11">5:11</a> Forman derfor hverandre, og opbygg den ene den andre, som I og gjør! </p> 
 <p><a name="an_5:12">5:12</a> Men vi ber eder, brødre, at I skjønner på dem som arbeider iblandt eder og er eders forstandere i Herren og formaner eder, </p> 
 <p><a name="an_5:13">5:13</a> og at I holder dem overmåte høit i kjærlighet for deres gjernings skyld. Hold fred med hverandre! </p> 
 <p><a name="an_5:14">5:14</a> Og vi formaner eder, brødre, påminn de uskikkelige, trøst de mismodige, hjelp de skrøpelige, vær langmodige mot alle! </p> 
 <p><a name="an_5:15">5:15</a> Se til at ingen gjengjelder nogen ondt med ondt, men legg alltid vinn på det som godt er, mot hverandre og mot alle </p> 
 <p><a name="an_5:16">5:16</a> Vær alltid glade, </p> 
 <p><a name="an_5:17">5:17</a> bed uavlatelig, </p> 
 <p><a name="an_5:18">5:18</a> takk for alt! for dette er Guds vilje i Kristus Jesus til eder. </p> 
 <p><a name="an_5:19">5:19</a> Utslukk ikke Ånden, </p> 
 <p><a name="an_5:20">5:20</a> ringeakt ikke profetisk tale; </p> 
 <p><a name="an_5:21">5:21</a> men prøv alt, hold fast på det gode, </p> 
 <p><a name="an_5:22">5:22</a> avhold eder fra allslags ondt! </p> 
 <p><a name="an_5:23">5:23</a> Men han selv, fredens Gud, hellige eder helt igjennem, og gid eders ånd og sjel og legeme må bevares fullkomne, ulastelige ved vår Herre Jesu Kristi komme! </p> 
 <p><a name="an_5:24">5:24</a> Han er trofast som har kalt eder; han skal og gjøre det. </p> 
 <p><a name="an_5:25">5:25</a> Brødre, bed for oss! </p> 
 <p><a name="an_5:26">5:26</a> Hils alle brødrene med et hellig kyss! </p> 
 <p><a name="an_5:27">5:27</a> Jeg besverger eder ved Herren at I lar brevet bli lest for alle brødrene. </p> 
 <p><a name="an_5:28">5:28</a> Vår Herre Jesu Kristi nåde være med eder! </p> 
 <p></p><hr>
 <center>
 <a href="th2.htm">Next: 2 Thessalonians</a></center>
 </body>