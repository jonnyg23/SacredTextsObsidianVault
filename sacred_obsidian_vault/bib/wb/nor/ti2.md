<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="ti1.htm">Previous</a> 
 <a href="tit.htm">Next</a> 
 </center>
 <hr>
  <h3 align="center">Norwegian Bible: 2 Timothy</h3> 
 <p><a name="an_1:1">1:1</a> Paulus, ved Guds vilje Kristi Jesu apostel til å kunngjøre løftet om livet i Kristus Jesus </p> 
 <p><a name="an_1:2">1:2</a> - til Timoteus, min elskede sønn: Nåde, miskunn, fred fra Gud Fader og Kristus Jesus, vår Herre! </p> 
 <p><a name="an_1:3">1:3</a> Jeg takker Gud, som jeg fra mine forfedre av tjener med en ren samvittighet, likesom jeg uavlatelig kommer dig i hu i mine bønner natt og dag, </p> 
 <p><a name="an_1:4">1:4</a> full av lengsel efter å se dig - idet jeg minnes dine tårer - forat jeg kan bli fylt med glede, </p> 
 <p><a name="an_1:5">1:5</a> da jeg er blitt minnet om den uskrømtede tro som er i dig, den som først bodde i din mormor Lois og din mor Eunike, og som jeg er viss på også bor i dig. </p> 
 <p><a name="an_1:6">1:6</a> Derfor minner jeg dig om at du igjen optender den Guds nådegave som er i dig ved min håndspåleggelse. </p> 
 <p><a name="an_1:7">1:7</a> For Gud gav oss ikke motløshets ånd, men krafts og kjærlighets og sindighets ånd. </p> 
 <p><a name="an_1:8">1:8</a> Skam dig derfor ikke ved vår Herres vidnesbyrd eller ved mig, hans fange, men lid ondt med mig for evangeliet i Guds kraft, </p> 
 <p><a name="an_1:9">1:9</a> han som frelste oss og kalte oss med et hellig kall, ikke efter våre gjerninger, men efter sitt eget forsett og den nåde som er oss gitt i Kristus Jesus fra evige tider, </p> 
 <p><a name="an_1:10">1:10</a> men nu er blitt åpenbaret ved vår frelser Jesu Kristi åpenbarelse, han som tilintetgjorde døden og førte liv og uforgjengelighet frem for lyset ved evangeliet, </p> 
 <p><a name="an_1:11">1:11</a> og for det er jeg satt til forkynner og apostel og lærer for hedninger. </p> 
 <p><a name="an_1:12">1:12</a> Derfor lider jeg også dette, men jeg skammer mig ikke ved det; for jeg vet på hvem jeg tror, og jeg er viss på at han er mektig til å ta vare på det som er mig overgitt, inntil hin dag. </p> 
 <p><a name="an_1:13">1:13</a> Ha til forbillede de sunde ord som du har hørt av mig, i tro og kjærlighet i Kristus Jesus; </p> 
 <p><a name="an_1:14">1:14</a> ta vare på den fagre skatt som er dig overgitt, ved den Hellige Ånd, som bor i oss! </p> 
 <p><a name="an_1:15">1:15</a> Du vet dette at alle de i Asia vendte sig fra mig; blandt disse er Fygelus og Hermogenes. </p> 
 <p><a name="an_1:16">1:16</a> Herren vise miskunn mot Onesiforus' hus! for han har ofte vederkveget mig og ikke skammet sig ved mine lenker; </p> 
 <p><a name="an_1:17">1:17</a> men da han var kommet til Rom, søkte han med stor iver efter mig og fant mig. </p> 
 <p><a name="an_1:18">1:18</a> Herren gi han må finne miskunn hos Herren på hin dag! Og til hvor stor tjeneste han var i Efesus, det vet du selv best. </p> 
 <p><a name="an_2:1">2:1</a> Så bli da du, min sønn, sterk ved nåden i Kristus Jesus, </p> 
 <p><a name="an_2:2">2:2</a> og det som du har hørt av mig i mange vidners nærvær, overgi det til trofaste mennesker som er duelige til også å lære andre! </p> 
 <p><a name="an_2:3">2:3</a> Lid ondt med mig som en god Kristi Jesu stridsmann! </p> 
 <p><a name="an_2:4">2:4</a> Ingen som gjør krigstjeneste, blander sig inn i livets sysler, forat han kan tekkes sin hærfører. </p> 
 <p><a name="an_2:5">2:5</a> Men om nogen også strider i veddekamp, får han dog ikke kransen hvis han ikke strider på den rette måte. </p> 
 <p><a name="an_2:6">2:6</a> Den bonde som arbeider, bør først nyte fruktene. </p> 
 <p><a name="an_2:7">2:7</a> Forstå det jeg sier! for Herren skal gi dig forstand på alt. </p> 
 <p><a name="an_2:8">2:8</a> Kom Jesus Kristus i hu, som er opstanden fra de døde, av Davids ætt, efter mitt evangelium, </p> 
 <p><a name="an_2:9">2:9</a> for hvis skyld jeg lider ondt like til dette å være bundet som en ugjerningsmann; men Guds ord er ikke bundet. </p> 
 <p><a name="an_2:10">2:10</a> Derfor tåler jeg alt for de utvalgtes skyld, forat også de skal vinne frelsen i Kristus Jesus med evig herlighet. </p> 
 <p><a name="an_2:11">2:11</a> Det er et troverdig ord; for er vi død med ham, skal vi og leve med ham; </p> 
 <p><a name="an_2:12">2:12</a> holder vi ut, skal vi og herske med ham; fornekter vi, skal han og fornekte oss; </p> 
 <p><a name="an_2:13">2:13</a> er vi troløse, så er han trofast; for han kan ikke fornekte sig selv. </p> 
 <p><a name="an_2:14">2:14</a> Minn om dette, idet du vidner for Herrens åsyn at de ikke skal ligge i ordkrig, til ingen nytte, men til undergang for dem som hører på. </p> 
 <p><a name="an_2:15">2:15</a> Legg vinn på å fremstille dig for Gud som en som holder prøve, som en arbeider som ikke har noget å skamme sig over, idet du rettelig lærer sannhetens ord. </p> 
 <p><a name="an_2:16">2:16</a> Men hold dig fra det vanhellige tomme snakk! for de går alltid videre i ugudelighet, </p> 
 <p><a name="an_2:17">2:17</a> og deres ord vil ete om sig som dødt kjøtt. Blandt disse er Hymeneus og Filetus, </p> 
 <p><a name="an_2:18">2:18</a> som har faret vill fra sannheten, idet de sier at opstandelsen allerede har vært, og de nedbryter troen hos somme. </p> 
 <p><a name="an_2:19">2:19</a> Men Guds faste grunnvoll står og har dette segl: Herren kjenner sine, og: Hver den som nevner Herrens navn, skal avstå fra urettferdighet! </p> 
 <p><a name="an_2:20">2:20</a> Men i et stort hus er det ikke bare kar av gull og sølv, men også kar av tre og ler, og nogen til ære, andre til vanære. </p> 
 <p><a name="an_2:21">2:21</a> Holder da nogen sig ren fra disse, da vil han være et kar til ære, helliget, nyttig for husbonden, rede til all god gjerning. </p> 
 <p><a name="an_2:22">2:22</a> Men fly ungdommens lyster, og jag efter rettferdighet, tro, kjærlighet, fred med dem som påkaller Herren av et rent hjerte! </p> 
 <p><a name="an_2:23">2:23</a> Og vis fra dig de dårlige og uforstandige stridsspørsmål, for du vet at de føder strid! </p> 
 <p><a name="an_2:24">2:24</a> Men en Herrens tjener må ikke stride, han må være mild imot alle, duelig til å lære andre, i stand til å tåle ondt, </p> 
 <p><a name="an_2:25">2:25</a> så han med saktmodighet viser dem til rette som sier imot, om Gud dog engang vilde gi dem omvendelse, så de kunde kjenne sannheten </p> 
 <p><a name="an_2:26">2:26</a> og våkne igjen av sitt rus i djevelens snare, han som de er fanget av, så de må gjøre hans vilje. </p> 
 <p><a name="an_3:1">3:1</a> Men dette skal du vite at i de siste dager skal det komme vanskelige tider. </p> 
 <p><a name="an_3:2">3:2</a> For menneskene skal da være egenkjærlige, pengekjære, stortalende, overmodige, spottende, ulydige mot foreldre, utakknemlige, vanhellige, </p> 
 <p><a name="an_3:3">3:3</a> ukjærlige, upålitelige, baktalende, umåtelige, umilde, uten kjærlighet til det gode, </p> 
 <p><a name="an_3:4">3:4</a> svikefulle, fremfusende, opblåste, slike som elsker sine lyster høiere enn Gud, </p> 
 <p><a name="an_3:5">3:5</a> som har gudfryktighets skinn, men fornekter dens kraft - og disse skal du vende dig fra. </p> 
 <p><a name="an_3:6">3:6</a> For til dem hører de som lurer sig inn i husene og fanger kvinnfolk som er tynget av synder og drives av mangehånde lyster </p> 
 <p><a name="an_3:7">3:7</a> og alltid lærer og aldri kan komme til sannhets erkjennelse. </p> 
 <p><a name="an_3:8">3:8</a> Som Jannes og Jambres stod Moses imot, således står også disse sannheten imot, mennesker som er fordervet i sitt sinn og uduelige I troen. </p> 
 <p><a name="an_3:9">3:9</a> Dog, de skal ikke få mere fremgang; for deres uforstand skal bli åpenbar for alle, likesom og hines blev. </p> 
 <p><a name="an_3:10">3:10</a> Men du har efterfulgt min lære, min ferd, mitt forsett, min tro, min langmodighet, min kjærlighet, min tålmodighet, </p> 
 <p><a name="an_3:11">3:11</a> mine forfølgelser, mine lidelser, sådanne som møtte mig i Antiokia, i Ikonium, i Lystra, sådanne forfølgelser som jeg har utholdt, og Herren har fridd mig ut av dem alle sammen. </p> 
 <p><a name="an_3:12">3:12</a> Og alle som vil leve gudfryktig i Kristus Jesus, skal bli forfulgt. </p> 
 <p><a name="an_3:13">3:13</a> Men onde mennesker og slike som kverver synet på folk, går frem til det verre; de fører vill og farer vill. </p> 
 <p><a name="an_3:14">3:14</a> Men bli du i det som du har lært, og som du er blitt overbevist om, da du vet hvem du har lært det av, </p> 
 <p><a name="an_3:15">3:15</a> og da du fra barndommen av kjenner de hellige skrifter, som kan gjøre dig vis til frelse ved troen på Kristus Jesus. </p> 
 <p><a name="an_3:16">3:16</a> Den hele Skrift er innblest av Gud av Gud og nyttig til lærdom, til overbevisning, til rettledning, til optuktelse i rettferdighet, </p> 
 <p><a name="an_3:17">3:17</a> forat det Guds menneske kan være fullkommen, duelig til all god gjerning. </p> 
 <p><a name="an_4:1">4:1</a> Jeg vidner for Gud og Kristus Jesus, som skal dømme levende og døde, og ved hans åpenbarelse og hans rike; </p> 
 <p><a name="an_4:2">4:2</a> Forkynn ordet, vær rede i tide og utide, overbevis, irettesett, forman med all langmodighet og lære! </p> 
 <p><a name="an_4:3">4:3</a> For det skal komme en tid da de ikke skal tåle den sunde lære, men efter sine egne lyster ta sig selv lærere i hopetall, fordi det klør dem i øret, </p> 
 <p><a name="an_4:4">4:4</a> og de skal vende øret bort fra sannheten og vende sig til eventyr. </p> 
 <p><a name="an_4:5">4:5</a> Men vær du edru i alle ting, lid ondt, gjør en evangelists gjerning, fullfør din tjeneste! </p> 
 <p><a name="an_4:6">4:6</a> For jeg ofres allerede, og tiden for min bortgang er forhånden. </p> 
 <p><a name="an_4:7">4:7</a> Jeg har stridt den gode strid, fullendt løpet, bevart troen. </p> 
 <p><a name="an_4:8">4:8</a> Så ligger da rettferdighetens krans rede for mig, den som Herren, den rettferdige dommer, skal gi mig på hin dag, dog ikke mig alene, men alle som har elsket hans åpenbarelse. </p> 
 <p><a name="an_4:9">4:9</a> Gjør dig umak for å komme snart til mig! </p> 
 <p><a name="an_4:10">4:10</a> For Demas forlot mig, fordi han fikk kjærlighet til den nuværende verden, og drog til Tessalonika, Kreskens til Galatia, Titus til Dalmatia; </p> 
 <p><a name="an_4:11">4:11</a> Lukas er alene hos mig. Ta Markus og ha ham med dig! for han er mig nyttig til tjeneste. </p> 
 <p><a name="an_4:12">4:12</a> Tykikus har jeg sendt til Efesus. </p> 
 <p><a name="an_4:13">4:13</a> Når du kommer, da ha med dig den kappe som jeg lot bli i Troas hos Karpus, og bøkene, især skinnbøkene! </p> 
 <p><a name="an_4:14">4:14</a> Kobbersmeden Aleksander gjorde mig meget ondt; Herren vil lønne ham efter hans gjerninger. </p> 
 <p><a name="an_4:15">4:15</a> Vokt dig for ham du også! for han stod hårdt imot våre ord. </p> 
 <p><a name="an_4:16">4:16</a> Ved mitt første forsvar møtte ingen med mig, men alle forlot mig; gid det ikke må bli dem tilregnet! </p> 
 <p><a name="an_4:17">4:17</a> Men Herren stod hos mig og styrket mig, forat forkynnelsen skulde fullbyrdes ved mig og alle folk få høre den, og jeg blev fridd ut av løvens gap. </p> 
 <p><a name="an_4:18">4:18</a> Herren skal fri mig fra all ond gjerning og frelse mig inn i sitt himmelske rike; ham være æren i all evighet! Amen. </p> 
 <p><a name="an_4:19">4:19</a> Hils Priska og Akvilas og Onesiforus' hus! </p> 
 <p><a name="an_4:20">4:20</a> Erastus blev i Korint; Trofimus lot jeg syk efter mig i Milet. </p> 
 <p><a name="an_4:21">4:21</a> Gjør dig umak for å komme før vinteren! Eubulus og Pudens og Linus og Klaudia og alle brødrene hilser dig. </p> 
 <p><a name="an_4:22">4:22</a> Den Herre Jesus være med din ånd! Nåden være med eder! </p> 
 <p></p><hr>
 <center>
 <a href="tit.htm">Next: Titus</a></center>
 </body>