<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="tit.htm">Previous</a> 
 <a href="heb.htm">Next</a> 
 </center>
 <hr>
  <h3 align="center">Norwegian Bible: Philemon</h3> 
 <p><a name="an_1:1">1:1</a> Paulus, Kristi Jesu fange, og broderen Timoteus - til Filemon, vår kjære venn og medarbeider, </p> 
 <p><a name="an_1:2">1:2</a> og til Appia, vår søster, og til Arkippus, vår medstrider, og til menigheten i ditt hus: </p> 
 <p><a name="an_1:3">1:3</a> Nåde være med eder og fred fra Gud vår Fader og den Herre Jesus Kristus! </p> 
 <p><a name="an_1:4">1:4</a> Jeg takker alltid min Gud når jeg kommer dig i hu i mine bønner, </p> 
 <p><a name="an_1:5">1:5</a> da jeg hører om din kjærlighet og den tro som du har til den Herre Jesus og til alle de hellige, </p> 
 <p><a name="an_1:6">1:6</a> forat deres samfund med dig i troen må bli virksomt for Kristus i kjennskapet til alt det gode som er i eder. </p> 
 <p><a name="an_1:7">1:7</a> For stor glede og trøst fikk jeg ved din kjærlighet, fordi de helliges hjerter er blitt vederkveget ved dig, bror! </p> 
 <p><a name="an_1:8">1:8</a> Derfor, om jeg enn har megen frimodighet i Kristus til å påbyde dig det som tilbørlig er, </p> 
 <p><a name="an_1:9">1:9</a> så ber jeg dog heller, for kjærlighetens skyld. Slik som jeg er, den gamle Paulus, men nu også Kristi Jesu fange, </p> 
 <p><a name="an_1:10">1:10</a> ber jeg dig for min sønn, som jeg har avlet i mine lenker, Onesimus, </p> 
 <p><a name="an_1:11">1:11</a> som fordum var unyttig for dig, men nu er nyttig for dig og for mig, han som jeg sender tilbake til dig. </p> 
 <p><a name="an_1:12">1:12</a> Ta du imot ham, det er mitt eget hjerte! </p> 
 <p><a name="an_1:13">1:13</a> Jeg hadde lyst til å la ham bli her hos mig, forat han i ditt sted kunde tjene mig i mine lenker for evangeliet, </p> 
 <p><a name="an_1:14">1:14</a> men uten ditt samtykke vilde jeg intet gjøre, forat din godhet ikke skulde være som av tvang, men av fri vilje. </p> 
 <p><a name="an_1:15">1:15</a> For kan hende han just derfor blev skilt fra dig en stund forat du kunde få ham til evig eie, </p> 
 <p><a name="an_1:16">1:16</a> ikke lenger som træl, men mere enn en træl, som en elsket bror, især for mig, men hvor meget mere for dig, både i kjødet og i Herren! </p> 
 <p><a name="an_1:17">1:17</a> Så sant du derfor akter mig for din medbroder, så ta imot ham som mig selv; </p> 
 <p><a name="an_1:18">1:18</a> og har han gjort dig nogen urett, eller er han dig noget skyldig, da skriv det på min regning. </p> 
 <p><a name="an_1:19">1:19</a> Jeg, Paulus, skriver med egen hånd: jeg skal betale det - forat jeg ikke skal si dig at du skylder mig endog dig selv. </p> 
 <p><a name="an_1:20">1:20</a> Ja, bror, la mig ha nytte av dig i Herren! vederkveg mitt hjerte i Kristus! </p> 
 <p><a name="an_1:21">1:21</a> I tillit til din lydighet skriver jeg til dig, viss på at du vil gjøre endog mere enn jeg sier. </p> 
 <p><a name="an_1:22">1:22</a> Og gjør dessuten herberge i stand for mig; for jeg håper at jeg ved eders bønner skal bli gitt eder. </p> 
 <p><a name="an_1:23">1:23</a> Epafras, min medfange i Kristus Jesus, hilser dig; </p> 
 <p><a name="an_1:24">1:24</a> likeledes Markus, Aristarkus, Demas, Lukas, mine medarbeidere. </p> 
 <p><a name="an_1:25">1:25</a> Vår Herre Jesu Kristi nåde være med eders ånd! </p> 
 <p></p><hr>
 <center>
 <a href="heb.htm">Next: Hebrews</a></center>
 </body>