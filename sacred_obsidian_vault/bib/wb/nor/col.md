<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="phi.htm">Previous</a> 
 <a href="th1.htm">Next</a> 
 </center>
 <hr>
  <h3 align="center">Norwegian Bible: Colossians</h3> 
 <p><a name="an_1:1">1:1</a> Paulus, ved Guds vilje Kristi Jesu apostel, og broderen Timoteus </p> 
 <p><a name="an_1:2">1:2</a> - til de hellige og troende brødre i Kristus i Kolossæ: Nåde være med eder og fred fra Gud vår Fader! </p> 
 <p><a name="an_1:3">1:3</a> Vi takker alltid Gud og vår Herre Jesu Kristi Fader når vi beder for eder, </p> 
 <p><a name="an_1:4">1:4</a> efterat vi har hørt om eders tro på Kristus Jesus og den kjærlighet som I har til alle de hellige, </p> 
 <p><a name="an_1:5">1:5</a> for det håps skyld som er gjemt for eder i himlene, som I forut har hørt om ved sannhetens ord i evangeliet, </p> 
 <p><a name="an_1:6">1:6</a> som er kommet til eder, likesom det og er i hele verden og bærer frukt og vokser som hos eder, fra den dag I hørte det og lærte å kjenne Guds nåde i sannhet, </p> 
 <p><a name="an_1:7">1:7</a> således som I har lært av Epafras, vår elskede medtjener, som er en tro Kristi tjener for eder, </p> 
 <p><a name="an_1:8">1:8</a> han som også har fortalt oss om eders kjærlighet i Ånden. </p> 
 <p><a name="an_1:9">1:9</a> Derfor holder vi fra den dag vi hørte det, ikke op med å gjøre bønn for eder og bede at I må fylles med kunnskap om hans vilje i all åndelig visdom og forstand, </p> 
 <p><a name="an_1:10">1:10</a> at I kan vandre verdig for Herren til velbehag i alt, så I bærer frukt og vokser i all god gjerning ved kunnskapen om Gud, </p> 
 <p><a name="an_1:11">1:11</a> så I styrkes med all styrke efter hans herlighets kraft til all tålmodighet og langmodighet, </p> 
 <p><a name="an_1:12">1:12</a> så I med glede takker Faderen, som gjorde oss skikkede til å få del i de helliges arvelodd i lyset, </p> 
 <p><a name="an_1:13">1:13</a> han som fridde oss ut av mørkets makt og satte oss over i sin elskede Sønns rike, </p> 
 <p><a name="an_1:14">1:14</a> i hvem vi har forløsningen, syndenes forlatelse. </p> 
 <p><a name="an_1:15">1:15</a> Og han er et billede av Gud den usynlige, den førstefødte fremfor enhver skapning; </p> 
 <p><a name="an_1:16">1:16</a> for i ham er alle ting skapt, de i himlene og de på jorden, de synlige og de usynlige, enten det så er troner eller herredømmer eller makter eller myndigheter; alt er det skapt ved ham og til ham, </p> 
 <p><a name="an_1:17">1:17</a> og han er før alle ting, og alle ting står ved ham. </p> 
 <p><a name="an_1:18">1:18</a> Og han er hovedet for legemet, som er menigheten, han som er ophavet, den førstefødte av de døde, forat han i alle deler skulde være den ypperste; </p> 
 <p><a name="an_1:19">1:19</a> for det var Guds vilje at hele hans fylde skulde ta bolig i ham, </p> 
 <p><a name="an_1:20">1:20</a> og ved ham å forlike alle ting med sig, idet han gjorde fred ved hans korses blod, - ved ham, enten det er de på jorden eller de i himlene. </p> 
 <p><a name="an_1:21">1:21</a> Også eder, som fordum var fremmede og fiender ved eders sinnelag, i de onde gjerninger, </p> 
 <p><a name="an_1:22">1:22</a> eder har han nu forlikt i hans jordiske legeme ved døden, for å fremstille eder hellige og ulastelige og ustraffelige for sitt åsyn, </p> 
 <p><a name="an_1:23">1:23</a> så sant I blir ved i troen, grunnfestet og faste, og ikke lar eder rokke fra det håp evangeliet gir, det som I har hørt, som er blitt forkynt for enhver skapning under himmelen, og som jeg, Paulus, er blitt tjener for. </p> 
 <p><a name="an_1:24">1:24</a> Nu gleder jeg mig over mine lidelser for eder og utfyller i mitt kjød det som ennu fattes i Kristi trengsler, for hans legeme, som er menigheten, </p> 
 <p><a name="an_1:25">1:25</a> hvis tjener jeg er blitt efter den Guds husholdning som er mig gitt iblandt eder, det vil si å fullføre Guds ord, </p> 
 <p><a name="an_1:26">1:26</a> den hemmelighet som har vært skjult fra alle tiders og slekters ophav, men nu er blitt åpenbaret for hans hellige, </p> 
 <p><a name="an_1:27">1:27</a> for hvem Gud vilde kunngjøre hvor rik på herlighet denne hemmelighet er iblandt hedningene, det er Kristus iblandt eder, håpet om herlighet. </p> 
 <p><a name="an_1:28">1:28</a> Og ham forkynner vi, idet vi formaner hvert menneske og lærer hvert menneske med all visdom for å fremstille hvert menneske fullkomment i Kristus. </p> 
 <p><a name="an_1:29">1:29</a> For dette arbeider jeg og, idet jeg strider ved hans kraft, som virker i mig med styrke. </p> 
 <p><a name="an_2:1">2:1</a> For jeg vil at I skal vite hvor stor strid jeg har for eder og dem i Laodikea og så mange som ikke har sett mitt åsyn i kjødet, </p> 
 <p><a name="an_2:2">2:2</a> forat deres hjerter må bli trøstet, så de knyttes sammen i kjærlighet og når frem til hele rikdommen av den fullvisse innsikt, til kunnskap om Guds hemmelighet, det er Kristus, </p> 
 <p><a name="an_2:3">2:3</a> i hvem alle visdommens og kunnskapens skatter er skjult til stede. </p> 
 <p><a name="an_2:4">2:4</a> Dette sier jeg forat ingen skal dåre eder ved lokkende tale. </p> 
 <p><a name="an_2:5">2:5</a> For om jeg enn er fraværende i kjødet, så er jeg dog hos eder i ånden, idet jeg med glede ser eders gode orden og den faste grunn i eders tro på Kristus. </p> 
 <p><a name="an_2:6">2:6</a> Likesom I altså mottok Kristus Jesus som Herre, så vandre i ham, </p> 
 <p><a name="an_2:7">2:7</a> så I er rotfestet og blir opbygget i ham og faste i troen, således som I har lært, rike på den med takksigelse. </p> 
 <p><a name="an_2:8">2:8</a> Se til at det ikke må være nogen som gjør eder til sitt rov ved verdslig visdom og tomt bedrag, efter menneskenes lære, efter verdens barnelærdom og ikke efter Kristus. </p> 
 <p><a name="an_2:9">2:9</a> For i ham bor hele guddommens fylde legemlig, </p> 
 <p><a name="an_2:10">2:10</a> Og I er fylt i ham, som er hovedet for all makt og myndighet, </p> 
 <p><a name="an_2:11">2:11</a> han i hvem I og blev omskåret med en omskjærelse som ikke er gjort med hender, ved avklædningen av kjødets legeme, ved Kristi omskjærelse, </p> 
 <p><a name="an_2:12">2:12</a> idet I blev begravet med ham i dåpen, og i den blev I og opreist med ham ved troen på Guds kraft, han som opreiste ham fra de døde. </p> 
 <p><a name="an_2:13">2:13</a> Også eder, som var døde ved eders overtredelser og eders kjøds forhud, eder gjorde han levende med ham, idet han tilgav oss alle våre overtredelser </p> 
 <p><a name="an_2:14">2:14</a> og utslettet skyldbrevet mot oss, som var skrevet med bud, det som gikk oss imot, og det tok han bort idet han naglet det til korset. </p> 
 <p><a name="an_2:15">2:15</a> Han avvæbnet maktene og myndighetene og stilte dem åpenlyst til skue, idet han viste sig som seierherre over dem på korset. </p> 
 <p><a name="an_2:16">2:16</a> La derfor ingen dømme eder for mat eller drikke, eller i spørsmål om høitid eller nymåne eller sabbat; </p> 
 <p><a name="an_2:17">2:17</a> disse ting er en skygge av det som skulde komme, men legemet hører Kristus til. </p> 
 <p><a name="an_2:18">2:18</a> La ingen frarøve eder kamp-prisen, om nogen prøver på det ved ydmykhet og engle-dyrkelse, idet han gir sig av med syner, blir opblåst uten grunn av sitt kjødelige sinn </p> 
 <p><a name="an_2:19">2:19</a> og ikke holder fast ved hovedet, hvorfra hele legemet, hjulpet og sammenføiet ved sine ledemot og bånd, vokser Guds vekst. </p> 
 <p><a name="an_2:20">2:20</a> Er I avdød med Kristus fra verdens barnelærdom, hvorfor gir de eder da, som om I levde i verden, slike bud: </p> 
 <p><a name="an_2:21">2:21</a> Ta ikke! smak ikke! rør ikke! </p> 
 <p><a name="an_2:22">2:22</a> - ting som dog alle sammen er bestemt til å fortæres ved bruken - efter menneskenes bud og lærdommer, </p> 
 <p><a name="an_2:23">2:23</a> som vel har ord for visdom ved selvvalgt dyrkelse og ydmykhet og mishandling av legemet, ikke ved noget som er ære verdt, bare til mettelse for kjødet? </p> 
 <p><a name="an_3:1">3:1</a> Er I da opreist med Kristus, da søk det som er der oppe, der Kristus sitter ved Guds høire hånd! </p> 
 <p><a name="an_3:2">3:2</a> La eders hu stå til det som er der oppe, ikke til det som er på jorden! </p> 
 <p><a name="an_3:3">3:3</a> I er jo død, og eders liv er skjult med Kristus i Gud; </p> 
 <p><a name="an_3:4">3:4</a> når Kristus, vårt liv, åpenbares, da skal og I åpenbares med ham i herlighet. </p> 
 <p><a name="an_3:5">3:5</a> Så død da eders jordiske lemmer: utukt, urenhet, brynde, ond lyst og havesyke, som jo er avgudsdyrkelse; </p> 
 <p><a name="an_3:6">3:6</a> for disse ting kommer Guds vrede over vantroens barn; </p> 
 <p><a name="an_3:7">3:7</a> iblandt dem vandret også I fordum, da I levde i disse ting; </p> 
 <p><a name="an_3:8">3:8</a> men nu skal også I avlegge dem alle: vrede, hissighet, ondskap, spott, skammelig snakk av eders munn; </p> 
 <p><a name="an_3:9">3:9</a> lyv ikke mot hverandre, I som har avklædd eder det gamle menneske med dets gjerninger </p> 
 <p><a name="an_3:10">3:10</a> og iklædd eder det nye, som fornyes til kunnskap efter sin skapers billede; </p> 
 <p><a name="an_3:11">3:11</a> her er ikke greker og jøde, omskjærelse og forhud, barbar, skyter, træl, fri, men Kristus er alt og i alle. </p> 
 <p><a name="an_3:12">3:12</a> Iklæ eder da, som Guds utvalgte, hellige og elskede, inderlig barmhjertighet, godhet, ydmykhet, saktmodighet, langmodighet, </p> 
 <p><a name="an_3:13">3:13</a> så I tåler hverandre og tilgir hverandre om nogen har klagemål imot nogen; som Kristus har tilgitt eder, således og I! </p> 
 <p><a name="an_3:14">3:14</a> Men over alt dette iklæ eder kjærligheten, som er fullkommenhetens sambånd. </p> 
 <p><a name="an_3:15">3:15</a> Og Kristi fred råde i eders hjerter, den som I og blev kalt til i ett legeme, og vær takknemlige! </p> 
 <p><a name="an_3:16">3:16</a> La Kristi ord bo rikelig hos eder, så I lærer og formaner hverandre i all visdom med salmer og lovsanger og åndelige viser og synger yndig i eders hjerter for Gud, </p> 
 <p><a name="an_3:17">3:17</a> og alt som I gjør i ord eller i gjerning, gjør det alt i den Herre Jesu navn, idet I takker Gud Fader ved ham! </p> 
 <p><a name="an_3:18">3:18</a> I hustruer! underordne eder under eders menn, som det sømmer sig i Herren! </p> 
 <p><a name="an_3:19">3:19</a> I menn! elsk eders hustruer og vær ikke bitre mot dem! </p> 
 <p><a name="an_3:20">3:20</a> I barn! vær lydige mot eders foreldre i alle ting! for dette er velbehagelig i Herren. </p> 
 <p><a name="an_3:21">3:21</a> I fedre! opegg ikke eders barn, forat de ikke skal tape motet! </p> 
 <p><a name="an_3:22">3:22</a> I tjenere! vær lydige i alle ting imot eders herrer efter kjødet, ikke med øientjeneste, som de som vil tekkes mennesker, men i hjertets enfold, idet I frykter Herren! </p> 
 <p><a name="an_3:23">3:23</a> Det I gjør, gjør det av hjertet, som for Herren og ikke for mennesker, </p> 
 <p><a name="an_3:24">3:24</a> for I vet at I skal få arven til lønn av Herren. Tjen den Herre Kristus! </p> 
 <p><a name="an_3:25">3:25</a> for den som gjør urett, skal få igjen den urett han gjorde, og det blir ikke gjort forskjell på folk. </p> 
 <p><a name="an_4:1">4:1</a> I herrer! gjør imot eders tjenere det som rett og rimelig er, for I vet at også I har en herre i himlene! </p> 
 <p><a name="an_4:2">4:2</a> Vær vedholdende i bønnen, så I våker i den med takksigelse, </p> 
 <p><a name="an_4:3">4:3</a> og bed også for oss at Gud må oplate oss en dør for ordet så vi kan forkynne Kristi hemmelighet, den for hvis skyld jeg og er i lenker, </p> 
 <p><a name="an_4:4">4:4</a> forat jeg kan åpenbare den således som jeg bør tale. </p> 
 <p><a name="an_4:5">4:5</a> Omgåes i visdom med dem som er utenfor, så I kjøper den beleilige tid. </p> 
 <p><a name="an_4:6">4:6</a> Eders tale være alltid tekkelig, krydret med salt, så I vet hvorledes I bør svare enhver. </p> 
 <p><a name="an_4:7">4:7</a> Hvorledes det går mig, det skal Tykikus fortelle eder alt sammen, han min elskede bror og trofaste hjelper og medtjener i Herren, </p> 
 <p><a name="an_4:8">4:8</a> som jeg just derfor sender til eder, forat I skal få vite hvorledes det er med oss, og forat han skal trøste eders hjerter, </p> 
 <p><a name="an_4:9">4:9</a> tillikemed Onesimus, den trofaste og elskede bror, som er fra eders by; de skal fortelle eder alt herfra. </p> 
 <p><a name="an_4:10">4:10</a> Aristarkus, min medfange, hilser eder, og Markus, Barnabas' søskenbarn, som I fikk pålegg om - når han kommer til eder, da ta imot ham - </p> 
 <p><a name="an_4:11">4:11</a> og Jesus med tilnavnet Justus; iblandt de omskårne er disse de eneste medarbeidere for Guds rike som er blitt mig en trøst. </p> 
 <p><a name="an_4:12">4:12</a> Epafras hilser eder, han som er fra eders by, en Kristi Jesu tjener som alltid strider for eder i sine bønner, at I må stå fullkomne og fullvisse i all Guds vilje; </p> 
 <p><a name="an_4:13">4:13</a> for jeg gir ham det vidnesbyrd at han har meget strev for eder og dem i Laodikea og dem i Hierapolis. </p> 
 <p><a name="an_4:14">4:14</a> Lægen Lukas, den elskede, hilser eder, og Demas. </p> 
 <p><a name="an_4:15">4:15</a> Hils brødrene i Laodikea, og Nymfas og menigheten i hans hus. </p> 
 <p><a name="an_4:16">4:16</a> Og når dette brev er lest hos eder, da sørg for at det også blir lest i laodikeernes menighet, og at I får lese brevet fra Laodikea! </p> 
 <p><a name="an_4:17">4:17</a> Og si til Arkippus: Gi akt på den tjeneste som du har mottatt i Herren, at du fullbyrder den! </p> 
 <p><a name="an_4:18">4:18</a> Hilsen med min, Paulus' hånd: Kom mine lenker i hu! Nåden være med eder! </p> 
 <p></p><hr>
 <center>
 <a href="th1.htm">Next: 1 Thessalonians</a></center>
 </body>