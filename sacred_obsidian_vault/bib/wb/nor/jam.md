<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="heb.htm">Previous</a> 
 <a href="pe1.htm">Next</a> 
 </center>
 <hr>
  <h3 align="center">Norwegian Bible: James</h3> 
 <p><a name="an_1:1">1:1</a> Jakob, Guds og den Herre Jesu Kristi tjener, hilser de tolv stammer som er spredt omkring i landene. </p> 
 <p><a name="an_1:2">1:2</a> Akt det for bare glede, mine brødre, når I kommer i allehånde fristelser, </p> 
 <p><a name="an_1:3">1:3</a> da I vet at prøvelsen av eders tro virker tålmodighet; </p> 
 <p><a name="an_1:4">1:4</a> men tålmodigheten må føre til fullkommen gjerning, forat I kan være fullkomne og hele og ikke mangle noget. </p> 
 <p><a name="an_1:5">1:5</a> Men dersom nogen av eder mangler visdom, da bede han Gud, han som gir alle villig og uten onde ord, og den skal gis ham. </p> 
 <p><a name="an_1:6">1:6</a> Men han bede i tro, uten å tvile; for den som tviler, ligner havsbølgen, som drives og kastes av vinden. </p> 
 <p><a name="an_1:7">1:7</a> For ikke må det menneske tro at han skal få noget av Herren, </p> 
 <p><a name="an_1:8">1:8</a> slik en tvesinnet mann, ustø på alle sine veier. </p> 
 <p><a name="an_1:9">1:9</a> Men den ringe bror rose sig av sin høihet, </p> 
 <p><a name="an_1:10">1:10</a> og den rike av sin ringhet; for han skal forgå som blomst på gress; </p> 
 <p><a name="an_1:11">1:11</a> solen gikk op med sin brand og tørket gresset bort, og blomsten på det falt av, og dets fagre skikkelse blev ødelagt; således skal og den rike visne bort på sine veier. </p> 
 <p><a name="an_1:12">1:12</a> Salig er den mann som holder ut i fristelse; for når han har stått sin prøve, skal han få livsens krone, som Gud har lovt dem som elsker ham. </p> 
 <p><a name="an_1:13">1:13</a> Ingen si når han fristes: Jeg fristes av Gud. For Gud fristes ikke av det onde, og selv frister han ingen. </p> 
 <p><a name="an_1:14">1:14</a> Men hver fristes idet han drages og lokkes av sin egen lyst; </p> 
 <p><a name="an_1:15">1:15</a> derefter, når lysten har undfanget, føder den synd; men når synden er blitt fullmoden, føder den død. </p> 
 <p><a name="an_1:16">1:16</a> Far ikke vill, mine elskede brødre! </p> 
 <p><a name="an_1:17">1:17</a> All god gave og all fullkommen gave kommer ovenfra, fra lysenes Fader, hos hvem det ikke er forandring eller skiftende skygge. </p> 
 <p><a name="an_1:18">1:18</a> Efter sin vilje har han født oss ved sannhets ord, forat vi skal være en førstegrøde av hans skapninger. </p> 
 <p><a name="an_1:19">1:19</a> I vet det jo, mine elskede brødre! Men hvert menneske være snar til å høre, sen til å tale, sen til vrede; </p> 
 <p><a name="an_1:20">1:20</a> for manns vrede virker ikke det som er rett for Gud. </p> 
 <p><a name="an_1:21">1:21</a> Avlegg derfor all urenhet og all levning av ondskap, og ta med saktmodighet imot det ord som er innplantet i eder, og som er mektig til å frelse eders sjeler! </p> 
 <p><a name="an_1:22">1:22</a> Men vær ordets gjørere, og ikke bare dets hørere, idet I dårer eder selv. </p> 
 <p><a name="an_1:23">1:23</a> For dersom en er ordets hører og ikke dets gjører, da ligner han en mann som ser på sitt naturlige åsyn i et speil: </p> 
 <p><a name="an_1:24">1:24</a> han så på sig selv og gikk bort, og glemte straks hvordan han så ut. </p> 
 <p><a name="an_1:25">1:25</a> Men den som skuer inn i frihetens fullkomne lov og holder ved med det, så han ikke blir en glemsom hører, men gjerningens gjører, han skal være salig i sin gjerning. </p> 
 <p><a name="an_1:26">1:26</a> Dersom en mener at han er en gudsdyrker, og ikke holder sin tunge i tømme, men dårer sitt eget hjerte, hans gudsdyrkelse er forgjeves. </p> 
 <p><a name="an_1:27">1:27</a> En ren og usmittet gudsdyrkelse for Gud og Faderen er dette: å se til farløse og enker i deres trengsel, å holde sig selv uplettet av verden. </p> 
 <p><a name="an_2:1">2:1</a> Mine brødre! la ikke eders tro på vår Herre Jesus Kristus, den herliggjorte, være forenet med at I gjør forskjell på folk! </p> 
 <p><a name="an_2:2">2:2</a> For om det kommer en mann inn i eders forsamling med gullring på fingeren, i skinnende klædning, og det også kommer en fattigmann inn i skitten klædning, </p> 
 <p><a name="an_2:3">2:3</a> og I ser på ham som bærer den skinnende klædning, og sier: Sett du dig her på en god plass! og sier til den fattige: Stå du der, eller sett dig her nede ved min fotskammel! - </p> 
 <p><a name="an_2:4">2:4</a> gjør I da ikke forskjell hos eder selv og er blitt dommere med onde tanker? </p> 
 <p><a name="an_2:5">2:5</a> Hør dog, mine elskede brødre: Har ikke Gud utvalgt dem som er fattige på verdens gods, til å være rike i troen og arvinger til det rike han har lovt dem som elsker ham? </p> 
 <p><a name="an_2:6">2:6</a> Men I har vanæret den fattige. Er det ikke de rike som underkuer eder, og som drar eder for domstolene? </p> 
 <p><a name="an_2:7">2:7</a> Er det ikke de som spotter det gode navn I er nevnt med? </p> 
 <p><a name="an_2:8">2:8</a> Visselig, dersom I opfyller den kongelige lov efter Skriften: Du skal elske din næste som dig selv, da gjør I vel; </p> 
 <p><a name="an_2:9">2:9</a> men gjør I forskjell på folk, da gjør I synd, og loven refser eder som lovbrytere. </p> 
 <p><a name="an_2:10">2:10</a> For enhver som holder hele loven, men snubler i én ting, han er blitt skyldig i alle. </p> 
 <p><a name="an_2:11">2:11</a> For han som sa: Du skal ikke drive hor, han sa også: Du skal ikke slå ihjel. Om du da ikke driver hor, men slår ihjel, da er du blitt lovbryter. </p> 
 <p><a name="an_2:12">2:12</a> Tal så og gjør så som de som skal dømmes efter frihetens lov! </p> 
 <p><a name="an_2:13">2:13</a> For dommen skal være ubarmhjertlg mot den som ikke har gjort barmhjertighet; men barmhjertighet roser sig mot dommen. </p> 
 <p><a name="an_2:14">2:14</a> Hvad nytter det, mine brødre, om en sier at han har tro, når han ikke har gjerninger? Kan vel troen frelse ham? </p> 
 <p><a name="an_2:15">2:15</a> Om en bror eller søster er naken og fattes føde for dagen, </p> 
 <p><a name="an_2:16">2:16</a> og nogen av eder sier til dem: Gå bort i fred, varm eder og mett eder! men I ikke gir dem det som legemet trenger, hvad nytter det? </p> 
 <p><a name="an_2:17">2:17</a> Således og med troen: har den ikke gjerninger, er den død i sig selv. </p> 
 <p><a name="an_2:18">2:18</a> Men en kan si: Du har tro, og jeg har gjerninger. Vis mig din tro uten gjerninger, og jeg vil vise dig min tro av mine gjerninger! </p> 
 <p><a name="an_2:19">2:19</a> Du tror at Gud er én; du gjør vel; djevlene tror det også og skjelver. </p> 
 <p><a name="an_2:20">2:20</a> Og vil du vite det, du dårlige menneske, at troen uten gjerninger er unyttig? </p> 
 <p><a name="an_2:21">2:21</a> Abraham, vår far, blev ikke han rettferdiggjort ved gjerninger, da han ofret sin sønn Isak på alteret? </p> 
 <p><a name="an_2:22">2:22</a> Du ser at troen virket sammen med hans gjerninger, og at troen blev fullkommen ved gjerningene, </p> 
 <p><a name="an_2:23">2:23</a> og Skriften blev opfylt, som sier: Abraham trodde Gud, og det blev regnet ham til rettferdighet, og han blev kalt Guds venn. </p> 
 <p><a name="an_2:24">2:24</a> I ser at mennesket blir rettferdiggjort ved gjerninger, og ikke ved tro alene. </p> 
 <p><a name="an_2:25">2:25</a> I like måte Rahab, skjøgen; blev hun ikke rettferdiggjort ved gjerninger, da hun tok imot utsendingene og slapp dem ut en annen vei? </p> 
 <p><a name="an_2:26">2:26</a> For likesom legemet er dødt uten ånd, så er og troen død uten gjerninger. </p> 
 <p><a name="an_3:1">3:1</a> Mine brødre! ikke mange av eder bli lærere, eftersom I vet at vi skal få dess tungere dom! </p> 
 <p><a name="an_3:2">3:2</a> For vi snubler alle sammen i mange ting; den som ikke snubler i tale, han er en fullkommen mann, i stand til også å holde hele legemet i tømme. </p> 
 <p><a name="an_3:3">3:3</a> Når vi legger bissel i munnen på hestene, forat de skal lyde oss, så styrer vi og hele deres legeme. </p> 
 <p><a name="an_3:4">3:4</a> Se, også skibene, enda de er så store og drives av sterke vinder, styres dog av et lite ror dit styrmannen vil ha dem. </p> 
 <p><a name="an_3:5">3:5</a> Så er og tungen et lite lem, og taler dog store ord. Se, en liten ild, hvor stor en skog den setter i brand! </p> 
 <p><a name="an_3:6">3:6</a> Også tungen er en ild; som en verden av urettferdighet står tungen blandt våre lemmer; den smitter hele legemet og setter livets hjul i brand, og settes selv i brand av helvede. </p> 
 <p><a name="an_3:7">3:7</a> For all natur, både i dyr og i fugler, både i ormer og i sjødyr, temmes og er blitt temmet av den menneskelige natur; </p> 
 <p><a name="an_3:8">3:8</a> men tungen kan intet menneske temme, det ustyrlige onde, full av dødelig gift. </p> 
 <p><a name="an_3:9">3:9</a> Med den velsigner vi Herren og Faderen, og med den forbanner vi menneskene, som er skapt efter Guds billede. </p> 
 <p><a name="an_3:10">3:10</a> Av samme munn utgår velsignelse og forbannelse. Mine brødre! dette må ikke være så. </p> 
 <p><a name="an_3:11">3:11</a> Gir vel kilden av samme opkomme søtt og beskt vann? </p> 
 <p><a name="an_3:12">3:12</a> Kan vel et fikentre, mine brødre, bære oljebær, eller et vintre fiken? Heller ikke kan en salt kilde gi søtt vann. </p> 
 <p><a name="an_3:13">3:13</a> Hvem er vis og forstandig blandt eder? Han vise ved god ferd sine gjerninger i visdoms saktmodighet! </p> 
 <p><a name="an_3:14">3:14</a> Men har I besk avind og trettesyke i eders hjerter, da ros eder ikke mot sannheten og lyv ikke mot den! </p> 
 <p><a name="an_3:15">3:15</a> Denne visdom kommer ikke ovenfra, men er jordisk, sanselig, djevelsk; </p> 
 <p><a name="an_3:16">3:16</a> for hvor der er avind og trettesyke, der er urede og alt det som ondt er. </p> 
 <p><a name="an_3:17">3:17</a> Men den visdom som er ovenfra, er først og fremst ren, dernæst fredsommelig, rimelig, eftergivende, full av barmhjertighet og gode frukter, uten tvil, uten skrømt. </p> 
 <p><a name="an_3:18">3:18</a> Men rettferdighets frukt såes i fred for dem som holder fred. </p> 
 <p><a name="an_4:1">4:1</a> Hvorfra kommer all ufreden, og hvorfra kommer all striden iblandt eder? Er det ikke av eders lyster, som fører krig i eders lemmer? </p> 
 <p><a name="an_4:2">4:2</a> I attrår, og har ikke; I slår ihjel og bærer avind, og kan ikke få; I ligger i strid og ufred. I har ikke, fordi I ikke beder; </p> 
 <p><a name="an_4:3">4:3</a> I beder og får ikke, fordi I beder ille, for å øde det i eders lyster. </p> 
 <p><a name="an_4:4">4:4</a> I utro! vet I ikke at vennskap med verden er fiendskap mot Gud? Den altså som vil være verdens venn, han blir Guds fiende. </p> 
 <p><a name="an_4:5">4:5</a> Eller mener I at Skriften taler fåfengt? Med nidkjærhet attrår han den ånd han lot bo i oss, men dess større er den nåde han gir. </p> 
 <p><a name="an_4:6">4:6</a> Derfor heter det: Gud står de stolte imot, men de ydmyke gir han nåde. </p> 
 <p><a name="an_4:7">4:7</a> Vær derfor Gud undergitt! Men stå djevelen imot, og han skal fly fra eder; </p> 
 <p><a name="an_4:8">4:8</a> hold eder nær til Gud, og han skal holde sig nær til eder! Tvett hendene, I syndere, og rens hjertene, I tvesinnede! </p> 
 <p><a name="an_4:9">4:9</a> Kjenn eders nød og sørg og gråt! Eders latter vende sig til sorg, og gleden til bedrøvelse! </p> 
 <p><a name="an_4:10">4:10</a> Ydmyk eder for Herren, og han skal ophøie eder! </p> 
 <p><a name="an_4:11">4:11</a> Baktal ikke hverandre, brødre! Den som baktaler en bror eller dømmer sin bror, han baktaler loven og dømmer loven; men dømmer du loven, da er du ikke lovens gjører, men dens dommer. </p> 
 <p><a name="an_4:12">4:12</a> Én er lovgiveren og dommeren, han som er mektig til å frelse og til å ødelegge; men du, hvem er du som dømmer din neste? </p> 
 <p><a name="an_4:13">4:13</a> Og nu, I som sier: Idag eller imorgen vil vi dra til den by og bli der et år og kjøpslå og ha vinning, </p> 
 <p><a name="an_4:14">4:14</a> I som ikke vet hvad som skal hende imorgen! For hvad er eders liv? I er jo en røk som viser sig en liten stund og så blir borte! </p> 
 <p><a name="an_4:15">4:15</a> Istedenfor at I skulde si: Om Herren vil, så blir vi i live, og vi skal gjøre dette eller hint. </p> 
 <p><a name="an_4:16">4:16</a> Men nu roser I eder i eders overmot. All sådan ros er ond. </p> 
 <p><a name="an_4:17">4:17</a> Den som altså vet å gjøre godt og ikke gjør det, han har synd av det. </p> 
 <p><a name="an_5:1">5:1</a> Og nu, I rike: Gråt og jamre over eders ulykker, som kommer over eder! </p> 
 <p><a name="an_5:2">5:2</a> Eders rikdom er råtnet, og eders klær er blitt møllett; </p> 
 <p><a name="an_5:3">5:3</a> eders gull og sølv er rustet bort, og rusten på det skal være til vidnesbyrd mot eder og ete eders kjød som en ild; I har samlet skatter i de siste dager! </p> 
 <p><a name="an_5:4">5:4</a> Se, den lønn I har forholdt arbeiderne som har skåret eders akrer, den skriker, og høstfolkenes rop er kommet inn for den Herre Sebaots ører. </p> 
 <p><a name="an_5:5">5:5</a> I har levd i vellevnet på jorden og efter eders lyster; I har gjødd eders hjerter på slaktedagen! </p> 
 <p><a name="an_5:6">5:6</a> I har domfelt og drept den rettferdige; ingen gjør motstand mot eder. </p> 
 <p><a name="an_5:7">5:7</a> Vær da tålmodige, brødre, til Herren kommer! Se, bonden venter på jordens kostelige grøde og bier tålmodig på den, til den får høstregn og vårregn; </p> 
 <p><a name="an_5:8">5:8</a> vær og I tålmodige, styrk eders hjerter! for Herrens komme er nær. </p> 
 <p><a name="an_5:9">5:9</a> Sukk ikke mot hverandre, brødre, forat I ikke skal dømmes! Se, dommeren står for døren. </p> 
 <p><a name="an_5:10">5:10</a> Mine brødre! ta profetene, som talte i Herrens navn, til eders forbillede i å lide ondt og være tålmodig! </p> 
 <p><a name="an_5:11">5:11</a> Se, vi priser dem salige som lider tålmodig. I har hørt om Jobs tålmod og sett den utgang som Herren gjorde; for Herren er overmåte miskunnelig og barmhjertig. </p> 
 <p><a name="an_5:12">5:12</a> Men fremfor alt, mine brødre, sverg ikke, hverken ved himmelen eller ved jorden eller nogen annen ed! men eders ja være ja, og eders nei være nei, forat I ikke skal falle under dommen! </p> 
 <p><a name="an_5:13">5:13</a> Lider nogen iblandt eder ondt, han bede; er nogen vel til mote, han synge lovsanger. </p> 
 <p><a name="an_5:14">5:14</a> Er nogen iblandt eder syk, han kalle til sig menighetens eldste, og de skal bede over ham og salve ham med olje i Herrens navn, </p> 
 <p><a name="an_5:15">5:15</a> og troens bønn skal hjelpe den syke, og Herren skal reise ham op, og har han gjort synder, skal de bli ham forlatt. </p> 
 <p><a name="an_5:16">5:16</a> Bekjenn derfor eders synder for hverandre og bed for hverandre, forat I kan bli lægt! En rettferdig manns bønn har stor kraft i sin virkning. </p> 
 <p><a name="an_5:17">5:17</a> Elias var et menneske under samme vilkår som vi, og han bad at det ikke skulde regne, og det regnet ikke på jorden i tre år og seks måneder; </p> 
 <p><a name="an_5:18">5:18</a> og han bad atter, og himmelen gav regn, og jorden bar sin grøde. </p> 
 <p><a name="an_5:19">5:19</a> Mine brødre! dersom nogen iblandt eder har faret vill fra sannheten, og en omvender ham, </p> 
 <p><a name="an_5:20">5:20</a> han skal vite at den som omvender en synder fra hans villfarende vei, han frelser en sjel fra døden og skjuler en mangfoldighet av synder. </p> 
 <p></p><hr>
 <center>
 <a href="pe1.htm">Next: 1 Peter</a></center>
 </body>