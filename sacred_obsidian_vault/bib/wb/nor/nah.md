<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="mic.htm">Previous</a> 
 <a href="hab.htm">Next</a> 
 </center>
 <hr>
  <h3 align="center">Norwegian Bible: Nahum</h3> 
 <p><a name="an_1:1">1:1</a> Dette er et utsagn om Ninive - en bok om elkositten Nahums syn. </p> 
 <p><a name="an_1:2">1:2</a> En nidkjær og hevnende Gud er Herren, en hevner er Herren og full av harme; en hevner er Herren mot sine motstandere og en som gjemmer på vrede mot sine fiender. </p> 
 <p><a name="an_1:3">1:3</a> Herren er langmodig, men han er stor i kraft, og ustraffet lar han aldri den skyldige være. I hvirvelvind og storm har Herren sin vei, og skyer er støvet under hans føtter. </p> 
 <p><a name="an_1:4">1:4</a> Han truer havet og tørker det ut, og alle elvene gjør han tørre; Basan visner og Karmel, og Libanons blomst visner bort. </p> 
 <p><a name="an_1:5">1:5</a> Fjellene skjelver for ham, og haugene smelter, og jorden hever sig for hans åsyn, jorderike og alle som bor der. </p> 
 <p><a name="an_1:6">1:6</a> Hvem holder stand for hans harme, og hvem utholder hans brennende vrede? Hans harme strømmer frem som ild, og fjellene styrter sammen for ham. </p> 
 <p><a name="an_1:7">1:7</a> Herren er god, et vern på trengselens dag, og han kjenner dem som tar sin tilflukt til ham. </p> 
 <p><a name="an_1:8">1:8</a> Men med en overskyllende flom skal han tilintetgjøre grunnen det* står på, og mørket skal forfølge hans fiender. /  </p> 
 <p><a name="an_1:9">1:9</a> Hvad er det I tenker ut mot Herren? Han skal gjøre ende på eder; trengselen skal ikke komme to ganger. </p> 
 <p><a name="an_1:10">1:10</a> For er de enn så sammenflettet som torner og så fulle som deres fullskap kan gjøre dem, så blir de like fullt aldeles fortært som tørr halm. </p> 
 <p><a name="an_1:11">1:11</a> Fra dig* gikk det ut en** som tenkte ut ondt mot Herren, som la op ugudelige råd. /  /  </p> 
 <p><a name="an_1:12">1:12</a> Så sier Herren: Er de enn i full kraft og mange i tall, skal de allikevel bli nedmeiet som de er, og borte er de. Har jeg plaget dig*, så vil jeg ikke plage dig mere; /  </p> 
 <p><a name="an_1:13">1:13</a> men nu vil jeg bryte det åk han la på dig, og sønderrive dine bånd. </p> 
 <p><a name="an_1:14">1:14</a> Men om dig* byder Herren så: Det skal ikke mere fødes nogen som bærer ditt navn; av din guds hus vil jeg utrydde både utskårne og støpte billeder; jeg vil gjøre i stand en grav for dig, for du er funnet for lett**. /  /  </p> 
 <p><a name="an_2:1">2:1</a> Se der på fjellene dens føtter som kommer med godt budskap - som forkynner fred! Hold dine høitider, Juda, opfyll dine løfter! For de ugudelige skal ikke mere trenge inn i ditt land, de er alle utryddet. </p> 
 <p><a name="an_2:2">2:2</a> Det drar op mot dig en som vil sprede dig til alle kanter; vokt festningen, sku ut på veien, styrk dine lender, samle all din kraft! </p> 
 <p><a name="an_2:3">2:3</a> For Herren fører Jakobs høihet tilbake likesom Israels høihet, for ransmenn har plyndret dem og ødelagt deres vintrær. </p> 
 <p><a name="an_2:4">2:4</a> Hans kjempers skjold er rødfarvede, stridsmennene er klædd i skarlagen, vognene i luende stål på den dag han stiller dem op, og spydene svinges. </p> 
 <p><a name="an_2:5">2:5</a> På gatene raser vognene avsted, de styrter frem over torvene; de er som bluss å se til, som lyn farer de frem. </p> 
 <p><a name="an_2:6">2:6</a> Han kommer i hu sine gjæve menn; de snubler under sin gang, de haster avsted til bymuren, men skjoldtaket er reist. </p> 
 <p><a name="an_2:7">2:7</a> Portene ut mot elvene blir åpnet, og palasset forgår av angst. </p> 
 <p><a name="an_2:8">2:8</a> Og det står fast: Hun* blir avklædd, ført bort, og hennes piker kurrer som duer** og slår sig for sitt bryst. /  /  </p> 
 <p><a name="an_2:9">2:9</a> Og Ninive er som en dam full av vann* like fra de dager det blev til. Men nu flyr de. Stans, stans! Men ingen vender sig om. /  </p> 
 <p><a name="an_2:10">2:10</a> Røv sølv, røv gull! For det er ingen ende på skattene, en overflod av allehånde kostelige ting! </p> 
 <p><a name="an_2:11">2:11</a> Tomt, tømt, uttømt! - forferdede hjerter og vaklende knær og verk i alle lender, og alles ansikter er blussende røde. </p> 
 <p><a name="an_2:12">2:12</a> Hvor er nu løvenes bolig, det sted hvor de unge løver fortærte sitt rov, hvor løven og løvinnen ferdedes og løveungen, og det var ingen som skremte dem? </p> 
 <p><a name="an_2:13">2:13</a> Hvor er løven, som røvet til dens unger hadde nok, og myrdet for sine løvinner og fylte sine huler med rov og sine boliger med det den hadde sønderrevet? </p> 
 <p><a name="an_2:14">2:14</a> Se, jeg kommer over dig, sier Herren, hærskarenes Gud, og jeg vil brenne dine vogner så de går op i røk, og dine unge løver skal sverdet fortære; og jeg vil utrydde ditt rov av jorden, og dine sendebuds røst skal ikke mere høres. </p> 
 <p><a name="an_3:1">3:1</a> Ve blodstaden, helt igjennem full av løgn og vold! Aldri holder den op å røve. </p> 
 <p><a name="an_3:2">3:2</a> Smellende svepe og durende hjul og jagende hest og hoppende vogn, </p> 
 <p><a name="an_3:3">3:3</a> fremstormende rytter og luende sverd og lynende spyd og drepte i mengde og dynger av lik! Det er ingen ende på døde kropper, en snubler over deres døde kropper, </p> 
 <p><a name="an_3:4">3:4</a> til gjengjeld for den mangfoldige utukt som hun drev, hun den fagre og trollkyndige skjøge, som solgte folkeslag ved sin utukt og hele slekter ved sine trolldomskunster. </p> 
 <p><a name="an_3:5">3:5</a> Se, jeg kommer over dig, sier Herren, hærskarenes Gud, og jeg vil dra din kjortelfald op over ditt ansikt, og jeg vil la folkeslag se din blusel og riker din skam, </p> 
 <p><a name="an_3:6">3:6</a> og jeg vil kaste skarn på dig og føre vanære over dig og gjøre dig til et skuespill. </p> 
 <p><a name="an_3:7">3:7</a> Og det skal skje at hver den som ser dig, skal fly bort fra dig og si: Ødelagt er Ninive! Hvem vil ha medynk med det? Hvor skal jeg søke efter trøstere for dig? </p> 
 <p><a name="an_3:8">3:8</a> Mon du er bedre enn No-Amon*, som tronte mellem Nilens strømmer med vann rundt omkring sig, som hadde hav til vern og hav til mur? /  </p> 
 <p><a name="an_3:9">3:9</a> Etiopere i mengde og egyptere uten tall, puteere og libyere var dets hjelp. </p> 
 <p><a name="an_3:10">3:10</a> Også det måtte gå i landflyktighet som fange, også dets små barn blev knust på alle gatehjørner, og om dets ærede menn blev det kastet lodd, og alle dets stormenn blev bundet med lenker. </p> 
 <p><a name="an_3:11">3:11</a> Også du skal bli drukken og sanseløs; også du skal søke et vern imot fienden. </p> 
 <p><a name="an_3:12">3:12</a> Alle dine festninger er som fikentrær med tidlig moden frukt; rystes de, så faller fikenene i munnen på den som vil ete dem. </p> 
 <p><a name="an_3:13">3:13</a> Se, det krigsfolk du har hos dig, er som kvinnfolk; ditt lands porter står vidt åpne for dine fiender; ilden har fortært dine bommer. </p> 
 <p><a name="an_3:14">3:14</a> Øs vann til å ha mens du er kringsatt, gjør dine festninger sterke, gå ut i dyndet og stamp i leret, sett teglovnene i stand! </p> 
 <p><a name="an_3:15">3:15</a> Der skal ilden fortære dig, sverdet utrydde dig, fortære dig som slikkerne*; du kan gjerne være så tallrik som slikkerne, så tallrik som gresshoppene! /  </p> 
 <p><a name="an_3:16">3:16</a> Dine kremmere er flere enn himmelens stjerner; slikkerne bredte ut sine vinger og fløi bort. </p> 
 <p><a name="an_3:17">3:17</a> Dine fyrster er som gresshopper, og dine høvdinger ligner en gresshoppesverm som slår sig ned på murene på en kold dag; solen går op, og de flyver bort, og ingen vet hvor det blir av dem. </p> 
 <p><a name="an_3:18">3:18</a> Dine hyrder slumrer, Assurs konge! Dine gjæve menn ligger i ro; ditt folk er spredt på fjellene, og det er ingen som samler det. </p> 
 <p><a name="an_3:19">3:19</a> Det er ingen lindring for din skade, ulægelig er ditt sår. Alle som hører tidenden om dig, klapper i hendene over dig; for hvem gikk ikke din ondskap uavlatelig ut over? </p> 
 <p></p><hr>
 <center>
 <a href="hab.htm">Next: Habakkuk</a></center>
 </body>