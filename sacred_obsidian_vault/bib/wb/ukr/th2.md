<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="th1.htm">Previous</a> 
 <a href="ti1.htm">Next</a> 
 </center>
 <hr>
  <h3 align="center">Ukrainian Bible: 2 Thessalonians</h3> 
 <p><a name="an_1:1">1:1</a> Павел, та Силуан, та Тимотей церкві Солунській у Бозї, Отцї нашому, і Господі Ісусї Христї:</p> 
 <p><a name="an_1:2">1:2</a> Благодать вам і впокій од Бога, Отця вашого, і Господа Ісуса Христа.</p> 
 <p><a name="an_1:3">1:3</a> Дякувати мусимо Богу завсїди за вас, браттє, яко ж воно й достойно, бо вельми росте віра ваша, і множить ся любов кожного з усіх вас один до одного;</p> 
 <p><a name="an_1:4">1:4</a> так що ми самі хвалимось вами по церквах Божих за терпіннє ваше і віру у всіх гоненнях ваших і в горю, що приймаєте,</p> 
 <p><a name="an_1:5">1:5</a> в доказ праведного суду Божого, щоб удостоїтись вам царства Божого, ради котрого й страждаєте.</p> 
 <p><a name="an_1:6">1:6</a> Бо ж праведно в Бога, віддати горе тим, що завдають вам горя,</p> 
 <p><a name="an_1:7">1:7</a> а вам горюючим, одраду з нами в одкриттю Господа Ісуса з неба з ангелами сили,</p> 
 <p><a name="an_1:8">1:8</a> в огні поломяному даючи відомщеннє тим, що не знають Бога і не корять ся благовістю Господа нашого Ісуса Христа.</p> 
 <p><a name="an_1:9">1:9</a> Вони приймуть муку, погибель вічну від лиця Господнього і від слави потуги Його,</p> 
 <p><a name="an_1:10">1:10</a> як прийде прославити ся у сьвятих своїх і дивним бути у всїх віруючих (бо ввірувано сьвідкуванню нашому між вами) в той день.</p> 
 <p><a name="an_1:11">1:11</a> Того й молимо ся всякого часу за вас, щоб сподобив вас поклику Бог ваш, і сповнив усяке благоводеннє благости і діло віри в силї,</p> 
 <p><a name="an_1:12">1:12</a> щоб прославилось імя Господа яашого Ісуса Христа в вас, а ви в Ньому, по благодатї Бога нашого і Господа Ісуса Христа.</p> 
 <p><a name="an_2:1">2:1</a> Благаємо ас вас, браттє, ради приходу Господа нашого Ісуса Христа і ради нашого збору до Него,</p> 
 <p><a name="an_2:2">2:2</a> не скоро хитайтесь умом, і не трівожтесь нї духом, нї словом, нї посланнєм нашим, що нїби настав день Христів.</p> 
 <p><a name="an_2:3">2:3</a> Нехай нїхто вас не зводить нїяким робом; бо коли не прийде відступленнє перше, і не відкриєть ся чоловік беззаконня, син погибелі,</p> 
 <p><a name="an_2:4">2:4</a> що противить ся і несеть ся вище всякого званого Бога або шановища, так що засяде як Бог у храмі Божому, показуючи себе, що він єсть Бог.</p> 
 <p><a name="an_2:5">2:5</a> Хиба не памятаєте, що живучи ще в вас, я се вам казав?</p> 
 <p><a name="an_2:6">2:6</a> І тепер знаєте, що не дає йому відкритись часу свого.</p> 
 <p><a name="an_2:7">2:7</a> Бо тайна беззаконня вже орудує, тільки той хто вдержує тепер, (удержувати ме) доки візьметь ся з середини.</p> 
 <p><a name="an_2:8">2:8</a> І тоді відкриєть ся беззаконник, котрого Господь убє духом уст своїх, і знищить явленнем приходу свого.</p> 
 <p><a name="an_2:9">2:9</a> Котрого (беззаконника) прихід, сатаниною силою, буде з усякою потугою і ознаками й чудесами омани,</p> 
 <p><a name="an_2:10">2:10</a> і з усяким підступом неправди в тих, що погибають, бо любови правди не прийняли, щоб спасти ся їм.</p> 
 <p><a name="an_2:11">2:11</a> І за се пішле їм Бог орудуваннє підступу, щоб вони вірували брехнї,</p> 
 <p><a name="an_2:12">2:12</a> щоб прийняли суд усї, хто не вірував правді, а кохавсь у неправді.</p> 
 <p><a name="an_2:13">2:13</a> Нам же треба дякувати Богові завсїди за вас, браттє полюблене від Господа, що вибрав вас Бог від початку на спасенне осьвяченнем духа й у вірі правди,</p> 
 <p><a name="an_2:14">2:14</a> до чого покликав вас благовістом нашим, щоб здобути ся, слави Господа нашого Ісуса Христа.</p> 
 <p><a name="an_2:15">2:15</a> Тим же, браттє, стійте і держіть перекази, яких навчились чи словом, чи посланнем нашим.</p> 
 <p><a name="an_2:16">2:16</a> Сам же Господь наш Ісус Христос, і Бог і Отець наш, що полюбив нас і дає нам утїху вічню і добру надїю в благодаті,</p> 
 <p><a name="an_2:17">2:17</a> нехай утішить серця ваші, і утвердить вас у всякому слові і дїлї доброму.</p> 
 <p><a name="an_3:1">3:1</a> На останок, молітесь, братте, за нас, щоб слово Господнє ширилось та славилось, яко ж і в вас,</p> 
 <p><a name="an_3:2">3:2</a> і щоб нам визволитись од безпутних і лукавих людей; бо не у всїх віра.</p> 
 <p><a name="an_3:3">3:3</a> Вірен же Господь, котрий утвердить вас і обереже від лукавого.</p> 
 <p><a name="an_3:4">3:4</a> Уповаємо ж у Господі про вас, що що ми вам повеліваємо, ви робите і робити мете.</p> 
 <p><a name="an_3:5">3:5</a> Господь же нехай направить серця ваші у любов Божу і в терпіннє Христове.</p> 
 <p><a name="an_3:6">3:6</a> Повеліваємо ж вам, братте, імям Господа нашого Ісуса Христа, відлучатись від усякого брата, що ходить непорядно і не по переказу, який прийняв од нас.</p> 
 <p><a name="an_3:7">3:7</a> Самі бо знаєте, як вам треба подобити ся нам; бо не робили ми безладдя між вами,</p> 
 <p><a name="an_3:8">3:8</a> анї їли дармо хлїб у кого; а в труді і журбі, ніч і день роблячи дїло, щоб не отягчити нікого з вас:</p> 
 <p><a name="an_3:9">3:9</a> не тим що не маємо власти, а щоб себе за взір дати вам, щоб уподобати ся нам.</p> 
 <p><a name="an_3:10">3:10</a> Бо, як були ми у вас, то так завітували вам, що хто не хоче робити діла, нехай і не їсть.</p> 
 <p><a name="an_3:11">3:11</a> Чуємо бо, що деякі непорядно ходять між вами, нічого не роблять, а метушять ся.</p> 
 <p><a name="an_3:12">3:12</a> Таким-то повеліваємо і напоминаємо Господом нашим Ісусом Христом, щоб мовчки роблячи, свій хлїб їли.</p> 
 <p><a name="an_3:13">3:13</a> Ви ж, братте, не втомлюйтесь, роблячи добре.</p> 
 <p><a name="an_3:14">3:14</a> Коли ж хто не послухає слова нашого посланнєм, такого назначіть і не мішайтесь із ним, щоб йому був сором.</p> 
 <p><a name="an_3:15">3:15</a> Та не за ворога вважайте його, а навчайте, яко брата.</p> 
 <p><a name="an_3:16">3:16</a> Сам же Господь миру нехай дасть вам мир завсїди всіма способами. Господь із усіма вами.</p> 
 <p><a name="an_3:17">3:17</a> Витанне моєю рукою Павловою, котре єсть знав у всякому посланню; так пишу:</p> 
 <p><a name="an_3:18">3:18</a> Благодать Господа нашого Ісуса Христа з усіма вами. Амінь.</p> 
 <p></p><hr>
 <center>
 <a href="ti1.htm">Next: 1 Timothy</a></center>
 </body>