<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Bible</a> 
 <a href="../index.htm">World Bible</a> 
 <a href="index.htm">Index</a> 
 <a href="pe2.htm">Previous</a> 
 <a href="jo2.htm">Next</a> 
 </center>
 <hr>
  <h3 align="center">Ukrainian Bible: 1 John</h3> 
 <p><a name="an_1:1">1:1</a> Що було від почину, про що ми чули, що бачили очима нашими і на що дивили ся, і чого руки наші дотикали ся, про Слово життя -</p> 
 <p><a name="an_1:2">1:2</a> (бо життє явилось, і ми бачили, і сьвідкуємо, і звіщаєм вам життє вічне, що було в Отця, а явилось нам;)</p> 
 <p><a name="an_1:3">1:3</a> що ми бачили і чули, звіщаєм вам, щоб і ви мали спільність з нами; а спільність наша з Отцем і Сином Його Ісусом Христом,</p> 
 <p><a name="an_1:4">1:4</a> І се пишемо вам, щоб радість ваша була повна.</p> 
 <p><a name="an_1:5">1:5</a> І се обітниця, котру ми чули від Нього, і звіщаємо вам, бо Бог сьвітло, і ніякої у Нього темряви.</p> 
 <p><a name="an_1:6">1:6</a> Коли говоримо, що спільність маємо з Ним, а в темряві ходимо, то не говоримо по правді і не творимо правди;</p> 
 <p><a name="an_1:7">1:7</a> коли ж у сьвітлї ходимо, яко ж Він сам у сьвітлї, то маємо спільність один з одним, і кров Ісуса Христа, Сина Його, очищав нас од усякого гріха.</p> 
 <p><a name="an_1:8">1:8</a> Коли говоримо, що гріха не маємо, то самі себе обманюємо, і нема правди в нас.</p> 
 <p><a name="an_1:9">1:9</a> Коли визнаєм гріхи наші, то Він вірний і праведний, щоб простив нам гріхи, і очистив нас од всякої неправди.</p> 
 <p><a name="an_1:10">1:10</a> Коли кажімо, що ми не згрішили, то й слова Його нема в нас.</p> 
 <p><a name="an_2:1">2:1</a> Дїточки мої, се пишу вам, щоб не грішили; а коли хто згрішить, заступника маємо перед Отцем, Ісуса Христа праведника.</p> 
 <p><a name="an_2:2">2:2</a> А Він вблаганнє за гріхи наші; не за наші ж тільки, а також цілого сьвіта.</p> 
 <p><a name="an_2:3">2:3</a> А по тому знаємо, що ми пізнали Його, коли заповідї Його хоронимо.</p> 
 <p><a name="an_2:4">2:4</a> Хто говорить: Я пізнав Його, а заповідей Його не хоронить, той ложник, і в тому нема правди,</p> 
 <p><a name="an_2:5">2:5</a> хто ж хоронить слово Його, істино у тому любов Божа звершена. По тому знаємо, що ми в Ньому.</p> 
 <p><a name="an_2:6">2:6</a> Хто говорить, що в Ньому пробував, повинен, яко ж Той ходив, і він так ходити.</p> 
 <p><a name="an_2:7">2:7</a> Брати, не заповідь нову пишу вам, а заповідь стару, котру маєте з почину; заповідь стара, се слово, котре ви чули з почину.</p> 
 <p><a name="an_2:8">2:8</a> Знов заповідь нову пишу вам, що єсть правдиве і в Ньому і в вас: що темрява переходить, а сьвітло правдиве вже сьвітить.</p> 
 <p><a name="an_2:9">2:9</a> Хто говорить, що він в сьвітлї, а ненавидить брата свого, той в темряві аж досі.</p> 
 <p><a name="an_2:10">2:10</a> Хто любить брата свого, в сьвітлї пробуває, і поблазнї у ньому нема;</p> 
 <p><a name="an_2:11">2:11</a> хто ж ненавидить брата свого, той в темряві, і в темряві ходить, і не знає де йде, бо темрява осліпила очі його.</p> 
 <p><a name="an_2:12">2:12</a> Пишу вам, дїточки, що оставляють ся вам гріхи задля імени Його.</p> 
 <p><a name="an_2:13">2:13</a> Пишу вам, батьки, що ви пізнали Того, котрий (єсть) від почину. Пишу вам, молодята, що ви подужали лукавого. Пишу вам, дїти, що ви пізнали Отця.</p> 
 <p><a name="an_2:14">2:14</a> Писав я вам, батьки, що ви пізнали Того, що від почину. Писав я вам, молодята, що ви сильні, і слово Боже у вас пробував, і що подужали лукавого.</p> 
 <p><a name="an_2:15">2:15</a> Не любіте ж сьвіта, анї того, що в сьвітї. Коли хто любить сьвіт, нема любови Отцївської у ньому;</p> 
 <p><a name="an_2:16">2:16</a> все бо, що в сьвітї, - хотїннє тїла і хотїннє очей, і гордощі сьвітові, - не з Отця а зо сьвіта.</p> 
 <p><a name="an_2:17">2:17</a> І сьвіт перейде, і хотїннє його; хто ж чинить волю Божу, пробуває по вік.</p> 
 <p><a name="an_2:18">2:18</a> Дїти, остання година настала; і яко ж чули ви, що антихрист прийде, а тепер многі антихристи постали, то й звідтіля знаємо, що остання година.</p> 
 <p><a name="an_2:19">2:19</a> Зміж нас вийшли, тільки не були зміж нас; бо коли б були зміж нас, то остали б з нами; тільки ж відступили вони, щоб явилось, що не всі наші.</p> 
 <p><a name="an_2:20">2:20</a> І ви помазаннє маєте від Сьвятого, і знаєте все.</p> 
 <p><a name="an_2:21">2:21</a> Не писав я вам, наче б ви не знали правди, а що знаєте її, і що всяка брехня не від правди.</p> 
 <p><a name="an_2:22">2:22</a> Хто ложник, як не той, хто відрікаєть ся, що Ісус не Христос? Сей антихрист, хто відрікаєть ся Отця і Сина.</p> 
 <p><a name="an_2:23">2:23</a> Всякий, хто відрікаєть ся Сина, той і Отця не має.</p> 
 <p><a name="an_2:24">2:24</a> Ви ж, що чули від почину, те нехай в вас пробував; коли в вас пробувати ме, що ви від почину чули, то й ви будете пробувати у Синї і в Отці.</p> 
 <p><a name="an_2:25">2:25</a> А се обітниця, котру обіцяв нам, - життє вічне.</p> 
 <p><a name="an_2:26">2:26</a> Се писав я вам про тих, що підманюють вас.</p> 
 <p><a name="an_2:27">2:27</a> Та помазаннє, котре ви прйняли від Нього, в вас пробував, і не потрібуєте, щоб хто учив вас; а як те саме помазавше навчає вас про все, і воно правдиве й не брехня, то яко ж воно навчало вас, пробувайте в тому.</p> 
 <p><a name="an_2:28">2:28</a> Так, дїточки, пробувайте в Ньому, щоб, коли явить ся, була у нас одвага, і не осоромились перед Ним при Його приході.</p> 
 <p><a name="an_2:29">2:29</a> Коли знаєте, що Він праведний, то знайте, що всякий, хто робить правду, від Нього родив ся.</p> 
 <p><a name="an_3:1">3:1</a> Глядїть, яку любов дав нам Отець, щоб ми дїти Божі звались. Тим то не знає нас сьвіт, що не пізнав Його.</p> 
 <p><a name="an_3:2">3:2</a> Любі, ми тепер дїти Божі; та ще не явилось, що ми будемо; знаємо ж, що, коди явить ся, подібні Йому будемо, бо побачимо Його, яко ж єсть.</p> 
 <p><a name="an_3:3">3:3</a> І всякий, що має сю надію на Нього, очищує себе, яко і Він чистий.</p> 
 <p><a name="an_3:4">3:4</a> Кожен, хто робить гріх, робить також беззаконнє, і гріх єсть беззаконнє.</p> 
 <p><a name="an_3:5">3:5</a> Знаєте ж, що Він явив ся, щоб гріхи наші взяти, і що гріха нема у Ньому.</p> 
 <p><a name="an_3:6">3:6</a> Кожен, хто у Ньому пробувае, не грішить; кожен, хто, грішить, не бачив Його, ні пізнав Його.</p> 
 <p><a name="an_3:7">3:7</a> Дїточки, нехай нїхто вас не обманює: хто робить правду, той праведний, яко ж Він праведний,</p> 
 <p><a name="an_3:8">3:8</a> хто робить гріх, той від диявола, бо від почину диявол грішить. На се явив ся Син Божий, щоб зруйновати дїла диявола.</p> 
 <p><a name="an_3:9">3:9</a> Кожен, хто родив ся з Бога, гріха не робить, бо насїннє Його в ньому пробуває; і не може грішити, бо він з Бога родив ся.</p> 
 <p><a name="an_3:10">3:10</a> По сьому явні дїти Божі, і дїти дияволські. Кожен, хто не робить правди, не від Бога, так само й хто не любить брата свого.</p> 
 <p><a name="an_3:11">3:11</a> Се бо віщаннє, котре ви чули від почину, щоб ми любили один одного,</p> 
 <p><a name="an_3:12">3:12</a> не яко ж Каїн, що від лихого був, і забив брата свого; та й за що забив його? тому, що дїла його лихі були, а (дїла) брата його праведні.</p> 
 <p><a name="an_3:13">3:13</a> Не дивуйтесь, брати мої, коли ненавидить вас сьвіт.</p> 
 <p><a name="an_3:14">3:14</a> Ми знаєм, що перейшли від смерти у життє, бо любимо братів; хто не любить брата, пробуває в смертї.</p> 
 <p><a name="an_3:15">3:15</a> Кожен, хто ненавидить брата свого, той чоловікогубець; а ви знаєте, що жоден чоловікогубець не має життя вічнього, в ньому пробуваючого.</p> 
 <p><a name="an_3:16">3:16</a> У сьому пізнали ми любов, що Він за нас душу свою положив; і ми повинні за братів душі класти.</p> 
 <p><a name="an_3:17">3:17</a> Хто ж має прожиток у сьвітї, і видить брата свого, що в потребі, та й зачинить серце своє перед ним, то як любов Божа пробуває у ньому?</p> 
 <p><a name="an_3:18">3:18</a> Дїточки мої, не любім словом, анї язиком, а ділом і правдою.</p> 
 <p><a name="an_3:19">3:19</a> І по сьому пізнаємо, що ми від, правди, і перед Ним втихомирюєм серця наші;</p> 
 <p><a name="an_3:20">3:20</a> бо коли винує нас серце, (то о скільки більше Бог); бо більший Бог, ніж серце наше, і знає все.</p> 
 <p><a name="an_3:21">3:21</a> Любі, коли серце наше не винуе нас, одвагу маєм перед Богом,</p> 
 <p><a name="an_3:22">3:22</a> і, коли що просимо, приймаємо від Нього, бо хоронимо заповіді Його, і угодне перед Ним робимо.</p> 
 <p><a name="an_3:23">3:23</a> А се заповідь Його, щоб вірували в імя Сина Його Ісуса Христа, й любили один одного, яко ж і дав заповідь нам.</p> 
 <p><a name="an_3:24">3:24</a> І, хто хоронить заповіді Його, у тому Він пробуває, а той в Ньому. І по сьому пізнаємо, що пробуває в нас, - по Духові, котрого дав нам.</p> 
 <p><a name="an_4:1">4:1</a> Любі, не всякому духові віруйте, а досьвідчайте духів, чи від Бога вони; бо многі лжепророки вийшли у сьвіт.</p> 
 <p><a name="an_4:2">4:2</a> По сьому пізнавайте духа Божого: всякий дух, котрий визнає Ісуса Христа, що прийшов у тїлї, є від Бога.</p> 
 <p><a name="an_4:3">4:3</a> І всякий дух, котрий не визнає Ісуса Христа, що прийшов у тїлї, не є від Бога; се дух антихристів, про котрого чували, що прийде, і тепер вже єсть у сьвітї.</p> 
 <p><a name="an_4:4">4:4</a> Ви од Бога, дїточки, і подужали їх; більший бо Той, хто в вас, ніж той, хто в сьвітї.</p> 
 <p><a name="an_4:5">4:5</a> Вони від сьвіта, тим то від сьвіта говорять, і сьвіт слухає їх.</p> 
 <p><a name="an_4:6">4:6</a> Ми від Бога; хто знає Бога, слухає нас; хто не від Бога, не слухає нас; із сього пізнаємо духа правди, і духа мани.</p> 
 <p><a name="an_4:7">4:7</a> Любі, любім один одного; бо любов від Бога, і кожен, хто любить, від Бога родив ся, і знає Бога;</p> 
 <p><a name="an_4:8">4:8</a> хто не любить, не пізнав Бога, бо Бог любов.</p> 
 <p><a name="an_4:9">4:9</a> У сьому явилась любов Божа в нас, що Бог Сина свого єдинородного у сьвіт післав, щоб ми жили через Него.</p> 
 <p><a name="an_4:10">4:10</a> У сьому любов, не що ми любили Бога, а що Він любив нас, і післав Сина свого на вблаганнє за гріхи наші.</p> 
 <p><a name="an_4:11">4:11</a> Любі, коли так Бог полюбив нас, то й ми повинні один одного любити.</p> 
 <p><a name="an_4:12">4:12</a> Бога ніколи нїхто не бачив; коли ж любимо один одного, то Бог у нас пробуває, і любов Його звершена в нас.</p> 
 <p><a name="an_4:13">4:13</a> По сьому пізнаємо, що в Ньому пробуваєм, а Він у нас, що від, Духа свого дав нам.</p> 
 <p><a name="an_4:14">4:14</a> А ми видїли й сьвідкувмо, що Отець післав Сина, Спасителя сьвіта.</p> 
 <p><a name="an_4:15">4:15</a> Коли хто визнає, що Ісус Син Божий, то в ньому пробуває Бог, а він у Бозї.</p> 
 <p><a name="an_4:16">4:16</a> Ми пізнали також, та й увірували в любов, котру має Бог до нас. Бог є любов, і хто пробуває в любові, в Бозї пробуває, а Бог в ньому.</p> 
 <p><a name="an_4:17">4:17</a> У сьому звершена любов у нас, щоб мати одвагу на день суду, бо який Він, такі й ми у сьвітї сьому.</p> 
 <p><a name="an_4:18">4:18</a> Страху нема в любові, а звершена любов геть виганяє страха, бо страх має муку, і хто лякаєть ся, той не звершений в любові.</p> 
 <p><a name="an_4:19">4:19</a> Ми любимо його, бо Він перший любив нас.</p> 
 <p><a name="an_4:20">4:20</a> Коли хто каже: я люблю Бога, а брата свого ненавидить, той ложник; бо хто не любить брата, котрого бачить. Бога, котрого не бачить, як може любити?</p> 
 <p><a name="an_4:21">4:21</a> І заповідь сю маємо від Него, щоб, хто любить Бога, любив і брата свого</p> 
 <p><a name="an_5:1">5:1</a> Кожен, хто вірує, що Ісус єсть Христос, той від Бога родив ся; і кожен, хто любить Родившого, любить і рожденого від Нього.</p> 
 <p><a name="an_5:2">5:2</a> По сьому пізнаємо, що любимо дітей Божих, коли Бога любимо, і заповіді Його хоронимо.</p> 
 <p><a name="an_5:3">5:3</a> Се бо любов Божа, щоб ми хоронили заповіді Його; а заповіді Його не тяжкі.</p> 
 <p><a name="an_5:4">5:4</a> Все бо рождене від Бога сьвіт побіждає; і ся побіда, побідивша сьвіт, віра наша.</p> 
 <p><a name="an_5:5">5:5</a> Хто се, що побіждає сьвіт, як не той, хто вірує, що Ісус Син Божий?</p> 
 <p><a name="an_5:6">5:6</a> Се Той, що прийшов з водою і кровю, Ісус Христос; та й не з водою тільки, а з водою і кровю; а Дух сьвідкує, бо Дух є правда.</p> 
 <p><a name="an_5:7">5:7</a> Бо три їх, що сьвідкують на небі: Отець, Слово і сьвятий Дух, і сї три - одно.</p> 
 <p><a name="an_5:8">5:8</a> І троє їх, що сьвідкують на землї: дух і вода і кров; і сї троє - одно.</p> 
 <p><a name="an_5:9">5:9</a> Коли сьвідченнє людей приймаємо, то сьвідченнє Боже більше, бо се сьвідченнє Боже, котрим сьвідчив про Сина свого.</p> 
 <p><a name="an_5:10">5:10</a> Хто вірує в Сина Божого, має сьвідченнє в собі; хто не вірує Богу, ложником зробив Його, бо не увірував у сьвідченнє, котрим сьвідкував Бог про Сина свого.</p> 
 <p><a name="an_5:11">5:11</a> А се сьвідченнє єсть, що життє вічне дав нам Бог, а се життє у Синї Його.</p> 
 <p><a name="an_5:12">5:12</a> Хто має Сина, має життє; хто не має Сина Божого, життя не має.</p> 
 <p><a name="an_5:13">5:13</a> Се написав я вам, віруючим в імя Сина Божого, щоб ви знали, що маєте життє вічне, і щоб вірували в імя Сина Божого.</p> 
 <p><a name="an_5:14">5:14</a> І се одвага, котру маємо до Него, що, коли чого просимо по волї Його, Він слухає нас;</p> 
 <p><a name="an_5:15">5:15</a> і коли знаємо, що Він слухає нас, чого б ми не просили, то знаємо, що одержуємо прощення від Него.</p> 
 <p><a name="an_5:16">5:16</a> Коли хто бачить брата свого, що грішить гріхом не на смерть, нехай молить ся, і (Бог) дасть Йому життє, тим що грішить не на смерть. Єсть гріх на смерть, не за сей кажу, щоб молив ся.</p> 
 <p><a name="an_5:17">5:17</a> Всяка неправда гріх, та єсть гріх не на смерть.</p> 
 <p><a name="an_5:18">5:18</a> Знаємо, що кожний, хто родив ся від Бога, не грішить; тільки рождений від Бога, хоронить себе, а лихий не дотикаєть ся його.</p> 
 <p><a name="an_5:19">5:19</a> Знаємо, що ми від Бога, і ввесь сьвіт у лихому лежить.</p> 
 <p><a name="an_5:20">5:20</a> Знаємо ж, що Син Божий прийшов, і дав нам розум, щоб пізнавали Бога правдивого; і ми в правдивому, в Синї Його Ісусї Христї.</p> 
 <p><a name="an_5:21">5:21</a> Сей правдивий Бог, і життє вічне. Дїточки, хоронїть себе від ідолів. Амінь.</p> 
 <p></p><hr>
 <center>
 <a href="jo2.htm">Next: 2 John</a></center>
 </body>