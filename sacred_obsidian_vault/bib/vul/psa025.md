<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa025.htm">Polyglot</a> 
 <a href="../kjv/psa025.htm">KJV</a> 
 <a href="../sep/psa025.htm">Sep</a> 
 <a href="../tan/psa025.htm">Tan</a> 
 
 <br>
 <br><a href="psa.htm">Psalms Index</a><br>
  
 <a href="psa024.htm">Previous</a> 
 <a href="psa026.htm">Next</a> 
 </center>
 <hr>
 
 <h3 align="CENTER">Vulgate (Latin): Psalms Chapter 25</h3><p><a name="001">1</a> In finem. Psalmus David. [Judica me, Domine, quoniam ego in innocentia mea ingressus sum,<br> et in Domino sperans non infirmabor.<br></p>
 <p><a name="002">2</a> Proba me, Domine, et tenta me;<br> ure renes meos et cor meum.<br></p>
 <p><a name="003">3</a> Quoniam misericordia tua ante oculos meos est,<br> et complacui in veritate tua.<br></p>
 <p><a name="004">4</a> Non sedi cum concilio vanitatis,<br> et cum iniqua gerentibus non introibo.<br></p>
 <p><a name="005">5</a> Odivi ecclesiam malignantium,<br> et cum impiis non sedebo.<br></p>
 <p><a name="006">6</a> Lavabo inter innocentes manus meas,<br> et circumdabo altare tuum, Domine:<br></p>
 <p><a name="007">7</a> ut audiam vocem laudis,<br> et enarrem universa mirabilia tua.<br></p>
 <p><a name="008">8</a> Domine, dilexi decorem domus tuæ,<br> et locum habitationis gloriæ tuæ.<br></p>
 <p><a name="009">9</a> Ne perdas cum impiis, Deus, animam meam,<br> et cum viris sanguinum vitam meam:<br></p>
 <p><a name="010">10</a> in quorum manibus iniquitates sunt;<br> dextera eorum repleta est muneribus.<br></p>
 <p><a name="011">11</a> Ego autem in innocentia mea ingressus sum;<br> redime me, et miserere mei.<br></p>
 <p><a name="012">12</a> Pes meus stetit in directo;<br> in ecclesiis benedicam te, Domine.]</p>
 <p></p><hr>
 <center>
 <a href="psa026.htm">Next: Psalms Chapter 26</a></center>
 </body>