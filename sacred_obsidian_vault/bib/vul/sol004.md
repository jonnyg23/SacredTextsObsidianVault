<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/sol004.htm">Polyglot</a> 
 <a href="../kjv/sol004.htm">KJV</a> 
 <a href="../sep/sol004.htm">Sep</a> 
 <a href="../tan/sol004.htm">Tan</a> 
 
 <br>
 <br><a href="sol.htm">Song of Solomon Index</a><br>
  
 <a href="sol003.htm">Previous</a> 
 <a href="sol005.htm">Next</a> 
 </center>
 <hr>
 
 <h3 align="CENTER">Vulgate (Latin): Song of Solomon Chapter 4</h3><p><a name="001">1</a> [<sponsus>Quam pulchra es, amica mea! quam pulchra es!<br> Oculi tui columbarum,<br> absque eo quod intrinsecus latet.<br> Capilli tui sicut greges caprarum<br> quæ ascenderunt de monte Galaad.<br></sponsus></p>
 <p><a name="002">2</a> Dentes tui sicut greges tonsarum<br> quæ ascenderunt de lavacro;<br> omnes gemellis ftibus,<br> et sterilis non est inter eas.<br></p>
 <p><a name="003">3</a> Sicut vitta coccinea labia tua,<br> et eloquium tuum dulce.<br> Sicut fragmen mali punici, ita genæ tuæ,<br> absque eo quod intrinsecus latet.<br></p>
 <p><a name="004">4</a> Sicut turris David collum tuum,<br> quæ ædificata est cum propugnaculis;<br> mille clypei pendant ex ea,<br> omnis armatura fortium.<br></p>
 <p><a name="005">5</a> Duo ubera tua sicut duo hinnuli,<br> capreæ gemelli, qui pascuntur in liliis.<br></p>
 <p><a name="006">6</a> Donec aspiret dies, et inclinentur umbræ,<br> vadam ad montem myrrhæ, et ad collem thuris.<br></p>
 <p><a name="007">7</a> Tota pulchra es, amica mea,<br> et macula non est in te.<br></p>
 <p><a name="008">8</a> Veni de Libano, sponsa mea:<br> veni de Libano, veni, coronaberis:<br> de capite Amana, de vertice Sanir et Hermon,<br> de cubilibus leonum, de montibus pardorum.<br></p>
 <p><a name="009">9</a> Vulnerasti cor meum, soror mea, sponsa;<br> vulnerasti cor meum in uno oculorum tuorum,<br> et in uno crine colli tui.<br></p>
 <p><a name="010">10</a> Quam pulchræ sunt mammæ tuæ, soror mea sponsa!<br> pulchriora sunt ubera tua vino,<br> et odor unguentorum tuorum super omnia aromata.<br></p>
 <p><a name="011">11</a> Favus distillans labia tua, sponsa;<br> mel et lac sub lingua tua:<br> et odor vestimentorum tuorum sicut odor thuris.<br></p>
 <p><a name="012">12</a> Hortus conclusus soror mea, sponsa,<br> hortus conclusus, fons signatus.<br></p>
 <p><a name="013">13</a> Emissiones tuæ paradisus malorum punicorum,<br> cum pomorum fructibus, cypri cum nardo.<br></p>
 <p><a name="014">14</a> Nardus et crocus, fistula et cinnamomum,<br> cum universis lignis Libani;<br> myrrha et aloë, cum omnibus primis unguentis.<br></p>
 <p><a name="015">15</a> Fons hortorum, puteus aquarum viventium,<br> quæ fluunt impetu de Libano.<br></p>
 <p><a name="016">16</a> <sponsa>Surge, aquilo, et veni, auster:<br> perfla hortum meum, et fluant aromata illius.]</sponsa></p>
 <p></p><hr>
 <center>
 <a href="sol005.htm">Next: Song of Solomon Chapter 5</a></center>
 </body>