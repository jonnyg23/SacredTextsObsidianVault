<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/isa015.htm">Polyglot</a> 
 <a href="../kjv/isa015.htm">KJV</a> 
 <a href="../sep/isa015.htm">Sep</a> 
 <a href="../tan/isa015.htm">Tan</a> 
 
 <br>
 <br><a href="isa.htm">Isaiah Index</a><br>
  
 <a href="isa014.htm">Previous</a> 
 <a href="isa016.htm">Next</a> 
 </center>
 <hr>
 
 <h3 align="CENTER">Vulgate (Latin): Isaiah Chapter 15</h3><p><a name="001">1</a> Onus Moab. [Quia nocte vastata est<br> Ar Moab, conticuit;<br> quia nocte vastatus est<br> murus Moab, conticuit.<br></p>
 <p><a name="002">2</a> Ascendit domus,<br> et Dibon ad excelsa,<br> in planctum super Nabo;<br> et super Medaba, Moab ululavit;<br> in cunctis capitibus ejus calvitium,<br> et omnis barba radetur.<br></p>
 <p><a name="003">3</a> In triviis ejus accincti sunt sacco;<br> super tecta ejus et in plateis ejus<br> omnis ululatus descendit in fletum.<br></p>
 <p><a name="004">4</a> Clamabit Hesebon et Eleale,<br> usque Jasa audita est vox eorum;<br> super hoc expediti Moab ululabunt,<br> anima ejus ululabit sibi.<br></p>
 <p><a name="005">5</a> Cor meum ad Moab clamabit;<br> vectes ejus usque ad Segor,<br> vitulam conternantem;<br> per ascensum enim Luith<br> flens ascendet,<br> et in via Oronaim<br> clamorem contritionis levabunt.<br></p>
 <p><a name="006">6</a> Aquæ enim Nemrim desertæ erunt,<br> quia aruit herba, defecit germen,<br> viror omnis interiit.<br></p>
 <p><a name="007">7</a> Secundum magnitudinem operis, et visitatio eorum:<br> ad torrentem Salicum ducent eos.<br></p>
 <p><a name="008">8</a> Quoniam circuivit clamor terminum Moab;<br> usque ad Gallim ululatus ejus,<br> et usque ad puteum Elim clamor ejus.<br></p>
 <p><a name="009">9</a> Quia aquæ Dibon repletæ sunt sanguine;<br> ponam enim super Dibon additamenta;<br> his qui fugerint de Moab leonem,<br> et reliquiis terræ.]</p>
 <p></p><hr>
 <center>
 <a href="isa016.htm">Next: Isaiah Chapter 16</a></center>
 </body>