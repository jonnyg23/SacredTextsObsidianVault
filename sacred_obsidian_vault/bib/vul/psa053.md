<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa053.htm">Polyglot</a> 
 <a href="../kjv/psa053.htm">KJV</a> 
 <a href="../sep/psa053.htm">Sep</a> 
 <a href="../tan/psa053.htm">Tan</a> 
 
 <br>
 <br><a href="psa.htm">Psalms Index</a><br>
  
 <a href="psa052.htm">Previous</a> 
 <a href="psa054.htm">Next</a> 
 </center>
 <hr>
 
 <h3 align="CENTER">Vulgate (Latin): Psalms Chapter 53</h3><p><a name="001">1</a> In finem, in carminibus. Intellectus David,</p>
 <p><a name="002">2</a> cum venissent Ziphæi, et dixissent ad Saul: Nonne David absconditus est apud nos?</p>
 <p><a name="003">3</a> [Deus, in nomine tuo salvum me fac,<br> et in virtute tua judica me.<br></p>
 <p><a name="004">4</a> Deus, exaudi orationem meam;<br> auribus percipe verba oris mei.<br></p>
 <p><a name="005">5</a> Quoniam alieni insurrexerunt adversum me,<br> et fortes quæsierunt animam meam,<br> et non proposuerunt Deum ante conspectum suum.<br></p>
 <p><a name="006">6</a> Ecce enim Deus adjuvat me,<br> et Dominus susceptor est animæ meæ.<br></p>
 <p><a name="007">7</a> Averte mala inimicis meis;<br> et in veritate tua disperde illos.<br></p>
 <p><a name="008">8</a> Voluntarie sacrificabo tibi,<br> et confitebor nomini tuo, Domine, quoniam bonum est.<br></p>
 <p><a name="009">9</a> Quoniam ex omni tribulatione eripuisti me,<br> et super inimicos meos despexit oculus meus.]</p>
 <p></p><hr>
 <center>
 <a href="psa054.htm">Next: Psalms Chapter 54</a></center>
 </body>