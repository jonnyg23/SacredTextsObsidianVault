<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jer045.htm">Polyglot</a> 
 <a href="../kjv/jer045.htm">KJV</a> 
 <a href="../sep/jer045.htm">Sep</a> 
 <a href="../tan/jer045.htm">Tan</a> 
 
 <br>
 <br><a href="jer.htm">Jeremiah Index</a><br>
  
 <a href="jer044.htm">Previous</a> 
 <a href="jer046.htm">Next</a> 
 </center>
 <hr>
 
 <h3 align="CENTER">Vulgate (Latin): Jeremiah Chapter 45</h3><p><a name="001">1</a> Verbum quod locutus est Jeremias propheta ad Baruch filium Neriæ, cum scripsisset verba hæc in libro ex ore Jeremiæ, anno quarto Joakim filii Josiæ regis Juda, dicens:</p>
 <p><a name="002">2</a> Hæc dicit Dominus Deus Israël ad te, Baruch:</p>
 <p><a name="003">3</a> Dixisti: Væ misero mihi! quoniam addidit Dominus dolorem dolori meo: laboravi in gemitu meo, et requiem non inveni.</p>
 <p><a name="004">4</a> Hæc dicit Dominus: Sic dices ad eum: Ecce quos ædificavi, ego destruo, et quos plantavi, ego evello, et universam terram hanc:</p>
 <p><a name="005">5</a> et tu quæris tibi grandia? noli quærere, quia ecce ego adducam malum super omnem carnem, ait Dominus, et dabo tibi animam tuam in salutem in omnibus locis ad quæcumque perrexeris.</p>
 <p></p><hr>
 <center>
 <a href="jer046.htm">Next: Jeremiah Chapter 46</a></center>
 </body>