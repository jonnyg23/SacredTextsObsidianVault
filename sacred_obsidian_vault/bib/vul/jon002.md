<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jon002.htm">Polyglot</a> 
 <a href="../kjv/jon002.htm">KJV</a> 
 <a href="../sep/jon002.htm">Sep</a> 
 <a href="../tan/jon002.htm">Tan</a> 
 
 <br>
 <br><a href="jon.htm">Jonah Index</a><br>
  
 <a href="jon001.htm">Previous</a> 
 <a href="jon003.htm">Next</a> 
 </center>
 <hr>
 
 <h3 align="CENTER">Vulgate (Latin): Jonah Chapter 2</h3><p><a name="001">1</a> Et præparavit Dominus piscem grandem ut deglutiret Jonam: et erat Jonas in ventre piscis tribus diebus et tribus noctibus.</p>
 <p><a name="002">2</a> Et oravit Jonas ad Dominum Deum suum de ventre piscis,</p>
 <p><a name="003">3</a> et dixit: [Clamavi de tribulatione mea ad Dominum,<br> et exaudivit me;<br> de ventre inferi clamavi,<br> et exaudisti vocem meam.<br></p>
 <p><a name="004">4</a> Et projecisti me in profundum in corde maris,<br> et flumen circumdedit me:<br> omnes gurgites tui, et fluctus tui super me transierunt.<br></p>
 <p><a name="005">5</a> Et ego dixi:<br> Abjectus sum a conspectu oculorum tuorum;<br> verumtamen rursus videbo templum sanctum tuum.<br></p>
 <p><a name="006">6</a> Circumdederunt me aquæ usque ad animam:<br> abyssus vallavit me,<br> pelagus operuit caput meum.<br></p>
 <p><a name="007">7</a> Ad extrema montium descendi;<br> terræ vectes concluserunt me in æternum:<br> et sublevabis de corruptione vitam meam, Domine Deus meus.<br></p>
 <p><a name="008">8</a> Cum angustiaretur in me anima mea,<br> Domini recordatus sum:<br> ut veniat ad te oratio mea,<br> ad templum sanctum tuum.<br></p>
 <p><a name="009">9</a> Qui custodiunt vanitates frustra,<br> misericordiam suam derelinquunt.<br></p>
 <p><a name="010">10</a> Ego autem in voce laudis immolabo tibi:<br> quæcumque vovi, reddam pro salute Domino.]</p>
 <p><a name="011">11</a> Et dixit Dominus pisci, et evomuit Jonam in aridam.</p>
 <p></p><hr>
 <center>
 <a href="jon003.htm">Next: Jonah Chapter 3</a></center>
 </body>