<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa056.htm">Polyglot</a> 
 <a href="../kjv/psa056.htm">KJV</a> 
 <a href="../sep/psa056.htm">Sep</a> 
 <a href="../tan/psa056.htm">Tan</a> 
 
 <br>
 <br><a href="psa.htm">Psalms Index</a><br>
  
 <a href="psa055.htm">Previous</a> 
 <a href="psa057.htm">Next</a> 
 </center>
 <hr>
 
 <h3 align="CENTER">Vulgate (Latin): Psalms Chapter 56</h3><p><a name="001">1</a> In finem, ne disperdas. David in tituli inscriptionem, cum fugeret a facie Saul in speluncam.</p>
 <p><a name="002">2</a> [Miserere mei, Deus, miserere mei,<br> quoniam in te confidit anima mea.<br> Et in umbra alarum tuarum sperabo,<br> donec transeat iniquitas.<br></p>
 <p><a name="003">3</a> Clamabo ad Deum altissimum,<br> Deum qui benefecit mihi.<br></p>
 <p><a name="004">4</a> Misit de cælo, et liberavit me;<br> dedit in opprobrium conculcantes me.<br> Misit Deus misericordiam suam et veritatem suam,<br></p>
 <p><a name="005">5</a> et eripuit animam meam de medio catulorum leonum.<br> Dormivi conturbatus.<br> Filii hominum dentes eorum arma et sagittæ,<br> et lingua eorum gladius acutus.<br></p>
 <p><a name="006">6</a> Exaltare super cælos, Deus,<br> et in omnem terram gloria tua.<br></p>
 <p><a name="007">7</a> Laqueum paraverunt pedibus meis,<br> et incurvaverunt animam meam.<br> Foderunt ante faciem meam foveam,<br> et inciderunt in eam.</p>
 <p><a name="008">8</a> Paratum cor meum, Deus, paratum cor meum;<br> cantabo, et psalmum dicam.<br></p>
 <p><a name="009">9</a> Exsurge, gloria mea;<br> exsurge, psalterium et cithara:<br> exsurgam diluculo.<br></p>
 <p><a name="010">10</a> Confitebor tibi in populis, Domine,<br> et psalmum dicam tibi in gentibus:<br></p>
 <p><a name="011">11</a> quoniam magnificata est usque ad cælos misericordia tua,<br> et usque ad nubes veritas tua.<br></p>
 <p><a name="012">12</a> Exaltare super cælos, Deus,<br> et super omnem terram gloria tua.]</p>
 <p></p><hr>
 <center>
 <a href="psa057.htm">Next: Psalms Chapter 57</a></center>
 </body>