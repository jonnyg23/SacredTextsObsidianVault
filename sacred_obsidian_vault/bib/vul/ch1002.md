<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/ch1002.htm">Polyglot</a> 
 <a href="../kjv/ch1002.htm">KJV</a> 
 <a href="../sep/ch1002.htm">Sep</a> 
 <a href="../tan/ch1002.htm">Tan</a> 
 
 <br>
 <br><a href="ch1.htm">1 Chronicles Index</a><br>
  
 <a href="ch1001.htm">Previous</a> 
 <a href="ch1003.htm">Next</a> 
 </center>
 <hr>
 
 <h3 align="CENTER">Vulgate (Latin): 1 Chronicles Chapter 2</h3><p><a name="001">1</a> Filii autem Israël: Ruben, Simeon, Levi, Juda, Issachar, et Zabulon,</p>
 <p><a name="002">2</a> Dan, Joseph, Benjamin, Nephthali, Gad, et Aser.<br>
 </p>
 <p><a name="003">3</a> Filii Juda: Her, Onan, et Sela: hi tres nati sunt ei de filia Sue Chananitide. Fuit autem Her primogenitus Juda malus coram Domino, et occidit eum.</p>
 <p><a name="004">4</a> Thamar autem nurus ejus peperit ei Phares et Zara: omnes ergo filii Juda, quinque.</p>
 <p><a name="005">5</a> Filii autem Phares: Hesron et Hamul.</p>
 <p><a name="006">6</a> Filii quoque Zaræ: Zamri, et Ethan, et Eman, Chalchal quoque, et Dara, simul quinque.</p>
 <p><a name="007">7</a> Filii Charmi: Achar, qui turbavit Israël, et peccavit in furto anathematis.</p>
 <p><a name="008">8</a> Filii Ethan: Azarias.</p>
 <p><a name="009">9</a> Filii autem Hesron qui nati sunt ei: Jerameel, et Ram, et Calubi.</p>
 <p><a name="010">10</a> Porro Ram genuit Aminadab. Aminadab autem genuit Nahasson, principem filiorum Juda.</p>
 <p><a name="011">11</a> Nahasson quoque genuit Salma, de quo ortus est Booz.</p>
 <p><a name="012">12</a> Booz vero genuit Obed, qui et ipse genuit Isai.</p>
 <p><a name="013">13</a> Isai autem genuit primogenitum Eliab, secundum Abinadab, tertium Simmaa,</p>
 <p><a name="014">14</a> quartum Nathanaël, quintum Raddai,</p>
 <p><a name="015">15</a> sextum Asom, septimum David.</p>
 <p><a name="016">16</a> Quorum sorores fuerunt Sarvia et Abigail. Filii Sarviæ: Abisai, Joab, et Asaël, tres.</p>
 <p><a name="017">17</a> Abigail autem genuit Amasa, cujus pater fuit Jether Ismahelites.</p>
 <p><a name="018">18</a> Caleb vero filius Hesron accepit uxorem nomine Azuba, de qua genuit Jerioth: fueruntque filii ejus Jaser, et Sobab, et Ardon.</p>
 <p><a name="019">19</a> Cumque mortua fuisset Azuba, accepit uxorem Caleb Ephratha, quæ peperit ei Hur.</p>
 <p><a name="020">20</a> Porro Hur genuit Uri, et Uri genuit Bezeleel.</p>
 <p><a name="021">21</a> Post hæc ingressus est Hesron ad filiam Machir patris Galaad, et accepit eam cum esset annorum sexaginta: quæ peperit ei Segub.</p>
 <p><a name="022">22</a> Sed et Segub genuit Jair, et possedit viginti tres civitates in terra Galaad.</p>
 <p><a name="023">23</a> Cepitque Gessur et Aram oppida Jair, et Canath, et viculos ejus sexaginta civitatum: omnes isti filii Machir patris Galaad.</p>
 <p><a name="024">24</a> Cum autem mortuus esset Hesron, ingressus est Caleb ad Ephratha. Habuit quoque Hesron uxorem Abia, quæ peperit ei Assur patrem Thecuæ.<br>
 </p>
 <p><a name="025">25</a> Nati sunt autem filii Jerameel primogeniti Hesron, Ram primogenitus ejus, et Buna, et Aram, et Asom, et Achia.</p>
 <p><a name="026">26</a> Duxit quoque uxorem alteram Jerameel, nomine Atara, quæ fuit mater Onam.</p>
 <p><a name="027">27</a> Sed et filii Ram primogeniti Jerameel fuerunt Moos, Jamin, et Achar.</p>
 <p><a name="028">28</a> Onam autem habuit filios Semei et Jada. Filii autem Semei: Nadab et Abisur.</p>
 <p><a name="029">29</a> Nomen vero uxoris Abisur, Abihail, quæ peperit ei Ahobban et Molid.</p>
 <p><a name="030">30</a> Filii autem Nadab fuerunt Saled et Apphaim. Mortuus est autem Saled absque liberis.</p>
 <p><a name="031">31</a> Filius vero Apphaim, Jesi: qui Jesi genuit Sesan. Porro Sesan genuit Oholai.</p>
 <p><a name="032">32</a> Filii autem Jada fratris Semei: Jether, et Jonathan. Sed et Jether mortuus est absque liberis.</p>
 <p><a name="033">33</a> Porro Jonathan genuit Phaleth, et Ziza. Isti fuerunt filii Jerameel.</p>
 <p><a name="034">34</a> Sesan autem non habuit filios, sed filias: et servum ægyptium nomine Jeraa.</p>
 <p><a name="035">35</a> Deditque ei filiam suam uxorem: quæ peperit ei Ethei.</p>
 <p><a name="036">36</a> Ethei autem genuit Nathan, et Nathan genuit Zabad.</p>
 <p><a name="037">37</a> Zabad quoque genuit Ophlal, et Ophlal genuit Obed.</p>
 <p><a name="038">38</a> Obed genuit Jehu, Jehu genuit Azariam,</p>
 <p><a name="039">39</a> Azarias genuit Helles, et Helles genuit Elasa.</p>
 <p><a name="040">40</a> Elasa genuit Sisamoi, Sisamoi genuit Sellum,</p>
 <p><a name="041">41</a> Sellum genuit Icamiam, Icamia autem genuit Elisama.<br>
 </p>
 <p><a name="042">42</a> Filii autem Caleb fratris Jerameel: Mesa primogenitus ejus; ipse est pater Ziph: et filii Maresa patris Hebron.</p>
 <p><a name="043">43</a> Porro filii Hebron, Core, et Taphua, et Recem, et Samma.</p>
 <p><a name="044">44</a> Samma autem genuit Raham, patrem Jercaam, et Recem genuit Sammai.</p>
 <p><a name="045">45</a> Filius Sammai, Maon: et Maon pater Bethsur.</p>
 <p><a name="046">46</a> Epha autem concubina Caleb peperit Haran, et Mosa, et Gezez. Porro Haran genuit Gezez.</p>
 <p><a name="047">47</a> Filii autem Jahaddai, Regom, et Joathan, et Gesan, et Phalet, et Epha, et Saaph.</p>
 <p><a name="048">48</a> Concubina Caleb Maacha, peperit Saber, et Tharana.</p>
 <p><a name="049">49</a> Genuit autem Saaph pater Madmena Sue, patrem Machbena et patrem Gabaa. Filia vero Caleb fuit Achsa.</p>
 <p><a name="050">50</a> Hi erant filii Caleb, filii Hur primogeniti Ephratha, Sobal pater Cariathiarim.</p>
 <p><a name="051">51</a> Salma pater Bethlehem, Hariph pater Bethgader.</p>
 <p><a name="052">52</a> Fuerunt autem filii Sobal patris Cariathiarim, qui videbat dimidium requietionum.</p>
 <p><a name="053">53</a> Et de cognatione Cariathiarim, Jethrei, et Aphuthei, et Semathei, et Maserei. Ex his egressi sunt Saraitæ, et Esthaolitæ.</p>
 <p><a name="054">54</a> Filii Salma, Bethlehem, et Netophathi, coronæ domus Joab, et dimidium requietionis Sarai:</p>
 <p><a name="055">55</a> cognationes quoque scribarum habitantium in Jabes, canentes atque resonantes, et in tabernaculis commorantes. Hi sunt Cinæi, qui venerunt de Calore patris domus Rechab.</p>
 <p></p><hr>
 <center>
 <a href="ch1003.htm">Next: 1 Chronicles Chapter 3</a></center>
 </body>