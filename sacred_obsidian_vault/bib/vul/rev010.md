<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/rev010.htm">Polyglot</a> 
 <a href="../gnt/rev010.htm">GNT</a> 
 <a href="../kjv/rev010.htm">KJV</a> 
 
 <br>
 <br><a href="rev.htm">Revelation Index</a><br>
  
 <a href="rev009.htm">Previous</a> 
 <a href="rev011.htm">Next</a> 
 </center>
 <hr>
 
 <h3 align="CENTER">Vulgate (Latin): Revelation Chapter 10</h3><p><a name="001">1</a> Et vidi alium angelum fortem descendentem de cælo amictum nube, et iris in capite ejus, et facies ejus erat ut sol, et pedes ejus tamquam columnæ ignis:</p>
 <p><a name="002">2</a> et habebat in manu sua libellum apertum: et posuit pedem suum dextrum super mare, sinistrum autem super terram:</p>
 <p><a name="003">3</a> et clamavit voce magna, quemadmodum cum leo rugit. Et cum clamasset, locuta sunt septem tonitrua voces suas.</p>
 <p><a name="004">4</a> Et cum locuta fuissent septem tonitrua voces suas, ego scripturus eram: et audivi vocem de cælo dicentem mihi: Signa quæ locuta sunt septem tonitrua: et noli ea scribere.</p>
 <p><a name="005">5</a> Et angelus, quem vidi stantem super mare et super terram, levavit manum suam ad cælum:</p>
 <p><a name="006">6</a> et juravit per viventem in sæcula sæculorum, qui creavit cælum, et ea quæ in eo sunt: et terram, et ea quæ in ea sunt: et mare, et ea quæ in eo sunt: Quia tempus non erit amplius:</p>
 <p><a name="007">7</a> sed in diebus vocis septimi angeli, cum cperit tuba canere, consummabitur mysterium Dei sicut evangelizavit per servos suos prophetas.</p>
 <p><a name="008">8</a> Et audivi vocem de cælo iterum loquentem mecum, et dicentem: Vade, et accipe librum apertum de manu angeli stantis super mare, et super terram.</p>
 <p><a name="009">9</a> Et abii ad angelum, dicens ei, ut daret mihi librum. Et dixit mihi: Accipe librum, et devora illum: et faciet amaricari ventrem tuum, sed in ore tuo erit dulce tamquam mel.</p>
 <p><a name="010">10</a> Et accepi librum de manu angeli, et devoravi illum: et erat in ore meo tamquam mel dulce, et cum devorassem eum, amaricatus est venter meus:</p>
 <p><a name="011">11</a> et dixit mihi: Oportet te iterum prophetare gentibus, et populis, et linguis, et regibus multis.</p>
 <p></p><hr>
 <center>
 <a href="rev011.htm">Next: Revelation Chapter 11</a></center>
 </body>