<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa146.htm">Polyglot</a> 
 <a href="../kjv/psa146.htm">KJV</a> 
 <a href="../sep/psa146.htm">Sep</a> 
 <a href="../tan/psa146.htm">Tan</a> 
 
 <br>
 <br><a href="psa.htm">Psalms Index</a><br>
  
 <a href="psa145.htm">Previous</a> 
 <a href="psa147.htm">Next</a> 
 </center>
 <hr>
 
 <h3 align="CENTER">Vulgate (Latin): Psalms Chapter 146</h3><p><a name="001">1</a> Alleluja. [Laudate Dominum, quoniam bonus est psalmus;<br> Deo nostro sit jucunda, decoraque laudatio.<br></p>
 <p><a name="002">2</a> Ædificans Jerusalem Dominus,<br> dispersiones Israëlis congregabit:<br></p>
 <p><a name="003">3</a> qui sanat contritos corde,<br> et alligat contritiones eorum;<br></p>
 <p><a name="004">4</a> qui numerat multitudinem stellarum,<br> et omnibus eis nomina vocat.<br></p>
 <p><a name="005">5</a> Magnus Dominus noster, et magna virtus ejus,<br> et sapientiæ ejus non est numerus.<br></p>
 <p><a name="006">6</a> Suscipiens mansuetos Dominus;<br> humilians autem peccatores usque ad terram.<br></p>
 <p><a name="007">7</a> Præcinite Domino in confessione;<br> psallite Deo nostro in cithara.<br></p>
 <p><a name="008">8</a> Qui operit cælum nubibus,<br> et parat terræ pluviam;<br> qui producit in montibus fnum,<br> et herbam servituti hominum;<br></p>
 <p><a name="009">9</a> qui dat jumentis escam ipsorum,<br> et pullis corvorum invocantibus eum.<br></p>
 <p><a name="010">10</a> Non in fortitudine equi voluntatem habebit,<br> nec in tibiis viri beneplacitum erit ei.<br></p>
 <p><a name="011">11</a> Beneplacitum est Domino super timentes eum,<br> et in eis qui sperant super misericordia ejus.]</p>
 <p></p><hr>
 <center>
 <a href="psa147.htm">Next: Psalms Chapter 147</a></center>
 </body>