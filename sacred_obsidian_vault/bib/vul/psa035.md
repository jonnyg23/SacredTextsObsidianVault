<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa035.htm">Polyglot</a> 
 <a href="../kjv/psa035.htm">KJV</a> 
 <a href="../sep/psa035.htm">Sep</a> 
 <a href="../tan/psa035.htm">Tan</a> 
 
 <br>
 <br><a href="psa.htm">Psalms Index</a><br>
  
 <a href="psa034.htm">Previous</a> 
 <a href="psa036.htm">Next</a> 
 </center>
 <hr>
 
 <h3 align="CENTER">Vulgate (Latin): Psalms Chapter 35</h3><p><a name="001">1</a> In finem. Servo Domini ipsi David.</p>
 <p><a name="002">2</a> [Dixit injustus ut delinquat in semetipso:<br> non est timor Dei ante oculos ejus.<br></p>
 <p><a name="003">3</a> Quoniam dolose egit in conspectu ejus,<br> ut inveniatur iniquitas ejus ad odium.<br></p>
 <p><a name="004">4</a> Verba oris ejus iniquitas, et dolus;<br> noluit intelligere ut bene ageret.<br></p>
 <p><a name="005">5</a> Iniquitatem meditatus est in cubili suo;<br> astitit omni viæ non bonæ:<br> malitiam autem non odivit.<br></p>
 <p><a name="006">6</a> Domine, in cælo misericordia tua,<br> et veritas tua usque ad nubes.<br></p>
 <p><a name="007">7</a> Justitia tua sicut montes Dei;<br> judicia tua abyssus multa.<br> Homines et jumenta salvabis, Domine,<br></p>
 <p><a name="008">8</a> quemadmodum multiplicasti misericordiam tuam, Deus.<br> Filii autem hominum in tegmine alarum tuarum sperabunt.<br></p>
 <p><a name="009">9</a> Inebriabuntur ab ubertate domus tuæ,<br> et torrente voluptatis tuæ potabis eos:<br></p>
 <p><a name="010">10</a> quoniam apud te est fons vitæ,<br> et in lumine tuo videbimus lumen.<br></p>
 <p><a name="011">11</a> Prætende misericordiam tuam scientibus te,<br> et justitiam tuam his qui recto sunt corde.<br></p>
 <p><a name="012">12</a> Non veniat mihi pes superbiæ,<br> et manus peccatoris non moveat me.<br></p>
 <p><a name="013">13</a> Ibi ceciderunt qui operantur iniquitatem;<br> expulsi sunt, nec potuerunt stare.]</p>
 <p></p><hr>
 <center>
 <a href="psa036.htm">Next: Psalms Chapter 36</a></center>
 </body>