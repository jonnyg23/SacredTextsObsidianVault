<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa052.htm">Polyglot</a> 
 <a href="../kjv/psa052.htm">KJV</a> 
 <a href="../sep/psa052.htm">Sep</a> 
 <a href="../tan/psa052.htm">Tan</a> 
 
 <br>
 <br><a href="psa.htm">Psalms Index</a><br>
  
 <a href="psa051.htm">Previous</a> 
 <a href="psa053.htm">Next</a> 
 </center>
 <hr>
 
 <h3 align="CENTER">Vulgate (Latin): Psalms Chapter 52</h3><p><a name="001">1</a> In finem, pro Maëleth intelligentiæ David. [Dixit insipiens in corde suo: Non est Deus.<br></p>
 <p><a name="002">2</a> Corrupti sunt, et abominabiles facti sunt in iniquitatibus;<br> non est qui faciat bonum.<br></p>
 <p><a name="003">3</a> Deus de cælo prospexit super filios hominum,<br> ut videat si est intelligens, aut requirens Deum.<br></p>
 <p><a name="004">4</a> Omnes declinaverunt; simul inutiles facti sunt:<br> non est qui faciat bonum, non est usque ad unum.<br></p>
 <p><a name="005">5</a> Nonne scient omnes qui operantur iniquitatem,<br> qui devorant plebem meam ut cibum panis?<br></p>
 <p><a name="006">6</a> Deum non invocaverunt;<br> illic trepidaverunt timore, ubi non erat timor.<br> Quoniam Deus dissipavit ossa eorum qui hominibus placent:<br> confusi sunt, quoniam Deus sprevit eos.<br></p>
 <p><a name="007">7</a> Quis dabit ex Sion salutare Israël?<br> cum converterit Deus captivitatem plebis suæ,<br> exsultabit Jacob, et lætabitur Israël.]</p>
 <p></p><hr>
 <center>
 <a href="psa053.htm">Next: Psalms Chapter 53</a></center>
 </body>