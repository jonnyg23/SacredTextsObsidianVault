<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/ecc012.htm">Polyglot</a> 
 <a href="../kjv/ecc012.htm">KJV</a> 
 <a href="../sep/ecc012.htm">Sep</a> 
 <a href="../tan/ecc012.htm">Tan</a> 
 
 <br>
 <br><a href="ecc.htm">Ecclesiastes Index</a><br>
  
 <a href="ecc011.htm">Previous</a> 
 <a href="sol001.htm">Next</a> 
 </center>
 <hr>
 
 <h3 align="CENTER">Vulgate (Latin): Ecclesiastes Chapter 12</h3><p><a name="001">1</a> [Memento Creatoris tui in diebus juventutis tuæ,<br> antequam veniat tempus afflictionis,<br> et appropinquent anni de quibus dicas:<br> Non mihi placent;<br></p>
 <p><a name="002">2</a> antequam tenebrescat sol, et lumen, et luna, et stellæ,<br> et revertantur nubes post pluviam;<br></p>
 <p><a name="003">3</a> quando commovebuntur custodes domus,<br> et nutabunt viri fortissimi,<br> et otiosæ erunt molentes in minuto numero,<br> et tenebrescent videntes per foramina;<br></p>
 <p><a name="004">4</a> et claudent ostia in platea,<br> in humilitate vocis molentis,<br> et consurgent ad vocem volucris,<br> et obsurdescent omnes filiæ carminis:<br></p>
 <p><a name="005">5</a> excelsa quoque timebunt, et formidabunt in via.<br> Florebit amygdalus, impinguabitur locusta,<br> et dissipabitur capparis,<br> quoniam ibit homo in domum æternitatis suæ,<br> et circuibunt in platea plangentes.<br></p>
 <p><a name="006">6</a> Antequam rumpatur funiculus argenteus,<br> et recurrat vitta aurea,<br> et conteratur hydria super fontem,<br> et confringatur rota super cisternam,<br></p>
 <p><a name="007">7</a> et revertatur pulvis in terram suam unde erat,<br> et spiritus redeat ad Deum, qui dedit illum.<br></p>
 <p><a name="008">8</a> Vanitas vanitatum, dixit Ecclesiastes,<br> et omnia vanitas.]<br>
 </p>
 <p><a name="009">9</a> [Cumque esset sapientissimus Ecclesiastes,<br> docuit populum, et enarravit quæ fecerat;<br> et investigans composuit parabolas multas.<br></p>
 <p><a name="010">10</a> Quæsivit verba utilia,<br> et conscripsit sermones rectissimos ac veritate plenos.<br></p>
 <p><a name="011">11</a> Verba sapientium sicut stimuli,<br> et quasi clavi in altum defixi,<br> quæ per magistrorum consilium data sunt a pastore uno.<br></p>
 <p><a name="012">12</a> His amplius, fili mi, ne requiras.<br> Faciendi plures libros nullus est finis;<br> frequensque meditatio, carnis afflictio est.<br></p>
 <p><a name="013">13</a> Finem loquendi pariter omnes audiamus.<br> Deum time, et mandata ejus observa:<br> hoc est enim omnis homo,<br></p>
 <p><a name="014">14</a> et cuncta quæ fiunt adducet Deus in judicium<br> pro omni errato, sive bonum, sive malum illud sit.]</p>
 <p></p>
 <p></p><hr>
 <center>
 <a href="sol001.htm">Next: Song of Solomon Chapter 1</a></center>
 </body>