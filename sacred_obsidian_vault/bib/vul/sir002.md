<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/sir002.htm">Polyglot</a> 
 <a href="../apo/sir002.htm">Apo</a> 
 <a href="../sep/sir002.htm">Sep</a> 
 
 <br>
 <br><a href="sir.htm">Sirach Index</a><br>
  
 <a href="sir001.htm">Previous</a> 
 <a href="sir003.htm">Next</a> 
 </center>
 <hr>
 
 <h3 align="CENTER">Vulgate (Latin): Sirach Chapter 2</h3><p><a name="001">1</a> [Fili, accedens ad servitutem Dei<br> sta in justitia et timore,<br> et præpara animam tuam ad tentationem.<br></p>
 <p><a name="002">2</a> Deprime cor tuum, et sustine:<br> inclina aurem tuam, et suscipe verba intellectus:<br> et ne festines in tempore obductionis.<br></p>
 <p><a name="003">3</a> Sustine sustentationes Dei:<br> conjungere Deo, et sustine,<br> ut crescat in novissimo vita tua.<br></p>
 <p><a name="004">4</a> Omne quod tibi applicitum fuerit accipe:<br> et in dolore sustine,<br> et in humilitate tua patientiam habe:<br></p>
 <p><a name="005">5</a> quoniam in igne probatur aurum et argentum,<br> homines vero receptibiles in camino humiliationis.<br></p>
 <p><a name="006">6</a> Crede Deo, et recuperabit te:<br> et dirige viam tuam, et spera in illum:<br> serva timorem illius, et in illo veterasce.]<br>
 </p>
 <p><a name="007">7</a> [Metuentes Dominum, sustinete misericordiam ejus:<br> et non deflectatis ab illo, ne cadatis.<br></p>
 <p><a name="008">8</a> Qui timetis Dominum, credite illi,<br> et non evacuabitur merces vestra.<br></p>
 <p><a name="009">9</a> Qui timetis Dominum, sperate in illum,<br> et in oblectationem veniet vobis misericordia.<br></p>
 <p><a name="010">10</a> Qui timetis Dominum, diligite illum,<br> et illuminabuntur corda vestra.<br></p>
 <p><a name="011">11</a> Respicite, filii, nationes hominum:<br> et scitote quia nullus speravit in Domino et confusus est.<br></p>
 <p><a name="012">12</a> Quis enim permansit in mandatis ejus, et derelictus est?<br> aut quis invocavit eum, et despexit illum?<br></p>
 <p><a name="013">13</a> Quoniam pius et misericors est Deus,<br> et remittet in die tribulationis peccata,<br> et protector est omnibus exquirentibus se in veritate.]<br>
 </p>
 <p><a name="014">14</a> [Væ duplici corde, et labiis scelestis,<br> et manibus malefacientibus,<br> et peccatori terram ingredienti duabus viis!<br></p>
 <p><a name="015">15</a> Væ dissolutis corde, qui non credunt Deo,<br> et ideo non protegentur ab eo!<br></p>
 <p><a name="016">16</a> Væ his qui perdiderunt sustinentiam,<br> et qui dereliquerunt vias rectas,<br> et diverterunt in vias pravas!<br></p>
 <p><a name="017">17</a> Et quid facient cum inspicere cperit Dominus?<br></p>
 <p><a name="018">18</a> Qui timent Dominum non erunt incredibiles verbo illius:<br> et qui diligunt illum conservabunt viam illius.<br></p>
 <p><a name="019">19</a> Qui timent Dominum inquirent quæ beneplacita sunt ei,<br> et qui diligunt eum replebuntur lege ipsius.<br></p>
 <p><a name="020">20</a> Qui timent Dominum præparabunt corda sua,<br> et in conspectu illius sanctificabunt animas suas.<br></p>
 <p><a name="021">21</a> Qui timent Dominum custodiunt mandata illius,<br> et patientiam habebunt usque ad inspectionem illius,<br></p>
 <p><a name="022">22</a> dicentes: Si pnitentiam non egerimus,<br> incidemus in manus Domini, et non in manus hominum.<br></p>
 <p><a name="023">23</a> Secundum enim magnitudinem ipsius,<br> sic et misericordia illius cum ipso est.]</p>
 <p></p><hr>
 <center>
 <a href="sir003.htm">Next: Sirach Chapter 3</a></center>
 </body>