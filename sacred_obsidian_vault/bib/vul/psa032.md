<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa032.htm">Polyglot</a> 
 <a href="../kjv/psa032.htm">KJV</a> 
 <a href="../sep/psa032.htm">Sep</a> 
 <a href="../tan/psa032.htm">Tan</a> 
 
 <br>
 <br><a href="psa.htm">Psalms Index</a><br>
  
 <a href="psa031.htm">Previous</a> 
 <a href="psa033.htm">Next</a> 
 </center>
 <hr>
 
 <h3 align="CENTER">Vulgate (Latin): Psalms Chapter 32</h3><p><a name="001">1</a> Psalmus David. [Exsultate, justi, in Domino;<br> rectos decet collaudatio.<br></p>
 <p><a name="002">2</a> Confitemini Domino in cithara;<br> in psalterio decem chordarum psallite illi.<br></p>
 <p><a name="003">3</a> Cantate ei canticum novum;<br> bene psallite ei in vociferatione.<br></p>
 <p><a name="004">4</a> Quia rectum est verbum Domini,<br> et omnia opera ejus in fide.<br></p>
 <p><a name="005">5</a> Diligit misericordiam et judicium;<br> misericordia Domini plena est terra.<br></p>
 <p><a name="006">6</a> Verbo Domini cæli firmati sunt,<br> et spiritu oris ejus omnis virtus eorum.<br></p>
 <p><a name="007">7</a> Congregans sicut in utre aquas maris;<br> ponens in thesauris abyssos.<br></p>
 <p><a name="008">8</a> Timeat Dominum omnis terra;<br> ab eo autem commoveantur omnes inhabitantes orbem.<br></p>
 <p><a name="009">9</a> Quoniam ipse dixit, et facta sunt;<br> ipse mandavit et creata sunt.<br></p>
 <p><a name="010">10</a> Dominus dissipat consilia gentium;<br> reprobat autem cogitationes populorum,<br> et reprobat consilia principum.<br></p>
 <p><a name="011">11</a> Consilium autem Domini in æternum manet;<br> cogitationes cordis ejus in generatione et generationem.<br></p>
 <p><a name="012">12</a> Beata gens cujus est Dominus Deus ejus;<br> populus quem elegit in hæreditatem sibi.<br></p>
 <p><a name="013">13</a> De cælo respexit Dominus;<br> vidit omnes filios hominum.<br></p>
 <p><a name="014">14</a> De præparato habitaculo suo<br> respexit super omnes qui habitant terram:<br></p>
 <p><a name="015">15</a> qui finxit sigillatim corda eorum;<br> qui intelligit omnia opera eorum.<br></p>
 <p><a name="016">16</a> Non salvatur rex per multam virtutem,<br> et gigas non salvabitur in multitudine virtutis suæ.<br></p>
 <p><a name="017">17</a> Fallax equus ad salutem;<br> in abundantia autem virtutis suæ non salvabitur.<br></p>
 <p><a name="018">18</a> Ecce oculi Domini super metuentes eum,<br> et in eis qui sperant super misericordia ejus:<br></p>
 <p><a name="019">19</a> ut eruat a morte animas eorum,<br> et alat eos in fame.<br></p>
 <p><a name="020">20</a> Anima nostra sustinet Dominum,<br> quoniam adjutor et protector noster est.<br></p>
 <p><a name="021">21</a> Quia in eo lætabitur cor nostrum,<br> et in nomine sancto ejus speravimus.<br></p>
 <p><a name="022">22</a> Fiat misericordia tua, Domine, super nos,<br> quemadmodum speravimus in te.]</p>
 <p></p><hr>
 <center>
 <a href="psa033.htm">Next: Psalms Chapter 33</a></center>
 </body>