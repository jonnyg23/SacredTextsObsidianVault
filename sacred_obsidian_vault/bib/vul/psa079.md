<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa079.htm">Polyglot</a> 
 <a href="../kjv/psa079.htm">KJV</a> 
 <a href="../sep/psa079.htm">Sep</a> 
 <a href="../tan/psa079.htm">Tan</a> 
 
 <br>
 <br><a href="psa.htm">Psalms Index</a><br>
  
 <a href="psa078.htm">Previous</a> 
 <a href="psa080.htm">Next</a> 
 </center>
 <hr>
 
 <h3 align="CENTER">Vulgate (Latin): Psalms Chapter 79</h3><p><a name="001">1</a> In finem, pro iis qui commutabuntur. Testimonium Asaph, psalmus.</p>
 <p><a name="002">2</a> [Qui regis Israël, intende;<br> qui deducis velut ovem Joseph.<br> Qui sedes super cherubim, manifestare<br></p>
 <p><a name="003">3</a> coram Ephraim, Benjamin, et Manasse.<br> Excita potentiam tuam, et veni,<br> ut salvos facias nos.<br></p>
 <p><a name="004">4</a> Deus, converte nos, et ostende faciem tuam,<br> et salvi erimus.<br></p>
 <p><a name="005">5</a> Domine Deus virtutum,<br> quousque irasceris super orationem servi tui?<br></p>
 <p><a name="006">6</a> cibabis nos pane lacrimarum,<br> et potum dabis nobis in lacrimis in mensura?<br></p>
 <p><a name="007">7</a> Posuisti nos in contradictionem vicinis nostris,<br> et inimici nostri subsannaverunt nos.<br></p>
 <p><a name="008">8</a> Deus virtutum, converte nos, et ostende faciem tuam,<br> et salvi erimus.<br></p>
 <p><a name="009">9</a> Vineam de Ægypto transtulisti:<br> ejecisti gentes, et plantasti eam.<br></p>
 <p><a name="010">10</a> Dux itineris fuisti in conspectu ejus;<br> plantasti radices ejus, et implevit terram.<br></p>
 <p><a name="011">11</a> Operuit montes umbra ejus,<br> et arbusta ejus cedros Dei.<br></p>
 <p><a name="012">12</a> Extendit palmites suos usque ad mare,<br> et usque ad flumen propagines ejus.<br></p>
 <p><a name="013">13</a> Ut quid destruxisti maceriam ejus,<br> et vindemiant eam omnes qui prætergrediuntur viam?<br></p>
 <p><a name="014">14</a> Exterminavit eam aper de silva,<br> et singularis ferus depastus est eam.<br></p>
 <p><a name="015">15</a> Deus virtutum, convertere,<br> respice de cælo, et vide,<br> et visita vineam istam:<br></p>
 <p><a name="016">16</a> et perfice eam quam plantavit dextera tua,<br> et super filium hominis quem confirmasti tibi.<br></p>
 <p><a name="017">17</a> Incensa igni et suffossa,<br> ab increpatione vultus tui peribunt.<br></p>
 <p><a name="018">18</a> Fiat manus tua super virum dexteræ tuæ,<br> et super filium hominis quem confirmasti tibi.<br></p>
 <p><a name="019">19</a> Et non discedimus a te:<br> vivificabis nos, et nomen tuum invocabimus.<br></p>
 <p><a name="020">20</a> Domine Deus virtutum, converte nos, et ostende faciem tuam,<br> et salvi erimus.]</p>
 <p></p><hr>
 <center>
 <a href="psa080.htm">Next: Psalms Chapter 80</a></center>
 </body>