<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jon003.htm">Polyglot</a> 
 <a href="../kjv/jon003.htm">KJV</a> 
 <a href="../sep/jon003.htm">Sep</a> 
 <a href="../tan/jon003.htm">Tan</a> 
 
 <br>
 <br><a href="jon.htm">Jonah Index</a><br>
  
 <a href="jon002.htm">Previous</a> 
 <a href="jon004.htm">Next</a> 
 </center>
 <hr>
 
 <h3 align="CENTER">Vulgate (Latin): Jonah Chapter 3</h3><p><a name="001">1</a> Et factum est verbum Domini ad Jonam secundo, dicens:</p>
 <p><a name="002">2</a> Surge, et vade in Niniven, civitatem magnam, et prædica in ea prædicationem quam ego loquor ad te.</p>
 <p><a name="003">3</a> Et surrexit Jonas, et abiit in Niniven juxta verbum Domini: et Ninive erat civitas magna, itinere trium dierum.</p>
 <p><a name="004">4</a> Et cpit Jonas introire in civitatem itinere diei unius: et clamavit, et dixit: Adhuc quadraginta dies, et Ninive subvertetur.</p>
 <p><a name="005">5</a> Et crediderunt viri Ninivitæ in Deum, et prædicaverunt jejunium, et vestiti sunt saccis, a majore usque ad minorem.</p>
 <p><a name="006">6</a> Et pervenit verbum ad regem Ninive: et surrexit de solio suo, et abjecit vestimentum suum a se, et indutus est sacco, et sedit in cinere.</p>
 <p><a name="007">7</a> Et clamavit, et dixit in Ninive ex ore regis et principum ejus, dicens: Homines, et jumenta, et boves, et pecora non gustent quidquam: nec pascantur, et aquam non bibant.</p>
 <p><a name="008">8</a> Et operiantur saccis homines et jumenta, et clament ad Dominum in fortitudine: et convertatur vir a via sua mala, et ab iniquitate quæ est in manibus eorum.</p>
 <p><a name="009">9</a> Quis scit si convertatur et ignoscat Deus, et revertatur a furore iræ suæ, et non peribimus?</p>
 <p><a name="010">10</a> Et vidit Deus opera eorum, quia conversi sunt de via sua mala: et misertus est Deus super malitiam quam locutus fuerat ut faceret eis, et non fecit.</p>
 <p></p><hr>
 <center>
 <a href="jon004.htm">Next: Jonah Chapter 4</a></center>
 </body>