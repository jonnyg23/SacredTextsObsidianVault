<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/lev002.htm">Polyglot</a> 
 <a href="../kjv/lev002.htm">KJV</a> 
 <a href="../sep/lev002.htm">Sep</a> 
 <a href="../tan/lev002.htm">Tan</a> 
 
 <br>
 <br><a href="lev.htm">Leviticus Index</a><br>
  
 <a href="lev001.htm">Previous</a> 
 <a href="lev003.htm">Next</a> 
 </center>
 <hr>
 
 <h3 align="CENTER">Vulgate (Latin): Leviticus Chapter 2</h3><p><a name="001">1</a> Anima cum obtulerit oblationem sacrificii Domino, simila erit ejus oblatio; fundetque super eam oleum, et ponet thus,</p>
 <p><a name="002">2</a> ac deferet ad filios Aaron sacerdotes: quorum unus tollet pugillum plenum similæ et olei, ac totum thus, et ponet memoriale super altare in odorem suavissimum Domino.</p>
 <p><a name="003">3</a> Quod autem reliquum fuerit de sacrificio, erit Aaron et filiorum ejus, Sanctum sanctorum de oblationibus Domini.</p>
 <p><a name="004">4</a> Cum autem obtuleris sacrificium coctum in clibano: de simila, panes scilicet absque fermento, conspersos oleo, et lagana azyma oleo lita.</p>
 <p><a name="005">5</a> Si oblatio tua fuerit de sartagine, similæ conspersæ oleo et absque fermento,</p>
 <p><a name="006">6</a> divides eam minutatim, et fundes super eam oleum.</p>
 <p><a name="007">7</a> Sin autem de craticula fuerit sacrificium, æque simila oleo conspergetur:</p>
 <p><a name="008">8</a> quam offerens Domino, trades manibus sacerdotis.</p>
 <p><a name="009">9</a> Qui cum obtulerit eam, tollet memoriale de sacrificio, et adolebit super altare in odorem suavitatis Domino:</p>
 <p><a name="010">10</a> quidquid autem reliquum est, erit Aaron, et filiorum ejus, Sanctum sanctorum de oblationibus Domini.</p>
 <p><a name="011">11</a> Omnis oblatio quæ offeretur Domino, absque fermento fiet, nec quidquam fermenti ac mellis adolebitur in sacrificio Domino.</p>
 <p><a name="012">12</a> Primitias tantum eorum offeretis ac munera: super altare vero non imponentur in odorem suavitatis.</p>
 <p><a name="013">13</a> Quidquid obtuleris sacrificii, sale condies, nec auferes sal fderis Dei tui de sacrificio tuo: in omni oblatione tua offeres sal.</p>
 <p><a name="014">14</a> Si autem obtuleris munus primarum frugum tuarum Domino de spicis adhuc virentibus, torrebis igni, et confringes in morem farris, et sic offeres primitias tuas Domino,</p>
 <p><a name="015">15</a> fundens supra oleum, et thus imponens, quia oblatio Domini est:</p>
 <p><a name="016">16</a> de qua adolebit sacerdos in memoriam muneris partem farris fracti, et olei, ac totum thus.</p>
 <p></p><hr>
 <center>
 <a href="lev003.htm">Next: Leviticus Chapter 3</a></center>
 </body>