<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jo2001.htm">Polyglot</a> 
 <a href="../gnt/jo2001.htm">GNT</a> 
 <a href="../kjv/jo2001.htm">KJV</a> 
 
 <br>
 <br><a href="jo2.htm">2 John Index</a><br>
  
 <a href="jo1005.htm">Previous</a> 
 <a href="jo3001.htm">Next</a> 
 </center>
 <hr>
 
 <h3 align="CENTER">Vulgate (Latin): 2 John Chapter 1</h3><p><a name="001">1</a> Senior Electæ dominæ, et natis ejus, quos ego diligo in veritate, et non ego solus, sed et omnes qui cognoverunt veritatem,</p>
 <p><a name="002">2</a> propter veritatem, quæ permanet in nobis, et nobiscum erit in æternum.</p>
 <p><a name="003">3</a> Sit vobiscum gratia, misericordia, pax a Deo Patre, et a Christo Jesu Filio Patris in veritate, et caritate.<br>
 </p>
 <p><a name="004">4</a> Gavisus sum valde, quoniam inveni de filiis tuis ambulantes in veritate, sicut mandatum accepimus a Patre.</p>
 <p><a name="005">5</a> Et nunc rogo te domina, non tamquam mandatum novum scribens tibi, sed quod habuimus ab initio, ut diligamus alterutrum.</p>
 <p><a name="006">6</a> Et hæc est caritas, ut ambulemus secundum mandata ejus. Hoc est enim mandatum, ut quemadmodum audistis ab initio, in eo ambuletis.<br>
 </p>
 <p><a name="007">7</a> Quoniam multi seductores exierunt in mundum, qui non confitentur Jesum Christum venisse in carnem: hic est seductor, et antichristus.</p>
 <p><a name="008">8</a> Videte vosmetipsos, ne perdatis quæ operati estis: sed ut mercedem plenam accipiatis.</p>
 <p><a name="009">9</a> Omnis qui recedit, et non permanet in doctrina Christi, Deum non habet: qui permanet in doctrina, hic et Patrem et Filium habet.</p>
 <p><a name="010">10</a> Si quis venit ad vos, et hanc doctrinam non affert, nolite recipere eum in domum, nec Ave ei dixeritis.</p>
 <p><a name="011">11</a> Qui enim dicit illi Ave, communicat operibus ejus malignis.<br>
 </p>
 <p><a name="012">12</a> Plura habens vobis scribere, nolui per cartam et atramentum: spero enim me futurum apud vos, et os ad os loqui: ut gaudium vestrum plenum sit.</p>
 <p><a name="013">13</a> Salutant te filii sororis tuæ Electæ.</p>
 <p></p>
 <p></p><hr>
 <center>
 <a href="jo3001.htm">Next: 3 John Chapter 1</a></center>
 </body>