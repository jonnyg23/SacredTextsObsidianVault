<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jo3001.htm">Polyglot</a> 
 <a href="../gnt/jo3001.htm">GNT</a> 
 <a href="../kjv/jo3001.htm">KJV</a> 
 
 <br>
 <br><a href="jo3.htm">3 John Index</a><br>
  
 <a href="jo2001.htm">Previous</a> 
 <a href="jde001.htm">Next</a> 
 </center>
 <hr>
 
 <h3 align="CENTER">Vulgate (Latin): 3 John Chapter 1</h3><p><a name="001">1</a> Senior Gajo carissimo, quem ego diligo in veritate.</p>
 <p><a name="002">2</a> Carissime, de omnibus orationem facio prospere te ingredi, et valere sicut prospere agit anima tua.<br>
 </p>
 <p><a name="003">3</a> Gavisus sum valde venientibus fratribus, et testimonium perhibentibus veritati tuæ, sicut tu in veritate ambulas.</p>
 <p><a name="004">4</a> Majorem horum non habeo gratiam, quam ut audiam filios meos in veritate ambulare.</p>
 <p><a name="005">5</a> Carissime, fideliter facis quidquid operaris in fratres, et hoc in peregrinos,</p>
 <p><a name="006">6</a> qui testimonium reddiderunt caritati tuæ in conspectu ecclesiæ: quos, benefaciens, deduces digne Deo.</p>
 <p><a name="007">7</a> Pro nomine enim ejus profecti sunt, nihil accipientes a gentibus.</p>
 <p><a name="008">8</a> Nos ergo debemus suscipere hujusmodi, ut cooperatores simus veritatis.<br>
 </p>
 <p><a name="009">9</a> Scripsissem forsitan ecclesiæ: sed is qui amat primatum genere in eis, Diotrephes, non recipit nos:</p>
 <p><a name="010">10</a> propter hoc si venero, commonebo ejus opera, quæ facit, verbis malignis garriens in nos: et quasi non ei ista sufficiant, neque ipse suscipit fratres: et eos qui suscipiunt, prohibet, et de ecclesia ejicit.</p>
 <p><a name="011">11</a> Carissime, noli imitari malum, sed quod bonum est. Qui benefacit, ex Deo est: qui malefacit, non vidit Deum.<br>
 </p>
 <p><a name="012">12</a> Demetrio testimonium redditur ab omnibus, et ab ipsa veritate, sed et nos testimonium perhibemus: et nosti quoniam testimonium nostrum verum est.<br>
 </p>
 <p><a name="013">13</a> Multa habui tibi scribere: sed nolui per atramentum et calamum scribere tibi.</p>
 <p><a name="014">14</a> Spero autem protinus te videre, et os ad os loquemur. Pax tibi. Salutant te amici. Saluta amicos nominatim.</p>
 <p></p>
 <p></p><hr>
 <center>
 <a href="jde001.htm">Next: Jude Chapter 1</a></center>
 </body>