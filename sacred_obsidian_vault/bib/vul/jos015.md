<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jos015.htm">Polyglot</a> 
 <a href="../kjv/jos015.htm">KJV</a> 
 <a href="../sep/jsb015.htm">Sep:JsB</a> 
 <a href="../sep/jsa015.htm">Sep:JsA</a> 
 <a href="../tan/jos015.htm">Tan</a> 
 
 <br>
 <br><a href="jos.htm">Joshua Index</a><br>
  
 <a href="jos014.htm">Previous</a> 
 <a href="jos016.htm">Next</a> 
 </center>
 <hr>
 
 <h3 align="CENTER">Vulgate (Latin): Joshua Chapter 15</h3><p><a name="001">1</a> Igitur sors filiorum Judæ per cognationes suas ista fuit: a termino Edom, desertum Sin, contra meridiem, et usque ad extremam partem australis plagæ.</p>
 <p><a name="002">2</a> Initium ejus a summitate maris salsissimi, et a lingua ejus, quæ respicit meridiem.</p>
 <p><a name="003">3</a> Egrediturque contra ascensum Scorpionis, et pertransit in Sina: ascenditque in Cadesbarne, et pervenit in Esron, ascendens ad Addar, et circuiens Carcaa,</p>
 <p><a name="004">4</a> atque inde pertransiens in Asemona, et perveniens ad torrentem Ægypti: eruntque termini ejus mare magnum. Hic erit finis meridianæ plagæ.</p>
 <p><a name="005">5</a> Ab oriente vero erit initium, mare salsissimum usque ad extrema Jordanis: et ea quæ respiciunt ad aquilonem, a lingua maris usque ad eumdem Jordanis fluvium.</p>
 <p><a name="006">6</a> Ascenditque terminus in Beth Hagla, et transit ab aquilone in Beth Araba, ascendens ad lapidem Boën filii Ruben:</p>
 <p><a name="007">7</a> et tendens usque ad terminos Debera de valle Achor, contra aquilonem respiciens Galgala, quæ est ex adverso ascensionis Adommim, ab australi parte torrentis: transitque aquas, quæ vocantur fons solis: et erunt exitus ejus ad fontem Rogel.</p>
 <p><a name="008">8</a> Ascenditque per convallem filii Ennom ex latere Jebusæi ad meridiem, hæc est Jerusalem: et inde se erigens ad verticem montis, qui est contra Geennom ad occidentem in summitate vallis Raphaim contra aquilonem:</p>
 <p><a name="009">9</a> pertransitque a vertice montis usque ad fontem aquæ Nephtoa: et pervenit usque ad vicos montis Ephron: inclinaturque in Baala, quæ est Cariathiarim, id est, urbs silvarum.</p>
 <p><a name="010">10</a> Et circuit de Baala contra occidentem, usque ad montem Seir: transitque juxta latus montis Jarim ad aquilonem in Cheslon: et descendit in Bethsames, transitque in Thamna.</p>
 <p><a name="011">11</a> Et pervenit contra aquilonem partis Accaron ex latere: inclinaturque Sechrona, et transit montem Baala: pervenitque in Jebneel, et magni maris contra occidentem fine concluditur.</p>
 <p><a name="012">12</a> Hi sunt termini filiorum Juda per circuitum in cognationibus suis.<br>
 </p>
 <p><a name="013">13</a> Caleb vero filio Jephone dedit partem in medio filiorum Juda, sicut præceperat ei Dominus: Cariath Arbe patris Enac, ipsa est Hebron.</p>
 <p><a name="014">14</a> Delevitque ex ea Caleb tres filios Enac, Sesai et Ahiman et Tholmai de stirpe Enac.</p>
 <p><a name="015">15</a> Atque inde conscendens venit ad habitatores Dabir, quæ prius vocabatur Cariath Sepher, id est, civitas litterarum.</p>
 <p><a name="016">16</a> Dixitque Caleb: Qui percusserit Cariath Sepher, et ceperit eam, dabo ei Axam filiam meam uxorem.</p>
 <p><a name="017">17</a> Cepitque eam Othoniel filius Cenez frater Caleb junior: deditque ei Axam filiam suam uxorem.</p>
 <p><a name="018">18</a> Quæ, cum pergerent simul, suasa est a viro suo ut peteret a patre suo agrum. Suspiravitque ut sedebat in asino: cui Caleb: Quid habes? inquit.</p>
 <p><a name="019">19</a> At illa respondit: Da mihi benedictionem: terram australem et arentem dedisti mihi; junge et irriguam. Dedit itaque ei Caleb irriguum superius et inferius.<br>
 </p>
 <p><a name="020">20</a> Hæc est possessio tribus filiorum Juda per cognationes suas.</p>
 <p><a name="021">21</a> Erantque civitates ab extremis partibus filiorum Juda juxta terminos Edom a meridie: Cabseel et Eder et Jagur,</p>
 <p><a name="022">22</a> et Cyna et Dimona et Adada,</p>
 <p><a name="023">23</a> et Cades et Asor et Jethnam,</p>
 <p><a name="024">24</a> Ziph et Telem et Baloth,</p>
 <p><a name="025">25</a> Asor nova et Carioth, Hesron, hæc est Asor;</p>
 <p><a name="026">26</a> Amam, Sama, et Molada,</p>
 <p><a name="027">27</a> et Asergadda et Hassemon et Bethphelet,</p>
 <p><a name="028">28</a> et Hasersual et Bersabee et Baziothia,</p>
 <p><a name="029">29</a> et Baala et Jim et Esem,</p>
 <p><a name="030">30</a> et Eltholad et Cesil et Harma,</p>
 <p><a name="031">31</a> et Siceleg et Medemena et Sensenna,</p>
 <p><a name="032">32</a> Lebaoth et Selim et Aën et Remon. Omnes civitates viginti novem, et villæ earum.</p>
 <p><a name="033">33</a> In campestribus vero: Estaol et Sarea et Asena,</p>
 <p><a name="034">34</a> et Zanoë et Ængannim et Taphua et Enaim,</p>
 <p><a name="035">35</a> et Jerimoth et Adullam, Socho et Azeca,</p>
 <p><a name="036">36</a> et Saraim et Adithaim et Gedera et Gederothaim: urbes quatuordecim, et villæ earum.</p>
 <p><a name="037">37</a> Sanan et Hadassa et Magdalgad,</p>
 <p><a name="038">38</a> Delean et Masepha et Jecthel,</p>
 <p><a name="039">39</a> Lachis et Bascath et Eglon,</p>
 <p><a name="040">40</a> Chebbon et Leheman et Cethlis,</p>
 <p><a name="041">41</a> et Gideroth et Bethdagon et Naama et Maceda: civitates sedecim, et villæ earum.</p>
 <p><a name="042">42</a> Labana et Ether et Asan,</p>
 <p><a name="043">43</a> Jephtha et Esna et Nesib,</p>
 <p><a name="044">44</a> et Ceila et Achzib et Maresa: civitates novem, et villæ earum.</p>
 <p><a name="045">45</a> Accaron cum vicis et villulis suis.</p>
 <p><a name="046">46</a> Ab Accaron usque ad mare: omnia quæ vergunt ad Azotum et viculos ejus.</p>
 <p><a name="047">47</a> Azotus cum vicis et villulis suis. Gaza cum vicis et villulis suis, usque ad torrentem Ægypti, et mare magnum terminus ejus.</p>
 <p><a name="048">48</a> Et in monte: Samir et Jether et Socoth</p>
 <p><a name="049">49</a> et Danna et Cariathsenna, hæc est Dabir:</p>
 <p><a name="050">50</a> Anab et Istemo et Anim,</p>
 <p><a name="051">51</a> Gosen et Olon et Gilo: civitates undecim et villæ earum.</p>
 <p><a name="052">52</a> Arab et Ruma et Esaan,</p>
 <p><a name="053">53</a> et Janum et Beththaphua et Apheca,</p>
 <p><a name="054">54</a> Athmatha, et Cariath Arbe, hæc est Hebron, et Sior: civitates novem, et villæ earum.</p>
 <p><a name="055">55</a> Maon et Carmel et Ziph et Jota,</p>
 <p><a name="056">56</a> Jezraël et Jucadam et Zanoë,</p>
 <p><a name="057">57</a> Accain, Gabaa et Thamna: civitates decem et villæ earum.</p>
 <p><a name="058">58</a> Halhul, et Besur, et Gedor,</p>
 <p><a name="059">59</a> Mareth, et Bethanoth, et Eltecon: civitates sex et villæ earum.</p>
 <p><a name="060">60</a> Cariathbaal, hæc est Cariathiarim urbs silvarum, et Arebba: civitates duæ, et villæ earum.</p>
 <p><a name="061">61</a> In deserto Betharaba, Meddin, et Sachacha,</p>
 <p><a name="062">62</a> et Nebsan, et civitas salis, et Engaddi: civitates sex, et villæ earum.</p>
 <p><a name="063">63</a> Jebusæum autem habitatorem Jerusalem non potuerunt filii Juda delere: habitavitque Jebusæus cum filiis Juda in Jerusalem usque in præsentem diem.</p>
 <p></p><hr>
 <center>
 <a href="jos016.htm">Next: Joshua Chapter 16</a></center>
 </body>