<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa022.htm">Polyglot</a> 
 <a href="../kjv/psa022.htm">KJV</a> 
 <a href="../sep/psa022.htm">Sep</a> 
 <a href="../tan/psa022.htm">Tan</a> 
 
 <br>
 <br><a href="psa.htm">Psalms Index</a><br>
  
 <a href="psa021.htm">Previous</a> 
 <a href="psa023.htm">Next</a> 
 </center>
 <hr>
 
 <h3 align="CENTER">Vulgate (Latin): Psalms Chapter 22</h3><p><a name="001">1</a> Psalmus David. [Dominus regit me, et nihil mihi deerit:<br></p>
 <p><a name="002">2</a> in loco pascuæ, ibi me collocavit.<br> Super aquam refectionis educavit me;<br></p>
 <p><a name="003">3</a> animam meam convertit.<br> Deduxit me super semitas justitiæ<br> propter nomen suum.<br></p>
 <p><a name="004">4</a> Nam etsi ambulavero in medio umbræ mortis,<br> non timebo mala, quoniam tu mecum es.<br> Virga tua, et baculus tuus,<br> ipsa me consolata sunt.<br></p>
 <p><a name="005">5</a> Parasti in conspectu meo mensam<br> adversus eos qui tribulant me;<br> impinguasti in oleo caput meum:<br> et calix meus inebrians, quam præclarus est!<br></p>
 <p><a name="006">6</a> Et misericordia tua subsequetur me<br> omnibus diebus vitæ meæ;<br> et ut inhabitem in domo Domini<br> in longitudinem dierum.]</p>
 <p></p><hr>
 <center>
 <a href="psa023.htm">Next: Psalms Chapter 23</a></center>
 </body>