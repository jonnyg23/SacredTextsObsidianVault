<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/pro017.htm">Polyglot</a> 
 <a href="../kjv/pro017.htm">KJV</a> 
 <a href="../sep/pro017.htm">Sep</a> 
 <a href="../tan/pro017.htm">Tan</a> 
 
 <br>
 <br><a href="pro.htm">Proverbs Index</a><br>
  
 <a href="pro016.htm">Previous</a> 
 <a href="pro018.htm">Next</a> 
 </center>
 <hr>
 
 <h3 align="CENTER">Vulgate (Latin): Proverbs Chapter 17</h3><p><a name="001">1</a> [Melior est buccella sicca cum gaudio<br> quam domus plena victimis cum jurgio.<br></p>
 <p><a name="002">2</a> Servus sapiens dominabitur filiis stultis,<br> et inter fratres hæreditatem dividet.<br></p>
 <p><a name="003">3</a> Sicut igne probatur argentum et aurum camino,<br> ita corda probat Dominus.<br></p>
 <p><a name="004">4</a> Malus obedit linguæ iniquæ,<br> et fallax obtemperat labiis mendacibus.<br></p>
 <p><a name="005">5</a> Qui despicit pauperem exprobrat factori ejus,<br> et qui ruina lætatur alterius non erit impunitus.<br></p>
 <p><a name="006">6</a> Corona senum filii filiorum,<br> et gloria filiorum patres eorum.<br></p>
 <p><a name="007">7</a> Non decent stultum verba composita,<br> nec principem labium mentiens.<br></p>
 <p><a name="008">8</a> Gemma gratissima exspectatio præstolantis;<br> quocumque se vertit, prudenter intelligit.<br></p>
 <p><a name="009">9</a> Qui celat delictum quærit amicitias;<br> qui altero sermone repetit, separat fderatos.<br></p>
 <p><a name="010">10</a> Plus proficit correptio apud prudentem,<br> quam centum plagæ apud stultum.<br></p>
 <p><a name="011">11</a> Semper jurgia quærit malus:<br> angelus autem crudelis mittetur contra eum.<br></p>
 <p><a name="012">12</a> Expedit magis ursæ occurrere raptis ftibus,<br> quam fatuo confidenti in stultitia sua.<br></p>
 <p><a name="013">13</a> Qui reddit mala pro bonis,<br> non recedet malum de domo ejus.<br></p>
 <p><a name="014">14</a> Qui dimittit aquam caput est jurgiorum,<br> et antequam patiatur contumeliam judicium deserit.]<br>
 </p>
 <p><a name="015">15</a> [Qui justificat impium, et qui condemnat justum,<br> abominabilis est uterque apud Deum.<br></p>
 <p><a name="016">16</a> Quid prodest stulto habere divitias,<br> cum sapientiam emere non possit?<br> Qui altum facit domum suam quærit ruinam,<br> et qui evitat discere incidet in mala.<br></p>
 <p><a name="017">17</a> Omni tempore diligit qui amicus est,<br> et frater in angustiis comprobatur.<br></p>
 <p><a name="018">18</a> Stultus homo plaudet manibus,<br> cum spoponderit pro amico suo.<br></p>
 <p><a name="019">19</a> Qui meditatur discordias diligit rixas,<br> et qui exaltat ostium quærit ruinam.<br></p>
 <p><a name="020">20</a> Qui perversi cordis est non inveniet bonum,<br> et qui vertit linguam incidet in malum.<br></p>
 <p><a name="021">21</a> Natus est stultus in ignominiam suam;<br> sed nec pater in fatuo lætabitur.<br></p>
 <p><a name="022">22</a> Animus gaudens ætatem floridam facit;<br> spiritus tristis exsiccat ossa.<br></p>
 <p><a name="023">23</a> Munera de sinu impius accipit,<br> ut pervertat semitas judicii.<br></p>
 <p><a name="024">24</a> In facie prudentis lucet sapientia;<br> oculi stultorum in finibus terræ.<br></p>
 <p><a name="025">25</a> Ira patris filius stultus,<br> et dolor matris quæ genuit eum.<br></p>
 <p><a name="026">26</a> Non est bonum damnum inferre justo,<br> nec percutere principem qui recta judicat.<br></p>
 <p><a name="027">27</a> Qui moderatur sermones suos doctus et prudens est,<br> et pretiosi spiritus vir eruditus.<br></p>
 <p><a name="028">28</a> Stultus quoque, si tacuerit, sapiens reputabitur,<br> et si compresserit labia sua, intelligens.]</p>
 <p></p><hr>
 <center>
 <a href="pro018.htm">Next: Proverbs Chapter 18</a></center>
 </body>