<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/ch1025.htm">Polyglot</a> 
 <a href="../kjv/ch1025.htm">KJV</a> 
 <a href="../sep/ch1025.htm">Sep</a> 
 <a href="../tan/ch1025.htm">Tan</a> 
 
 <br>
 <br><a href="ch1.htm">1 Chronicles Index</a><br>
  
 <a href="ch1024.htm">Previous</a> 
 <a href="ch1026.htm">Next</a> 
 </center>
 <hr>
 
 <h3 align="CENTER">Vulgate (Latin): 1 Chronicles Chapter 25</h3><p><a name="001">1</a> Igitur David et magistratus exercitus segregaverunt in ministerium filios Asaph, et Heman, et Idithun, qui prophetarent in citharis, et psalteriis, et cymbalis secundum numerum suum, dedicato sibi officio servientes.</p>
 <p><a name="002">2</a> De filiis Asaph: Zachur, et Joseph, et Nathania, et Asarela, filii Asaph: sub manu Asaph prophetantis juxta regem.</p>
 <p><a name="003">3</a> Porro Idithun: filii Idithun, Godolias, Sori, Jeseias, et Hasabias, et Mathathias, sex, sub manu patris sui Idithun, qui in cithara prophetabat super confitentes et laudantes Dominum.</p>
 <p><a name="004">4</a> Heman quoque: filii Heman, Bocciau, Mathaniau, Oziel, Subuel, et Jerimoth, Hananias, Hanani, Eliatha, Geddelthi, et Romemthiezer, et Jesbacassa, Mellothi, Othir, Mahazioth:</p>
 <p><a name="005">5</a> omnes isti filii Heman videntis regis in sermonibus Dei, ut exaltaret cornu: deditque Deus Heman filios quatuordecim, et filias tres.</p>
 <p><a name="006">6</a> Universi sub manu patris sui ad cantandum in templo Domini distributi erant, in cymbalis, et psalteriis, et citharis, in ministeria domus Domini juxta regem: Asaph videlicet, et Idithun, et Heman.</p>
 <p><a name="007">7</a> Fuit autem numerus eorum cum fratribus suis, qui erudiebant canticum Domini, cuncti doctores, ducenti octoginta octo.</p>
 <p><a name="008">8</a> Miseruntque sortes per vices suas, ex æquo tam major quam minor, doctus pariter et indoctus.</p>
 <p><a name="009">9</a> Egressaque est sors prima Joseph, qui erat de Asaph. Secunda Godoliæ, ipsi et filiis ejus, et fratribus ejus duodecim.</p>
 <p><a name="010">10</a> Tertia Zachur, filiis et fratribus ejus duodecim.</p>
 <p><a name="011">11</a> Quarta Isari, filiis et fratribus ejus duodecim.</p>
 <p><a name="012">12</a> Quinta Nathaniæ, filiis et fratribus ejus duodecim.</p>
 <p><a name="013">13</a> Sexta Bocciau, filiis et fratribus ejus duodecim.</p>
 <p><a name="014">14</a> Septima Isreela, filiis et fratribus ejus duodecim.</p>
 <p><a name="015">15</a> Octava Jesaiæ, filiis et fratribus ejus duodecim.</p>
 <p><a name="016">16</a> Nona Mathaniæ, filiis et fratribus ejus duodecim.</p>
 <p><a name="017">17</a> Decima Semeiæ, filiis et fratribus ejus duodecim.</p>
 <p><a name="018">18</a> Undecima Azareel, filiis et fratribus ejus duodecim.</p>
 <p><a name="019">19</a> Duodecima Hasabiæ, filiis et fratribus ejus duodecim.</p>
 <p><a name="020">20</a> Tertiadecima Subaël, filiis et fratribus ejus duodecim.</p>
 <p><a name="021">21</a> Quartadecima Mathathiæ, filiis et fratribus ejus duodecim.</p>
 <p><a name="022">22</a> Quintadecima Jerimoth, filiis et fratribus ejus duodecim.</p>
 <p><a name="023">23</a> Sextadecima Hananiæ, filiis et fratribus ejus duodecim.</p>
 <p><a name="024">24</a> Septimadecima Jesbacassæ, filiis et fratribus ejus duodecim.</p>
 <p><a name="025">25</a> Octavadecima Hanani, filiis et fratribus ejus duodecim.</p>
 <p><a name="026">26</a> Nonadecima Mellothi, filiis et fratribus ejus duodecim.</p>
 <p><a name="027">27</a> Vigesima Eliatha, filiis et fratribus ejus duodecim.</p>
 <p><a name="028">28</a> Vigesima prima Othir, filiis et fratribus ejus duodecim.</p>
 <p><a name="029">29</a> Vigesima secunda Geddelthi, filiis et fratribus ejus duodecim.</p>
 <p><a name="030">30</a> Vigesima tertia Mahazioth, filiis et fratribus ejus duodecim.</p>
 <p><a name="031">31</a> Vigesima quarta Romemthiezer, filiis et fratribus ejus duodecim.</p>
 <p></p><hr>
 <center>
 <a href="ch1026.htm">Next: 1 Chronicles Chapter 26</a></center>
 </body>