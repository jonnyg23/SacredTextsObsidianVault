<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/job012.htm">Polyglot</a> 
 <a href="../kjv/job012.htm">KJV</a> 
 <a href="../sep/job012.htm">Sep</a> 
 <a href="../tan/job012.htm">Tan</a> 
 
 <br>
 <br><a href="job.htm">Job Index</a><br>
  
 <a href="job011.htm">Previous</a> 
 <a href="job013.htm">Next</a> 
 </center>
 <hr>
 
 <h3 align="CENTER">Vulgate (Latin): Job Chapter 12</h3><p><a name="001">1</a> Respondens autem Job, dixit:</p>
 <p><a name="002">2</a> [Ergo vos estis soli homines,<br> et vobiscum morietur sapientia?<br></p>
 <p><a name="003">3</a> Et mihi est cor sicut et vobis, nec inferior vestri sum;<br> quis enim hæc quæ nostis ignorat?<br></p>
 <p><a name="004">4</a> Qui deridetur ab amico suo, sicut ego,<br> invocabit Deum, et exaudiet eum:<br> deridetur enim justi simplicitas.<br></p>
 <p><a name="005">5</a> Lampas contempta apud cogitationes divitum<br> parata ad tempus statutum.<br></p>
 <p><a name="006">6</a> Abundant tabernacula prædonum,<br> et audacter provocant Deum,<br> cum ipse dederit omnia in manus eorum.<br></p>
 <p><a name="007">7</a> Nimirum interroga jumenta, et docebunt te;<br> et volatilia cæli, et indicabunt tibi.<br></p>
 <p><a name="008">8</a> Loquere terræ, et respondebit tibi,<br> et narrabunt pisces maris.<br></p>
 <p><a name="009">9</a> Quis ignorat quod omnia hæc manus Domini fecerit?<br></p>
 <p><a name="010">10</a> In cujus manu anima omnis viventis,<br> et spiritus universæ carnis hominis.<br></p>
 <p><a name="011">11</a> Nonne auris verba dijudicat?<br> et fauces comedentis, saporem?<br></p>
 <p><a name="012">12</a> In antiquis est sapientia,<br> et in multo tempore prudentia.<br></p>
 <p><a name="013">13</a> Apud ipsum est sapientia et fortitudo;<br> ipse habet consilium et intelligentiam.<br></p>
 <p><a name="014">14</a> Si destruxerit, nemo est qui ædificet;<br> si incluserit hominem, nullus est qui aperiat.<br></p>
 <p><a name="015">15</a> Si continuerit aquas, omnia siccabuntur;<br> et si emiserit eas, subvertent terram.<br></p>
 <p><a name="016">16</a> Apud ipsum est fortitudo et sapientia;<br> ipse novit et decipientem, et eum qui decipitur.<br></p>
 <p><a name="017">17</a> Adducit consiliarios in stultum finem,<br> et judices in stuporem.<br></p>
 <p><a name="018">18</a> Balteum regum dissolvit,<br> et præcingit fune renes eorum.<br></p>
 <p><a name="019">19</a> Ducit sacerdotes inglorios,<br> et optimates supplantat:<br></p>
 <p><a name="020">20</a> commutans labium veracium,<br> et doctrinam senum auferens.<br></p>
 <p><a name="021">21</a> Effundit despectionem super principes,<br> eos qui oppressi fuerant relevans.<br></p>
 <p><a name="022">22</a> Qui revelat profunda de tenebris,<br> et producit in lucem umbram mortis.<br></p>
 <p><a name="023">23</a> Qui multiplicat gentes, et perdit eas,<br> et subversas in integrum restituit.<br></p>
 <p><a name="024">24</a> Qui immutat cor principum populi terræ,<br> et decipit eos ut frustra incedant per invium:<br></p>
 <p><a name="025">25</a> palpabunt quasi in tenebris, et non in luce,<br> et errare eos faciet quasi ebrios.]</p>
 <p></p><hr>
 <center>
 <a href="job013.htm">Next: Job Chapter 13</a></center>
 </body>