<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/ezr002.htm">Polyglot</a> 
 <a href="../kjv/ezr002.htm">KJV</a> 
 <a href="../tan/ezr002.htm">Tan</a> 
 
 <br>
 <br><a href="ezr.htm">Ezra Index</a><br>
  
 <a href="ezr001.htm">Previous</a> 
 <a href="ezr003.htm">Next</a> 
 </center>
 <hr>
 
 <h3 align="CENTER">Vulgate (Latin): Ezra Chapter 2</h3><p><a name="001">1</a> Hi sunt autem provinciæ filii, qui ascenderunt de captivitate, quam transtulerat Nabuchodonosor rex Babylonis in Babylonem, et reversi sunt in Jerusalem et Judam, unusquisque in civitatem suam.</p>
 <p><a name="002">2</a> Qui venerunt cum Zorobabel, Josue, Nehemia, Saraia, Rahelaia, Mardochai, Belsan, Mesphar, Beguai, Rehum, Baana. Numerus virorum populi Israël:</p>
 <p><a name="003">3</a> filii Pharos duo millia centum septuaginta duo.</p>
 <p><a name="004">4</a> Filii Sephatia, trecenti septuaginta duo.</p>
 <p><a name="005">5</a> Filii Area, septingenti septuaginta quinque.</p>
 <p><a name="006">6</a> Filii Phahath Moab, filiorum Josue: Joab, duo millia octingenti duodecim.</p>
 <p><a name="007">7</a> Filii Ælam, mille ducenti quinquaginta quatuor.</p>
 <p><a name="008">8</a> Filii Zethua, nongenti quadraginta quinque.</p>
 <p><a name="009">9</a> Filii Zachai, septingenti sexaginta.</p>
 <p><a name="010">10</a> Filii Bani, sexcenti quadraginta duo.</p>
 <p><a name="011">11</a> Filii Bebai, sexcenti viginti tres.</p>
 <p><a name="012">12</a> Filii Azgad, mille ducenti viginti duo.</p>
 <p><a name="013">13</a> Filii Adonicam, sexcenti sexaginta sex.</p>
 <p><a name="014">14</a> Filii Beguai, duo millia quinquaginta sex.</p>
 <p><a name="015">15</a> Filii Adin, quadringenti quinquaginta quatuor.</p>
 <p><a name="016">16</a> Filii Ather, qui erant ex Ezechia, nonaginta octo.</p>
 <p><a name="017">17</a> Filii Besai, trecenti viginti tres.</p>
 <p><a name="018">18</a> Filii Jora, centum duodecim.</p>
 <p><a name="019">19</a> Filii Hasum, ducenti viginti tres.</p>
 <p><a name="020">20</a> Filii Gebbar, nonaginta quinque.</p>
 <p><a name="021">21</a> Filii Bethlehem, centum viginti tres.</p>
 <p><a name="022">22</a> Viri Netupha, quinquaginta sex.</p>
 <p><a name="023">23</a> Viri Anathoth, centum viginti octo.</p>
 <p><a name="024">24</a> Filii Azmaveth, quadraginta duo.</p>
 <p><a name="025">25</a> Filii Cariathiarim, Cephira et Beroth, septingenti quadraginta tres.</p>
 <p><a name="026">26</a> Filii Rama et Gabaa, sexcenti viginti unus.</p>
 <p><a name="027">27</a> Viri Machmas, centum viginti duo.</p>
 <p><a name="028">28</a> Viri Bethel et Hai, ducenti viginti tres.</p>
 <p><a name="029">29</a> Filii Nebo, quinquaginta duo.</p>
 <p><a name="030">30</a> Filii Megbis, centum quinquaginta sex.</p>
 <p><a name="031">31</a> Filii Ælam alterius, mille ducenti quinquaginta quatuor.</p>
 <p><a name="032">32</a> Filii Harim, trecenti viginti.</p>
 <p><a name="033">33</a> Filii Lod Hadid, et Ono, septingenti viginti quinque.</p>
 <p><a name="034">34</a> Filii Jericho, trecenti quadraginta quinque.</p>
 <p><a name="035">35</a> Filii Senaa, tria millia sexcenti triginta.<br>
 </p>
 <p><a name="036">36</a> Sacerdotes: filii Jadaia in domo Josue, nongenti septuaginta tres.</p>
 <p><a name="037">37</a> Filii Emmer, mille quinquaginta duo.</p>
 <p><a name="038">38</a> Filii Pheshur, mille ducenti quadraginta septem.</p>
 <p><a name="039">39</a> Filii Harim, mille decem et septem.</p>
 <p><a name="040">40</a> Levitæ: filii Josue et Cedmihel filiorum Odoviæ, septuaginta quatuor.</p>
 <p><a name="041">41</a> Cantores: filii Asaph, centum viginti octo.</p>
 <p><a name="042">42</a> Filii janitorum: filii Sellum, filii Ater, filii Telmon, filii Accub, filii Hatitha, filii Sobai: universi centum triginta novem.<br>
 </p>
 <p><a name="043">43</a> Nathinæi: filii Siha, filii Hasupha, filii Tabbaoth,</p>
 <p><a name="044">44</a> filii Ceros, filii Siaa, filii Phadon,</p>
 <p><a name="045">45</a> filii Lebana, filii Hagaba, filii Accub,</p>
 <p><a name="046">46</a> filii Hagab, filii Semlai, filii Hanan,</p>
 <p><a name="047">47</a> filii Gaddel, filii Gaher, filii Raaia,</p>
 <p><a name="048">48</a> filii Rasin, filii Necoda, filii Gazam,</p>
 <p><a name="049">49</a> filii Aza, filii Phasea, filii Besee,</p>
 <p><a name="050">50</a> filii Asena, filii Munim, filii Nephusim,</p>
 <p><a name="051">51</a> filii Bacbuc, filii Hacupha, filii Harhur,</p>
 <p><a name="052">52</a> filii Besluth, filii Mahida, filii Harsa,</p>
 <p><a name="053">53</a> filii Bercos, filii Sisara, filii Thema,</p>
 <p><a name="054">54</a> filii Nasia, filii Hatipha,</p>
 <p><a name="055">55</a> filii servorum Salomonis, filii Sotai, filii Sophereth, filii Pharuda,</p>
 <p><a name="056">56</a> filii Jala, filii Dercon, filii Geddel,</p>
 <p><a name="057">57</a> filii Saphatia, filii Hatil, filii Phochereth, qui erant de Asebaim, filii Ami:</p>
 <p><a name="058">58</a> omnes Nathinæi, et filii servorum Salomonis, trecenti nonaginta duo.<br>
 </p>
 <p><a name="059">59</a> Et hi qui ascenderunt de Thelmala, Thelharsa, Cherub, et Adon, et Emer: et non potuerunt indicare domum patrum suorum et semen suum, utrum ex Israël essent.</p>
 <p><a name="060">60</a> Filii Dalaia, filii Tobia, filii Necoda, sexcenti quinquaginta duo.<br>
 </p>
 <p><a name="061">61</a> Et de filiis sacerdotum: filii Hobia, filii Accos, filii Berzellai, qui accepit de filiabus Berzellai Galaaditis, uxorem, et vocatus est nomine eorum:</p>
 <p><a name="062">62</a> hi quæsierunt scripturam genealogiæ suæ, et non invenerunt, et ejecti sunt de sacerdotio.</p>
 <p><a name="063">63</a> Et dixit Athersatha eis ut non comederent de Sancto sanctorum, donec surgeret sacerdos doctus atque perfectus.<br>
 </p>
 <p><a name="064">64</a> Omnis multitudo quasi unus, quadraginta duo millia trecenti sexaginta:</p>
 <p><a name="065">65</a> exceptis servis eorum, et ancillis, qui erant septem millia trecenti triginta septem: et in ipsis cantores atque cantatrices ducenti.</p>
 <p><a name="066">66</a> Equi eorum septingenti triginta sex, muli eorum, ducenti quadraginta quinque,</p>
 <p><a name="067">67</a> cameli eorum, quadringenti triginta quinque, asini eorum, sex millia septingenti viginti.</p>
 <p><a name="068">68</a> Et de principibus patrum, cum ingrederentur templum Domini, quod est in Jerusalem, sponte obtulerunt in domum Dei ad exstruendam eam in loco suo.</p>
 <p><a name="069">69</a> Secundum vires suas dederunt impensas operis, auri solidos sexaginta millia et mille, argenti mnas quinque millia, et vestes sacerdotales centum.</p>
 <p><a name="070">70</a> Habitaverunt ergo sacerdotes, et Levitæ, et de populo, et cantores, et janitores, et Nathinæi, in urbibus suis, universusque Israël in civitatibus suis.</p>
 <p></p><hr>
 <center>
 <a href="ezr003.htm">Next: Ezra Chapter 3</a></center>
 </body>