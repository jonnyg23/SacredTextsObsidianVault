<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa020.htm">Polyglot</a> 
 <a href="../kjv/psa020.htm">KJV</a> 
 <a href="../sep/psa020.htm">Sep</a> 
 <a href="../tan/psa020.htm">Tan</a> 
 
 <br>
 <br><a href="psa.htm">Psalms Index</a><br>
  
 <a href="psa019.htm">Previous</a> 
 <a href="psa021.htm">Next</a> 
 </center>
 <hr>
 
 <h3 align="CENTER">Vulgate (Latin): Psalms Chapter 20</h3><p><a name="001">1</a> In finem. Psalmus David.</p>
 <p><a name="002">2</a> [Domine, in virtute tua lætabitur rex,<br> et super salutare tuum exsultabit vehementer.<br></p>
 <p><a name="003">3</a> Desiderium cordis ejus tribuisti ei,<br> et voluntate labiorum ejus non fraudasti eum.<br></p>
 <p><a name="004">4</a> Quoniam prævenisti eum in benedictionibus dulcedinis;<br> posuisti in capite ejus coronam de lapide pretioso.<br></p>
 <p><a name="005">5</a> Vitam petiit a te, et tribuisti ei longitudinem dierum,<br> in sæculum, et in sæculum sæculi.<br></p>
 <p><a name="006">6</a> Magna est gloria ejus in salutari tuo;<br> gloriam et magnum decorem impones super eum.<br></p>
 <p><a name="007">7</a> Quoniam dabis eum in benedictionem in sæculum sæculi;<br> lætificabis eum in gaudio cum vultu tuo.<br></p>
 <p><a name="008">8</a> Quoniam rex sperat in Domino,<br> et in misericordia Altissimi non commovebitur.<br></p>
 <p><a name="009">9</a> Inveniatur manus tua omnibus inimicis tuis;<br> dextera tua inveniat omnes qui te oderunt.<br></p>
 <p><a name="010">10</a> Pones eos ut clibanum ignis in tempore vultus tui:<br> Dominus in ira sua conturbabit eos,<br> et devorabit eos ignis.<br></p>
 <p><a name="011">11</a> Fructum eorum de terra perdes,<br> et semen eorum a filiis hominum,<br></p>
 <p><a name="012">12</a> quoniam declinaverunt in te mala;<br> cogitaverunt consilia quæ non potuerunt stabilire.<br></p>
 <p><a name="013">13</a> Quoniam pones eos dorsum;<br> in reliquiis tuis præparabis vultum eorum.<br></p>
 <p><a name="014">14</a> Exaltare, Domine, in virtute tua;<br> cantabimus et psallemus virtutes tuas.]</p>
 <p></p><hr>
 <center>
 <a href="psa021.htm">Next: Psalms Chapter 21</a></center>
 </body>