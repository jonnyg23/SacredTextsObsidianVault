<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jos019.htm">Polyglot</a> 
 <a href="../kjv/jos019.htm">KJV</a> 
 <a href="../sep/jsb019.htm">Sep:JsB</a> 
 <a href="../sep/jsa019.htm">Sep:JsA</a> 
 <a href="../tan/jos019.htm">Tan</a> 
 
 <br>
 <br><a href="jos.htm">Joshua Index</a><br>
  
 <a href="jos018.htm">Previous</a> 
 <a href="jos020.htm">Next</a> 
 </center>
 <hr>
 
 <h3 align="CENTER">Vulgate (Latin): Joshua Chapter 19</h3><p><a name="001">1</a> Et egressa est sors secunda filiorum Simeon per cognationes suas: fuitque hæreditas</p>
 <p><a name="002">2</a> eorum in medio possessionis filiorum Juda: Bersabee et Sabee et Molada</p>
 <p><a name="003">3</a> et Hasersual, Bala et Asem</p>
 <p><a name="004">4</a> et Eltholad, Bethul et Harma</p>
 <p><a name="005">5</a> et Siceleg et Bethmarchaboth et Hasersusa</p>
 <p><a name="006">6</a> et Bethlebaoth et Sarohen: civitates tredecim, et villæ earum.</p>
 <p><a name="007">7</a> Ain et Remmon et Athar et Asan: civitates quatuor, et villæ earum:</p>
 <p><a name="008">8</a> omnes viculi per circuitum urbium istarum usque ad Baalath Beer Ramath contra australem plagam. Hæc est hæreditas filiorum Simeon juxta cognationes suas,</p>
 <p><a name="009">9</a> in possessione et funiculo filiorum Juda: quia major erat, et idcirco filii Simeon possederunt in medio hæreditatis eorum.<br>
 </p>
 <p><a name="010">10</a> Ceciditque sors tertia filiorum Zabulon per cognationes suas: factus est terminus possessionis eorum usque Sarid.</p>
 <p><a name="011">11</a> Ascenditque de mari et Merala, et pervenit in Debbaseth, usque ad torrentem qui est contra Jeconam.</p>
 <p><a name="012">12</a> Et revertitur de Sared contra orientem in fines Ceseleththabor: et egreditur ad Dabereth, ascenditque contra Japhie.</p>
 <p><a name="013">13</a> Et inde pertransit usque ad orientalem plagam Gethepher et Thacasin: et egreditur in Remmon, Amthar et Noa.</p>
 <p><a name="014">14</a> Et circuit ad aquilonem Hanathon: suntque egressus ejus vallis Jephthaël,</p>
 <p><a name="015">15</a> et Cateth et Naalol et Semeron et Jerala et Bethlehem: civitates duodecim, et villæ earum.</p>
 <p><a name="016">16</a> Hæc est hæreditas tribus filiorum Zabulon per cognationes suas, urbes et viculi earum.<br>
 </p>
 <p><a name="017">17</a> Issachar egressa est sors quarta per cognationes suas:</p>
 <p><a name="018">18</a> fuitque ejus hæreditas Jezraël et Casaloth et Sunem</p>
 <p><a name="019">19</a> et Hapharaim et Seon, et Anaharath</p>
 <p><a name="020">20</a> et Rabboth et Cesion, Abes,</p>
 <p><a name="021">21</a> et Rameth, et Engannim, et Enhadda et Bethpheses.</p>
 <p><a name="022">22</a> Et pervenit terminus ejus usque Thabor et Sehesima et Bethsames, eruntque exitus ejus Jordanis: civitates sedecim, et villæ earum.</p>
 <p><a name="023">23</a> Hæc est possessio filiorum Issachar per cognationes suas, urbes et viculi earum.<br>
 </p>
 <p><a name="024">24</a> Ceciditque sors quinta tribui filiorum Aser per cognationes suas:</p>
 <p><a name="025">25</a> fuitque terminus eorum Halcath et Chali et Beten et Axaph</p>
 <p><a name="026">26</a> et Elmelech et Amaad et Messal: et pervenit usque ad Carmelum maris et Sihor et Labanath,</p>
 <p><a name="027">27</a> ac revertitur contra orientem Bethdagon: et pertransit usque Zabulon et vallem Jephthaël contra aquilonem in Bethemec et Nehiel. Egrediturque ad lævam Cabul,</p>
 <p><a name="028">28</a> et Abran et Rohob et Hamon et Cana, usque ad Sidonem magnam.</p>
 <p><a name="029">29</a> Revertiturque in Horma usque ad civitatem munitissimam Tyrum, et usque Hosa: eruntque exitus ejus in mare de funiculo Achziba:</p>
 <p><a name="030">30</a> et Amma et Aphec et Rohob: civitates viginti duæ, et villæ earum.</p>
 <p><a name="031">31</a> Hæc est possessio filiorum Aser per cognationes suas, urbesque et viculi earum.<br>
 </p>
 <p><a name="032">32</a> Filiorum Nephthali sexta sors cecidit per familias suas:</p>
 <p><a name="033">33</a> et cpit terminus de Heleph et Elon in Saananim, et Adami, quæ est Neceb, et Jebnaël usque Lecum: et egressus eorum usque ad Jordanem:</p>
 <p><a name="034">34</a> revertiturque terminus contra occidentem in Azanotthabor, atque inde egreditur in Hucuca, et pertransit in Zabulon contra meridiem, et in Aser contra occidentem, et in Juda ad Jordanem contra ortum solis:</p>
 <p><a name="035">35</a> civitates munitissimæ, Assedim, Ser, et Emath, et Reccath et Cenereth,</p>
 <p><a name="036">36</a> et Edema et Arama, Asor</p>
 <p><a name="037">37</a> et Cedes et Edrai, Enhasor,</p>
 <p><a name="038">38</a> et Jeron et Magdalel, Horem et Bethanath et Bethsames: civitates decem et novem, et villæ earum.</p>
 <p><a name="039">39</a> Hæc est possessio tribus filiorum Nephthali per cognationes suas, urbes et viculi earum.<br>
 </p>
 <p><a name="040">40</a> Tribui filiorum Dan per familias suas egressa est sors septima:</p>
 <p><a name="041">41</a> et fuit terminus possessionis ejus Sara et Esthaol, et Hirsemes, id est, civitas solis.</p>
 <p><a name="042">42</a> Selebin et Ajalon et Jethela,</p>
 <p><a name="043">43</a> Elon et Themna et Acron,</p>
 <p><a name="044">44</a> Elthece, Gebbethon et Balaath,</p>
 <p><a name="045">45</a> et Jud et Bane et Barach et Gethremmon:</p>
 <p><a name="046">46</a> et Mejarcon et Arecon, cum termino qui respicit Joppen,</p>
 <p><a name="047">47</a> et ipso fine concluditur. Ascenderuntque filii Dan, et pugnaverunt contra Lesem, ceperuntque eam: et percusserunt eam in ore gladii, et possederunt, et habitaverunt in ea, vocantes nomen ejus Lesem Dan, ex nomine Dan patris sui.</p>
 <p><a name="048">48</a> Hæc est possessio tribus filiorum Dan, per cognationes suas, urbes et viculi earum.<br>
 </p>
 <p><a name="049">49</a> Cumque complesset sorte dividere terram singulis per tribus suas, dederunt filii Israël possessionem Josue filio Nun in medio sui,</p>
 <p><a name="050">50</a> juxta præceptum Domini, urbem quam postulavit Thamnath Saraa in monte Ephraim: et ædificavit civitatem, habitavitque in ea.</p>
 <p><a name="051">51</a> Hæ sunt possessiones, quas sorte diviserunt Eleazar sacerdos, et Josue filius Nun, et principes familiarum ac tribuum filiorum Israël in Silo, coram Domino ad ostium tabernaculi testimonii: partitique sunt terram.</p>
 <p></p><hr>
 <center>
 <a href="jos020.htm">Next: Joshua Chapter 20</a></center>
 </body>