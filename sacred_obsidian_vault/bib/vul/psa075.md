<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa075.htm">Polyglot</a> 
 <a href="../kjv/psa075.htm">KJV</a> 
 <a href="../sep/psa075.htm">Sep</a> 
 <a href="../tan/psa075.htm">Tan</a> 
 
 <br>
 <br><a href="psa.htm">Psalms Index</a><br>
  
 <a href="psa074.htm">Previous</a> 
 <a href="psa076.htm">Next</a> 
 </center>
 <hr>
 
 <h3 align="CENTER">Vulgate (Latin): Psalms Chapter 75</h3><p><a name="001">1</a> In finem, in laudibus. Psalmus Asaph, canticum ad Assyrios.</p>
 <p><a name="002">2</a> [Notus in Judæa Deus;<br> in Israël magnum nomen ejus.<br></p>
 <p><a name="003">3</a> Et factus est in pace locus ejus,<br> et habitatio ejus in Sion.<br></p>
 <p><a name="004">4</a> Ibi confregit potentias arcuum,<br> scutum, gladium, et bellum.<br></p>
 <p><a name="005">5</a> Illuminans tu mirabiliter a montibus æternis;<br></p>
 <p><a name="006">6</a> turbati sunt omnes insipientes corde.<br> Dormierunt somnum suum,<br> et nihil invenerunt omnes viri divitiarum in manibus suis.<br></p>
 <p><a name="007">7</a> Ab increpatione tua, Deus Jacob,<br> dormitaverunt qui ascenderunt equos.<br></p>
 <p><a name="008">8</a> Tu terribilis es; et quis resistet tibi?<br> ex tunc ira tua.<br></p>
 <p><a name="009">9</a> De cælo auditum fecisti judicium:<br> terra tremuit et quievit</p>
 <p><a name="010">10</a> cum exsurgeret in judicium Deus,<br> ut salvos faceret omnes mansuetos terræ.<br></p>
 <p><a name="011">11</a> Quoniam cogitatio hominis confitebitur tibi,<br> et reliquiæ cogitationis diem festum agent tibi.<br></p>
 <p><a name="012">12</a> Vovete et reddite Domino Deo vestro,<br> omnes qui in circuitu ejus affertis munera:<br> terribili,</p>
 <p><a name="013">13</a> et ei qui aufert spiritum principum:<br> terribili apud reges terræ.]</p>
 <p></p><hr>
 <center>
 <a href="psa076.htm">Next: Psalms Chapter 76</a></center>
 </body>