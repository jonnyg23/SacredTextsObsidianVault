<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/hos008.htm">Polyglot</a> 
 <a href="../kjv/hos008.htm">KJV</a> 
 <a href="../sep/hos008.htm">Sep</a> 
 <a href="../tan/hos008.htm">Tan</a> 
 
 <br>
 <br><a href="hos.htm">Hosea Index</a><br>
  
 <a href="hos007.htm">Previous</a> 
 <a href="hos009.htm">Next</a> 
 </center>
 <hr>
 
 <h3 align="CENTER">Vulgate (Latin): Hosea Chapter 8</h3><p><a name="001">1</a> [In gutture tuo sit tuba<br> quasi aquila super domum Domini,<br> pro eo quod transgressi sunt fdus meum,<br> et legem meam prævaricati sunt.<br></p>
 <p><a name="002">2</a> Me invocabunt: Deus meus,<br> cognovimus te Israël.<br></p>
 <p><a name="003">3</a> Projecit Israël bonum:<br> inimicus persequetur eum.<br></p>
 <p><a name="004">4</a> Ipsi regnaverunt, et non ex me;<br> principes exstiterunt, et non cognovi:<br> argentum suum et aurum suum fecerunt sibi idola,<br> ut interirent.<br></p>
 <p><a name="005">5</a> Projectus est vitulus tuus, Samaria;<br> iratus est furor meus in eos.<br> Usquequo non poterunt emundari?<br></p>
 <p><a name="006">6</a> Quia ex Israël et ipse est:<br> artifex fecit illum, et non est deus;<br> quoniam in aranearum telas erit vitulus Samariæ.<br></p>
 <p><a name="007">7</a> Quia ventum seminabunt,<br> et turbinem metent:<br> culmus stans non est in eo;<br> germen non faciet farinam:<br> quod etsi fecerit, alieni comedent eam.<br></p>
 <p><a name="008">8</a> Devoratus est Israël;<br> nunc factus est in nationibus quasi vas immundum.<br></p>
 <p><a name="009">9</a> Quia ipsi ascenderunt ad Assur,<br> onager solitarius sibi;<br> Ephraim munera dederunt amatoribus.<br></p>
 <p><a name="010">10</a> Sed et cum mercede conduxerint nationes,<br> nunc congregabo eos,<br> et quiescent paulisper ab onere regis et principum.<br></p>
 <p><a name="011">11</a> Quia multiplicavit Ephraim altaria ad peccandum;<br> factæ sunt ei aræ in delictum.<br></p>
 <p><a name="012">12</a> Scribam ei multiplices leges meas,<br> quæ velut alienæ computatæ sunt.<br></p>
 <p><a name="013">13</a> Hostias offerent,<br> immolabunt carnes et comedent,<br> et Dominus non suscipiet eas:<br> nunc recordabitur iniquitatis eorum,<br> et visitabit peccata eorum:<br> ipsi in Ægyptum convertentur.<br></p>
 <p><a name="014">14</a> Et oblitus est Israël factoris sui,<br> et ædificavit delubra;<br> et Judas multiplicavit urbes munitas;<br> et mittam ignem in civitates ejus,<br> et devorabit ædes illius.]</p>
 <p></p><hr>
 <center>
 <a href="hos009.htm">Next: Hosea Chapter 9</a></center>
 </body>