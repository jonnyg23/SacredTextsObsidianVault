<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/joh015.htm">Polyglot</a> 
 <a href="../gnt/joh015.htm">GNT</a> 
 <a href="../kjv/joh015.htm">KJV</a> 
 
 <br>
 <br><a href="joh.htm">John Index</a><br>
  
 <a href="joh014.htm">Previous</a> 
 <a href="joh016.htm">Next</a> 
 </center>
 <hr>
 
 <h3 align="CENTER">Vulgate (Latin): John Chapter 15</h3><p><a name="001">1</a> Ego sum vitis vera, et Pater meus agricola est.</p>
 <p><a name="002">2</a> Omnem palmitem in me non ferentem fructum, tollet eum, et omnem qui fert fructum, purgabit eum, ut fructum plus afferat.</p>
 <p><a name="003">3</a> Jam vos mundi estis propter sermonem quem locutus sum vobis.</p>
 <p><a name="004">4</a> Manete in me, et ego in vobis. Sicut palmes non potest fere fructum a semetipso, nisi manserit in vite, sic nec vos, nisi in me manseritis.</p>
 <p><a name="005">5</a> Ego sum vitis, vos palmites: qui manet in me, et ego in eo, hic fert fructum multum, quia sine me nihil potestis facere.</p>
 <p><a name="006">6</a> Si quis in me non manserit, mittetur foras sicut palmes, et arescet, et colligent eum, et in ignem mittent, et ardet.</p>
 <p><a name="007">7</a> Si manseritis in me, et verba mea in vobis manserint, quodcumque volueritis petetis, et fiet vobis.</p>
 <p><a name="008">8</a> In hoc clarificatus est Pater meus, ut fructum plurimum afferatis, et efficiamini mei discipuli.<br>
 </p>
 <p><a name="009">9</a> Sicut dilexit me Pater, et ego dilexi vos. Manete in dilectione mea.</p>
 <p><a name="010">10</a> Si præcepta mea servaveritis, manebitis in dilectione mea, sicut et ego Patris mei præcepta servavi, et maneo in ejus dilectione.</p>
 <p><a name="011">11</a> Hæc locutus sum vobis: ut gaudium meum in vobis sit, et gaudium vestrum impleatur.</p>
 <p><a name="012">12</a> Hoc est præceptum meum, ut diligatis invicem, sicut dilexi vos.</p>
 <p><a name="013">13</a> Majorem hac dilectionem nemo habet, ut animam suam ponat qui pro amicis suis.</p>
 <p><a name="014">14</a> Vos amici mei estis, si feceritis quæ ego præcipio vobis.</p>
 <p><a name="015">15</a> Jam non dicam vos servos: quia servus nescit quid faciat dominus ejus. Vos autem dixi amicos: quia omnia quæcumque audivi a Patre meo, nota feci vobis.</p>
 <p><a name="016">16</a> Non vos me elegistis, sed ego elegi vos, et posui vos ut eatis, et fructum afferatis, et fructus vester maneat: ut quodcumque petieritis Patrem in nomine meo, det vobis.</p>
 <p><a name="017">17</a> Hæc mando vobis: ut diligatis invicem.<br>
 </p>
 <p><a name="018">18</a> Si mundus vos odit, scitote quia me priorem vobis odio habuit.</p>
 <p><a name="019">19</a> Si de mundo fuissetis, mundus quod suum erat diligeret: quia vero de mundo non estis, sed ego elegi vos de mundo, propterea odit vos mundus.</p>
 <p><a name="020">20</a> Mementote sermonis mei, quem ego dixi vobis: non est servus major domino suo. Si me persecuti sunt, et vos persequentur; si sermonem meum servaverunt, et vestrum servabunt.</p>
 <p><a name="021">21</a> Sed hæc omnia facient vobis propter nomen meum: quia nesciunt eum qui misit me.</p>
 <p><a name="022">22</a> Si non venissem, et locutus fuissem eis, peccatum non haberent: nunc autem excusationem non habent de peccato suo.</p>
 <p><a name="023">23</a> Qui me odit, et Patrem meum odit.</p>
 <p><a name="024">24</a> Si opera non fecissem in eis quæ nemo alius fecit, peccatum non haberent: nunc autem et viderunt, et oderunt et me, et Patrem meum.</p>
 <p><a name="025">25</a> Sed ut adimpleatur sermo, qui in lege eorum scriptus est: Quia odio habuerunt me gratis.</p>
 <p><a name="026">26</a> Cum autem venerit Paraclitus, quem ego mittam vobis a Patre, Spiritum veritatis, qui a Patre procedit, ille testimonium perhibebit de me;</p>
 <p><a name="027">27</a> et vos testimonium perhibebitis, quia ab initio mecum estis.</p>
 <p></p><hr>
 <center>
 <a href="joh016.htm">Next: John Chapter 16</a></center>
 </body>