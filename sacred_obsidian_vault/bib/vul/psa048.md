<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa048.htm">Polyglot</a> 
 <a href="../kjv/psa048.htm">KJV</a> 
 <a href="../sep/psa048.htm">Sep</a> 
 <a href="../tan/psa048.htm">Tan</a> 
 
 <br>
 <br><a href="psa.htm">Psalms Index</a><br>
  
 <a href="psa047.htm">Previous</a> 
 <a href="psa049.htm">Next</a> 
 </center>
 <hr>
 
 <h3 align="CENTER">Vulgate (Latin): Psalms Chapter 48</h3><p><a name="001">1</a> In finem, filiis Core. Psalmus.</p>
 <p><a name="002">2</a> [Audite hæc, omnes gentes;<br> auribus percipite, omnes qui habitatis orbem:<br></p>
 <p><a name="003">3</a> quique terrigenæ et filii hominum,<br> simul in unum dives et pauper.<br></p>
 <p><a name="004">4</a> Os meum loquetur sapientiam,<br> et meditatio cordis mei prudentiam.<br></p>
 <p><a name="005">5</a> Inclinabo in parabolam aurem meam;<br> aperiam in psalterio propositionem meam.<br></p>
 <p><a name="006">6</a> Cur timebo in die mala?<br> iniquitas calcanei mei circumdabit me.<br></p>
 <p><a name="007">7</a> Qui confidunt in virtute sua,<br> et in multitudine divitiarum suarum, gloriantur.<br></p>
 <p><a name="008">8</a> Frater non redimit, redimet homo:<br> non dabit Deo placationem suam,<br></p>
 <p><a name="009">9</a> et pretium redemptionis animæ suæ.<br> Et laborabit in æternum;<br></p>
 <p><a name="010">10</a> et vivet adhuc in finem.<br></p>
 <p><a name="011">11</a> Non videbit interitum,<br> cum viderit sapientes morientes:<br> simul insipiens et stultus peribunt.<br> Et relinquent alienis divitias suas,<br></p>
 <p><a name="012">12</a> et sepulchra eorum domus illorum in æternum;<br> tabernacula eorum in progenie et progenie:<br> vocaverunt nomina sua in terris suis.<br></p>
 <p><a name="013">13</a> Et homo, cum in honore esset, non intellexit.<br> Comparatus est jumentis insipientibus,<br> et similis factus est illis.<br></p>
 <p><a name="014">14</a> Hæc via illorum scandalum ipsis;<br> et postea in ore suo complacebunt.<br></p>
 <p><a name="015">15</a> Sicut oves in inferno positi sunt:<br> mors depascet eos.<br> Et dominabuntur eorum justi in matutino;<br> et auxilium eorum veterascet in inferno a gloria eorum.<br></p>
 <p><a name="016">16</a> Verumtamen Deus redimet animam meam de manu inferi,<br> cum acceperit me.<br></p>
 <p><a name="017">17</a> Ne timueris cum dives factus fuerit homo,<br> et cum multiplicata fuerit gloria domus ejus:<br></p>
 <p><a name="018">18</a> quoniam, cum interierit, non sumet omnia,<br> neque descendet cum eo gloria ejus.<br></p>
 <p><a name="019">19</a> Quia anima ejus in vita ipsius benedicetur;<br> confitebitur tibi cum benefeceris ei.<br></p>
 <p><a name="020">20</a> Introibit usque in progenies patrum suorum;<br> et usque in æternum non videbit lumen.<br></p>
 <p><a name="021">21</a> Homo, cum in honore esset, non intellexit.<br> Comparatus est jumentis insipientibus,<br> et similis factus est illis.]</p>
 <p></p><hr>
 <center>
 <a href="psa049.htm">Next: Psalms Chapter 49</a></center>
 </body>