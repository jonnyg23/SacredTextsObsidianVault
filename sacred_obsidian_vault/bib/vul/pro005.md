<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/pro005.htm">Polyglot</a> 
 <a href="../kjv/pro005.htm">KJV</a> 
 <a href="../sep/pro005.htm">Sep</a> 
 <a href="../tan/pro005.htm">Tan</a> 
 
 <br>
 <br><a href="pro.htm">Proverbs Index</a><br>
  
 <a href="pro004.htm">Previous</a> 
 <a href="pro006.htm">Next</a> 
 </center>
 <hr>
 
 <h3 align="CENTER">Vulgate (Latin): Proverbs Chapter 5</h3><p><a name="001">1</a> [Fili mi, attende ad sapientiam meam,<br> et prudentiæ meæ inclina aurem tuam:<br></p>
 <p><a name="002">2</a> ut custodias cogitationes, et disciplinam labia tua conservent.<br> Ne attendas fallaciæ mulieris;<br></p>
 <p><a name="003">3</a> favus enim distillans labia meretricis,<br> et nitidius oleo guttur ejus:<br></p>
 <p><a name="004">4</a> novissima autem illius amara quasi absinthium,<br> et acuta quasi gladius biceps.<br></p>
 <p><a name="005">5</a> Pedes ejus descendunt in mortem,<br> et ad inferos gressus illius penetrant.<br></p>
 <p><a name="006">6</a> Per semitam vitæ non ambulant;<br> vagi sunt gressus ejus et investigabiles.<br></p>
 <p><a name="007">7</a> Nunc ergo fili mi, audi me,<br> et ne recedas a verbis oris mei.<br></p>
 <p><a name="008">8</a> Longe fac ab ea viam tuam,<br> et ne appropinques foribus domus ejus.<br></p>
 <p><a name="009">9</a> Ne des alienis honorem tuum,<br> et annos tuos crudeli:<br></p>
 <p><a name="010">10</a> ne forte implentur extranei viribus tuis,<br> et labores tui sint in domo aliena,<br></p>
 <p><a name="011">11</a> et gemas in novissimis,<br> quando consumpseris carnes tuas et corpus tuum,<br> et dicas:</p>
 <p><a name="012">12</a> Cur detestatus sum disciplinam,<br> et increpationibus non acquievit cor meum,<br></p>
 <p><a name="013">13</a> nec audivi vocem docentium me,<br> et magistris non inclinavi aurem meam?<br></p>
 <p><a name="014">14</a> pene fui in omni malo,<br> in medio ecclesiæ et synagogæ.<br></p>
 <p><a name="015">15</a> Bibe aquam de cisterna tua,<br> et fluenta putei tui;<br></p>
 <p><a name="016">16</a> deriventur fontes tui foras,<br> et in plateis aquas tuas divide.<br></p>
 <p><a name="017">17</a> Habeto eas solus,<br> nec sint alieni participes tui.<br></p>
 <p><a name="018">18</a> Sit vena tua benedicta,<br> et lætare cum muliere adolescentiæ tuæ.<br></p>
 <p><a name="019">19</a> Cerva carissima, et gratissimus hinnulus:<br> ubera ejus inebrient te in omni tempore;<br> in amore ejus delectare jugiter.<br></p>
 <p><a name="020">20</a> Quare seduceris, fili mi, ab aliena,<br> et foveris in sinu alterius?<br></p>
 <p><a name="021">21</a> Respicit Dominus vias hominis,<br> et omnes gressus ejus considerat.<br></p>
 <p><a name="022">22</a> Iniquitates suas capiunt impium,<br> et funibus peccatorum suorum constringitur.<br></p>
 <p><a name="023">23</a> Ipse morietur, quia non habuit disciplinam,<br> et in multitudine stultitiæ suæ decipietur.]</p>
 <p></p><hr>
 <center>
 <a href="pro006.htm">Next: Proverbs Chapter 6</a></center>
 </body>