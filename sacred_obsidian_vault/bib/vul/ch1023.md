<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/ch1023.htm">Polyglot</a> 
 <a href="../kjv/ch1023.htm">KJV</a> 
 <a href="../sep/ch1023.htm">Sep</a> 
 <a href="../tan/ch1023.htm">Tan</a> 
 
 <br>
 <br><a href="ch1.htm">1 Chronicles Index</a><br>
  
 <a href="ch1022.htm">Previous</a> 
 <a href="ch1024.htm">Next</a> 
 </center>
 <hr>
 
 <h3 align="CENTER">Vulgate (Latin): 1 Chronicles Chapter 23</h3><p><a name="001">1</a> Igitur David, senex et plenus dierum, regem constituit Salomonem filium suum super Israël.</p>
 <p><a name="002">2</a> Et congregavit omnes principes Israël, et sacerdotes atque Levitas.</p>
 <p><a name="003">3</a> Numeratique sunt Levitæ a triginta annis et supra: et inventa sunt triginta octo millia virorum.</p>
 <p><a name="004">4</a> Ex his electi sunt, et distributi in ministerium domus Domini, viginti quatuor millia: præpositorum autem et judicum, sex millia.</p>
 <p><a name="005">5</a> Porro quatuor millia janitores, et totidem psaltæ, canentes Domino in organis quæ fecerat ad canendum.</p>
 <p><a name="006">6</a> Et distribuit eos David per vices filiorum Levi, Gerson videlicet, et Caath, et Merari.</p>
 <p><a name="007">7</a> Filii Gerson: Leedan, et Semei.</p>
 <p><a name="008">8</a> Filii Leedan: princeps Jahiel, et Zethan, et Joël, tres.</p>
 <p><a name="009">9</a> Filii Semei: Salomith, et Hosiel, et Aran, tres: isti principes familiarum Leedan.</p>
 <p><a name="010">10</a> Porro filii Semei: Leheth, et Ziza, et Jaus, et Baria: isti filii Semei, quatuor.</p>
 <p><a name="011">11</a> Erat autem Leheth prior, Ziza secundus: porro Jaus et Baria non habuerunt plurimos filios, et idcirco in una familia, unaque domo computati sunt.</p>
 <p><a name="012">12</a> Filii Caath: Amram, et Isaar, Hebron, et Oziel, quatuor.</p>
 <p><a name="013">13</a> Filii Amram: Aaron et Moyses. Separatusque est Aaron ut ministraret in Sancto sanctorum, ipse et filii ejus in sempiternum, et adoleret incensum Domino secundum ritum suum, ac benediceret nomini ejus in perpetuum.</p>
 <p><a name="014">14</a> Moysi quoque hominis Dei filii annumerati sunt in tribu Levi.</p>
 <p><a name="015">15</a> Filii Moysi: Gersom et Eliezer.</p>
 <p><a name="016">16</a> Filii Gersom: Subuel primus.</p>
 <p><a name="017">17</a> Fuerunt autem filii Eliezer: Rohobia primus: et non erant Eliezer filii alii. Porro filii Rohobia multiplicati sunt nimis.</p>
 <p><a name="018">18</a> Filii Isaar: Salomith primus.</p>
 <p><a name="019">19</a> Filii Hebron: Jeriau primus, Amarias secundus, Jahaziel tertius, Jecmaam quartus.</p>
 <p><a name="020">20</a> Filii Oziel: Micha primus, Jesia secundus.</p>
 <p><a name="021">21</a> Filii Merari: Moholi, et Musi. Filii Moholi: Eleazar et Cis.</p>
 <p><a name="022">22</a> Mortuus est autem Eleazar, et non habuit filios, sed filias: acceperuntque eas filii Cis fratres earum.</p>
 <p><a name="023">23</a> Filii Musi: Moholi, et Eder, et Jerimoth, tres.</p>
 <p><a name="024">24</a> Hi filii Levi in cognationibus et familiis suis, principes per vices, et numerum capitum singulorum qui faciebant opera ministerii domus Domini, a viginti annis et supra.</p>
 <p><a name="025">25</a> Dixit enim David: Requiem dedit Dominus Deus Israël populo suo, et habitationem Jerusalem usque in æternum.</p>
 <p><a name="026">26</a> Nec erit officii Levitarum ut ultra portent tabernaculum et omnia vasa ejus ad ministrandum.</p>
 <p><a name="027">27</a> Juxta præcepta quoque David novissima, supputabitur numerus filiorum Levi a viginti annis et supra.</p>
 <p><a name="028">28</a> Et erunt sub manu filiorum Aaron in cultum domus Domini, in vestibulis, et in exedris, et in loco purificationis, et in sanctuario, et in universis operibus ministerii templi Domini.</p>
 <p><a name="029">29</a> Sacerdotes autem, super panes propositionis, et ad similæ sacrificium, et ad lagana azyma, et sartaginem, et ad torrendum, et super omne pondus atque mensuram.</p>
 <p><a name="030">30</a> Levitæ vero ut stent mane ad confitendum et canendum Domino: similiterque ad vesperam,</p>
 <p><a name="031">31</a> tam in oblatione holocaustorum Domini, quam in sabbatis et calendis et solemnitatibus reliquis juxta numerum et cæremonias uniuscujusque rei, jugiter coram Domino.</p>
 <p><a name="032">32</a> Et custodiant observationes tabernaculi fderis, et ritum sanctuarii, et observationem filiorum Aaron fratrum suorum, ut ministrent in domo Domini.</p>
 <p></p><hr>
 <center>
 <a href="ch1024.htm">Next: 1 Chronicles Chapter 24</a></center>
 </body>