<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa010.htm">Polyglot</a> 
 <a href="../kjv/psa010.htm">KJV</a> 
 <a href="../sep/psa010.htm">Sep</a> 
 <a href="../tan/psa010.htm">Tan</a> 
 
 <br>
 <br><a href="psa.htm">Psalms Index</a><br>
  
 <a href="psa009.htm">Previous</a> 
 <a href="psa011.htm">Next</a> 
 </center>
 <hr>
 
 <h3 align="CENTER">Vulgate (Latin): Psalms Chapter 10</h3><p><a name="001">1</a> In finem. Psalmus David.</p>
 <p><a name="002">2</a> [In Domino confido; quomodo dicitis animæ meæ:<br> Transmigra in montem sicut passer?<br></p>
 <p><a name="003">3</a> Quoniam ecce peccatores intenderunt arcum;<br> paraverunt sagittas suas in pharetra,<br> ut sagittent in obscuro rectos corde:<br></p>
 <p><a name="004">4</a> quoniam quæ perfecisti destruxerunt;<br> justus autem, quid fecit?<br></p>
 <p><a name="005">5</a> Dominus in templo sancto suo;<br> Dominus in cælo sedes ejus.<br> Oculi ejus in pauperem respiciunt;<br> palpebræ ejus interrogant filios hominum.<br></p>
 <p><a name="006">6</a> Dominus interrogat justum et impium;<br> qui autem diligit iniquitatem, odit animam suam.<br></p>
 <p><a name="007">7</a> Pluet super peccatores laqueos;<br> ignis et sulphur, et spiritus procellarum, pars calicis eorum.<br></p>
 <p><a name="008">8</a> Quoniam justus Dominus, et justitias dilexit:<br> æquitatem vidit vultus ejus.]</p>
 <p></p><hr>
 <center>
 <a href="psa011.htm">Next: Psalms Chapter 11</a></center>
 </body>