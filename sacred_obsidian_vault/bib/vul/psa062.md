<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa062.htm">Polyglot</a> 
 <a href="../kjv/psa062.htm">KJV</a> 
 <a href="../sep/psa062.htm">Sep</a> 
 <a href="../tan/psa062.htm">Tan</a> 
 
 <br>
 <br><a href="psa.htm">Psalms Index</a><br>
  
 <a href="psa061.htm">Previous</a> 
 <a href="psa063.htm">Next</a> 
 </center>
 <hr>
 
 <h3 align="CENTER">Vulgate (Latin): Psalms Chapter 62</h3><p><a name="001">1</a> Psalmus David, cum esset in deserto Idumææ.</p>
 <p><a name="002">2</a> [Deus, Deus meus, ad te de luce vigilo.<br> Sitivit in te anima mea; quam multipliciter tibi caro mea!<br></p>
 <p><a name="003">3</a> In terra deserta, et invia, et inaquosa,<br> sic in sancto apparui tibi,<br> ut viderem virtutem tuam et gloriam tuam.<br></p>
 <p><a name="004">4</a> Quoniam melior est misericordia tua super vitas,<br> labia mea laudabunt te.<br></p>
 <p><a name="005">5</a> Sic benedicam te in vita mea,<br> et in nomine tuo levabo manus meas.<br></p>
 <p><a name="006">6</a> Sicut adipe et pinguedine repleatur anima mea,<br> et labiis exsultationis laudabit os meum.<br></p>
 <p><a name="007">7</a> Si memor fui tui super stratum meum,<br> in matutinis meditabor in te.<br></p>
 <p><a name="008">8</a> Quia fuisti adjutor meus,<br> et in velamento alarum tuarum exsultabo.<br></p>
 <p><a name="009">9</a> Adhæsit anima mea post te;<br> me suscepit dextera tua.<br></p>
 <p><a name="010">10</a> Ipsi vero in vanum quæsierunt animam meam:<br> introibunt in inferiora terræ;<br></p>
 <p><a name="011">11</a> tradentur in manus gladii:<br> partes vulpium erunt.<br></p>
 <p><a name="012">12</a> Rex vero lætabitur in Deo;<br> laudabuntur omnes qui jurant in eo:<br> quia obstructum est os loquentium iniqua.]</p>
 <p></p><hr>
 <center>
 <a href="psa063.htm">Next: Psalms Chapter 63</a></center>
 </body>