<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jam001.htm">Polyglot</a> 
 <a href="../gnt/jam001.htm">GNT</a> 
 <a href="../kjv/jam001.htm">KJV</a> 
 
 <br>
 <br><a href="jam.htm">James Index</a><br>
  
 <a href="heb013.htm">Previous</a> 
 <a href="jam002.htm">Next</a> 
 </center>
 <hr>
 
 <h3 align="CENTER">Vulgate (Latin): James Chapter 1</h3><p><a name="001">1</a> Jacobus, Dei et Domini nostri Jesu Christi servus, duodecim tribubus, quæ sunt in dispersione, salutem.<br>
 </p>
 <p><a name="002">2</a> Omne gaudium existimate fratres mei, cum in tentationes varias incideritis:</p>
 <p><a name="003">3</a> scientes quod probatio fidei vestræ patientiam operatur.</p>
 <p><a name="004">4</a> Patientia autem opus perfectum habet: ut sitis perfecti et integri in nullo deficientes.</p>
 <p><a name="005">5</a> Si quis autem vestrum indiget sapientia, postulet a Deo, qui dat omnibus affluenter, et non improperat: et dabitur ei.</p>
 <p><a name="006">6</a> Postulet autem in fide nihil hæsitans: qui enim hæsitat, similis est fluctui maris, qui a vento movetur et circumfertur:</p>
 <p><a name="007">7</a> non ergo æstimet homo ille quod accipiat aliquid a Domino.</p>
 <p><a name="008">8</a> Vir duplex animo inconstans est in omnibus viis suis.</p>
 <p><a name="009">9</a> Glorietur autem frater humilis in exaltatione sua:</p>
 <p><a name="010">10</a> dives autem in humilitate sua, quoniam sicut flos fni transibit;</p>
 <p><a name="011">11</a> exortus est enim sol cum ardore, et arefecit fnum, et flos ejus decidit, et decor vultus ejus deperiit: ita et dives in itineribus suis marcescet.</p>
 <p><a name="012">12</a> Beatus vir qui suffert tentationem: quoniam cum probatus fuerit, accipiet coronam vitæ, quam repromisit Deus diligentibus se.</p>
 <p><a name="013">13</a> Nemo cum tentatur, dicat quoniam a Deo tentatur: Deus enim intentator malorum est: ipse autem neminem tentat.</p>
 <p><a name="014">14</a> Unusquisque vero tentatur a concupiscentia sua abstractus, et illectus.</p>
 <p><a name="015">15</a> Deinde concupiscentia cum conceperit, parit peccatum: peccatum vero cum consummatum fuerit, generat mortem.</p>
 <p><a name="016">16</a> Nolite itaque errare, fratres mei dilectissimi.</p>
 <p><a name="017">17</a> Omne datum optimum, et omne donum perfectum desursum est, descendens a Patre luminum, apud quem non est transmutatio, nec vicissitudinis obumbratio.</p>
 <p><a name="018">18</a> Voluntarie enim genuit nos verbo veritatis, ut simus initium aliquod creaturæ ejus.<br>
 </p>
 <p><a name="019">19</a> Scitis, fratres mei dilectissimi. Sit autem omnis homo velox ad audiendum: tardus autem ad loquendum, et tardus ad iram.</p>
 <p><a name="020">20</a> Ira enim viri justitiam Dei non operatur.</p>
 <p><a name="021">21</a> Propter quod abjicientes omnem immunditiam, et abundantiam malitiæ, in mansuetudine suscipite insitum verbum, quod potest salvare animas vestras.</p>
 <p><a name="022">22</a> Estote autem factores verbi, et non auditores tantum: fallentes vosmetipsos.</p>
 <p><a name="023">23</a> Quia si quis auditor est verbi, et non factor, hic comparabitur viro consideranti vultum nativitatis suæ in speculo:</p>
 <p><a name="024">24</a> consideravit enim se, et abiit, et statim oblitus est qualis fuerit.</p>
 <p><a name="025">25</a> Qui autem perspexerit in legem perfectam libertatis, et permanserit in ea, non auditor obliviosus factus, sed factor operis: hic beatus in facto suo erit.</p>
 <p><a name="026">26</a> Si quis autem putat se religiosum esse, non refrenans linguam suam, sed seducens cor suum, hujus vana est religio.</p>
 <p><a name="027">27</a> Religio munda et immaculata apud Deum et Patrem, hæc est: visitare pupillos et viduas in tribulatione eorum, et immaculatum se custodire ab hoc sæculo.</p>
 <p></p><hr>
 <center>
 <a href="jam002.htm">Next: James Chapter 2</a></center>
 </body>