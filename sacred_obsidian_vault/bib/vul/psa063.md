<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa063.htm">Polyglot</a> 
 <a href="../kjv/psa063.htm">KJV</a> 
 <a href="../sep/psa063.htm">Sep</a> 
 <a href="../tan/psa063.htm">Tan</a> 
 
 <br>
 <br><a href="psa.htm">Psalms Index</a><br>
  
 <a href="psa062.htm">Previous</a> 
 <a href="psa064.htm">Next</a> 
 </center>
 <hr>
 
 <h3 align="CENTER">Vulgate (Latin): Psalms Chapter 63</h3><p><a name="001">1</a> In finem. Psalmus David.</p>
 <p><a name="002">2</a> [Exaudi, Deus, orationem meam cum deprecor;<br> a timore inimici eripe animam meam.<br></p>
 <p><a name="003">3</a> Protexisti me a conventu malignantium,<br> a multitudine operantium iniquitatem.<br></p>
 <p><a name="004">4</a> Quia exacuerunt ut gladium linguas suas;<br> intenderunt arcum rem amaram,<br></p>
 <p><a name="005">5</a> ut sagittent in occultis immaculatum.<br></p>
 <p><a name="006">6</a> Subito sagittabunt eum, et non timebunt;<br> firmaverunt sibi sermonem nequam.<br> Narraverunt ut absconderent laqueos;<br> dixerunt: Quis videbit eos?<br></p>
 <p><a name="007">7</a> Scrutati sunt iniquitates;<br> defecerunt scrutantes scrutinio.<br> Accedet homo ad cor altum,<br></p>
 <p><a name="008">8</a> et exaltabitur Deus.<br> Sagittæ parvulorum factæ sunt plagæ eorum,<br></p>
 <p><a name="009">9</a> et infirmatæ sunt contra eos linguæ eorum.<br> Conturbati sunt omnes qui videbant eos,<br></p>
 <p><a name="010">10</a> et timuit omnis homo.<br> Et annuntiaverunt opera Dei,<br> et facta ejus intellexerunt.<br></p>
 <p><a name="011">11</a> Lætabitur justus in Domino, et sperabit in eo,<br> et laudabuntur omnes recti corde.]</p>
 <p></p><hr>
 <center>
 <a href="psa064.htm">Next: Psalms Chapter 64</a></center>
 </body>