<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/ch1006.htm">Polyglot</a> 
 <a href="../kjv/ch1006.htm">KJV</a> 
 <a href="../sep/ch1006.htm">Sep</a> 
 <a href="../tan/ch1006.htm">Tan</a> 
 
 <br>
 <br><a href="ch1.htm">1 Chronicles Index</a><br>
  
 <a href="ch1005.htm">Previous</a> 
 <a href="ch1007.htm">Next</a> 
 </center>
 <hr>
 
 <h3 align="CENTER">Vulgate (Latin): 1 Chronicles Chapter 6</h3><p><a name="001">1</a> Filii Levi: Gerson, Caath, et Merari.</p>
 <p><a name="002">2</a> Filii Caath: Amram, Isaar, Hebron, et Oziel.</p>
 <p><a name="003">3</a> Filii Amram: Aaron, Moyses, et Maria. Filii Aaron: Nadab et Abiu, Eleazar, et Ithamar.</p>
 <p><a name="004">4</a> Eleazar genuit Phinees, et Phinees genuit Abisue.</p>
 <p><a name="005">5</a> Abisue vero genuit Bocci, et Bocci genuit Ozi.</p>
 <p><a name="006">6</a> Ozi genuit Zaraiam, et Zaraias genuit Meraioth.</p>
 <p><a name="007">7</a> Porro Meraioth genuit Amariam, et Amarias genuit Achitob.</p>
 <p><a name="008">8</a> Achitob genuit Sadoc, et Sadoc genuit Achimaas,</p>
 <p><a name="009">9</a> Achimaas genuit Azariam, Azarias genuit Johanan,</p>
 <p><a name="010">10</a> Johanan genuit Azariam: ipse est qui sacerdotio functus est in domo quam ædificavit Salomon in Jerusalem.</p>
 <p><a name="011">11</a> Genuit autem Azarias Amariam, et Amarias genuit Achitob,</p>
 <p><a name="012">12</a> Achitob genuit Sadoc, et Sadoc genuit Sellum,</p>
 <p><a name="013">13</a> Sellum genuit Helciam, et Helcias genuit Azariam,</p>
 <p><a name="014">14</a> Azarias genuit Saraiam, et Saraias genuit Josedec.</p>
 <p><a name="015">15</a> Porro Josedec egressus est, quando transtulit Dominus Judam et Jerusalem per manus Nabuchodonosor.</p>
 <p><a name="016">16</a> Filii ergo Levi: Gersom, Caath, et Merari.</p>
 <p><a name="017">17</a> Et hæc nomina filiorum Gersom: Lobni, et Semei.</p>
 <p><a name="018">18</a> Filii Caath: Amram, et Isaar, et Hebron, et Oziel.</p>
 <p><a name="019">19</a> Filii Merari: Moholi et Musi. Hæ autem cognationes Levi secundum familias eorum.</p>
 <p><a name="020">20</a> Gersom: Lobni filius ejus, Jahath filius ejus, Zamma filius ejus,</p>
 <p><a name="021">21</a> Joah filius ejus, Addo filius ejus, Zara filius ejus, Jethrai filius ejus.</p>
 <p><a name="022">22</a> Filii Caath: Aminadab filius ejus, Core filius ejus, Asir filius ejus,</p>
 <p><a name="023">23</a> Elcana filius ejus, Abiasaph filius ejus, Asir filius ejus,</p>
 <p><a name="024">24</a> Thahath filius ejus, Uriel filius ejus, Ozias filius ejus, Saul filius ejus.</p>
 <p><a name="025">25</a> Filii Elcana, Amasai et Achimoth</p>
 <p><a name="026">26</a> et Elcana. Filii Elcana: Sophai filius ejus, Nahath filius ejus,</p>
 <p><a name="027">27</a> Eliab filius ejus, Jeroham filius ejus, Elcana filius ejus.</p>
 <p><a name="028">28</a> Filii Samuel: primogenitus Vasseni, et Abia.</p>
 <p><a name="029">29</a> Filii autem Merari, Moholi: Lobni filius ejus, Semei filius ejus, Oza filius ejus,</p>
 <p><a name="030">30</a> Sammaa filius ejus, Haggia filius ejus, Asaia filius ejus.</p>
 <p><a name="031">31</a> Isti sunt quos constituit David super cantores domus Domini, ex quo collocata est arca:</p>
 <p><a name="032">32</a> et ministrabant coram tabernaculo testimonii, canentes donec ædificaret Salomon domum Domini in Jerusalem: stabant autem juxta ordinem suum in ministerio.</p>
 <p><a name="033">33</a> Hi vero sunt qui assistebant cum filiis suis, de filiis Caath, Hemam cantor filius Johel, filii Samuel,</p>
 <p><a name="034">34</a> filii Elcana, filii Jeroham, filii Eliel, filii Thohu,</p>
 <p><a name="035">35</a> filii Suph, filii Elcana, filii Mahath, filii Amasai,</p>
 <p><a name="036">36</a> filii Elcana, filii Johel, filii Azariæ, filii Sophoniæ,</p>
 <p><a name="037">37</a> filii Thahath, filii Asir, filii Abiasaph, filii Core,</p>
 <p><a name="038">38</a> filii Isaar, filii Caath, filii Levi, filii Israël.</p>
 <p><a name="039">39</a> Et frater ejus Asaph, qui stabat a dextris ejus, Asaph filius Barachiæ, filii Samaa,</p>
 <p><a name="040">40</a> filii Michaël, filii Basaiæ, filii Melchiæ,</p>
 <p><a name="041">41</a> filii Athanai, filii Zara, filii Adaia,</p>
 <p><a name="042">42</a> filii Ethan, filii Zamma, filii Semei,</p>
 <p><a name="043">43</a> filii Jeth, filii Gersom, filii Levi.</p>
 <p><a name="044">44</a> Filii autem Merari fratres eorum, ad sinistram, Ethan filius Cusi, filii Abdi, filii Maloch,</p>
 <p><a name="045">45</a> filii Hasabiæ, filii Amasiæ, filii Helciæ,</p>
 <p><a name="046">46</a> filii Amasai, filii Boni, filii Somer,</p>
 <p><a name="047">47</a> filii Moholi, filii Musi, filii Merari, filii Levi.</p>
 <p><a name="048">48</a> Fratres quoque eorum Levitæ, qui ordinati sunt in cunctum ministerium tabernaculi domus Domini.</p>
 <p><a name="049">49</a> Aaron vero et filii ejus adolebant incensum super altare holocausti, et super altare thymiamatis, in omne opus Sancti sanctorum: et ut precarentur pro Israël juxta omnia quæ præceperat Moyses servus Dei.</p>
 <p><a name="050">50</a> Hi sunt autem filii Aaron: Eleazar filius ejus, Phinees filius ejus, Abisue filius ejus,</p>
 <p><a name="051">51</a> Bocci filius ejus, Ozi filius ejus, Zarahia filius ejus,</p>
 <p><a name="052">52</a> Meraioth filius ejus, Amarias filius ejus, Achitob filius ejus,</p>
 <p><a name="053">53</a> Sadoc filius ejus, Achimaas filius ejus.<br>
 </p>
 <p><a name="054">54</a> Et hæc habitacula eorum per vicos atque confinia, filiorum scilicet Aaron, juxta cognationes Caathitarum: ipsis enim sorte contigerant.</p>
 <p><a name="055">55</a> Dederunt igitur eis Hebron in terra Juda, et suburbana ejus per circuitum:</p>
 <p><a name="056">56</a> agros autem civitatis, et villas, Caleb filio Jephone.</p>
 <p><a name="057">57</a> Porro filiis Aaron dederunt civitates ad confugiendum Hebron, et Lobna, et suburbana ejus,</p>
 <p><a name="058">58</a> Jether quoque, et Esthemo cum suburbanis suis, sed et Helon, et Dabir cum suburbanis suis,</p>
 <p><a name="059">59</a> Asan quoque, et Bethsemes, et suburbana earum.</p>
 <p><a name="060">60</a> De tribu autem Benjamin, Gabee et suburbana ejus, et Almath cum suburbanis suis, Anathoth quoque cum suburbanis suis: omnes civitates, tredecim, per cognationes suas.</p>
 <p><a name="061">61</a> Filiis autem Caath residuis de cognatione sua dederunt ex dimidia tribu Manasse in possessionem urbes decem.</p>
 <p><a name="062">62</a> Porro filiis Gersom per cognationes suas de tribu Issachar, et de tribu Aser, et de tribu Nephthali, et de tribu Manasse in Basan, urbes tredecim.</p>
 <p><a name="063">63</a> Filiis autem Merari per cognationes suas de tribu Ruben, et de tribu Gad, et de tribu Zabulon, dederunt sorte civitates duodecim.</p>
 <p><a name="064">64</a> Dederunt quoque filii Israël Levitis civitates, et suburbana earum:</p>
 <p><a name="065">65</a> dederuntque per sortem, ex tribu filiorum Juda, et ex tribu filiorum Simeon, et ex tribu filiorum Benjamin urbes has, quas vocaverunt nominibus suis,</p>
 <p><a name="066">66</a> et his, qui erant de cognatione filiorum Caath, fueruntque civitates in terminis eorum de tribu Ephraim.</p>
 <p><a name="067">67</a> Dederunt ergo eis urbes ad confugiendum, Sichem cum suburbanis suis in monte Ephraim, et Gazer cum suburbanis suis,</p>
 <p><a name="068">68</a> Jecmaam quoque cum suburbanis suis, et Bethoron similiter,</p>
 <p><a name="069">69</a> necnon et Helon cum suburbanis suis, et Gethremmon in eumdem modum.</p>
 <p><a name="070">70</a> Porro ex dimidia tribu Manasse, Aner et suburbana ejus, Balaam et suburbana ejus: his videlicet, qui de cognatione filiorum Caath reliqui erant.</p>
 <p><a name="071">71</a> Filiis autem Gersom de cognatione dimidiæ tribus Manasse, Gaulon in Basan, et suburbana ejus, et Astaroth cum suburbanis suis.</p>
 <p><a name="072">72</a> De tribu Issachar, Cedes et suburbanis suis, et Dabereth cum suburbanis suis,</p>
 <p><a name="073">73</a> Ramoth quoque et suburbana ejus, et Anem cum suburbanis suis.</p>
 <p><a name="074">74</a> De tribu vero Aser: Masal cum suburbanis suis, et Abdon similiter,</p>
 <p><a name="075">75</a> Hucac quoque et suburbana ejus, et Rohob cum suburbanis suis.</p>
 <p><a name="076">76</a> Porro de tribu Nephthali, Cedes in Galilæa et suburbana ejus, Hamon cum suburbanis suis, et Cariathaim et suburbana ejus.</p>
 <p><a name="077">77</a> Filiis autem Merari residuis: de tribu Zabulon, Remmono et suburbana ejus, et Thabor cum suburbanis sus:</p>
 <p><a name="078">78</a> trans Jordanem quoque ex adverso Jericho contra orientem Jordanis, de tribu Ruben, Bosor in solitudine cum suburbanis suis, et Jassa cum suburbanis suis,</p>
 <p><a name="079">79</a> Cademoth quoque et suburbana ejus, et Mephaat cum suburbanis suis.</p>
 <p><a name="080">80</a> Necnon et de tribu Gad, Ramoth in Galaad et suburbana ejus, et Manaim cum suburbanis suis,</p>
 <p><a name="081">81</a> sed et Hesebon cum suburbanis suis, et Jezer cum suburbanis suis.</p>
 <p></p><hr>
 <center>
 <a href="ch1007.htm">Next: 1 Chronicles Chapter 7</a></center>
 </body>