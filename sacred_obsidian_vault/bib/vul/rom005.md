<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/rom005.htm">Polyglot</a> 
 <a href="../gnt/rom005.htm">GNT</a> 
 <a href="../kjv/rom005.htm">KJV</a> 
 
 <br>
 <br><a href="rom.htm">Romans Index</a><br>
  
 <a href="rom004.htm">Previous</a> 
 <a href="rom006.htm">Next</a> 
 </center>
 <hr>
 
 <h3 align="CENTER">Vulgate (Latin): Romans Chapter 5</h3><p><a name="001">1</a> Justificati ergo ex fide, pacem habeamus ad Deum per Dominum nostrum Jesum Christum:</p>
 <p><a name="002">2</a> per quem et habemus accessum per fidem in gratiam istam, in qua stamus, et gloriamur in spe gloriæ filiorum Dei.</p>
 <p><a name="003">3</a> Non solum autem, sed et gloriamur in tribulationibus: scientes quod tribulatio patientiam operatur:</p>
 <p><a name="004">4</a> patientia autem probationem, probatio vero spem,</p>
 <p><a name="005">5</a> spes autem non confundit: quia caritas Dei diffusa est in cordibus nostris per Spiritum Sanctum, qui datus est nobis.</p>
 <p><a name="006">6</a> Ut quid enim Christus, cum adhuc infirmi essemus, secundum tempus, pro impiis mortuus est?</p>
 <p><a name="007">7</a> vix enim pro justo quis moritur: nam pro bono forsitan quis audeat mori.</p>
 <p><a name="008">8</a> Commendat autem caritatem suam Deus in nobis: quoniam cum adhuc peccatores essemus, secundum tempus,</p>
 <p><a name="009">9</a> Christus pro nobis mortuus est: multo igitur magis nunc justificati in sanguine ipsius, salvi erimus ab ira per ipsum.</p>
 <p><a name="010">10</a> Si enim cum inimici essemus, reconciliati sumus Deo per mortem filii ejus: multo magis reconciliati, salvi erimus in vita ipsius.</p>
 <p><a name="011">11</a> Non solum autem: sed et gloriamur in Deo per Dominum nostrum Jesum Christum, per quem nunc reconciliationem accepimus.<br>
 </p>
 <p><a name="012">12</a> Propterea sicut per unum hominem peccatum in hunc mundum intravit, et per peccatum mors, et ita in omnes homines mors pertransiit, in quo omnes peccaverunt.</p>
 <p><a name="013">13</a> Usque ad legem enim peccatum erat in mundo: peccatum autem non imputabatur, cum lex non esset.</p>
 <p><a name="014">14</a> Sed regnavit mors ab Adam usque ad Moysen etiam in eos qui non peccaverunt in similitudinem prævaricationis Adæ, qui est forma futuri.</p>
 <p><a name="015">15</a> Sed non sicut delictum, ita et donum: si enim unius delicto multi mortui sunt: multo magis gratia Dei et donum in gratia unius hominis Jesu Christi in plures abundavit.</p>
 <p><a name="016">16</a> Et non sicut per unum peccatum, ita et donum. Nam judicium quidem ex uno in condemnationem: gratia autem ex multis delictis in justificationem.</p>
 <p><a name="017">17</a> Si enim unius delicto mors regnavit per unum: multo magis abundantiam gratiæ, et donationis, et justitiæ accipientes, in vita regnabunt per unum Jesum Christum.</p>
 <p><a name="018">18</a> Igitur sicut per unius delictum in omnes homines in condemnationem: sic et per unius justitiam in omnes homines in justificationem vitæ.</p>
 <p><a name="019">19</a> Sicut enim per inobedientiam unius hominis, peccatores constituti sunt multi: ita et per unius obeditionem, justi constituentur multi.</p>
 <p><a name="020">20</a> Lex autem subintravit ut abundaret delictum. Ubi autem abundavit delictum, superabundavit gratia:</p>
 <p><a name="021">21</a> ut sicut regnavit peccatum in mortem: ita et gratia regnet per justitiam in vitam æternam, per Jesum Christum Dominum nostrum.</p>
 <p></p><hr>
 <center>
 <a href="rom006.htm">Next: Romans Chapter 6</a></center>
 </body>