<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/sir030.htm">Polyglot</a> 
 <a href="../apo/sir030.htm">Apo</a> 
 <a href="../sep/sir030.htm">Sep</a> 
 
 <br>
 <br><a href="sir.htm">Sirach Index</a><br>
  
 <a href="sir029.htm">Previous</a> 
 <a href="sir031.htm">Next</a> 
 </center>
 <hr>
 
 <h3 align="CENTER">Vulgate (Latin): Sirach Chapter 30</h3><p><a name="001">1</a> [Qui diligit filium suum assiduat illi flagella,<br> ut lætetur in novissimo suo,<br> et non palpet proximorum ostia.<br></p>
 <p><a name="002">2</a> Qui docet filium suum laudabitur in illo,<br> et in medio domesticorum in illo gloriabitur.<br></p>
 <p><a name="003">3</a> Qui docet filium suum in zelum mittit inimicum,<br> et in medio amicorum gloriabitur in illo.<br></p>
 <p><a name="004">4</a> Mortuus est pater ejus, et quasi non est mortuus:<br> similem enim reliquit sibi post se.<br></p>
 <p><a name="005">5</a> In vita sua vidit, et lætatus est in illo:<br> in obitu suo non est contristatus,<br> nec confusus est coram inimicis:<br></p>
 <p><a name="006">6</a> reliquit enim defensorem domus contra inimicos,<br> et amicis reddentem gratiam.<br></p>
 <p><a name="007">7</a> Pro animabus filiorum colligabit vulnera sua,<br> et super omnem vocem turbabuntur viscera ejus.<br></p>
 <p><a name="008">8</a> Equus indomitus evadit durus,<br> et filius remissus evadet præceps.<br></p>
 <p><a name="009">9</a> Lacta filium, et paventem te faciet:<br> lude cum eo, et contristabit te.<br></p>
 <p><a name="010">10</a> Non corrideas illi, ne doleas,<br> et in novissimo obstupescent dentes tui.<br></p>
 <p><a name="011">11</a> Non des illi potestatem in juventute,<br> et ne despicias cogitatus illius.<br></p>
 <p><a name="012">12</a> Curva cervicem ejus in juventute,<br> et tunde latera ejus dum infans est,<br> ne forte induret, et non credat tibi,<br> et erit tibi dolor animæ.<br></p>
 <p><a name="013">13</a> Doce filium tuum, et operare in illo,<br> ne in turpitudinem illius offendas.]<br>
 </p>
 <p><a name="014">14</a> [Melior est pauper sanus, et fortis viribus,<br> quam dives imbecillis et flagellatus malitia.<br></p>
 <p><a name="015">15</a> Salus animæ in sanctitate justitiæ<br> melior est omni auro et argento:<br> et corpus validum quam census immensus.<br></p>
 <p><a name="016">16</a> Non est census super censum salutis corporis,<br> et non est oblectamentum super cordis gaudium.<br></p>
 <p><a name="017">17</a> Melior est mors quam vita amara,<br> et requies æterna quam languor perseverans.<br></p>
 <p><a name="018">18</a> Bona abscondita in ore clauso,<br> quasi appositiones epularum circumpositæ sepulchro.<br></p>
 <p><a name="019">19</a> Quid proderit libatio idolo?<br> nec enim manducabit, nec odorabit.<br></p>
 <p><a name="020">20</a> Sic qui effugatur a Domino,<br> portans mercedes iniquitatis:<br></p>
 <p><a name="021">21</a> videns oculis et ingemiscens,<br> sicut spado complectens virginem, et suspirans.<br></p>
 <p><a name="022">22</a> Tristitiam non des animæ tuæ,<br> et non affligas temetipsum in consilio tuo.<br></p>
 <p><a name="023">23</a> Jucunditas cordis, hæc est vita hominis,<br> et thesaurus sine defectione sanctitatis:<br> et exsultatio viri est longævitas.<br></p>
 <p><a name="024">24</a> Miserere animæ tuæ placens Deo, et contine:<br> congrega cor tuum in sanctitate ejus,<br> et tristitiam longe repelle a te.<br></p>
 <p><a name="025">25</a> Multos enim occidit tristitia,<br> et non est utilitas in illa.<br></p>
 <p><a name="026">26</a> Zelus et iracundia minuunt dies,<br> et ante tempus senectam adducet cogitatus.<br></p>
 <p><a name="027">27</a> Splendidum cor et bonum in epulis est:<br> epulæ enim illius diligenter fiunt.]</p>
 <p></p><hr>
 <center>
 <a href="sir031.htm">Next: Sirach Chapter 31</a></center>
 </body>