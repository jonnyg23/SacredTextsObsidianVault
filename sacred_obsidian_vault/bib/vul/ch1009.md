<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/ch1009.htm">Polyglot</a> 
 <a href="../kjv/ch1009.htm">KJV</a> 
 <a href="../sep/ch1009.htm">Sep</a> 
 <a href="../tan/ch1009.htm">Tan</a> 
 
 <br>
 <br><a href="ch1.htm">1 Chronicles Index</a><br>
  
 <a href="ch1008.htm">Previous</a> 
 <a href="ch1010.htm">Next</a> 
 </center>
 <hr>
 
 <h3 align="CENTER">Vulgate (Latin): 1 Chronicles Chapter 9</h3><p><a name="001">1</a> Universus ergo Israël dinumeratus est, et summa eorum scripta est in libro regum Israël et Juda: translatique sunt in Babylonem propter delictum suum.</p>
 <p><a name="002">2</a> Qui autem habitaverunt primi in possessionibus et in urbibus suis: Israël, et sacerdotes, et Levitæ, et Nathinæi.</p>
 <p><a name="003">3</a> Commorati sunt in Jerusalem de filiis Juda, et de filiis Benjamin, de filiis quoque Ephraim, et Manasse.</p>
 <p><a name="004">4</a> Othei filius Ammiud, filii Amri, filii Omrai, filii Bonni, de filiis Phares filii Juda.</p>
 <p><a name="005">5</a> Et de Siloni: Asaia primogenitus, et filii ejus.</p>
 <p><a name="006">6</a> De filiis autem Zara, Jehuel, et fratres eorum, sexcenti nonaginta.</p>
 <p><a name="007">7</a> Porro de filiis Benjamin: Salo filius Mosollam, filii Oduia, filii Asana,</p>
 <p><a name="008">8</a> et Jobania filius Jeroham, et Ela filius Ozi, filii Mochori, et Mosollam filius Saphatiæ, filii Rahuel, filii Jebaniæ,</p>
 <p><a name="009">9</a> et fratres eorum per familias suas, nongenti quinquaginta sex. Omnes hi principes cognationum per domos patrum suorum.<br>
 </p>
 <p><a name="010">10</a> De sacerdotibus autem: Jedaia, Jojarib, et Jachin:</p>
 <p><a name="011">11</a> Azarias quoque filius Helciæ, filii Mosollam, filii Sadoc, filii Maraioth, filii Achitob, pontifex domus Dei.</p>
 <p><a name="012">12</a> Porro Adaias filius Jeroham, filii Phassur, filii Melchiæ, et Maasai filius Adiel filii Jezra, filii Mosollam, filii Mosollamith, filii Emmer.</p>
 <p><a name="013">13</a> Fratres quoque eorum principes per familias suas, mille septingenti sexaginta, fortissimi robore ad faciendum opus ministerii in domo Dei.<br>
 </p>
 <p><a name="014">14</a> De Levitis autem: Semeia filius Hassub filii Ezricam, filii Hasebia de filiis Merari.</p>
 <p><a name="015">15</a> Bacbacar quoque carpentarius, et Galal, et Mathania filius Micha, filii Zechri, filii Asaph:</p>
 <p><a name="016">16</a> et Obdia filius Semeiæ, filii Galal, filii Idithun: et Barachia filius Asa, filii Elcana, qui habitavit in atriis Netophati.</p>
 <p><a name="017">17</a> Janitores autem: Sellum, et Accub, et Telmon, et Ahimam: et frater eorum Sellum princeps,</p>
 <p><a name="018">18</a> usque ad illud tempus, in porta regis ad orientem, observabant per vices suas de filiis Levi.</p>
 <p><a name="019">19</a> Sellum vero filius Core filii Abiasaph, filii Core, cum fratribus suis, et domo patris sui, hi sunt Coritæ super opera ministerii, custodes vestibulorum tabernaculi: et familiæ eorum per vices castrorum Domini custodientes introitum.</p>
 <p><a name="020">20</a> Phinees autem filius Eleazari erat dux eorum coram Domino.</p>
 <p><a name="021">21</a> Porro Zacharias filius Mosollamia, janitor portæ tabernaculi testimonii.</p>
 <p><a name="022">22</a> Omnes hi electi in ostiarios per portas, ducenti duodecim: et descripti in villis propriis, quos constituerunt David, et Samuel videns, in fide sua,</p>
 <p><a name="023">23</a> tam ipsos quam filios eorum, in ostiis domus Domini et in tabernaculo vicibus suis.</p>
 <p><a name="024">24</a> Per quatuor ventos erant ostiarii: id est, ad orientem, et ad occidentem, et ad aquilonem, et ad austrum.</p>
 <p><a name="025">25</a> Fratres autem eorum in viculis morabantur, et veniebant in sabbatis suis de tempore usque ad tempus.</p>
 <p><a name="026">26</a> His quatuor Levitis creditus erat omnis numerus janitorum, et erant super exedras et thesauros domus Domini.</p>
 <p><a name="027">27</a> Per gyrum quoque templi Domini morabantur in custodiis suis: ut cum tempus fuisset, ipsi mane aperirent fores.<br>
 </p>
 <p><a name="028">28</a> De horum genere erant et super vasa ministerii: ad numerum enim et inferebantur vasa, et efferebantur.</p>
 <p><a name="029">29</a> De ipsis et qui credita habebant utensilia sanctuarii, præerant similæ, et vino, et oleo, et thuri, et aromatibus.</p>
 <p><a name="030">30</a> Filii autem sacerdotum unguenta ex aromatibus conficiebant.</p>
 <p><a name="031">31</a> Et Mathathias Levites primogenitus Sellum Coritæ, præfectus erat eorum quæ in sartagine frigebantur.</p>
 <p><a name="032">32</a> Porro de filiis Caath fratribus eorum, super panes erant propositionis, ut semper novos per singula sabbata præpararent.</p>
 <p><a name="033">33</a> Hi sunt principes cantorum per familias Levitarum, qui in exedris morabantur, ut die ac nocte jugiter suo ministerio deservirent.</p>
 <p><a name="034">34</a> Capita Levitarum, per familias suas principes, manserunt in Jerusalem.</p>
 <p><a name="035">35</a> In Gabaon autem commorati sunt pater Gabaon Jehiel, et nomen uxoris ejus Maacha.</p>
 <p><a name="036">36</a> Filius primogenitus ejus Abdon, et Sur, et Cis, et Baal, et Ner, et Nadab,</p>
 <p><a name="037">37</a> Gedor quoque, et Ahio, et Zacharias, et Macelloth.</p>
 <p><a name="038">38</a> Porro Macelloth genuit Samaan: isti habitaverunt e regione fratrum suorum in Jerusalem cum fratribus suis.<br>
 </p>
 <p><a name="039">39</a> Ner autem genuit Cis, et Cis genuit Saul, et Saul genuit Jonathan, et Melchisua, et Abinadab, et Esbaal.</p>
 <p><a name="040">40</a> Filius autem Jonathan, Meribbaal: et Meribbaal genuit Micha.</p>
 <p><a name="041">41</a> Porro filii Micha, Phithon, et Melech, et Tharaa, et Ahaz.</p>
 <p><a name="042">42</a> Ahaz autem genuit Jara, et Jara genuit Alamath, et Azmoth, et Zamri. Zamri autem genuit Mosa.</p>
 <p><a name="043">43</a> Mosa vero genuit Banaa, cujus filius Raphaia, genuit Elasa, de quo ortus est Asel.</p>
 <p><a name="044">44</a> Porro Asel sex filios habuit, his nominibus: Ezricam, Bocru, Ismahel, Saria, Obdia, Hanan: hi sunt filii Asel.</p>
 <p></p><hr>
 <center>
 <a href="ch1010.htm">Next: 1 Chronicles Chapter 10</a></center>
 </body>