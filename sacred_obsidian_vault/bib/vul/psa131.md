<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa131.htm">Polyglot</a> 
 <a href="../kjv/psa131.htm">KJV</a> 
 <a href="../sep/psa131.htm">Sep</a> 
 <a href="../tan/psa131.htm">Tan</a> 
 
 <br>
 <br><a href="psa.htm">Psalms Index</a><br>
  
 <a href="psa130.htm">Previous</a> 
 <a href="psa132.htm">Next</a> 
 </center>
 <hr>
 
 <h3 align="CENTER">Vulgate (Latin): Psalms Chapter 131</h3><p><a name="001">1</a> Canticum graduum. [Memento, Domine, David,<br> et omnis mansuetudinis ejus:<br></p>
 <p><a name="002">2</a> sicut juravit Domino;<br> votum vovit Deo Jacob:<br></p>
 <p><a name="003">3</a> Si introiero in tabernaculum domus meæ;<br> si ascendero in lectum strati mei;<br></p>
 <p><a name="004">4</a> si dedero somnum oculis meis,<br> et palpebris meis dormitationem,<br></p>
 <p><a name="005">5</a> et requiem temporibus meis,<br> donec inveniam locum Domino,<br> tabernaculum Deo Jacob.<br></p>
 <p><a name="006">6</a> Ecce audivimus eam in Ephrata;<br> invenimus eam in campis silvæ.<br></p>
 <p><a name="007">7</a> Introibimus in tabernaculum ejus;<br> adorabimus in loco ubi steterunt pedes ejus.<br></p>
 <p><a name="008">8</a> Surge, Domine, in requiem tuam,<br> tu et arca sanctificationis tuæ.<br></p>
 <p><a name="009">9</a> Sacerdotes tui induantur justitiam,<br> et sancti tui exsultent.<br></p>
 <p><a name="010">10</a> Propter David servum tuum<br> non avertas faciem christi tui.<br></p>
 <p><a name="011">11</a> Juravit Dominus David veritatem,<br> et non frustrabitur eam:<br> De fructu ventris tui<br> ponam super sedem tuam.<br></p>
 <p><a name="012">12</a> Si custodierint filii tui testamentum meum,<br> et testimonia mea hæc quæ docebo eos,<br> et filii eorum usque in sæculum<br> sedebunt super sedem tuam.<br></p>
 <p><a name="013">13</a> Quoniam elegit Dominus Sion:<br> elegit eam in habitationem sibi.<br></p>
 <p><a name="014">14</a> Hæc requies mea in sæculum sæculi;<br> hic habitabo, quoniam elegi eam.<br></p>
 <p><a name="015">15</a> Viduam ejus benedicens benedicam;<br> pauperes ejus saturabo panibus.<br></p>
 <p><a name="016">16</a> Sacerdotes ejus induam salutari,<br> et sancti ejus exsultatione exsultabunt.<br></p>
 <p><a name="017">17</a> Illuc producam cornu David;<br> paravi lucernam christo meo.<br></p>
 <p><a name="018">18</a> Inimicos ejus induam confusione;<br> super ipsum autem efflorebit sanctificatio mea.]</p>
 <p></p><hr>
 <center>
 <a href="psa132.htm">Next: Psalms Chapter 132</a></center>
 </body>