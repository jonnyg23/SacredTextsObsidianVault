<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/sol008.htm">Polyglot</a> 
 <a href="../kjv/sol008.htm">KJV</a> 
 <a href="../sep/sol008.htm">Sep</a> 
 <a href="../tan/sol008.htm">Tan</a> 
 
 <br>
 <br><a href="sol.htm">Song of Solomon Index</a><br>
  
 <a href="sol007.htm">Previous</a> 
 <a href="wis001.htm">Next</a> 
 </center>
 <hr>
 
 <h3 align="CENTER">Vulgate (Latin): Song of Solomon Chapter 8</h3><p><a name="001">1</a> [Quis mihi det te fratrem meum,<br> sugentem ubera matris meæ,<br> ut inveniam te foris, et deosculer te,<br> et jam me nemo despiciat?<br></p>
 <p><a name="002">2</a> Apprehendam te, et ducam in domum matris meæ:<br> ibi me docebis,<br> et dabo tibi poculum ex vino condito,<br> et mustum malorum granatorum meorum.<br></p>
 <p><a name="003">3</a> Læva ejus sub capite meo,<br> et dextera illius amplexabitur me.<br></p>
 <p><a name="004">4</a> <sponsus>Adjuro vos, filiæ Jerusalem,<br> ne suscitetis, neque evigilare faciatis dilectam,<br> donec ipsa velit.<br></sponsus></p>
 <p><a name="005">5</a> <chorus>Quæ est ista quæ ascendit de deserto, deliciis affluens,<br> innixa super dilectum suum?<br> <sponsus>Sub arbore malo suscitavi te;<br> ibi corrupta est mater tua,<br> ibi violata est genitrix tua.<br></sponsus></chorus></p>
 <p><a name="006">6</a> <sponsa>Pone me ut signaculum super cor tuum,<br> ut signaculum super brachium tuum,<br> quia fortis est ut mors dilectio,<br> dura sicut infernus æmulatio:<br> lampades ejus lampades ignis atque flammarum.<br></sponsa></p>
 <p><a name="007">7</a> Aquæ multæ non potuerunt extinguere caritatem,<br> nec flumina obruent illam.<br> Si dederit homo omnem substantiam domus suæ pro dilectione,<br> quasi nihil despiciet eam.<br></p>
 <p><a name="008">8</a> <chorus fratrum>Soror nostra parva,<br> et ubera non habet;<br> quid faciemus sorori nostræ<br> in die quando alloquenda est?<br></chorus></p>
 <p><a name="009">9</a> Si murus est,<br> ædificemus super eum propugnacula argentea;<br> si ostium est, compingamus illud tabulis cedrinis.<br></p>
 <p><a name="010">10</a> <sponsa>Ego murus, et ubera mea sicut turris,<br> ex quo facta sum coram eo, quasi pacem reperiens.<br></sponsa></p>
 <p><a name="011">11</a> <chorus fratrum>Vinea fuit pacifico in ea quæ habet populos:<br> tradidit eam custodibus;<br> vir affert pro fructu ejus mille argenteos.<br></chorus></p>
 <p><a name="012">12</a> <sponsa>Vinea mea coram me est.<br> Mille tui pacifici,<br> et ducenti his qui custodiunt fructus ejus.<br></sponsa></p>
 <p><a name="013">13</a> <sponsus>Quæ habitas in hortis, amici auscultant;<br> fac me audire vocem tuam.<br></sponsus></p>
 <p><a name="014">14</a> <sponsa>Fuge, dilecte mi, et assimilare capreæ,<br> hinnuloque cervorum super montes aromatum.]</sponsa></p>
 <p></p>
 <p></p><hr>
 <center>
 <a href="wis001.htm">Next: Wisdom Chapter 1</a></center>
 </body>