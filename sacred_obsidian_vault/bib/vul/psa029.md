<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa029.htm">Polyglot</a> 
 <a href="../kjv/psa029.htm">KJV</a> 
 <a href="../sep/psa029.htm">Sep</a> 
 <a href="../tan/psa029.htm">Tan</a> 
 
 <br>
 <br><a href="psa.htm">Psalms Index</a><br>
  
 <a href="psa028.htm">Previous</a> 
 <a href="psa030.htm">Next</a> 
 </center>
 <hr>
 
 <h3 align="CENTER">Vulgate (Latin): Psalms Chapter 29</h3><p><a name="001">1</a> Psalmus cantici, in dedicatione domus David.</p>
 <p><a name="002">2</a> [Exaltabo te, Domine, quoniam suscepisti me,<br> nec delectasti inimicos meos super me.<br></p>
 <p><a name="003">3</a> Domine Deus meus, clamavi ad te, et sanasti me.<br></p>
 <p><a name="004">4</a> Domine, eduxisti ab inferno animam meam;<br> salvasti me a descendentibus in lacum.<br></p>
 <p><a name="005">5</a> Psallite Domino, sancti ejus;<br> et confitemini memoriæ sanctitatis ejus.<br></p>
 <p><a name="006">6</a> Quoniam ira in indignatione ejus,<br> et vita in voluntate ejus:<br> ad vesperum demorabitur fletus,<br> et ad matutinum lætitia.<br></p>
 <p><a name="007">7</a> Ego autem dixi in abundantia mea:<br> Non movebor in æternum.<br></p>
 <p><a name="008">8</a> Domine, in voluntate tua præstitisti decori meo virtutem;<br> avertisti faciem tuam a me, et factus sum conturbatus.<br></p>
 <p><a name="009">9</a> Ad te, Domine, clamabo,<br> et ad Deum meum deprecabor.<br></p>
 <p><a name="010">10</a> Quæ utilitas in sanguine meo,<br> dum descendo in corruptionem?<br> numquid confitebitur tibi pulvis,<br> aut annuntiabit veritatem tuam?<br></p>
 <p><a name="011">11</a> Audivit Dominus, et misertus est mei;<br> Dominus factus est adjutor meus.<br></p>
 <p><a name="012">12</a> Convertisti planctum meum in gaudium mihi;<br> conscidisti saccum meum, et circumdedisti me lætitia:<br></p>
 <p><a name="013">13</a> ut cantet tibi gloria mea, et non compungar.<br> Domine Deus meus, in æternum confitebor tibi.]</p>
 <p></p><hr>
 <center>
 <a href="psa030.htm">Next: Psalms Chapter 30</a></center>
 </body>