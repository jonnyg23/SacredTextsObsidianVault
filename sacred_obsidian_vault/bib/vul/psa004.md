<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa004.htm">Polyglot</a> 
 <a href="../kjv/psa004.htm">KJV</a> 
 <a href="../sep/psa004.htm">Sep</a> 
 <a href="../tan/psa004.htm">Tan</a> 
 
 <br>
 <br><a href="psa.htm">Psalms Index</a><br>
  
 <a href="psa003.htm">Previous</a> 
 <a href="psa005.htm">Next</a> 
 </center>
 <hr>
 
 <h3 align="CENTER">Vulgate (Latin): Psalms Chapter 4</h3><p><a name="001">1</a> In finem, in carminibus. Psalmus David.</p>
 <p><a name="002">2</a> [Cum invocarem exaudivit me Deus justitiæ meæ,<br> in tribulatione dilatasti mihi.<br> Miserere mei, et exaudi orationem meam.<br></p>
 <p><a name="003">3</a> Filii hominum, usquequo gravi corde?<br> ut quid diligitis vanitatem, et quæritis mendacium?<br></p>
 <p><a name="004">4</a> Et scitote quoniam mirificavit Dominus sanctum suum;<br> Dominus exaudiet me cum clamavero ad eum.<br></p>
 <p><a name="005">5</a> Irascimini, et nolite peccare;<br> quæ dicitis in cordibus vestris, in cubilibus vestris compungimini.<br></p>
 <p><a name="006">6</a> Sacrificate sacrificium justitiæ, et sperate in Domino.<br> Multi dicunt: Quis ostendit nobis bona?<br></p>
 <p><a name="007">7</a> Signatum est super nos lumen vultus tui, Domine:<br> dedisti lætitiam in corde meo.<br></p>
 <p><a name="008">8</a> A fructu frumenti, vini, et olei sui, multiplicati sunt.<br></p>
 <p><a name="009">9</a> In pace in idipsum dormiam, et requiescam;<br></p>
 <p><a name="010">10</a> quoniam tu, Domine, singulariter in spe constituisti me.]</p>
 <p></p><hr>
 <center>
 <a href="psa005.htm">Next: Psalms Chapter 5</a></center>
 </body>