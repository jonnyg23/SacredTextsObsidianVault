<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa120.htm">Polyglot</a> 
 <a href="../kjv/psa120.htm">KJV</a> 
 <a href="../sep/psa120.htm">Sep</a> 
 <a href="../tan/psa120.htm">Tan</a> 
 
 <br>
 <br><a href="psa.htm">Psalms Index</a><br>
  
 <a href="psa119.htm">Previous</a> 
 <a href="psa121.htm">Next</a> 
 </center>
 <hr>
 
 <h3 align="CENTER">Vulgate (Latin): Psalms Chapter 120</h3><p><a name="001">1</a> Canticum graduum. [Levavi oculos meos in montes,<br> unde veniet auxilium mihi.<br></p>
 <p><a name="002">2</a> Auxilium meum a Domino,<br> qui fecit cælum et terram.<br></p>
 <p><a name="003">3</a> Non det in commotionem pedem tuum,<br> neque dormitet qui custodit te.<br></p>
 <p><a name="004">4</a> Ecce non dormitabit neque dormiet<br> qui custodit Israël.<br></p>
 <p><a name="005">5</a> Dominus custodit te;<br> Dominus protectio tua super manum dexteram tuam.<br></p>
 <p><a name="006">6</a> Per diem sol non uret te,<br> neque luna per noctem.<br></p>
 <p><a name="007">7</a> Dominus custodit te ab omni malo;<br> custodiat animam tuam Dominus.<br></p>
 <p><a name="008">8</a> Dominus custodiat introitum tuum et exitum tuum,<br> ex hoc nunc et usque in sæculum.]</p>
 <p></p><hr>
 <center>
 <a href="psa121.htm">Next: Psalms Chapter 121</a></center>
 </body>