<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/num002.htm">Polyglot</a> 
 <a href="../kjv/num002.htm">KJV</a> 
 <a href="../sep/num002.htm">Sep</a> 
 <a href="../tan/num002.htm">Tan</a> 
 
 <br>
 <br><a href="num.htm">Numbers Index</a><br>
  
 <a href="num001.htm">Previous</a> 
 <a href="num003.htm">Next</a> 
 </center>
 <hr>
 
 <h3 align="CENTER">Vulgate (Latin): Numbers Chapter 2</h3><p><a name="001">1</a> Locutusque est Dominus ad Moysen et Aaron, dicens:</p>
 <p><a name="002">2</a> Singuli per turmas, signa, atque vexilla, et domos cognationum suarum, castrametabuntur filii Israël, per gyrum tabernaculi fderis.</p>
 <p><a name="003">3</a> Ad orientem Judas figet tentoria per turmas exercitus sui: eritque princeps filiorum ejus Nahasson filius Aminadab.</p>
 <p><a name="004">4</a> Et omnis de stirpe ejus summa pugnantium, septuaginta quatuor millia sexcenti.</p>
 <p><a name="005">5</a> Juxta eum castrametati sunt de tribu Issachar, quorum princeps fuit Nathanaël filius Suar.</p>
 <p><a name="006">6</a> Et omnis numerus pugnatorum ejus quinquaginta quatuor millia quadringenti.</p>
 <p><a name="007">7</a> In tribu Zabulon princeps fuit Eliab filius Helon.</p>
 <p><a name="008">8</a> Omnis de stirpe ejus exercitus pugnatorum, quinquaginta septem millia quadringenti.</p>
 <p><a name="009">9</a> Universi qui in castris Judæ enumerati sunt, fuerunt centum octoginta sex millia quadringenti: et per turmas suas primi egredientur.<br>
 </p>
 <p><a name="010">10</a> In castris filiorum Ruben ad meridianam plagam erit princeps Elisur filius Sedeur.</p>
 <p><a name="011">11</a> Et cunctus exercitus pugnatorum ejus qui numerati sunt, quadraginta sex millia quingenti.</p>
 <p><a name="012">12</a> Juxta eum castrametati sunt de tribu Simeon: quorum princeps fuit Salamiel filius Surisaddai.</p>
 <p><a name="013">13</a> Et cunctus exercitus pugnatorum ejus qui numerati sunt, quinquaginta novem millia trecenti.</p>
 <p><a name="014">14</a> In tribu Gad princeps fuit Eliasaph filius Duel.</p>
 <p><a name="015">15</a> Et cunctus exercitus pugnatorum ejus, qui numerati sunt, quadraginta quinque millia sexcenti quinquaginta.</p>
 <p><a name="016">16</a> Omnes qui recensiti sunt in castris Ruben, centum quinquaginta millia et mille quadringenti quinquaginta per turmas suas: in secundo loco proficiscentur.</p>
 <p><a name="017">17</a> Levabitur autem tabernaculum testimonii per officia Levitarum, et turmas eorum: quomodo erigetur, ita et deponetur. Singuli per loca et ordines suos proficiscentur.<br>
 </p>
 <p><a name="018">18</a> Ad occidentalem plagam erunt castra filiorum Ephraim, quorum princeps fuit Elisama filius Ammiud.</p>
 <p><a name="019">19</a> Cunctus exercitus pugnatorum ejus, qui numerati sunt, quadraginta millia quingenti.</p>
 <p><a name="020">20</a> Et cum eis tribus filiorum Manasse, quorum princeps fuit Gamaliel filius Phadassur.</p>
 <p><a name="021">21</a> Cunctusque exercitus pugnatorum ejus, qui numerati sunt, triginta duo millia ducenti.</p>
 <p><a name="022">22</a> In tribu filiorum Benjamin princeps fuit Abidan filius Gedeonis.</p>
 <p><a name="023">23</a> Et cunctus exercitus pugnatorum ejus, qui recensiti sunt, triginta quinque millia quadringenti.</p>
 <p><a name="024">24</a> Omnes qui numerati sunt in castris Ephraim, centum octo millia centum per turmas suas: tertii proficiscentur.<br>
 </p>
 <p><a name="025">25</a> Ad aquilonis partem castrametati sunt filii Dan: quorum princeps fuit Ahiezer filius Ammisaddai.</p>
 <p><a name="026">26</a> Cunctus exercitus pugnatorum ejus, qui numerati sunt, sexaginta duo millia septingenti.</p>
 <p><a name="027">27</a> Juxta eum fixere tentoria de tribu Aser: quorum princeps fuit Phegiel filius Ochran.</p>
 <p><a name="028">28</a> Cunctus exercitus pugnatorum ejus, qui numerati sunt, quadraginta millia et mille quingenti.</p>
 <p><a name="029">29</a> De tribu filiorum Nephthali princeps fuit Ahira filius Enan.</p>
 <p><a name="030">30</a> Cunctus exercitus pugnatorum ejus, quinquaginta tria millia quadringenti.</p>
 <p><a name="031">31</a> Omnes qui numerati sunt in castris Dan, fuerunt centum quinquaginta septem millia sexcenti: et novissimi proficiscentur.<br>
 </p>
 <p><a name="032">32</a> Hic numerus filiorum Israël, per domos cognationum suarum et turmas divisi exercitus, sexcenta tria millia quingenti quinquaginta.</p>
 <p><a name="033">33</a> Levitæ autem non sunt numerati inter filios Israël: sic enim præceperat Dominus Moysi.</p>
 <p><a name="034">34</a> Feceruntque filii Israël juxta omnia quæ mandaverat Dominus. Castrametati sunt per turmas suas, et profecti per familias ac domos patrum suorum.</p>
 <p></p><hr>
 <center>
 <a href="num003.htm">Next: Numbers Chapter 3</a></center>
 </body>