<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/lam005.htm">Polyglot</a> 
 <a href="../kjv/lam005.htm">KJV</a> 
 <a href="../sep/lam005.htm">Sep</a> 
 <a href="../tan/lam005.htm">Tan</a> 
 
 <br>
 <br><a href="lam.htm">Lamentations Index</a><br>
  
 <a href="lam004.htm">Previous</a> 
 <a href="bar001.htm">Next</a> 
 </center>
 <hr>
 
 <h3 align="CENTER">Vulgate (Latin): Lamentations Chapter 5</h3><p><a name="001">1</a> [Recordare, Domine, quid acciderit nobis;<br> intuere et respice opprobrium nostrum.<br></p>
 <p><a name="002">2</a> Hæreditas nostra versa est ad alienos,<br> domus nostræ ad extraneos.<br></p>
 <p><a name="003">3</a> Pupilli facti sumus absque patre,<br> matres nostræ quasi viduæ.<br></p>
 <p><a name="004">4</a> Aquam nostram pecunia bibimus;<br> ligna nostra pretio comparavimus.<br></p>
 <p><a name="005">5</a> Cervicibus nostris minabamur,<br> lassis non dabatur requies.<br></p>
 <p><a name="006">6</a> Ægypto dedimus manum et Assyriis,<br> ut saturaremur pane.<br></p>
 <p><a name="007">7</a> Patres nostri peccaverunt, et non sunt:<br> et nos iniquitates eorum portavimus.<br></p>
 <p><a name="008">8</a> Servi dominati sunt nostri:<br> non fuit qui redimeret de manu eorum.<br></p>
 <p><a name="009">9</a> In animabus nostris afferebamus panem nobis,<br> a facie gladii in deserto.<br></p>
 <p><a name="010">10</a> Pellis nostra quasi clibanus exusta est,<br> a facie tempestatum famis.<br></p>
 <p><a name="011">11</a> Mulieres in Sion humiliaverunt,<br> et virgines in civitatibus Juda.<br></p>
 <p><a name="012">12</a> Principes manu suspensi sunt;<br> facies senum non erubuerunt.<br></p>
 <p><a name="013">13</a> Adolescentibus impudice abusi sunt,<br> et pueri in ligno corruerunt.<br></p>
 <p><a name="014">14</a> Senes defecerunt de portis,<br> juvenes de choro psallentium.<br></p>
 <p><a name="015">15</a> Defecit gaudium cordis nostri;<br> versus est in luctum chorus noster.<br></p>
 <p><a name="016">16</a> Cecidit corona capitis nostri:<br> væ nobis, quia peccavimus!<br></p>
 <p><a name="017">17</a> Propterea mstum factum est cor nostrum;<br> ideo contenebrati sunt oculi nostri,<br></p>
 <p><a name="018">18</a> propter montem Sion quia disperiit;<br> vulpes ambulaverunt in eo.<br></p>
 <p><a name="019">19</a> Tu autem, Domine, in æternum permanebis,<br> solium tuum in generationem et generationem.<br></p>
 <p><a name="020">20</a> Quare in perpetuum oblivisceris nostri,<br> derelinques nos in longitudine dierum?<br></p>
 <p><a name="021">21</a> Converte nos, Domine, ad te, et convertemur;<br> innova dies nostros, sicut a principio.<br></p>
 <p><a name="022">22</a> Sed projiciens repulisti nos:<br> iratus es contra nos vehementer.]</p>
 <p></p>
 <p></p><hr>
 <center>
 <a href="bar001.htm">Next: Baruch Chapter 1</a></center>
 </body>