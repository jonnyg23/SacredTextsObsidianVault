<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/sir012.htm">Polyglot</a> 
 <a href="../apo/sir012.htm">Apo</a> 
 <a href="../sep/sir012.htm">Sep</a> 
 
 <br>
 <br><a href="sir.htm">Sirach Index</a><br>
  
 <a href="sir011.htm">Previous</a> 
 <a href="sir013.htm">Next</a> 
 </center>
 <hr>
 
 <h3 align="CENTER">Vulgate (Latin): Sirach Chapter 12</h3><p><a name="001">1</a> [Si benefeceris, scito cui feceris,<br> et erit gratia in bonis tuis multa.<br></p>
 <p><a name="002">2</a> Benefac justo, et invenies retributionem magnam:<br> et si non ab ipso, certe a Domino.<br></p>
 <p><a name="003">3</a> Non est enim ei bene qui assiduus est in malis,<br> et eleemosynas non danti:<br> quoniam et Altissimus odio habet peccatores,<br> et misertus est pnitentibus.<br></p>
 <p><a name="004">4</a> Da misericordi, et ne suscipias peccatorem:<br> et impiis et peccatoribus reddet vindictam,<br> custodiens eos in diem vindictæ.<br></p>
 <p><a name="005">5</a> Da bono, et non receperis peccatorem.<br></p>
 <p><a name="006">6</a> Benefac humili, et non dederis impio:<br> prohibe panes illi dari, ne in ipsis potentior te sit:<br></p>
 <p><a name="007">7</a> nam duplicia mala invenies in omnibus bonis quæcumque feceris illi,<br> quoniam et Altissimus odio habet peccatores,<br> et impiis reddet vindictam.]<br>
 </p>
 <p><a name="008">8</a> [Non agnoscetur in bonis amicus,<br> et non abscondetur in malis inimicus.<br></p>
 <p><a name="009">9</a> In bonis viri, inimici illius in tristitia:<br> et in malitia illius, amicus agnitus est.<br></p>
 <p><a name="010">10</a> Non credas inimico tuo in æternum:<br> sicut enim æramentum æruginat nequitia illius:<br></p>
 <p><a name="011">11</a> et si humiliatus vadat curvus,<br> adjice animum tuum, et custodi te ab illo.<br></p>
 <p><a name="012">12</a> Non statuas illum penes te,<br> nec sedeat ad dexteram tuam,<br> ne forte conversus in locum tuum, inquirat cathedram tuam,<br> et in novissimo agnosces verba mea,<br> et in sermonibus meis stimuleris.<br></p>
 <p><a name="013">13</a> Quis miserebitur incantatori a serpente percusso,<br> et omnibus qui appropiant bestiis?<br> et sic qui comitatur cum viro iniquo,<br> et obvolutus est in peccatis ejus.<br></p>
 <p><a name="014">14</a> Una hora tecum permanebit:<br> si autem declinaveris, non supportabit.<br></p>
 <p><a name="015">15</a> In labiis suis indulcat inimicus,<br> et in corde suo insidiatur ut subvertat te in foveam.<br></p>
 <p><a name="016">16</a> In oculis suis lacrimatur inimicus,<br> et si invenerit tempus, non satiabitur sanguine.<br></p>
 <p><a name="017">17</a> Et si incurrerint tibi mala,<br> invenies eum illic priorem.<br></p>
 <p><a name="018">18</a> In oculis suis lacrimatur inimicus,<br> et quasi adjuvans suffodiet plantas tuas.<br></p>
 <p><a name="019">19</a> Caput suum movebit, et plaudet manu,<br> et multa susurrans commutabit vultum suum.]</p>
 <p></p><hr>
 <center>
 <a href="sir013.htm">Next: Sirach Chapter 13</a></center>
 </body>