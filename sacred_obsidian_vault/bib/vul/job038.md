<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/job038.htm">Polyglot</a> 
 <a href="../kjv/job038.htm">KJV</a> 
 <a href="../sep/job038.htm">Sep</a> 
 <a href="../tan/job038.htm">Tan</a> 
 
 <br>
 <br><a href="job.htm">Job Index</a><br>
  
 <a href="job037.htm">Previous</a> 
 <a href="job039.htm">Next</a> 
 </center>
 <hr>
 
 <h3 align="CENTER">Vulgate (Latin): Job Chapter 38</h3><p><a name="001">1</a> Respondens autem Dominus Job de turbine, dixit:</p>
 <p><a name="002">2</a> [Quis est iste involvens sententias<br> sermonibus imperitis?<br></p>
 <p><a name="003">3</a> Accinge sicut vir lumbos tuos:<br> interrogabo te, et responde mihi.<br></p>
 <p><a name="004">4</a> Ubi eras quando ponebam fundamenta terræ?<br> indica mihi, si habes intelligentiam.<br></p>
 <p><a name="005">5</a> Quis posuit mensuras ejus, si nosti?<br> vel quis tetendit super eam lineam?<br></p>
 <p><a name="006">6</a> Super quo bases illius solidatæ sunt?<br> aut quis demisit lapidem angularem ejus,<br></p>
 <p><a name="007">7</a> cum me laudarent simul astra matutina,<br> et jubilarent omnes filii Dei?<br></p>
 <p><a name="008">8</a> Quis conclusit ostiis mare,<br> quando erumpebat quasi de vulva procedens;<br></p>
 <p><a name="009">9</a> cum ponerem nubem vestimentum ejus,<br> et caligine illud quasi pannis infantiæ obvolverem?<br></p>
 <p><a name="010">10</a> Circumdedi illud terminis meis,<br> et posui vectem et ostia,<br></p>
 <p><a name="011">11</a> et dixi: Usque huc venies, et non procedes amplius,<br> et hic confringes tumentes fluctus tuos.<br></p>
 <p><a name="012">12</a> Numquid post ortum tuum præcepisti diluculo,<br> et ostendisti auroræ locum suum?<br></p>
 <p><a name="013">13</a> Et tenuisti concutiens extrema terræ,<br> et excussisti impios ex ea?<br></p>
 <p><a name="014">14</a> Restituetur ut lutum signaculum,<br> et stabit sicut vestimentum:<br></p>
 <p><a name="015">15</a> auferetur ab impiis lux sua,<br> et brachium excelsum confringetur.<br></p>
 <p><a name="016">16</a> Numquid ingressus es profunda maris,<br> et in novissimis abyssi deambulasti?<br></p>
 <p><a name="017">17</a> Numquid apertæ sunt tibi portæ mortis,<br> et ostia tenebrosa vidisti?<br></p>
 <p><a name="018">18</a> Numquid considerasti latitudinem terræ?<br> indica mihi, si nosti, omnia:<br></p>
 <p><a name="019">19</a> in qua via lux habitet,<br> et tenebrarum quis locus sit:<br></p>
 <p><a name="020">20</a> ut ducas unumquodque ad terminos suos,<br> et intelligas semitas domus ejus.<br></p>
 <p><a name="021">21</a> Sciebas tunc quod nasciturus esses,<br> et numerum dierum tuorum noveras?<br></p>
 <p><a name="022">22</a> Numquid ingressus es thesauros nivis,<br> aut thesauros grandinis aspexisti,<br></p>
 <p><a name="023">23</a> quæ præparavi in tempus hostis,<br> in diem pugnæ et belli?<br></p>
 <p><a name="024">24</a> Per quam viam spargitur lux,<br> dividitur æstus super terram?<br></p>
 <p><a name="025">25</a> Quis dedit vehementissimo imbri cursum,<br> et viam sonantis tonitrui,<br></p>
 <p><a name="026">26</a> ut plueret super terram absque homine in deserto,<br> ubi nullus mortalium commoratur;<br></p>
 <p><a name="027">27</a> ut impleret inviam et desolatam,<br> et produceret herbas virentes?<br></p>
 <p><a name="028">28</a> Quis est pluviæ pater?<br> vel quis genuit stillas roris?<br></p>
 <p><a name="029">29</a> De cujus utero egressa est glacies?<br> et gelu de cælo quis genuit?<br></p>
 <p><a name="030">30</a> In similitudinem lapidis aquæ durantur,<br> et superficies abyssi constringitur.<br></p>
 <p><a name="031">31</a> Numquid conjungere valebis micantes stellas Pleiadas,<br> aut gyrum Arcturi poteris dissipare?<br></p>
 <p><a name="032">32</a> Numquid producis luciferum in tempore suo,<br> et vesperum super filios terræ consurgere facis?<br></p>
 <p><a name="033">33</a> Numquid nosti ordinem cæli,<br> et pones rationem ejus in terra?<br></p>
 <p><a name="034">34</a> Numquid elevabis in nebula vocem tuam,<br> et impetus aquarum operiet te?<br></p>
 <p><a name="035">35</a> Numquid mittes fulgura, et ibunt,<br> et revertentia dicent tibi: Adsumus?<br></p>
 <p><a name="036">36</a> Quis posuit in visceribus hominis sapientiam?<br> vel quis dedit gallo intelligentiam?<br></p>
 <p><a name="037">37</a> Quis enarrabit cælorum rationem?<br> et concentum cæli quis dormire faciet?<br></p>
 <p><a name="038">38</a> Quando fundebatur pulvis in terra,<br> et glebæ compingebantur?<br></p>
 <p><a name="039">39</a> Numquid capies leænæ prædam,<br> et animam catulorum ejus implebis,<br></p>
 <p><a name="040">40</a> quando cubant in antris,<br> et in specubus insidiantur?<br></p>
 <p><a name="041">41</a> Quis præparat corvo escam suam,<br> quando pulli ejus clamant ad Deum,<br> vagantes, eo quod non habeant cibos?]</p>
 <p></p><hr>
 <center>
 <a href="job039.htm">Next: Job Chapter 39</a></center>
 </body>