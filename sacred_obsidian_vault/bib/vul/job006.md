<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/job006.htm">Polyglot</a> 
 <a href="../kjv/job006.htm">KJV</a> 
 <a href="../sep/job006.htm">Sep</a> 
 <a href="../tan/job006.htm">Tan</a> 
 
 <br>
 <br><a href="job.htm">Job Index</a><br>
  
 <a href="job005.htm">Previous</a> 
 <a href="job007.htm">Next</a> 
 </center>
 <hr>
 
 <h3 align="CENTER">Vulgate (Latin): Job Chapter 6</h3><p><a name="001">1</a> Respondens autem Job, dixit:</p>
 <p><a name="002">2</a> [Utinam appenderentur peccata mea quibus iram merui,<br> et calamitas quam patior, in statera!<br></p>
 <p><a name="003">3</a> Quasi arena maris hæc gravior appareret;<br> unde et verba mea dolore sunt plena:<br></p>
 <p><a name="004">4</a> quia sagittæ Domini in me sunt,<br> quarum indignatio ebibit spiritum meum;<br> et terrores Domini militant contra me.<br></p>
 <p><a name="005">5</a> Numquid rugiet onager cum habuerit herbam?<br> aut mugiet bos cum ante præsepe plenum steterit?<br></p>
 <p><a name="006">6</a> aut poterit comedi insulsum, quod non est sale conditum?<br> aut potest aliquis gustare quod gustatum affert mortem?<br></p>
 <p><a name="007">7</a> Quæ prius nolebat tangere anima mea,<br> nunc, præ angustia, cibi mei sunt.<br></p>
 <p><a name="008">8</a> Quis det ut veniat petitio mea,<br> et quod expecto tribuat mihi Deus?<br></p>
 <p><a name="009">9</a> et qui cpit, ipse me conterat;<br> solvat manum suam, et succidat me?<br></p>
 <p><a name="010">10</a> Et hæc mihi sit consolatio, ut affligens me dolore, non parcat,<br> nec contradicam sermonibus Sancti.<br></p>
 <p><a name="011">11</a> Quæ est enim fortitudo mea, ut sustineam?<br> aut quis finis meus, ut patienter agam?<br></p>
 <p><a name="012">12</a> Nec fortitudo lapidum fortitudo mea,<br> nec caro mea ænea est.<br></p>
 <p><a name="013">13</a> Ecce non est auxilium mihi in me,<br> et necessarii quoque mei recesserunt a me.<br></p>
 <p><a name="014">14</a> Qui tollit ab amico suo misericordiam,<br> timorem Domini derelinquit.<br></p>
 <p><a name="015">15</a> Fratres mei præterierunt me,<br> sicut torrens qui raptim transit in convallibus.<br></p>
 <p><a name="016">16</a> Qui timent pruinam,<br> irruet super eos nix.<br></p>
 <p><a name="017">17</a> Tempore quo fuerint dissipati, peribunt;<br> et ut incaluerit, solventur de loco suo.<br></p>
 <p><a name="018">18</a> Involutæ sunt semitæ gressuum eorum;<br> ambulabunt in vacuum, et peribunt.<br></p>
 <p><a name="019">19</a> Considerate semitas Thema, itinera Saba,<br> et expectate paulisper.<br></p>
 <p><a name="020">20</a> Confusi sunt, quia speravi:<br> venerunt quoque usque ad me, et pudore cooperti sunt.<br></p>
 <p><a name="021">21</a> Nunc venistis;<br> et modo videntes plagam meam, timetis.<br></p>
 <p><a name="022">22</a> Numquid dixi: Afferte mihi,<br> et de substantia vestra donate mihi?<br></p>
 <p><a name="023">23</a> vel: Liberate me de manu hostis,<br> et de manu robustorum eruite me?<br></p>
 <p><a name="024">24</a> Docete me, et ego tacebo:<br> et si quid forte ignoravi, instruite me.<br></p>
 <p><a name="025">25</a> Quare detraxistis sermonibus veritatis,<br> cum e vobis nullus sit qui possit arguere me?<br></p>
 <p><a name="026">26</a> Ad increpandum tantum eloquia concinnatis,<br> et in ventum verba profertis.<br></p>
 <p><a name="027">27</a> Super pupillum irruitis,<br> et subvertere nitimini amicum vestrum.<br></p>
 <p><a name="028">28</a> Verumtamen quod cpistis explete:<br> præbete aurem, et videte an mentiar.<br></p>
 <p><a name="029">29</a> Respondete, obsecro, absque contentione;<br> et loquentes id quod justum est, judicate.<br></p>
 <p><a name="030">30</a> Et non invenietis in lingua mea iniquitatem,<br> nec in faucibus meis stultitia personabit.]</p>
 <p></p><hr>
 <center>
 <a href="job007.htm">Next: Job Chapter 7</a></center>
 </body>