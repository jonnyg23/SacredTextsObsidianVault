<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa012.htm">Polyglot</a> 
 <a href="../kjv/psa012.htm">KJV</a> 
 <a href="../sep/psa012.htm">Sep</a> 
 <a href="../tan/psa012.htm">Tan</a> 
 
 <br>
 <br><a href="psa.htm">Psalms Index</a><br>
  
 <a href="psa011.htm">Previous</a> 
 <a href="psa013.htm">Next</a> 
 </center>
 <hr>
 
 <h3 align="CENTER">Vulgate (Latin): Psalms Chapter 12</h3><p><a name="001">1</a> In finem. Psalmus David. [Usquequo, Domine, oblivisceris me in finem?<br> usquequo avertis faciem tuam a me?<br></p>
 <p><a name="002">2</a> quamdiu ponam consilia in anima mea;<br> dolorem in corde meo per diem?<br></p>
 <p><a name="003">3</a> usquequo exaltabitur inimicus meus super me?<br></p>
 <p><a name="004">4</a> Respice, et exaudi me, Domine Deus meus.<br> Illumina oculos meos, ne umquam obdormiam in morte;<br></p>
 <p><a name="005">5</a> nequando dicat inimicus meus: Prævalui adversus eum.<br> Qui tribulant me exsultabunt si motus fuero;<br></p>
 <p><a name="006">6</a> ego autem in misericordia tua speravi.<br> Exsultabit cor meum in salutari tuo.<br> Cantabo Domino qui bona tribuit mihi;<br> et psallam nomini Domini altissimi.]</p>
 <p></p><hr>
 <center>
 <a href="psa013.htm">Next: Psalms Chapter 13</a></center>
 </body>