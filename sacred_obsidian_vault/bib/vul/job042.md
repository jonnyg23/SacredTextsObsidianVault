<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/job042.htm">Polyglot</a> 
 <a href="../kjv/job042.htm">KJV</a> 
 <a href="../sep/job042.htm">Sep</a> 
 <a href="../tan/job042.htm">Tan</a> 
 
 <br>
 <br><a href="job.htm">Job Index</a><br>
  
 <a href="job041.htm">Previous</a> 
 <a href="psa001.htm">Next</a> 
 </center>
 <hr>
 
 <h3 align="CENTER">Vulgate (Latin): Job Chapter 42</h3><p><a name="001">1</a> Respondens autem Job Domino, dixit:</p>
 <p><a name="002">2</a> [Scio quia omnia potes,<br> et nulla te latet cogitatio.<br></p>
 <p><a name="003">3</a> Quis est iste qui celat consilium absque scientia?<br> ideo insipienter locutus sum,<br> et quæ ultra modum excederent scientiam meam.<br></p>
 <p><a name="004">4</a> Audi, et ego loquar:<br> interrogabo te, et responde mihi.<br></p>
 <p><a name="005">5</a> Auditu auris audivi te:<br> nunc autem oculus meus videt te.<br></p>
 <p><a name="006">6</a> Idcirco ipse me reprehendo,<br> et ago pnitentiam in favilla et cinere.]<br>
 </p>
 <p><a name="007">7</a> Postquam autem locutus est Dominus verba hæc ad Job, dixit ad Eliphaz Themanitem: Iratus est furor meus in te, et in duos amicos tuos, quoniam non estis locuti coram me rectum, sicut servus meus Job.</p>
 <p><a name="008">8</a> Sumite ergo vobis septem tauros et septem arietes, et ite ad servum meum Job, et offerte holocaustum pro vobis: Job autem servus meus orabit pro vobis. Faciem ejus suscipiam, ut non vobis imputetur stultitia: neque enim locuti estis ad me recta, sicut servus meus Job.</p>
 <p><a name="009">9</a> Abierunt ergo Eliphaz Themanites, et Baldad Suhites, et Sophar Naamathites, et fecerunt sicut locutus fuerat Dominus ad eos: et suscepit Dominus faciem Job.</p>
 <p><a name="010">10</a> Dominus quoque conversus est ad pnitentiam Job, cum oraret ille pro amicis suis: et addidit Dominus omnia quæcumque fuerant Job, duplicia.</p>
 <p><a name="011">11</a> Venerunt autem ad eum omnes fratres sui, et universæ sorores suæ, et cuncti qui noverant eum prius, et comederunt cum eo panem in domo ejus: et moverunt super eum caput, et consolati sunt eum super omni malo quod intulerat Dominus super eum: et dederunt ei unusquisque ovem unam, et inaurem auream unam.</p>
 <p><a name="012">12</a> Dominus autem benedixit novissimis Job magis quam principio ejus: et facta sunt ei quatuordecim millia ovium, et sex millia camelorum, et mille juga boum, et mille asinæ.</p>
 <p><a name="013">13</a> Et fuerunt ei septem filii, et tres filiæ.</p>
 <p><a name="014">14</a> Et vocavit nomen unius Diem, et nomen secundæ Cassiam, et nomen tertiæ Cornustibii.</p>
 <p><a name="015">15</a> Non sunt autem inventæ mulieres speciosæ sicut filiæ Job in universa terra: deditque eis pater suus hæreditatem inter fratres earum.</p>
 <p><a name="016">16</a> Vixit autem Job post hæc centum quadraginta annis, et vidit filios suos, et filios filiorum suorum usque ad quartam generationem: et mortuus est senex, et plenus dierum.</p>
 <p></p>
 <p></p><hr>
 <center>
 <a href="psa001.htm">Next: Psalms Chapter 1</a></center>
 </body>