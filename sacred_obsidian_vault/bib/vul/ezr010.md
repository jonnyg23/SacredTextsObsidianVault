<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/ezr010.htm">Polyglot</a> 
 <a href="../kjv/ezr010.htm">KJV</a> 
 <a href="../tan/ezr010.htm">Tan</a> 
 
 <br>
 <br><a href="ezr.htm">Ezra Index</a><br>
  
 <a href="ezr009.htm">Previous</a> 
 <a href="neh001.htm">Next</a> 
 </center>
 <hr>
 
 <h3 align="CENTER">Vulgate (Latin): Ezra Chapter 10</h3><p><a name="001">1</a> Sic ergo orante Esdra, et implorante eo et flente, et jacente ante templum Dei, collectus est ad eum de Israël ctus grandis nimis virorum et mulierum et puerorum, et flevit populus fletu multo.</p>
 <p><a name="002">2</a> Et respondit Sechenias filius Jehiel de filiis Ælam, et dixit Esdræ: Nos prævaricati sumus in Deum nostrum, et duximus uxores alienigenas de populis terræ: et nunc, si est pnitentia in Israël super hoc,</p>
 <p><a name="003">3</a> percutiamus fdus cum Domino Deo nostro, ut projiciamus universas uxores, et eos qui de his nati sunt, juxta voluntatem Domini, et eorum qui timent præceptum Domini Dei nostri: secundum legem fiat.</p>
 <p><a name="004">4</a> Surge, tuum est decernere, nosque erimus tecum: confortare, et fac.</p>
 <p><a name="005">5</a> Surrexit ergo Esdras, et adjuravit principes sacerdotum et Levitarum, et omnem Israël, ut facerent secundum verbum hoc: et juraverunt.</p>
 <p><a name="006">6</a> Et surrexit Esdras ante domum Dei, et abiit ad cubiculum Johanan filii Eliasib, et ingressus est illuc: panem non comedit, et aquam non bibit: lugebat enim transgressionem eorum, qui venerant de captivitate.</p>
 <p><a name="007">7</a> Et missa est vox in Juda et in Jerusalem omnibus filiis transmigrationis, ut congregarentur in Jerusalem:</p>
 <p><a name="008">8</a> et omnis qui non venerit in tribus diebus juxta consilium principum et seniorum, auferetur universa substantia ejus, et ipse abjicietur de ctu transmigrationis.</p>
 <p><a name="009">9</a> Convenerunt igitur omnes viri Juda et Benjamin in Jerusalem tribus diebus: ipse est mensis nonus, vigesimo die mensis: et sedit omnis populus in platea domus Dei, trementes pro peccato, et pluviis.<br>
 </p>
 <p><a name="010">10</a> Et surrexit Esdras sacerdos, et dixit ad eos: Vos transgressi estis, et duxistis uxores alienigenas, ut adderetis super delictum Israël.</p>
 <p><a name="011">11</a> Et nunc date confessionem Domino Deo patrum vestrorum, et facite placitum ejus, et separamini a populis terræ, et ab uxoribus alienigenis.</p>
 <p><a name="012">12</a> Et respondit universa multitudo, dixitque voce magna: Juxta verbum tuum ad nos, sic fiat.</p>
 <p><a name="013">13</a> Verumtamen quia populus multus est, et tempus pluviæ, et non sustinemus stare foris, et opus non est diei unius vel duorum (vehementer quippe peccavimus in sermone isto),</p>
 <p><a name="014">14</a> constituantur principes in universa multitudine: et omnes in civitatibus nostris qui duxerunt uxores alienigenas veniant in temporibus statutis, et cum his seniores per civitatem et civitatem, et judices ejus, donec avertatur ira Dei nostri a nobis super peccato hoc.</p>
 <p><a name="015">15</a> Igitur Jonathan filius Azahel, et Jaasia filius Thecue, steterunt super hoc, et Messollam et Sebethai Levites adjuverunt eos:</p>
 <p><a name="016">16</a> feceruntque sic filii transmigrationis. Et abierunt Esdras sacerdos, et viri principes familiarum, in domos patrum suorum, et omnes per nomina sua, et sederunt in die primo mensis decimi ut quærerent rem.</p>
 <p><a name="017">17</a> Et consummati sunt omnes viri, qui duxerant uxores alienigenas, usque ad diem primam mensis primi.<br>
 </p>
 <p><a name="018">18</a> Et inventi sunt de filiis sacerdotum qui duxerant uxores alienigenas. De filiis Josue filii Josedec, et fratres ejus, Maasia, et Eliezer, et Jarib, et Godolia.</p>
 <p><a name="019">19</a> Et dederunt manus suas ut ejicerent uxores suas, et pro delicto suo arietem de ovibus offerrent.</p>
 <p><a name="020">20</a> Et de filiis Emmer, Hanani, et Zebedia.</p>
 <p><a name="021">21</a> Et de filiis Harim, Maasia, et Elia, et Semeia, et Jehiel, et Ozias.</p>
 <p><a name="022">22</a> Et de filiis Pheshur, Elioënai, Maasia, Ismaël, Nathanaël, Jozabed, et Elasa.</p>
 <p><a name="023">23</a> Et de filiis Levitarum, Jozabed, et Semei, et Celaia, ipse est Calita, Phataia, Juda, et Eliezer.</p>
 <p><a name="024">24</a> Et de cantoribus, Eliasib. Et de janitoribus, Sellum, et Telem, et Uri.</p>
 <p><a name="025">25</a> Et ex Israël, de filiis Pharos, Remeia, et Jesia, et Melchia, et Miamin, et Eliezer, et Melchia, et Banea.</p>
 <p><a name="026">26</a> Et de filiis Ælam, Mathania, Zacharias, et Jehiel, et Abdi, et Jerimoth, et Elia.</p>
 <p><a name="027">27</a> Et de filiis Zethua, Elioënai, Eliasib, Mathania, et Jerimuth, et Zabad, et Aziza.</p>
 <p><a name="028">28</a> Et de filiis Bebai, Johanan, Hanania, Zabbai, Athalai.</p>
 <p><a name="029">29</a> Et de filiis Bani, Mosollam, et Melluch, et Adaia, Jasub, et Saal, et Ramoth.</p>
 <p><a name="030">30</a> Et de filiis Phahath Moab, Edna, et Chalal, Banaias, et Maasias, Mathanias, Beseleel, Bennui, et Manasse.</p>
 <p><a name="031">31</a> Et de filiis Herem, Eliezer, Josue, Melchias, Semeias, Simeon,</p>
 <p><a name="032">32</a> Benjamin, Maloch, Samarias.</p>
 <p><a name="033">33</a> Et de filiis Hasom, Mathanai, Mathatha, Zabad, Eliphelet, Jermai, Manasse, Semei.</p>
 <p><a name="034">34</a> De filiis Bani, Maadi, Amram, et Vel,</p>
 <p><a name="035">35</a> Baneas, et Badaias, Cheliau,</p>
 <p><a name="036">36</a> Vania, Marimuth, et Eliasib,</p>
 <p><a name="037">37</a> Mathanias, Mathanai, et Jasi,</p>
 <p><a name="038">38</a> et Bani, et Bennui, Semei,</p>
 <p><a name="039">39</a> et Salmias, et Nathan, et Adaias,</p>
 <p><a name="040">40</a> et Mechnedebai, Sisai, Sarai,</p>
 <p><a name="041">41</a> Ezrel, et Selemiau, Semeria,</p>
 <p><a name="042">42</a> Sellum, Amaria, Joseph.</p>
 <p><a name="043">43</a> De filiis Nebo, Jehiel, Mathathias, Zabad, Zabina, Jeddu, et Joël, et Banaia.</p>
 <p><a name="044">44</a> Omnes hi acceperant uxores alienigenas, et fuerunt ex eis mulieres, quæ pepererant filios.</p>
 <p></p>
 <p></p><hr>
 <center>
 <a href="neh001.htm">Next: Nehemiah Chapter 1</a></center>
 </body>