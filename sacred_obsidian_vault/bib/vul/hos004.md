<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/hos004.htm">Polyglot</a> 
 <a href="../kjv/hos004.htm">KJV</a> 
 <a href="../sep/hos004.htm">Sep</a> 
 <a href="../tan/hos004.htm">Tan</a> 
 
 <br>
 <br><a href="hos.htm">Hosea Index</a><br>
  
 <a href="hos003.htm">Previous</a> 
 <a href="hos005.htm">Next</a> 
 </center>
 <hr>
 
 <h3 align="CENTER">Vulgate (Latin): Hosea Chapter 4</h3><p><a name="001">1</a> [Audite verbum Domini, filii Israël,<br> quia judicium Domino cum habitatoribus terræ:<br> non est enim veritas, et non est misericordia,<br> et non est scientia Dei in terra.<br></p>
 <p><a name="002">2</a> Maledictum, et mendacium,<br> et homicidium, et furtum, et adulterium inundaverunt,<br> et sanguis sanguinem tetigit.<br></p>
 <p><a name="003">3</a> Propter hoc lugebit terra,<br> et infirmabitur omnis qui habitat in ea,<br> in bestia agri, et in volucre cæli;<br> sed et pisces maris congregabuntur.<br></p>
 <p><a name="004">4</a> Verumtamen unusquisque non judicet,<br> et non arguatur vir:<br> populus enim tuus sicut hi qui contradicunt sacerdoti.<br></p>
 <p><a name="005">5</a> Et corrues hodie,<br> et corruet etiam propheta tecum.<br> Nocte tacere feci matrem tuam.<br></p>
 <p><a name="006">6</a> Conticuit populus meus,<br> eo quod non habuerit scientiam:<br> quia tu scientiam repulisti,<br> repellam te, ne sacerdotio fungaris mihi;<br> et oblita es legis Dei tui,<br> obliviscar filiorum tuorum et ego.<br></p>
 <p><a name="007">7</a> Secundum multitudinem eorum sic peccaverunt mihi:<br> gloriam eorum in ignominiam commutabo.<br></p>
 <p><a name="008">8</a> Peccata populi mei comedent,<br> et ad iniquitatem eorum sublevabunt animas eorum.<br></p>
 <p><a name="009">9</a> Et erit sicut populus, sic sacerdos;<br> et visitabo super eum vias ejus,<br> et cogitationes ejus reddam ei.<br></p>
 <p><a name="010">10</a> Et comedent, et non saturabuntur;<br> fornicati sunt, et non cessaverunt:<br> quoniam Dominum dereliquerunt in non custodiendo.<br></p>
 <p><a name="011">11</a> Fornicatio, et vinum, et ebrietas auferunt cor.<br></p>
 <p><a name="012">12</a> Populus meus in ligno suo interrogavit,<br> et baculus ejus annuntiavit ei;<br> spiritus enim fornicationum decepit eos,<br> et fornicati sunt a Deo suo.<br></p>
 <p><a name="013">13</a> Super capita montium sacrificabant,<br> et super colles ascendebant thymiama;<br> subtus quercum, et populum, et terebinthum,<br> quia bona erat umbra ejus;<br> ideo fornicabuntur filiæ vestræ,<br> et sponsæ vestræ adulteræ erunt.<br></p>
 <p><a name="014">14</a> Non visitabo super filias vestras cum fuerint fornicatæ,<br> et super sponsas vestras cum adulteraverint,<br> quoniam ipsi cum meretricibus conversabantur,<br> et cum effeminatis sacrificabant;<br> et populus non intelligens vapulabit.<br></p>
 <p><a name="015">15</a> Si fornicaris tu, Israël,<br> non delinquat saltem Juda;<br> et nolite ingredi in Galgala,<br> et ne ascenderitis in Bethaven,<br> neque juraveritis: Vivit Dominus!<br></p>
 <p><a name="016">16</a> Quoniam sicut vacca lasciviens declinavit Israël;<br> nunc pascet eos Dominus, quasi agnum in latitudine.<br></p>
 <p><a name="017">17</a> Particeps idolorum Ephraim: dimitte eum.<br></p>
 <p><a name="018">18</a> Separatum est convivium eorum;<br> fornicatione fornicati sunt:<br> dilexerunt afferre ignominiam protectores ejus.<br></p>
 <p><a name="019">19</a> Ligavit eum spiritus in alis suis,<br> et confundentur a sacrificiis suis.]</p>
 <p></p><hr>
 <center>
 <a href="hos005.htm">Next: Hosea Chapter 5</a></center>
 </body>