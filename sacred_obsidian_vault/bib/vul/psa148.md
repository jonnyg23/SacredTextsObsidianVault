<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa148.htm">Polyglot</a> 
 <a href="../kjv/psa148.htm">KJV</a> 
 <a href="../sep/psa148.htm">Sep</a> 
 <a href="../tan/psa148.htm">Tan</a> 
 
 <br>
 <br><a href="psa.htm">Psalms Index</a><br>
  
 <a href="psa147.htm">Previous</a> 
 <a href="psa149.htm">Next</a> 
 </center>
 <hr>
 
 <h3 align="CENTER">Vulgate (Latin): Psalms Chapter 148</h3><p><a name="001">1</a> Alleluja. [Laudate Dominum de cælis;<br> laudate eum in excelsis.<br></p>
 <p><a name="002">2</a> Laudate eum, omnes angeli ejus;<br> laudate eum, omnes virtutes ejus.<br></p>
 <p><a name="003">3</a> Laudate eum, sol et luna;<br> laudate eum, omnes stellæ et lumen.<br></p>
 <p><a name="004">4</a> Laudate eum, cæli cælorum;<br> et aquæ omnes quæ super cælos sunt,<br></p>
 <p><a name="005">5</a> laudent nomen Domini.<br> Quia ipse dixit, et facta sunt;<br> ipse mandavit, et creata sunt.<br></p>
 <p><a name="006">6</a> Statuit ea in æternum, et in sæculum sæculi;<br> præceptum posuit, et non præteribit.<br></p>
 <p><a name="007">7</a> Laudate Dominum de terra,<br> dracones et omnes abyssi;<br></p>
 <p><a name="008">8</a> ignis, grando, nix, glacies, spiritus procellarum,<br> quæ faciunt verbum ejus;<br></p>
 <p><a name="009">9</a> montes, et omnes colles;<br> ligna fructifera, et omnes cedri;<br></p>
 <p><a name="010">10</a> bestiæ, et universa pecora;<br> serpentes, et volucres pennatæ;<br></p>
 <p><a name="011">11</a> reges terræ et omnes populi;<br> principes et omnes judices terræ;<br></p>
 <p><a name="012">12</a> juvenes et virgines; senes cum junioribus,<br> laudent nomen Domini:<br></p>
 <p><a name="013">13</a> quia exaltatum est nomen ejus solius.<br></p>
 <p><a name="014">14</a> Confessio ejus super cælum et terram;<br> et exaltavit cornu populi sui.<br> Hymnus omnibus sanctis ejus;<br> filiis Israël, populo appropinquanti sibi.<br> Alleluja.]</p>
 <p></p><hr>
 <center>
 <a href="psa149.htm">Next: Psalms Chapter 149</a></center>
 </body>