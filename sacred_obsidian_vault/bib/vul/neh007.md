<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/neh007.htm">Polyglot</a> 
 <a href="../kjv/neh007.htm">KJV</a> 
 <a href="../tan/neh007.htm">Tan</a> 
 
 <br>
 <br><a href="neh.htm">Nehemiah Index</a><br>
  
 <a href="neh006.htm">Previous</a> 
 <a href="neh008.htm">Next</a> 
 </center>
 <hr>
 
 <h3 align="CENTER">Vulgate (Latin): Nehemiah Chapter 7</h3><p><a name="001">1</a> Postquam autem ædificatus est murus, et posui valvas, et recensui janitores, et cantores, et Levitas,</p>
 <p><a name="002">2</a> præcepi Hanani fratri meo, et Hananiæ principi domus de Jerusalem (ipse enim quasi vir verax et timens Deum plus ceteris videbatur),</p>
 <p><a name="003">3</a> et dixi eis: Non aperiantur portæ Jerusalem usque ad calorem solis. Cumque adhuc assisterent, clausæ portæ sunt, et oppilatæ: et posui custodes de habitatoribus Jerusalem, singulos per vices suas, et unumquemque contra domum suam.</p>
 <p><a name="004">4</a> Civitas autem erat lata nimis et grandis, et populus parvus in medio ejus, et non erant domus ædificatæ.</p>
 <p><a name="005">5</a> Deus autem dedit in corde meo, et congregavi optimates, et magistratus, et vulgus, ut recenserem eos: et inveni librum census eorum qui ascenderant primum, et inventum est scriptum in eo.</p>
 <p><a name="006">6</a> Isti filii provinciæ, qui ascenderunt de captivitate migrantium, quos transtulerat Nabuchodonosor rex Babylonis, et reversi sunt in Jerusalem et in Judæam, unusquisque in civitatem suam.</p>
 <p><a name="007">7</a> Qui venerunt cum Zorobabel, Josue, Nehemias, Azarias, Raamias, Nahamani, Mardochæus, Belsam, Mespharath, Begoai, Nahum, Baana.<br>
  Numerus virorum populi Israël:</p>
 <p><a name="008">8</a> filii Pharos, duo millia centum septuaginta duo:</p>
 <p><a name="009">9</a> filii Saphatia, trecenti septuaginta duo:</p>
 <p><a name="010">10</a> filii Area, sexcenti quinquaginta duo:</p>
 <p><a name="011">11</a> filii Phahathmoab filiorum Josue et Joab, duo millia octingenti decem et octo:</p>
 <p><a name="012">12</a> filii Ælam, mille ducenti quinquaginta quatuor:</p>
 <p><a name="013">13</a> filii Zethua, octingenti quadraginta quinque:</p>
 <p><a name="014">14</a> filii Zachai, septingenti sexaginta:</p>
 <p><a name="015">15</a> filii Bannui, sexcenti quadraginta octo:</p>
 <p><a name="016">16</a> filii Bebai, sexcenti viginti octo:</p>
 <p><a name="017">17</a> filii Azgad, duo millia trecenti viginti duo:</p>
 <p><a name="018">18</a> filii Adonicam, sexcenti sexaginta septem:</p>
 <p><a name="019">19</a> filii Beguai, duo millia sexaginta septem:</p>
 <p><a name="020">20</a> filii Adin, sexcenti quinquaginta quinque:</p>
 <p><a name="021">21</a> filii Ater, filii Hezeciæ, nonaginta octo:</p>
 <p><a name="022">22</a> filii Hasem, trecenti viginti octo:</p>
 <p><a name="023">23</a> filii Besai, trecenti viginti quatuor:</p>
 <p><a name="024">24</a> filii Hareph, centum duodecim:</p>
 <p><a name="025">25</a> filii Gabaon, nonaginta quinque:</p>
 <p><a name="026">26</a> filii Bethlehem et Netupha, centum octoginta octo.</p>
 <p><a name="027">27</a> Viri Anathoth, centum viginti octo.</p>
 <p><a name="028">28</a> Viri Bethazmoth, quadraginta duo.</p>
 <p><a name="029">29</a> Viri Cariathiarim, Cephira, et Beroth, septingenti quadraginta tres.</p>
 <p><a name="030">30</a> Viri Rama et Geba, sexcenti viginti unus.</p>
 <p><a name="031">31</a> Viri Machmas, centum viginti duo.</p>
 <p><a name="032">32</a> Viri Bethel et Hai, centum viginti tres.</p>
 <p><a name="033">33</a> Viri Nebo alterius, quinquaginta duo.</p>
 <p><a name="034">34</a> Viri Ælam alterius, mille ducenti quinquaginta quatuor.</p>
 <p><a name="035">35</a> Filii Harem, trecenti viginti.</p>
 <p><a name="036">36</a> Filii Jericho, trecenti quadraginta quinque.</p>
 <p><a name="037">37</a> Filii Lod Hadid et Ono, septingenti viginti unus.</p>
 <p><a name="038">38</a> Filii Senaa, tria millia nongenti triginta.</p>
 <p><a name="039">39</a> Sacerdotes: filii Idaia in domo Josue, nongenti septuaginta tres.</p>
 <p><a name="040">40</a> Filii Emmer, mille quinquaginta duo.</p>
 <p><a name="041">41</a> Filii Phashur, mille ducenti quadraginta septem.</p>
 <p><a name="042">42</a> Filii Arem, mille decem et septem. Levitæ:</p>
 <p><a name="043">43</a> filii Josue et Cedmihel filiorum</p>
 <p><a name="044">44</a> Oduiæ, septuaginta quatuor. Cantores:</p>
 <p><a name="045">45</a> filii Asaph, centum quadraginta octo.</p>
 <p><a name="046">46</a> Janitores: filii Sellum, filii Ater, filii Telmon, filii Accub, filii Hatita, filii Sobai: centum triginta octo.</p>
 <p><a name="047">47</a> Nathinæi: filii Soha, filii Hasupha, filii Tebbaoth,</p>
 <p><a name="048">48</a> filii Ceros, filii Siaa, filii Phadon, filii Lebana, filii Hagaba, filii Selmai,</p>
 <p><a name="049">49</a> filii Hanan, filii Geddel, filii Gaher,</p>
 <p><a name="050">50</a> filii Raaia, filii Rasin, filii Necoda,</p>
 <p><a name="051">51</a> filii Gezem, filii Aza, filii Phasea,</p>
 <p><a name="052">52</a> filii Besai, filii Munim, filii Nephussim,</p>
 <p><a name="053">53</a> filii Bacbuc, filii Hacupha, filii Harhur,</p>
 <p><a name="054">54</a> filii Besloth, filii Mahida, filii Harsa,</p>
 <p><a name="055">55</a> filii Bercos, filii Sisara, filii Thema,</p>
 <p><a name="056">56</a> filii Nasia, filii Hatipha,</p>
 <p><a name="057">57</a> filii servorum Salomonis, filii Sothai, filii Sophereth, filii Pharida,</p>
 <p><a name="058">58</a> filii Jahala, filii Darcon, filii Jeddel,</p>
 <p><a name="059">59</a> filii Saphatia, filii Hatil, filii Phochereth, qui erat ortus ex Sabaim filio Amon.</p>
 <p><a name="060">60</a> Omnes Nathinæi, et filii servorum Salomonis, trecenti nonaginta duo.</p>
 <p><a name="061">61</a> Hi sunt autem qui ascenderunt de Thelmela, Thelharsa, Cherub, Addon, et Emmer: et non potuerunt indicare domum patrum suorum, et semen suum, utrum ex Israël essent,</p>
 <p><a name="062">62</a> filii Dalaia, filii Tobia, filii Necoda, sexcenti quadraginta duo.</p>
 <p><a name="063">63</a> Et de sacerdotibus, filii Habia, filii Accos, filii Berzellai, qui accepit de filiabus Berzellai Galaaditis uxorem, et vocatus est nomine eorum.</p>
 <p><a name="064">64</a> Hi quæsierunt scripturam suam in censu, et non invenerunt: et ejecti sunt de sacerdotio.</p>
 <p><a name="065">65</a> Dixitque Athersatha eis ut non manducarent de Sanctis sanctorum, donec staret sacerdos doctus et eruditus.</p>
 <p><a name="066">66</a> Omnis multitudo quasi vir unus quadraginta duo millia trecenti sexaginta,</p>
 <p><a name="067">67</a> absque servis et ancillis eorum, qui erant septem millia trecenti triginta septem, et inter eos cantores et cantatrices, ducenti quadraginta quinque.</p>
 <p><a name="068">68</a> Equi eorum, septingenti triginta sex: muli eorum, ducenti quadraginta quinque:</p>
 <p><a name="069">69</a> cameli eorum, quadringenti triginta quinque: asini, sex millia septingenti viginti.<br>
 </p>
 <p><a name="070">70</a> Nonnulli autem de principibus familiarum dederunt in opus. Athersatha dedit in thesaurum auri drachmas mille, phialas quinquaginta, tunicas sacerdotales quingentas triginta.</p>
 <p><a name="071">71</a> Et de principibus familiarum dederunt in thesaurum operis, auri drachmas viginti millia, et argenti mnas duo millia ducentas.</p>
 <p><a name="072">72</a> Et quod dedit reliquus populus, auri drachmas viginti millia, et argenti mnas duo millia, et tunicas sacerdotales sexaginta septem.</p>
 <p><a name="073">73</a> Habitaverunt autem sacerdotes, et Levitæ, et janitores, et cantores, et reliquum vulgus, et Nathinæi, et omnis Israël, in civitatibus suis.</p>
 <p></p><hr>
 <center>
 <a href="neh008.htm">Next: Nehemiah Chapter 8</a></center>
 </body>