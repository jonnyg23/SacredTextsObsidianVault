<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/isa040.htm">Polyglot</a> 
 <a href="../kjv/isa040.htm">KJV</a> 
 <a href="../sep/isa040.htm">Sep</a> 
 <a href="../tan/isa040.htm">Tan</a> 
 
 <br>
 <br><a href="isa.htm">Isaiah Index</a><br>
  
 <a href="isa039.htm">Previous</a> 
 <a href="isa041.htm">Next</a> 
 </center>
 <hr>
 
 <h3 align="CENTER">Vulgate (Latin): Isaiah Chapter 40</h3><p><a name="001">1</a> [Consolamini, consolamini, popule meus,<br> dicit Deus vester.<br></p>
 <p><a name="002">2</a> Loquimini ad cor Jerusalem,<br> et advocate eam,<br> quoniam completa est malitia ejus,<br> dimissa est iniquitas illius:<br> suscepit de manu Domini duplicia<br> pro omnibus peccatis suis.<br></p>
 <p><a name="003">3</a> Vox clamantis in deserto:<br> Parate viam Domini,<br> rectas facite in solitudine semitas Dei nostri.<br></p>
 <p><a name="004">4</a> Omnis vallis exaltabitur,<br> et omnis mons et collis humiliabitur,<br> et erunt prava in directa,<br> et aspera in vias planas:<br></p>
 <p><a name="005">5</a> et revelabitur gloria Domini,<br> et videbit omnis caro pariter<br> quod os Domini locutum est.<br></p>
 <p><a name="006">6</a> Vox dicentis: Clama.<br> Et dixi: Quid clamabo?<br> Omnis caro fnum,<br> et omnis gloria ejus quasi flos agri.<br></p>
 <p><a name="007">7</a> Exsiccatum est fnum, et cecidit flos,<br> quia spiritus Domini sufflavit in eo.<br> Vere fnum est populus:<br></p>
 <p><a name="008">8</a> exsiccatum est fnum, et cecidit flos;<br> verbum autem Domini nostri manet in æternum.<br></p>
 <p><a name="009">9</a> Super montem excelsum ascende,<br> tu qui evangelizas Sion;<br> exalta in fortitudine vocem tuam,<br> qui evangelizas Jerusalem:<br> exalta, noli timere.<br> Dic civitatibus Juda:<br> Ecce Deus vester:<br></p>
 <p><a name="010">10</a> ecce Dominus Deus in fortitudine veniet,<br> et brachium ejus dominabitur:<br> ecce merces ejus cum eo,<br> et opus illius coram illo.<br></p>
 <p><a name="011">11</a> Sicut pastor gregem suum pascet,<br> in brachio suo congregabit agnos,<br> et in sinu suo levabit;<br> ftas ipse portabit.<br></p>
 <p><a name="012">12</a> Quis mensus est pugillo aquas,<br> et cælos palmo ponderavit?<br> quis appendit tribus digitis molem terræ,<br> et liberavit in pondere montes,<br> et colles in statera?<br></p>
 <p><a name="013">13</a> Quis adjuvit spiritum Domini?<br> aut quis consiliarius ejus fuit, et ostendit illi?<br></p>
 <p><a name="014">14</a> cum quo iniit consilium, et instruxit eum,<br> et docuit eum semitam justitiæ,<br> et erudivit eum scientiam,<br> et viam prudentiæ ostendit illi?<br></p>
 <p><a name="015">15</a> Ecce gentes quasi stilla situlæ,<br> et quasi momentum stateræ reputatæ sunt;<br> ecce insulæ quasi pulvis exiguus.<br></p>
 <p><a name="016">16</a> Et Libanus non sufficiet ad succendendum,<br> et animalia ejus non sufficient ad holocaustum.<br></p>
 <p><a name="017">17</a> Omnes gentes quasi non sint, sic sunt coram eo,<br> et quasi nihilum et inane reputatæ sunt ei.]<br>
 </p>
 <p><a name="018">18</a> [Cui ergo similem fecisti Deum?<br> aut quam imaginem ponetis ei?<br></p>
 <p><a name="019">19</a> Numquid sculptile conflavit faber?<br> aut aurifex auro figuravit illud,<br> et laminis argenteis argentarius?<br></p>
 <p><a name="020">20</a> Forte lignum et imputribile elegit;<br> artifex sapiens quærit<br> quomodo statuat simulacrum, quod non moveatur.<br></p>
 <p><a name="021">21</a> Numquid non scitis? numquid non audistis?<br> numquid non annuntiatum est vobis ab initio?<br> numquid non intellexistis fundamenta terræ?<br></p>
 <p><a name="022">22</a> Qui sedet super gyrum terræ,<br> et habitatores ejus sunt quasi locustæ;<br> qui extendit velut nihilum cælos,<br> et expandit eos sicut tabernaculum ad inhabitandum;<br></p>
 <p><a name="023">23</a> qui dat secretorum scrutatores quasi non sint,<br> judices terræ velut inane fecit.<br></p>
 <p><a name="024">24</a> Et quidem neque plantatus, neque satus,<br> neque radicatus in terra truncus eorum;<br> repente flavit in eos, et aruerunt,<br> et turbo quasi stipulam auferet eos.<br></p>
 <p><a name="025">25</a> Et cui assimilastis me, et adæquastis?<br> dicit Sanctus.<br></p>
 <p><a name="026">26</a> Levate in excelsum oculos vestros, et videte<br> quis creavit hæc:<br> qui educit in numero militiam eorum,<br> et omnes ex nomine vocat;<br> præ multitudine fortitudinis et roboris, virtutisque ejus,<br> neque unum reliquum fuit.<br></p>
 <p><a name="027">27</a> Quare dicis, Jacob,<br> et loqueris, Israël:<br> Abscondita est via mea a Domino,<br> et a Deo meo judicium meum transivit?<br></p>
 <p><a name="028">28</a> Numquid nescis, aut non audisti?<br> Deus sempiternus Dominus,<br> qui creavit terminos terræ:<br> non deficiet, neque laborabit,<br> nec est investigatio sapientiæ ejus.<br></p>
 <p><a name="029">29</a> Qui dat lasso virtutem,<br> et his qui non sunt, fortitudinem et robur multiplicat.<br></p>
 <p><a name="030">30</a> Deficient pueri, et laborabunt,<br> et juvenes in infirmitate cadent;<br></p>
 <p><a name="031">31</a> qui autem sperant in Domino mutabunt fortitudinem,<br> assument pennas sicut aquilæ:<br> current et non laborabunt,<br> ambulabunt et non deficient.]</p>
 <p></p><hr>
 <center>
 <a href="isa041.htm">Next: Isaiah Chapter 41</a></center>
 </body>