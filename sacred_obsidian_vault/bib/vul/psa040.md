<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa040.htm">Polyglot</a> 
 <a href="../kjv/psa040.htm">KJV</a> 
 <a href="../sep/psa040.htm">Sep</a> 
 <a href="../tan/psa040.htm">Tan</a> 
 
 <br>
 <br><a href="psa.htm">Psalms Index</a><br>
  
 <a href="psa039.htm">Previous</a> 
 <a href="psa041.htm">Next</a> 
 </center>
 <hr>
 
 <h3 align="CENTER">Vulgate (Latin): Psalms Chapter 40</h3><p><a name="001">1</a> In finem. Psalmus ipsi David.</p>
 <p><a name="002">2</a> [Beatus qui intelligit super egenum et pauperem:<br> in die mala liberabit eum Dominus.<br></p>
 <p><a name="003">3</a> Dominus conservet eum, et vivificet eum,<br> et beatum faciat eum in terra,<br> et non tradat eum in animam inimicorum ejus.<br></p>
 <p><a name="004">4</a> Dominus opem ferat illi super lectum doloris ejus;<br> universum stratum ejus versasti in infirmitate ejus.<br></p>
 <p><a name="005">5</a> Ego dixi: Domine, miserere mei;<br> sana animam meam, quia peccavi tibi.<br></p>
 <p><a name="006">6</a> Inimici mei dixerunt mala mihi:<br> Quando morietur, et peribit nomen ejus?<br></p>
 <p><a name="007">7</a> Et si ingrediebatur ut videret, vana loquebatur;<br> cor ejus congregavit iniquitatem sibi.<br> Egrediebatur foras et loquebatur.<br></p>
 <p><a name="008">8</a> In idipsum adversum me susurrabant omnes inimici mei;<br> adversum me cogitabant mala mihi.<br></p>
 <p><a name="009">9</a> Verbum iniquum constituerunt adversum me:<br> Numquid qui dormit non adjiciet ut resurgat?<br></p>
 <p><a name="010">10</a> Etenim homo pacis meæ in quo speravi,<br> qui edebat panes meos,<br> magnificavit super me supplantationem.<br></p>
 <p><a name="011">11</a> Tu autem, Domine, miserere mei,<br> et resuscita me; et retribuam eis.<br></p>
 <p><a name="012">12</a> In hoc cognovi quoniam voluisti me,<br> quoniam non gaudebit inimicus meus super me.<br></p>
 <p><a name="013">13</a> Me autem propter innocentiam suscepisti;<br> et confirmasti me in conspectu tuo in æternum.<br></p>
 <p><a name="014">14</a> Benedictus Dominus Deus Israël<br> a sæculo et usque in sæculum. Fiat, fiat.]</p>
 <p></p><hr>
 <center>
 <a href="psa041.htm">Next: Psalms Chapter 41</a></center>
 </body>