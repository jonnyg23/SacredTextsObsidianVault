<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa121.htm">Polyglot</a> 
 <a href="../kjv/psa121.htm">KJV</a> 
 <a href="../sep/psa121.htm">Sep</a> 
 <a href="../tan/psa121.htm">Tan</a> 
 
 <br>
 <br><a href="psa.htm">Psalms Index</a><br>
  
 <a href="psa120.htm">Previous</a> 
 <a href="psa122.htm">Next</a> 
 </center>
 <hr>
 
 <h3 align="CENTER">Vulgate (Latin): Psalms Chapter 121</h3><p><a name="001">1</a> Canticum graduum. [Lætatus sum in his quæ dicta sunt mihi:<br> In domum Domini ibimus.<br></p>
 <p><a name="002">2</a> Stantes erant pedes nostri<br> in atriis tuis, Jerusalem.<br></p>
 <p><a name="003">3</a> Jerusalem, quæ ædificatur ut civitas,<br> cujus participatio ejus in idipsum.<br></p>
 <p><a name="004">4</a> Illuc enim ascenderunt tribus, tribus Domini:<br> testimonium Israël,<br> ad confitendum nomini Domini.<br></p>
 <p><a name="005">5</a> Quia illic sederunt sedes in judicio,<br> sedes super domum David.<br></p>
 <p><a name="006">6</a> Rogate quæ ad pacem sunt Jerusalem,<br> et abundantia diligentibus te.<br></p>
 <p><a name="007">7</a> Fiat pax in virtute tua,<br> et abundantia in turribus tuis.<br></p>
 <p><a name="008">8</a> Propter fratres meos et proximos meos,<br> loquebar pacem de te.<br></p>
 <p><a name="009">9</a> Propter domum Domini Dei nostri,<br> quæsivi bona tibi.]</p>
 <p></p><hr>
 <center>
 <a href="psa122.htm">Next: Psalms Chapter 122</a></center>
 </body>