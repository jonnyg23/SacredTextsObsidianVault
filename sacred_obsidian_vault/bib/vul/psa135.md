<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa135.htm">Polyglot</a> 
 <a href="../kjv/psa135.htm">KJV</a> 
 <a href="../sep/psa135.htm">Sep</a> 
 <a href="../tan/psa135.htm">Tan</a> 
 
 <br>
 <br><a href="psa.htm">Psalms Index</a><br>
  
 <a href="psa134.htm">Previous</a> 
 <a href="psa136.htm">Next</a> 
 </center>
 <hr>
 
 <h3 align="CENTER">Vulgate (Latin): Psalms Chapter 135</h3><p><a name="001">1</a> Alleluja. [Confitemini Domino, quoniam bonus,<br> quoniam in æternum misericordia ejus.<br></p>
 <p><a name="002">2</a> Confitemini Deo deorum,<br> quoniam in æternum misericordia ejus.<br></p>
 <p><a name="003">3</a> Confitemini Domino dominorum,<br> quoniam in æternum misericordia ejus.<br></p>
 <p><a name="004">4</a> Qui facit mirabilia magna solus,<br> quoniam in æternum misericordia ejus.<br></p>
 <p><a name="005">5</a> Qui fecit cælos in intellectu,<br> quoniam in æternum misericordia ejus.<br></p>
 <p><a name="006">6</a> Qui firmavit terram super aquas,<br> quoniam in æternum misericordia ejus.<br></p>
 <p><a name="007">7</a> Qui fecit luminaria magna,<br> quoniam in æternum misericordia ejus:<br></p>
 <p><a name="008">8</a> solem in potestatem diei,<br> quoniam in æternum misericordia ejus;<br></p>
 <p><a name="009">9</a> lunam et stellas in potestatem noctis,<br> quoniam in æternum misericordia ejus.<br></p>
 <p><a name="010">10</a> Qui percussit Ægyptum cum primogenitis eorum,<br> quoniam in æternum misericordia ejus.<br></p>
 <p><a name="011">11</a> Qui eduxit Israël de medio eorum,<br> quoniam in æternum misericordia ejus,<br></p>
 <p><a name="012">12</a> in manu potenti et brachio excelso,<br> quoniam in æternum misericordia ejus.<br></p>
 <p><a name="013">13</a> Qui divisit mare Rubrum in divisiones,<br> quoniam in æternum misericordia ejus;<br></p>
 <p><a name="014">14</a> et eduxit Israël per medium ejus,<br> quoniam in æternum misericordia ejus;<br></p>
 <p><a name="015">15</a> et excussit Pharaonem et virtutem ejus in mari Rubro,<br> quoniam in æternum misericordia ejus.<br></p>
 <p><a name="016">16</a> Qui traduxit populum suum per desertum,<br> quoniam in æternum misericordia ejus.<br></p>
 <p><a name="017">17</a> Qui percussit reges magnos,<br> quoniam in æternum misericordia ejus;<br></p>
 <p><a name="018">18</a> et occidit reges fortes,<br> quoniam in æternum misericordia ejus:<br></p>
 <p><a name="019">19</a> Sehon, regem Amorrhæorum,<br> quoniam in æternum misericordia ejus;<br></p>
 <p><a name="020">20</a> et Og, regem Basan,<br> quoniam in æternum misericordia ejus:<br></p>
 <p><a name="021">21</a> et dedit terram eorum hæreditatem,<br> quoniam in æternum misericordia ejus;<br></p>
 <p><a name="022">22</a> hæreditatem Israël, servo suo,<br> quoniam in æternum misericordia ejus.<br></p>
 <p><a name="023">23</a> Quia in humilitate nostra memor fuit nostri,<br> quoniam in æternum misericordia ejus;<br></p>
 <p><a name="024">24</a> et redemit nos ab inimicis nostris,<br> quoniam in æternum misericordia ejus.<br></p>
 <p><a name="025">25</a> Qui dat escam omni carni,<br> quoniam in æternum misericordia ejus.<br></p>
 <p><a name="026">26</a> Confitemini Deo cæli,<br> quoniam in æternum misericordia ejus.<br> Confitemini Domino dominorum,<br> quoniam in æternum misericordia ejus.]</p>
 <p></p><hr>
 <center>
 <a href="psa136.htm">Next: Psalms Chapter 136</a></center>
 </body>