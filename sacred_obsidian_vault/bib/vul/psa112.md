<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa112.htm">Polyglot</a> 
 <a href="../kjv/psa112.htm">KJV</a> 
 <a href="../sep/psa112.htm">Sep</a> 
 <a href="../tan/psa112.htm">Tan</a> 
 
 <br>
 <br><a href="psa.htm">Psalms Index</a><br>
  
 <a href="psa111.htm">Previous</a> 
 <a href="psa113.htm">Next</a> 
 </center>
 <hr>
 
 <h3 align="CENTER">Vulgate (Latin): Psalms Chapter 112</h3><p><a name="001">1</a> Alleluja. [Laudate, pueri, Dominum;<br> laudate nomen Domini.<br></p>
 <p><a name="002">2</a> Sit nomen Domini benedictum<br> ex hoc nunc et usque in sæculum.<br></p>
 <p><a name="003">3</a> A solis ortu usque ad occasum<br> laudabile nomen Domini.<br></p>
 <p><a name="004">4</a> Excelsus super omnes gentes Dominus,<br> et super cælos gloria ejus.<br></p>
 <p><a name="005">5</a> Quis sicut Dominus Deus noster, qui in altis habitat,<br></p>
 <p><a name="006">6</a> et humilia respicit in cælo et in terra?<br></p>
 <p><a name="007">7</a> Suscitans a terra inopem,<br> et de stercore erigens pauperem:<br></p>
 <p><a name="008">8</a> ut collocet eum cum principibus,<br> cum principibus populi sui.<br></p>
 <p><a name="009">9</a> Qui habitare facit sterilem in domo,<br> matrem filiorum lætantem.]</p>
 <p></p><hr>
 <center>
 <a href="psa113.htm">Next: Psalms Chapter 113</a></center>
 </body>