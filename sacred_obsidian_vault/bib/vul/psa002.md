<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa002.htm">Polyglot</a> 
 <a href="../kjv/psa002.htm">KJV</a> 
 <a href="../sep/psa002.htm">Sep</a> 
 <a href="../tan/psa002.htm">Tan</a> 
 
 <br>
 <br><a href="psa.htm">Psalms Index</a><br>
  
 <a href="psa001.htm">Previous</a> 
 <a href="psa003.htm">Next</a> 
 </center>
 <hr>
 
 <h3 align="CENTER">Vulgate (Latin): Psalms Chapter 2</h3><p><a name="001">1</a> [Quare fremuerunt gentes,<br> et populi meditati sunt inania?<br></p>
 <p><a name="002">2</a> Astiterunt reges terræ,<br> et principes convenerunt in unum<br> adversus Dominum, et adversus christum ejus.<br></p>
 <p><a name="003">3</a> Dirumpamus vincula eorum,<br> et projiciamus a nobis jugum ipsorum.<br></p>
 <p><a name="004">4</a> Qui habitat in cælis irridebit eos,<br> et Dominus subsannabit eos.<br></p>
 <p><a name="005">5</a> Tunc loquetur ad eos in ira sua,<br> et in furore suo conturbabit eos.<br></p>
 <p><a name="006">6</a> Ego autem constitutus sum rex ab eo<br> super Sion, montem sanctum ejus,<br> prædicans præceptum ejus.<br></p>
 <p><a name="007">7</a> Dominus dixit ad me: Filius meus es tu;<br> ego hodie genui te.<br></p>
 <p><a name="008">8</a> Postula a me, et dabo tibi gentes hæreditatem tuam,<br> et possessionem tuam terminos terræ.<br></p>
 <p><a name="009">9</a> Reges eos in virga ferrea,<br> et tamquam vas figuli confringes eos.<br></p>
 <p><a name="010">10</a> Et nunc, reges, intelligite;<br> erudimini, qui judicatis terram.<br></p>
 <p><a name="011">11</a> Servite Domino in timore,<br> et exsultate ei cum tremore.<br></p>
 <p><a name="012">12</a> Apprehendite disciplinam, nequando irascatur Dominus,<br> et pereatis de via justa.<br></p>
 <p><a name="013">13</a> Cum exarserit in brevi ira ejus,<br> beati omnes qui confidunt in eo.]</p>
 <p></p><hr>
 <center>
 <a href="psa003.htm">Next: Psalms Chapter 3</a></center>
 </body>