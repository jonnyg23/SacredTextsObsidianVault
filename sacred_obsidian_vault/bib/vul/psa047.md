<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa047.htm">Polyglot</a> 
 <a href="../kjv/psa047.htm">KJV</a> 
 <a href="../sep/psa047.htm">Sep</a> 
 <a href="../tan/psa047.htm">Tan</a> 
 
 <br>
 <br><a href="psa.htm">Psalms Index</a><br>
  
 <a href="psa046.htm">Previous</a> 
 <a href="psa048.htm">Next</a> 
 </center>
 <hr>
 
 <h3 align="CENTER">Vulgate (Latin): Psalms Chapter 47</h3><p><a name="001">1</a> Psalmus cantici. Filiis Core, secunda sabbati.</p>
 <p><a name="002">2</a> [Magnus Dominus et laudabilis nimis,<br> in civitate Dei nostri, in monte sancto ejus.<br></p>
 <p><a name="003">3</a> Fundatur exsultatione universæ terræ mons Sion;<br> latera aquilonis, civitas regis magni.<br></p>
 <p><a name="004">4</a> Deus in domibus ejus cognoscetur<br> cum suscipiet eam.<br></p>
 <p><a name="005">5</a> Quoniam ecce reges terræ congregati sunt;<br> convenerunt in unum.<br></p>
 <p><a name="006">6</a> Ipsi videntes, sic admirati sunt,<br> conturbati sunt, commoti sunt.<br></p>
 <p><a name="007">7</a> Tremor apprehendit eos;<br> ibi dolores ut parturientis:<br></p>
 <p><a name="008">8</a> in spiritu vehementi conteres naves Tharsis.<br></p>
 <p><a name="009">9</a> Sicut audivimus, sic vidimus,<br> in civitate Domini virtutum, in civitate Dei nostri:<br> Deus fundavit eam in æternum.<br></p>
 <p><a name="010">10</a> Suscepimus, Deus, misericordiam tuam<br> in medio templi tui.<br></p>
 <p><a name="011">11</a> Secundum nomen tuum, Deus,<br> sic et laus tua in fines terræ;<br> justitia plena est dextera tua.<br></p>
 <p><a name="012">12</a> Lætetur mons Sion,<br> et exsultent filiæ Judæ,<br> propter judicia tua, Domine.<br></p>
 <p><a name="013">13</a> Circumdate Sion, et complectimini eam;<br> narrate in turribus ejus.<br></p>
 <p><a name="014">14</a> Ponite corda vestra in virtute ejus,<br> et distribuite domos ejus, ut enarretis in progenie altera.<br></p>
 <p><a name="015">15</a> Quoniam hic est Deus,<br> Deus noster in æternum, et in sæculum sæculi:<br> ipse reget nos in sæcula.]</p>
 <p></p><hr>
 <center>
 <a href="psa048.htm">Next: Psalms Chapter 48</a></center>
 </body>