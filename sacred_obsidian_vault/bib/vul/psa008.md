<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa008.htm">Polyglot</a> 
 <a href="../kjv/psa008.htm">KJV</a> 
 <a href="../sep/psa008.htm">Sep</a> 
 <a href="../tan/psa008.htm">Tan</a> 
 
 <br>
 <br><a href="psa.htm">Psalms Index</a><br>
  
 <a href="psa007.htm">Previous</a> 
 <a href="psa009.htm">Next</a> 
 </center>
 <hr>
 
 <h3 align="CENTER">Vulgate (Latin): Psalms Chapter 8</h3><p><a name="001">1</a> In finem, pro torcularibus. Psalmus David.</p>
 <p><a name="002">2</a> [Domine, Dominus noster,<br> quam admirabile est nomen tuum in universa terra!<br> quoniam elevata est magnificentia tua super cælos.<br></p>
 <p><a name="003">3</a> Ex ore infantium et lactentium perfecisti laudem propter inimicos tuos,<br> ut destruas inimicum et ultorem.<br></p>
 <p><a name="004">4</a> Quoniam videbo cælos tuos, opera digitorum tuorum,<br> lunam et stellas quæ tu fundasti.<br></p>
 <p><a name="005">5</a> Quid est homo, quod memor es ejus?<br> aut filius hominis, quoniam visitas eum?<br></p>
 <p><a name="006">6</a> Minuisti eum paulominus ab angelis;<br> gloria et honore coronasti eum;<br></p>
 <p><a name="007">7</a> et constituisti eum super opera manuum tuarum.<br></p>
 <p><a name="008">8</a> Omnia subjecisti sub pedibus ejus,<br> oves et boves universas,<br> insuper et pecora campi,<br></p>
 <p><a name="009">9</a> volucres cæli, et pisces maris<br> qui perambulant semitas maris.<br></p>
 <p><a name="010">10</a> Domine, Dominus noster,<br> quam admirabile est nomen tuum in universa terra!]</p>
 <p></p><hr>
 <center>
 <a href="psa009.htm">Next: Psalms Chapter 9</a></center>
 </body>