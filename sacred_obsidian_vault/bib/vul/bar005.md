<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/bar005.htm">Polyglot</a> 
 <a href="../apo/bar005.htm">Apo</a> 
 <a href="../sep/bar005.htm">Sep</a> 
 
 <br>
 <br><a href="bar.htm">Baruch Index</a><br>
  
 <a href="bar004.htm">Previous</a> 
 <a href="bar006.htm">Next</a> 
 </center>
 <hr>
 
 <h3 align="CENTER">Vulgate (Latin): Baruch Chapter 5</h3><p><a name="001">1</a> [Exue te, Jerusalem, stola luctus et vexationis tuæ,<br> et indue te decore, et honore ejus,<br> quæ a Deo tibi est, sempiternæ gloriæ.<br></p>
 <p><a name="002">2</a> Circumdabit te Deus diploide justitiæ,<br> et imponet mitram capiti honoris æterni.<br></p>
 <p><a name="003">3</a> Deus enim ostendet splendorem suum in te,<br> omni qui sub cælo est.<br></p>
 <p><a name="004">4</a> Nominabitur enim tibi nomen tuum a Deo in sempiternum:<br> pax justitiæ, et honor pietatis.<br></p>
 <p><a name="005">5</a> Exsurge, Jerusalem, et sta in excelso:<br> et circumspice ad orientem,<br> et vide collectos filios tuos ab oriente sole usque ad occidentem,<br> in verbo Sancti,<br> gaudentes Dei memoria.<br></p>
 <p><a name="006">6</a> Exierunt enim abs te pedibus ducti ab inimicis:<br> adducet autem illos Dominus ad te portatos in honore<br> sicut filios regni:<br></p>
 <p><a name="007">7</a> constituit enim Deus<br> humiliare omnem montem excelsum et rupes perennes,<br> et convalles replere in æqualitatem terræ,<br> ut ambulet Israël diligenter in honorem Dei.<br></p>
 <p><a name="008">8</a> Obumbraverunt autem et silvæ,<br> et omne lignum suavitatis Israël<br> ex mandato Dei.<br></p>
 <p><a name="009">9</a> Adducet enim Deus Israël cum jucunditate in lumine majestatis suæ,<br> cum misericordia et justitia quæ est ex ipso.]</p>
 <p></p><hr>
 <center>
 <a href="bar006.htm">Next: Baruch Chapter 6</a></center>
 </body>