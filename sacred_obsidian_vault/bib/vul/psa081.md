<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa081.htm">Polyglot</a> 
 <a href="../kjv/psa081.htm">KJV</a> 
 <a href="../sep/psa081.htm">Sep</a> 
 <a href="../tan/psa081.htm">Tan</a> 
 
 <br>
 <br><a href="psa.htm">Psalms Index</a><br>
  
 <a href="psa080.htm">Previous</a> 
 <a href="psa082.htm">Next</a> 
 </center>
 <hr>
 
 <h3 align="CENTER">Vulgate (Latin): Psalms Chapter 81</h3><p><a name="001">1</a> Psalmus Asaph. [Deus stetit in synagoga deorum;<br> in medio autem deos dijudicat.<br></p>
 <p><a name="002">2</a> Usquequo judicatis iniquitatem,<br> et facies peccatorum sumitis?<br></p>
 <p><a name="003">3</a> Judicate egeno et pupillo;<br> humilem et pauperem justificate.<br></p>
 <p><a name="004">4</a> Eripite pauperem,<br> et egenum de manu peccatoris liberate.<br></p>
 <p><a name="005">5</a> Nescierunt, neque intellexerunt;<br> in tenebris ambulant:<br> movebuntur omnia fundamenta terræ.<br></p>
 <p><a name="006">6</a> Ego dixi: Dii estis,<br> et filii Excelsi omnes.<br></p>
 <p><a name="007">7</a> Vos autem sicut homines moriemini,<br> et sicut unus de principibus cadetis.<br></p>
 <p><a name="008">8</a> Surge, Deus, judica terram,<br> quoniam tu hæreditabis in omnibus gentibus.]</p>
 <p></p><hr>
 <center>
 <a href="psa082.htm">Next: Psalms Chapter 82</a></center>
 </body>