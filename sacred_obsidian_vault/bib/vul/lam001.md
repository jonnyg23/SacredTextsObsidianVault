<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/lam001.htm">Polyglot</a> 
 <a href="../kjv/lam001.htm">KJV</a> 
 <a href="../sep/lam001.htm">Sep</a> 
 <a href="../tan/lam001.htm">Tan</a> 
 
 <br>
 <br><a href="lam.htm">Lamentations Index</a><br>
  
 <a href="jer052.htm">Previous</a> 
 <a href="lam002.htm">Next</a> 
 </center>
 <hr>
 
 <h3 align="CENTER">Vulgate (Latin): Lamentations Chapter 1</h3><p><a name="001">1</a> <prologus>Et factum est, postquam in captivitatem redactus est Israël, et Jerusalem deserta est, sedit Jeremias propheta flens, et planxit lamentatione hac in Jerusalem: et amaro animo suspirans et ejulans, dixit: [<aleph>Quomodo sedet sola<br> civitas plena populo!<br> Facta est quasi vidua<br> domina gentium;<br> princeps provinciarum<br> facta est sub tributo.<br></aleph></prologus></p>
 <p><a name="002">2</a> <beth>Plorans ploravit in nocte,<br> et lacrimæ ejus in maxillis ejus:<br> non est qui consoletur eam,<br> et omnibus caris ejus;<br> omnes amici ejus spreverunt eam,<br> et facti sunt ei inimici.<br></beth></p>
 <p><a name="003">3</a> <ghimel>Migravit Judas propter afflictionem,<br> et multitudinem servitutis;<br> habitavit inter gentes,<br> nec invenit requiem:<br> omnes persecutores ejus apprehenderunt eam<br> inter angustias.<br></ghimel></p>
 <p><a name="004">4</a> <daleth>Viæ Sion lugent, eo quod non sint<br> qui veniant ad solemnitatem:<br> omnes portæ ejus destructæ,<br> sacerdotes ejus gementes;<br> virgines ejus squalidæ,<br> et ipsa oppressa amaritudine.<br></daleth></p>
 <p><a name="005">5</a> <he>Facti sunt hostes ejus in capite;<br> inimici ejus locupletati sunt:<br> quia Dominus locutus est super eam<br> propter multitudinem iniquitatum ejus.<br> Parvuli ejus ducti sunt in captivitatem<br> ante faciem tribulantis.<br></he></p>
 <p><a name="006">6</a> <vau>Et egressus est a filia Sion<br> omnis decor ejus;<br> facti sunt principes ejus velut arietes<br> non invenientes pascua,<br> et abierunt absque fortitudine<br> ante faciem subsequentis.<br></vau></p>
 <p><a name="007">7</a> <zain>Recordata est Jerusalem dierum afflictionis suæ,<br> et prævaricationis,<br> omnium desiderabilium suorum,<br> quæ habuerat a diebus antiquis,<br> cum caderet populus ejus in manu hostili,<br> et non esset auxiliator:<br> viderunt eam hostes,<br> et deriserunt sabbata ejus.<br></zain></p>
 <p><a name="008">8</a> <heth>Peccatum peccavit Jerusalem,<br> propterea instabilis facta est;<br> omnes qui glorificabant eam spreverunt illam,<br> quia viderunt ignominiam ejus:<br> ipsa autem gemens<br> conversa est retrorsum.<br></heth></p>
 <p><a name="009">9</a> <teth>Sordes ejus in pedibus ejus,<br> nec recordata est finis sui;<br> deposita est vehementer,<br> non habens consolatorem.<br> Vide, Domine, afflictionem meam,<br> quoniam erectus est inimicus.<br></teth></p>
 <p><a name="010">10</a> <jod>Manum suam misit hostis<br> ad omnia desiderabilia ejus,<br> quia vidit gentes<br> ingressas sanctuarium suum,<br> de quibus præceperas<br> ne intrarent in ecclesiam tuam.<br></jod></p>
 <p><a name="011">11</a> <caph>Omnis populus ejus gemens,<br> et quærens panem;<br> dederunt pretiosa quæque pro cibo<br> ad refocillandam animam.<br> Vide, Domine, et considera<br> quoniam facta sum vilis!<br></caph></p>
 <p><a name="012">12</a> <lamed>O vos omnes qui transitis per viam,<br> attendite, et videte<br> si est dolor sicut dolor meus!<br> quoniam vindemiavit me,<br> ut locutus est Dominus,<br> in die iræ furoris sui.<br></lamed></p>
 <p><a name="013">13</a> <mem>De excelso misit ignem in ossibus meis,<br> et erudivit me:<br> expandit rete pedibus meis,<br> convertit me retrorsum;<br> posuit me desolatam,<br> tota die mrore confectam.<br></mem></p>
 <p><a name="014">14</a> <nun>Vigilavit jugum iniquitatum mearum;<br> in manu ejus convolutæ sunt,<br> et impositæ collo meo.<br> Infirmata est virtus mea:<br> dedit me Dominus in manu<br> de qua non potero surgere.<br></nun></p>
 <p><a name="015">15</a> <samech>Abstulit omnes magnificos meos Dominus<br> de medio mei;<br> vocavit adversum me tempus<br> ut contereret electos meos.<br> Torcular calcavit Dominus<br> virgini filiæ Juda.<br></samech></p>
 <p><a name="016">16</a> <ain>Idcirco ego plorans,<br> et oculus meus deducens aquas,<br> quia longe factus est a me consolator,<br> convertens animam meam.<br> Facti sunt filii mei perditi,<br> quoniam invaluit inimicus.<br></ain></p>
 <p><a name="017">17</a> <phe>Expandit Sion manus suas;<br> non est qui consoletur eam.<br> Mandavit Dominus adversum Jacob<br> in circuitu ejus hostes ejus;<br> facta est Jerusalem<br> quasi polluta menstruis inter eos.<br></phe></p>
 <p><a name="018">18</a> <sade>Justus est Dominus,<br> quia os ejus ad iracundiam provocavi.<br> Audite, obsecro, universi populi,<br> et videte dolorem meum:<br> virgines meæ et juvenes mei abierunt<br> in captivitatem.<br></sade></p>
 <p><a name="019">19</a> <coph>Vocavi amicos meos,<br> et ipsi deceperunt me;<br> sacerdotes mei et senes mei<br> in urbe consumpti sunt,<br> quia quæsierunt cibum sibi<br> ut refocillarent animam suam.<br></coph></p>
 <p><a name="020">20</a> <res>Vide, Domine, quoniam tribulor:<br> conturbatus est venter meus,<br> subversum est cor meum in memetipsa,<br> quoniam amaritudine plena sum.<br> Foris interfecit gladius,<br> et domi mors similis est.<br></res></p>
 <p><a name="021">21</a> <sin>Audierunt quia ingemisco ego,<br> et non est qui consoletur me;<br> omnes inimici mei audierunt malum meum,<br> lætati sunt quoniam tu fecisti:<br> adduxisti diem consolationis,<br> et fient similes mei.<br></sin></p>
 <p><a name="022">22</a> <thau>Ingrediatur omne malum eorum coram te:<br> et vindemia eos, sicut vindemiasti me<br> propter omnes iniquitates meas:<br> multi enim gemitus mei,<br> et cor meum mrens.]</thau></p>
 <p></p><hr>
 <center>
 <a href="lam002.htm">Next: Lamentations Chapter 2</a></center>
 </body>