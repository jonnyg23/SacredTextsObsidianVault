<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/pro013.htm">Polyglot</a> 
 <a href="../kjv/pro013.htm">KJV</a> 
 <a href="../sep/pro013.htm">Sep</a> 
 <a href="../tan/pro013.htm">Tan</a> 
 
 <br>
 <br><a href="pro.htm">Proverbs Index</a><br>
  
 <a href="pro012.htm">Previous</a> 
 <a href="pro014.htm">Next</a> 
 </center>
 <hr>
 
 <h3 align="CENTER">Vulgate (Latin): Proverbs Chapter 13</h3><p><a name="001">1</a> [Filius sapiens doctrina patris;<br> qui autem illusor est non audit cum arguitur.<br></p>
 <p><a name="002">2</a> De fructu oris sui homo satiabitur bonis:<br> anima autem prævaricatorum iniqua.<br></p>
 <p><a name="003">3</a> Qui custodit os suum custodit animam suam;<br> qui autem inconsideratus est ad loquendum, sentiet mala.<br></p>
 <p><a name="004">4</a> Vult et non vult piger;<br> anima autem operantium impinguabitur.<br></p>
 <p><a name="005">5</a> Verbum mendax justus detestabitur;<br> impius autem confundit, et confundetur.<br></p>
 <p><a name="006">6</a> Justitia custodit innocentis viam,<br> impietas autem peccatorem supplantat.]<br>
 </p>
 <p><a name="007">7</a> [Est quasi dives, cum nihil habeat,<br> et est quasi pauper, cum in multis divitiis sit.<br></p>
 <p><a name="008">8</a> Redemptio animæ viri divitiæ suæ;<br> qui autem pauper est, increpationem non sustinet.<br></p>
 <p><a name="009">9</a> Lux justorum lætificat:<br> lucerna autem impiorum extinguetur.<br></p>
 <p><a name="010">10</a> Inter superbos semper jurgia sunt;<br> qui autem agunt omnia cum consilio, reguntur sapientia.<br></p>
 <p><a name="011">11</a> Substantia festinata minuetur;<br> quæ autem paulatim colligitur manu, multiplicabitur.<br></p>
 <p><a name="012">12</a> Spes quæ differtur affligit animam;<br> lignum vitæ desiderium veniens.]<br>
 </p>
 <p><a name="013">13</a> [Qui detrahit alicui rei, ipse se in futurum obligat;<br> qui autem timet præceptum, in pace versabitur.<br> Animæ dolosæ errant in peccatis:<br> justi autem misericordes sunt, et miserantur.<br></p>
 <p><a name="014">14</a> Lex sapientis fons vitæ,<br> ut declinet a ruina mortis.<br></p>
 <p><a name="015">15</a> Doctrina bona dabit gratiam;<br> in itinere contemptorum vorago.<br></p>
 <p><a name="016">16</a> Astutus omnia agit cum consilio;<br> qui autem fatuus est aperit stultitiam.<br></p>
 <p><a name="017">17</a> Nuntius impii cadet in malum;<br> legatus autem fidelis, sanitas.<br></p>
 <p><a name="018">18</a> Egestas et ignominia ei qui deserit disciplinam;<br> qui autem acquiescit arguenti glorificabitur.<br></p>
 <p><a name="019">19</a> Desiderium si compleatur delectat animam;<br> detestantur stulti eos qui fugiunt mala.<br></p>
 <p><a name="020">20</a> Qui cum sapientibus graditur sapiens erit;<br> amicus stultorum similis efficietur.]<br>
 </p>
 <p><a name="021">21</a> [Peccatores persequitur malum,<br> et justis retribuentur bona.<br></p>
 <p><a name="022">22</a> Bonus reliquit hæredes filios et nepotes,<br> et custoditur justo substantia peccatoris.<br></p>
 <p><a name="023">23</a> Multi cibi in novalibus patrum,<br> et aliis congregantur absque judicio.<br></p>
 <p><a name="024">24</a> Qui parcit virgæ odit filium suum;<br> qui autem diligit illum instanter erudit.<br></p>
 <p><a name="025">25</a> Justus comedit et replet animam suam;<br> venter autem impiorum insaturabilis.]</p>
 <p></p><hr>
 <center>
 <a href="pro014.htm">Next: Proverbs Chapter 14</a></center>
 </body>