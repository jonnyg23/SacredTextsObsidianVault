<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/gen036.htm">Polyglot</a> 
 <a href="../kjv/gen036.htm">KJV</a> 
 <a href="../sep/gen036.htm">Sep</a> 
 <a href="../tan/gen036.htm">Tan</a> 
 
 <br>
 <br><a href="gen.htm">Genesis Index</a><br>
  
 <a href="gen035.htm">Previous</a> 
 <a href="gen037.htm">Next</a> 
 </center>
 <hr>
 
 <h3 align="CENTER">Vulgate (Latin): Genesis Chapter 36</h3><p><a name="001">1</a> Hæ sunt autem generationes Esau, ipse est Edom.</p>
 <p><a name="002">2</a> Esau accepit uxores de filiabus Chanaan: Ada filiam Elon Hethæi, et Oolibama filiam Anæ filiæ Sebeon Hevæi:</p>
 <p><a name="003">3</a> Basemath quoque filiam Ismaël sororem Nabaioth.</p>
 <p><a name="004">4</a> Peperit autem Ada Eliphaz: Basemath genuit Rahuel:</p>
 <p><a name="005">5</a> Oolibama genuit Jehus et Ihelon et Core. Hi filii Esau qui nati sunt ei in terra Chanaan.</p>
 <p><a name="006">6</a> Tulit autem Esau uxores suas et filios et filias, et omnem animam domus suæ, et substantiam, et pecora, et cuncta quæ habere poterat in terra Chanaan: et abiit in alteram regionem, recessitque a fratre suo Jacob.</p>
 <p><a name="007">7</a> Divites enim erant valde, et simul habitare non poterant: nec sustinebat eos terra peregrinationis eorum præ multitudine gregum.</p>
 <p><a name="008">8</a> Habitavitque Esau in monte Seir, ipse est Edom.</p>
 <p><a name="009">9</a> Hæ autem sunt generationes Esau patris Edom in monte Seir,</p>
 <p><a name="010">10</a> et hæc nomina filiorum ejus: Eliphaz filius Ada uxoris Esau: Rahuel quoque filius Basemath uxoris ejus.</p>
 <p><a name="011">11</a> Fueruntque Eliphaz filii: Theman, Omar, Sepho, et Gatham, et Cenez.</p>
 <p><a name="012">12</a> Erat autem Thamna concubina Eliphaz filii Esau: quæ peperit ei Amalech. Hi sunt filii Ada uxoris Esau.</p>
 <p><a name="013">13</a> Filii autem Rahuel: Nahath et Zara, Samma et Meza: hi filii Basemath uxoris Esau.</p>
 <p><a name="014">14</a> Isti quoque erant filii Oolibama filiæ Anæ filiæ Sebeon, uxoris Esau, quos genuit ei, Jehus et Ihelon et Core.</p>
 <p><a name="015">15</a> Hi duces filiorum Esau: filii Eliphaz primogeniti Esau: dux Theman, dux Omra, dux Sepho, dux Cenez,</p>
 <p><a name="016">16</a> dux Core, dux Gathan, dux Amalech. Hi filii Eliphaz in terra Edom, et hi filii Ada.</p>
 <p><a name="017">17</a> Hi quoque filii Rahuel filii Esau: dux Nahath, dux Zara, dux Samma, dux Meza: hi autem duces Rahuel in terra Edom: isti filii Basemath uxoris Esau.</p>
 <p><a name="018">18</a> Hi autem filii Oolibama uxoris Esau: dux Jehus, dux Ihelon, dux Core: hi duces Oolibama filiæ Anæ uxoris Esau.</p>
 <p><a name="019">19</a> Isti sunt filii Esau, et hi duces eorum: ipse est Edom.</p>
 <p><a name="020">20</a> Isti sunt filii Seir Horræi, habitatores terræ: Lotan, et Sobal, et Sebeon, et Ana,</p>
 <p><a name="021">21</a> et Dison, et Eser, et Disan: hi duces Horræi, filii Seir in terra Edom.</p>
 <p><a name="022">22</a> Facti sunt autem filii Lotan: Hori et Heman. Erat autem soror Lotan, Thamna.</p>
 <p><a name="023">23</a> Et isti filii Sobal: Alvan et Manahat et Ebal, et Sepho et Onam.</p>
 <p><a name="024">24</a> Et hi filii Sebeon: Aja et Ana. Iste est Ana qui invenit aquas calidas in solitudine, cum pasceret asinos Sebeon patris sui:</p>
 <p><a name="025">25</a> habuitque filium Dison, et filiam Oolibama.</p>
 <p><a name="026">26</a> Et isti filii Dison: Hamdan, et Eseban, et Jethram, et Charan.</p>
 <p><a name="027">27</a> Hi quoque filii Eser: Balaan, et Zavan, et Acan.</p>
 <p><a name="028">28</a> Habuit autem filios Disan: Hus et Aram.</p>
 <p><a name="029">29</a> Hi duces Horræorum: dux Lotan, dux Sobal, dux Sebeon, dux Ana,</p>
 <p><a name="030">30</a> dux Dison, dux Eser, dux Disan: isti duces Horræorum qui imperaverunt in terra Seir.</p>
 <p><a name="031">31</a> Reges autem qui regnaverunt in terra Edom antequam haberent regem filii Israël, fuerunt hi:</p>
 <p><a name="032">32</a> Bela filius Beor, nomenque urbis ejus Denaba.</p>
 <p><a name="033">33</a> Mortuus est autem Bela, et regnavit pro eo Jobab filius Zaræ de Bosra.</p>
 <p><a name="034">34</a> Cumque mortuus esset Jobab, regnavit pro eo Husam de terra Themanorum.</p>
 <p><a name="035">35</a> Hoc quoque mortuo, regnavit pro eo Adad filius Badad, qui percussit Madian in regione Moab: et nomen urbis ejus Avith.</p>
 <p><a name="036">36</a> Cumque mortuus esset Adad, regnavit pro eo Semla de Masreca.</p>
 <p><a name="037">37</a> Hoc quoque mortuo regnavit pro eo Saul de fluvio Rohoboth.</p>
 <p><a name="038">38</a> Cumque et hic obiisset, successit in regnum Balanan filius Achobor.</p>
 <p><a name="039">39</a> Isto quoque mortuo regnavit pro eo Adar, nomenque urbis ejus Phau: et appellabatur uxor ejus Meetabel, filia Matred filiæ Mezaab.</p>
 <p><a name="040">40</a> Hæc ergo nomina ducum Esau in cognationibus, et locis, et vocabulis suis: dux Thamna, dux Alva, dux Jetheth,</p>
 <p><a name="041">41</a> dux Oolibama, dux Ela, dux Phinon,</p>
 <p><a name="042">42</a> dux Cenez, dux Theman, dux Mabsar,</p>
 <p><a name="043">43</a> dux Magdiel, dux Hiram: hi duces Edom habitantes in terra imperii sui, ipse est Esau pater Idumæorum.</p>
 <p></p><hr>
 <center>
 <a href="gen037.htm">Next: Genesis Chapter 37</a></center>
 </body>