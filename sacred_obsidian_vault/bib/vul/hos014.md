<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/hos014.htm">Polyglot</a> 
 <a href="../kjv/hos014.htm">KJV</a> 
 <a href="../sep/hos014.htm">Sep</a> 
 <a href="../tan/hos014.htm">Tan</a> 
 
 <br>
 <br><a href="hos.htm">Hosea Index</a><br>
  
 <a href="hos013.htm">Previous</a> 
 <a href="joe001.htm">Next</a> 
 </center>
 <hr>
 
 <h3 align="CENTER">Vulgate (Latin): Hosea Chapter 14</h3><p><a name="001">1</a> [Pereat Samaria, quoniam ad amaritudinem concitavit Deum suum!<br> in gladio pereant,<br> parvuli eorum elidantur,<br> et ftæ ejus discindantur!]<br>
 </p>
 <p><a name="002">2</a> [Convertere, Israël, ad Dominum Deum tuum,<br> quoniam corruisti in iniquitate tua.<br></p>
 <p><a name="003">3</a> Tollite vobiscum verba,<br> et convertimini ad Dominum; et dicite ei:<br> Omnem aufer iniquitatem, accipe bonum,<br> et reddemus vitulos labiorum nostrorum.<br></p>
 <p><a name="004">4</a> Assur non salvabit nos:<br> super equum non ascendemus,<br> nec dicemus ultra, Dii nostri opera manuum nostrarum:<br> quia ejus, qui in te est, misereberis pupilli.<br></p>
 <p><a name="005">5</a> Sanabo contritiones eorum;<br> diligam eos spontanee:<br> quia aversus est furor meus ab eis.<br></p>
 <p><a name="006">6</a> Ero quasi ros;<br> Israël germinabit sicut lilium,<br> et erumpet radix ejus ut Libani.<br></p>
 <p><a name="007">7</a> Ibunt rami ejus,<br> et erit quasi oliva gloria ejus,<br> et odor ejus ut Libani.<br></p>
 <p><a name="008">8</a> Convertentur sedentes in umbra ejus;<br> vivent tritico, et germinabunt quasi vinea;<br> memoriale ejus sicut vinum Libani.<br></p>
 <p><a name="009">9</a> Ephraim, quid mihi ultra idola?<br> Ego exaudiam, et dirigam eum ego ut abietem virentem;<br> ex me fructus tuus inventus est.<br></p>
 <p><a name="010">10</a> Quis sapiens, et intelliget ista? intelligens, et sciet hæc?<br> quia rectæ viæ Domini,<br> et justi ambulabunt in eis;<br> prævaricatores vero corruent in eis.]</p>
 <p></p>
 <p></p><hr>
 <center>
 <a href="joe001.htm">Next: Joel Chapter 1</a></center>
 </body>