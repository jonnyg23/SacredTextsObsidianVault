<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/hos012.htm">Polyglot</a> 
 <a href="../kjv/hos012.htm">KJV</a> 
 <a href="../sep/hos012.htm">Sep</a> 
 <a href="../tan/hos012.htm">Tan</a> 
 
 <br>
 <br><a href="hos.htm">Hosea Index</a><br>
  
 <a href="hos011.htm">Previous</a> 
 <a href="hos013.htm">Next</a> 
 </center>
 <hr>
 
 <h3 align="CENTER">Vulgate (Latin): Hosea Chapter 12</h3><p><a name="001">1</a> [Ephraim pascit ventum,<br> et sequitur æstum;<br> tota die mendacium et vastitatem multiplicat:<br> et fdus cum Assyriis iniit,<br> et oleum in Ægyptum ferebat.<br></p>
 <p><a name="002">2</a> Judicium ergo Domini cum Juda,<br> et visitatio super Jacob:<br> juxta vias ejus, et juxta adinventiones ejus reddet ei.<br></p>
 <p><a name="003">3</a> In utero supplantavit fratrem suum,<br> et in fortitudine sua directus est cum angelo.<br></p>
 <p><a name="004">4</a> Et invaluit ad angelum, et confortatus est;<br> flevit, et rogavit eum.<br> In Bethel invenit eum,<br> et ibi locutus est nobiscum.<br></p>
 <p><a name="005">5</a> Et Dominus Deus exercituum,<br> Dominus memoriale ejus.<br></p>
 <p><a name="006">6</a> Et tu ad Deum tuum converteris;<br> misericordiam et judicium custodi,<br> et spera in Deo tuo semper.<br></p>
 <p><a name="007">7</a> Chanaan, in manu ejus statera dolosa,<br> calumniam dilexit.<br></p>
 <p><a name="008">8</a> Et dixit Ephraim: Verumtamen dives effectus sum;<br> inveni idolum mihi:<br> omnes labores mei non invenient mihi iniquitatem quam peccavi.<br></p>
 <p><a name="009">9</a> Et ego Dominus Deus tuus ex terra Ægypti:<br> adhuc sedere te faciam in tabernaculis, sicut in diebus festivitatis.<br></p>
 <p><a name="010">10</a> Et locutus sum super prophetas,<br> et ego visionem multiplicavi,<br> et in manu prophetarum assimilatus sum.<br></p>
 <p><a name="011">11</a> Si Galaad idolum, ergo frustra erant in Galgal bobus immolantes;<br> nam et altaria eorum quasi acervi super sulcos agri.<br></p>
 <p><a name="012">12</a> Fugit Jacob in regionem Syriæ,<br> et servivit Israël in uxorem,<br> et in uxorem servavit.<br></p>
 <p><a name="013">13</a> In propheta autem eduxit Dominus Israël de Ægypto,<br> et in propheta servatus est.<br></p>
 <p><a name="014">14</a> Ad iracundiam me provocavit Ephraim in amaritudinibus suis:<br> et sanguis ejus super eum veniet,<br> et opprobrium ejus restituet ei Dominus suus.]</p>
 <p></p><hr>
 <center>
 <a href="hos013.htm">Next: Hosea Chapter 13</a></center>
 </body>