<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/mic003.htm">Polyglot</a> 
 <a href="../kjv/mic003.htm">KJV</a> 
 <a href="../sep/mic003.htm">Sep</a> 
 <a href="../tan/mic003.htm">Tan</a> 
 
 <br>
 <br><a href="mic.htm">Micah Index</a><br>
  
 <a href="mic002.htm">Previous</a> 
 <a href="mic004.htm">Next</a> 
 </center>
 <hr>
 
 <h3 align="CENTER">Vulgate (Latin): Micah Chapter 3</h3><p><a name="001">1</a> [Et dixi: Audite, princeps Jacob,<br> et duces domus Israël:<br> numquid non vestrum est scire judicium,<br></p>
 <p><a name="002">2</a> qui odio habetis bonum, et diligitis malum;<br> qui violenter tollitis pelles eorum desuper eis,<br> et carnem eorum desuper ossibus eorum;<br></p>
 <p><a name="003">3</a> qui comederunt carnem populi mei,<br> et pellem eorum desuper excoriaverunt,<br> et ossa eorum confregerunt,<br> et conciderunt sicut in lebete,<br> et quasi carnem in medio ollæ?<br></p>
 <p><a name="004">4</a> Tunc clamabunt ad Dominum, et non exaudiet eos,<br> et abscondet faciem suam ab eis in tempore illo,<br> sicut nequiter egerunt in adinventionibus suis.<br></p>
 <p><a name="005">5</a> Hæc dicit Dominus super prophetas,<br> qui seducunt populum meum:<br> qui mordent dentibus suis,<br> et prædicant pacem;<br> et si quis non dederit in ore eorum quippiam,<br> sanctificant super eum prælium.<br></p>
 <p><a name="006">6</a> Propterea nox vobis pro visione erit,<br> et tenebræ vobis pro divinatione;<br> et occumbet sol super prophetas,<br> et obtenebrabitur super eos dies.<br></p>
 <p><a name="007">7</a> Et confundentur qui vident visiones,<br> et confundentur divini;<br> et operient omnes vultos suos,<br> quia non est responsum Dei.<br></p>
 <p><a name="008">8</a> Verumtamen ego repletus sum fortitudine spiritus Domini,<br> judicio, et virtute,<br> ut annuntiem Jacob scelus suum,<br> et Israël peccatum suum.<br></p>
 <p><a name="009">9</a> Audite hoc, principes domus Jacob,<br> et judices domus Israël,<br> qui abominamini judicium,<br> et omnia recta pervertitis:<br></p>
 <p><a name="010">10</a> qui ædificatis Sion in sanguinibus,<br> et Jerusalem in iniquitate.<br></p>
 <p><a name="011">11</a> Principes ejus in muneribus judicabant,<br> et sacerdotes ejus in mercede docebant,<br> et prophetæ ejus in pecunia divinabant:<br> et super Dominum requiescebant, dicentes:<br> Numquid non Dominus in medio nostrum?<br> non venient super nos mala.<br></p>
 <p><a name="012">12</a> Propter hoc, causa vestri, Sion quasi ager arabitur,<br> et Jerusalem quasi acervus lapidum erit,<br> et mons templi in excelsa silvarum.]</p>
 <p></p><hr>
 <center>
 <a href="mic004.htm">Next: Micah Chapter 4</a></center>
 </body>