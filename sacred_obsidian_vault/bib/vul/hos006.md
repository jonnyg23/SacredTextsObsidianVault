<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/hos006.htm">Polyglot</a> 
 <a href="../kjv/hos006.htm">KJV</a> 
 <a href="../sep/hos006.htm">Sep</a> 
 <a href="../tan/hos006.htm">Tan</a> 
 
 <br>
 <br><a href="hos.htm">Hosea Index</a><br>
  
 <a href="hos005.htm">Previous</a> 
 <a href="hos007.htm">Next</a> 
 </center>
 <hr>
 
 <h3 align="CENTER">Vulgate (Latin): Hosea Chapter 6</h3><p><a name="001">1</a> [In tribulatione sua mane consurgent ad me:<br> Venite, et revertamur ad Dominum,<br></p>
 <p><a name="002">2</a> quia ipse cepit, et sanabit nos;<br> percutiet, et curabit nos.<br></p>
 <p><a name="003">3</a> Vivificabit nos post duos dies;<br> in die tertia suscitabit nos,<br> et vivemus in conspectu ejus.<br> Sciemus, sequemurque ut cognoscamus Dominum:<br> quasi diluculum præparatus est egressus ejus,<br> et veniet quasi imber nobis temporaneus et serotinus terræ.<br></p>
 <p><a name="004">4</a> Quid faciam tibi, Ephraim?<br> quid faciam tibi, Juda?<br> misericordia vestra quasi nubes matutina,<br> et quasi ros mane pertransiens.<br></p>
 <p><a name="005">5</a> Propter hoc dolavi in prophetis;<br> occidi eos in verbis oris mei:<br> et judicia tua quasi lux egredientur.<br></p>
 <p><a name="006">6</a> Quia misericordiam volui, et non sacrificium;<br> et scientiam Dei plus quam holocausta.<br></p>
 <p><a name="007">7</a> Ipsi autem sicut Adam transgressi sunt pactum:<br> ibi prævaricati sunt in me.<br></p>
 <p><a name="008">8</a> Galaad civitas operantium idolum,<br> supplantata sanguine.<br></p>
 <p><a name="009">9</a> Et quasi fauces virorum latronum,<br> particeps sacerdotum, in via interficientium pergentes de Sichem:<br> quia scelus operati sunt.<br></p>
 <p><a name="010">10</a> In domo Israël vidi horrendum:<br> ibi fornicationes Ephraim,<br> contaminatus est Israël.<br></p>
 <p><a name="011">11</a> Sed et Juda, pone messem tibi,<br> cum convertero captivitatem populi mei.]</p>
 <p></p><hr>
 <center>
 <a href="hos007.htm">Next: Hosea Chapter 7</a></center>
 </body>