<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/ch1026.htm">Polyglot</a> 
 <a href="../kjv/ch1026.htm">KJV</a> 
 <a href="../sep/ch1026.htm">Sep</a> 
 <a href="../tan/ch1026.htm">Tan</a> 
 
 <br>
 <br><a href="ch1.htm">1 Chronicles Index</a><br>
  
 <a href="ch1025.htm">Previous</a> 
 <a href="ch1027.htm">Next</a> 
 </center>
 <hr>
 
 <h3 align="CENTER">Vulgate (Latin): 1 Chronicles Chapter 26</h3><p><a name="001">1</a> Divisiones autem janitorum: de Coritis Meselemia, filius Core, de filiis Asaph.</p>
 <p><a name="002">2</a> Filii Meselemiæ: Zacharias primogenitus, Jadihel secundus, Zabadias tertius, Jathanaël quartus,</p>
 <p><a name="003">3</a> Ælam quintus, Johanan sextus, Elioënai septimus.</p>
 <p><a name="004">4</a> Filii autem Obededom: Semeias primogenitus, Jozabad secundus, Joaha tertius, Sachar quartus, Nathanaël quintus,</p>
 <p><a name="005">5</a> Ammiel sextus, Issachar septimus, Phollathi octavus: quia benedixit illi Dominus.</p>
 <p><a name="006">6</a> Semei autem filio ejus nati sunt filii, præfecti familiarum suarum: erant enim viri fortissimi.</p>
 <p><a name="007">7</a> Filii ergo Semeiæ: Othni, et Raphaël, et Obed, Elzabad, fratres ejus viri fortissimi: Eliu quoque et Samachias.</p>
 <p><a name="008">8</a> Omnes hi, de filiis Obededom: ipsi, et filii et fratres eorum, fortissimi ad ministrandum, sexaginta duo de Obededom.</p>
 <p><a name="009">9</a> Porro Meselemiæ filii, et fratres eorum robustissimi, decem et octo.</p>
 <p><a name="010">10</a> De Hosa autem, id est, de filiis Merari: Semri princeps (non enim habuerat primogenitum, et idcirco posuerat eum pater ejus in principem),</p>
 <p><a name="011">11</a> Helcias secundus, Tabelias tertius, Zacharias quartus: omnes hi filii et fratres Hosa, tredecim.</p>
 <p><a name="012">12</a> Hi divisi sunt in janitores, ut semper principes custodiarum, sicut et fratres eorum ministrarent in domo Domini.</p>
 <p><a name="013">13</a> Missæ sunt ergo sortes ex æquo, et parvis et magnis, per familias suas in unamquamque portarum.</p>
 <p><a name="014">14</a> Cecidit ergo sors orientalis, Selemiæ. Porro Zachariæ filio ejus, viro prudentissimo et erudito, sortito obtigit plaga septentrionalis.</p>
 <p><a name="015">15</a> Obededom vero et filiis ejus ad austrum: in qua parte domus erat seniorum concilium.</p>
 <p><a name="016">16</a> Sephim et Hosa ad occidentem, juxta portam, quæ ducit ad viam ascensionis: custodia contra custodiam.</p>
 <p><a name="017">17</a> Ad orientem vero Levitæ sex: et ad aquilonem, quatuor per diem: atque ad meridiem similiter in die quatuor: et ubi erat concilium bini et bini.</p>
 <p><a name="018">18</a> In cellulis quoque janitorum ad occidentem quatuor in via, binique per cellulas.</p>
 <p><a name="019">19</a> Hæ sunt divisiones janitorum filiorum Core et Merari.<br>
 </p>
 <p><a name="020">20</a> Porro Achias erat super thesauros domus Dei, et vasa sanctorum.</p>
 <p><a name="021">21</a> Filii Ledan, filii Gersonni: de Ledan principes familiarum Ledan, et Gersonni, Jehieli.</p>
 <p><a name="022">22</a> Filii Jehieli: Zathan, et Joël fratres ejus super thesauros domus Domini.</p>
 <p><a name="023">23</a> Amramitis, et Isaaritis, et Hebronitis, et Ozihelitis.</p>
 <p><a name="024">24</a> Subaël autem filius Gersom filii Moysi, præpositus thesauris.</p>
 <p><a name="025">25</a> Fratres quoque ejus Eliezer, cujus filius Rahabia, et hujus filius Isaias, et hujus filius Joram, hujus quoque filius Zechri, et hujus filius Selemith.</p>
 <p><a name="026">26</a> Ipse Selemith, et fratres ejus, super thesauros sanctorum quæ sanctificavit David rex, et principes familiarum, et tribuni, et centuriones, et duces exercitus,</p>
 <p><a name="027">27</a> de bellis et manubiis præliorum, quæ consecraverant ad instaurationem et supellectilem templi Domini.</p>
 <p><a name="028">28</a> Hæc autem universa sanctificavit Samuel videns, et Saul filius Cis, et Abner filius Ner, et Joab filius Sarviæ: omnes qui sanctificaverant ea per manum Selemith et fratrum ejus.</p>
 <p><a name="029">29</a> Isaaritis vero præerat Chonenias, et filii ejus ad opera forinsecus super Israël ad docendum et judicandum eos.</p>
 <p><a name="030">30</a> Porro de Hebronitis Hasabias, et fratres ejus viri fortissimi, mille septingenti præerant Israëli trans Jordanem contra occidentem, in cunctis operibus Domini, et in ministerium regis.</p>
 <p><a name="031">31</a> Hebronitarum autem princeps fuit Jeria secundum familias et cognationes eorum. Quadragesimo anno regni David recensiti sunt, et inventi sunt viri fortissimi in Jazer Galaad,</p>
 <p><a name="032">32</a> fratresque ejus robustioris ætatis, duo millia septingenti principes familiarum. Præposuit autem eos David rex Rubenitis, et Gadditis, et dimidiæ tribui Manasse, in omne ministerium Dei et regis.</p>
 <p></p><hr>
 <center>
 <a href="ch1027.htm">Next: 1 Chronicles Chapter 27</a></center>
 </body>