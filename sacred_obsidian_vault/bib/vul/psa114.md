<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa114.htm">Polyglot</a> 
 <a href="../kjv/psa114.htm">KJV</a> 
 <a href="../sep/psa114.htm">Sep</a> 
 <a href="../tan/psa114.htm">Tan</a> 
 
 <br>
 <br><a href="psa.htm">Psalms Index</a><br>
  
 <a href="psa113.htm">Previous</a> 
 <a href="psa115.htm">Next</a> 
 </center>
 <hr>
 
 <h3 align="CENTER">Vulgate (Latin): Psalms Chapter 114</h3><p><a name="001">1</a> Alleluja. [Dilexi, quoniam exaudiet Dominus<br> vocem orationis meæ.<br></p>
 <p><a name="002">2</a> Quia inclinavit aurem suam mihi,<br> et in diebus meis invocabo.<br></p>
 <p><a name="003">3</a> Circumdederunt me dolores mortis;<br> et pericula inferni invenerunt me.<br> Tribulationem et dolorem inveni,<br></p>
 <p><a name="004">4</a> et nomen Domini invocavi:<br> o Domine, libera animam meam.<br></p>
 <p><a name="005">5</a> Misericors Dominus et justus,<br> et Deus noster miseretur.<br></p>
 <p><a name="006">6</a> Custodiens parvulos Dominus;<br> humiliatus sum, et liberavit me.<br></p>
 <p><a name="007">7</a> Convertere, anima mea, in requiem tuam,<br> quia Dominus benefecit tibi:<br></p>
 <p><a name="008">8</a> quia eripuit animam meam de morte,<br> oculos meos a lacrimis,<br> pedes meos a lapsu.<br></p>
 <p><a name="009">9</a> Placebo Domino in regione vivorum.]</p>
 <p></p><hr>
 <center>
 <a href="psa115.htm">Next: Psalms Chapter 115</a></center>
 </body>