<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/zac001.htm">Polyglot</a> 
 <a href="../kjv/zac001.htm">KJV</a> 
 <a href="../sep/zac001.htm">Sep</a> 
 <a href="../tan/zac001.htm">Tan</a> 
 
 <br>
 <br><a href="zac.htm">Zechariah Index</a><br>
  
 <a href="hag002.htm">Previous</a> 
 <a href="zac002.htm">Next</a> 
 </center>
 <hr>
 
 <h3 align="CENTER">Vulgate (Latin): Zechariah Chapter 1</h3><p><a name="001">1</a> In mense octavo, in anno secundo Darii regis, factum est verbum Domini ad Zachariam filium Barachiæ filii Addo prophetam, dicens:</p>
 <p><a name="002">2</a> Iratus est Dominus super patres vestros iracundia.</p>
 <p><a name="003">3</a> Et dices ad eos: [Hæc dicit Dominus exercituum:<br> Convertimini ad me, ait Dominus exercituum,<br> et convertar ad vos, dicit Dominus exercituum.<br></p>
 <p><a name="004">4</a> Ne sitis sicut patres vestri,<br> ad quos clamabant prophetæ priores, dicentes:<br> Hæc dicit Dominus exercituum:<br> Convertimini de viis vestris malis,<br> et de cogitationibus vestris pessimis:<br> et non audierunt, neque attenderunt ad me,<br> dicit Dominus.<br></p>
 <p><a name="005">5</a> Patres vestri, ubi sunt?<br> et prophetæ numquid in sempiternum vivent?<br></p>
 <p><a name="006">6</a> Verumtamen verba mea, et legitima mea,<br> quæ mandavi servis meis prophetis,<br> numquid non comprehenderunt patres vestros,<br> et conversi sunt, et dixerunt:<br> Sicut cogitavit Dominus exercituum facere nobis<br> secundum vias nostras, et secundum adinventiones nostras,<br> fecit nobis?]<br>
 </p>
 <p><a name="007">7</a> In die vigesima et quarta undecimi mensis Sabath, in anno secundo Darii, factum est verbum Domini ad Zachariam filium Barachiæ filii Addo prophetam, dicens:</p>
 <p><a name="008">8</a> Vidi per noctem, et ecce vir ascendens super equum rufum, et ipse stabat inter myrteta, quæ erant in profundo, et post eum equi rufi, varii, et albi.</p>
 <p><a name="009">9</a> Et dixi: Quid sunt isti, domine mi? Et dixit ad me angelus qui loquebatur in me: Ego ostendam tibi quid sint hæc.</p>
 <p><a name="010">10</a> Et respondit vir qui stabat inter myrteta, et dixit: Isti sunt quos misit Dominus ut perambulent terram.</p>
 <p><a name="011">11</a> Et responderunt angelo Domini, qui stabat inter myrteta, et dixerunt: Perambulavimus terram, et ecce omnis terra habitatur, et quiescit.</p>
 <p><a name="012">12</a> Et respondit angelus Domini, et dixit: Domine exercituum, usquequo tu non misereberis Jerusalem, et urbium Juda, quibus iratus es? iste jam septuagesimus annus est.</p>
 <p><a name="013">13</a> Et respondit Dominus angelo qui loquebatur in me verba bona, verba consolatoria.</p>
 <p><a name="014">14</a> Et dixit ad me angelus qui loquebatur in me: Clama, dicens: [Hæc dicit Dominus exercituum:<br> Zelatus sum Jerusalem et Sion zelo magno,<br></p>
 <p><a name="015">15</a> et ira magna ego irascor super gentes opulentas,<br> quia ego iratus sum parum,<br> ipsi vero adjuverunt in malum.<br></p>
 <p><a name="016">16</a> Propterea hæc dicit Dominus:<br> Revertar ad Jerusalem in misericordiis,<br> et domus mea ædificabitur in ea, ait Dominus exercituum,<br> et perpendiculum extendetur super Jerusalem.]</p>
 <p><a name="017">17</a> Adhuc clama, dicens: [Hæc dicit Dominus exercituum:<br> Adhuc affluent civitates meæ bonis,<br> et consolabitur adhuc Dominus Sion, et eliget adhuc Jerusalem.]<br>
 </p>
 <p><a name="018">18</a> Et levavi oculos meos, et vidi, et ecce quatuor cornua.</p>
 <p><a name="019">19</a> Et dixi ad angelum qui loquebatur in me: Quid sunt hæc? Et dixit ad me: Hæc sunt cornua quæ ventilaverunt Judam, et Israël, et Jerusalem.</p>
 <p><a name="020">20</a> Et ostendit mihi Dominus quatuor fabros.</p>
 <p><a name="021">21</a> Et dixi: Quid isti veniunt facere? Qui ait, dicens: Hæc sunt cornua quæ ventilaverunt Judam per singulos viros, et nemo eorum levavit caput suum: et venerunt isti deterrere ea, ut dejiciant cornua gentium, quæ levaverunt cornu super terram Juda ut dispergerent eam.</p>
 <p></p><hr>
 <center>
 <a href="zac002.htm">Next: Zechariah Chapter 2</a></center>
 </body>