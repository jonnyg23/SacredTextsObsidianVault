<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/rom016.htm">Polyglot</a> 
 <a href="../gnt/rom016.htm">GNT</a> 
 <a href="../kjv/rom016.htm">KJV</a> 
 
 <br>
 <br><a href="rom.htm">Romans Index</a><br>
  
 <a href="rom015.htm">Previous</a> 
 <a href="co1001.htm">Next</a> 
 </center>
 <hr>
 
 <h3 align="CENTER">Vulgate (Latin): Romans Chapter 16</h3><p><a name="001">1</a> Commendo autem vobis Phben sororem nostram, quæ est in ministerio ecclesiæ, quæ est in Cenchris:</p>
 <p><a name="002">2</a> ut eam suscipiatis in Domino digne sanctis: et assistatis ei in quocumque negotio vestri indiguerit: etenim ipsa quoque astitit multis, et mihi ipsi.</p>
 <p><a name="003">3</a> Salutate Priscam et Aquilam, adjutores meos in Christo Jesu</p>
 <p><a name="004">4</a> (qui pro anima mea suas cervices supposuerunt: quibus non solus ego gratias ago, sed et cunctæ ecclesiæ gentium),</p>
 <p><a name="005">5</a> et domesticam ecclesiam eorum. Salutate Epænetum dilectum mihi, qui est primitivus Asiæ in Christo.</p>
 <p><a name="006">6</a> Salutate Mariam, quæ multum laboravit in vobis.</p>
 <p><a name="007">7</a> Salutate Andronicum et Juniam, cognatos, et concaptivos meos: qui sunt nobiles in Apostolis, qui et ante me fuerunt in Christo.</p>
 <p><a name="008">8</a> Salutate Ampliatum dilectissimum mihi in Domino.</p>
 <p><a name="009">9</a> Salutate Urbanum adjutorem nostrum in Christo Jesu, et Stachyn dilectum meum.</p>
 <p><a name="010">10</a> Salutate Apellen probum in Christo.</p>
 <p><a name="011">11</a> Salutate eos qui sunt ex Aristoboli domo. Salutate Herodionem cognatum meum. Salutate eos qui sunt ex Narcisi domo, qui sunt in Domino.</p>
 <p><a name="012">12</a> Salutate Tryphænam et Tryphosam, quæ laborant in Domino. Salutate Persidem carissimam, quæ multum laboravit in Domino.</p>
 <p><a name="013">13</a> Salutate Rufum electum in Domino, et matrem ejus, et meam.</p>
 <p><a name="014">14</a> Salutate Asyncritum, Phlegontem, Hermam, Patrobam, Hermen, et qui cum eis sunt, fratres.</p>
 <p><a name="015">15</a> Salutate Philologum et Juliam, Nereum, et sororem ejus, et Olympiadem, et omnes qui cum eis sunt, sanctos.</p>
 <p><a name="016">16</a> Salutate invicem in osculo sancto. Salutant vos omnes ecclesiæ Christi.</p>
 <p><a name="017">17</a> Rogo autem vos fratres, ut observetis eos qui dissensiones et offendicula, præter doctrinam, quam vos didicistis, faciunt, et declinate ab illis.</p>
 <p><a name="018">18</a> Hujuscemodi enim Christo Domino nostro non serviunt, sed suo ventri: et per dulces sermones et benedictiones seducunt corda innocentium.</p>
 <p><a name="019">19</a> Vestra enim obedientia in omnem locum divulgata est. Gaudeo igitur in vobis. Sed volo vos sapientes esse in bono, et simplices in malo.</p>
 <p><a name="020">20</a> Deus autem pacis conterat Satanam sub pedibus vestris velociter. Gratia Domini nostri Jesu Christi vobiscum.</p>
 <p><a name="021">21</a> Salutat vos Timotheus adjutor meus, et Lucius, et Jason, et Sosipater cognati mei.</p>
 <p><a name="022">22</a> Saluto vos ego Tertius, qui scripsi epistolam, in Domino.</p>
 <p><a name="023">23</a> Salutat vos Cajus hospes meus, et universa ecclesia. Salutat vos Erastus arcarius civitatis, et Quartus, frater.</p>
 <p><a name="024">24</a> Gratia Domini nostri Jesu Christi cum omnibus vobis. Amen.<br>
 </p>
 <p><a name="025">25</a> Ei autem, qui potens est vos confirmare juxta Evangelium meum, et prædicationem Jesu Christi, secundum revelationem mysterii temporibus æternis taciti</p>
 <p><a name="026">26</a> (quod nunc patefactum est per Scripturas prophetarum secundum præceptum æterni Dei, ad obeditionem fidei), in cunctis gentibus cogniti,</p>
 <p><a name="027">27</a> soli sapienti Deo, per Jesum Christum, cui honor et gloria in sæcula sæculorum. Amen.</p>
 <p></p>
 <p></p><hr>
 <center>
 <a href="co1001.htm">Next: 1 Corinthians Chapter 1</a></center>
 </body>