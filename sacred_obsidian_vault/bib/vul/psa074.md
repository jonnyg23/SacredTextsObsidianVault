<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa074.htm">Polyglot</a> 
 <a href="../kjv/psa074.htm">KJV</a> 
 <a href="../sep/psa074.htm">Sep</a> 
 <a href="../tan/psa074.htm">Tan</a> 
 
 <br>
 <br><a href="psa.htm">Psalms Index</a><br>
  
 <a href="psa073.htm">Previous</a> 
 <a href="psa075.htm">Next</a> 
 </center>
 <hr>
 
 <h3 align="CENTER">Vulgate (Latin): Psalms Chapter 74</h3><p><a name="001">1</a> In finem, ne corrumpas. Psalmus cantici Asaph.</p>
 <p><a name="002">2</a> [Confitebimur tibi, Deus, confitebimur,<br> et invocabimus nomen tuum;<br> narrabimus mirabilia tua.<br></p>
 <p><a name="003">3</a> Cum accepero tempus,<br> ego justitias judicabo.<br></p>
 <p><a name="004">4</a> Liquefacta est terra et omnes qui habitant in ea:<br> ego confirmavi columnas ejus.<br></p>
 <p><a name="005">5</a> Dixi iniquis: Nolite inique agere:<br> et delinquentibus: Nolite exaltare cornu:<br></p>
 <p><a name="006">6</a> nolite extollere in altum cornu vestrum;<br> nolite loqui adversus Deum iniquitatem.<br></p>
 <p><a name="007">7</a> Quia neque ab oriente, neque ab occidente,<br> neque a desertis montibus:<br></p>
 <p><a name="008">8</a> quoniam Deus judex est.<br> Hunc humiliat, et hunc exaltat:<br></p>
 <p><a name="009">9</a> quia calix in manu Domini vini meri, plenus misto.<br> Et inclinavit ex hoc in hoc;<br> verumtamen fæx ejus non est exinanita:<br> bibent omnes peccatores terræ.<br></p>
 <p><a name="010">10</a> Ego autem annuntiabo in sæculum;<br> cantabo Deo Jacob:<br></p>
 <p><a name="011">11</a> et omnia cornua peccatorum confringam,<br> et exaltabuntur cornua justi.]</p>
 <p></p><hr>
 <center>
 <a href="psa075.htm">Next: Psalms Chapter 75</a></center>
 </body>