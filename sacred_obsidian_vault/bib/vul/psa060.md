<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa060.htm">Polyglot</a> 
 <a href="../kjv/psa060.htm">KJV</a> 
 <a href="../sep/psa060.htm">Sep</a> 
 <a href="../tan/psa060.htm">Tan</a> 
 
 <br>
 <br><a href="psa.htm">Psalms Index</a><br>
  
 <a href="psa059.htm">Previous</a> 
 <a href="psa061.htm">Next</a> 
 </center>
 <hr>
 
 <h3 align="CENTER">Vulgate (Latin): Psalms Chapter 60</h3><p><a name="001">1</a> In finem. In hymnis David.</p>
 <p><a name="002">2</a> [Exaudi, Deus, deprecationem meam;<br> intende orationi meæ.<br></p>
 <p><a name="003">3</a> A finibus terræ ad te clamavi, dum anxiaretur cor meum;<br> in petra exaltasti me.<br> Deduxisti me,</p>
 <p><a name="004">4</a> quia factus es spes mea:<br> turris fortitudinis a facie inimici.<br></p>
 <p><a name="005">5</a> Inhabitabo in tabernaculo tuo in sæcula;<br> protegar in velamento alarum tuarum.<br></p>
 <p><a name="006">6</a> Quoniam tu, Deus meus, exaudisti orationem meam;<br> dedisti hæreditatem timentibus nomen tuum.<br></p>
 <p><a name="007">7</a> Dies super dies regis adjicies;<br> annos ejus usque in diem generationis et generationis.<br></p>
 <p><a name="008">8</a> Permanet in æternum in conspectu Dei:<br> misericordiam et veritatem ejus quis requiret?<br></p>
 <p><a name="009">9</a> Sic psalmum dicam nomini tuo in sæculum sæculi,<br> ut reddam vota mea de die in diem.]</p>
 <p></p><hr>
 <center>
 <a href="psa061.htm">Next: Psalms Chapter 61</a></center>
 </body>