<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa046.htm">Polyglot</a> 
 <a href="../kjv/psa046.htm">KJV</a> 
 <a href="../sep/psa046.htm">Sep</a> 
 <a href="../tan/psa046.htm">Tan</a> 
 
 <br>
 <br><a href="psa.htm">Psalms Index</a><br>
  
 <a href="psa045.htm">Previous</a> 
 <a href="psa047.htm">Next</a> 
 </center>
 <hr>
 
 <h3 align="CENTER">Vulgate (Latin): Psalms Chapter 46</h3><p><a name="001">1</a> In finem, pro filiis Core. Psalmus.</p>
 <p><a name="002">2</a> [Omnes gentes, plaudite manibus;<br> jubilate Deo in voce exsultationis:<br></p>
 <p><a name="003">3</a> quoniam Dominus excelsus, terribilis,<br> rex magnus super omnem terram.<br></p>
 <p><a name="004">4</a> Subjecit populos nobis,<br> et gentes sub pedibus nostris.<br></p>
 <p><a name="005">5</a> Elegit nobis hæreditatem suam;<br> speciem Jacob quam dilexit.<br></p>
 <p><a name="006">6</a> Ascendit Deus in jubilo,<br> et Dominus in voce tubæ.<br></p>
 <p><a name="007">7</a> Psallite Deo nostro, psallite;<br> psallite regi nostro, psallite:<br></p>
 <p><a name="008">8</a> quoniam rex omnis terræ Deus,<br> psallite sapienter.<br></p>
 <p><a name="009">9</a> Regnabit Deus super gentes;<br> Deus sedet super sedem sanctam suam.<br></p>
 <p><a name="010">10</a> Principes populorum congregati sunt cum Deo Abraham,<br> quoniam dii fortes terræ vehementer elevati sunt.]</p>
 <p></p><hr>
 <center>
 <a href="psa047.htm">Next: Psalms Chapter 47</a></center>
 </body>