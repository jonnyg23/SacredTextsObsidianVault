<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/gen001.htm">Polyglot</a> 
 <a href="../kjv/gen001.htm">KJV</a> 
 <a href="../sep/gen001.htm">Sep</a> 
 <a href="../tan/gen001.htm">Tan</a> 
 
 <br>
 <br><a href="gen.htm">Genesis Index</a><br>
  
 <a href="gen002.htm">Next</a> 
 </center>
 <hr>
 
 <h3 align="CENTER">Vulgate (Latin): Genesis Chapter 1</h3><p><a name="001">1</a> In principio creavit Deus cælum et terram.</p>
 <p><a name="002">2</a> Terra autem erat inanis et vacua, et tenebræ erant super faciem abyssi: et spiritus Dei ferebatur super aquas.</p>
 <p><a name="003">3</a> Dixitque Deus: Fiat lux. Et facta est lux.</p>
 <p><a name="004">4</a> Et vidit Deus lucem quod esset bona: et divisit lucem a tenebris.</p>
 <p><a name="005">5</a> Appellavitque lucem Diem, et tenebras Noctem: factumque est vespere et mane, dies unus.</p>
 <p><a name="006">6</a> Dixit quoque Deus: Fiat firmamentum in medio aquarum: et dividat aquas ab aquis.</p>
 <p><a name="007">7</a> Et fecit Deus firmamentum, divisitque aquas, quæ erant sub firmamento, ab his, quæ erant super firmamentum. Et factum est ita.</p>
 <p><a name="008">8</a> Vocavitque Deus firmamentum, Cælum: et factum est vespere et mane, dies secundus.</p>
 <p><a name="009">9</a> Dixit vero Deus: Congregentur aquæ, quæ sub cælo sunt, in locum unum: et appareat arida. Et factum est ita.</p>
 <p><a name="010">10</a> Et vocavit Deus aridam Terram, congregationesque aquarum appellavit Maria. Et vidit Deus quod esset bonum.</p>
 <p><a name="011">11</a> Et ait: Germinet terra herbam virentem, et facientem semen, et lignum pomiferum faciens fructum juxta genus suum, cujus semen in semetipso sit super terram. Et factum est ita.</p>
 <p><a name="012">12</a> Et protulit terra herbam virentem, et facientem semen juxta genus suum, lignumque faciens fructum, et habens unumquodque sementem secundum speciem suam. Et vidit Deus quod esset bonum.</p>
 <p><a name="013">13</a> Et factum est vespere et mane, dies tertius.</p>
 <p><a name="014">14</a> Dixit autem Deus: Fiant luminaria in firmamento cæli, et dividant diem ac noctem, et sint in signa et tempora, et dies et annos:</p>
 <p><a name="015">15</a> ut luceant in firmamento cæli, et illuminent terram. Et factum est ita.</p>
 <p><a name="016">16</a> Fecitque Deus duo luminaria magna: luminare majus, ut præesset diei: et luminare minus, ut præesset nocti: et stellas.</p>
 <p><a name="017">17</a> Et posuit eas in firmamento cæli, ut lucerent super terram,</p>
 <p><a name="018">18</a> et præessent diei ac nocti, et dividerent lucem ac tenebras. Et vidit Deus quod esset bonum.</p>
 <p><a name="019">19</a> Et factum est vespere et mane, dies quartus.</p>
 <p><a name="020">20</a> Dixit etiam Deus: Producant aquæ reptile animæ viventis, et volatile super terram sub firmamento cæli.</p>
 <p><a name="021">21</a> Creavitque Deus cete grandia, et omnem animam viventem atque motabilem, quam produxerant aquæ in species suas, et omne volatile secundum genus suum. Et vidit Deus quod esset bonum.</p>
 <p><a name="022">22</a> Benedixitque eis, dicens: Crescite, et multiplicamini, et replete aquas maris: avesque multiplicentur super terram.</p>
 <p><a name="023">23</a> Et factum est vespere et mane, dies quintus.</p>
 <p><a name="024">24</a> Dixit quoque Deus: Producat terra animam viventem in genere suo, jumenta, et reptilia, et bestias terræ secundum species suas. Factumque est ita.</p>
 <p><a name="025">25</a> Et fecit Deus bestias terræ juxta species suas, et jumenta, et omne reptile terræ in genere suo.<br>
  Et vidit Deus quod esset bonum,</p>
 <p><a name="026">26</a> et ait: Faciamus hominem ad imaginem et similitudinem nostram: et præsit piscibus maris, et volatilibus cæli, et bestiis, universæque terræ, omnique reptili, quod movetur in terra.</p>
 <p><a name="027">27</a> Et creavit Deus hominem ad imaginem suam: ad imaginem Dei creavit illum, masculum et feminam creavit eos.</p>
 <p><a name="028">28</a> Benedixitque illis Deus, et ait: Crescite et multiplicamini, et replete terram, et subjicite eam, et dominamini piscibus maris, et volatilibus cæli, et universis animantibus, quæ moventur super terram.</p>
 <p><a name="029">29</a> Dixitque Deus: Ecce dedi vobis omnem herbam afferentem semen super terram, et universa ligna quæ habent in semetipsis sementem generis sui, ut sint vobis in escam:</p>
 <p><a name="030">30</a> et cunctis animantibus terræ, omnique volucri cæli, et universis quæ moventur in terra, et in quibus est anima vivens, ut habeant ad vescendum. Et factum est ita.</p>
 <p><a name="031">31</a> Viditque Deus cuncta quæ fecerat, et erant valde bona. Et factum est vespere et mane, dies sextus.</p>
 <p></p><hr>
 <center>
 <a href="gen002.htm">Next: Genesis Chapter 2</a></center>
 </body>