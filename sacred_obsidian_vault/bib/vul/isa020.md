<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/isa020.htm">Polyglot</a> 
 <a href="../kjv/isa020.htm">KJV</a> 
 <a href="../sep/isa020.htm">Sep</a> 
 <a href="../tan/isa020.htm">Tan</a> 
 
 <br>
 <br><a href="isa.htm">Isaiah Index</a><br>
  
 <a href="isa019.htm">Previous</a> 
 <a href="isa021.htm">Next</a> 
 </center>
 <hr>
 
 <h3 align="CENTER">Vulgate (Latin): Isaiah Chapter 20</h3><p><a name="001">1</a> In anno quo ingressus est Thathan in Azotum, cum misisset eum Sargon, rex Assyriorum, et pugnasset contra Azotum, et cepisset eam:</p>
 <p><a name="002">2</a> in tempore illo locutus est Dominus in manu Isaiæ, filii Amos, dicens: Vade, et solve saccum de lumbis tuis, et calceamenta tua tolle de pedibus tuis. Et fecit sic, vadens nudus et discalceatus.</p>
 <p><a name="003">3</a> Et dixit Dominus: [Sicut ambulavit servus meus Isaias nudus et discalceatus,<br> trium annorum signum et portentum erit<br> super Ægyptum et super Æthiopiam;<br></p>
 <p><a name="004">4</a> sic minabit rex Assyriorum captivitatem Ægypti,<br> et transmigrationem Æthiopiæ,<br> juvenum et senum, nudam et discalceatam, discoopertis natibus, ad ignominiam Ægypti.<br></p>
 <p><a name="005">5</a> Et timebunt, et confundentur<br> ab Æthiopia spe sua,<br> et ab Ægypto gloria sua.<br></p>
 <p><a name="006">6</a> Et dicet habitator insulæ hujus in die illa:<br> Ecce hæc erat spes nostra,<br> ad quos confugimus in auxilium, ut liberarent nos<br> a facie regis Assyriorum:<br> et quomodo effugere poterimus nos?]</p>
 <p></p><hr>
 <center>
 <a href="isa021.htm">Next: Isaiah Chapter 21</a></center>
 </body>