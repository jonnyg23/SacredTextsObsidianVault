<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa049.htm">Polyglot</a> 
 <a href="../kjv/psa049.htm">KJV</a> 
 <a href="../sep/psa049.htm">Sep</a> 
 <a href="../tan/psa049.htm">Tan</a> 
 
 <br>
 <br><a href="psa.htm">Psalms Index</a><br>
  
 <a href="psa048.htm">Previous</a> 
 <a href="psa050.htm">Next</a> 
 </center>
 <hr>
 
 <h3 align="CENTER">Vulgate (Latin): Psalms Chapter 49</h3><p><a name="001">1</a> Psalmus Asaph. [Deus deorum Dominus locutus est,<br> et vocavit terram a solis ortu usque ad occasum.<br></p>
 <p><a name="002">2</a> Ex Sion species decoris ejus:<br></p>
 <p><a name="003">3</a> Deus manifeste veniet;<br> Deus noster, et non silebit.<br> Ignis in conspectu ejus exardescet;<br> et in circuitu ejus tempestas valida.<br></p>
 <p><a name="004">4</a> Advocabit cælum desursum, et terram,<br> discernere populum suum.<br></p>
 <p><a name="005">5</a> Congregate illi sanctos ejus,<br> qui ordinant testamentum ejus super sacrificia.<br></p>
 <p><a name="006">6</a> Et annuntiabunt cæli justitiam ejus,<br> quoniam Deus judex est.<br></p>
 <p><a name="007">7</a> Audi, populus meus, et loquar;<br> Israël, et testificabor tibi:<br> Deus, Deus tuus ego sum.<br></p>
 <p><a name="008">8</a> Non in sacrificiis tuis arguam te;<br> holocausta autem tua in conspectu meo sunt semper.<br></p>
 <p><a name="009">9</a> Non accipiam de domo tua vitulos,<br> neque de gregibus tuis hircos:<br></p>
 <p><a name="010">10</a> quoniam meæ sunt omnes feræ silvarum,<br> jumenta in montibus, et boves.<br></p>
 <p><a name="011">11</a> Cognovi omnia volatilia cæli,<br> et pulchritudo agri mecum est.<br></p>
 <p><a name="012">12</a> Si esuriero, non dicam tibi:<br> meus est enim orbis terræ et plenitudo ejus.<br></p>
 <p><a name="013">13</a> Numquid manducabo carnes taurorum?<br> aut sanguinem hircorum potabo?<br></p>
 <p><a name="014">14</a> Immola Deo sacrificium laudis,<br> et redde Altissimo vota tua.<br></p>
 <p><a name="015">15</a> Et invoca me in die tribulationis:<br> eruam te, et honorificabis me.<br></p>
 <p><a name="016">16</a> Peccatori autem dixit Deus: Quare tu enarras justitias meas?<br> et assumis testamentum meum per os tuum?<br></p>
 <p><a name="017">17</a> Tu vero odisti disciplinam,<br> et projecisti sermones meos retrorsum.<br></p>
 <p><a name="018">18</a> Si videbas furem, currebas cum eo;<br> et cum adulteris portionem tuam ponebas.<br></p>
 <p><a name="019">19</a> Os tuum abundavit malitia,<br> et lingua tua concinnabat dolos.<br></p>
 <p><a name="020">20</a> Sedens adversus fratrem tuum loquebaris,<br> et adversus filium matris tuæ ponebas scandalum.<br></p>
 <p><a name="021">21</a> Hæc fecisti, et tacui.<br> Existimasti inique quod ero tui similis:<br> arguam te, et statuam contra faciem tuam.<br></p>
 <p><a name="022">22</a> Intelligite hæc, qui obliviscimini Deum,<br> nequando rapiat, et non sit qui eripiat.<br></p>
 <p><a name="023">23</a> Sacrificium laudis honorificabit me,<br> et illic iter quo ostendam illi salutare Dei.]</p>
 <p></p><hr>
 <center>
 <a href="psa050.htm">Next: Psalms Chapter 50</a></center>
 </body>