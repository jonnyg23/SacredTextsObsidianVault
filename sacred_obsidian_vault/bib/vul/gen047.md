<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/gen047.htm">Polyglot</a> 
 <a href="../kjv/gen047.htm">KJV</a> 
 <a href="../sep/gen047.htm">Sep</a> 
 <a href="../tan/gen047.htm">Tan</a> 
 
 <br>
 <br><a href="gen.htm">Genesis Index</a><br>
  
 <a href="gen046.htm">Previous</a> 
 <a href="gen048.htm">Next</a> 
 </center>
 <hr>
 
 <h3 align="CENTER">Vulgate (Latin): Genesis Chapter 47</h3><p><a name="001">1</a> Ingressus ergo Joseph nuntiavit Pharaoni, dicens: Pater meus et fratres, oves eorum et armenta, et cuncta quæ possident, venerunt de terra Chanaan: et ecce consistunt in terra Gessen.</p>
 <p><a name="002">2</a> Extremos quoque fratrum suorum quinque viros constituit coram rege:</p>
 <p><a name="003">3</a> quos ille interrogavit: Quid habetis operis? Responderunt: Pastores ovium sumus servi tui, et nos et patres nostri.</p>
 <p><a name="004">4</a> Ad peregrinandum in terra tua venimus: quoniam non est herba gregibus servorum tuorum, ingravescente fame in terra Chanaan: petimusque ut esse nos jubeas servos tuos in terra Gessen.</p>
 <p><a name="005">5</a> Dixit itaque rex ad Joseph: Pater tuus et fratres tui venerunt ad te.</p>
 <p><a name="006">6</a> Terra Ægypti in conspectu tuo est: in optimo loco fac eos habitare, et trade eis terram Gessen. Quod si nosti in eis esse viros industrios, constitue illos magistros pecorum meorum.</p>
 <p><a name="007">7</a> Post hæc introduxit Joseph patrem suum ad regem, et statuit eum coram eo: qui benedicens illi,</p>
 <p><a name="008">8</a> et interrogatus ab eo: Quot sunt dies annorum vitæ tuæ?</p>
 <p><a name="009">9</a> respondit: Dies peregrinationis meæ centum triginta annorum sunt, parvi et mali, et non pervenerunt usque ad dies patrum meorum quibus peregrinati sunt.</p>
 <p><a name="010">10</a> Et benedicto rege, egressus est foras.</p>
 <p><a name="011">11</a> Joseph vero patri et fratribus suis dedit possessionem in Ægypto in optimo terræ loco, Ramesses, ut præceperat Pharao.</p>
 <p><a name="012">12</a> Et alebat eos, omnemque domum patris sui, præbens cibaria singulis.<br>
 </p>
 <p><a name="013">13</a> In toto enim orbe panis deerat, et oppresserat fames terram, maxime Ægypti et Chanaan.</p>
 <p><a name="014">14</a> E quibus omnem pecuniam congregavit pro venditione frumenti, et intulit eam in ærarium regis.</p>
 <p><a name="015">15</a> Cumque defecisset emptoribus pretium, venit cuncta Ægyptus ad Joseph, dicens: Da nobis panes: quare morimur coram te, deficiente pecunia?</p>
 <p><a name="016">16</a> Quibus ille respondit: Adducite pecora vestra, et dabo vobis pro eis cibos, si pretium non habetis.</p>
 <p><a name="017">17</a> Quæ cum adduxissent, dedit eis alimenta pro equis, et ovibus, et bobus, et asinis: sustentavitque eos illo anno pro commutatione pecorum.</p>
 <p><a name="018">18</a> Venerunt quoque anno secundo, et dixerunt ei: Non celabimus dominum nostrum quod deficiente pecunia, pecora simul defecerunt: nec clam te est, quod absque corporibus et terra nihil habeamus.</p>
 <p><a name="019">19</a> Cur ergo moriemur te vidente? et nos et terra nostra tui erimus: eme nos in servitutem regiam, et præbe semina, ne pereunte cultore redigatur terra in solitudinem.</p>
 <p><a name="020">20</a> Emit igitur Joseph omnem terram Ægypti, vendentibus singulis possessiones suas præ magnitudine famis. Subjecitque eam Pharaoni,</p>
 <p><a name="021">21</a> et cunctos populos ejus a novissimis terminis Ægypti usque ad extremos fines ejus,</p>
 <p><a name="022">22</a> præter terram sacerdotum, quæ a rege tradita fuerat eis: quibus et statuta cibaria ex horreis publicis præbebantur, et idcirco non sunt compulsi vendere possessiones suas.</p>
 <p><a name="023">23</a> Dixit ergo Joseph ad populos: En ut cernitis, et vos et terram vestram Pharao possidet: accipite semina, et serite agros,</p>
 <p><a name="024">24</a> ut fruges habere possitis. Quintam partem regi dabitis: quatuor reliquas permitto vobis in sementem, et in cibum familiis et liberis vestris.</p>
 <p><a name="025">25</a> Qui responderunt: Salus nostra in manu tua est: respiciat nos tantum dominus noster, et læti serviemus regi.</p>
 <p><a name="026">26</a> Ex eo tempore usque in præsentem diem, in universa terra Ægypti regibus quinta pars solvitur, et factum est quasi in legem, absque terra sacerdotali, quæ libera ab hac conditione fuit.<br>
 </p>
 <p><a name="027">27</a> Habitavit ergo Israël in Ægypto, id est, in terra Gessen, et possedit eam: auctusque est, et multiplicatus nimis.</p>
 <p><a name="028">28</a> Et vixit in ea decem et septem annis: factique sunt omnes dies vitæ illius, centum quadraginta septem annorum.</p>
 <p><a name="029">29</a> Cumque appropinquare cerneret diem mortis suæ, vocavit filium suum Joseph, et dixit ad eum: Si inveni gratiam in conspectu tuo, pone manum tuam sub femore meo: et facies mihi misericordiam et veritatem, ut non sepelias me in Ægypto:</p>
 <p><a name="030">30</a> sed dormiam cum patribus meis, et auferas me de terra hac, condasque in sepulchro majorum meorum. Cui respondit Joseph: Ego faciam quod jussisti.</p>
 <p><a name="031">31</a> Et ille: Jura ergo, inquit, mihi. Quo jurante, adoravit Israël Deum, conversus ad lectuli caput.</p>
 <p></p><hr>
 <center>
 <a href="gen048.htm">Next: Genesis Chapter 48</a></center>
 </body>