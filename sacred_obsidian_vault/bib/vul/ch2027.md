<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/ch2027.htm">Polyglot</a> 
 <a href="../kjv/ch2027.htm">KJV</a> 
 <a href="../sep/ch2027.htm">Sep</a> 
 <a href="../tan/ch2027.htm">Tan</a> 
 
 <br>
 <br><a href="ch2.htm">2 Chronicles Index</a><br>
  
 <a href="ch2026.htm">Previous</a> 
 <a href="ch2028.htm">Next</a> 
 </center>
 <hr>
 
 <h3 align="CENTER">Vulgate (Latin): 2 Chronicles Chapter 27</h3><p><a name="001">1</a> Viginti quinque annorum erat Joatham cum regnare cpisset, et sedecim annis regnavit in Jerusalem: nomen matris ejus Jerusa filia Sadoc.</p>
 <p><a name="002">2</a> Fecitque quod rectum erat coram Domino, juxta omnia quæ fecerat Ozias pater suus, excepto quod non est ingressus templum Domini: et adhuc populus delinquebat.</p>
 <p><a name="003">3</a> Ipse ædificavit portam domus Domini excelsam, et in muro Ophel multa construxit.</p>
 <p><a name="004">4</a> Urbes quoque ædificavit in montibus Juda, et in saltibus castella et turres.</p>
 <p><a name="005">5</a> Ipse pugnavit contra regem filiorum Ammon, et vicit eos, dederuntque ei filii Ammon in tempore illo centum talenta argenti, et decem millia coros tritici, ac totidem coros hordei: hæc ei præbuerunt filii Ammon in anno secundo et tertio.</p>
 <p><a name="006">6</a> Corroboratusque est Joatham, eo quod direxisset vias suas coram Domino Deo suo.</p>
 <p><a name="007">7</a> Reliqua autem sermonum Joatham, et omnes pugnæ ejus et opera, scripta sunt in libro regum Israël et Juda.</p>
 <p><a name="008">8</a> Viginti quinque annorum erat cum regnare cpisset, et sedecim annis regnavit in Jerusalem.</p>
 <p><a name="009">9</a> Dormivitque Joatham cum patribus suis, et sepelierunt eum in civitate David: et regnavit Achaz filius ejus pro eo.</p>
 <p></p><hr>
 <center>
 <a href="ch2028.htm">Next: 2 Chronicles Chapter 28</a></center>
 </body>