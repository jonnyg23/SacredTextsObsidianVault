<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa019.htm">Polyglot</a> 
 <a href="../kjv/psa019.htm">KJV</a> 
 <a href="../sep/psa019.htm">Sep</a> 
 <a href="../tan/psa019.htm">Tan</a> 
 
 <br>
 <br><a href="psa.htm">Psalms Index</a><br>
  
 <a href="psa018.htm">Previous</a> 
 <a href="psa020.htm">Next</a> 
 </center>
 <hr>
 
 <h3 align="CENTER">Vulgate (Latin): Psalms Chapter 19</h3><p><a name="001">1</a> In finem. Psalmus David.</p>
 <p><a name="002">2</a> [Exaudiat te Dominus in die tribulationis;<br> protegat te nomen Dei Jacob.<br></p>
 <p><a name="003">3</a> Mittat tibi auxilium de sancto,<br> et de Sion tueatur te.<br></p>
 <p><a name="004">4</a> Memor sit omnis sacrificii tui,<br> et holocaustum tuum pingue fiat.<br></p>
 <p><a name="005">5</a> Tribuat tibi secundum cor tuum,<br> et omne consilium tuum confirmet.<br></p>
 <p><a name="006">6</a> Lætabimur in salutari tuo;<br> et in nomine Dei nostri magnificabimur.<br></p>
 <p><a name="007">7</a> Impleat Dominus omnes petitiones tuas;<br> nunc cognovi quoniam salvum fecit Dominus christum suum.<br> Exaudiet illum de cælo sancto suo,<br> in potentatibus salus dexteræ ejus.<br></p>
 <p><a name="008">8</a> Hi in curribus, et hi in equis;<br> nos autem in nomine Domini Dei nostri invocabimus.<br></p>
 <p><a name="009">9</a> Ipsi obligati sunt, et ceciderunt;<br> nos autem surreximus, et erecti sumus.<br></p>
 <p><a name="010">10</a> Domine, salvum fac regem,<br> et exaudi nos in die qua invocaverimus te.]</p>
 <p></p><hr>
 <center>
 <a href="psa020.htm">Next: Psalms Chapter 20</a></center>
 </body>