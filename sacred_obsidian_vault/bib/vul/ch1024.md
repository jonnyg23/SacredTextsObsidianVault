<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/ch1024.htm">Polyglot</a> 
 <a href="../kjv/ch1024.htm">KJV</a> 
 <a href="../sep/ch1024.htm">Sep</a> 
 <a href="../tan/ch1024.htm">Tan</a> 
 
 <br>
 <br><a href="ch1.htm">1 Chronicles Index</a><br>
  
 <a href="ch1023.htm">Previous</a> 
 <a href="ch1025.htm">Next</a> 
 </center>
 <hr>
 
 <h3 align="CENTER">Vulgate (Latin): 1 Chronicles Chapter 24</h3><p><a name="001">1</a> Porro filiis Aaron hæ partitiones erant. Filii Aaron: Nadab, et Abiu, et Eleazar, et Ithamar.</p>
 <p><a name="002">2</a> Mortui sunt autem Nadab et Abiu ante patrem suum absque liberis: sacerdotioque functus est Eleazar, et Ithamar.</p>
 <p><a name="003">3</a> Et divisit eos David, id est, Sadoc de filiis Eleazari, et Ahimelech de filiis Ithamar, secundum vices suas et ministerium.</p>
 <p><a name="004">4</a> Inventique sunt multo plures filii Eleazar in principibus viris, quam filii Ithamar. Divisit autem eis, hoc est, filiis Eleazar, principes per familias sedecim: et filiis Ithamar per familias et domos suas octo.</p>
 <p><a name="005">5</a> Porro divisit utrasque inter se familias sortibus: erant enim principes sanctuarii, et principes Dei, tam de filiis Eleazar quam de filiis Ithamar.</p>
 <p><a name="006">6</a> Descripsitque eos Semeias filius Nathanaël scriba Levites, coram rege et principibus, et Sadoc sacerdote, et Ahimelech filio Abiathar, principibus quoque familiarum sacerdotalium, et Leviticarum: unam domum, quæ ceteris præerat, Eleazar: et alteram domum, quæ sub se habebat ceteros, Ithamar.</p>
 <p><a name="007">7</a> Exivit autem sors prima Jojarib, secunda Jedei,</p>
 <p><a name="008">8</a> tertia Harim, quarta Seorim,</p>
 <p><a name="009">9</a> quinta Melchia, sexta Maiman,</p>
 <p><a name="010">10</a> septima Accos, octava Abia,</p>
 <p><a name="011">11</a> nona Jesua, decima Sechenia,</p>
 <p><a name="012">12</a> undecima Eliasib, duodecima Jacim,</p>
 <p><a name="013">13</a> tertiadecima Hoppha, decimaquarta Isbaab,</p>
 <p><a name="014">14</a> decimaquinta Belga, decimasexta Emmer,</p>
 <p><a name="015">15</a> decimaseptima Hezir, decimaoctava Aphses,</p>
 <p><a name="016">16</a> decimanona Pheteia, vigesima Hezechiel,</p>
 <p><a name="017">17</a> vigesima prima Jachin, vigesima secunda Gamul,</p>
 <p><a name="018">18</a> vigesima tertia Dalaiau, vigesima quarta Maaziau.</p>
 <p><a name="019">19</a> Hæ vices eorum secundum ministeria sua, ut ingrediantur domum Domini, et juxta ritum suum sub manu Aaron patris eorum, sicut præceperat Dominus Deus Israël.</p>
 <p><a name="020">20</a> Porro filiorum Levi qui reliqui fuerant, de filiis Amram erat Subaël, et de filiis Subaël, Jehedeia.</p>
 <p><a name="021">21</a> De filiis quoque Rohobiæ, princeps Jesias.</p>
 <p><a name="022">22</a> Isaari vero filius Salemoth, filiusque Salemoth Jahath:</p>
 <p><a name="023">23</a> filiusque ejus Jeriau primus, Amarias secundus, Jahaziel tertius, Jecmaan quartus.</p>
 <p><a name="024">24</a> Filius Oziel, Micha: filius Micha, Samir.</p>
 <p><a name="025">25</a> Frater Micha, Jesia: filiusque Jesiæ, Zacharias.</p>
 <p><a name="026">26</a> Filii Merari: Moholi, et Musi. Filius Oziau: Benno.</p>
 <p><a name="027">27</a> Filius quoque Merari: Oziau, et Soam, et Zachur, et Hebri.</p>
 <p><a name="028">28</a> Porro Moholi filius, Eleazar, qui non habebat liberos.</p>
 <p><a name="029">29</a> Filius vero Cis, Jerameel.</p>
 <p><a name="030">30</a> Filii Musi: Moholi, Eder et Jerimoth: isti filii Levi secundum domos familiarum suarum.</p>
 <p><a name="031">31</a> Miseruntque et ipsi sortes contra fratres suos filios Aaron coram David rege, et Sadoc, et Ahimelech, et principibus familiarum sacerdotalium et Leviticarum, tam majores quam minores: omnes sors æqualiter dividebat.</p>
 <p></p><hr>
 <center>
 <a href="ch1025.htm">Next: 1 Chronicles Chapter 25</a></center>
 </body>