<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/eze015.htm">Polyglot</a> 
 <a href="../kjv/eze015.htm">KJV</a> 
 <a href="../sep/eze015.htm">Sep</a> 
 <a href="../tan/eze015.htm">Tan</a> 
 
 <br>
 <br><a href="eze.htm">Ezekiel Index</a><br>
  
 <a href="eze014.htm">Previous</a> 
 <a href="eze016.htm">Next</a> 
 </center>
 <hr>
 
 <h3 align="CENTER">Vulgate (Latin): Ezekiel Chapter 15</h3><p><a name="001">1</a> Et factus est sermo Domini ad me, dicens:</p>
 <p><a name="002">2</a> [Fili hominis, quid fiet de ligno vitis,<br> ex omnibus lignis nemorum<br> quæ sunt inter ligna silvarum?<br></p>
 <p><a name="003">3</a> numquid tolletur de ea lignum ut fiat opus,<br> aut fabricabitur de ea paxillus<br> ut dependeat in eo quodcumque vas?<br></p>
 <p><a name="004">4</a> Ecce igni datum est in escam:<br> utramque partem ejus consumpsit ignis,<br> et medietas ejus redacta est in favillam:<br> numquid utile erit ad opus?<br></p>
 <p><a name="005">5</a> Etiam cum esset integrum,<br> non erat aptum ad opus:<br> quanto magis cum illud ignis devoraverit et combusserit,<br> nihil ex eo fiet operis?<br></p>
 <p><a name="006">6</a> Propterea hæc dicit Dominus Deus:<br> Quomodo lignum vitis inter ligna silvarum,<br> quod dedi igni ad devorandum,<br> sic tradam habitatores Jerusalem.<br></p>
 <p><a name="007">7</a> Et ponam faciem meam in eos:<br> de igne egredientur,<br> et ignis consumet eos:<br> et scietis quia ego Dominus,<br> cum posuero faciem meam in eos,<br></p>
 <p><a name="008">8</a> et dedero terram inviam et desolatam,<br> eo quod prævaricatores extiterint,<br> dicit Dominus Deus.]</p>
 <p></p><hr>
 <center>
 <a href="eze016.htm">Next: Ezekiel Chapter 16</a></center>
 </body>