<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa149.htm">Polyglot</a> 
 <a href="../kjv/psa149.htm">KJV</a> 
 <a href="../sep/psa149.htm">Sep</a> 
 <a href="../tan/psa149.htm">Tan</a> 
 
 <br>
 <br><a href="psa.htm">Psalms Index</a><br>
  
 <a href="psa148.htm">Previous</a> 
 <a href="psa150.htm">Next</a> 
 </center>
 <hr>
 
 <h3 align="CENTER">Vulgate (Latin): Psalms Chapter 149</h3><p><a name="001">1</a> Alleluja. [Cantate Domino canticum novum;<br> laus ejus in ecclesia sanctorum.<br></p>
 <p><a name="002">2</a> Lætetur Israël in eo qui fecit eum,<br> et filii Sion exsultent in rege suo.<br></p>
 <p><a name="003">3</a> Laudent nomen ejus in choro;<br> in tympano et psalterio psallant ei.<br></p>
 <p><a name="004">4</a> Quia beneplacitum est Domino in populo suo,<br> et exaltabit mansuetos in salutem.<br></p>
 <p><a name="005">5</a> Exsultabunt sancti in gloria;<br> lætabuntur in cubilibus suis.<br></p>
 <p><a name="006">6</a> Exaltationes Dei in gutture eorum,<br> et gladii ancipites in manibus eorum:<br></p>
 <p><a name="007">7</a> ad faciendam vindictam in nationibus,<br> increpationes in populis;<br></p>
 <p><a name="008">8</a> ad alligandos reges eorum in compedibus,<br> et nobiles eorum in manicis ferreis;<br></p>
 <p><a name="009">9</a> ut faciant in eis judicium conscriptum:<br> gloria hæc est omnibus sanctis ejus.<br> Alleluja.]</p>
 <p></p><hr>
 <center>
 <a href="psa150.htm">Next: Psalms Chapter 150</a></center>
 </body>