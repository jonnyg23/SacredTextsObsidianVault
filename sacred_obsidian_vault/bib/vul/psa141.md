<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa141.htm">Polyglot</a> 
 <a href="../kjv/psa141.htm">KJV</a> 
 <a href="../sep/psa141.htm">Sep</a> 
 <a href="../tan/psa141.htm">Tan</a> 
 
 <br>
 <br><a href="psa.htm">Psalms Index</a><br>
  
 <a href="psa140.htm">Previous</a> 
 <a href="psa142.htm">Next</a> 
 </center>
 <hr>
 
 <h3 align="CENTER">Vulgate (Latin): Psalms Chapter 141</h3><p><a name="001">1</a> Intellectus David, cum esset in spelunca, oratio.</p>
 <p><a name="002">2</a> [Voce mea ad Dominum clamavi,<br> voce mea ad Dominum deprecatus sum.<br></p>
 <p><a name="003">3</a> Effundo in conspectu ejus orationem meam,<br> et tribulationem meam ante ipsum pronuntio:<br></p>
 <p><a name="004">4</a> in deficiendo ex me spiritum meum,<br> et tu cognovisti semitas meas.<br> In via hac qua ambulabam<br> absconderunt laqueum mihi.<br></p>
 <p><a name="005">5</a> Considerabam ad dexteram, et videbam,<br> et non erat qui cognosceret me:<br> periit fuga a me,<br> et non est qui requirat animam meam.<br></p>
 <p><a name="006">6</a> Clamavi ad te, Domine;<br> dixi: Tu es spes mea,<br> portio mea in terra viventium.<br></p>
 <p><a name="007">7</a> Intende ad deprecationem meam,<br> quia humiliatus sum nimis.<br> Libera me a persequentibus me,<br> quia confortati sunt super me.<br></p>
 <p><a name="008">8</a> Educ de custodia animam meam<br> ad confitendum nomini tuo;<br> me exspectant justi donec retribuas mihi.]</p>
 <p></p><hr>
 <center>
 <a href="psa142.htm">Next: Psalms Chapter 142</a></center>
 </body>