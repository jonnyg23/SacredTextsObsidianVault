<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa090.htm">Polyglot</a> 
 <a href="../kjv/psa090.htm">KJV</a> 
 <a href="../sep/psa090.htm">Sep</a> 
 <a href="../tan/psa090.htm">Tan</a> 
 
 <br>
 <br><a href="psa.htm">Psalms Index</a><br>
  
 <a href="psa089.htm">Previous</a> 
 <a href="psa091.htm">Next</a> 
 </center>
 <hr>
 
 <h3 align="CENTER">Vulgate (Latin): Psalms Chapter 90</h3><p><a name="001">1</a> Laus cantici David. [Qui habitat in adjutorio Altissimi,<br> in protectione Dei cæli commorabitur.<br></p>
 <p><a name="002">2</a> Dicet Domino: Susceptor meus es tu, et refugium meum;<br> Deus meus, sperabo in eum.<br></p>
 <p><a name="003">3</a> Quoniam ipse liberavit me de laqueo venantium,<br> et a verbo aspero.<br></p>
 <p><a name="004">4</a> Scapulis suis obumbrabit tibi,<br> et sub pennis ejus sperabis.<br></p>
 <p><a name="005">5</a> Scuto circumdabit te veritas ejus:<br> non timebis a timore nocturno;<br></p>
 <p><a name="006">6</a> a sagitta volante in die,<br> a negotio perambulante in tenebris,<br> ab incursu, et dæmonio meridiano.<br></p>
 <p><a name="007">7</a> Cadent a latere tuo mille, et decem millia a dextris tuis;<br> ad te autem non appropinquabit.<br></p>
 <p><a name="008">8</a> Verumtamen oculis tuis considerabis,<br> et retributionem peccatorum videbis.<br></p>
 <p><a name="009">9</a> Quoniam tu es, Domine, spes mea;<br> Altissimum posuisti refugium tuum.<br></p>
 <p><a name="010">10</a> Non accedet ad te malum,<br> et flagellum non appropinquabit tabernaculo tuo.<br></p>
 <p><a name="011">11</a> Quoniam angelis suis mandavit de te,<br> ut custodiant te in omnibus viis tuis.<br></p>
 <p><a name="012">12</a> In manibus portabunt te,<br> ne forte offendas ad lapidem pedem tuum.<br></p>
 <p><a name="013">13</a> Super aspidem et basiliscum ambulabis,<br> et conculcabis leonem et draconem.<br></p>
 <p><a name="014">14</a> Quoniam in me speravit, liberabo eum;<br> protegam eum, quoniam cognovit nomen meum.<br></p>
 <p><a name="015">15</a> Clamabit ad me, et ego exaudiam eum;<br> cum ipso sum in tribulatione:<br> eripiam eum, et glorificabo eum.<br></p>
 <p><a name="016">16</a> Longitudine dierum replebo eum,<br> et ostendam illi salutare meum.]</p>
 <p></p><hr>
 <center>
 <a href="psa091.htm">Next: Psalms Chapter 91</a></center>
 </body>