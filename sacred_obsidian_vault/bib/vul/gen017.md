<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/gen017.htm">Polyglot</a> 
 <a href="../kjv/gen017.htm">KJV</a> 
 <a href="../sep/gen017.htm">Sep</a> 
 <a href="../tan/gen017.htm">Tan</a> 
 
 <br>
 <br><a href="gen.htm">Genesis Index</a><br>
  
 <a href="gen016.htm">Previous</a> 
 <a href="gen018.htm">Next</a> 
 </center>
 <hr>
 
 <h3 align="CENTER">Vulgate (Latin): Genesis Chapter 17</h3><p><a name="001">1</a> Postquam vero nonaginta et novem annorum esse cperat, apparuit ei Dominus, dixitque ad eum: Ego Deus omnipotens: ambula coram me, et esto perfectus.</p>
 <p><a name="002">2</a> Ponamque fdus meum inter me et te, et multiplicabo te vehementer nimis.</p>
 <p><a name="003">3</a> Cecidit Abram pronus in faciem.</p>
 <p><a name="004">4</a> Dixitque ei Deus: Ego sum, et pactum meum tecum, erisque pater multarum gentium.</p>
 <p><a name="005">5</a> Nec ultra vocabitur nomen tuum Abram, sed appellaberis Abraham: quia patrem multarum gentium constitui te.</p>
 <p><a name="006">6</a> Faciamque te crescere vehementissime, et ponam te in gentibus, regesque ex te egredientur.</p>
 <p><a name="007">7</a> Et statuam pactum meum inter me et te, et inter semen tuum post te in generationibus suis, fdere sempiterno: ut sim Deus tuus, et seminis tui post te.</p>
 <p><a name="008">8</a> Daboque tibi et semini tuo terram peregrinationis tuæ, omnem terram Chanaan in possessionem æternam, eroque Deus eorum.<br>
 </p>
 <p><a name="009">9</a> Dixit iterum Deus ad Abraham: Et tu ergo custodies pactum meum, et semen tuum post te in generationibus suis.</p>
 <p><a name="010">10</a> Hoc est pactum meum quod observabitis inter me et vos, et semen tuum post te: circumcidetur ex vobis omne masculinum:</p>
 <p><a name="011">11</a> et circumcidetis carnem præputii vestri, ut sit in signum fderis inter me et vos.</p>
 <p><a name="012">12</a> Infans octo dierum circumcidetur in vobis, omne masculinum in generationibus vestris: tam vernaculus, quam emptitius circumcidetur, et quicumque non fuerit de stirpe vestra:</p>
 <p><a name="013">13</a> eritque pactum meum in carne vestra in fdus æternum.</p>
 <p><a name="014">14</a> Masculus, cujus præputii caro circumcisa non fuerit, delebitur anima illa de populo suo: quia pactum meum irritum fecit.<br>
 </p>
 <p><a name="015">15</a> Dixit quoque Deus ad Abraham: Sarai uxorem tuam non vocabis Sarai, sed Saram.</p>
 <p><a name="016">16</a> Et benedicam ei, et ex illa dabo tibi filium cui benedicturus sum: eritque in nationes, et reges populorum orientur ex eo.</p>
 <p><a name="017">17</a> Cecidit Abraham in faciem suam, et risit, dicens in corde suo: Putasne centenario nascetur filius? et Sara nonagenaria pariet?</p>
 <p><a name="018">18</a> Dixitque ad Deum: Utinam Ismaël vivat coram te.</p>
 <p><a name="019">19</a> Et ait Deus ad Abraham: Sara uxor tua pariet tibi filium, vocabisque nomen ejus Isaac, et constituam pactum meum illi in fdus sempiternum, et semini ejus post eum.</p>
 <p><a name="020">20</a> Super Ismaël quoque exaudivi te: ecce, benedicam ei, et augebo, et multiplicabo eum valde: duodecim duces generabit, et faciam illum in gentem magnam.</p>
 <p><a name="021">21</a> Pactum vero meum statuam ad Isaac, quem pariet tibi Sara tempore isto in anno altero.</p>
 <p><a name="022">22</a> Cumque finitus esset sermo loquentis cum eo, ascendit Deus ab Abraham.<br>
 </p>
 <p><a name="023">23</a> Tulit autem Abraham Ismaël filium suum, et omnes vernaculos domus suæ, universosque quos emerat, cunctos mares ex omnibus viris domus suæ: et circumcidit carnem præputii eorum statim in ipsa die, sicut præceperat ei Deus.</p>
 <p><a name="024">24</a> Abraham nonaginta et novem erat annorum quando circumcidit carnem præputii sui.</p>
 <p><a name="025">25</a> Et Ismaël filius tredecim annos impleverat tempore circumcisionis suæ.</p>
 <p><a name="026">26</a> Eadem die circumcisus est Abraham et Ismaël filius ejus:</p>
 <p><a name="027">27</a> et omnes viri domus illius, tam vernaculi, quam emptitii et alienigenæ pariter circumcisi sunt.</p>
 <p></p><hr>
 <center>
 <a href="gen018.htm">Next: Genesis Chapter 18</a></center>
 </body>