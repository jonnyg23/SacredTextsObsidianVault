<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa140.htm">Polyglot</a> 
 <a href="../kjv/psa140.htm">KJV</a> 
 <a href="../sep/psa140.htm">Sep</a> 
 <a href="../tan/psa140.htm">Tan</a> 
 
 <br>
 <br><a href="psa.htm">Psalms Index</a><br>
  
 <a href="psa139.htm">Previous</a> 
 <a href="psa141.htm">Next</a> 
 </center>
 <hr>
 
 <h3 align="CENTER">Vulgate (Latin): Psalms Chapter 140</h3><p><a name="001">1</a> Psalmus David. [Domine, clamavi ad te: exaudi me;<br> intende voci meæ, cum clamavero ad te.<br></p>
 <p><a name="002">2</a> Dirigatur oratio mea sicut incensum in conspectu tuo;<br> elevatio manuum mearum sacrificium vespertinum.<br></p>
 <p><a name="003">3</a> Pone, Domine, custodiam ori meo,<br> et ostium circumstantiæ labiis meis.<br></p>
 <p><a name="004">4</a> Non declines cor meum in verba malitiæ,<br> ad excusandas excusationes in peccatis;<br> cum hominibus operantibus iniquitatem,<br> et non communicabo cum electis eorum.<br></p>
 <p><a name="005">5</a> Corripiet me justus in misericordia, et increpabit me:<br> oleum autem peccatoris non impinguet caput meum.<br> Quoniam adhuc et oratio mea in beneplacitis eorum:<br></p>
 <p><a name="006">6</a> absorpti sunt juncti petræ judices eorum.<br> Audient verba mea, quoniam potuerunt.<br></p>
 <p><a name="007">7</a> Sicut crassitudo terræ erupta est super terram,<br> dissipata sunt ossa nostra secus infernum.<br></p>
 <p><a name="008">8</a> Quia ad te, Domine, Domine, oculi mei;<br> in te speravi, non auferas animam meam.<br></p>
 <p><a name="009">9</a> Custodi me a laqueo quem statuerunt mihi,<br> et a scandalis operantium iniquitatem.<br></p>
 <p><a name="010">10</a> Cadent in retiaculo ejus peccatores:<br> singulariter sum ego, donec transeam.]</p>
 <p></p><hr>
 <center>
 <a href="psa141.htm">Next: Psalms Chapter 141</a></center>
 </body>