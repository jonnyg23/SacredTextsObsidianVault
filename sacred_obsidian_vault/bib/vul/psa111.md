<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa111.htm">Polyglot</a> 
 <a href="../kjv/psa111.htm">KJV</a> 
 <a href="../sep/psa111.htm">Sep</a> 
 <a href="../tan/psa111.htm">Tan</a> 
 
 <br>
 <br><a href="psa.htm">Psalms Index</a><br>
  
 <a href="psa110.htm">Previous</a> 
 <a href="psa112.htm">Next</a> 
 </center>
 <hr>
 
 <h3 align="CENTER">Vulgate (Latin): Psalms Chapter 111</h3><p><a name="001">1</a> Alleluja, reversionis Aggæi et Zachariæ. [Beatus vir qui timet Dominum:<br> in mandatis ejus volet nimis.<br></p>
 <p><a name="002">2</a> Potens in terra erit semen ejus;<br> generatio rectorum benedicetur.<br></p>
 <p><a name="003">3</a> Gloria et divitiæ in domo ejus,<br> et justitia ejus manet in sæculum sæculi.<br></p>
 <p><a name="004">4</a> Exortum est in tenebris lumen rectis:<br> misericors, et miserator, et justus.<br></p>
 <p><a name="005">5</a> Jucundus homo qui miseretur et commodat;<br> disponet sermones suos in judicio:<br></p>
 <p><a name="006">6</a> quia in æternum non commovebitur.<br></p>
 <p><a name="007">7</a> In memoria æterna erit justus;<br> ab auditione mala non timebit.<br> Paratum cor ejus sperare in Domino,<br></p>
 <p><a name="008">8</a> confirmatum est cor ejus;<br> non commovebitur donec despiciat inimicos suos.<br></p>
 <p><a name="009">9</a> Dispersit, dedit pauperibus;<br> justitia ejus manet in sæculum sæculi:<br> cornu ejus exaltabitur in gloria.<br></p>
 <p><a name="010">10</a> Peccator videbit, et irascetur;<br> dentibus suis fremet et tabescet:<br> desiderium peccatorum peribit.]</p>
 <p></p><hr>
 <center>
 <a href="psa112.htm">Next: Psalms Chapter 112</a></center>
 </body>