<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa100.htm">Polyglot</a> 
 <a href="../kjv/psa100.htm">KJV</a> 
 <a href="../sep/psa100.htm">Sep</a> 
 <a href="../tan/psa100.htm">Tan</a> 
 
 <br>
 <br><a href="psa.htm">Psalms Index</a><br>
  
 <a href="psa099.htm">Previous</a> 
 <a href="psa101.htm">Next</a> 
 </center>
 <hr>
 
 <h3 align="CENTER">Vulgate (Latin): Psalms Chapter 100</h3><p><a name="001">1</a> Psalmus ipsi David. [Misericordiam et judicium cantabo tibi, Domine;<br> psallam,</p>
 <p><a name="002">2</a> et intelligam in via immaculata: quando venies ad me?<br> Perambulabam in innocentia cordis mei, in medio domus meæ.<br></p>
 <p><a name="003">3</a> Non proponebam ante oculos meos rem injustam;<br> facientes prævaricationes odivi;<br> non adhæsit mihi</p>
 <p><a name="004">4</a> cor pravum;<br> declinantem a me malignum non cognoscebam.<br></p>
 <p><a name="005">5</a> Detrahentem secreto proximo suo, hunc persequebar:<br> superbo oculo, et insatiabili corde, cum hoc non edebam.<br></p>
 <p><a name="006">6</a> Oculi mei ad fideles terræ, ut sedeant mecum;<br> ambulans in via immaculata, hic mihi ministrabat.<br></p>
 <p><a name="007">7</a> Non habitabit in medio domus meæ qui facit superbiam;<br> qui loquitur iniqua non direxit in conspectu oculorum meorum.<br></p>
 <p><a name="008">8</a> In matutino interficiebam omnes peccatores terræ,<br> ut disperderem de civitate Domini omnes operantes iniquitatem.]</p>
 <p></p><hr>
 <center>
 <a href="psa101.htm">Next: Psalms Chapter 101</a></center>
 </body>