<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/ch1021.htm">Polyglot</a> 
 <a href="../kjv/ch1021.htm">KJV</a> 
 <a href="../sep/ch1021.htm">Sep</a> 
 <a href="../vul/ch1021.htm">Vul</a> 
 
 <br>
 <br><a href="ch1.htm">1 Chronicles (1 Divrey Yamim) Index</a><br>
  
 <a href="ch1020.htm">Previous</a> 
 <a href="ch1022.htm">Next</a> 
 </center>
 <hr>
 
 <h3 align="CENTER">Tanach (Hebrew): 1 Chronicles (1 Divrey Yamim) Chapter 21</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיַּֽעֲמֹ֥ד שָׂטָ֖ן עַל־יִשְׂרָאֵ֑ל וַיָּ֙סֶת֙ אֶת־דָּוִ֔יד לִמְנ֖וֹת אֶת־יִשְׂרָאֵֽל׃ </span></p>
 <p align="RIGHT"><span lang="he">‎<a name="002">2</a> ‏וַיֹּ֨אמֶר דָּוִ֤יד אֶל־יוֹאָב֙ וְאֶל־שָׂרֵ֣י הָעָ֔ם לְכ֗וּ סִפְרוּ֙ אֶת־יִשְׂרָאֵ֔ל מִבְּאֵ֥ר שֶׁ֖בַע וְעַד־דָּ֑ן וְהָבִ֣יאוּ אֵלַ֔י וְאֵדְעָ֖ה אֶת־מִסְפָּרָֽם׃ </span></p>
 <p align="RIGHT"><span lang="he">‎<a name="003">3</a> ‏וַיֹּ֣אמֶר יוֹאָ֗ב יוֹסֵף֩ יְהוָ֨ה עַל־עַמּ֤וֹ׀ כָּהֵם֙ מֵאָ֣ה פְעָמִ֔ים הֲלֹא֙ אֲדֹנִ֣י הַמֶּ֔לֶךְ כֻּלָּ֥ם לַאדֹנִ֖י לַעֲבָדִ֑ים לָ֣מָּה יְבַקֵּ֥שׁ זֹאת֙ אֲדֹנִ֔י לָ֛מָּה יִהְיֶ֥ה לְאַשְׁמָ֖ה לְיִשְׂרָאֵֽל׃ </span></p>
 <p align="RIGHT"><span lang="he">‎<a name="004">4</a> ‏וּדְבַר־הַמֶּ֖לֶךְ חָזַ֣ק עַל־יוֹאָ֑ב וַיֵּצֵ֣א יוֹאָ֗ב וַיִּתְהַלֵּךְ֙ בְּכָל־יִשְׂרָאֵ֔ל וַיָּבֹ֖א יְרוּשָׁלִָֽם׃ </span></p>
 <p align="RIGHT"><span lang="he">‎<a name="005">5</a> ‏וַיִּתֵּ֥ן יוֹאָ֛ב אֶת־מִסְפַּ֥ר מִפְקַד־הָעָ֖ם אֶל־דָּוִ֑יד וַיְהִ֣י כָֽל־יִשְׂרָאֵ֡ל אֶ֣לֶף אֲלָפִים֩ וּמֵאָ֨ה אֶ֤לֶף אִישׁ֙ שֹׁ֣לֵֽף חֶ֔רֶב וִֽיהוּדָ֕ה אַרְבַּע֩ מֵא֨וֹת וְשִׁבְעִ֥ים אֶ֛לֶף אִ֖ישׁ שֹׁ֥לֵֽף חָֽרֶב׃ </span></p>
 <p align="RIGHT"><span lang="he">‎<a name="006">6</a> ‏וְלֵוִי֙ וּבִנְיָמִ֔ן לֹ֥א פָקַ֖ד בְּתוֹכָ֑ם כִּֽי־נִתְעַ֥ב דְּבַר־הַמֶּ֖לֶךְ אֶת־יוֹאָֽב׃ </span></p>
 <p align="RIGHT"><span lang="he">‎<a name="007">7</a> ‏וַיֵּ֙רַע֙ בְּעֵינֵ֣י הָאֱלֹהִ֔ים עַל־הַדָּבָ֖ר הַזֶּ֑ה וַיַּ֖ךְ אֶת־יִשְׂרָאֵֽל׃ פ</span></p>
 <p align="RIGHT"><span lang="he">‎<a name="008">8</a> ‏וַיֹּ֤אמֶר דָּוִיד֙ אֶל־הָ֣אֱלֹהִ֔ים חָטָ֣אתִֽי מְאֹ֔ד אֲשֶׁ֥ר עָשִׂ֖יתִי אֶת־הַדָּבָ֣ר הַזֶּ֑ה וְעַתָּ֗ה הַֽעֲבֶר־נָא֙ אֶת־עֲו֣וֹן עַבְדְּךָ֔ כִּ֥י נִסְכַּ֖לְתִּי מְאֹֽד׃ פ</span></p>
 <p align="RIGHT"><span lang="he">‎<a name="009">9</a> ‏וַיְדַבֵּ֤ר יְהוָה֙ אֶל־גָּ֔ד חֹזֵ֥ה דָוִ֖יד לֵאמֹֽר׃ </span></p>
 <p align="RIGHT"><span lang="he">‎<a name="010">10</a> ‏לֵךְ֩ וְדִבַּרְתָּ֨ אֶל־דָּוִ֜יד לֵאמֹ֗ר כֹּ֚ה אָמַ֣ר יְהוָ֔ה שָׁל֕וֹשׁ אֲנִ֖י נֹטֶ֣ה עָלֶ֑יךָ בְּחַר־לְךָ֛ אַחַ֥ת מֵהֵ֖נָּה וְאֶֽעֱשֶׂה־לָּֽךְ׃ </span></p>
 <p align="RIGHT"><span lang="he">‎<a name="011">11</a> ‏וַיָּ֥בֹא גָ֖ד אֶל־דָּוִ֑יד וַיֹּ֥אמֶר ל֛וֹ כֹּֽה־אָמַ֥ר יְהוָ֖ה קַבֶּל־לָֽךְ׃ </span></p>
 <p align="RIGHT"><span lang="he">‎<a name="012">12</a> ‏אִם־שָׁל֨וֹשׁ שָׁנִ֜ים רָעָ֗ב וְאִם־שְׁלֹשָׁ֨ה חֳדָשִׁ֜ים נִסְפֶּ֥ה מִפְּנֵי־צָרֶיךָ֮ וְחֶ֣רֶב אוֹיְבֶ֣ךָ׀ לְמַשֶּׂגֶת֒ וְאִם־שְׁלֹ֣שֶׁת יָ֠מִים חֶ֣רֶב יְהוָ֤ה וְדֶ֙בֶר֙ בָּאָ֔רֶץ וּמַלְאַ֣ךְ יְהוָ֔ה מַשְׁחִ֖ית בְּכָל־גְּב֣וּל יִשְׂרָאֵ֑ל וְעַתָּ֣ה רְאֵ֔ה מָֽה־אָשִׁ֥יב אֶת־שֹׁלְחִ֖י דָּבָֽר׃ פ</span></p>
 <p align="RIGHT"><span lang="he">‎<a name="013">13</a> ‏וַיֹּ֧אמֶר דָּוִ֛יד אֶל־גָּ֖ד צַר־לִ֣י מְאֹ֑ד אֶפְּלָה־נָּ֣א בְיַד־יְהוָ֗ה כִּֽי־רַבִּ֤ים רַחֲמָיו֙ מְאֹ֔ד וּבְיַד־אָדָ֖ם אַל־אֶפֹּֽל׃ </span></p>
 <p align="RIGHT"><span lang="he">‎<a name="014">14</a> ‏וַיִּתֵּ֧ן יְהוָ֛ה דֶּ֖בֶר בְּיִשְׂרָאֵ֑ל וַיִּפֹּל֙ מִיִּשְׂרָאֵ֔ל שִׁבְעִ֥ים אֶ֖לֶף אִֽישׁ׃ </span></p>
 <p align="RIGHT"><span lang="he">‎<a name="015">15</a> ‏וַיִּשְׁלַח֩ הָאֱלֹהִ֨ים׀ מַלְאָ֥ךְ׀ לִֽירוּשָׁלִַם֮ לְהַשְׁחִיתָהּ֒ וּכְהַשְׁחִ֗ית רָאָ֤ה יְהוָה֙ וַיִּנָּ֣חֶם עַל־הָֽרָעָ֔ה וַיֹּ֨אמֶר לַמַּלְאָ֤ךְ הַמַּשְׁחִית֙ רַ֔ב עַתָּ֖ה הֶ֣רֶף יָדֶ֑ךָ וּמַלְאַ֤ךְ יְהוָה֙ עֹמֵ֔ד עִם־גֹּ֖רֶן אָרְנָ֥ן הַיְבוּסִֽי׃ ס</span></p>
 <p align="RIGHT"><span lang="he">‎<a name="016">16</a> ‏וַיִּשָּׂ֨א דָוִ֜יד אֶת־עֵינָ֗יו וַיַּ֞רְא אֶת־מַלְאַ֤ךְ יְהוָה֙ עֹמֵ֗ד בֵּ֤ין הָאָ֙רֶץ֙ וּבֵ֣ין הַשָּׁמַ֔יִם וְחַרְבּ֤וֹ שְׁלוּפָה֙ בְּיָד֔וֹ נְטוּיָ֖ה עַל־יְרוּשָׁלִָ֑ם וַיִּפֹּ֨ל דָּוִ֧יד וְהַזְּקֵנִ֛ים מְכֻסִּ֥ים בַּשַּׂקִּ֖ים עַל־פְּנֵיהֶֽם׃ </span></p>
 <p align="RIGHT"><span lang="he">‎<a name="017">17</a> ‏וַיֹּ֣אמֶר דָּוִ֣יד אֶֽל־הָאֱלֹהִ֡ים הֲלֹא֩ אֲנִ֨י אָמַ֜רְתִּי לִמְנ֣וֹת בָּעָ֗ם וַאֲנִי־ה֤וּא אֲשֶׁר־חָטָ֙אתִי֙ וְהָרֵ֣עַ הֲרֵע֔וֹתִי וְאֵ֥לֶּה הַצֹּ֖אן מֶ֣ה עָשׂ֑וּ יְהוָ֣ה אֱלֹהַ֗י תְּהִ֨י נָ֤א יָֽדְךָ֙ בִּ֚י וּבְבֵ֣ית אָבִ֔י וּֽבְעַמְּךָ֖ לֹ֥א לְמַגֵּפָֽה׃ ס</span></p>
 <p align="RIGHT"><span lang="he">‎<a name="018">18</a> ‏וּמַלְאַ֧ךְ יְהוָ֛ה אָמַ֥ר אֶל־גָּ֖ד לֵאמֹ֣ר לְדָוִ֑יד כִּ֣י׀ יַעֲלֶ֣ה דָוִ֗יד לְהָקִ֤ים מִזְבֵּ֙חַ֙ לַיהוָ֔ה בְּגֹ֖רֶן אָרְנָ֥ן הַיְבֻסִֽי׃ </span></p>
 <p align="RIGHT"><span lang="he">‎<a name="019">19</a> ‏וַיַּ֤עַל דָּוִיד֙ בִּדְבַר־גָּ֔ד אֲשֶׁ֥ר דִּבֶּ֖ר בְּשֵׁ֥ם יְהוָֽה׃ </span></p>
 <p align="RIGHT"><span lang="he">‎<a name="020">20</a> ‏וַיָּ֣שָׁב אָרְנָ֗ן וַיַּרְא֙ אֶת־הַמַּלְאָ֔ךְ וְאַרְבַּ֧עַת בָּנָ֛יו עִמּ֖וֹ מִֽתְחַבְּאִ֑ים וְאָרְנָ֖ן דָּ֥שׁ חִטִּֽים׃ </span></p>
 <p align="RIGHT"><span lang="he">‎<a name="021">21</a> ‏וַיָּבֹ֥א דָוִ֖יד עַד־אָרְנָ֑ן וַיַּבֵּ֤ט אָרְנָן֙ וַיַּ֣רְא אֶת־דָּוִ֔יד וַיֵּצֵא֙ מִן־הַגֹּ֔רֶן וַיִּשְׁתַּ֧חוּ לְדָוִ֛יד אַפַּ֖יִם אָֽרְצָה׃ </span></p>
 <p align="RIGHT"><span lang="he">‎<a name="022">22</a> ‏וַיֹּ֨אמֶר דָּוִ֜יד אֶל־אָרְנָ֗ן תְּנָה־לִּי֙ מְק֣וֹם הַגֹּ֔רֶן וְאֶבְנֶה־בּ֥וֹ מִזְבֵּ֖חַ לַיהוָ֑ה בְּכֶ֤סֶף מָלֵא֙ תְּנֵ֣הוּ לִ֔י וְתֵעָצַ֥ר הַמַּגֵּפָ֖ה מֵעַ֥ל הָעָֽם׃ </span></p>
 <p align="RIGHT"><span lang="he">‎<a name="023">23</a> ‏וַיֹּ֨אמֶר אָרְנָ֤ן אֶל־דָּוִיד֙ קַֽח־לָ֔ךְ וְיַ֛עַשׂ אֲדֹנִ֥י הַמֶּ֖לֶךְ הַטּ֣וֹב בְּעֵינָ֑יו רְאֵה֩ נָתַ֨תִּי הַבָּקָ֜ר לָֽעֹל֗וֹת וְהַמּוֹרִגִּ֧ים לָעֵצִ֛ים וְהַחִטִּ֥ים לַמִּנְחָ֖ה הַכֹּ֥ל נָתָֽתִּי׃ </span></p>
 <p align="RIGHT"><span lang="he">‎<a name="024">24</a> ‏וַיֹּ֨אמֶר הַמֶּ֤לֶךְ דָּוִיד֙ לְאָרְנָ֔ן לֹ֕א כִּֽי־קָנֹ֥ה אֶקְנֶ֖ה בְּכֶ֣סֶף מָלֵ֑א כִּ֠י לֹא־אֶשָּׂ֤א אֲשֶׁר־לְךָ֙ לַיהוָ֔ה וְהַעֲל֥וֹת עוֹלָ֖ה חִנָּֽם׃ </span></p>
 <p align="RIGHT"><span lang="he">‎<a name="025">25</a> ‏וַיִּתֵּ֥ן דָּוִ֛יד לְאָרְנָ֖ן בַּמָּק֑וֹם שִׁקְלֵ֣י זָהָ֔ב מִשְׁקָ֖ל שֵׁ֥שׁ מֵאֽוֹת׃ </span></p>
 <p align="RIGHT"><span lang="he">‎<a name="026">26</a> ‏וַיִּבֶן֩ שָׁ֨ם דָּוִ֤יד מִזְבֵּ֙חַ֙ לַיהוָ֔ה וַיַּ֥עַל עֹל֖וֹת וּשְׁלָמִ֑ים וַיִּקְרָא֙ אֶל־יְהוָ֔ה וַיַּֽעֲנֵ֤הוּ בָאֵשׁ֙ מִן־הַשָּׁמַ֔יִם עַ֖ל מִזְבַּ֥ח הָעֹלָֽה׃ פ</span></p>
 <p align="RIGHT"><span lang="he">‎<a name="027">27</a> ‏וַיֹּ֤אמֶר יְהוָה֙ לַמַּלְאָ֔ךְ וַיָּ֥שֶׁב חַרְבּ֖וֹ אֶל־נְדָנָֽהּ׃ </span></p>
 <p align="RIGHT"><span lang="he">‎<a name="028">28</a> ‏בָּעֵ֣ת הַהִ֔יא בִּרְא֤וֹת דָּוִיד֙ כִּי־עָנָ֣הוּ יְהוָ֔ה בְּגֹ֖רֶן אָרְנָ֣ן הַיְבוּסִ֑י וַיִּזְבַּ֖ח שָֽׁם׃ </span></p>
 <p align="RIGHT"><span lang="he">‎<a name="029">29</a> ‏וּמִשְׁכַּ֣ן יְ֠הוָה אֲשֶׁר־עָשָׂ֨ה מֹשֶׁ֧ה בַמִּדְבָּ֛ר וּמִזְבַּ֥ח הָעוֹלָ֖ה בָּעֵ֣ת הַהִ֑יא בַּבָּמָ֖ה בְּגִבְעֽוֹן׃ </span></p>
 <p align="RIGHT"><span lang="he">‎<a name="030">30</a> ‏וְלֹא־יָכֹ֥ל דָּוִ֛יד לָלֶ֥כֶת לְפָנָ֖יו לִדְרֹ֣שׁ אֱלֹהִ֑ים כִּ֣י נִבְעַ֔ת מִפְּנֵ֕י חֶ֖רֶב מַלְאַ֥ךְ יְהוָֽה׃ ס</span></p>
 </td>
 <td width="50%">
 <p>1 wayy<sup>a</sup>‘ămōḏ śāṭān ‘al-yiśərā’ēl wayyāseṯ ’eṯ-dāwîḏ limənwōṯ ’eṯ-yiśərā’ēl: </p>
 <p>2 wayyō’mer dāwîḏ ’el-ywō’āḇ wə’el-śārê hā‘ām ləḵû sifərû ’eṯ-yiśərā’ēl mibə’ēr šeḇ<sup>a</sup>‘ wə‘aḏ-dān wəhāḇî’û ’ēlay wə’ēḏə‘â ’eṯ-misəpārām: </p>
 <p>3 wayyō’mer ywō’āḇ ywōsēf yəhwâ ‘al-‘ammwō| kâēm mē’â fə‘āmîm hălō’ ’ăḏōnî hammeleḵə kullām la’ḏōnî l<sup>a</sup>‘ăḇāḏîm lāmmâ yəḇaqqēš zō’ṯ ’ăḏōnî lāmmâ yihəyeh lə’ašəmâ ləyiśərā’ēl: </p>
 <p>4 ûḏəḇar-hammeleḵə ḥāzaq ‘al-ywō’āḇ wayyēṣē’ ywō’āḇ wayyiṯəhallēḵə bəḵāl-yiśərā’ēl wayyāḇō’ yərûšālāim: </p>
 <p>5 wayyitēn ywō’āḇ ’eṯ-misəpar mifəqaḏ-hā‘ām ’el-dāwîḏ wayəhî ḵāl-yiśərā’ēl ’elef ’ălāfîm ûmē’â ’elef ’îš šōlēf ḥereḇ wîhûḏâ ’arəb<sup>a</sup>‘ mē’wōṯ wəšiḇə‘îm ’elef ’îš šōlēf ḥāreḇ: </p>
 <p>6 wəlēwî ûḇinəyāmin lō’ fāqaḏ bəṯwōḵām kî-niṯə‘aḇ dəḇar-hammeleḵə ’eṯ-ywō’āḇ: </p>
 <p>7 wayyēr<sup>a</sup>‘ bə‘ênê hā’ĕlōhîm ‘al-hadāḇār hazzeh wayyaḵə ’eṯ-yiśərā’ēl: f</p>
 <p>8 wayyō’mer dāwîḏ ’el-hā’ĕlōhîm ḥāṭā’ṯî mə’ōḏ ’ăšer ‘āśîṯî ’eṯ-hadāḇār hazzeh wə‘atâ h<sup>a</sup>‘ăḇer-nā’ ’eṯ-‘ăwwōn ‘aḇədəḵā kî nisəkalətî mə’ōḏ: f</p>
 <p>9 wayəḏabēr yəhwâ ’el-gāḏ ḥōzēh ḏāwîḏ lē’mōr: </p>
 <p>10 lēḵə wəḏibarətā ’el-dāwîḏ lē’mōr kōh ’āmar yəhwâ šālwōš ’ănî nōṭeh ‘āleyḵā bəḥar-ləḵā ’<sup>a</sup>ḥaṯ mēhēnnâ wə’e‘ĕśeh-llāḵə: </p>
 <p>11 wayyāḇō’ ḡāḏ ’el-dāwîḏ wayyō’mer lwō kōh-’āmar yəhwâ qabel-lāḵə: </p>
 <p>12 ’im-šālwōš šānîm rā‘āḇ wə’im-šəlōšâ ḥŏḏāšîm nisəpeh mipənê-ṣāreyḵā wəḥereḇ ’wōyəḇeḵā| ləmaśśeḡeṯ wə’im-šəlōšeṯ yāmîm ḥereḇ yəhwâ wəḏeḇer bā’āreṣ ûmalə’aḵə yəhwâ mašəḥîṯ bəḵāl-gəḇûl yiśərā’ēl wə‘atâ rə’ēh mâ-’āšîḇ ’eṯ-šōləḥî dāḇār: f</p>
 <p>13 wayyō’mer dāwîḏ ’el-gāḏ ṣar-lî mə’ōḏ ’epəlâ-nnā’ ḇəyaḏ-yəhwâ kî-rabîm r<sup>a</sup>ḥămāyw mə’ōḏ ûḇəyaḏ-’āḏām ’al-’epōl: </p>
 <p>14 wayyitēn yəhwâ deḇer bəyiśərā’ēl wayyipōl mîyiśərā’ēl šiḇə‘îm ’elef ’îš: </p>
 <p>15 wayyišəl<sup>a</sup>ḥ hā’ĕlōhîm| malə’āḵə| lîrûšālaim ləhašəḥîṯāh ûḵəhašəḥîṯ rā’â yəhwâ wayyinnāḥem ‘al-hārā‘â wayyō’mer lammalə’āḵə hammašəḥîṯ raḇ ‘atâ heref yāḏeḵā ûmalə’aḵə yəhwâ ‘ōmēḏ ‘im-gōren ’ārənān hayəḇûsî: s</p>
 <p>16 wayyiśśā’ ḏāwîḏ ’eṯ-‘ênāyw wayyarə’ ’eṯ-malə’aḵə yəhwâ ‘ōmēḏ bên hā’āreṣ ûḇên haššāmayim wəḥarəbwō šəlûfâ bəyāḏwō nəṭûyâ ‘al-yərûšālāim wayyipōl dāwîḏ wəhazzəqēnîm məḵussîm baśśaqqîm ‘al-pənêhem: </p>
 <p>17 wayyō’mer dāwîḏ ’el-hā’ĕlōhîm hălō’ ’ănî ’āmarətî limənwōṯ bā‘ām wa’ănî-hû’ ’ăšer-ḥāṭā’ṯî wəhārē‘a hărē‘wōṯî wə’ēlleh haṣṣō’n meh ‘āśû yəhwâ ’ĕlōhay təhî nā’ yāḏəḵā bî ûḇəḇêṯ ’āḇî ûḇə‘amməḵā lō’ ləmagēfâ: s</p>
 <p>18 ûmalə’aḵə yəhwâ ’āmar ’el-gāḏ lē’mōr ləḏāwîḏ kî| y<sup>a</sup>‘ăleh ḏāwîḏ ləhāqîm mizəbēḥa layhwâ bəḡōren ’ārənān hayəḇusî: </p>
 <p>19 wayy<sup>a</sup>‘al dāwîḏ biḏəḇar-gāḏ ’ăšer diber bəšēm yəhwâ: </p>
 <p>20 wayyāšāḇ ’ārənān wayyarə’ ’eṯ-hammalə’āḵə wə’arəb<sup>a</sup>‘aṯ bānāyw ‘immwō miṯəḥabə’îm wə’ārənān dāš ḥiṭṭîm: </p>
 <p>21 wayyāḇō’ ḏāwîḏ ‘aḏ-’ārənān wayyabēṭ ’ārənān wayyarə’ ’eṯ-dāwîḏ wayyēṣē’ min-hagōren wayyišət<sup>a</sup>ḥû ləḏāwîḏ ’apayim ’ārəṣâ: </p>
 <p>22 wayyō’mer dāwîḏ ’el-’ārənān tənâ-llî məqwōm hagōren wə’eḇəneh-bwō mizəbēḥa layhwâ bəḵesef mālē’ tənēhû lî wəṯē‘āṣar hammagēfâ mē‘al hā‘ām: </p>
 <p>23 wayyō’mer ’ārənān ’el-dāwîḏ q<sup>a</sup>ḥ-lāḵə wəy<sup>a</sup>‘aś ’ăḏōnî hammeleḵə haṭṭwōḇ bə‘ênāyw rə’ēh nāṯatî habāqār lā‘ōlwōṯ wəhammwōrigîm lā‘ēṣîm wəh<sup>a</sup>ḥiṭṭîm lamminəḥâ hakōl nāṯātî: </p>
 <p>24 wayyō’mer hammeleḵə dāwîḏ lə’ārənān lō’ kî-qānōh ’eqəneh bəḵesef mālē’ kî lō’-’eśśā’ ’ăšer-ləḵā layhwâ wəh<sup>a</sup>‘ălwōṯ ‘wōlâ ḥinnām: </p>
 <p>25 wayyitēn dāwîḏ lə’ārənān bammāqwōm šiqəlê zâāḇ mišəqāl šēš mē’wōṯ: </p>
 <p>26 wayyiḇen šām dāwîḏ mizəbēḥa layhwâ wayy<sup>a</sup>‘al ‘ōlwōṯ ûšəlāmîm wayyiqərā’ ’el-yəhwâ wayy<sup>a</sup>‘ănēhû ḇā’ēš min-haššāmayim ‘al mizəb<sup>a</sup>ḥ hā‘ōlâ: f</p>
 <p>27 wayyō’mer yəhwâ lammalə’āḵə wayyāšeḇ ḥarəbwō ’el-nəḏānāh: </p>
 <p>28 bā‘ēṯ hahî’ birə’wōṯ dāwîḏ kî-‘ānâû yəhwâ bəḡōren ’ārənān hayəḇûsî wayyizəb<sup>a</sup>ḥ šām: </p>
 <p>29 ûmišəkan yəhwâ ’ăšer-‘āśâ mōšeh ḇammiḏəbār ûmizəb<sup>a</sup>ḥ hā‘wōlâ bā‘ēṯ hahî’ babāmâ bəḡiḇə‘wōn: </p>
 <p>30 wəlō’-yāḵōl dāwîḏ lāleḵeṯ ləfānāyw liḏərōš ’ĕlōhîm kî niḇə‘aṯ mipənê ḥereḇ malə’aḵə yəhwâ: s</p>
 </td>
 </tr></table>
 <p></p><hr>
 <center>
 <a href="ch1022.htm">Next: 1 Chronicles (1 Divrey Yamim) Chapter 22</a></center>
 </body>