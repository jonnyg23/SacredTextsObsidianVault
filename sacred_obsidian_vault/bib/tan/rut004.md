<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/rut004.htm">Polyglot</a> 
 <a href="../kjv/rut004.htm">KJV</a> 
 <a href="../sep/rut004.htm">Sep</a> 
 <a href="../vul/rut004.htm">Vul</a> 
 
 <br>
 <br><a href="rut.htm">Ruth Index</a><br>
  
 <a href="rut003.htm">Previous</a> 
 <a href="lam001.htm">Next</a> 
 </center>
 <hr>
 
 <h3 align="CENTER">Tanach (Hebrew): Ruth Chapter 4</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וּבֹ֨עַז עָלָ֣ה הַשַּׁעַר֮ וַיֵּ֣שֶׁב שָׁם֒ וְהִנֵּ֨ה הַגֹּאֵ֤ל עֹבֵר֙ אֲשֶׁ֣ר דִּבֶּר־בֹּ֔עַז וַיֹּ֛אמֶר ס֥וּרָה שְׁבָה־פֹּ֖ה פְּלֹנִ֣י אַלְמֹנִ֑י וַיָּ֖סַר וַיֵּשֵֽׁב׃ </span></p>
 <p align="RIGHT"><span lang="he">‎<a name="002">2</a> ‏וַיִּקַּ֞ח עֲשָׂרָ֧ה אֲנָשִׁ֛ים מִזִּקְנֵ֥י הָעִ֖יר וַיֹּ֣אמֶר שְׁבוּ־פֹ֑ה וַיֵּשֵֽׁבוּ׃ </span></p>
 <p align="RIGHT"><span lang="he">‎<a name="003">3</a> ‏וַיֹּ֙אמֶר֙ לַגֹּאֵ֔ל חֶלְקַת֙ הַשָּׂדֶ֔ה אֲשֶׁ֥ר לְאָחִ֖ינוּ לֶאֱלִימֶ֑לֶךְ מָכְרָ֣ה נָעֳמִ֔י הַשָּׁ֖בָה מִשְּׂדֵ֥ה מוֹאָֽב׃ </span></p>
 <p align="RIGHT"><span lang="he">‎<a name="004">4</a> ‏וַאֲנִ֨י אָמַ֜רְתִּי אֶגְלֶ֧ה אָזְנְךָ֣ לֵאמֹ֗ר קְ֠נֵה נֶ֥גֶד הַֽיֹּשְׁבִים֮<font color="red"><sup>3</sup></font> וְנֶ֣גֶד זִקְנֵ֣י עַמִּי֒ אִם־תִּגְאַל֙ גְּאָ֔ל וְאִם־לֹ֨א יִגְאַ֜ל הַגִּ֣ידָה לִּ֗י <font color="brown">ואדע</font> <font color="blue">וְאֵֽדְעָה֙</font> כִּ֣י אֵ֤ין זוּלָֽתְךָ֙ לִגְא֔וֹל וְאָנֹכִ֖י אַחֲרֶ֑יךָ וַיֹּ֖אמֶר אָנֹכִ֥י אֶגְאָֽל׃ </span></p>
 <p align="RIGHT"><span lang="he">‎<a name="005">5</a> ‏וַיֹּ֣אמֶר בֹּ֔עַז בְּיוֹם־קְנוֹתְךָ֥ הַשָּׂדֶ֖ה מִיַּ֣ד נָעֳמִ֑י וּ֠מֵאֵת ר֣וּת הַמּוֹאֲבִיָּ֤ה אֵֽשֶׁת־הַמֵּת֙ <font color="brown">קניתי</font> <font color="blue">קָנִ֔יתָה</font> לְהָקִ֥ים שֵׁם־הַמֵּ֖ת עַל־נַחֲלָתֽוֹ׃ </span></p>
 <p align="RIGHT"><span lang="he">‎<a name="006">6</a> ‏וַיֹּ֣אמֶר הַגֹּאֵ֗ל לֹ֤א אוּכַל֙ <font color="brown">לגאול־</font> <font color="blue">לִגְאָל־</font> לִ֔י פֶּן־אַשְׁחִ֖ית אֶת־נַחֲלָתִ֑י גְּאַל־לְךָ֤ אַתָּה֙ אֶת־גְּאֻלָּתִ֔י כִּ֥י לֹא־אוּכַ֖ל לִגְאֹֽל׃ </span></p>
 <p align="RIGHT"><span lang="he">‎<a name="007">7</a> ‏וְזֹאת֩ לְפָנִ֨ים בְּיִשְׂרָאֵ֜ל עַל־הַגְּאוּלָּ֤ה וְעַל־הַתְּמוּרָה֙ לְקַיֵּ֣ם כָּל־דָּבָ֔ר שָׁלַ֥ף אִ֛ישׁ נַעֲל֖וֹ וְנָתַ֣ן לְרֵעֵ֑הוּ וְזֹ֥את הַתְּעוּדָ֖ה בְּיִשְׂרָאֵֽל׃ </span></p>
 <p align="RIGHT"><span lang="he">‎<a name="008">8</a> ‏וַיֹּ֧אמֶר הַגֹּאֵ֛ל לְבֹ֖עַז קְנֵה־לָ֑ךְ וַיִּשְׁלֹ֖ף נַעֲלֽוֹ׃ </span></p>
 <p align="RIGHT"><span lang="he">‎<a name="009">9</a> ‏וַיֹּאמֶר֩ בֹּ֨עַז לַזְּקֵנִ֜ים וְכָל־הָעָ֗ם עֵדִ֤ים אַתֶּם֙ הַיּ֔וֹם כִּ֤י קָנִ֙יתִי֙ אֶת־כָּל־אֲשֶׁ֣ר לֶֽאֱלִימֶ֔לֶךְ וְאֵ֛ת כָּל־אֲשֶׁ֥ר לְכִלְי֖וֹן וּמַחְל֑וֹן מִיַּ֖ד נָעֳמִֽי׃ </span></p>
 <p align="RIGHT"><span lang="he">‎<a name="010">10</a> ‏וְגַ֣ם אֶת־ר֣וּת הַמֹּאֲבִיָּה֩ אֵ֨שֶׁת מַחְל֜וֹן קָנִ֧יתִי לִ֣י לְאִשָּׁ֗ה לְהָקִ֤ים שֵׁם־הַמֵּת֙ עַל־נַ֣חֲלָת֔וֹ וְלֹא־יִכָּרֵ֧ת שֵׁם־הַמֵּ֛ת מֵעִ֥ם אֶחָ֖יו וּמִשַּׁ֣עַר מְקוֹמ֑וֹ עֵדִ֥ים אַתֶּ֖ם הַיּֽוֹם׃ </span></p>
 <p align="RIGHT"><span lang="he">‎<a name="011">11</a> ‏וַיֹּ֨אמְר֜וּ כָּל־הָעָ֧ם אֲשֶׁר־בַּשַּׁ֛עַר וְהַזְּקֵנִ֖ים עֵדִ֑ים יִתֵּן֩ יְהוָ֨ה אֶֽת־הָאִשָּׁ֜ה הַבָּאָ֣ה אֶל־בֵּיתֶ֗ךָ כְּרָחֵ֤ל׀ וּכְלֵאָה֙ אֲשֶׁ֨ר בָּנ֤וּ שְׁתֵּיהֶם֙ אֶת־בֵּ֣ית יִשְׂרָאֵ֔ל וַעֲשֵׂה־חַ֣יִל בְּאֶפְרָ֔תָה וּקְרָא־שֵׁ֖ם בְּבֵ֥ית לָֽחֶם׃ </span></p>
 <p align="RIGHT"><span lang="he">‎<a name="012">12</a> ‏וִיהִ֤י בֵֽיתְךָ֙ כְּבֵ֣ית פֶּ֔רֶץ אֲשֶׁר־יָלְדָ֥ה תָמָ֖ר לִֽיהוּדָ֑ה מִן־הַזֶּ֗רַע אֲשֶׁ֨ר יִתֵּ֤ן יְהוָה֙ לְךָ֔ מִן־הַֽנַּעֲרָ֖ה הַזֹּֽאת׃ </span></p>
 <p align="RIGHT"><span lang="he">‎<a name="013">13</a> ‏וַיִּקַּ֨ח בֹּ֤עַז אֶת־רוּת֙ וַתְּהִי־ל֣וֹ לְאִשָּׁ֔ה וַיָּבֹ֖א אֵלֶ֑יהָ וַיִּתֵּ֨ן יְהוָ֥ה לָ֛הּ הֵרָי֖וֹן וַתֵּ֥לֶד בֵּֽן׃ </span></p>
 <p align="RIGHT"><span lang="he">‎<a name="014">14</a> ‏וַתֹּאמַ֤רְנָה הַנָּשִׁים֙ אֶֽל־נָעֳמִ֔י בָּר֣וּךְ יְהוָ֔ה אֲ֠שֶׁר לֹ֣א הִשְׁבִּ֥ית לָ֛ךְ גֹּאֵ֖ל הַיּ֑וֹם וְיִקָּרֵ֥א שְׁמ֖וֹ בְּיִשְׂרָאֵֽל׃ </span></p>
 <p align="RIGHT"><span lang="he">‎<a name="015">15</a> ‏וְהָ֤יָה לָךְ֙ לְמֵשִׁ֣יב נֶ֔פֶשׁ וּלְכַלְכֵּ֖ל אֶת־שֵׂיבָתֵ֑ךְ כִּ֣י כַלָּתֵ֤ךְ אֲ‍ֽשֶׁר־אֲהֵבַ֙תֶךְ֙ יְלָדַ֔תּוּ אֲשֶׁר־הִיא֙ ט֣וֹבָה לָ֔ךְ מִשִּׁבְעָ֖ה בָּנִֽים׃ </span></p>
 <p align="RIGHT"><span lang="he">‎<a name="016">16</a> ‏וַתִּקַּ֨ח נָעֳמִ֤י אֶת־הַיֶּ֙לֶד֙ וַתְּשִׁתֵ֣הוּ בְחֵיקָ֔הּ וַתְּהִי־ל֖וֹ לְאֹמֶֽנֶת׃ </span></p>
 <p align="RIGHT"><span lang="he">‎<a name="017">17</a> ‏וַתִּקְרֶאנָה֩ ל֨וֹ הַשְּׁכֵנ֥וֹת שֵׁם֙ לֵאמֹ֔ר יֻלַּד־בֵּ֖ן לְנָעֳמִ֑י וַתִּקְרֶ֤אנָֽה שְׁמוֹ֙ עוֹבֵ֔ד ה֥וּא אֲבִי־יִשַׁ֖י אֲבִ֥י דָוִֽד׃ פ</span></p>
 <p align="RIGHT"><span lang="he">‎<a name="018">18</a> ‏וְאֵ֙לֶּה֙ תּוֹלְד֣וֹת פָּ֔רֶץ פֶּ֖רֶץ הוֹלִ֥יד אֶת־חֶצְרֽוֹן׃ </span></p>
 <p align="RIGHT"><span lang="he">‎<a name="019">19</a> ‏וְחֶצְרוֹן֙ הוֹלִ֣יד אֶת־רָ֔ם וְרָ֖ם הוֹלִ֥יד אֶת־עַמִּֽינָדָֽב׃ </span></p>
 <p align="RIGHT"><span lang="he">‎<a name="020">20</a> ‏וְעַמִּֽינָדָב֙ הוֹלִ֣יד אֶת־נַחְשׁ֔וֹן וְנַחְשׁ֖וֹן הוֹלִ֥יד אֶת־שַׂלְמָֽה׃ </span></p>
 <p align="RIGHT"><span lang="he">‎<a name="021">21</a> ‏וְשַׂלְמוֹן֙ הוֹלִ֣יד אֶת־בֹּ֔עַז וּבֹ֖עַז הוֹלִ֥יד אֶת־עוֹבֵֽד׃ </span></p>
 <p align="RIGHT"><span lang="he">‎<a name="022">22</a> ‏וְעֹבֵד֙ הוֹלִ֣יד אֶת־יִשָׁ֔י וְיִשַׁ֖י הוֹלִ֥יד אֶת־דָּוִֽד׃ </span></p>
 <p></p>
 </td>
 <td width="50%">
 <p>1 ûḇō‘az ‘ālâ hašš<sup>a</sup>‘ar wayyēšeḇ šām wəhinnēh hagō’ēl ‘ōḇēr ’ăšer diber-bō‘az wayyō’mer sûrâ šəḇâ-pōh pəlōnî ’aləmōnî wayyāsar wayyēšēḇ: </p>
 <p>2 wayyiqq<sup>a</sup>ḥ ‘ăśārâ ’ănāšîm mizziqənê hā‘îr wayyō’mer šəḇû-fōh wayyēšēḇû: </p>
 <p>3 wayyō’mer lagō’ēl ḥeləqaṯ haśśāḏeh ’ăšer lə’āḥînû le’ĕlîmeleḵə māḵərâ nā‘ŏmî haššāḇâ miśśəḏēh mwō’āḇ: </p>
 <p>4 wa’ănî ’āmarətî ’eḡəleh ’āzənəḵā lē’mōr qənēh neḡeḏ hayyōšəḇîm<font color="red"><sup>3</sup></font> wəneḡeḏ ziqənê ‘ammî ’im-tiḡə’al gə’āl wə’im-lō’ yiḡə’al hagîḏâ llî <font color="brown">wə’ēḏ<sup>a</sup>‘</font> <font color="blue">wə’ēḏə‘â</font> kî ’ên zûlāṯəḵā liḡə’wōl wə’ānōḵî ’<sup>a</sup>ḥăreyḵā wayyō’mer ’ānōḵî ’eḡə’āl: </p>
 <p>5 wayyō’mer bō‘az bəywōm-qənwōṯəḵā haśśāḏeh mîyaḏ nā‘ŏmî ûmē’ēṯ rûṯ hammwō’ăḇîyâ ’ēšeṯ-hammēṯ <font color="brown">qānîṯî</font> <font color="blue">qānîṯâ</font> ləhāqîm šēm-hammēṯ ‘al-n<sup>a</sup>ḥălāṯwō: </p>
 <p>6 wayyō’mer hagō’ēl lō’ ’ûḵal <font color="brown">liḡə’wōl-</font> <font color="blue">liḡə’āl-</font> lî pen-’ašəḥîṯ ’eṯ-n<sup>a</sup>ḥălāṯî gə’al-ləḵā ’atâ ’eṯ-gə’ullāṯî kî lō’-’ûḵal liḡə’ōl: </p>
 <p>7 wəzō’ṯ ləfānîm bəyiśərā’ēl ‘al-hagə’ûllâ wə‘al-hatəmûrâ ləqayyēm kāl-dāḇār šālaf ’îš n<sup>a</sup>‘ălwō wənāṯan lərē‘ēhû wəzō’ṯ hatə‘ûḏâ bəyiśərā’ēl: </p>
 <p>8 wayyō’mer hagō’ēl ləḇō‘az qənēh-lāḵə wayyišəlōf n<sup>a</sup>‘ălwō: </p>
 <p>9 wayyō’mer bō‘az lazzəqēnîm wəḵāl-hā‘ām ‘ēḏîm ’atem hayywōm kî qānîṯî ’eṯ-kāl-’ăšer le’ĕlîmeleḵə wə’ēṯ kāl-’ăšer ləḵiləywōn ûm<sup>a</sup>ḥəlwōn mîyaḏ nā‘ŏmî: </p>
 <p>10 wəḡam ’eṯ-rûṯ hammō’ăḇîyâ ’ēšeṯ m<sup>a</sup>ḥəlwōn qānîṯî lî lə’iššâ ləhāqîm šēm-hammēṯ ‘al-n<sup>a</sup>ḥălāṯwō wəlō’-yikārēṯ šēm-hammēṯ mē‘im ’eḥāyw ûmišš<sup>a</sup>‘ar məqwōmwō ‘ēḏîm ’atem hayywōm: </p>
 <p>11 wayyō’mərû kāl-hā‘ām ’ăšer-bašš<sup>a</sup>‘ar wəhazzəqēnîm ‘ēḏîm yitēn yəhwâ ’eṯ-hā’iššâ habā’â ’el-bêṯeḵā kərāḥēl| ûḵəlē’â ’ăšer bānû šətêhem ’eṯ-bêṯ yiśərā’ēl w<sup>a</sup>‘ăśēh-ḥayil bə’efərāṯâ ûqərā’-šēm bəḇêṯ lāḥem: </p>
 <p>12 wîhî ḇêṯəḵā kəḇêṯ pereṣ ’ăšer-yāləḏâ ṯāmār lîhûḏâ min-hazzer<sup>a</sup>‘ ’ăšer yitēn yəhwâ ləḵā min-hann<sup>a</sup>‘ărâ hazzō’ṯ: </p>
 <p>13 wayyiqq<sup>a</sup>ḥ bō‘az ’eṯ-rûṯ watəhî-lwō lə’iššâ wayyāḇō’ ’ēleyhā wayyitēn yəhwâ lāh hērāywōn watēleḏ bēn: </p>
 <p>14 watō’marənâ hannāšîm ’el-nā‘ŏmî bārûḵə yəhwâ ’ăšer lō’ hišəbîṯ lāḵə gō’ēl hayywōm wəyiqqārē’ šəmwō bəyiśərā’ēl: </p>
 <p>15 wəhāyâ lāḵə ləmēšîḇ nefeš ûləḵaləkēl ’eṯ-śêḇāṯēḵə kî ḵallāṯēḵə ’ă‍šer-’ăhēḇaṯeḵə yəlāḏatû ’ăšer-hî’ ṭwōḇâ lāḵə miššiḇə‘â bānîm: </p>
 <p>16 watiqq<sup>a</sup>ḥ nā‘ŏmî ’eṯ-hayyeleḏ watəšiṯēhû ḇəḥêqāh watəhî-lwō lə’ōmeneṯ: </p>
 <p>17 watiqəre’nâ lwō haššəḵēnwōṯ šēm lē’mōr yullaḏ-bēn lənā‘ŏmî watiqəre’nâ šəmwō ‘wōḇēḏ hû’ ’ăḇî-yišay ’ăḇî ḏāwiḏ: f</p>
 <p>18 wə’ēlleh twōləḏwōṯ pāreṣ pereṣ hwōlîḏ ’eṯ-ḥeṣərwōn: </p>
 <p>19 wəḥeṣərwōn hwōlîḏ ’eṯ-rām wərām hwōlîḏ ’eṯ-‘ammînāḏāḇ: </p>
 <p>20 wə‘ammînāḏāḇ hwōlîḏ ’eṯ-n<sup>a</sup>ḥəšwōn wən<sup>a</sup>ḥəšwōn hwōlîḏ ’eṯ-śaləmâ: </p>
 <p>21 wəśaləmwōn hwōlîḏ ’eṯ-bō‘az ûḇō‘az hwōlîḏ ’eṯ-‘wōḇēḏ: </p>
 <p>22 wə‘ōḇēḏ hwōlîḏ ’eṯ-yišāy wəyišay hwōlîḏ ’eṯ-dāwiḏ: </p>
 </td>
 </tr></table>
 <p></p><hr>
 <center>
 <a href="lam001.htm">Next: Lamentations (Eichah) Chapter 1</a></center>
 </body>