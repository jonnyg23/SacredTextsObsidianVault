<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/sa2022.htm">Polyglot</a> 
 <a href="../kjv/sa2022.htm">KJV</a> 
 <a href="../sep/sa2022.htm">Sep</a> 
 <a href="../vul/sa2022.htm">Vul</a> 
 
 <br>
 <br><a href="sa2.htm">2 Samuel (2 Shmuel) Index</a><br>
  
 <a href="sa2021.htm">Previous</a> 
 <a href="sa2023.htm">Next</a> 
 </center>
 <hr>
 
 <h3 align="CENTER">Tanach (Hebrew): 2 Samuel (2 Shmuel) Chapter 22</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְדַבֵּ֤ר דָּוִד֙ לַֽיהוָ֔ה אֶת־דִּבְרֵ֖י הַשִּׁירָ֣ה הַזֹּ֑את בְּיוֹם֩ הִצִּ֨יל יְהוָ֥ה אֹת֛וֹ מִכַּ֥ף כָּל־אֹיְבָ֖יו וּמִכַּ֥ף שָׁאֽוּל׃ </span></p>
 <p align="RIGHT"><span lang="he">‎<a name="002">2</a> ‏וַיֹּאמַ֑ר יְהוָ֛ה סַֽלְעִ֥י וּמְצֻדָתִ֖י וּמְפַלְטִי־לִֽי׃ </span></p>
 <p align="RIGHT"><span lang="he">‎<a name="003">3</a> ‏אֱלֹהֵ֥י צוּרִ֖י אֶחֱסֶה־בּ֑וֹ מָגִנִּ֞י וְקֶ֣רֶן יִשְׁעִ֗י מִשְׂגַּבִּי֙ וּמְנוּסִ֔י מֹשִׁעִ֕י מֵחָמָ֖ס תֹּשִׁעֵֽנִי׃ </span></p>
 <p align="RIGHT"><span lang="he">‎<a name="004">4</a> ‏מְהֻלָּ֖ל אֶקְרָ֣א יְהוָ֑ה וּמֵאֹיְבַ֖י אִוָּשֵֽׁעַ׃ </span></p>
 <p align="RIGHT"><span lang="he">‎<a name="005">5</a> ‏כִּ֥י אֲפָפֻ֖נִי מִשְׁבְּרֵי־מָ֑וֶת נַחֲלֵ֥י בְלִיַּ֖עַל יְבַעֲתֻֽנִי׃ </span></p>
 <p align="RIGHT"><span lang="he">‎<a name="006">6</a> ‏חֶבְלֵ֥י שְׁא֖וֹל סַבֻּ֑נִי קִדְּמֻ֖נִי מֹֽקְשֵׁי־מָֽוֶת׃ </span></p>
 <p align="RIGHT"><span lang="he">‎<a name="007">7</a> ‏בַּצַּר־לִי֙ אֶקְרָ֣א יְהוָ֔ה וְאֶל־אֱלֹהַ֖י אֶקְרָ֑א וַיִּשְׁמַ֤ע מֵהֵֽיכָלוֹ֙ קוֹלִ֔י וְשַׁוְעָתִ֖י בְּאָזְנָֽיו׃ </span></p>
 <p align="RIGHT"><span lang="he">‎<a name="008">8</a> ‏<font color="brown">ותגעש</font> <font color="blue">וַיִּתְגָּעַ֤שׁ<font color="red"><sup>a</sup></font></font> וַתִּרְעַשׁ֙ הָאָ֔רֶץ מוֹסְד֥וֹת הַשָּׁמַ֖יִם יִרְגָּ֑זוּ וַיִּֽתְגָּעֲשׁ֖וּ כִּֽי־חָ֥רָה לֽוֹ׃ </span></p>
 <p align="RIGHT"><span lang="he">‎<a name="009">9</a> ‏עָלָ֤ה עָשָׁן֙ בְּאַפּ֔וֹ וְאֵ֥שׁ מִפִּ֖יו תֹּאכֵ֑ל גֶּחָלִ֖ים בָּעֲר֥וּ מִמֶּֽנּוּ׃ </span></p>
 <p align="RIGHT"><span lang="he">‎<a name="010">10</a> ‏וַיֵּ֥ט שָׁמַ֖יִם וַיֵּרַ֑ד וַעֲרָפֶ֖ל תַּ֥חַת רַגְלָֽיו׃ </span></p>
 <p align="RIGHT"><span lang="he">‎<a name="011">11</a> ‏וַיִּרְכַּ֥ב עַל־כְּר֖וּב וַיָּעֹ֑ף וַיֵּרָ֖א עַל־כַּנְפֵי־רֽוּחַ׃ </span></p>
 <p align="RIGHT"><span lang="he">‎<a name="012">12</a> ‏וַיָּ֥שֶׁת חֹ֛שֶׁךְ סְבִיבֹתָ֖יו סֻכּ֑וֹת חַֽשְׁרַת־מַ֖יִם עָבֵ֥י שְׁחָקִֽים׃ </span></p>
 <p align="RIGHT"><span lang="he">‎<a name="013">13</a> ‏מִנֹּ֖גַהּ נֶגְדּ֑וֹ בָּעֲר֖וּ גַּחֲלֵי־אֵֽשׁ׃ </span></p>
 <p align="RIGHT"><span lang="he">‎<a name="014">14</a> ‏יַרְעֵ֥ם מִן־שָׁמַ֖יִם יְהוָ֑ה וְעֶלְי֖וֹן יִתֵּ֥ן קוֹלֽוֹ׃ </span></p>
 <p align="RIGHT"><span lang="he">‎<a name="015">15</a> ‏וַיִּשְׁלַ֥ח חִצִּ֖ים וַיְפִיצֵ֑ם בָּרָ֖ק <font color="brown">ויהמם</font> <font color="blue">וַיָּהֹֽם׃</font> </span></p>
 <p align="RIGHT"><span lang="he">‎<a name="016">16</a> ‏וַיֵּֽרָאוּ֙ אֲפִ֣קֵי יָ֔ם יִגָּל֖וּ מֹסְד֣וֹת תֵּבֵ֑ל בְּגַעֲרַ֣ת יְהוָ֔ה מִנִּשְׁמַ֖ת ר֥וּחַ אַפּֽוֹ׃ </span></p>
 <p align="RIGHT"><span lang="he">‎<a name="017">17</a> ‏יִשְׁלַ֥ח מִמָּר֖וֹם יִקָּחֵ֑נִי יַֽמְשֵׁ֖נִי מִמַּ֥יִם רַבִּֽים׃ </span></p>
 <p align="RIGHT"><span lang="he">‎<a name="018">18</a> ‏יַצִּילֵ֕נִי מֵאֹיְבִ֖י עָ֑ז מִשֹּׂ֣נְאַ֔י כִּ֥י אָמְצ֖וּ מִמֶּֽנִּי׃ </span></p>
 <p align="RIGHT"><span lang="he">‎<a name="019">19</a> ‏יְקַדְּמֻ֖נִי בְּי֣וֹם אֵידִ֑י וַיְהִ֧י יְהוָ֛ה מִשְׁעָ֖ן לִֽי׃ </span></p>
 <p align="RIGHT"><span lang="he">‎<a name="020">20</a> ‏וַיֹּצֵ֥א לַמֶּרְחָ֖ב אֹתִ֑י יְחַלְּצֵ֖נִי כִּי־חָ֥פֵֽץ בִּֽי׃ </span></p>
 <p align="RIGHT"><span lang="he">‎<a name="021">21</a> ‏יִגְמְלֵ֥נִי יְהוָ֖ה כְּצִדְקָתִ֑י כְּבֹ֥ר יָדַ֖י יָשִׁ֥יב לִֽי׃ </span></p>
 <p align="RIGHT"><span lang="he">‎<a name="022">22</a> ‏כִּ֥י שָׁמַ֖רְתִּי דַּרְכֵ֣י יְהוָ֑ה וְלֹ֥א רָשַׁ֖עְתִּי מֵאֱלֹהָֽי׃ </span></p>
 <p align="RIGHT"><span lang="he">‎<a name="023">23</a> ‏כִּ֥י כָל־<font color="brown">משפטו</font> <font color="blue">מִשְׁפָּטָ֖יו</font> לְנֶגְדִּ֑י וְחֻקֹּתָ֖יו לֹא־אָס֥וּר מִמֶּֽנָּה׃ </span></p>
 <p align="RIGHT"><span lang="he">‎<a name="024">24</a> ‏וָאֶהְיֶ֥ה תָמִ֖ים ל֑וֹ וָאֶשְׁתַּמְּרָ֖ה מֵעֲוֹנִֽי׃ </span></p>
 <p align="RIGHT"><span lang="he">‎<a name="025">25</a> ‏וַיָּ֧שֶׁב יְהוָ֛ה לִ֖י כְּצִדְקָתִ֑י כְּבֹרִ֖י לְנֶ֥גֶד עֵינָֽיו׃ </span></p>
 <p align="RIGHT"><span lang="he">‎<a name="026">26</a> ‏עִם־חָסִ֖יד תִּתְחַסָּ֑ד עִם־גִּבּ֥וֹר תָּמִ֖ים תִּתַּמָּֽם׃ </span></p>
 <p align="RIGHT"><span lang="he">‎<a name="027">27</a> ‏עִם־נָבָ֖ר תִּתָּבָ֑ר וְעִם־עִקֵּ֖שׁ תִּתַּפָּֽל׃ </span></p>
 <p align="RIGHT"><span lang="he">‎<a name="028">28</a> ‏וְאֶת־עַ֥ם עָנִ֖י תּוֹשִׁ֑יעַ וְעֵינֶ֖יךָ עַל־רָמִ֥ים תַּשְׁפִּֽיל׃ </span></p>
 <p align="RIGHT"><span lang="he">‎<a name="029">29</a> ‏כִּֽי־אַתָּ֥ה נֵירִ֖י יְהוָ֑ה וַיהוָ֖ה יַגִּ֥יהַּ חָשְׁכִּֽי׃ </span></p>
 <p align="RIGHT"><span lang="he">‎<a name="030">30</a> ‏כִּ֥י בְכָ֖ה אָר֣וּץ גְּד֑וּד בֵּאלֹהַ֖י אֲדַלֶּג־שֽׁוּר׃ </span></p>
 <p align="RIGHT"><span lang="he">‎<a name="031">31</a> ‏הָאֵ֖ל תָּמִ֣ים דַּרְכּ֑וֹ אִמְרַ֤ת יְהוָה֙ צְרוּפָ֔ה מָגֵ֣ן ה֔וּא לְכֹ֖ל הַחֹסִ֥ים בּֽוֹ׃ </span></p>
 <p align="RIGHT"><span lang="he">‎<a name="032">32</a> ‏כִּ֥י מִי־אֵ֖ל מִבַּלְעֲדֵ֣י יְהוָ֑ה וּמִ֥י צ֖וּר מִֽבַּלְעֲדֵ֥י אֱלֹהֵֽינוּ׃ </span></p>
 <p align="RIGHT"><span lang="he">‎<a name="033">33</a> ‏הָאֵ֥ל מָעוּזִּ֖י חָ֑יִל וַיַּתֵּ֥ר תָּמִ֖ים <font color="brown">דרכו</font> <font color="blue">דַּרְכִּֽי׃</font> </span></p>
 <p align="RIGHT"><span lang="he">‎<a name="034">34</a> ‏מְשַׁוֶּ֥ה <font color="brown">רגליו</font> <font color="blue">רַגְלַ֖י</font> כָּאַיָּל֑וֹת וְעַ֥ל בָּמוֹתַ֖י יַעֲמִדֵֽנִי׃ </span></p>
 <p align="RIGHT"><span lang="he">‎<a name="035">35</a> ‏מְלַמֵּ֥ד יָדַ֖י לַמִּלְחָמָ֑ה וְנִחַ֥ת קֶֽשֶׁת־נְחוּשָׁ֖ה זְרֹעֹתָֽי׃ </span></p>
 <p align="RIGHT"><span lang="he">‎<a name="036">36</a> ‏וַתִּתֶּן־לִ֖י מָגֵ֣ן יִשְׁעֶ֑ךָ וַעֲנֹתְךָ֖ תַּרְבֵּֽנִי׃ </span></p>
 <p align="RIGHT"><span lang="he">‎<a name="037">37</a> ‏תַּרְחִ֥יב צַעֲדִ֖י תַּחְתֵּ֑נִי וְלֹ֥א מָעֲד֖וּ קַרְסֻלָּֽי׃ </span></p>
 <p align="RIGHT"><span lang="he">‎<a name="038">38</a> ‏אֶרְדְּפָ֥ה אֹיְבַ֖י וָאַשְׁמִידֵ֑ם וְלֹ֥א אָשׁ֖וּב עַד־כַּלּוֹתָֽם׃ </span></p>
 <p align="RIGHT"><span lang="he">‎<a name="039">39</a> ‏וָאֲכַלֵּ֥ם וָאֶמְחָצֵ֖ם וְלֹ֣א יְקוּמ֑וּן וַֽיִּפְּל֖וּ תַּ֥חַת רַגְלָֽי׃ </span></p>
 <p align="RIGHT"><span lang="he">‎<a name="040">40</a> ‏וַתַּזְרֵ֥נִי חַ֖יִל לַמִּלְחָמָ֑ה תַּכְרִ֥יעַ קָמַ֖י תַּחְתֵּֽנִי׃ </span></p>
 <p align="RIGHT"><span lang="he">‎<a name="041">41</a> ‏וְאֹ֣יְבַ֔י תַּ֥תָּה לִּ֖י עֹ֑רֶף מְשַׂנְאַ֖י וָאַצְמִיתֵֽם׃ </span></p>
 <p align="RIGHT"><span lang="he">‎<a name="042">42</a> ‏יִשְׁע֖וּ וְאֵ֣ין מֹשִׁ֑יעַ אֶל־יְהוָ֖ה וְלֹ֥א עָנָֽם׃ </span></p>
 <p align="RIGHT"><span lang="he">‎<a name="043">43</a> ‏וְאֶשְׁחָקֵ֖ם כַּעֲפַר־אָ֑רֶץ כְּטִיט־חוּצ֥וֹת אֲדִקֵּ֖ם אֶרְקָעֵֽם׃ </span></p>
 <p align="RIGHT"><span lang="he">‎<a name="044">44</a> ‏וַֽתְּפַלְּטֵ֔נִי מֵרִיבֵ֖י עַמִּ֑י תִּשְׁמְרֵ֙נִי֙ לְרֹ֣אשׁ גּוֹיִ֔ם עַ֥ם לֹא־יָדַ֖עְתִּי יַעַבְדֻֽנִי׃ </span></p>
 <p align="RIGHT"><span lang="he">‎<a name="045">45</a> ‏בְּנֵ֥י נֵכָ֖ר יִתְכַּֽחֲשׁוּ־לִ֑י לִשְׁמ֥וֹעַ אֹ֖זֶן יִשָּׁ֥מְעוּ לִֽי׃ </span></p>
 <p align="RIGHT"><span lang="he">‎<a name="046">46</a> ‏בְּנֵ֥י נֵכָ֖ר יִבֹּ֑לוּ וְיַחְגְּר֖וּ מִמִּסְגְּרוֹתָֽם׃ </span></p>
 <p align="RIGHT"><span lang="he">‎<a name="047">47</a> ‏חַי־יְהוָ֖ה וּבָר֣וּךְ צוּרִ֑י וְיָרֻ֕ם אֱלֹהֵ֖י צ֥וּר יִשְׁעִֽי׃ </span></p>
 <p align="RIGHT"><span lang="he">‎<a name="048">48</a> ‏הָאֵ֕ל הַנֹּתֵ֥ן נְקָמֹ֖ת לִ֑י וּמוֹרִ֥יד עַמִּ֖ים תַּחְתֵּֽנִי׃ </span></p>
 <p align="RIGHT"><span lang="he">‎<a name="049">49</a> ‏וּמוֹצִיאִ֖י מֵאֹֽיְבָ֑י וּמִקָּמַי֙ תְּר֣וֹמְמֵ֔נִי מֵאִ֥ישׁ חֲמָסִ֖ים תַּצִּילֵֽנִי׃ </span></p>
 <p align="RIGHT"><span lang="he">‎<a name="050">50</a> ‏עַל־כֵּ֛ן אוֹדְךָ֥ יְהוָ֖ה בַּגּוֹיִ֑ם וּלְשִׁמְךָ֖ אֲזַמֵּֽר׃ </span></p>
 <p align="RIGHT"><span lang="he">‎<a name="051">51</a> ‏<font color="brown">מגדיל</font> <font color="blue">מִגְדּ֖וֹל</font> יְשׁוּע֣וֹת מַלְכּ֑וֹ וְעֹֽשֶׂה־חֶ֧סֶד לִמְשִׁיח֛וֹ לְדָוִ֥ד וּלְזַרְע֖וֹ עַד־עוֹלָֽם׃ <font color="red"><sup>3</sup></font>פ</span></p>
 </td>
 <td width="50%">
 <p>1 wayəḏabēr dāwiḏ layhwâ ’eṯ-diḇərê haššîrâ hazzō’ṯ bəywōm hiṣṣîl yəhwâ ’ōṯwō mikaf kāl-’ōyəḇāyw ûmikaf šā’ûl: </p>
 <p>2 wayyō’mar yəhwâ salə‘î ûməṣuḏāṯî ûməfaləṭî-lî: </p>
 <p>3 ’ĕlōhê ṣûrî ’eḥĕseh-bwō māḡinnî wəqeren yišə‘î miśəgabî ûmənûsî mōši‘î mēḥāmās tōši‘ēnî: </p>
 <p>4 məhullāl ’eqərā’ yəhwâ ûmē’ōyəḇay ’iûāšē‘a: </p>
 <p>5 kî ’ăfāfunî mišəbərê-māweṯ n<sup>a</sup>ḥălê ḇəlîy<sup>a</sup>‘al yəḇ<sup>a</sup>‘ăṯunî: </p>
 <p>6 ḥeḇəlê šə’wōl sabunî qidəmunî mōqəšê-māweṯ: </p>
 <p>7 baṣṣar-lî ’eqərā’ yəhwâ wə’el-’ĕlōhay ’eqərā’ wayyišəm<sup>a</sup>‘ mēhêḵālwō qwōlî wəšawə‘āṯî bə’āzənāyw: </p>
 <p>8 <font color="brown">watiḡə‘aš</font> <font color="blue">wayyiṯəgā‘aš<font color="red"><sup>a</sup></font></font> watirə‘aš hā’āreṣ mwōsəḏwōṯ haššāmayim yirəgāzû wayyiṯəgā‘ăšû kî-ḥārâ lwō: </p>
 <p>9 ‘ālâ ‘āšān bə’apwō wə’ēš mipîw tō’ḵēl geḥālîm bā‘ărû mimmennû: </p>
 <p>10 wayyēṭ šāmayim wayyēraḏ w<sup>a</sup>‘ărāfel t<sup>a</sup>ḥaṯ raḡəlāyw: </p>
 <p>11 wayyirəkaḇ ‘al-kərûḇ wayyā‘ōf wayyērā’ ‘al-kanəfê-rûḥa: </p>
 <p>12 wayyāšeṯ ḥōšeḵə səḇîḇōṯāyw sukwōṯ ḥašəraṯ-mayim ‘āḇê šəḥāqîm: </p>
 <p>13 minnōḡ<sup>a</sup>h neḡədwō bā‘ărû g<sup>a</sup>ḥălê-’ēš: </p>
 <p>14 yarə‘ēm min-šāmayim yəhwâ wə‘eləywōn yitēn qwōlwō: </p>
 <p>15 wayyišəl<sup>a</sup>ḥ ḥiṣṣîm wayəfîṣēm bārāq <font color="brown">wayəhummēm</font> <font color="blue">wayyâōm:</font> </p>
 <p>16 wayyērā’û ’ăfiqê yām yigālû mōsəḏwōṯ tēḇēl bəḡ<sup>a</sup>‘ăraṯ yəhwâ minnišəmaṯ rûḥa ’apwō: </p>
 <p>17 yišəl<sup>a</sup>ḥ mimmārwōm yiqqāḥēnî yaməšēnî mimmayim rabîm: </p>
 <p>18 yaṣṣîlēnî mē’ōyəḇî ‘āz miśśōnə’ay kî ’āməṣû mimmennî: </p>
 <p>19 yəqadəmunî bəywōm ’êḏî wayəhî yəhwâ mišə‘ān lî: </p>
 <p>20 wayyōṣē’ lammerəḥāḇ ’ōṯî yəḥalləṣēnî kî-ḥāfēṣ bî: </p>
 <p>21 yiḡəməlēnî yəhwâ kəṣiḏəqāṯî kəḇōr yāḏay yāšîḇ lî: </p>
 <p>22 kî šāmarətî darəḵê yəhwâ wəlō’ rāš<sup>a</sup>‘ətî mē’ĕlōhāy: </p>
 <p>23 kî ḵāl-<font color="brown">mišəpāṭāw</font> <font color="blue">mišəpāṭāyw</font> ləneḡədî wəḥuqqōṯāyw lō’-’āsûr mimmennâ: </p>
 <p>24 wā’ehəyeh ṯāmîm lwō wā’ešətammərâ mē‘ăwōnî: </p>
 <p>25 wayyāšeḇ yəhwâ lî kəṣiḏəqāṯî kəḇōrî ləneḡeḏ ‘ênāyw: </p>
 <p>26 ‘im-ḥāsîḏ tiṯəḥassāḏ ‘im-gibwōr tāmîm titammām: </p>
 <p>27 ‘im-nāḇār titāḇār wə‘im-‘iqqēš titapāl: </p>
 <p>28 wə’eṯ-‘am ‘ānî twōšî‘a wə‘êneyḵā ‘al-rāmîm tašəpîl: </p>
 <p>29 kî-’atâ nêrî yəhwâ wayhwâ yagîhha ḥāšəkî: </p>
 <p>30 kî ḇəḵâ ’ārûṣ gəḏûḏ bē’lōhay ’ăḏalleḡ-šûr: </p>
 <p>31 hā’ēl tāmîm darəkwō ’iməraṯ yəhwâ ṣərûfâ māḡēn hû’ ləḵōl h<sup>a</sup>ḥōsîm bwō: </p>
 <p>32 kî mî-’ēl mibalə‘ăḏê yəhwâ ûmî ṣûr mibalə‘ăḏê ’ĕlōhênû: </p>
 <p>33 hā’ēl mā‘ûzzî ḥāyil wayyatēr tāmîm <font color="brown">darəkwō</font> <font color="blue">darəkî:</font> </p>
 <p>34 məšaûeh <font color="brown">raḡəlāyw</font> <font color="blue">raḡəlay</font> kā’ayyālwōṯ wə‘al bāmwōṯay y<sup>a</sup>‘ămiḏēnî: </p>
 <p>35 məlammēḏ yāḏay lammiləḥāmâ wəniḥaṯ qešeṯ-nəḥûšâ zərō‘ōṯāy: </p>
 <p>36 watiten-lî māḡēn yišə‘eḵā w<sup>a</sup>‘ănōṯəḵā tarəbēnî: </p>
 <p>37 tarəḥîḇ ṣ<sup>a</sup>‘ăḏî t<sup>a</sup>ḥətēnî wəlō’ mā‘ăḏû qarəsullāy: </p>
 <p>38 ’erədəfâ ’ōyəḇay wā’ašəmîḏēm wəlō’ ’āšûḇ ‘aḏ-kallwōṯām: </p>
 <p>39 wā’ăḵallēm wā’eməḥāṣēm wəlō’ yəqûmûn wayyipəlû t<sup>a</sup>ḥaṯ raḡəlāy: </p>
 <p>40 watazərēnî ḥayil lammiləḥāmâ taḵərî‘a qāmay t<sup>a</sup>ḥətēnî: </p>
 <p>41 wə’ōyəḇay tatâ llî ‘ōref məśanə’ay wā’aṣəmîṯēm: </p>
 <p>42 yišə‘û wə’ên mōšî‘a ’el-yəhwâ wəlō’ ‘ānām: </p>
 <p>43 wə’ešəḥāqēm k<sup>a</sup>‘ăfar-’āreṣ kəṭîṭ-ḥûṣwōṯ ’ăḏiqqēm ’erəqā‘ēm: </p>
 <p>44 watəfalləṭēnî mērîḇê ‘ammî tišəmərēnî lərō’š gwōyim ‘am lō’-yāḏ<sup>a</sup>‘ətî y<sup>a</sup>‘aḇəḏunî: </p>
 <p>45 bənê nēḵār yiṯək<sup>a</sup>ḥăšû-lî lišəmwō‘a ’ōzen yiššāmə‘û lî: </p>
 <p>46 bənê nēḵār yibōlû wəy<sup>a</sup>ḥəgərû mimmisəgərwōṯām: </p>
 <p>47 ḥay-yəhwâ ûḇārûḵə ṣûrî wəyārum ’ĕlōhê ṣûr yišə‘î: </p>
 <p>48 hā’ēl hannōṯēn nəqāmōṯ lî ûmwōrîḏ ‘ammîm t<sup>a</sup>ḥətēnî: </p>
 <p>49 ûmwōṣî’î mē’ōyəḇāy ûmiqqāmay tərwōməmēnî mē’îš ḥămāsîm taṣṣîlēnî: </p>
 <p>50 ‘al-kēn ’wōḏəḵā yəhwâ bagwōyim ûləšiməḵā ’ăzammēr: </p>
 <p>51 <font color="brown">maḡədîl</font> <font color="blue">miḡədwōl</font> yəšû‘wōṯ maləkwō wə‘ōśeh-ḥeseḏ liməšîḥwō ləḏāwiḏ ûləzarə‘wō ‘aḏ-‘wōlām: <font color="red"><sup>3</sup></font>f</p>
 </td>
 </tr></table>
 <p></p><hr>
 <center>
 <a href="sa2023.htm">Next: 2 Samuel (2 Shmuel) Chapter 23</a></center>
 </body>