<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/isa065.htm">Polyglot</a> 
 <a href="../kjv/isa065.htm">KJV</a> 
 <a href="../sep/isa065.htm">Sep</a> 
 <a href="../vul/isa065.htm">Vul</a> 
 
 <br>
 <br><a href="isa.htm">Isaiah (Yisheyah) Index</a><br>
  
 <a href="isa064.htm">Previous</a> 
 <a href="isa066.htm">Next</a> 
 </center>
 <hr>
 
 <h3 align="CENTER">Tanach (Hebrew): Isaiah (Yisheyah) Chapter 65</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏נִדְרַ֙שְׁתִּי֙ לְל֣וֹא שָׁאָ֔לוּ נִמְצֵ֖אתִי לְלֹ֣א בִקְשֻׁ֑נִי אָמַ֙רְתִּי֙ הִנֵּ֣נִי הִנֵּ֔נִי אֶל־גּ֖וֹי לֹֽא־קֹרָ֥א בִשְׁמִֽי׃ </span></p>
 <p align="RIGHT"><span lang="he">‎<a name="002">2</a> ‏פֵּרַ֧שְׂתִּי יָדַ֛י כָּל־הַיּ֖וֹם אֶל־עַ֣ם סוֹרֵ֑ר הַהֹלְכִים֙ הַדֶּ֣רֶךְ לֹא־ט֔וֹב אַחַ֖ר מַחְשְׁבֹתֵיהֶֽם׃ </span></p>
 <p align="RIGHT"><span lang="he">‎<a name="003">3</a> ‏הָעָ֗ם הַמַּכְעִיסִ֥ים אוֹתִ֛י עַל־פָּנַ֖י תָּמִ֑יד זֹֽבְחִים֙ בַּגַּנּ֔וֹת וּֽמְקַטְּרִ֖ים עַל־הַלְּבֵנִֽים׃ </span></p>
 <p align="RIGHT"><span lang="he">‎<a name="004">4</a> ‏הַיֹּֽשְׁבִים֙ בַּקְּבָרִ֔ים וּבַנְּצוּרִ֖ים יָלִ֑ינוּ הָאֹֽכְלִים֙<font color="red"><sup>3</sup></font> בְּשַׂ֣ר הַחֲזִ֔יר <font color="brown">ופרק</font> <font color="blue">וּמְרַ֥ק</font> פִּגֻּלִ֖ים כְּלֵיהֶֽם׃ </span></p>
 <p align="RIGHT"><span lang="he">‎<a name="005">5</a> ‏הָאֹֽמְרִים֙ קְרַ֣ב אֵלֶ֔יךָ אַל־תִּגַּשׁ־בִּ֖י כִּ֣י קְדַשְׁתִּ֑יךָ אֵ֚לֶּה עָשָׁ֣ן בְּאַפִּ֔י אֵ֥שׁ יֹקֶ֖דֶת כָּל־הַיּֽוֹם׃ </span></p>
 <p align="RIGHT"><span lang="he">‎<a name="006">6</a> ‏הִנֵּ֥ה כְתוּבָ֖ה לְפָנָ֑י לֹ֤א אֶחֱשֶׂה֙ כִּ֣י אִם־שִׁלַּ֔מְתִּי וְשִׁלַּמְתִּ֖י עַל־חֵיקָֽם׃ </span></p>
 <p align="RIGHT"><span lang="he">‎<a name="007">7</a> ‏עֲ֠וֹנֹתֵיכֶם וַעֲוֹנֹ֨ת אֲבוֹתֵיכֶ֤ם יַחְדָּו֙ אָמַ֣ר יְהוָ֔ה אֲשֶׁ֤ר קִטְּרוּ֙ עַל־הֶ֣הָרִ֔ים וְעַל־הַגְּבָע֖וֹת חֵרְפ֑וּנִי וּמַדֹּתִ֧י פְעֻלָּתָ֛ם רִֽאשֹׁנָ֖ה <font color="brown">על־</font> <font color="blue">אֶל־</font> חֵיקָֽם׃ ס</span></p>
 <p align="RIGHT"><span lang="he">‎<a name="008">8</a> ‏כֹּ֣ה׀ אָמַ֣ר יְהוָ֗ה כַּאֲשֶׁ֨ר יִמָּצֵ֤א הַתִּירוֹשׁ֙ בָּֽאֶשְׁכּ֔וֹל וְאָמַר֙ אַל־תַּשְׁחִיתֵ֔הוּ כִּ֥י בְרָכָ֖ה בּ֑וֹ כֵּ֤ן אֶֽעֱשֶׂה֙ לְמַ֣עַן עֲבָדַ֔י לְבִלְתִּ֖י הַֽשְׁחִ֥ית הַכֹּֽל׃ </span></p>
 <p align="RIGHT"><span lang="he">‎<a name="009">9</a> ‏וְהוֹצֵאתִ֤י מִֽיַּעֲקֹב֙ זֶ֔רַע וּמִיהוּדָ֖ה יוֹרֵ֣שׁ הָרָ֑י וִירֵשׁ֣וּהָ בְחִירַ֔י וַעֲבָדַ֖י יִשְׁכְּנוּ־שָֽׁמָּה׃ </span></p>
 <p align="RIGHT"><span lang="he">‎<a name="010">10</a> ‏וְהָיָ֤ה הַשָּׁרוֹן֙ לִנְוֵה־צֹ֔אן וְעֵ֥מֶק עָכ֖וֹר לְרֵ֣בֶץ בָּקָ֑ר לְעַמִּ֖י אֲשֶׁ֥ר דְּרָשֽׁוּנִי׃ </span></p>
 <p align="RIGHT"><span lang="he">‎<a name="011">11</a> ‏וְאַתֶּם֙ עֹזְבֵ֣י יְהוָ֔ה הַשְּׁכֵחִ֖ים אֶת־הַ֣ר קָדְשִׁ֑י הַֽעֹרְכִ֤ים לַגַּד֙ שֻׁלְחָ֔ן וְהַֽמְמַלְאִ֖ים לַמְנִ֥י מִמְסָֽךְ׃ </span></p>
 <p align="RIGHT"><span lang="he">‎<a name="012">12</a> ‏וּמָנִ֨יתִי אֶתְכֶ֜ם לַחֶ֗רֶב וְכֻלְּכֶם֙ לַטֶּ֣בַח תִּכְרָ֔עוּ יַ֤עַן קָרָ֙אתִי֙ וְלֹ֣א עֲנִיתֶ֔ם דִּבַּ֖רְתִּי וְלֹ֣א שְׁמַעְתֶּ֑ם וַתַּעֲשׂ֤וּ הָרַע֙ בְּעֵינַ֔י וּבַאֲשֶׁ֥ר לֹֽא־חָפַ֖צְתִּי בְּחַרְתֶּֽם׃ פ</span></p>
 <p align="RIGHT"><span lang="he">‎<a name="013">13</a> ‏לָכֵ֞ן כֹּה־אָמַ֣ר׀ אֲדֹנָ֣י יְהוִ֗ה הִנֵּ֨ה עֲבָדַ֤י׀ יֹאכֵ֙לוּ֙ וְאַתֶּ֣ם תִּרְעָ֔בוּ הִנֵּ֧ה עֲבָדַ֛י יִשְׁתּ֖וּ וְאַתֶּ֣ם תִּצְמָ֑אוּ הִנֵּ֧ה עֲבָדַ֛י יִשְׂמָ֖חוּ וְאַתֶּ֥ם תֵּבֹֽשׁוּ׃ </span></p>
 <p align="RIGHT"><span lang="he">‎<a name="014">14</a> ‏הִנֵּ֧ה עֲבָדַ֛י יָרֹ֖נּוּ מִטּ֣וּב לֵ֑ב וְאַתֶּ֤ם תִּצְעֲקוּ֙ מִכְּאֵ֣ב לֵ֔ב וּמִשֵּׁ֥בֶר ר֖וּחַ תְּיֵלִֽילוּ׃ </span></p>
 <p align="RIGHT"><span lang="he">‎<a name="015">15</a> ‏וְהִנַּחְתֶּ֨ם שִׁמְכֶ֤ם לִשְׁבוּעָה֙ לִבְחִירַ֔י וֶהֱמִיתְךָ֖ אֲדֹנָ֣י יְהוִ֑ה וְלַעֲבָדָ֥יו יִקְרָ֖א שֵׁ֥ם אַחֵֽר׃ </span></p>
 <p align="RIGHT"><span lang="he">‎<a name="016">16</a> ‏אֲשֶׁ֨ר הַמִּתְבָּרֵ֜ךְ בָּאָ֗רֶץ יִתְבָּרֵךְ֙ בֵּאלֹהֵ֣י אָמֵ֔ן וְהַנִּשְׁבָּ֣ע בָּאָ֔רֶץ יִשָּׁבַ֖ע בֵּאלֹהֵ֣י אָמֵ֑ן כִּ֣י נִשְׁכְּח֗וּ הַצָּרוֹת֙ הָרִ֣אשֹׁנ֔וֹת וְכִ֥י נִסְתְּר֖וּ מֵעֵינָֽי׃ </span></p>
 <p align="RIGHT"><span lang="he">‎<a name="017">17</a> ‏כִּֽי־הִנְנִ֥י בוֹרֵ֛א שָׁמַ֥יִם חֲדָשִׁ֖ים וָאָ֣רֶץ חֲדָשָׁ֑ה וְלֹ֤א תִזָּכַ֙רְנָה֙ הָרִ֣אשֹׁנ֔וֹת וְלֹ֥א תַעֲלֶ֖ינָה עַל־לֵֽב׃ </span></p>
 <p align="RIGHT"><span lang="he">‎<a name="018">18</a> ‏כִּֽי־אִם־שִׂ֤ישׂוּ וְגִ֙ילוּ֙ עֲדֵי־עַ֔ד אֲשֶׁ֖ר אֲנִ֣י בוֹרֵ֑א כִּי֩ הִנְנִ֨י בוֹרֵ֧א אֶת־יְרוּשָׁלִַ֛ם גִּילָ֖ה וְעַמָּ֥הּ מָשֽׂוֹשׂ׃ </span></p>
 <p align="RIGHT"><span lang="he">‎<a name="019">19</a> ‏וְגַלְתִּ֥י בִירוּשָׁלִַ֖ם וְשַׂשְׂתִּ֣י בְעַמִּ֑י וְלֹֽא־יִשָּׁמַ֥ע בָּהּ֙ ע֔וֹד ק֥וֹל בְּכִ֖י וְק֥וֹל זְעָקָֽה׃ </span></p>
 <p align="RIGHT"><span lang="he">‎<a name="020">20</a> ‏לֹא־יִֽהְיֶ֨ה מִשָּׁ֜ם ע֗וֹד ע֤וּל יָמִים֙ וְזָקֵ֔ן אֲשֶׁ֥ר לֹֽא־יְמַלֵּ֖א אֶת־יָמָ֑יו כִּ֣י הַנַּ֗עַר בֶּן־מֵאָ֤ה שָׁנָה֙ יָמ֔וּת וְהַ֣חוֹטֶ֔א בֶּן־מֵאָ֥ה שָׁנָ֖ה יְקֻלָּֽל׃ </span></p>
 <p align="RIGHT"><span lang="he">‎<a name="021">21</a> ‏וּבָנ֥וּ בָתִּ֖ים וְיָשָׁ֑בוּ וְנָטְע֣וּ כְרָמִ֔ים וְאָכְל֖וּ פִּרְיָֽם׃ </span></p>
 <p align="RIGHT"><span lang="he">‎<a name="022">22</a> ‏לֹ֤א יִבְנוּ֙ וְאַחֵ֣ר יֵשֵׁ֔ב לֹ֥א יִטְּע֖וּ וְאַחֵ֣ר יֹאכֵ֑ל כִּֽי־כִימֵ֤י הָעֵץ֙ יְמֵ֣י עַמִּ֔י וּמַעֲשֵׂ֥ה יְדֵיהֶ֖ם יְבַלּ֥וּ בְחִירָֽי׃ </span></p>
 <p align="RIGHT"><span lang="he">‎<a name="023">23</a> ‏לֹ֤א יִֽיגְעוּ֙ לָרִ֔יק וְלֹ֥א יֵלְד֖וּ לַבֶּהָלָ֑ה כִּ֣י זֶ֜רַע בְּרוּכֵ֤י יְהוָה֙ הֵ֔מָּה וְצֶאֱצָאֵיהֶ֖ם אִתָּֽם׃ </span></p>
 <p align="RIGHT"><span lang="he">‎<a name="024">24</a> ‏וְהָיָ֥ה טֶֽרֶם־יִקְרָ֖אוּ וַאֲנִ֣י אֶעֱנֶ֑ה ע֛וֹד הֵ֥ם מְדַבְּרִ֖ים וַאֲנִ֥י אֶשְׁמָֽע׃ </span></p>
 <p align="RIGHT"><span lang="he">‎<a name="025">25</a> ‏זְאֵ֨ב וְטָלֶ֜ה יִרְע֣וּ כְאֶחָ֗ד וְאַרְיֵה֙ כַּבָּקָ֣ר יֹֽאכַל־תֶּ֔בֶן וְנָחָ֖שׁ עָפָ֣ר לַחְמ֑וֹ לֹֽא־יָרֵ֧עוּ וְלֹֽא־יַשְׁחִ֛יתוּ בְּכָל־הַ֥ר קָדְשִׁ֖י אָמַ֥ר יְהוָֽה׃ ס</span></p>
 </td>
 <td width="50%">
 <p>1 niḏərašətî ləlwō’ šā’ālû niməṣē’ṯî ləlō’ ḇiqəšunî ’āmarətî hinnēnî hinnēnî ’el-gwōy lō’-qōrā’ ḇišəmî: </p>
 <p>2 pēraśətî yāḏay kāl-hayywōm ’el-‘am swōrēr hahōləḵîm hadereḵə lō’-ṭwōḇ ’<sup>a</sup>ḥar m<sup>a</sup>ḥəšəḇōṯêhem: </p>
 <p>3 hā‘ām hammaḵə‘îsîm ’wōṯî ‘al-pānay tāmîḏ zōḇəḥîm bagannwōṯ ûməqaṭṭərîm ‘al-halləḇēnîm: </p>
 <p>4 hayyōšəḇîm baqqəḇārîm ûḇannəṣûrîm yālînû hā’ōḵəlîm<font color="red"><sup>3</sup></font> bəśar h<sup>a</sup>ḥăzîr <font color="brown">ûfəraq</font> <font color="blue">ûməraq</font> pigulîm kəlêhem: </p>
 <p>5 hā’ōmərîm qəraḇ ’ēleyḵā ’al-tigaš-bî kî qəḏašətîḵā ’ēlleh ‘āšān bə’apî ’ēš yōqeḏeṯ kāl-hayywōm: </p>
 <p>6 hinnēh ḵəṯûḇâ ləfānāy lō’ ’eḥĕśeh kî ’im-šillamətî wəšillamətî ‘al-ḥêqām: </p>
 <p>7 ‘ăwōnōṯêḵem w<sup>a</sup>‘ăwōnōṯ ’ăḇwōṯêḵem y<sup>a</sup>ḥədāw ’āmar yəhwâ ’ăšer qiṭṭərû ‘al-hehārîm wə‘al-hagəḇā‘wōṯ ḥērəfûnî ûmadōṯî fə‘ullāṯām ri’šōnâ <font color="brown">‘al-</font> <font color="blue">’el-</font> ḥêqām: s</p>
 <p>8 kōh| ’āmar yəhwâ ka’ăšer yimmāṣē’ hatîrwōš bā’ešəkwōl wə’āmar ’al-tašəḥîṯēhû kî ḇərāḵâ bwō kēn ’e‘ĕśeh ləm<sup>a</sup>‘an ‘ăḇāḏay ləḇilətî hašəḥîṯ hakōl: </p>
 <p>9 wəhwōṣē’ṯî mîy<sup>a</sup>‘ăqōḇ zer<sup>a</sup>‘ ûmîhûḏâ ywōrēš hārāy wîrēšûhā ḇəḥîray w<sup>a</sup>‘ăḇāḏay yišəkənû-šāmmâ: </p>
 <p>10 wəhāyâ haššārwōn linəwēh-ṣō’n wə‘ēmeq ‘āḵwōr lərēḇeṣ bāqār lə‘ammî ’ăšer dərāšûnî: </p>
 <p>11 wə’atem ‘ōzəḇê yəhwâ haššəḵēḥîm ’eṯ-har qāḏəšî h<sup>a</sup>‘ōrəḵîm lagaḏ šuləḥān wəhaməmalə’îm lamənî miməsāḵə: </p>
 <p>12 ûmānîṯî ’eṯəḵem l<sup>a</sup>ḥereḇ wəḵulləḵem laṭṭeḇ<sup>a</sup>ḥ tiḵərā‘û y<sup>a</sup>‘an qārā’ṯî wəlō’ ‘ănîṯem dibarətî wəlō’ šəm<sup>a</sup>‘ətem wat<sup>a</sup>‘ăśû hār<sup>a</sup>‘ bə‘ênay ûḇa’ăšer lō’-ḥāfaṣətî bəḥarətem: f</p>
 <p>13 lāḵēn kōh-’āmar| ’ăḏōnāy yəhwih hinnēh ‘ăḇāḏay| yō’ḵēlû wə’atem tirə‘āḇû hinnēh ‘ăḇāḏay yišətû wə’atem tiṣəmā’û hinnēh ‘ăḇāḏay yiśəmāḥû wə’atem tēḇōšû: </p>
 <p>14 hinnēh ‘ăḇāḏay yārōnnû miṭṭûḇ lēḇ wə’atem tiṣə‘ăqû mikə’ēḇ lēḇ ûmiššēḇer rûḥa təyēlîlû: </p>
 <p>15 wəhinn<sup>a</sup>ḥətem šiməḵem lišəḇû‘â liḇəḥîray wehĕmîṯəḵā ’ăḏōnāy yəhwih wəl<sup>a</sup>‘ăḇāḏāyw yiqərā’ šēm ’<sup>a</sup>ḥēr: </p>
 <p>16 ’ăšer hammiṯəbārēḵə bā’āreṣ yiṯəbārēḵə bē’lōhê ’āmēn wəhannišəbā‘ bā’āreṣ yiššāḇ<sup>a</sup>‘ bē’lōhê ’āmēn kî nišəkəḥû haṣṣārwōṯ hāri’šōnwōṯ wəḵî nisətərû mē‘ênāy: </p>
 <p>17 kî-hinənî ḇwōrē’ šāmayim ḥăḏāšîm wā’āreṣ ḥăḏāšâ wəlō’ ṯizzāḵarənâ hāri’šōnwōṯ wəlō’ ṯ<sup>a</sup>‘ăleynâ ‘al-lēḇ: </p>
 <p>18 kî-’im-śîśû wəḡîlû ‘ăḏê-‘aḏ ’ăšer ’ănî ḇwōrē’ kî hinənî ḇwōrē’ ’eṯ-yərûšālaim gîlâ wə‘ammāh māśwōś: </p>
 <p>19 wəḡalətî ḇîrûšālaim wəśaśətî ḇə‘ammî wəlō’-yiššām<sup>a</sup>‘ bāh ‘wōḏ qwōl bəḵî wəqwōl zə‘āqâ: </p>
 <p>20 lō’-yihəyeh miššām ‘wōḏ ‘ûl yāmîm wəzāqēn ’ăšer lō’-yəmallē’ ’eṯ-yāmāyw kî hann<sup>a</sup>‘ar ben-mē’â šānâ yāmûṯ wəh<sup>a</sup>ḥwōṭe’ ben-mē’â šānâ yəqullāl: </p>
 <p>21 ûḇānû ḇātîm wəyāšāḇû wənāṭə‘û ḵərāmîm wə’āḵəlû pirəyām: </p>
 <p>22 lō’ yiḇənû wə’<sup>a</sup>ḥēr yēšēḇ lō’ yiṭṭə‘û wə’<sup>a</sup>ḥēr yō’ḵēl kî-ḵîmê hā‘ēṣ yəmê ‘ammî ûm<sup>a</sup>‘ăśēh yəḏêhem yəḇallû ḇəḥîrāy: </p>
 <p>23 lō’ yîḡə‘û lārîq wəlō’ yēləḏû labehālâ kî zer<sup>a</sup>‘ bərûḵê yəhwâ hēmmâ wəṣe’ĕṣā’êhem ’itām: </p>
 <p>24 wəhāyâ ṭerem-yiqərā’û wa’ănî ’e‘ĕneh ‘wōḏ hēm məḏabərîm wa’ănî ’ešəmā‘: </p>
 <p>25 zə’ēḇ wəṭāleh yirə‘û ḵə’eḥāḏ wə’arəyēh kabāqār yō’ḵal-teḇen wənāḥāš ‘āfār l<sup>a</sup>ḥəmwō lō’-yārē‘û wəlō’-yašəḥîṯû bəḵāl-har qāḏəšî ’āmar yəhwâ: s</p>
 </td>
 </tr></table>
 <p></p><hr>
 <center>
 <a href="isa066.htm">Next: Isaiah (Yisheyah) Chapter 66</a></center>
 </body>