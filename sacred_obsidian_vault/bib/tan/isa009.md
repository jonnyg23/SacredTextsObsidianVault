<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/isa009.htm">Polyglot</a> 
 <a href="../kjv/isa009.htm">KJV</a> 
 <a href="../sep/isa009.htm">Sep</a> 
 <a href="../vul/isa009.htm">Vul</a> 
 
 <br>
 <br><a href="isa.htm">Isaiah (Yisheyah) Index</a><br>
  
 <a href="isa008.htm">Previous</a> 
 <a href="isa010.htm">Next</a> 
 </center>
 <hr>
 
 <h3 align="CENTER">Tanach (Hebrew): Isaiah (Yisheyah) Chapter 9</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏הָעָם֙ הַהֹלְכִ֣ים בַּחֹ֔שֶׁךְ רָא֖וּ א֣וֹר גָּד֑וֹל יֹשְׁבֵי֙ בְּאֶ֣רֶץ צַלְמָ֔וֶת א֖וֹר נָגַ֥הּ עֲלֵיהֶֽם׃ </span></p>
 <p align="RIGHT"><span lang="he">‎<a name="002">2</a> ‏הִרְבִּ֣יתָ הַגּ֔וֹי <font color="brown">לא</font> <font color="blue">ל֖וֹ</font> הִגְדַּ֣לְתָּ הַשִּׂמְחָ֑ה שָׂמְח֤וּ לְפָנֶ֙יךָ֙ כְּשִׂמְחַ֣ת בַּקָּצִ֔יר כַּאֲשֶׁ֥ר יָגִ֖ילוּ בְּחַלְּקָ֥ם שָׁלָֽל׃ </span></p>
 <p align="RIGHT"><span lang="he">‎<a name="003">3</a> ‏כִּ֣י׀ אֶת־עֹ֣ל סֻבֳּל֗וֹ וְאֵת֙ מַטֵּ֣ה שִׁכְמ֔וֹ שֵׁ֖בֶט הַנֹּגֵ֣שׂ בּ֑וֹ הַחִתֹּ֖תָ כְּי֥וֹם מִדְיָֽן׃ </span></p>
 <p align="RIGHT"><span lang="he">‎<a name="004">4</a> ‏כִּ֤י כָל־סְאוֹן֙ סֹאֵ֣ן בְּרַ֔עַשׁ וְשִׂמְלָ֖ה מְגוֹלָלָ֣ה בְדָמִ֑ים וְהָיְתָ֥ה לִשְׂרֵפָ֖ה מַאֲכֹ֥לֶת אֵֽשׁ׃ </span></p>
 <p align="RIGHT"><span lang="he">‎<a name="005">5</a> ‏כִּי־יֶ֣לֶד יֻלַּד־לָ֗נוּ בֵּ֚ן נִתַּן־לָ֔נוּ וַתְּהִ֥י הַמִּשְׂרָ֖ה עַל־שִׁכְמ֑וֹ וַיִּקְרָ֨א שְׁמ֜וֹ פֶּ֠לֶא יוֹעֵץ֙ אֵ֣ל גִּבּ֔וֹר אֲבִיעַ֖ד שַׂר־שָׁלֽוֹם׃ </span></p>
 <p align="RIGHT"><span lang="he">‎<a name="006">6</a> ‏<font color="brown">למרבה<font color="red"><sup>m</sup></font></font> <font color="blue">לְמַרְבֵּ֨ה</font> הַמִּשְׂרָ֜ה וּלְשָׁל֣וֹם אֵֽין־קֵ֗ץ עַל־כִּסֵּ֤א דָוִד֙ וְעַל־מַמְלַכְתּ֔וֹ לְהָכִ֤ין אֹתָהּ֙ וּֽלְסַעֲדָ֔הּ בְּמִשְׁפָּ֖ט וּבִצְדָקָ֑ה מֵעַתָּה֙ וְעַד־עוֹלָ֔ם קִנְאַ֛ת יְהוָ֥ה צְבָא֖וֹת תַּעֲשֶׂה־זֹּֽאת׃ ס</span></p>
 <p align="RIGHT"><span lang="he">‎<a name="007">7</a> ‏דָּבָ֛ר שָׁלַ֥ח אֲדֹנָ֖י בְּיַעֲקֹ֑ב וְנָפַ֖ל בְּיִשְׂרָאֵֽל׃ </span></p>
 <p align="RIGHT"><span lang="he">‎<a name="008">8</a> ‏וְיָדְעוּ֙ הָעָ֣ם כֻּלּ֔וֹ אֶפְרַ֖יִם וְיוֹשֵׁ֣ב שֹׁמְר֑וֹן בְּגַאֲוָ֛ה וּבְגֹ֥דֶל לֵבָ֖ב לֵאמֹֽר׃ </span></p>
 <p align="RIGHT"><span lang="he">‎<a name="009">9</a> ‏לְבֵנִ֥ים נָפָ֖לוּ וְגָזִ֣ית נִבְנֶ֑ה שִׁקְמִ֣ים גֻּדָּ֔עוּ וַאֲרָזִ֖ים נַחֲלִֽיף׃ </span></p>
 <p align="RIGHT"><span lang="he">‎<a name="010">10</a> ‏וַיְשַׂגֵּ֧ב יְהוָ֛ה אֶת־צָרֵ֥י רְצִ֖ין עָלָ֑יו וְאֶת־אֹיְבָ֖יו יְסַכְסֵֽךְ׃ </span></p>
 <p align="RIGHT"><span lang="he">‎<a name="011">11</a> ‏אֲרָ֣ם מִקֶּ֗דֶם וּפְלִשְׁתִּים֙ מֵֽאָח֔וֹר וַיֹּאכְל֥וּ אֶת־יִשְׂרָאֵ֖ל בְּכָל־פֶּ֑ה בְּכָל־זֹאת֙ לֹא־שָׁ֣ב אַפּ֔וֹ וְע֖וֹד יָד֥וֹ נְטוּיָֽה׃ </span></p>
 <p align="RIGHT"><span lang="he">‎<a name="012">12</a> ‏וְהָעָ֥ם לֹא־שָׁ֖ב עַד־הַמַּכֵּ֑הוּ וְאֶת־יְהוָ֥ה צְבָא֖וֹת לֹ֥א דָרָֽשׁוּ׃ ס</span></p>
 <p align="RIGHT"><span lang="he">‎<a name="013">13</a> ‏וַיַּכְרֵ֨ת יְהוָ֜ה מִיִּשְׂרָאֵ֗ל רֹ֧אשׁ וְזָנָ֛ב כִּפָּ֥ה וְאַגְמ֖וֹן י֥וֹם אֶחָֽד׃ </span></p>
 <p align="RIGHT"><span lang="he">‎<a name="014">14</a> ‏זָקֵ֥ן וּנְשׂוּא־פָנִ֖ים ה֣וּא הָרֹ֑אשׁ וְנָבִ֥יא מֽוֹרֶה־שֶּׁ֖קֶר ה֥וּא הַזָּנָֽב׃ </span></p>
 <p align="RIGHT"><span lang="he">‎<a name="015">15</a> ‏וַיִּֽהְי֛וּ מְאַשְּׁרֵ֥י הָֽעָם־הַזֶּ֖ה מַתְעִ֑ים וּמְאֻשָּׁרָ֖יו מְבֻלָּעִֽים׃ </span></p>
 <p align="RIGHT"><span lang="he">‎<a name="016">16</a> ‏עַל־כֵּ֨ן עַל־בַּחוּרָ֜יו לֹֽא־יִשְׂמַ֣ח׀ אֲדֹנָ֗י וְאֶת־יְתֹמָ֤יו וְאֶת־אַלְמְנֹתָיו֙ לֹ֣א יְרַחֵ֔ם כִּ֤י כֻלּוֹ֙ חָנֵ֣ף וּמֵרַ֔ע וְכָל־פֶּ֖ה דֹּבֵ֣ר נְבָלָ֑ה בְּכָל־זֹאת֙ לֹא־שָׁ֣ב אַפּ֔וֹ וְע֖וֹד יָד֥וֹ נְטוּיָֽה׃ </span></p>
 <p align="RIGHT"><span lang="he">‎<a name="017">17</a> ‏כִּֽי־בָעֲרָ֤ה כָאֵשׁ֙ רִשְׁעָ֔ה שָׁמִ֥יר וָשַׁ֖יִת תֹּאכֵ֑ל וַתִּצַּת֙ בְּסִֽבְכֵ֣י הַיַּ֔עַר וַיִּֽתְאַבְּכ֖וּ גֵּא֥וּת עָשָֽׁן׃ </span></p>
 <p align="RIGHT"><span lang="he">‎<a name="018">18</a> ‏בְּעֶבְרַ֛ת יְהוָ֥ה צְבָא֖וֹת נֶעְתַּ֣ם אָ֑רֶץ וַיְהִ֤י הָעָם֙ כְּמַאֲכֹ֣לֶת אֵ֔שׁ אִ֥ישׁ אֶל־אָחִ֖יו לֹ֥א יַחְמֹֽלוּ׃ </span></p>
 <p align="RIGHT"><span lang="he">‎<a name="019">19</a> ‏וַיִּגְזֹ֤ר עַל־יָמִין֙ וְרָעֵ֔ב וַיֹּ֥אכַל עַל־שְׂמֹ֖אול וְלֹ֣א שָׂבֵ֑עוּ אִ֥ישׁ בְּשַׂר־זְרֹע֖וֹ יֹאכֵֽלוּ׃ </span></p>
 <p align="RIGHT"><span lang="he">‎<a name="020">20</a> ‏מְנַשֶּׁ֣ה אֶת־אֶפְרַ֗יִם וְאֶפְרַ֙יִם֙ אֶת־מְנַשֶּׁ֔ה יַחְדָּ֥ו הֵ֖מָּה עַל־יְהוּדָ֑ה בְּכָל־זֹאת֙ לֹא־שָׁ֣ב אַפּ֔וֹ וְע֖וֹד יָד֥וֹ נְטוּיָֽה׃ ס</span></p>
 </td>
 <td width="50%">
 <p>1 hā‘ām hahōləḵîm b<sup>a</sup>ḥōšeḵə rā’û ’wōr gāḏwōl yōšəḇê bə’ereṣ ṣaləmāweṯ ’wōr nāḡ<sup>a</sup>h ‘ălêhem: </p>
 <p>2 hirəbîṯā hagwōy <font color="brown">lō’</font> <font color="blue">lwō</font> hiḡədalətā haśśiməḥâ śāməḥû ləfāneyḵā kəśiməḥaṯ baqqāṣîr ka’ăšer yāḡîlû bəḥalləqām šālāl: </p>
 <p>3 kî| ’eṯ-‘ōl subŏlwō wə’ēṯ maṭṭēh šiḵəmwō šēḇeṭ hannōḡēś bwō h<sup>a</sup>ḥitōṯā kəywōm miḏəyān: </p>
 <p>4 kî ḵāl-sə’wōn sō’ēn bər<sup>a</sup>‘aš wəśiməlâ məḡwōlālâ ḇəḏāmîm wəhāyəṯâ liśərēfâ ma’ăḵōleṯ ’ēš: </p>
 <p>5 kî-yeleḏ yullaḏ-lānû bēn nitan-lānû watəhî hammiśərâ ‘al-šiḵəmwō wayyiqərā’ šəmwō pele’ ywō‘ēṣ ’ēl gibwōr ’ăḇî‘aḏ śar-šālwōm: </p>
 <p>6 <font color="brown">ləmarəbēh</font> <font color="blue">ləmarəbēh<font color="red"><sup>m</sup></font></font> hammiśərâ ûləšālwōm ’ên-qēṣ ‘al-kissē’ ḏāwiḏ wə‘al-maməlaḵətwō ləhāḵîn ’ōṯāh ûləs<sup>a</sup>‘ăḏāh bəmišəpāṭ ûḇiṣəḏāqâ mē‘atâ wə‘aḏ-‘wōlām qinə’aṯ yəhwâ ṣəḇā’wōṯ t<sup>a</sup>‘ăśeh-zzō’ṯ: s</p>
 <p>7 dāḇār šāl<sup>a</sup>ḥ ’ăḏōnāy bəy<sup>a</sup>‘ăqōḇ wənāfal bəyiśərā’ēl: </p>
 <p>8 wəyāḏə‘û hā‘ām kullwō ’efərayim wəywōšēḇ šōmərwōn bəḡa’ăwâ ûḇəḡōḏel lēḇāḇ lē’mōr: </p>
 <p>9 ləḇēnîm nāfālû wəḡāzîṯ niḇəneh šiqəmîm gudā‘û wa’ărāzîm n<sup>a</sup>ḥălîf: </p>
 <p>10 wayəśagēḇ yəhwâ ’eṯ-ṣārê rəṣîn ‘ālāyw wə’eṯ-’ōyəḇāyw yəsaḵəsēḵə: </p>
 <p>11 ’ărām miqqeḏem ûfəlišətîm mē’āḥwōr wayyō’ḵəlû ’eṯ-yiśərā’ēl bəḵāl-peh bəḵāl-zō’ṯ lō’-šāḇ ’apwō wə‘wōḏ yāḏwō nəṭûyâ: </p>
 <p>12 wəhā‘ām lō’-šāḇ ‘aḏ-hammakēhû wə’eṯ-yəhwâ ṣəḇā’wōṯ lō’ ḏārāšû: s</p>
 <p>13 wayyaḵərēṯ yəhwâ mîyiśərā’ēl rō’š wəzānāḇ kipâ wə’aḡəmwōn ywōm ’eḥāḏ: </p>
 <p>14 zāqēn ûnəśû’-fānîm hû’ hārō’š wənāḇî’ mwōreh-ššeqer hû’ hazzānāḇ: </p>
 <p>15 wayyihəyû mə’aššərê hā‘ām-hazzeh maṯə‘îm ûmə’uššārāyw məḇullā‘îm: </p>
 <p>16 ‘al-kēn ‘al-b<sup>a</sup>ḥûrāyw lō’-yiśəm<sup>a</sup>ḥ| ’ăḏōnāy wə’eṯ-yəṯōmāyw wə’eṯ-’aləmənōṯāyw lō’ yər<sup>a</sup>ḥēm kî ḵullwō ḥānēf ûmēr<sup>a</sup>‘ wəḵāl-peh dōḇēr nəḇālâ bəḵāl-zō’ṯ lō’-šāḇ ’apwō wə‘wōḏ yāḏwō nəṭûyâ: </p>
 <p>17 kî-ḇā‘ărâ ḵā’ēš rišə‘â šāmîr wāšayiṯ tō’ḵēl watiṣṣaṯ bəsiḇəḵê hayy<sup>a</sup>‘ar wayyiṯə’abəḵû gē’ûṯ ‘āšān: </p>
 <p>18 bə‘eḇəraṯ yəhwâ ṣəḇā’wōṯ ne‘ətam ’āreṣ wayəhî hā‘ām kəma’ăḵōleṯ ’ēš ’îš ’el-’āḥîw lō’ y<sup>a</sup>ḥəmōlû: </p>
 <p>19 wayyiḡəzōr ‘al-yāmîn wərā‘ēḇ wayyō’ḵal ‘al-śəmō’wl wəlō’ śāḇē‘û ’îš bəśar-zərō‘wō yō’ḵēlû: </p>
 <p>20 mənaššeh ’eṯ-’efərayim wə’efərayim ’eṯ-mənaššeh y<sup>a</sup>ḥədāw hēmmâ ‘al-yəhûḏâ bəḵāl-zō’ṯ lō’-šāḇ ’apwō wə‘wōḏ yāḏwō nəṭûyâ: s</p>
 </td>
 </tr></table>
 <p></p><hr>
 <center>
 <a href="isa010.htm">Next: Isaiah (Yisheyah) Chapter 10</a></center>
 </body>