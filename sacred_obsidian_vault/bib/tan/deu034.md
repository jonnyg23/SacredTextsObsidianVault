<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/deu034.htm">Polyglot</a> 
 <a href="../kjv/deu034.htm">KJV</a> 
 <a href="../sep/deu034.htm">Sep</a> 
 <a href="../vul/deu034.htm">Vul</a> 
 
 <br>
 <br><a href="deu.htm">Deuteronomy (Devarim) Index</a><br>
  
 <a href="deu033.htm">Previous</a> 
 <a href="jos001.htm">Next</a> 
 </center>
 <hr>
 
 <h3 align="CENTER">Tanach (Hebrew): Deuteronomy (Devarim) Chapter 34</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיַּ֨עַל מֹשֶׁ֜ה מֵֽעַרְבֹ֤ת מוֹאָב֙ אֶל־הַ֣ר נְב֔וֹ רֹ֚אשׁ הַפִּסְגָּ֔ה אֲשֶׁ֖ר עַל־פְּנֵ֣י יְרֵח֑וֹ וַיַּרְאֵ֨הוּ יְהוָ֧ה אֶת־כָּל־הָאָ֛רֶץ אֶת־הַגִּלְעָ֖ד עַד־דָּֽן׃ </span></p>
 <p align="RIGHT"><span lang="he">‎<a name="002">2</a> ‏וְאֵת֙ כָּל־נַפְתָּלִ֔י וְאֶת־אֶ֥רֶץ אֶפְרַ֖יִם וּמְנַשֶּׁ֑ה וְאֵת֙ כָּל־אֶ֣רֶץ יְהוּדָ֔ה עַ֖ד הַיָּ֥ם הָאַחֲרֽוֹן׃ </span></p>
 <p align="RIGHT"><span lang="he">‎<a name="003">3</a> ‏וְאֶת־הַנֶּ֗גֶב וְֽאֶת־הַכִּכָּ֞ר בִּקְעַ֧ת יְרֵח֛וֹ עִ֥יר הַתְּמָרִ֖ים עַד־צֹֽעַר׃ </span></p>
 <p align="RIGHT"><span lang="he">‎<a name="004">4</a> ‏וַיֹּ֨אמֶר יְהוָ֜ה אֵלָ֗יו זֹ֤את הָאָ֙רֶץ֙ אֲשֶׁ֣ר נִ֠שְׁבַּעְתִּי לְאַבְרָהָ֨ם לְיִצְחָ֤ק וּֽלְיַעֲקֹב֙ לֵאמֹ֔ר לְזַרְעֲךָ֖ אֶתְּנֶ֑נָּה הֶרְאִיתִ֣יךָ בְעֵינֶ֔יךָ וְשָׁ֖מָּה לֹ֥א תַעֲבֹֽר׃ </span></p>
 <p align="RIGHT"><span lang="he">‎<a name="005">5</a> ‏וַיָּ֨מָת שָׁ֜ם מֹשֶׁ֧ה עֶֽבֶד־יְהוָ֛ה בְּאֶ֥רֶץ מוֹאָ֖ב עַל־פִּ֥י יְהוָֽה׃ </span></p>
 <p align="RIGHT"><span lang="he">‎<a name="006">6</a> ‏וַיִּקְבֹּ֨ר אֹת֤וֹ בַגַּיְ֙ בְּאֶ֣רֶץ מוֹאָ֔ב מ֖וּל בֵּ֣ית פְּע֑וֹר וְלֹֽא־יָדַ֥ע אִישׁ֙ אֶת־קְבֻ֣רָת֔וֹ עַ֖ד הַיּ֥וֹם הַזֶּֽה׃ </span></p>
 <p align="RIGHT"><span lang="he">‎<a name="007">7</a> ‏וּמֹשֶׁ֗ה בֶּן־מֵאָ֧ה וְעֶשְׂרִ֛ים שָׁנָ֖ה בְּמֹת֑וֹ לֹֽא־כָהֲתָ֥ה עֵינ֖וֹ וְלֹא־נָ֥ס לֵחֹֽה׃ </span></p>
 <p align="RIGHT"><span lang="he">‎<a name="008">8</a> ‏וַיִּבְכּוּ֩ בְנֵ֨י יִשְׂרָאֵ֧ל אֶת־מֹשֶׁ֛ה בְּעַֽרְבֹ֥ת מוֹאָ֖ב שְׁלֹשִׁ֣ים י֑וֹם וַֽיִּתְּמ֔וּ יְמֵ֥י בְכִ֖י אֵ֥בֶל מֹשֶֽׁה׃ </span></p>
 <p align="RIGHT"><span lang="he">‎<a name="009">9</a> ‏וִֽיהוֹשֻׁ֣עַ בִּן־נ֗וּן מָלֵא֙ ר֣וּחַ חָכְמָ֔ה כִּֽי־סָמַ֥ךְ מֹשֶׁ֛ה אֶת־יָדָ֖יו עָלָ֑יו וַיִּשְׁמְע֨וּ אֵלָ֤יו בְּנֵֽי־יִשְׂרָאֵל֙ וַֽיַּעֲשׂ֔וּ כַּאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃ </span></p>
 <p align="RIGHT"><span lang="he">‎<a name="010">10</a> ‏וְלֹֽא־קָ֨ם נָבִ֥יא ע֛וֹד בְּיִשְׂרָאֵ֖ל כְּמֹשֶׁ֑ה אֲשֶׁר֙ יְדָע֣וֹ יְהוָ֔ה פָּנִ֖ים אֶל־פָּנִֽים׃ </span></p>
 <p align="RIGHT"><span lang="he">‎<a name="011">11</a> ‏לְכָל־הָ֨אֹת֜וֹת וְהַמּוֹפְתִ֗ים אֲשֶׁ֤ר שְׁלָחוֹ֙ יְהוָ֔ה לַעֲשׂ֖וֹת בְּאֶ֣רֶץ מִצְרָ֑יִם לְפַרְעֹ֥ה וּלְכָל־עֲבָדָ֖יו וּלְכָל־אַרְצֽוֹ׃ </span></p>
 <p align="RIGHT"><span lang="he">‎<a name="012">12</a> ‏וּלְכֹל֙ הַיָּ֣ד הַחֲזָקָ֔ה וּלְכֹ֖ל הַמּוֹרָ֣א הַגָּד֑וֹל אֲשֶׁר֙ עָשָׂ֣ה מֹשֶׁ֔ה לְעֵינֵ֖י כָּל־יִשְׂרָאֵֽל׃ </span></p>
 <p></p>
 </td>
 <td width="50%">
 <p>1 wayy<sup>a</sup>‘al mōšeh mē‘arəḇōṯ mwō’āḇ ’el-har nəḇwō rō’š hapisəgâ ’ăšer ‘al-pənê yərēḥwō wayyarə’ēhû yəhwâ ’eṯ-kāl-hā’āreṣ ’eṯ-hagilə‘āḏ ‘aḏ-dān: </p>
 <p>2 wə’ēṯ kāl-nafətālî wə’eṯ-’ereṣ ’efərayim ûmənaššeh wə’ēṯ kāl-’ereṣ yəhûḏâ ‘aḏ hayyām hā’<sup>a</sup>ḥărwōn: </p>
 <p>3 wə’eṯ-hanneḡeḇ wə’eṯ-hakikār biqə‘aṯ yərēḥwō ‘îr hatəmārîm ‘aḏ-ṣō‘ar: </p>
 <p>4 wayyō’mer yəhwâ ’ēlāyw zō’ṯ hā’āreṣ ’ăšer nišəb<sup>a</sup>‘ətî lə’aḇərâām ləyiṣəḥāq ûləy<sup>a</sup>‘ăqōḇ lē’mōr ləzarə‘ăḵā ’etənennâ herə’îṯîḵā ḇə‘êneyḵā wəšāmmâ lō’ ṯ<sup>a</sup>‘ăḇōr: </p>
 <p>5 wayyāmāṯ šām mōšeh ‘eḇeḏ-yəhwâ bə’ereṣ mwō’āḇ ‘al-pî yəhwâ: </p>
 <p>6 wayyiqəbōr ’ōṯwō ḇagayə bə’ereṣ mwō’āḇ mûl bêṯ pə‘wōr wəlō’-yāḏ<sup>a</sup>‘ ’îš ’eṯ-qəḇurāṯwō ‘aḏ hayywōm hazzeh: </p>
 <p>7 ûmōšeh ben-mē’â wə‘eśərîm šānâ bəmōṯwō lō’-ḵâăṯâ ‘ênwō wəlō’-nās lēḥōh: </p>
 <p>8 wayyiḇəkû ḇənê yiśərā’ēl ’eṯ-mōšeh bə‘arəḇōṯ mwō’āḇ šəlōšîm ywōm wayyitəmû yəmê ḇəḵî ’ēḇel mōšeh: </p>
 <p>9 wîhwōšu‘a bin-nûn mālē’ rûḥa ḥāḵəmâ kî-sāmaḵə mōšeh ’eṯ-yāḏāyw ‘ālāyw wayyišəmə‘û ’ēlāyw bənê-yiśərā’ēl wayy<sup>a</sup>‘ăśû ka’ăšer ṣiûâ yəhwâ ’eṯ-mōšeh: </p>
 <p>10 wəlō’-qām nāḇî’ ‘wōḏ bəyiśərā’ēl kəmōšeh ’ăšer yəḏā‘wō yəhwâ pānîm ’el-pānîm: </p>
 <p>11 ləḵāl-hā’ōṯwōṯ wəhammwōfəṯîm ’ăšer šəlāḥwō yəhwâ l<sup>a</sup>‘ăśwōṯ bə’ereṣ miṣərāyim ləfarə‘ōh ûləḵāl-‘ăḇāḏāyw ûləḵāl-’arəṣwō: </p>
 <p>12 ûləḵōl hayyāḏ h<sup>a</sup>ḥăzāqâ ûləḵōl hammwōrā’ hagāḏwōl ’ăšer ‘āśâ mōšeh lə‘ênê kāl-yiśərā’ēl: </p>
 </td>
 </tr></table>
 <p></p><hr>
 <center>
 <a href="jos001.htm">Next: Joshua (Yehoshua) Chapter 1</a></center>
 </body>