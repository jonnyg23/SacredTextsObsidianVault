<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/job008.htm">Polyglot</a> 
 <a href="../kjv/job008.htm">KJV</a> 
 <a href="../sep/job008.htm">Sep</a> 
 <a href="../vul/job008.htm">Vul</a> 
 
 <br>
 <br><a href="job.htm">Job (Iyov) Index</a><br>
  
 <a href="job007.htm">Previous</a> 
 <a href="job009.htm">Next</a> 
 </center>
 <hr>
 
 <h3 align="CENTER">Tanach (Hebrew): Job (Iyov) Chapter 8</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַ֭יַּעַן בִּלְדַּ֥ד הַשּׁוּחִ֗י וַיֹאמַֽר׃<font color="red"><sup>1</sup></font> </span></p>
 <p align="RIGHT"><span lang="he">‎<a name="002">2</a> ‏עַד־אָ֥ן תְּמַלֶּל־אֵ֑לֶּה וְר֥וּחַ כַּ֝בִּיר אִמְרֵי־פִֽיךָ׃ </span></p>
 <p align="RIGHT"><span lang="he">‎<a name="003">3</a> ‏הַ֭אֵל יְעַוֵּ֣ת מִשְׁפָּ֑ט וְאִם־שַׁ֝דַּ֗י יְעַוֵּֽת־צֶֽדֶק׃ </span></p>
 <p align="RIGHT"><span lang="he">‎<a name="004">4</a> ‏אִם־בָּנֶ֥יךָ חָֽטְאוּ־ל֑וֹ וַֽ֝יְשַׁלְּחֵ֗ם בְּיַד־פִּשְׁעָֽם׃ </span></p>
 <p align="RIGHT"><span lang="he">‎<a name="005">5</a> ‏אִם־אַ֭תָּה תְּשַׁחֵ֣ר אֶל־אֵ֑ל וְאֶל־שַׁ֝דַּ֗י תִּתְחַנָּֽן׃ </span></p>
 <p align="RIGHT"><span lang="he">‎<a name="006">6</a> ‏אִם־זַ֥ךְ וְיָשָׁ֗ר אָ֥תָּה כִּי־עַ֭תָּה יָעִ֣יר עָלֶ֑יךָ וְ֝שִׁלַּ֗ם נְוַ֣ת צִדְקֶֽךָ׃ </span></p>
 <p align="RIGHT"><span lang="he">‎<a name="007">7</a> ‏וְהָיָ֣ה רֵאשִׁיתְךָ֣ מִצְעָ֑ר וְ֝אַחֲרִיתְךָ֗ יִשְׂגֶּ֥ה מְאֹֽד׃ </span></p>
 <p align="RIGHT"><span lang="he">‎<a name="008">8</a> ‏כִּֽי־שְׁאַל־נָ֭א לְדֹ֣ר רִישׁ֑וֹן וְ֝כוֹנֵ֗ן לְחֵ֣קֶר אֲבוֹתָֽם׃ </span></p>
 <p align="RIGHT"><span lang="he">‎<a name="009">9</a> ‏כִּֽי־תְמ֣וֹל אֲ֭נַחְנוּ וְלֹ֣א נֵדָ֑ע כִּ֤י צֵ֖ל יָמֵ֣ינוּ עֲלֵי־אָֽרֶץ׃ </span></p>
 <p align="RIGHT"><span lang="he">‎<a name="010">10</a> ‏הֲלֹא־הֵ֣ם י֭וֹרוּךָ יֹ֣אמְרוּ לָ֑ךְ וּ֝מִלִּבָּ֗ם יוֹצִ֥אוּ מִלִּֽים׃ </span></p>
 <p align="RIGHT"><span lang="he">‎<a name="011">11</a> ‏הֲיִֽגְאֶה־גֹּ֭מֶא בְּלֹ֣א בִצָּ֑ה יִשְׂגֶּה־אָ֥חוּ בְלִי־מָֽיִם׃ </span></p>
 <p align="RIGHT"><span lang="he">‎<a name="012">12</a> ‏עֹדֶ֣נּוּ בְ֭אִבּוֹ לֹ֣א יִקָּטֵ֑ף וְלִפְנֵ֖י כָל־חָצִ֣יר יִיבָֽשׁ׃ </span></p>
 <p align="RIGHT"><span lang="he">‎<a name="013">13</a> ‏כֵּ֗ן אָ֭רְחוֹת כָּל־שֹׁ֣כְחֵי אֵ֑ל וְתִקְוַ֖ת חָנֵ֣ף תֹּאבֵֽד׃ </span></p>
 <p align="RIGHT"><span lang="he">‎<a name="014">14</a> ‏אֲשֶׁר־יָק֥וֹט כִּסְל֑וֹ וּבֵ֥ית עַ֝כָּבִ֗ישׁ מִבְטַחֽוֹ׃ </span></p>
 <p align="RIGHT"><span lang="he">‎<a name="015">15</a> ‏יִשָּׁעֵ֣ן עַל־בֵּ֭יתוֹ וְלֹ֣א יַעֲמֹ֑ד יַחֲזִ֥יק בּ֝֗וֹ וְלֹ֣א יָקֽוּם׃ </span></p>
 <p align="RIGHT"><span lang="he">‎<a name="016">16</a> ‏רָטֹ֣ב ה֖וּא לִפְנֵי־שָׁ֑מֶשׁ וְעַ֥ל<font color="red"><sup>3</sup></font> גַּ֝נָּת֗וֹ יֹֽנַקְתּ֥וֹ<font color="red"><sup>3</sup></font> תֵצֵֽא׃ </span></p>
 <p align="RIGHT"><span lang="he">‎<a name="017">17</a> ‏עַל־גַּ֭ל שָֽׁרָשָׁ֣יו יְסֻבָּ֑כוּ בֵּ֖ית אֲבָנִ֣ים יֶחֱזֶֽה׃ </span></p>
 <p align="RIGHT"><span lang="he">‎<a name="018">18</a> ‏אִם־יְבַלְּעֶ֥נּוּ מִמְּקוֹמ֑וֹ וְכִ֥חֶשׁ בּ֝֗וֹ לֹ֣א רְאִיתִֽיךָ׃ </span></p>
 <p align="RIGHT"><span lang="he">‎<a name="019">19</a> ‏הֶן־ה֭וּא מְשׂ֣וֹשׂ דַּרְכּ֑וֹ וּ֝מֵעָפָ֗ר אַחֵ֥ר יִצְמָֽחוּ׃ </span></p>
 <p align="RIGHT"><span lang="he">‎<a name="020">20</a> ‏הֶן־אֵ֭ל לֹ֣א יִמְאַס־תָּ֑ם וְלֹֽא־יַ֝חֲזִ֗יק בְּיַד־מְרֵעִֽים׃ </span></p>
 <p align="RIGHT"><span lang="he">‎<a name="021">21</a> ‏עַד־יְמַלֵּ֣ה שְׂח֣וֹק פִּ֑יךָ וּשְׂפָתֶ֥יךָ תְרוּעָֽה׃ </span></p>
 <p align="RIGHT"><span lang="he">‎<a name="022">22</a> ‏שֹׂנְאֶ֥יךָ יִלְבְּשׁוּ־בֹ֑שֶׁת וְאֹ֖הֶל רְשָׁעִ֣ים אֵינֶֽנּוּ׃ פ</span></p>
 </td>
 <td width="50%">
 <p>1 wayy<sup>a</sup>‘an bilədaḏ haššûḥî wayō’mar:<font color="red"><sup>1</sup></font> </p>
 <p>2 ‘aḏ-’ān təmallel-’ēlleh wərûḥa kabîr ’imərê-fîḵā: </p>
 <p>3 ha’ēl yə‘aûēṯ mišəpāṭ wə’im-šaday yə‘aûēṯ-ṣeḏeq: </p>
 <p>4 ’im-bāneyḵā ḥāṭə’û-lwō wayəšalləḥēm bəyaḏ-pišə‘ām: </p>
 <p>5 ’im-’atâ təš<sup>a</sup>ḥēr ’el-’ēl wə’el-šaday tiṯəḥannān: </p>
 <p>6 ’im-zaḵə wəyāšār ’ātâ kî-‘atâ yā‘îr ‘āleyḵā wəšillam nəwaṯ ṣiḏəqeḵā: </p>
 <p>7 wəhāyâ rē’šîṯəḵā miṣə‘ār wə’<sup>a</sup>ḥărîṯəḵā yiśəgeh mə’ōḏ: </p>
 <p>8 kî-šə’al-nā’ ləḏōr rîšwōn wəḵwōnēn ləḥēqer ’ăḇwōṯām: </p>
 <p>9 kî-ṯəmwōl ’ăn<sup>a</sup>ḥənû wəlō’ nēḏā‘ kî ṣēl yāmênû ‘ălê-’āreṣ: </p>
 <p>10 hălō’-hēm ywōrûḵā yō’mərû lāḵə ûmillibām ywōṣi’û millîm: </p>
 <p>11 hăyiḡə’eh-gōme’ bəlō’ ḇiṣṣâ yiśəgeh-’āḥû ḇəlî-māyim: </p>
 <p>12 ‘ōḏennû ḇə’ibwō lō’ yiqqāṭēf wəlifənê ḵāl-ḥāṣîr yîḇāš: </p>
 <p>13 kēn ’ārəḥwōṯ kāl-šōḵəḥê ’ēl wəṯiqəwaṯ ḥānēf tō’ḇēḏ: </p>
 <p>14 ’ăšer-yāqwōṭ kisəlwō ûḇêṯ ‘akāḇîš miḇəṭ<sup>a</sup>ḥwō: </p>
 <p>15 yiššā‘ēn ‘al-bêṯwō wəlō’ y<sup>a</sup>‘ămōḏ y<sup>a</sup>ḥăzîq bwō wəlō’ yāqûm: </p>
 <p>16 rāṭōḇ hû’ lifənê-šāmeš wə‘al<font color="red"><sup>3</sup></font> gannāṯwō yōnaqətwō<font color="red"><sup>3</sup></font> ṯēṣē’: </p>
 <p>17 ‘al-gal šārāšāyw yəsubāḵû bêṯ ’ăḇānîm yeḥĕzeh: </p>
 <p>18 ’im-yəḇallə‘ennû mimməqwōmwō wəḵiḥeš bwō lō’ rə’îṯîḵā: </p>
 <p>19 hen-hû’ məśwōś darəkwō ûmē‘āfār ’<sup>a</sup>ḥēr yiṣəmāḥû: </p>
 <p>20 hen-’ēl lō’ yimə’as-tām wəlō’-y<sup>a</sup>ḥăzîq bəyaḏ-mərē‘îm: </p>
 <p>21 ‘aḏ-yəmallēh śəḥwōq pîḵā ûśəfāṯeyḵā ṯərû‘â: </p>
 <p>22 śōnə’eyḵā yiləbəšû-ḇōšeṯ wə’ōhel rəšā‘îm ’ênennû: f</p>
 </td>
 </tr></table>
 <p></p><hr>
 <center>
 <a href="job009.htm">Next: Job (Iyov) Chapter 9</a></center>
 </body>