<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/kg2017.htm">Polyglot</a> 
 <a href="../kjv/kg2017.htm">KJV</a> 
 <a href="../sep/kg2017.htm">Sep</a> 
 <a href="../vul/kg2017.htm">Vul</a> 
 
 <br>
 <br><a href="kg2.htm">2 Kings (2 Melakhim) Index</a><br>
  
 <a href="kg2016.htm">Previous</a> 
 <a href="kg2018.htm">Next</a> 
 </center>
 <hr>
 
 <h3 align="CENTER">Tanach (Hebrew): 2 Kings (2 Melakhim) Chapter 17</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏בִּשְׁנַת֙ שְׁתֵּ֣ים עֶשְׂרֵ֔ה לְאָחָ֖ז מֶ֣לֶךְ יְהוּדָ֑ה מָ֠לַךְ הוֹשֵׁ֨עַ בֶּן־אֵלָ֧ה בְשֹׁמְר֛וֹן עַל־יִשְׂרָאֵ֖ל תֵּ֥שַׁע שָׁנִֽים׃ </span></p>
 <p align="RIGHT"><span lang="he">‎<a name="002">2</a> ‏וַיַּ֥עַשׂ הָרַ֖ע בְּעֵינֵ֣י יְהוָ֑ה רַ֗ק לֹ֚א כְּמַלְכֵ֣י יִשְׂרָאֵ֔ל אֲשֶׁ֥ר הָי֖וּ לְפָנָֽיו׃ </span></p>
 <p align="RIGHT"><span lang="he">‎<a name="003">3</a> ‏עָלָ֣יו עָלָ֔ה שַׁלְמַנְאֶ֖סֶר מֶ֣לֶךְ אַשּׁ֑וּר וַֽיְהִי־ל֤וֹ הוֹשֵׁ֙עַ֙ עֶ֔בֶד וַיָּ֥שֶׁב ל֖וֹ מִנְחָֽה׃ </span></p>
 <p align="RIGHT"><span lang="he">‎<a name="004">4</a> ‏וַיִּמְצָא֩ מֶֽלֶךְ־אַשּׁ֨וּר בְּהוֹשֵׁ֜עַ קֶ֗שֶׁר אֲשֶׁ֨ר שָׁלַ֤ח מַלְאָכִים֙ אֶל־ס֣וֹא מֶֽלֶךְ־מִצְרַ֔יִם וְלֹא־הֶעֱלָ֥ה מִנְחָ֛ה לְמֶ֥לֶךְ אַשּׁ֖וּר כְּשָׁנָ֣ה בְשָׁנָ֑ה וַֽיַּעַצְרֵ֙הוּ֙ מֶ֣לֶךְ אַשּׁ֔וּר וַיַּאַסְרֵ֖הוּ בֵּ֥ית כֶּֽלֶא׃ </span></p>
 <p align="RIGHT"><span lang="he">‎<a name="005">5</a> ‏וַיַּ֥עַל מֶֽלֶךְ־אַשּׁ֖וּר<font color="red"><sup>1</sup></font> בְּכָל־הָאָ֑רֶץ וַיַּ֙עַל֙ שֹׁמְר֔וֹן וַיָּ֥צַר עָלֶ֖יהָ שָׁלֹ֥שׁ שָׁנִֽים׃ </span></p>
 <p align="RIGHT"><span lang="he">‎<a name="006">6</a> ‏בִּשְׁנַ֨ת הַתְּשִׁיעִ֜ית<font color="red"><sup>3</sup></font> לְהוֹשֵׁ֗עַ לָכַ֤ד מֶֽלֶךְ־אַשּׁוּר֙ אֶת־שֹׁ֣מְר֔וֹן וַיֶּ֥גֶל אֶת־יִשְׂרָאֵ֖ל אַשּׁ֑וּרָה וַיֹּ֨שֶׁב אֹתָ֜ם בַּחְלַ֧ח וּבְחָב֛וֹר נְהַ֥ר גּוֹזָ֖ן וְעָרֵ֥י מָדָֽי׃ פ</span></p>
 <p align="RIGHT"><span lang="he">‎<a name="007">7</a> ‏וַיְהִ֗י כִּֽי־חָטְא֤וּ בְנֵֽי־יִשְׂרָאֵל֙ לַיהוָ֣ה אֱלֹהֵיהֶ֔ם הַמַּעֲלֶ֤ה אֹתָם֙ מֵאֶ֣רֶץ מִצְרַ֔יִם מִתַּ֕חַת יַ֖ד פַּרְעֹ֣ה מֶֽלֶךְ־מִצְרָ֑יִם וַיִּֽירְא֖וּ אֱלֹהִ֥ים אֲחֵרִֽים׃ </span></p>
 <p align="RIGHT"><span lang="he">‎<a name="008">8</a> ‏וַיֵּֽלְכוּ֙ בְּחֻקּ֣וֹת הַגּוֹיִ֔ם אֲשֶׁר֙ הוֹרִ֣ישׁ יְהוָ֔ה מִפְּנֵ֖י בְּנֵ֣י יִשְׂרָאֵ֑ל וּמַלְכֵ֥י יִשְׂרָאֵ֖ל אֲשֶׁ֥ר עָשֽׂוּ׃ </span></p>
 <p align="RIGHT"><span lang="he">‎<a name="009">9</a> ‏וַיְחַפְּא֣וּ בְנֵֽי־יִשְׂרָאֵ֗ל דְּבָרִים֙ אֲשֶׁ֣ר לֹא־כֵ֔ן עַל־יְהוָ֖ה אֱלֹהֵיהֶ֑ם וַיִּבְנ֨וּ לָהֶ֤ם בָּמוֹת֙ בְּכָל־עָ֣רֵיהֶ֔ם מִמִּגְדַּ֥ל נוֹצְרִ֖ים עַד־עִ֥יר מִבְצָֽר׃ </span></p>
 <p align="RIGHT"><span lang="he">‎<a name="010">10</a> ‏וַיַּצִּ֧בוּ לָהֶ֛ם מַצֵּב֖וֹת וַאֲשֵׁרִ֑ים עַ֚ל כָּל־גִּבְעָ֣ה גְבֹהָ֔ה וְתַ֖חַת כָּל־עֵ֥ץ רַעֲנָֽן׃ </span></p>
 <p align="RIGHT"><span lang="he">‎<a name="011">11</a> ‏וַיְקַטְּרוּ־שָׁם֙ בְּכָל־בָּמ֔וֹת כַּגּוֹיִ֕ם אֲשֶׁר־הֶגְלָ֥ה יְהוָ֖ה מִפְּנֵיהֶ֑ם וַֽיַּעֲשׂוּ֙ דְּבָרִ֣ים רָעִ֔ים לְהַכְעִ֖יס אֶת־יְהוָֽה׃ </span></p>
 <p align="RIGHT"><span lang="he">‎<a name="012">12</a> ‏וַיַּֽעַבְד֖וּ הַגִּלֻּלִ֑ים אֲשֶׁ֨ר אָמַ֤ר יְהוָה֙ לָהֶ֔ם לֹ֥א תַעֲשׂ֖וּ אֶת־הַדָּבָ֥ר הַזֶּֽה׃ </span></p>
 <p align="RIGHT"><span lang="he">‎<a name="013">13</a> ‏וַיָּ֣עַד יְהוָ֡ה בְּיִשְׂרָאֵ֣ל וּבִיהוּדָ֡ה בְּיַד֩ כָּל־<font color="brown">נביאו</font> <font color="blue">נְבִיאֵ֨י</font> כָל־חֹזֶ֜ה לֵאמֹ֗ר שֻׁ֝֩בוּ<font color="red"><sup>3</sup></font> מִדַּרְכֵיכֶ֤ם הָֽרָעִים֙ וְשִׁמְרוּ֙ מִצְוֹתַ֣י חֻקּוֹתַ֔י כְּכָ֨ל־הַתּוֹרָ֔ה אֲשֶׁ֥ר צִוִּ֖יתִי אֶת־אֲבֹֽתֵיכֶ֑ם וַֽאֲשֶׁר֙ שָׁלַ֣חְתִּי אֲלֵיכֶ֔ם בְּיַ֖ד עֲבָדַ֥י הַנְּבִיאִֽים׃ </span></p>
 <p align="RIGHT"><span lang="he">‎<a name="014">14</a> ‏וְלֹ֖א שָׁמֵ֑עוּ וַיַּקְשׁ֤וּ אֶת־עָרְפָּם֙ כְּעֹ֣רֶף אֲבוֹתָ֔ם אֲשֶׁר֙ לֹ֣א הֶאֱמִ֔ינוּ בַּֽיהוָ֖ה אֱלֹהֵיהֶֽם׃ </span></p>
 <p align="RIGHT"><span lang="he">‎<a name="015">15</a> ‏וַיִּמְאֲס֣וּ אֶת־חֻקָּ֗יו וְאֶת־בְּרִיתוֹ֙ אֲשֶׁ֣ר כָּרַ֣ת אֶת־אֲבוֹתָ֔ם וְאֵת֙ עֵֽדְוֹתָ֔יו אֲשֶׁ֥ר הֵעִ֖יד בָּ֑ם וַיֵּ֨לְכוּ֜ אַחֲרֵ֤י הַהֶ֙בֶל֙ וַיֶּהְבָּ֔לוּ וְאַחֲרֵ֤י הַגּוֹיִם֙ אֲשֶׁ֣ר סְבִֽיבֹתָ֔ם אֲשֶׁ֨ר צִוָּ֤ה יְהוָה֙ אֹתָ֔ם לְבִלְתִּ֖י עֲשׂ֥וֹת כָּהֶֽם׃ </span></p>
 <p align="RIGHT"><span lang="he">‎<a name="016">16</a> ‏וַיַּעַזְב֗וּ אֶת־כָּל־מִצְוֹת֙ יְהוָ֣ה אֱלֹהֵיהֶ֔ם וַיַּעֲשׂ֥וּ לָהֶ֛ם מַסֵּכָ֖ה <font color="brown">שנים</font> <font color="blue">שְׁנֵ֣י</font> עֲגָלִ֑ים וַיַּעֲשׂ֣וּ אֲשֵׁירָ֗ה וַיִּֽשְׁתַּחֲווּ֙ לְכָל־צְבָ֣א הַשָּׁמַ֔יִם וַיַּעַבְד֖וּ אֶת־הַבָּֽעַל׃ </span></p>
 <p align="RIGHT"><span lang="he">‎<a name="017">17</a> ‏וַֽ֠יַּעֲבִירוּ אֶת־בְּנֵיהֶ֤ם וְאֶת־בְּנֽוֹתֵיהֶם֙ בָּאֵ֔שׁ וַיִּקְסְמ֥וּ קְסָמִ֖ים וַיְנַחֵ֑שׁוּ וַיִּֽתְמַכְּר֗וּ לַעֲשׂ֥וֹת הָרַ֛ע בְּעֵינֵ֥י יְהוָ֖ה לְהַכְעִיסֽוֹ׃ </span></p>
 <p align="RIGHT"><span lang="he">‎<a name="018">18</a> ‏וַיִּתְאַנַּ֨ף יְהוָ֤ה מְאֹד֙ בְּיִשְׂרָאֵ֔ל וַיְסִרֵ֖ם מֵעַ֣ל פָּנָ֑יו לֹ֣א נִשְׁאַ֔ר רַ֛ק שֵׁ֥בֶט יְהוּדָ֖ה לְבַדּֽוֹ׃ </span></p>
 <p align="RIGHT"><span lang="he">‎<a name="019">19</a> ‏גַּם־יְהוּדָ֕ה לֹ֣א שָׁמַ֔ר אֶת־מִצְוֹ֖ת יְהוָ֣ה אֱלֹהֵיהֶ֑ם וַיֵּ֣לְכ֔וּ בְּחֻקּ֥וֹת יִשְׂרָאֵ֖ל אֲשֶׁ֥ר עָשֽׂוּ׃ </span></p>
 <p align="RIGHT"><span lang="he">‎<a name="020">20</a> ‏וַיִּמְאַ֨ס יְהוָ֜ה בְּכָל־זֶ֤רַע יִשְׂרָאֵל֙ וַיְעַנֵּ֔ם וַֽיִּתְּנֵ֖ם בְּיַד־שֹׁסִ֑ים עַ֛ד אֲשֶׁ֥ר הִשְׁלִיכָ֖ם מִפָּנָֽיו׃ </span></p>
 <p align="RIGHT"><span lang="he">‎<a name="021">21</a> ‏כִּֽי־קָרַ֣ע יִשְׂרָאֵ֗ל מֵעַל֙ בֵּ֣ית דָּוִ֔ד וַיַּמְלִ֖יכוּ אֶת־יָרָבְעָ֣ם בֶּן־נְבָ֑ט <font color="brown">וידא</font> <font color="blue">וַיַּדַּ֨ח</font> יָרָבְעָ֤ם אֶת־יִשְׂרָאֵל֙ מֵאַחֲרֵ֣י יְהוָ֔ה וְהֶחֱטֵיאָ֖ם<font color="red"><sup>1</sup></font> חֲטָאָ֥ה גְדוֹלָֽה׃ </span></p>
 <p align="RIGHT"><span lang="he">‎<a name="022">22</a> ‏וַיֵּֽלְכוּ֙ בְּנֵ֣י יִשְׂרָאֵ֔ל בְּכָל־חַטֹּ֥אות יָרָבְעָ֖ם אֲשֶׁ֣ר עָשָׂ֑ה לֹא־סָ֖רוּ מִמֶּֽנָּה׃ </span></p>
 <p align="RIGHT"><span lang="he">‎<a name="023">23</a> ‏עַ֠ד אֲשֶׁר־הֵסִ֨יר יְהוָ֤ה אֶת־יִשְׂרָאֵל֙ מֵעַ֣ל פָּנָ֔יו כַּאֲשֶׁ֣ר דִּבֶּ֔ר בְּיַ֖ד כָּל־עֲבָדָ֣יו הַנְּבִיאִ֑ים וַיִּ֨גֶל יִשְׂרָאֵ֜ל מֵעַ֤ל אַדְמָתוֹ֙ אַשּׁ֔וּרָה עַ֖ד הַיּ֥וֹם הַזֶּֽה׃ פ</span></p>
 <p align="RIGHT"><span lang="he">‎<a name="024">24</a> ‏וַיָּבֵ֣א מֶֽלֶךְ־אַשּׁ֡וּר מִבָּבֶ֡ל וּ֠מִ֠כּוּתָה<font color="red"><sup>3</sup></font> וּמֵעַוָּ֤א וּמֵֽחֲמָת֙ וּסְפַרְוַ֔יִם וַיֹּ֙שֶׁב֙ בְּעָרֵ֣י שֹֽׁמְר֔וֹן תַּ֖חַת בְּנֵ֣י יִשְׂרָאֵ֑ל וַיִּֽרְשׁוּ֙ אֶת־שֹׁ֣מְר֔וֹן וַיֵּֽשְׁב֖וּ בְּעָרֶֽיהָ׃ </span></p>
 <p align="RIGHT"><span lang="he">‎<a name="025">25</a> ‏וַיְהִ֗י בִּתְחִלַּת֙ שִׁבְתָּ֣ם שָׁ֔ם לֹ֥א יָרְא֖וּ אֶת־יְהוָ֑ה וַיְשַׁלַּ֨ח יְהוָ֤ה בָּהֶם֙ אֶת־הָ֣אֲרָי֔וֹת וַיִּֽהְי֥וּ הֹרְגִ֖ים בָּהֶֽם׃ </span></p>
 <p align="RIGHT"><span lang="he">‎<a name="026">26</a> ‏וַיֹּאמְר֗וּ לְמֶ֣לֶךְ אַשּׁוּר֮ לֵאמֹר֒ הַגּוֹיִ֗ם אֲשֶׁ֤ר הִגְלִ֙יתָ֙ וַתּ֙וֹשֶׁב֙ בְּעָרֵ֣י שֹׁמְר֔וֹן לֹ֣א יָֽדְע֔וּ אֶת־מִשְׁפַּ֖ט אֱלֹהֵ֣י הָאָ֑רֶץ וַיְשַׁלַּח־בָּ֣ם אֶת־הָאֲרָי֗וֹת וְהִנָּם֙ מְמִיתִ֣ים אוֹתָ֔ם כַּאֲשֶׁר֙ אֵינָ֣ם יֹדְעִ֔ים אֶת־מִשְׁפַּ֖ט אֱלֹהֵ֥י הָאָֽרֶץ׃ </span></p>
 <p align="RIGHT"><span lang="he">‎<a name="027">27</a> ‏וַיְצַ֨ו מֶֽלֶךְ־אַשּׁ֜וּר לֵאמֹ֗ר הֹלִ֤יכוּ שָׁ֙מָּה֙ אֶחָ֤ד מֵהַכֹּֽהֲנִים֙ אֲשֶׁ֣ר הִגְלִיתֶ֣ם מִשָּׁ֔ם וְיֵלְכ֖וּ וְיֵ֣שְׁבוּ שָׁ֑ם וְיֹרֵ֕ם אֶת־מִשְׁפַּ֖ט אֱלֹהֵ֥י הָאָֽרֶץ׃ </span></p>
 <p align="RIGHT"><span lang="he">‎<a name="028">28</a> ‏וַיָּבֹ֞א אֶחָ֣ד מֵהַכֹּהֲנִ֗ים אֲשֶׁ֤ר הִגְלוּ֙ מִשֹּׁ֣מְר֔וֹן וַיֵּ֖שֶׁב בְּבֵֽית־אֵ֑ל וַֽיְהִי֙ מוֹרֶ֣ה אֹתָ֔ם אֵ֖יךְ יִֽירְא֥וּ אֶת־יְהוָֽה׃ </span></p>
 <p align="RIGHT"><span lang="he">‎<a name="029">29</a> ‏וַיִּהְי֣וּ עֹשִׂ֔ים גּ֥וֹי גּ֖וֹי אֱלֹהָ֑יו וַיַּנִּ֣יחוּ׀ בְּבֵ֣ית הַבָּמ֗וֹת אֲשֶׁ֤ר עָשׂוּ֙ הַשֹּׁ֣מְרֹנִ֔ים גּ֥וֹי גּוֹי֙ בְּעָ֣רֵיהֶ֔ם אֲשֶׁ֛ר הֵ֥ם יֹשְׁבִ֖ים שָֽׁם׃ </span></p>
 <p align="RIGHT"><span lang="he">‎<a name="030">30</a> ‏וְאַנְשֵׁ֣י בָבֶ֗ל עָשׂוּ֙ אֶת־סֻכּ֣וֹת בְּנ֔וֹת וְאַנְשֵׁי־כ֔וּת<font color="red"><sup>3</sup></font> עָשׂ֖וּ אֶת־נֵֽרְגַ֑ל וְאַנְשֵׁ֥י חֲמָ֖ת עָשׂ֥וּ אֶת־אֲשִׁימָֽא׃ </span></p>
 <p align="RIGHT"><span lang="he">‎<a name="031">31</a> ‏וְהָעַוִּ֛ים עָשׂ֥וּ נִבְחַ֖ז וְאֶת־תַּרְתָּ֑ק וְהַסְפַרְוִ֗ים שֹׂרְפִ֤ים אֶת־בְּנֵיהֶם֙ בָּאֵ֔שׁ לְאַדְרַמֶּ֥לֶךְ וַֽעֲנַמֶּ֖לֶךְ <font color="brown">אלה</font> <font color="blue">אֱלֹהֵ֥י</font> <font color="brown">ספרים</font> <font color="blue">סְפַרְוָֽיִם׃</font> </span></p>
 <p align="RIGHT"><span lang="he">‎<a name="032">32</a> ‏וַיִּהְי֥וּ יְרֵאִ֖ים אֶת־יְהוָ֑ה וַיַּעֲשׂ֨וּ לָהֶ֤ם מִקְצוֹתָם֙ כֹּהֲנֵ֣י בָמ֔וֹת וַיִּהְי֛וּ עֹשִׂ֥ים לָהֶ֖ם בְּבֵ֥ית הַבָּמֽוֹת׃ </span></p>
 <p align="RIGHT"><span lang="he">‎<a name="033">33</a> ‏אֶת־יְהוָ֖ה הָי֣וּ יְרֵאִ֑ים וְאֶת־אֱלֹֽהֵיהֶם֙ הָי֣וּ עֹֽבְדִ֔ים כְּמִשְׁפַּט֙ הַגּוֹיִ֔ם אֲשֶׁר־הִגְל֥וּ אֹתָ֖ם מִשָּֽׁם׃ </span></p>
 <p align="RIGHT"><span lang="he">‎<a name="034">34</a> ‏עַ֣ד הַיּ֤וֹם הַזֶּה֙ הֵ֣ם עֹשִׂ֔ים כַּמִּשְׁפָּטִ֖ים הָרִֽאשֹׁנִ֑ים אֵינָ֤ם יְרֵאִים֙ אֶת־יְהוָ֔ה וְאֵינָ֣ם עֹשִׂ֗ים כְּחֻקֹּתָם֙ וּכְמִשְׁפָּטָ֔ם וְכַתּוֹרָ֣ה וְכַמִּצְוָ֗ה אֲשֶׁ֨ר צִוָּ֤ה יְהוָה֙ אֶת־בְּנֵ֣י יַעֲקֹ֔ב אֲשֶׁר־שָׂ֥ם שְׁמ֖וֹ יִשְׂרָאֵֽל׃ </span></p>
 <p align="RIGHT"><span lang="he">‎<a name="035">35</a> ‏וַיִּכְרֹ֨ת יְהוָ֤ה אִתָּם֙ בְּרִ֔ית וַיְצַוֵּ֣ם לֵאמֹ֔ר לֹ֥א תִֽירְא֖וּ אֱלֹהִ֣ים אֲחֵרִ֑ים וְלֹא־תִשְׁתַּחֲו֣וּ לָהֶ֔ם וְלֹ֣א תַעַבְד֔וּם וְלֹ֥א תִזְבְּח֖וּ לָהֶֽם׃ </span></p>
 <p align="RIGHT"><span lang="he">‎<a name="036">36</a> ‏כִּ֣י אִֽם־אֶת־יְהוָ֗ה אֲשֶׁר֩ הֶעֱלָ֨ה אֶתְכֶ֜ם מֵאֶ֧רֶץ מִצְרַ֛יִם בְּכֹ֧חַ גָּד֛וֹל וּבִזְר֥וֹעַ נְטוּיָ֖ה אֹת֣וֹ תִירָ֑אוּ וְל֥וֹ תִֽשְׁתַּחֲו֖וּ וְל֥וֹ תִזְבָּֽחוּ׃ </span></p>
 <p align="RIGHT"><span lang="he">‎<a name="037">37</a> ‏וְאֶת־הַחֻקִּ֨ים וְאֶת־הַמִּשְׁפָּטִ֜ים וְהַתּוֹרָ֤ה וְהַמִּצְוָה֙ אֲשֶׁ֣ר כָּתַ֣ב לָכֶ֔ם תִּשְׁמְר֥וּן לַעֲשׂ֖וֹת כָּל־הַיָּמִ֑ים וְלֹ֥א תִֽירְא֖וּ אֱלֹהִ֥ים אֲחֵרִֽים׃ </span></p>
 <p align="RIGHT"><span lang="he">‎<a name="038">38</a> ‏וְהַבְּרִ֛ית אֲשֶׁר־כָּרַ֥תִּי אִתְּכֶ֖ם לֹ֣א תִשְׁכָּ֑חוּ וְלֹ֥א תִֽירְא֖וּ אֱלֹהִ֥ים אֲחֵרִֽים׃ </span></p>
 <p align="RIGHT"><span lang="he">‎<a name="039">39</a> ‏כִּ֛י אִֽם־אֶת־יְהוָ֥ה אֱלֹהֵיכֶ֖ם תִּירָ֑אוּ וְהוּא֙ יַצִּ֣יל אֶתְכֶ֔ם מִיַּ֖ד כָּל־אֹיְבֵיכֶֽם׃ </span></p>
 <p align="RIGHT"><span lang="he">‎<a name="040">40</a> ‏וְלֹ֖א שָׁמֵ֑עוּ כִּ֛י אִֽם־כְּמִשְׁפָּטָ֥ם הָֽרִאשׁ֖וֹן הֵ֥ם עֹשִֽׂים׃ </span></p>
 <p align="RIGHT"><span lang="he">‎<a name="041">41</a> ‏וַיִּהְי֣וּ׀ הַגּוֹיִ֣ם הָאֵ֗לֶּה יְרֵאִים֙ אֶת־יְהוָ֔ה וְאֶת־פְּסִֽילֵיהֶ֖ם הָי֣וּ עֹֽבְדִ֑ים גַּם־בְּנֵיהֶ֣ם׀ וּבְנֵ֣י בְנֵיהֶ֗ם כַּאֲשֶׁ֨ר עָשׂ֤וּ אֲבֹתָם֙ הֵ֣ם עֹשִׂ֔ים עַ֖ד הַיּ֥וֹם הַזֶּֽה׃ פ</span></p>
 </td>
 <td width="50%">
 <p>1 bišənaṯ šətêm ‘eśərēh lə’āḥāz meleḵə yəhûḏâ mālaḵə hwōšē‘a ben-’ēlâ ḇəšōmərwōn ‘al-yiśərā’ēl tēš<sup>a</sup>‘ šānîm: </p>
 <p>2 wayy<sup>a</sup>‘aś hār<sup>a</sup>‘ bə‘ênê yəhwâ raq lō’ kəmaləḵê yiśərā’ēl ’ăšer hāyû ləfānāyw: </p>
 <p>3 ‘ālāyw ‘ālâ šaləmanə’eser meleḵə ’aššûr wayəhî-lwō hwōšē‘a ‘eḇeḏ wayyāšeḇ lwō minəḥâ: </p>
 <p>4 wayyiməṣā’ meleḵə-’aššûr bəhwōšē‘a qešer ’ăšer šāl<sup>a</sup>ḥ malə’āḵîm ’el-swō’ meleḵə-miṣərayim wəlō’-he‘ĕlâ minəḥâ ləmeleḵə ’aššûr kəšānâ ḇəšānâ wayy<sup>a</sup>‘aṣərēhû meleḵə ’aššûr wayya’asərēhû bêṯ kele’: </p>
 <p>5 wayy<sup>a</sup>‘al meleḵə-’aššûr<font color="red"><sup>1</sup></font> bəḵāl-hā’āreṣ wayy<sup>a</sup>‘al šōmərwōn wayyāṣar ‘āleyhā šālōš šānîm: </p>
 <p>6 bišənaṯ hatəšî‘îṯ<font color="red"><sup>3</sup></font> ləhwōšē‘a lāḵaḏ meleḵə-’aššûr ’eṯ-šōmərwōn wayyeḡel ’eṯ-yiśərā’ēl ’aššûrâ wayyōšeḇ ’ōṯām b<sup>a</sup>ḥəl<sup>a</sup>ḥ ûḇəḥāḇwōr nəhar gwōzān wə‘ārê māḏāy: f</p>
 <p>7 wayəhî kî-ḥāṭə’û ḇənê-yiśərā’ēl layhwâ ’ĕlōhêhem hamm<sup>a</sup>‘ăleh ’ōṯām mē’ereṣ miṣərayim mit<sup>a</sup>ḥaṯ yaḏ parə‘ōh meleḵə-miṣərāyim wayyîrə’û ’ĕlōhîm ’ăḥērîm: </p>
 <p>8 wayyēləḵû bəḥuqqwōṯ hagwōyim ’ăšer hwōrîš yəhwâ mipənê bənê yiśərā’ēl ûmaləḵê yiśərā’ēl ’ăšer ‘āśû: </p>
 <p>9 wayəḥapə’û ḇənê-yiśərā’ēl dəḇārîm ’ăšer lō’-ḵēn ‘al-yəhwâ ’ĕlōhêhem wayyiḇənû lâem bāmwōṯ bəḵāl-‘ārêhem mimmiḡədal nwōṣərîm ‘aḏ-‘îr miḇəṣār: </p>
 <p>10 wayyaṣṣiḇû lâem maṣṣēḇwōṯ wa’ăšērîm ‘al kāl-giḇə‘â ḡəḇōhâ wəṯ<sup>a</sup>ḥaṯ kāl-‘ēṣ r<sup>a</sup>‘ănān: </p>
 <p>11 wayəqaṭṭərû-šām bəḵāl-bāmwōṯ kagwōyim ’ăšer-heḡəlâ yəhwâ mipənêhem wayy<sup>a</sup>‘ăśû dəḇārîm rā‘îm ləhaḵə‘îs ’eṯ-yəhwâ: </p>
 <p>12 wayy<sup>a</sup>‘aḇəḏû hagillulîm ’ăšer ’āmar yəhwâ lâem lō’ ṯ<sup>a</sup>‘ăśû ’eṯ-hadāḇār hazzeh: </p>
 <p>13 wayyā‘aḏ yəhwâ bəyiśərā’ēl ûḇîhûḏâ bəyaḏ kāl-<font color="brown">nəḇî’wō</font> <font color="blue">nəḇî’ê</font> ḵāl-ḥōzeh lē’mōr šuḇû<font color="red"><sup>3</sup></font> midarəḵêḵem hārā‘îm wəšimərû miṣəwōṯay ḥuqqwōṯay kəḵāl-hatwōrâ ’ăšer ṣiûîṯî ’eṯ-’ăḇōṯêḵem wa’ăšer šāl<sup>a</sup>ḥətî ’ălêḵem bəyaḏ ‘ăḇāḏay hannəḇî’îm: </p>
 <p>14 wəlō’ šāmē‘û wayyaqəšû ’eṯ-‘ārəpām kə‘ōref ’ăḇwōṯām ’ăšer lō’ he’ĕmînû bayhwâ ’ĕlōhêhem: </p>
 <p>15 wayyimə’ăsû ’eṯ-ḥuqqāyw wə’eṯ-bərîṯwō ’ăšer kāraṯ ’eṯ-’ăḇwōṯām wə’ēṯ ‘ēḏəwōṯāyw ’ăšer hē‘îḏ bām wayyēləḵû ’<sup>a</sup>ḥărê haheḇel wayyehəbālû wə’<sup>a</sup>ḥărê hagwōyim ’ăšer səḇîḇōṯām ’ăšer ṣiûâ yəhwâ ’ōṯām ləḇilətî ‘ăśwōṯ kâem: </p>
 <p>16 wayy<sup>a</sup>‘azəḇû ’eṯ-kāl-miṣəwōṯ yəhwâ ’ĕlōhêhem wayy<sup>a</sup>‘ăśû lâem massēḵâ <font color="brown">šənêm</font> <font color="blue">šənê</font> ‘ăḡālîm wayy<sup>a</sup>‘ăśû ’ăšêrâ wayyišət<sup>a</sup>ḥăwû ləḵāl-ṣəḇā’ haššāmayim wayy<sup>a</sup>‘aḇəḏû ’eṯ-habā‘al: </p>
 <p>17 wayy<sup>a</sup>‘ăḇîrû ’eṯ-bənêhem wə’eṯ-bənwōṯêhem bā’ēš wayyiqəsəmû qəsāmîm wayən<sup>a</sup>ḥēšû wayyiṯəmakərû l<sup>a</sup>‘ăśwōṯ hār<sup>a</sup>‘ bə‘ênê yəhwâ ləhaḵə‘îswō: </p>
 <p>18 wayyiṯə’annaf yəhwâ mə’ōḏ bəyiśərā’ēl wayəsirēm mē‘al pānāyw lō’ nišə’ar raq šēḇeṭ yəhûḏâ ləḇadwō: </p>
 <p>19 gam-yəhûḏâ lō’ šāmar ’eṯ-miṣəwōṯ yəhwâ ’ĕlōhêhem wayyēləḵû bəḥuqqwōṯ yiśərā’ēl ’ăšer ‘āśû: </p>
 <p>20 wayyimə’as yəhwâ bəḵāl-zer<sup>a</sup>‘ yiśərā’ēl wayə‘annēm wayyitənēm bəyaḏ-šōsîm ‘aḏ ’ăšer hišəlîḵām mipānāyw: </p>
 <p>21 kî-qār<sup>a</sup>‘ yiśərā’ēl mē‘al bêṯ dāwiḏ wayyaməlîḵû ’eṯ-yārāḇə‘ām ben-nəḇāṭ <font color="brown">wayyadē’</font> <font color="blue">wayyad<sup>a</sup>ḥ</font> yārāḇə‘ām ’eṯ-yiśərā’ēl mē’<sup>a</sup>ḥărê yəhwâ wəheḥĕṭê’ām<font color="red"><sup>1</sup></font> ḥăṭā’â ḡəḏwōlâ: </p>
 <p>22 wayyēləḵû bənê yiśərā’ēl bəḵāl-ḥaṭṭō’wṯ yārāḇə‘ām ’ăšer ‘āśâ lō’-sārû mimmennâ: </p>
 <p>23 ‘aḏ ’ăšer-hēsîr yəhwâ ’eṯ-yiśərā’ēl mē‘al pānāyw ka’ăšer diber bəyaḏ kāl-‘ăḇāḏāyw hannəḇî’îm wayyiḡel yiśərā’ēl mē‘al ’aḏəmāṯwō ’aššûrâ ‘aḏ hayywōm hazzeh: f</p>
 <p>24 wayyāḇē’ meleḵə-’aššûr mibāḇel ûmikûṯâ<font color="red"><sup>3</sup></font> ûmē‘aûā’ ûmēḥămāṯ ûsəfarəwayim wayyōšeḇ bə‘ārê šōmərwōn t<sup>a</sup>ḥaṯ bənê yiśərā’ēl wayyirəšû ’eṯ-šōmərwōn wayyēšəḇû bə‘āreyhā: </p>
 <p>25 wayəhî biṯəḥillaṯ šiḇətām šām lō’ yārə’û ’eṯ-yəhwâ wayəšall<sup>a</sup>ḥ yəhwâ bâem ’eṯ-hā’ărāywōṯ wayyihəyû hōrəḡîm bâem: </p>
 <p>26 wayyō’mərû ləmeleḵə ’aššûr lē’mōr hagwōyim ’ăšer hiḡəlîṯā watwōšeḇ bə‘ārê šōmərwōn lō’ yāḏə‘û ’eṯ-mišəpaṭ ’ĕlōhê hā’āreṣ wayəšall<sup>a</sup>ḥ-bām ’eṯ-hā’ărāywōṯ wəhinnām məmîṯîm ’wōṯām ka’ăšer ’ênām yōḏə‘îm ’eṯ-mišəpaṭ ’ĕlōhê hā’āreṣ: </p>
 <p>27 wayəṣaw meleḵə-’aššûr lē’mōr hōlîḵû šāmmâ ’eḥāḏ mēhakōhănîm ’ăšer hiḡəlîṯem miššām wəyēləḵû wəyēšəḇû šām wəyōrēm ’eṯ-mišəpaṭ ’ĕlōhê hā’āreṣ: </p>
 <p>28 wayyāḇō’ ’eḥāḏ mēhakōhănîm ’ăšer hiḡəlû miššōmərwōn wayyēšeḇ bəḇêṯ-’ēl wayəhî mwōreh ’ōṯām ’êḵə yîrə’û ’eṯ-yəhwâ: </p>
 <p>29 wayyihəyû ‘ōśîm gwōy gwōy ’ĕlōhāyw wayyannîḥû| bəḇêṯ habāmwōṯ ’ăšer ‘āśû haššōmərōnîm gwōy gwōy bə‘ārêhem ’ăšer hēm yōšəḇîm šām: </p>
 <p>30 wə’anəšê ḇāḇel ‘āśû ’eṯ-sukwōṯ bənwōṯ wə’anəšê-ḵûṯ<font color="red"><sup>3</sup></font> ‘āśû ’eṯ-nērəḡal wə’anəšê ḥămāṯ ‘āśû ’eṯ-’ăšîmā’: </p>
 <p>31 wəhā‘aûîm ‘āśû niḇəḥaz wə’eṯ-tarətāq wəhasəfarəwîm śōrəfîm ’eṯ-bənêhem bā’ēš lə’aḏərammeleḵə w<sup>a</sup>‘ănammeleḵə <font color="brown">’ĕlōhha</font> <font color="blue">’ĕlōhê</font> <font color="brown">səfārîm</font> <font color="blue">səfarəwāyim:</font> </p>
 <p>32 wayyihəyû yərē’îm ’eṯ-yəhwâ wayy<sup>a</sup>‘ăśû lâem miqəṣwōṯām kōhănê ḇāmwōṯ wayyihəyû ‘ōśîm lâem bəḇêṯ habāmwōṯ: </p>
 <p>33 ’eṯ-yəhwâ hāyû yərē’îm wə’eṯ-’ĕlōhêhem hāyû ‘ōḇəḏîm kəmišəpaṭ hagwōyim ’ăšer-hiḡəlû ’ōṯām miššām: </p>
 <p>34 ‘aḏ hayywōm hazzeh hēm ‘ōśîm kammišəpāṭîm hāri’šōnîm ’ênām yərē’îm ’eṯ-yəhwâ wə’ênām ‘ōśîm kəḥuqqōṯām ûḵəmišəpāṭām wəḵatwōrâ wəḵammiṣəwâ ’ăšer ṣiûâ yəhwâ ’eṯ-bənê y<sup>a</sup>‘ăqōḇ ’ăšer-śām šəmwō yiśərā’ēl: </p>
 <p>35 wayyiḵərōṯ yəhwâ ’itām bərîṯ wayəṣaûēm lē’mōr lō’ ṯîrə’û ’ĕlōhîm ’ăḥērîm wəlō’-ṯišət<sup>a</sup>ḥăwû lâem wəlō’ ṯ<sup>a</sup>‘aḇəḏûm wəlō’ ṯizəbəḥû lâem: </p>
 <p>36 kî ’im-’eṯ-yəhwâ ’ăšer he‘ĕlâ ’eṯəḵem mē’ereṣ miṣərayim bəḵōḥa gāḏwōl ûḇizərwō‘a nəṭûyâ ’ōṯwō ṯîrā’û wəlwō ṯišət<sup>a</sup>ḥăwû wəlwō ṯizəbāḥû: </p>
 <p>37 wə’eṯ-h<sup>a</sup>ḥuqqîm wə’eṯ-hammišəpāṭîm wəhatwōrâ wəhammiṣəwâ ’ăšer kāṯaḇ lāḵem tišəmərûn l<sup>a</sup>‘ăśwōṯ kāl-hayyāmîm wəlō’ ṯîrə’û ’ĕlōhîm ’ăḥērîm: </p>
 <p>38 wəhabərîṯ ’ăšer-kāratî ’itəḵem lō’ ṯišəkāḥû wəlō’ ṯîrə’û ’ĕlōhîm ’ăḥērîm: </p>
 <p>39 kî ’im-’eṯ-yəhwâ ’ĕlōhêḵem tîrā’û wəhû’ yaṣṣîl ’eṯəḵem mîyaḏ kāl-’ōyəḇêḵem: </p>
 <p>40 wəlō’ šāmē‘û kî ’im-kəmišəpāṭām hāri’šwōn hēm ‘ōśîm: </p>
 <p>41 wayyihəyû| hagwōyim hā’ēlleh yərē’îm ’eṯ-yəhwâ wə’eṯ-pəsîlêhem hāyû ‘ōḇəḏîm gam-bənêhem| ûḇənê ḇənêhem ka’ăšer ‘āśû ’ăḇōṯām hēm ‘ōśîm ‘aḏ hayywōm hazzeh: f</p>
 </td>
 </tr></table>
 <p></p><hr>
 <center>
 <a href="kg2018.htm">Next: 2 Kings (2 Melakhim) Chapter 18</a></center>
 </body>