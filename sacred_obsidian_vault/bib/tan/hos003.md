<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/hos003.htm">Polyglot</a> 
 <a href="../kjv/hos003.htm">KJV</a> 
 <a href="../sep/hos003.htm">Sep</a> 
 <a href="../vul/hos003.htm">Vul</a> 
 
 <br>
 <br><a href="hos.htm">Hosea (Hoshea) Index</a><br>
  
 <a href="hos002.htm">Previous</a> 
 <a href="hos004.htm">Next</a> 
 </center>
 <hr>
 
 <h3 align="CENTER">Tanach (Hebrew): Hosea (Hoshea) Chapter 3</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיֹּ֨אמֶר יְהוָ֜ה אֵלַ֗י ע֚וֹד לֵ֣ךְ אֱ‍ֽהַב־אִשָּׁ֔ה אֲהֻ֥בַת רֵ֖עַ וּמְנָאָ֑פֶת כְּאַהֲבַ֤ת יְהוָה֙ אֶת־בְּנֵ֣י יִשְׂרָאֵ֔ל וְהֵ֗ם פֹּנִים֙ אֶל־אֱלֹהִ֣ים אֲחֵרִ֔ים וְאֹהֲבֵ֖י אֲשִׁישֵׁ֥י עֲנָבִֽים׃ </span></p>
 <p align="RIGHT"><span lang="he">‎<a name="002">2</a> ‏וָאֶכְּרֶ֣הָ לִּ֔י בַּחֲמִשָּׁ֥ה עָשָׂ֖ר כָּ֑סֶף וְחֹ֥מֶר שְׂעֹרִ֖ים וְלֵ֥תֶךְ שְׂעֹרִֽים׃ </span></p>
 <p align="RIGHT"><span lang="he">‎<a name="003">3</a> ‏וָאֹמַ֣ר אֵלֶ֗יהָ יָמִ֤ים רַבִּים֙ תֵּ֣שְׁבִי לִ֔י לֹ֣א תִזְנִ֔י וְלֹ֥א תִֽהְיִ֖י לְאִ֑ישׁ וְגַם־אֲנִ֖י אֵלָֽיִךְ׃ </span></p>
 <p align="RIGHT"><span lang="he">‎<a name="004">4</a> ‏כִּ֣י׀ יָמִ֣ים רַבִּ֗ים יֵֽשְׁבוּ֙ בְּנֵ֣י יִשְׂרָאֵ֔ל אֵ֥ין מֶ֙לֶךְ֙ וְאֵ֣ין שָׂ֔ר וְאֵ֥ין זֶ֖בַח וְאֵ֣ין מַצֵּבָ֑ה וְאֵ֥ין אֵפ֖וֹד וּתְרָפִֽים׃ </span></p>
 <p align="RIGHT"><span lang="he">‎<a name="005">5</a> ‏אַחַ֗ר יָשֻׁ֙בוּ֙ בְּנֵ֣י יִשְׂרָאֵ֔ל וּבִקְשׁוּ֙ אֶת־יְהוָ֣ה אֱלֹהֵיהֶ֔ם וְאֵ֖ת דָּוִ֣ד מַלְכָּ֑ם וּפָחֲד֧וּ אֶל־יְהוָ֛ה וְאֶל־טוּב֖וֹ בְּאַחֲרִ֥ית הַיָּמִֽים׃ פ</span></p>
 </td>
 <td width="50%">
 <p>1 wayyō’mer yəhwâ ’ēlay ‘wōḏ lēḵə ’ĕ‍haḇ-’iššâ ’ăhuḇaṯ rē‘a ûmənā’āfeṯ kə’ahăḇaṯ yəhwâ ’eṯ-bənê yiśərā’ēl wəhēm pōnîm ’el-’ĕlōhîm ’ăḥērîm wə’ōhăḇê ’ăšîšê ‘ănāḇîm: </p>
 <p>2 wā’ekərehā llî b<sup>a</sup>ḥămiššâ ‘āśār kāsef wəḥōmer śə‘ōrîm wəlēṯeḵə śə‘ōrîm: </p>
 <p>3 wā’ōmar ’ēleyhā yāmîm rabîm tēšəḇî lî lō’ ṯizənî wəlō’ ṯihəyî lə’îš wəḡam-’ănî ’ēlāyiḵə: </p>
 <p>4 kî| yāmîm rabîm yēšəḇû bənê yiśərā’ēl ’ên meleḵə wə’ên śār wə’ên zeḇ<sup>a</sup>ḥ wə’ên maṣṣēḇâ wə’ên ’ēfwōḏ ûṯərāfîm: </p>
 <p>5 ’<sup>a</sup>ḥar yāšuḇû bənê yiśərā’ēl ûḇiqəšû ’eṯ-yəhwâ ’ĕlōhêhem wə’ēṯ dāwiḏ maləkām ûfāḥăḏû ’el-yəhwâ wə’el-ṭûḇwō bə’<sup>a</sup>ḥărîṯ hayyāmîm: f</p>
 </td>
 </tr></table>
 <p></p><hr>
 <center>
 <a href="hos004.htm">Next: Hosea (Hoshea) Chapter 4</a></center>
 </body>