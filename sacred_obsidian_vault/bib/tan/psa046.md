<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa046.htm">Polyglot</a> 
 <a href="../kjv/psa046.htm">KJV</a> 
 <a href="../sep/psa046.htm">Sep</a> 
 <a href="../vul/psa046.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa045.htm">Previous</a> 
 <a href="psa047.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 46</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏לַמְנַצֵּ֥חַ לִבְנֵי־קֹ֑רַח עַֽל־עֲלָמ֥וֹת שִֽׁיר׃ </span></p>
 <p align="RIGHT"><span lang="he">‎<a name="002">2</a> ‏אֱלֹהִ֣ים לָ֭נוּ מַחֲסֶ֣ה וָעֹ֑ז עֶזְרָ֥ה בְ֝צָר֗וֹת נִמְצָ֥א מְאֹֽד׃ </span></p>
 <p align="RIGHT"><span lang="he">‎<a name="003">3</a> ‏עַל־כֵּ֣ן לֹא־נִ֭ירָא בְּהָמִ֣יר אָ֑רֶץ וּבְמ֥וֹט הָ֝רִ֗ים בְּלֵ֣ב יַמִּֽים׃ </span></p>
 <p align="RIGHT"><span lang="he">‎<a name="004">4</a> ‏יֶהֱמ֣וּ יֶחְמְר֣וּ מֵימָ֑יו יִֽרְעֲשֽׁוּ־הָרִ֖ים בְּגַאֲוָת֣וֹ סֶֽלָה׃ </span></p>
 <p align="RIGHT"><span lang="he">‎<a name="005">5</a> ‏נָהָ֗ר פְּלָגָ֗יו יְשַׂמְּח֥וּ עִיר־אֱלֹהִ֑ים קְ֝דֹ֗שׁ מִשְׁכְּנֵ֥י עֶלְיֽוֹן׃ </span></p>
 <p align="RIGHT"><span lang="he">‎<a name="006">6</a> ‏אֱלֹהִ֣ים בְּ֭קִרְבָּהּ בַּל־תִּמּ֑וֹט יַעְזְרֶ֥הָ אֱ֝לֹהִ֗ים לִפְנ֥וֹת בֹּֽקֶר׃ </span></p>
 <p align="RIGHT"><span lang="he">‎<a name="007">7</a> ‏הָמ֣וּ ג֖וֹיִם מָ֣טוּ מַמְלָכ֑וֹת נָתַ֥ן בְּ֝קוֹל֗וֹ תָּמ֥וּג אָֽרֶץ׃ </span></p>
 <p align="RIGHT"><span lang="he">‎<a name="008">8</a> ‏יְהוָ֣ה צְבָא֣וֹת עִמָּ֑נוּ מִשְׂגָּֽב־לָ֝נוּ אֱלֹהֵ֖י יַעֲקֹ֣ב סֶֽלָה׃ </span></p>
 <p align="RIGHT"><span lang="he">‎<a name="009">9</a> ‏לְֽכוּ־חֲ֭זוּ מִפְעֲל֣וֹת יְהוָ֑ה אֲשֶׁר־שָׂ֖ם שַׁמּ֣וֹת בָּאָֽרֶץ׃ </span></p>
 <p align="RIGHT"><span lang="he">‎<a name="010">10</a> ‏מַשְׁבִּ֥ית מִלְחָמוֹת֮ עַד־קְצֵ֪ה הָ֫אָ֥רֶץ קֶ֣שֶׁת יְ֭שַׁבֵּר וְקִצֵּ֣ץ חֲנִ֑ית עֲ֝גָל֗וֹת יִשְׂרֹ֥ף בָּאֵֽשׁ׃ </span></p>
 <p align="RIGHT"><span lang="he">‎<a name="011">11</a> ‏הַרְפּ֣וּ וּ֭דְעוּ כִּי־אָנֹכִ֣י אֱלֹהִ֑ים אָר֥וּם בַּ֝גּוֹיִ֗ם אָר֥וּם בָּאָֽרֶץ׃ </span></p>
 <p align="RIGHT"><span lang="he">‎<a name="012">12</a> ‏יְהוָ֣ה צְבָא֣וֹת עִמָּ֑נוּ מִשְׂגָּֽב־לָ֝נוּ אֱלֹהֵ֖י יַעֲקֹ֣ב סֶֽלָה׃ </span></p>
 </td>
 <td width="50%">
 <p>1 lamənaṣṣēḥa liḇənê-qōr<sup>a</sup>ḥ ‘al-‘ălāmwōṯ šîr: </p>
 <p>2 ’ĕlōhîm lānû m<sup>a</sup>ḥăseh wā‘ōz ‘ezərâ ḇəṣārwōṯ niməṣā’ mə’ōḏ: </p>
 <p>3 ‘al-kēn lō’-nîrā’ bəhāmîr ’āreṣ ûḇəmwōṭ hārîm bəlēḇ yammîm: </p>
 <p>4 yehĕmû yeḥəmərû mêmāyw yirə‘ăšû-hārîm bəḡa’ăwāṯwō selâ: </p>
 <p>5 nâār pəlāḡāyw yəśamməḥû ‘îr-’ĕlōhîm qəḏōš mišəkənê ‘eləywōn: </p>
 <p>6 ’ĕlōhîm bəqirəbāh bal-timmwōṭ y<sup>a</sup>‘əzərehā ’ĕlōhîm lifənwōṯ bōqer: </p>
 <p>7 hāmû ḡwōyim māṭû maməlāḵwōṯ nāṯan bəqwōlwō tāmûḡ ’āreṣ: </p>
 <p>8 yəhwâ ṣəḇā’wōṯ ‘immānû miśəgāḇ-lānû ’ĕlōhê y<sup>a</sup>‘ăqōḇ selâ: </p>
 <p>9 ləḵû-ḥăzû mifə‘ălwōṯ yəhwâ ’ăšer-śām šammwōṯ bā’āreṣ: </p>
 <p>10 mašəbîṯ miləḥāmwōṯ ‘aḏ-qəṣēh hā’āreṣ qešeṯ yəšabēr wəqiṣṣēṣ ḥănîṯ ‘ăḡālwōṯ yiśərōf bā’ēš: </p>
 <p>11 harəpû ûḏə‘û kî-’ānōḵî ’ĕlōhîm ’ārûm bagwōyim ’ārûm bā’āreṣ: </p>
 <p>12 yəhwâ ṣəḇā’wōṯ ‘immānû miśəgāḇ-lānû ’ĕlōhê y<sup>a</sup>‘ăqōḇ selâ: </p>
 </td>
 </tr></table>
 <p></p><hr>
 <center>
 <a href="psa047.htm">Next: Psalms (Tehilim) Chapter 47</a></center>
 </body>