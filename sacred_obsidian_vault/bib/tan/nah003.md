<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/nah003.htm">Polyglot</a> 
 <a href="../kjv/nah003.htm">KJV</a> 
 <a href="../sep/nah003.htm">Sep</a> 
 <a href="../vul/nah003.htm">Vul</a> 
 
 <br>
 <br><a href="nah.htm">Nahum (Nahum) Index</a><br>
  
 <a href="nah002.htm">Previous</a> 
 <a href="hab001.htm">Next</a> 
 </center>
 <hr>
 
 <h3 align="CENTER">Tanach (Hebrew): Nahum (Nahum) Chapter 3</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏ה֖וֹי עִ֣יר דָּמִ֑ים כֻּלָּ֗הּ כַּ֤חַשׁ פֶּ֙רֶק֙ מְלֵאָ֔ה לֹ֥א יָמִ֖ישׁ טָֽרֶף׃ </span></p>
 <p align="RIGHT"><span lang="he">‎<a name="002">2</a> ‏ק֣וֹל שׁ֔וֹט וְק֖וֹל רַ֣עַשׁ אוֹפָ֑ן וְס֣וּס דֹּהֵ֔ר וּמֶרְכָּבָ֖ה מְרַקֵּדָֽה׃ </span></p>
 <p align="RIGHT"><span lang="he">‎<a name="003">3</a> ‏פָּרָ֣שׁ מַעֲלֶ֗ה וְלַ֤הַב חֶ֙רֶב֙ וּבְרַ֣ק חֲנִ֔ית וְרֹ֥ב חָלָ֖ל וְכֹ֣בֶד פָּ֑גֶר וְאֵ֥ין קֵ֙צֶה֙ לַגְּוִיָּ֔ה <font color="brown">יכשלו</font> <font color="blue">וְכָשְׁל֖וּ</font> בִּגְוִיָּתָֽם׃ </span></p>
 <p align="RIGHT"><span lang="he">‎<a name="004">4</a> ‏מֵרֹב֙ זְנוּנֵ֣י זוֹנָ֔ה ט֥וֹבַת חֵ֖ן בַּעֲלַ֣ת כְּשָׁפִ֑ים הַמֹּכֶ֤רֶת גּוֹיִם֙ בִּזְנוּנֶ֔יהָ וּמִשְׁפָּח֖וֹת בִּכְשָׁפֶֽיהָ׃ </span></p>
 <p align="RIGHT"><span lang="he">‎<a name="005">5</a> ‏הִנְנִ֣י אֵלַ֗יִךְ נְאֻם֙ יְהוָ֣ה צְבָא֔וֹת וְגִלֵּיתִ֥י שׁוּלַ֖יִךְ עַל־פָּנָ֑יִךְ וְהַרְאֵיתִ֤י גוֹיִם֙ מַעְרֵ֔ךְ וּמַמְלָכ֖וֹת קְלוֹנֵֽךְ׃ </span></p>
 <p align="RIGHT"><span lang="he">‎<a name="006">6</a> ‏וְהִשְׁלַכְתִּ֥י עָלַ֛יִךְ שִׁקֻּצִ֖ים וְנִבַּלְתִּ֑יךְ וְשַׂמְתִּ֖יךְ כְּרֹֽאִי׃ </span></p>
 <p align="RIGHT"><span lang="he">‎<a name="007">7</a> ‏וְהָיָ֤ה כָל־רֹאַ֙יִךְ֙ יִדּ֣וֹד מִמֵּ֔ךְ וְאָמַר֙ שָׁדְּדָ֣ה נִֽינְוֵ֔ה מִ֖י יָנ֣וּד לָ֑הּ מֵאַ֛יִן אֲבַקֵּ֥שׁ מְנַחֲמִ֖ים לָֽךְ׃ </span></p>
 <p align="RIGHT"><span lang="he">‎<a name="008">8</a> ‏הֲתֵֽיטְבִי֙ מִנֹּ֣א אָמ֔וֹן הַיֹּֽשְׁבָה֙ בַּיְאֹרִ֔ים מַ֖יִם סָבִ֣יב לָ֑הּ אֲשֶׁר־חֵ֣יל יָ֔ם מִיָּ֖ם חוֹמָתָֽהּ׃ </span></p>
 <p align="RIGHT"><span lang="he">‎<a name="009">9</a> ‏כּ֥וּשׁ עָצְמָ֛ה וּמִצְרַ֖יִם וְאֵ֣ין קֵ֑צֶה פּ֣וּט וְלוּבִ֔ים הָי֖וּ בְּעֶזְרָתֵֽךְ׃ </span></p>
 <p align="RIGHT"><span lang="he">‎<a name="010">10</a> ‏גַּם־הִ֗יא לַגֹּלָה֙ הָלְכָ֣ה בַשֶּׁ֔בִי גַּ֧ם עֹלָלֶ֛יהָ יְרֻטְּשׁ֖וּ בְּרֹ֣אשׁ כָּל־חוּצ֑וֹת וְעַל־נִכְבַּדֶּ֙יהָ֙ יַדּ֣וּ גוֹרָ֔ל וְכָל־גְּדוֹלֶ֖יהָ רֻתְּק֥וּ בַזִּקִּֽים׃ </span></p>
 <p align="RIGHT"><span lang="he">‎<a name="011">11</a> ‏גַּם־אַ֣תְּ תִּשְׁכְּרִ֔י תְּהִ֖י נַֽעֲלָמָ֑ה גַּם־אַ֛תְּ תְּבַקְשִׁ֥י מָע֖וֹז מֵאוֹיֵֽב׃ </span></p>
 <p align="RIGHT"><span lang="he">‎<a name="012">12</a> ‏כָּ֨ל־מִבְצָרַ֔יִךְ תְּאֵנִ֖ים עִם־בִּכּוּרִ֑ים אִם־יִנּ֕וֹעוּ וְנָפְל֖וּ עַל־פִּ֥י אוֹכֵֽל׃ </span></p>
 <p align="RIGHT"><span lang="he">‎<a name="013">13</a> ‏הִנֵּ֨ה עַמֵּ֤ךְ נָשִׁים֙ בְּקִרְבֵּ֔ךְ לְאֹ֣יְבַ֔יִךְ פָּת֥וֹחַ נִפְתְּח֖וּ שַׁעֲרֵ֣י אַרְצֵ֑ךְ אָכְלָ֥ה אֵ֖שׁ בְּרִיחָֽיִך׃ </span></p>
 <p align="RIGHT"><span lang="he">‎<a name="014">14</a> ‏מֵ֤י מָצוֹר֙ שַֽׁאֲבִי־לָ֔ךְ חַזְּקִ֖י מִבְצָרָ֑יִךְ בֹּ֧אִי בַטִּ֛יט וְרִמְסִ֥י בַחֹ֖מֶר הַחֲזִ֥יקִי מַלְבֵּֽן׃ </span></p>
 <p align="RIGHT"><span lang="he">‎<a name="015">15</a> ‏שָׁ֚ם תֹּאכְלֵ֣ךְ אֵ֔שׁ תַּכְרִיתֵ֣ךְ חֶ֔רֶב תֹּאכְלֵ֖ךְ כַּיָּ֑לֶק הִתְכַּבֵּ֣ד כַּיֶּ֔לֶק הִֽתְכַּבְּדִ֖י כָּאַרְבֶּֽה׃ </span></p>
 <p align="RIGHT"><span lang="he">‎<a name="016">16</a> ‏הִרְבֵּית֙ רֹֽכְלַ֔יִךְ מִכּוֹכְבֵ֖י הַשָּׁמָ֑יִם יֶ֥לֶק פָּשַׁ֖ט וַיָּעֹֽף׃ </span></p>
 <p align="RIGHT"><span lang="he">‎<a name="017">17</a> ‏מִנְּזָרַ֙יִךְ֙ כָּֽאַרְבֶּ֔ה וְטַפְסְרַ֖יִךְ כְּג֣וֹב גֹּבָ֑י הַֽחוֹנִ֤ים בַּגְּדֵרוֹת֙ בְּי֣וֹם קָרָ֔ה שֶׁ֤מֶשׁ זָֽרְחָה֙ וְנוֹדַ֔ד וְלֹֽא־נוֹדַ֥ע מְקוֹמ֖וֹ אַיָּֽם׃ </span></p>
 <p align="RIGHT"><span lang="he">‎<a name="018">18</a> ‏נָמ֤וּ רֹעֶ֙יךָ֙ מֶ֣לֶךְ אַשּׁ֔וּר יִשְׁכְּנ֖וּ אַדִּירֶ֑יךָ נָפֹ֧שׁוּ עַמְּךָ֛ עַל־הֶהָרִ֖ים וְאֵ֥ין מְקַבֵּֽץ׃ </span></p>
 <p align="RIGHT"><span lang="he">‎<a name="019">19</a> ‏אֵין־כֵּהָ֣ה לְשִׁבְרֶ֔ךָ נַחְלָ֖ה מַכָּתֶ֑ךָ כֹּ֣ל׀ שֹׁמְעֵ֣י שִׁמְעֲךָ֗ תָּ֤קְעוּ כַף֙ עָלֶ֔יךָ כִּ֗י עַל־מִ֛י לֹֽא־עָבְרָ֥ה רָעָתְךָ֖ תָּמִֽיד׃ </span></p>
 <p></p>
 </td>
 <td width="50%">
 <p>1 hwōy ‘îr dāmîm kullāh k<sup>a</sup>ḥaš pereq məlē’â lō’ yāmîš ṭāref: </p>
 <p>2 qwōl šwōṭ wəqwōl r<sup>a</sup>‘aš ’wōfān wəsûs dōhēr ûmerəkāḇâ məraqqēḏâ: </p>
 <p>3 pārāš m<sup>a</sup>‘ăleh wəlahaḇ ḥereḇ ûḇəraq ḥănîṯ wərōḇ ḥālāl wəḵōḇeḏ pāḡer wə’ên qēṣeh lagəwîyâ <font color="brown">yiḵəšəlû</font> <font color="blue">wəḵāšəlû</font> biḡəwîyāṯām: </p>
 <p>4 mērōḇ zənûnê zwōnâ ṭwōḇaṯ ḥēn b<sup>a</sup>‘ălaṯ kəšāfîm hammōḵereṯ gwōyim bizənûneyhā ûmišəpāḥwōṯ biḵəšāfeyhā: </p>
 <p>5 hinənî ’ēlayiḵə nə’um yəhwâ ṣəḇā’wōṯ wəḡillêṯî šûlayiḵə ‘al-pānāyiḵə wəharə’êṯî ḡwōyim m<sup>a</sup>‘ərēḵə ûmaməlāḵwōṯ qəlwōnēḵə: </p>
 <p>6 wəhišəlaḵətî ‘ālayiḵə šiqquṣîm wənibalətîḵə wəśamətîḵə kərō’î: </p>
 <p>7 wəhāyâ ḵāl-rō’ayiḵə yidwōḏ mimmēḵə wə’āmar šādəḏâ nînəwēh mî yānûḏ lāh mē’ayin ’ăḇaqqēš mən<sup>a</sup>ḥămîm lāḵə: </p>
 <p>8 hăṯêṭəḇî minnō’ ’āmwōn hayyōšəḇâ bayə’ōrîm mayim sāḇîḇ lāh ’ăšer-ḥêl yām mîyām ḥwōmāṯāh: </p>
 <p>9 kûš ‘āṣəmâ ûmiṣərayim wə’ên qēṣeh pûṭ wəlûḇîm hāyû bə‘ezərāṯēḵə: </p>
 <p>10 gam-hî’ lagōlâ hāləḵâ ḇaššeḇî gam ‘ōlāleyhā yəruṭṭəšû bərō’š kāl-ḥûṣwōṯ wə‘al-niḵəbadeyhā yadû ḡwōrāl wəḵāl-gəḏwōleyhā rutəqû ḇazziqqîm: </p>
 <p>11 gam-’atə tišəkərî təhî n<sup>a</sup>‘ălāmâ gam-’atə təḇaqəšî mā‘wōz mē’wōyēḇ: </p>
 <p>12 kāl-miḇəṣārayiḵə tə’ēnîm ‘im-bikûrîm ’im-yinnwō‘û wənāfəlû ‘al-pî ’wōḵēl: </p>
 <p>13 hinnēh ‘ammēḵə nāšîm bəqirəbēḵə lə’ōyəḇayiḵə pāṯwōḥa nifətəḥû š<sup>a</sup>‘ărê ’arəṣēḵə ’āḵəlâ ’ēš bərîḥāyiḵ: </p>
 <p>14 mê māṣwōr ša’ăḇî-lāḵə ḥazzəqî miḇəṣārāyiḵə bō’î ḇaṭṭîṭ wəriməsî ḇ<sup>a</sup>ḥōmer h<sup>a</sup>ḥăzîqî maləbēn: </p>
 <p>15 šām tō’ḵəlēḵə ’ēš taḵərîṯēḵə ḥereḇ tō’ḵəlēḵə kayyāleq hiṯəkabēḏ kayyeleq hiṯəkabəḏî kā’arəbeh: </p>
 <p>16 hirəbêṯ rōḵəlayiḵə mikwōḵəḇê haššāmāyim yeleq pāšaṭ wayyā‘ōf: </p>
 <p>17 minnəzārayiḵə kā’arəbeh wəṭafəsərayiḵə kəḡwōḇ gōḇāy h<sup>a</sup>ḥwōnîm bagəḏērwōṯ bəywōm qārâ šemeš zārəḥâ wənwōḏaḏ wəlō’-nwōḏ<sup>a</sup>‘ məqwōmwō ’ayyām: </p>
 <p>18 nāmû rō‘eyḵā meleḵə ’aššûr yišəkənû ’adîreyḵā nāfōšû ‘amməḵā ‘al-hehārîm wə’ên məqabēṣ: </p>
 <p>19 ’ên-kēhâ ləšiḇəreḵā n<sup>a</sup>ḥəlâ makāṯeḵā kōl| šōmə‘ê šimə‘ăḵā tāqə‘û ḵaf ‘āleyḵā kî ‘al-mî lō’-‘āḇərâ rā‘āṯəḵā tāmîḏ: </p>
 </td>
 </tr></table>
 <p></p><hr>
 <center>
 <a href="hab001.htm">Next: Habakkuk (Chavaquq) Chapter 1</a></center>
 </body>