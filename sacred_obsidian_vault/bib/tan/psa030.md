<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa030.htm">Polyglot</a> 
 <a href="../kjv/psa030.htm">KJV</a> 
 <a href="../sep/psa030.htm">Sep</a> 
 <a href="../vul/psa030.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa029.htm">Previous</a> 
 <a href="psa031.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 30</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏מִזְמ֡וֹר שִׁיר־חֲנֻכַּ֖ת הַבַּ֣יִת לְדָוִֽד׃ </span></p>
 <p align="RIGHT"><span lang="he">‎<a name="002">2</a> ‏אֲרוֹמִמְךָ֣ יְ֭הוָה כִּ֣י דִלִּיתָ֑נִי וְלֹא־שִׂמַּ֖חְתָּ אֹיְבַ֣י לִֽי׃ </span></p>
 <p align="RIGHT"><span lang="he">‎<a name="003">3</a> ‏יְהוָ֥ה אֱלֹהָ֑י שִׁוַּ֥עְתִּי אֵ֝לֶ֗יךָ וַתִּרְפָּאֵֽנִי׃ </span></p>
 <p align="RIGHT"><span lang="he">‎<a name="004">4</a> ‏יְֽהוָ֗ה הֶֽעֱלִ֣יתָ מִן־שְׁא֣וֹל נַפְשִׁ֑י חִ֝יִּיתַ֗נִי <font color="brown">מיורדי־</font> <font color="blue">מִיָּֽרְדִי־</font> בֽוֹר׃ </span></p>
 <p align="RIGHT"><span lang="he">‎<a name="005">5</a> ‏זַמְּר֣וּ לַיהוָ֣ה חֲסִידָ֑יו וְ֝הוֹד֗וּ לְזֵ֣כֶר קָדְשֽׁוֹ׃ </span></p>
 <p align="RIGHT"><span lang="he">‎<a name="006">6</a> ‏כִּ֤י רֶ֨גַע׀ בְּאַפּוֹ֮ חַיִּ֪ים בִּרְצ֫וֹנ֥וֹ בָּ֭עֶרֶב יָלִ֥ין בֶּ֗כִי וְלַבֹּ֥קֶר רִנָּֽה׃ </span></p>
 <p align="RIGHT"><span lang="he">‎<a name="007">7</a> ‏וַ֭אֲנִי אָמַ֣רְתִּי בְשַׁלְוִ֑י בַּל־אֶמּ֥וֹט לְעוֹלָֽם׃ </span></p>
 <p align="RIGHT"><span lang="he">‎<a name="008">8</a> ‏יְֽהוָ֗ה בִּרְצוֹנְךָ֮ הֶעֱמַ֪דְתָּה לְֽהַרְרִ֫י עֹ֥ז הִסְתַּ֥רְתָּ פָנֶ֗יךָ הָיִ֥יתִי נִבְהָֽל׃ </span></p>
 <p align="RIGHT"><span lang="he">‎<a name="009">9</a> ‏אֵלֶ֣יךָ יְהוָ֣ה אֶקְרָ֑א וְאֶל־אֲ֝דֹנָ֗י אֶתְחַנָּֽן׃ </span></p>
 <p align="RIGHT"><span lang="he">‎<a name="010">10</a> ‏מַה־בֶּ֥צַע בְּדָמִי֮ בְּרִדְתִּ֪י אֶ֫ל־שָׁ֥חַת הֲיוֹדְךָ֥ עָפָ֑ר הֲיַגִּ֥יד אֲמִתֶּֽךָ׃ </span></p>
 <p align="RIGHT"><span lang="he">‎<a name="011">11</a> ‏שְׁמַע־יְהוָ֥ה וְחָנֵּ֑נִי יְ֝הוָה<font color="red"><sup>1</sup></font> הֱ‍ֽיֵה־עֹזֵ֥ר לִֽי׃ </span></p>
 <p align="RIGHT"><span lang="he">‎<a name="012">12</a> ‏הָפַ֣כְתָּ מִסְפְּדִי֮ לְמָח֪וֹל לִ֥י פִּתַּ֥חְתָּ שַׂקִּ֑י וַֽתְּאַזְּרֵ֥נִי שִׂמְחָֽה׃ </span></p>
 <p align="RIGHT"><span lang="he">‎<a name="013">13</a> ‏לְמַ֤עַן׀ יְזַמֶּרְךָ֣ כָ֭בוֹד וְלֹ֣א יִדֹּ֑ם יְהוָ֥ה אֱ֝לֹהַ֗י לְעוֹלָ֥ם אוֹדֶֽךָּ׃ </span></p>
 </td>
 <td width="50%">
 <p>1 mizəmwōr šîr-ḥănukaṯ habayiṯ ləḏāwiḏ: </p>
 <p>2 ’ărwōmiməḵā yəhwâ kî ḏillîṯānî wəlō’-śimm<sup>a</sup>ḥətā ’ōyəḇay lî: </p>
 <p>3 yəhwâ ’ĕlōhāy šiû<sup>a</sup>‘ətî ’ēleyḵā watirəpā’ēnî: </p>
 <p>4 yəhwâ he‘ĕlîṯā min-šə’wōl nafəšî ḥîyîṯanî <font color="brown">mîywōrəḏê-</font> <font color="blue">mîyārəḏî-</font> ḇwōr: </p>
 <p>5 zammərû layhwâ ḥăsîḏāyw wəhwōḏû ləzēḵer qāḏəšwō: </p>
 <p>6 kî reḡ<sup>a</sup>‘| bə’apwō ḥayyîm birəṣwōnwō bā‘ereḇ yālîn beḵî wəlabōqer rinnâ: </p>
 <p>7 wa’ănî ’āmarətî ḇəšaləwî bal-’emmwōṭ lə‘wōlām: </p>
 <p>8 yəhwâ birəṣwōnəḵā he‘ĕmaḏətâ ləharərî ‘ōz hisətarətā fāneyḵā hāyîṯî niḇəhāl: </p>
 <p>9 ’ēleyḵā yəhwâ ’eqərā’ wə’el-’ăḏōnāy ’eṯəḥannān: </p>
 <p>10 mah-beṣ<sup>a</sup>‘ bəḏāmî bəriḏətî ’el-šāḥaṯ hăywōḏəḵā ‘āfār hăyagîḏ ’ămiteḵā: </p>
 <p>11 šəm<sup>a</sup>‘-yəhwâ wəḥānnēnî yəhwâ<font color="red"><sup>1</sup></font> hĕ‍yēh-‘ōzēr lî: </p>
 <p>12 hāfaḵətā misəpəḏî ləmāḥwōl lî pit<sup>a</sup>ḥətā śaqqî watə’azzərēnî śiməḥâ: </p>
 <p>13 ləm<sup>a</sup>‘an| yəzammerəḵā ḵāḇwōḏ wəlō’ yidōm yəhwâ ’ĕlōhay lə‘wōlām ’wōḏeḵḵā: </p>
 </td>
 </tr></table>
 <p></p><hr>
 <center>
 <a href="psa031.htm">Next: Psalms (Tehilim) Chapter 31</a></center>
 </body>