<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/eze023.htm">Polyglot</a> 
 <a href="../kjv/eze023.htm">KJV</a> 
 <a href="../sep/eze023.htm">Sep</a> 
 <a href="../vul/eze023.htm">Vul</a> 
 
 <br>
 <br><a href="eze.htm">Ezekiel (Yechezqel) Index</a><br>
  
 <a href="eze022.htm">Previous</a> 
 <a href="eze024.htm">Next</a> 
 </center>
 <hr>
 
 <h3 align="CENTER">Tanach (Hebrew): Ezekiel (Yechezqel) Chapter 23</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְהִ֥י דְבַר־יְהוָ֖ה אֵלַ֥י לֵאמֹֽר׃ </span></p>
 <p align="RIGHT"><span lang="he">‎<a name="002">2</a> ‏בֶּן־אָדָ֑ם שְׁתַּ֣יִם נָשִׁ֔ים בְּנ֥וֹת אֵם־אַחַ֖ת הָיֽוּ׃ </span></p>
 <p align="RIGHT"><span lang="he">‎<a name="003">3</a> ‏וַתִּזְנֶ֣ינָה בְמִצְרַ֔יִם בִּנְעוּרֵיהֶ֖ן זָנ֑וּ שָׁ֚מָּה מֹעֲכ֣וּ שְׁדֵיהֶ֔ן וְשָׁ֣ם עִשּׂ֔וּ דַּדֵּ֖י בְּתוּלֵיהֶֽן׃ </span></p>
 <p align="RIGHT"><span lang="he">‎<a name="004">4</a> ‏וּשְׁמוֹתָ֗ן אָהֳלָ֤ה הַגְּדוֹלָה֙ וְאָהֳלִיבָ֣ה אֲחוֹתָ֔הּ וַתִּֽהְיֶ֣ינָה לִ֔י וַתֵּלַ֖דְנָה בָּנִ֣ים וּבָנ֑וֹת וּשְׁמוֹתָ֕ן שֹׁמְר֣וֹן אָהֳלָ֔ה וִירוּשָׁלִַ֖ם אָהֳלִיבָֽה׃ </span></p>
 <p align="RIGHT"><span lang="he">‎<a name="005">5</a> ‏וַתִּ֥זֶן אָהֳלָ֖ה תַּחְתָּ֑י וַתַּעְגַּב֙ עַֽל־מְאַהֲבֶ֔יהָ אֶל־אַשּׁ֖וּר קְרוֹבִֽים׃ </span></p>
 <p align="RIGHT"><span lang="he">‎<a name="006">6</a> ‏לְבֻשֵׁ֤י תְכֵ֙לֶת֙ פַּח֣וֹת וּסְגָנִ֔ים בַּח֥וּרֵי חֶ֖מֶד כֻּלָּ֑ם פָּרָשִׁ֕ים רֹכְבֵ֖י סוּסִֽים׃ </span></p>
 <p align="RIGHT"><span lang="he">‎<a name="007">7</a> ‏וַתִּתֵּ֤ן תַּזְנוּתֶ֙יהָ֙ עֲלֵיהֶ֔ם מִבְחַ֥ר בְּנֵֽי־אַשּׁ֖וּר כֻּלָּ֑ם וּבְכֹ֧ל אֲשֶׁר־עָֽגְבָ֛ה בְּכָל־גִּלּוּלֵיהֶ֖ם נִטְמָֽאָה׃ </span></p>
 <p align="RIGHT"><span lang="he">‎<a name="008">8</a> ‏וְאֶת־תַּזְנוּתֶ֤יהָ מִמִּצְרַ֙יִם֙ לֹ֣א עָזָ֔בָה כִּ֤י אוֹתָהּ֙ שָׁכְב֣וּ בִנְעוּרֶ֔יהָ וְהֵ֥מָּה עִשּׂ֖וּ דַּדֵּ֣י בְתוּלֶ֑יהָ וַיִּשְׁפְּכ֥וּ תַזְנוּתָ֖ם עָלֶֽיהָ׃ </span></p>
 <p align="RIGHT"><span lang="he">‎<a name="009">9</a> ‏לָכֵ֥ן נְתַתִּ֖יהָ בְּיַד־מְאַֽהֲבֶ֑יהָ בְּיַד֙ בְּנֵ֣י אַשּׁ֔וּר אֲשֶׁ֥ר עָגְבָ֖ה עֲלֵיהֶֽם׃ </span></p>
 <p align="RIGHT"><span lang="he">‎<a name="010">10</a> ‏הֵמָּה֮ גִּלּ֣וּ עֶרְוָתָהּ֒ בָּנֶ֤יהָ וּבְנוֹתֶ֙יהָ֙ לָקָ֔חוּ וְאוֹתָ֖הּ בַּחֶ֣רֶב הָרָ֑גוּ וַתְּהִי־שֵׁם֙ לַנָּשִׁ֔ים וּשְׁפוּטִ֖ים עָ֥שׂוּ בָֽהּ׃ ס</span></p>
 <p align="RIGHT"><span lang="he">‎<a name="011">11</a> ‏וַתֵּ֙רֶא֙ אֲחוֹתָ֣הּ אָהֳלִיבָ֔ה וַתַּשְׁחֵ֥ת עַגְבָתָ֖הּ מִמֶּ֑נָּה וְאֶת־תַּ֨זְנוּתֶ֔יהָ מִזְּנוּנֵ֖י אֲחוֹתָֽהּ׃ </span></p>
 <p align="RIGHT"><span lang="he">‎<a name="012">12</a> ‏אֶל־בְּנֵי֩ אַשּׁ֨וּר עָגָ֜בָה פַּח֨וֹת וּסְגָנִ֤ים קְרֹבִים֙ לְבֻשֵׁ֣י מִכְל֔וֹל פָּרָשִׁ֖ים רֹכְבֵ֣י סוּסִ֑ים בַּח֥וּרֵי חֶ֖מֶד כֻּלָּֽם׃ </span></p>
 <p align="RIGHT"><span lang="he">‎<a name="013">13</a> ‏וָאֵ֖רֶא כִּ֣י נִטְמָ֑אָה דֶּ֥רֶךְ אֶחָ֖ד לִשְׁתֵּיהֶֽן׃ </span></p>
 <p align="RIGHT"><span lang="he">‎<a name="014">14</a> ‏וַתּ֖וֹסֶף אֶל־תַּזְנוּתֶ֑יהָ וַתֵּ֗רֶא אַנְשֵׁי֙ מְחֻקֶּ֣ה עַל־הַקִּ֔יר צַלְמֵ֣י <font color="brown">כשדיים</font> <font color="blue">כַשְׂדִּ֔ים</font> חֲקֻקִ֖ים בַּשָּׁשַֽׁר׃ </span></p>
 <p align="RIGHT"><span lang="he">‎<a name="015">15</a> ‏חֲגוֹרֵ֨י אֵז֜וֹר בְּמָתְנֵיהֶ֗ם סְרוּחֵ֤י טְבוּלִים֙ בְּרָ֣אשֵׁיהֶ֔ם מַרְאֵ֥ה שָׁלִשִׁ֖ים כֻּלָּ֑ם דְּמ֤וּת בְּנֵֽי־בָבֶל֙ כַּשְׂדִּ֔ים אֶ֖רֶץ מוֹלַדְתָּֽם׃ </span></p>
 <p align="RIGHT"><span lang="he">‎<a name="016">16</a> ‏<font color="brown">ותעגב</font> <font color="blue">וַתַּעְגְּבָ֥ה</font> עֲלֵיהֶ֖ם לְמַרְאֵ֣ה עֵינֶ֑יהָ וַתִּשְׁלַ֧ח מַלְאָכִ֛ים אֲלֵיהֶ֖ם כַּשְׂדִּֽימָה׃ </span></p>
 <p align="RIGHT"><span lang="he">‎<a name="017">17</a> ‏וַיָּבֹ֨אוּ אֵלֶ֤יהָ בְנֵֽי־בָבֶל֙ לְמִשְׁכַּ֣ב דֹּדִ֔ים וַיְטַמְּא֥וּ אוֹתָ֖הּ בְּתַזְנוּתָ֑ם וַתִּ֨טְמָא־בָ֔ם וַתֵּ֥קַע נַפְשָׁ֖הּ מֵהֶֽם׃ </span></p>
 <p align="RIGHT"><span lang="he">‎<a name="018">18</a> ‏וַתְּגַל֙ תַּזְנוּתֶ֔יהָ וַתְּגַ֖ל אֶת־עֶרְוָתָ֑הּ וַתֵּ֤קַע נַפְשִׁי֙ מֵֽעָלֶ֔יהָ כַּאֲשֶׁ֛ר נָקְעָ֥ה נַפְשִׁ֖י מֵעַ֥ל אֲחוֹתָֽהּ׃ </span></p>
 <p align="RIGHT"><span lang="he">‎<a name="019">19</a> ‏וַתַּרְבֶּ֖ה אֶת־תַּזְנוּתֶ֑יהָ לִזְכֹּר֙ אֶת־יְמֵ֣י נְעוּרֶ֔יהָ אֲשֶׁ֥ר זָנְתָ֖ה בְּאֶ֥רֶץ מִצְרָֽיִם׃ </span></p>
 <p align="RIGHT"><span lang="he">‎<a name="020">20</a> ‏וַֽתַּעְגְּבָ֔ה עַ֖ל פִּֽלַגְשֵׁיהֶ֑ם אֲשֶׁ֤ר בְּשַׂר־חֲמוֹרִים֙ בְּשָׂרָ֔ם וְזִרְמַ֥ת סוּסִ֖ים זִרְמָתָֽם׃ </span></p>
 <p align="RIGHT"><span lang="he">‎<a name="021">21</a> ‏וַֽתִּפְקְדִ֔י אֵ֖ת זִמַּ֣ת נְעוּרָ֑יִךְ בַּעְשׂ֤וֹת מִמִּצְרַ֙יִם֙ דַּדַּ֔יִךְ לְמַ֖עַן שְׁדֵ֥י נְעוּרָֽיִךְ׃ ס</span></p>
 <p align="RIGHT"><span lang="he">‎<a name="022">22</a> ‏לָכֵ֣ן אָהֳלִיבָ֗ה כֹּֽה־אָמַר֮ אֲדֹנָ֣י יְהוִה֒ הִנְנִ֨י מֵעִ֤יר אֶת־מְאַהֲבַ֙יִךְ֙ עָלַ֔יִךְ אֵ֛ת אֲשֶׁר־נָקְעָ֥ה נַפְשֵׁ֖ךְ מֵהֶ֑ם וַהֲבֵאתִ֥ים עָלַ֖יִךְ מִסָּבִֽיב׃ </span></p>
 <p align="RIGHT"><span lang="he">‎<a name="023">23</a> ‏בְּנֵ֧י בָבֶ֣ל וְכָל־כַּשְׂדִּ֗ים פְּק֤וֹד וְשׁ֙וֹעַ֙ וְק֔וֹעַ כָּל־בְּנֵ֥י אַשּׁ֖וּר אוֹתָ֑ם בַּח֨וּרֵי חֶ֜מֶד פַּח֤וֹת וּסְגָנִים֙ כֻּלָּ֔ם שָֽׁלִשִׁים֙ וּקְרוּאִ֔ים רֹכְבֵ֥י סוּסִ֖ים כֻּלָּֽם׃ </span></p>
 <p align="RIGHT"><span lang="he">‎<a name="024">24</a> ‏וּבָ֣אוּ עָלַ֡יִךְ הֹ֠צֶן רֶ֤כֶב וְגַלְגַּל֙ וּבִקְהַ֣ל עַמִּ֔ים צִנָּ֤ה וּמָגֵן֙ וְקוֹבַ֔ע יָשִׂ֥ימוּ עָלַ֖יִךְ סָבִ֑יב וְנָתַתִּ֤י לִפְנֵיהֶם֙ מִשְׁפָּ֔ט וּשְׁפָט֖וּךְ בְּמִשְׁפְּטֵיהֶֽם׃ </span></p>
 <p align="RIGHT"><span lang="he">‎<a name="025">25</a> ‏וְנָתַתִּ֨י קִנְאָתִ֜י בָּ֗ךְ וְעָשׂ֤וּ אוֹתָךְ֙ בְּחֵמָ֔ה אַפֵּ֤ךְ וְאָזְנַ֙יִךְ֙ יָסִ֔ירוּ וְאַחֲרִיתֵ֖ךְ בַּחֶ֣רֶב תִּפּ֑וֹל הֵ֗מָּה בָּנַ֤יִךְ וּבְנוֹתַ֙יִךְ֙ יִקָּ֔חוּ וְאַחֲרִיתֵ֖ךְ תֵּאָכֵ֥ל בָּאֵֽשׁ׃ </span></p>
 <p align="RIGHT"><span lang="he">‎<a name="026">26</a> ‏וְהִפְשִׁיט֖וּךְ אֶת־בְּגָדָ֑יִךְ וְלָקְח֖וּ כְּלֵ֥י תִפְאַרְתֵּֽךְ׃ </span></p>
 <p align="RIGHT"><span lang="he">‎<a name="027">27</a> ‏וְהִשְׁבַּתִּ֤י זִמָּתֵךְ֙ מִמֵּ֔ךְ וְאֶת־זְנוּתֵ֖ךְ מֵאֶ֣רֶץ מִצְרָ֑יִם וְלֹֽא־תִשְׂאִ֤י עֵינַ֙יִךְ֙ אֲלֵיהֶ֔ם וּמִצְרַ֖יִם לֹ֥א תִזְכְּרִי־עֽוֹד׃ ס</span></p>
 <p align="RIGHT"><span lang="he">‎<a name="028">28</a> ‏כִּ֣י כֹ֤ה אָמַר֙ אֲדֹנָ֣י יְהוִ֔ה הִנְנִי֙ נֹֽתְנָ֔ךְ בְּיַ֖ד אֲשֶׁ֣ר שָׂנֵ֑את בְּיַ֛ד אֲשֶׁר־נָקְעָ֥ה נַפְשֵׁ֖ךְ מֵהֶֽם׃ </span></p>
 <p align="RIGHT"><span lang="he">‎<a name="029">29</a> ‏וְעָשׂ֨וּ אוֹתָ֜ךְ בְּשִׂנְאָ֗ה וְלָקְחוּ֙ כָּל־יְגִיעֵ֔ךְ וַעֲזָב֖וּךְ עֵירֹ֣ם וְעֶרְיָ֑ה וְנִגְלָה֙ עֶרְוַ֣ת זְנוּנַ֔יִךְ וְזִמָּתֵ֖ךְ וְתַזְנוּתָֽיִךְ׃ </span></p>
 <p align="RIGHT"><span lang="he">‎<a name="030">30</a> ‏עָשֹׂ֥ה אֵ֖לֶּה לָ֑ךְ בִּזְנוֹתֵךְ֙ אַחֲרֵ֣י גוֹיִ֔ם עַ֥ל אֲשֶׁר־נִטְמֵ֖את בְּגִלּוּלֵיהֶֽם׃ </span></p>
 <p align="RIGHT"><span lang="he">‎<a name="031">31</a> ‏בְּדֶ֥רֶךְ אֲחוֹתֵ֖ךְ הָלָ֑כְתְּ וְנָתַתִּ֥י כוֹסָ֖הּ בְּיָדֵֽךְ׃ ס</span></p>
 <p align="RIGHT"><span lang="he">‎<a name="032">32</a> ‏כֹּ֤ה אָמַר֙ אֲדֹנָ֣י יְהוִֹ֔ה כּ֤וֹס אֲחוֹתֵךְ֙ תִּשְׁתִּ֔י הָעֲמֻקָּ֖ה וְהָרְחָבָ֑ה תִּהְיֶ֥ה לִצְחֹ֛ק וּלְלַ֖עַג מִרְבָּ֥ה לְהָכִֽיל׃ </span></p>
 <p align="RIGHT"><span lang="he">‎<a name="033">33</a> ‏שִׁכָּר֥וֹן וְיָג֖וֹן תִּמָּלֵ֑אִי כּ֚וֹס שַׁמָּ֣ה וּשְׁמָמָ֔ה כּ֖וֹס אֲחוֹתֵ֥ךְ שֹׁמְרֽוֹן׃ </span></p>
 <p align="RIGHT"><span lang="he">‎<a name="034">34</a> ‏וְשָׁתִ֨ית אוֹתָ֜הּ וּמָצִ֗ית וְאֶת־חֲרָשֶׂ֛יהָ תְּגָרֵ֖מִי וְשָׁדַ֣יִךְ תְּנַתֵּ֑קִי כִּ֚י אֲנִ֣י דִבַּ֔רְתִּי נְאֻ֖ם אֲדֹנָ֥י יְהוִֽה׃ ס</span></p>
 <p align="RIGHT"><span lang="he">‎<a name="035">35</a> ‏לָכֵ֗ן כֹּ֤ה אָמַר֙ אֲדֹנָ֣י יְהוִ֔ה יַ֚עַן שָׁכַ֣חַתְּ אוֹתִ֔י וַתַּשְׁלִ֥יכִי אוֹתִ֖י אַחֲרֵ֣י גַוֵּ֑ךְ וְגַם־אַ֛תְּ שְׂאִ֥י זִמָּתֵ֖ךְ וְאֶת־תַּזְנוּתָֽיִךְ׃ ס</span></p>
 <p align="RIGHT"><span lang="he">‎<a name="036">36</a> ‏וַיֹּ֤אמֶר יְהוָה֙ אֵלַ֔י בֶּן־אָדָ֕ם הֲתִשְׁפּ֥וֹט אֶֽת־אָהֳלָ֖ה וְאֶת־אָהֳלִיבָ֑ה וְהַגֵּ֣ד לָהֶ֔ן אֵ֖ת תוֹעֲבוֹתֵיהֶֽן׃ </span></p>
 <p align="RIGHT"><span lang="he">‎<a name="037">37</a> ‏כִּ֣י נִאֵ֗פוּ וְדָם֙ בִּֽידֵיהֶ֔ן וְאֶת־גִּלּֽוּלֵיהֶ֖ן נִאֵ֑פוּ וְגַ֤ם אֶת־בְּנֵיהֶן֙ אֲשֶׁ֣ר יָֽלְדוּ־לִ֔י הֶעֱבִ֥ירוּ לָהֶ֖ם לְאָכְלָֽה׃ </span></p>
 <p align="RIGHT"><span lang="he">‎<a name="038">38</a> ‏ע֥וֹד זֹ֖את עָ֣שׂוּ לִ֑י טִמְּא֤וּ אֶת־מִקְדָּשִׁי֙ בַּיּ֣וֹם הַה֔וּא וְאֶת־שַׁבְּתוֹתַ֖י חִלֵּֽלוּ׃ </span></p>
 <p align="RIGHT"><span lang="he">‎<a name="039">39</a> ‏וּֽבְשַׁחֲטָ֤ם אֶת־בְּנֵיהֶם֙ לְגִלּ֣וּלֵיהֶ֔ם וַיָּבֹ֧אוּ אֶל־מִקְדָּשִׁ֛י בַּיּ֥וֹם הַה֖וּא לְחַלְּל֑וֹ וְהִנֵּה־כֹ֥ה עָשׂ֖וּ בְּת֥וֹךְ בֵּיתִֽי׃ </span></p>
 <p align="RIGHT"><span lang="he">‎<a name="040">40</a> ‏וְאַ֗ף כִּ֤י תִשְׁלַ֙חְנָה֙ לַֽאֲנָשִׁ֔ים בָּאִ֖ים מִמֶּרְחָ֑ק אֲשֶׁ֨ר מַלְאָ֜ךְ שָׁל֤וּחַ אֲלֵיהֶם֙ וְהִנֵּה־בָ֔אוּ לַאֲשֶׁ֥ר רָחַ֛צְתְּ כָּחַ֥לְתְּ עֵינַ֖יִךְ וְעָ֥דִית עֶֽדִי׃ </span></p>
 <p align="RIGHT"><span lang="he">‎<a name="041">41</a> ‏וְיָשַׁבְתְּ֙ עַל־מִטָּ֣ה כְבוּדָּ֔ה וְשֻׁלְחָ֥ן עָר֖וּךְ לְפָנֶ֑יהָ וּקְטָרְתִּ֥י וְשַׁמְנִ֖י שַׂ֥מְתְּ עָלֶֽיהָ׃ </span></p>
 <p align="RIGHT"><span lang="he">‎<a name="042">42</a> ‏וְק֣וֹל הָמוֹן֮ שָׁלֵ֣ו בָהּ֒ וְאֶל־אֲנָשִׁים֙ מֵרֹ֣ב אָדָ֔ם מוּבָאִ֥ים <font color="brown">סובאים</font> <font color="blue">סָבָאִ֖ים</font> מִמִּדְבָּ֑ר וַֽיִּתְּנ֤וּ צְמִידִים֙ אֶל־יְדֵיהֶ֔ן וַעֲטֶ֥רֶת תִּפְאֶ֖רֶת עַל־רָאשֵׁיהֶֽן׃ </span></p>
 <p align="RIGHT"><span lang="he">‎<a name="043">43</a> ‏וָאֹמַ֕ר לַבָּלָ֖ה נִֽאוּפִ֑ים <font color="brown">עת</font> <font color="blue">עַתָּ֛ה</font> <font color="brown">יזנה</font> <font color="blue">יִזְנ֥וּ</font> תַזְנוּתֶ֖הָ וָהִֽיא׃ </span></p>
 <p align="RIGHT"><span lang="he">‎<a name="044">44</a> ‏וַיָּב֣וֹא אֵלֶ֔יהָ כְּב֖וֹא אֶל־אִשָּׁ֣ה זוֹנָ֑ה כֵּ֣ן בָּ֗אוּ אֶֽל־אָֽהֳלָה֙ וְאֶל־אָ֣הֳלִיבָ֔ה אִשֹּׁ֖ת הַזִּמָּֽה׃ </span></p>
 <p align="RIGHT"><span lang="he">‎<a name="045">45</a> ‏וַאֲנָשִׁ֣ים צַדִּיקִ֗ם הֵ֚מָּה יִשְׁפְּט֣וּ אֽוֹתְהֶ֔ם מִשְׁפַּט֙ נֹֽאֲפ֔וֹת וּמִשְׁפַּ֖ט שֹׁפְכ֣וֹת דָּ֑ם כִּ֤י נֹֽאֲפֹת֙ הֵ֔נָּה וְדָ֖ם בִּֽידֵיהֶֽן׃ ס</span></p>
 <p align="RIGHT"><span lang="he">‎<a name="046">46</a> ‏כִּ֛י כֹּ֥ה אָמַ֖ר אֲדֹנָ֣י יְהוִ֑ה הַעֲלֵ֤ה עֲלֵיהֶם֙ קָהָ֔ל וְנָתֹ֥ן אֶתְהֶ֖ן לְזַעֲוָ֥ה וְלָבַֽז׃ </span></p>
 <p align="RIGHT"><span lang="he">‎<a name="047">47</a> ‏וְרָגְמ֨וּ עֲלֵיהֶ֥ן אֶ֙בֶן֙ קָהָ֔ל וּבָרֵ֥א אוֹתְהֶ֖ן בְּחַרְבוֹתָ֑ם בְּנֵיהֶ֤ם וּבְנֽוֹתֵיהֶם֙ יַהֲרֹ֔גוּ וּבָתֵּיהֶ֖ן בָּאֵ֥שׁ יִשְׂרֹֽפוּ׃ </span></p>
 <p align="RIGHT"><span lang="he">‎<a name="048">48</a> ‏וְהִשְׁבַּתִּ֥י זִמָּ֖ה מִן־הָאָ֑רֶץ וְנִֽוַּסְּרוּ֙ כָּל־הַנָּשִׁ֔ים וְלֹ֥א תַעֲשֶׂ֖ינָה כְּזִמַּתְכֶֽנָה׃ </span></p>
 <p align="RIGHT"><span lang="he">‎<a name="049">49</a> ‏וְנָתְנ֤וּ זִמַּתְכֶ֙נָה֙ עֲלֵיכֶ֔ן וַחֲטָאֵ֥י גִלּוּלֵיכֶ֖ן תִּשֶּׂ֑אינָה וִידַעְתֶּ֕ם כִּ֥י אֲנִ֖י אֲדֹנָ֥י יְהוִֽה׃ פ</span></p>
 </td>
 <td width="50%">
 <p>1 wayəhî ḏəḇar-yəhwâ ’ēlay lē’mōr: </p>
 <p>2 ben-’āḏām šətayim nāšîm bənwōṯ ’ēm-’<sup>a</sup>ḥaṯ hāyû: </p>
 <p>3 watizəneynâ ḇəmiṣərayim binə‘ûrêhen zānû šāmmâ mō‘ăḵû šəḏêhen wəšām ‘iśśû dadê bəṯûlêhen: </p>
 <p>4 ûšəmwōṯān ’âŏlâ hagəḏwōlâ wə’âŏlîḇâ ’ăḥwōṯāh watihəyeynâ lî watēlaḏənâ bānîm ûḇānwōṯ ûšəmwōṯān šōmərwōn ’âŏlâ wîrûšālaim ’âŏlîḇâ: </p>
 <p>5 watizen ’âŏlâ t<sup>a</sup>ḥətāy wat<sup>a</sup>‘əgaḇ ‘al-mə’ahăḇeyhā ’el-’aššûr qərwōḇîm: </p>
 <p>6 ləḇušê ṯəḵēleṯ p<sup>a</sup>ḥwōṯ ûsəḡānîm b<sup>a</sup>ḥûrê ḥemeḏ kullām pārāšîm rōḵəḇê sûsîm: </p>
 <p>7 watitēn tazənûṯeyhā ‘ălêhem miḇəḥar bənê-’aššûr kullām ûḇəḵōl ’ăšer-‘āḡəḇâ bəḵāl-gillûlêhem niṭəmā’â: </p>
 <p>8 wə’eṯ-tazənûṯeyhā mimmiṣərayim lō’ ‘āzāḇâ kî ’wōṯāh šāḵəḇû ḇinə‘ûreyhā wəhēmmâ ‘iśśû dadê ḇəṯûleyhā wayyišəpəḵû ṯazənûṯām ‘āleyhā: </p>
 <p>9 lāḵēn nəṯatîhā bəyaḏ-mə’ahăḇeyhā bəyaḏ bənê ’aššûr ’ăšer ‘āḡəḇâ ‘ălêhem: </p>
 <p>10 hēmmâ gillû ‘erəwāṯāh bāneyhā ûḇənwōṯeyhā lāqāḥû wə’wōṯāh b<sup>a</sup>ḥereḇ hārāḡû watəhî-šēm lannāšîm ûšəfûṭîm ‘āśû ḇāh: s</p>
 <p>11 watēre’ ’ăḥwōṯāh ’âŏlîḇâ watašəḥēṯ ‘aḡəḇāṯāh mimmennâ wə’eṯ-tazənûṯeyhā mizzənûnê ’ăḥwōṯāh: </p>
 <p>12 ’el-bənê ’aššûr ‘āḡāḇâ p<sup>a</sup>ḥwōṯ ûsəḡānîm qərōḇîm ləḇušê miḵəlwōl pārāšîm rōḵəḇê sûsîm b<sup>a</sup>ḥûrê ḥemeḏ kullām: </p>
 <p>13 wā’ēre’ kî niṭəmā’â dereḵə ’eḥāḏ lišətêhen: </p>
 <p>14 watwōsef ’el-tazənûṯeyhā watēre’ ’anəšê məḥuqqeh ‘al-haqqîr ṣaləmê <font color="brown">ḵaśədîyîm</font> <font color="blue">ḵaśədîm</font> ḥăquqîm baššāšar: </p>
 <p>15 ḥăḡwōrê ’ēzwōr bəmāṯənêhem sərûḥê ṭəḇûlîm bərā’šêhem marə’ēh šālišîm kullām dəmûṯ bənê-ḇāḇel kaśədîm ’ereṣ mwōlaḏətām: </p>
 <p>16 <font color="brown">wat<sup>a</sup>‘əgaḇ</font> <font color="blue">wat<sup>a</sup>‘əgəḇâ</font> ‘ălêhem ləmarə’ēh ‘êneyhā watišəl<sup>a</sup>ḥ malə’āḵîm ’ălêhem kaśədîmâ: </p>
 <p>17 wayyāḇō’û ’ēleyhā ḇənê-ḇāḇel ləmišəkaḇ dōḏîm wayəṭammə’û ’wōṯāh bəṯazənûṯām watiṭəmā’-ḇām watēq<sup>a</sup>‘ nafəšāh mēhem: </p>
 <p>18 watəḡal tazənûṯeyhā watəḡal ’eṯ-‘erəwāṯāh watēq<sup>a</sup>‘ nafəšî mē‘āleyhā ka’ăšer nāqə‘â nafəšî mē‘al ’ăḥwōṯāh: </p>
 <p>19 watarəbeh ’eṯ-tazənûṯeyhā lizəkōr ’eṯ-yəmê nə‘ûreyhā ’ăšer zānəṯâ bə’ereṣ miṣərāyim: </p>
 <p>20 wat<sup>a</sup>‘əgəḇâ ‘al pilaḡəšêhem ’ăšer bəśar-ḥămwōrîm bəśārām wəzirəmaṯ sûsîm zirəmāṯām: </p>
 <p>21 watifəqəḏî ’ēṯ zimmaṯ nə‘ûrāyiḵə b<sup>a</sup>‘əśwōṯ mimmiṣərayim dadayiḵə ləm<sup>a</sup>‘an šəḏê nə‘ûrāyiḵə: s</p>
 <p>22 lāḵēn ’âŏlîḇâ kōh-’āmar ’ăḏōnāy yəhwih hinənî mē‘îr ’eṯ-mə’ahăḇayiḵə ‘ālayiḵə ’ēṯ ’ăšer-nāqə‘â nafəšēḵə mēhem wahăḇē’ṯîm ‘ālayiḵə missāḇîḇ: </p>
 <p>23 bənê ḇāḇel wəḵāl-kaśədîm pəqwōḏ wəšwō‘a wəqwō‘a kāl-bənê ’aššûr ’wōṯām b<sup>a</sup>ḥûrê ḥemeḏ p<sup>a</sup>ḥwōṯ ûsəḡānîm kullām šālišîm ûqərû’îm rōḵəḇê sûsîm kullām: </p>
 <p>24 ûḇā’û ‘ālayiḵə hōṣen reḵeḇ wəḡaləgal ûḇiqəhal ‘ammîm ṣinnâ ûmāḡēn wəqwōḇ<sup>a</sup>‘ yāśîmû ‘ālayiḵə sāḇîḇ wənāṯatî lifənêhem mišəpāṭ ûšəfāṭûḵə bəmišəpəṭêhem: </p>
 <p>25 wənāṯatî qinə’āṯî bāḵə wə‘āśû ’wōṯāḵə bəḥēmâ ’apēḵə wə’āzənayiḵə yāsîrû wə’<sup>a</sup>ḥărîṯēḵə b<sup>a</sup>ḥereḇ tipwōl hēmmâ bānayiḵə ûḇənwōṯayiḵə yiqqāḥû wə’<sup>a</sup>ḥărîṯēḵə tē’āḵēl bā’ēš: </p>
 <p>26 wəhifəšîṭûḵə ’eṯ-bəḡāḏāyiḵə wəlāqəḥû kəlê ṯifə’arətēḵə: </p>
 <p>27 wəhišəbatî zimmāṯēḵə mimmēḵə wə’eṯ-zənûṯēḵə mē’ereṣ miṣərāyim wəlō’-ṯiśə’î ‘ênayiḵə ’ălêhem ûmiṣərayim lō’ ṯizəkərî-‘wōḏ: s</p>
 <p>28 kî ḵōh ’āmar ’ăḏōnāy yəhwih hinənî nōṯənāḵə bəyaḏ ’ăšer śānē’ṯ bəyaḏ ’ăšer-nāqə‘â nafəšēḵə mēhem: </p>
 <p>29 wə‘āśû ’wōṯāḵə bəśinə’â wəlāqəḥû kāl-yəḡî‘ēḵə w<sup>a</sup>‘ăzāḇûḵə ‘êrōm wə‘erəyâ wəniḡəlâ ‘erəwaṯ zənûnayiḵə wəzimmāṯēḵə wəṯazənûṯāyiḵə: </p>
 <p>30 ‘āśōh ’ēlleh lāḵə bizənwōṯēḵə ’<sup>a</sup>ḥărê ḡwōyim ‘al ’ăšer-niṭəmē’ṯ bəḡillûlêhem: </p>
 <p>31 bəḏereḵə ’ăḥwōṯēḵə hālāḵətə wənāṯatî ḵwōsāh bəyāḏēḵə: s</p>
 <p>32 kōh ’āmar ’ăḏōnāy yəhwōih kwōs ’ăḥwōṯēḵə tišətî hā‘ămuqqâ wəhārəḥāḇâ tihəyeh liṣəḥōq ûləl<sup>a</sup>‘aḡ mirəbâ ləhāḵîl: </p>
 <p>33 šikārwōn wəyāḡwōn timmālē’î kwōs šammâ ûšəmāmâ kwōs ’ăḥwōṯēḵə šōmərwōn: </p>
 <p>34 wəšāṯîṯ ’wōṯāh ûmāṣîṯ wə’eṯ-ḥărāśeyhā təḡārēmî wəšāḏayiḵə tənatēqî kî ’ănî ḏibarətî nə’um ’ăḏōnāy yəhwih: s</p>
 <p>35 lāḵēn kōh ’āmar ’ăḏōnāy yəhwih y<sup>a</sup>‘an šāḵ<sup>a</sup>ḥatə ’wōṯî watašəlîḵî ’wōṯî ’<sup>a</sup>ḥărê ḡaûēḵə wəḡam-’atə śə’î zimmāṯēḵə wə’eṯ-tazənûṯāyiḵə: s</p>
 <p>36 wayyō’mer yəhwâ ’ēlay ben-’āḏām hăṯišəpwōṭ ’eṯ-’âŏlâ wə’eṯ-’âŏlîḇâ wəhagēḏ lâen ’ēṯ ṯwō‘ăḇwōṯêhen: </p>
 <p>37 kî ni’ēfû wəḏām bîḏêhen wə’eṯ-gillûlêhen ni’ēfû wəḡam ’eṯ-bənêhen ’ăšer yāləḏû-lî he‘ĕḇîrû lâem lə’āḵəlâ: </p>
 <p>38 ‘wōḏ zō’ṯ ‘āśû lî ṭimmə’û ’eṯ-miqədāšî bayywōm hahû’ wə’eṯ-šabəṯwōṯay ḥillēlû: </p>
 <p>39 ûḇəš<sup>a</sup>ḥăṭām ’eṯ-bənêhem ləḡillûlêhem wayyāḇō’û ’el-miqədāšî bayywōm hahû’ ləḥalləlwō wəhinnēh-ḵōh ‘āśû bəṯwōḵə bêṯî: </p>
 <p>40 wə’af kî ṯišəl<sup>a</sup>ḥənâ la’ănāšîm bā’îm mimmerəḥāq ’ăšer malə’āḵə šālûḥa ’ălêhem wəhinnēh-ḇā’û la’ăšer rāḥaṣətə kāḥalətə ‘ênayiḵə wə‘āḏîṯ ‘eḏî: </p>
 <p>41 wəyāšaḇətə ‘al-miṭṭâ ḵəḇûdâ wəšuləḥān ‘ārûḵə ləfāneyhā ûqəṭārətî wəšamənî śamətə ‘āleyhā: </p>
 <p>42 wəqwōl hāmwōn šālēw ḇāh wə’el-’ănāšîm mērōḇ ’āḏām mûḇā’îm <font color="brown">swōḇā’îm</font> <font color="blue">sāḇā’îm</font> mimmiḏəbār wayyitənû ṣəmîḏîm ’el-yəḏêhen w<sup>a</sup>‘ăṭereṯ tifə’ereṯ ‘al-rā’šêhen: </p>
 <p>43 wā’ōmar labālâ ni’ûfîm <font color="brown">‘atā</font> <font color="blue">‘atâ</font> <font color="brown">yizənuh</font> <font color="blue">yizənû</font> ṯazənûṯehā wâî’: </p>
 <p>44 wayyāḇwō’ ’ēleyhā kəḇwō’ ’el-’iššâ zwōnâ kēn bā’û ’el-’âŏlâ wə’el-’âŏlîḇâ ’iššōṯ hazzimmâ: </p>
 <p>45 wa’ănāšîm ṣadîqim hēmmâ yišəpəṭû ’wōṯəhem mišəpaṭ nō’ăfwōṯ ûmišəpaṭ šōfəḵwōṯ dām kî nō’ăfōṯ hēnnâ wəḏām bîḏêhen: s</p>
 <p>46 kî kōh ’āmar ’ăḏōnāy yəhwih h<sup>a</sup>‘ălēh ‘ălêhem qâāl wənāṯōn ’eṯəhen ləz<sup>a</sup>‘ăwâ wəlāḇaz: </p>
 <p>47 wərāḡəmû ‘ălêhen ’eḇen qâāl ûḇārē’ ’wōṯəhen bəḥarəḇwōṯām bənêhem ûḇənwōṯêhem yahărōḡû ûḇātêhen bā’ēš yiśərōfû: </p>
 <p>48 wəhišəbatî zimmâ min-hā’āreṣ wəniûassərû kāl-hannāšîm wəlō’ ṯ<sup>a</sup>‘ăśeynâ kəzimmaṯəḵenâ: </p>
 <p>49 wənāṯənû zimmaṯəḵenâ ‘ălêḵen w<sup>a</sup>ḥăṭā’ê ḡillûlêḵen tiśśe’ynâ wîḏ<sup>a</sup>‘ətem kî ’ănî ’ăḏōnāy yəhwih: f</p>
 </td>
 </tr></table>
 <p></p><hr>
 <center>
 <a href="eze024.htm">Next: Ezekiel (Yechezqel) Chapter 24</a></center>
 </body>