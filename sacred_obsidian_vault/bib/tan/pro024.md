<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/pro024.htm">Polyglot</a> 
 <a href="../kjv/pro024.htm">KJV</a> 
 <a href="../sep/pro024.htm">Sep</a> 
 <a href="../vul/pro024.htm">Vul</a> 
 
 <br>
 <br><a href="pro.htm">Proverbs (Mishlei) Index</a><br>
  
 <a href="pro023.htm">Previous</a> 
 <a href="pro025.htm">Next</a> 
 </center>
 <hr>
 
 <h3 align="CENTER">Tanach (Hebrew): Proverbs (Mishlei) Chapter 24</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏אַל־תְּ֭קַנֵּא בְּאַנְשֵׁ֣י רָעָ֑ה וְאַל־<font color="brown">תתאו</font> <font color="blue">תִּ֝תְאָ֗יו</font> לִהְי֥וֹת אִתָּֽם׃ </span></p>
 <p align="RIGHT"><span lang="he">‎<a name="002">2</a> ‏כִּי־שֹׁ֖ד יֶהְגֶּ֣ה לִבָּ֑ם וְ֝עָמָ֗ל שִׂפְתֵיהֶ֥ם תְּדַבֵּֽרְנָה׃ </span></p>
 <p align="RIGHT"><span lang="he">‎<a name="003">3</a> ‏בְּ֭חָכְמָה יִבָּ֣נֶה בָּ֑יִת וּ֝בִתְבוּנָ֗ה יִתְכּוֹנָֽן׃ </span></p>
 <p align="RIGHT"><span lang="he">‎<a name="004">4</a> ‏וּ֭בְדַעַת חֲדָרִ֣ים יִמָּלְא֑וּ כָּל־ה֖וֹן יָקָ֣ר וְנָעִֽים׃ </span></p>
 <p align="RIGHT"><span lang="he">‎<a name="005">5</a> ‏גֶּֽבֶר־חָכָ֥ם בַּע֑וֹז וְאִֽישׁ־דַּ֝֗עַת מְאַמֶּץ־כֹּֽחַ׃ </span></p>
 <p align="RIGHT"><span lang="he">‎<a name="006">6</a> ‏כִּ֣י בְ֭תַחְבֻּלוֹת תַּעֲשֶׂה־לְּךָ֣ מִלְחָמָ֑ה וּ֝תְשׁוּעָ֗ה בְּרֹ֣ב יוֹעֵֽץ׃ </span></p>
 <p align="RIGHT"><span lang="he">‎<a name="007">7</a> ‏רָאמ֣וֹת לֶֽאֱוִ֣יל חָכְמ֑וֹת בַּ֝שַּׁ֗עַר לֹ֣א יִפְתַּח־פִּֽיהוּ׃ </span></p>
 <p align="RIGHT"><span lang="he">‎<a name="008">8</a> ‏מְחַשֵּׁ֥ב לְהָרֵ֑עַ ל֝֗וֹ בַּֽעַל־מְזִמּ֥וֹת יִקְרָֽאוּ׃ </span></p>
 <p align="RIGHT"><span lang="he">‎<a name="009">9</a> ‏זִמַּ֣ת אִוֶּ֣לֶת חַטָּ֑את וְתוֹעֲבַ֖ת לְאָדָ֣ם לֵֽץ׃ </span></p>
 <p align="RIGHT"><span lang="he">‎<a name="010">10</a> ‏הִ֭תְרַפִּיתָ בְּי֥וֹם צָרָ֗ה צַ֣ר כֹּחֶֽכָה׃ </span></p>
 <p align="RIGHT"><span lang="he">‎<a name="011">11</a> ‏הַ֭צֵּל לְקֻחִ֣ים לַמָּ֑וֶת וּמָטִ֥ים לַ֝הֶ֗רֶג אִם־תַּחְשֽׂוֹךְ׃ </span></p>
 <p align="RIGHT"><span lang="he">‎<a name="012">12</a> ‏כִּֽי־תֹאמַ֗ר הֵן֮ לֹא־יָדַ֪עְנ֫וּ זֶ֥ה הֲ‍ֽלֹא־תֹ֘כֵ֤ן לִבּ֨וֹת׀ הֽוּא־יָבִ֗ין וְנֹצֵ֣ר נַ֭פְשְׁךָ ה֣וּא יֵדָ֑ע וְהֵשִׁ֖יב לְאָדָ֣ם כְּפָעֳלֽוֹ׃ </span></p>
 <p align="RIGHT"><span lang="he">‎<a name="013">13</a> ‏אֱכָל־בְּנִ֣י דְבַ֣שׁ כִּי־ט֑וֹב וְנֹ֥פֶת מָ֝ת֗וֹק עַל־חִכֶּֽךָ׃ </span></p>
 <p align="RIGHT"><span lang="he">‎<a name="014">14</a> ‏כֵּ֤ן׀ דְּעֶ֥ה חָכְמָ֗ה לְנַ֫פְשֶׁ֥ךָ אִם־מָ֭צָאתָ וְיֵ֣שׁ אַחֲרִ֑ית וְ֝תִקְוָתְךָ֗ לֹ֣א תִכָּרֵֽת׃ פ</span></p>
 <p align="RIGHT"><span lang="he">‎<a name="015">15</a> ‏אַל־תֶּאֱרֹ֣ב רָ֭שָׁע לִנְוֵ֣ה צַדִּ֑יק אַֽל־תְּשַׁדֵּ֥ד רִבְצֽוֹ׃ </span></p>
 <p align="RIGHT"><span lang="he">‎<a name="016">16</a> ‏כִּ֤י שֶׁ֨בַע׀ יִפּ֣וֹל צַדִּ֣יק וָקָ֑ם וּ֝רְשָׁעִ֗ים יִכָּשְׁל֥וּ בְרָעָֽה׃ </span></p>
 <p align="RIGHT"><span lang="he">‎<a name="017">17</a> ‏בִּנְפֹ֣ל <font color="brown">אויביך</font> <font color="blue">אֽ֭וֹיִבְךָ<font color="red"><sup>y</sup></font></font> אַל־תִּשְׂמָ֑ח וּ֝בִכָּשְׁל֗וֹ אַל־יָגֵ֥ל לִבֶּֽךָ׃ </span></p>
 <p align="RIGHT"><span lang="he">‎<a name="018">18</a> ‏פֶּן־יִרְאֶ֣ה יְ֭הוָה וְרַ֣ע בְּעֵינָ֑יו וְהֵשִׁ֖יב מֵעָלָ֣יו אַפּֽוֹ׃ </span></p>
 <p align="RIGHT"><span lang="he">‎<a name="019">19</a> ‏אַל־תִּתְחַ֥ר בַּמְּרֵעִ֑ים אַל־תְּ֝קַנֵּ֗א בָּרְשָׁעִֽים׃ </span></p>
 <p align="RIGHT"><span lang="he">‎<a name="020">20</a> ‏כִּ֤י׀ לֹֽא־תִהְיֶ֣ה אַחֲרִ֣ית לָרָ֑ע נֵ֖ר רְשָׁעִ֣ים יִדְעָֽךְ׃ </span></p>
 <p align="RIGHT"><span lang="he">‎<a name="021">21</a> ‏יְרָֽא־אֶת־יְהוָ֣ה בְּנִ֣י וָמֶ֑לֶךְ עִם־שׁ֝וֹנִ֗ים אַל־תִּתְעָרָֽב׃ </span></p>
 <p align="RIGHT"><span lang="he">‎<a name="022">22</a> ‏כִּֽי־פִ֭תְאֹם יָק֣וּם אֵידָ֑ם וּפִ֥יד שְׁ֝נֵיהֶ֗ם מִ֣י יוֹדֵֽעַ׃ ס</span></p>
 <p align="RIGHT"><span lang="he">‎<a name="023">23</a> ‏גַּם־אֵ֥לֶּה לַֽחֲכָמִ֑ים הַֽכֵּר־פָּנִ֖ים בְּמִשְׁפָּ֣ט בַּל־טֽוֹב׃ </span></p>
 <p align="RIGHT"><span lang="he">‎<a name="024">24</a> ‏אֹ֤מֵ֨ר׀ לְרָשָׁע֮ צַדִּ֪יק אָ֥תָּה יִקְּבֻ֥הוּ עַמִּ֑ים יִזְעָמ֥וּהוּ לְאֻמִּֽים׃ </span></p>
 <p align="RIGHT"><span lang="he">‎<a name="025">25</a> ‏וְלַמּוֹכִיחִ֥ים יִנְעָ֑ם וַֽ֝עֲלֵיהֶ֗ם תָּב֥וֹא בִרְכַּת־טֽוֹב׃ </span></p>
 <p align="RIGHT"><span lang="he">‎<a name="026">26</a> ‏שְׂפָתַ֥יִם יִשָּׁ֑ק מֵ֝שִׁ֗יב דְּבָרִ֥ים נְכֹחִֽים׃ </span></p>
 <p align="RIGHT"><span lang="he">‎<a name="027">27</a> ‏הָ֘כֵ֤ן בַּח֨וּץ׀ מְלַאכְתֶּ֗ךָ וְעַתְּדָ֣הּ בַּשָּׂדֶ֣ה לָ֑ךְ אַ֝חַ֗ר וּבָנִ֥יתָ בֵיתֶֽךָ׃ פ</span></p>
 <p align="RIGHT"><span lang="he">‎<a name="028">28</a> ‏אַל־תְּהִ֣י עֵד־חִנָּ֣ם בְּרֵעֶ֑ךָ וַ֝הֲפִתִּ֗יתָ בִּשְׂפָתֶֽיךָ׃ </span></p>
 <p align="RIGHT"><span lang="he">‎<a name="029">29</a> ‏אַל־תֹּאמַ֗ר כַּאֲשֶׁ֣ר עָֽשָׂה־לִ֭י כֵּ֤ן אֶֽעֱשֶׂה־לּ֑וֹ אָשִׁ֖יב לָאִ֣ישׁ כְּפָעֳלֽוֹ׃ </span></p>
 <p align="RIGHT"><span lang="he">‎<a name="030">30</a> ‏עַל־שְׂדֵ֣ה אִישׁ־עָצֵ֣ל עָבַ֑רְתִּי וְעַל־כֶּ֝֗רֶם אָדָ֥ם חֲסַר־לֵֽב׃ </span></p>
 <p align="RIGHT"><span lang="he">‎<a name="031">31</a> ‏וְהִנֵּ֨ה עָ֘לָ֤ה כֻלּ֨וֹ׀ קִמְּשֹׂנִ֗ים כָּסּ֣וּ פָנָ֣יו חֲרֻלִּ֑ים וְגֶ֖דֶר אֲבָנָ֣יו נֶהֱרָֽסָה׃ </span></p>
 <p align="RIGHT"><span lang="he">‎<a name="032">32</a> ‏וָֽאֶחֱזֶ֣ה אָ֭נֹכִֽי אָשִׁ֣ית לִבִּ֑י רָ֝אִ֗יתִי לָקַ֥חְתִּי מוּסָֽר׃ </span></p>
 <p align="RIGHT"><span lang="he">‎<a name="033">33</a> ‏מְעַ֣ט שֵׁ֭נוֹת מְעַ֣ט תְּנוּמ֑וֹת מְעַ֓ט׀ חִבֻּ֖ק יָדַ֣יִם לִשְׁכָּֽב׃ </span></p>
 <p align="RIGHT"><span lang="he">‎<a name="034">34</a> ‏וּבָֽא־מִתְהַלֵּ֥ךְ רֵישֶׁ֑ךָ וּ֝מַחְסֹרֶ֗יךָ כְּאִ֣ישׁ מָגֵֽן׃ פ</span></p>
 </td>
 <td width="50%">
 <p>1 ’al-təqannē’ bə’anəšê rā‘â wə’al-<font color="brown">tiṯə’āw</font> <font color="blue">tiṯə’āyw</font> lihəywōṯ ’itām: </p>
 <p>2 kî-šōḏ yehəgeh libām wə‘āmāl śifəṯêhem təḏabērənâ: </p>
 <p>3 bəḥāḵəmâ yibāneh bāyiṯ ûḇiṯəḇûnâ yiṯəkwōnān: </p>
 <p>4 ûḇəḏ<sup>a</sup>‘aṯ ḥăḏārîm yimmālə’û kāl-hwōn yāqār wənā‘îm: </p>
 <p>5 geḇer-ḥāḵām b<sup>a</sup>‘wōz wə’îš-d<sup>a</sup>‘aṯ mə’ammeṣ-kōḥa: </p>
 <p>6 kî ḇəṯ<sup>a</sup>ḥəbulwōṯ t<sup>a</sup>‘ăśeh-lləḵā miləḥāmâ ûṯəšû‘â bərōḇ ywō‘ēṣ: </p>
 <p>7 rā’mwōṯ le’ĕwîl ḥāḵəmwōṯ bašš<sup>a</sup>‘ar lō’ yifət<sup>a</sup>ḥ-pîhû: </p>
 <p>8 məḥaššēḇ ləhārē‘a lwō b<sup>a</sup>‘al-məzimmwōṯ yiqərā’û: </p>
 <p>9 zimmaṯ ’iûeleṯ ḥaṭṭā’ṯ wəṯwō‘ăḇaṯ lə’āḏām lēṣ: </p>
 <p>10 hiṯərapîṯā bəywōm ṣārâ ṣar kōḥeḵâ: </p>
 <p>11 haṣṣēl ləquḥîm lammāweṯ ûmāṭîm lahereḡ ’im-t<sup>a</sup>ḥəśwōḵə: </p>
 <p>12 kî-ṯō’mar hēn lō’-yāḏ<sup>a</sup>‘ənû zeh hă‍lō’-ṯōḵēn libwōṯ| hû’-yāḇîn wənōṣēr nafəšəḵā hû’ yēḏā‘ wəhēšîḇ lə’āḏām kəfā‘ŏlwō: </p>
 <p>13 ’ĕḵāl-bənî ḏəḇaš kî-ṭwōḇ wənōfeṯ māṯwōq ‘al-ḥikeḵā: </p>
 <p>14 kēn| də‘eh ḥāḵəmâ lənafəšeḵā ’im-māṣā’ṯā wəyēš ’<sup>a</sup>ḥărîṯ wəṯiqəwāṯəḵā lō’ ṯikārēṯ: f</p>
 <p>15 ’al-te’ĕrōḇ rāšā‘ linəwēh ṣadîq ’al-təšadēḏ riḇəṣwō: </p>
 <p>16 kî šeḇ<sup>a</sup>‘| yipwōl ṣadîq wāqām ûrəšā‘îm yikāšəlû ḇərā‘â: </p>
 <p>17 binəfōl <font color="brown">’wōyəḇeyḵā</font> <font color="blue">’wōyiḇəḵā<font color="red"><sup>y</sup></font></font> ’al-tiśəmāḥ ûḇikāšəlwō ’al-yāḡēl libeḵā: </p>
 <p>18 pen-yirə’eh yəhwâ wər<sup>a</sup>‘ bə‘ênāyw wəhēšîḇ mē‘ālāyw ’apwō: </p>
 <p>19 ’al-tiṯəḥar bammərē‘îm ’al-təqannē’ bārəšā‘îm: </p>
 <p>20 kî| lō’-ṯihəyeh ’<sup>a</sup>ḥărîṯ lārā‘ nēr rəšā‘îm yiḏə‘āḵə: </p>
 <p>21 yərā’-’eṯ-yəhwâ bənî wāmeleḵə ‘im-šwōnîm ’al-tiṯə‘ārāḇ: </p>
 <p>22 kî-fiṯə’ōm yāqûm ’êḏām ûfîḏ šənêhem mî ywōḏē‘a: s</p>
 <p>23 gam-’ēlleh l<sup>a</sup>ḥăḵāmîm hakēr-pānîm bəmišəpāṭ bal-ṭwōḇ: </p>
 <p>24 ’ōmēr| lərāšā‘ ṣadîq ’ātâ yiqqəḇuhû ‘ammîm yizə‘āmûhû lə’ummîm: </p>
 <p>25 wəlammwōḵîḥîm yinə‘ām w<sup>a</sup>‘ălêhem tāḇwō’ ḇirəkaṯ-ṭwōḇ: </p>
 <p>26 śəfāṯayim yiššāq mēšîḇ dəḇārîm nəḵōḥîm: </p>
 <p>27 hāḵēn b<sup>a</sup>ḥûṣ| məla’ḵəteḵā wə‘atəḏāh baśśāḏeh lāḵə ’<sup>a</sup>ḥar ûḇānîṯā ḇêṯeḵā: f</p>
 <p>28 ’al-təhî ‘ēḏ-ḥinnām bərē‘eḵā wahăfitîṯā biśəfāṯeyḵā: </p>
 <p>29 ’al-tō’mar ka’ăšer ‘āśâ-lî kēn ’e‘ĕśeh-llwō ’āšîḇ lā’îš kəfā‘ŏlwō: </p>
 <p>30 ‘al-śəḏēh ’îš-‘āṣēl ‘āḇarətî wə‘al-kerem ’āḏām ḥăsar-lēḇ: </p>
 <p>31 wəhinnēh ‘ālâ ḵullwō| qimməśōnîm kāssû fānāyw ḥărullîm wəḡeḏer ’ăḇānāyw nehĕrāsâ: </p>
 <p>32 wā’eḥĕzeh ’ānōḵî ’āšîṯ libî rā’îṯî lāq<sup>a</sup>ḥətî mûsār: </p>
 <p>33 mə‘aṭ šēnwōṯ mə‘aṭ tənûmwōṯ mə‘aṭ| ḥibuq yāḏayim lišəkāḇ: </p>
 <p>34 ûḇā’-miṯəhallēḵə rêšeḵā ûm<sup>a</sup>ḥəsōreyḵā kə’îš māḡēn: f</p>
 </td>
 </tr></table>
 <p></p><hr>
 <center>
 <a href="pro025.htm">Next: Proverbs (Mishlei) Chapter 25</a></center>
 </body>