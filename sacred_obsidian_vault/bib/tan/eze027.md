<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/eze027.htm">Polyglot</a> 
 <a href="../kjv/eze027.htm">KJV</a> 
 <a href="../sep/eze027.htm">Sep</a> 
 <a href="../vul/eze027.htm">Vul</a> 
 
 <br>
 <br><a href="eze.htm">Ezekiel (Yechezqel) Index</a><br>
  
 <a href="eze026.htm">Previous</a> 
 <a href="eze028.htm">Next</a> 
 </center>
 <hr>
 
 <h3 align="CENTER">Tanach (Hebrew): Ezekiel (Yechezqel) Chapter 27</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְהִ֥י דְבַר־יְהוָ֖ה אֵלַ֥י לֵאמֹֽר׃ </span></p>
 <p align="RIGHT"><span lang="he">‎<a name="002">2</a> ‏וְאַתָּ֣ה בֶן־אָדָ֔ם שָׂ֥א עַל־צֹ֖ר קִינָֽה׃ </span></p>
 <p align="RIGHT"><span lang="he">‎<a name="003">3</a> ‏וְאָמַרְתָּ֣ לְצ֗וֹר <font color="brown">הישבתי</font> <font color="blue">הַיֹּשֶׁ֙בֶת֙</font> עַל־מְבוֹאֹ֣ת יָ֔ם רֹכֶ֙לֶת֙ הָֽעַמִּ֔ים אֶל־אִיִּ֖ים רַבִּ֑ים כֹּ֤ה אָמַר֙ אֲדֹנָ֣י יְהוִ֔ה צ֕וֹר אַ֣תְּ אָמַ֔רְתְּ אֲנִ֖י כְּלִ֥ילַת יֹֽפִי׃ </span></p>
 <p align="RIGHT"><span lang="he">‎<a name="004">4</a> ‏בְּלֵ֥ב יַמִּ֖ים גְּבוּלָ֑יִךְ בֹּנַ֕יִךְ כָּלְל֖וּ יָפְיֵֽךְ׃ </span></p>
 <p align="RIGHT"><span lang="he">‎<a name="005">5</a> ‏בְּרוֹשִׁ֤ים מִשְּׂנִיר֙ בָּ֣נוּ לָ֔ךְ אֵ֖ת כָּל־לֻֽחֹתָ֑יִם אֶ֤רֶז מִלְּבָנוֹן֙ לָקָ֔חוּ לַעֲשׂ֥וֹת תֹּ֖רֶן עָלָֽיִךְ׃ </span></p>
 <p align="RIGHT"><span lang="he">‎<a name="006">6</a> ‏אַלּוֹנִים֙ מִבָּ֔שָׁן עָשׂ֖וּ מִשּׁוֹטָ֑יִךְ קַרְשֵׁ֤ךְ עָֽשׂוּ־שֵׁן֙ בַּת־אֲשֻׁרִ֔ים מֵאִיֵּ֖י <font color="brown">כתים</font> <font color="blue">כִּתִּיִּֽים׃</font> </span></p>
 <p align="RIGHT"><span lang="he">‎<a name="007">7</a> ‏שֵׁשׁ־בְּרִקְמָ֤ה מִמִּצְרַ֙יִם֙ הָיָ֣ה מִפְרָשֵׂ֔ךְ לִהְי֥וֹת לָ֖ךְ לְנֵ֑ס תְּכֵ֧לֶת וְאַרְגָּמָ֛ן מֵאִיֵּ֥י אֱלִישָׁ֖ה הָיָ֥ה מְכַסֵּֽךְ׃ </span></p>
 <p align="RIGHT"><span lang="he">‎<a name="008">8</a> ‏יֹשְׁבֵ֤י צִידוֹן֙ וְאַרְוַ֔ד הָי֥וּ שָׁטִ֖ים לָ֑ךְ חֲכָמַ֤יִךְ צוֹר֙ הָ֣יוּ בָ֔ךְ הֵ֖מָּה חֹבְלָֽיִךְ׃ </span></p>
 <p align="RIGHT"><span lang="he">‎<a name="009">9</a> ‏זִקְנֵ֨י גְבַ֤ל וַחֲכָמֶ֙יהָ֙ הָ֣יוּ בָ֔ךְ מַחֲזִיקֵ֖י בִּדְקֵ֑ךְ כָּל־אֳנִיּ֨וֹת הַיָּ֤ם וּמַלָּֽחֵיהֶם֙ הָ֣יוּ בָ֔ךְ לַעֲרֹ֖ב מַעֲרָבֵֽךְ׃ </span></p>
 <p align="RIGHT"><span lang="he">‎<a name="010">10</a> ‏פָּרַ֨ס וְל֤וּד וּפוּט֙ הָי֣וּ בְחֵילֵ֔ךְ אַנְשֵׁ֖י מִלְחַמְתֵּ֑ךְ מָגֵ֤ן וְכוֹבַע֙ תִּלּוּ־בָ֔ךְ הֵ֖מָּה נָתְנ֥וּ הֲדָרֵֽךְ׃ </span></p>
 <p align="RIGHT"><span lang="he">‎<a name="011">11</a> ‏בְּנֵ֧י אַרְוַ֣ד וְחֵילֵ֗ךְ עַל־חוֹמוֹתַ֙יִךְ֙ סָבִ֔יב וְגַ֨מָּדִ֔ים בְּמִגְדְּלוֹתַ֖יִךְ הָי֑וּ שִׁלְטֵיהֶ֞ם תִּלּ֤וּ עַל־חוֹמוֹתַ֙יִךְ֙ סָבִ֔יב הֵ֖מָּה כָּלְל֥וּ יָפְיֵֽךְ׃ </span></p>
 <p align="RIGHT"><span lang="he">‎<a name="012">12</a> ‏תַּרְשִׁ֥ישׁ סֹחַרְתֵּ֖ךְ מֵרֹ֣ב כָּל־ה֑וֹן בְּכֶ֤סֶף בַּרְזֶל֙ בְּדִ֣יל וְעוֹפֶ֔רֶת נָתְנ֖וּ עִזְבוֹנָֽיִךְ׃ </span></p>
 <p align="RIGHT"><span lang="he">‎<a name="013">13</a> ‏יָוָ֤ן תֻּבַל֙ וָמֶ֔שֶׁךְ הֵ֖מָּה רֹֽכְלָ֑יִךְ בְּנֶ֤פֶשׁ אָדָם֙ וּכְלֵ֣י נְחֹ֔שֶׁת נָתְנ֖וּ מַעֲרָבֵֽךְ׃ </span></p>
 <p align="RIGHT"><span lang="he">‎<a name="014">14</a> ‏מִבֵּ֖ית תּוֹגַרְמָ֑ה סוּסִ֤ים וּפָֽרָשִׁים֙ וּפְרָדִ֔ים נָתְנ֖וּ עִזְבוֹנָֽיִךְ׃ </span></p>
 <p align="RIGHT"><span lang="he">‎<a name="015">15</a> ‏בְּנֵ֤י דְדָן֙ רֹֽכְלַ֔יִךְ אִיִּ֥ים רַבִּ֖ים סְחֹרַ֣ת יָדֵ֑ךְ קַרְנ֥וֹת שֵׁן֙ <font color="brown">והובנים</font> <font color="blue">וְהָבְנִ֔ים</font> הֵשִׁ֖יבוּ אֶשְׁכָּרֵֽךְ׃ </span></p>
 <p align="RIGHT"><span lang="he">‎<a name="016">16</a> ‏אֲרָ֥ם סֹחַרְתֵּ֖ךְ מֵרֹ֣ב מַעֲשָׂ֑יִךְ בְּ֠נֹפֶךְ אַרְגָּמָ֨ן וְרִקְמָ֤ה וּבוּץ֙ וְרָאמֹ֣ת וְכַדְכֹּ֔ד נָתְנ֖וּ בְּעִזְבוֹנָֽיִךְ׃ </span></p>
 <p align="RIGHT"><span lang="he">‎<a name="017">17</a> ‏יְהוּדָה֙ וְאֶ֣רֶץ יִשְׂרָאֵ֔ל הֵ֖מָּה רֹכְלָ֑יִךְ בְּחִטֵּ֣י מִ֠נִּית וּפַנַּ֨ג וּדְבַ֤שׁ וָשֶׁ֙מֶן֙ וָצֹ֔רִי נָתְנ֖וּ מַעֲרָבֵֽךְ׃ </span></p>
 <p align="RIGHT"><span lang="he">‎<a name="018">18</a> ‏דַּמֶּ֧שֶׂק סֹחַרְתֵּ֛ךְ בְּרֹ֥ב מַעֲשַׂ֖יִךְ מֵרֹ֣ב כָּל־ה֑וֹן בְּיֵ֥ין חֶלְבּ֖וֹן וְצֶ֥מֶר צָֽחַר׃ </span></p>
 <p align="RIGHT"><span lang="he">‎<a name="019">19</a> ‏וְדָ֤ן וְיָוָן֙ מְאוּזָּ֔ל בְּעִזְבוֹנַ֖יִךְ נָתָ֑נּוּ בַּרְזֶ֤ל עָשׁוֹת֙ קִדָּ֣ה וְקָנֶ֔ה בְּמַעֲרָבֵ֖ךְ הָיָֽה׃ </span></p>
 <p align="RIGHT"><span lang="he">‎<a name="020">20</a> ‏דְּדָן֙ רֹֽכַלְתֵּ֔ךְ בְבִגְדֵי־חֹ֖פֶשׁ לְרִכְבָּֽה׃ </span></p>
 <p align="RIGHT"><span lang="he">‎<a name="021">21</a> ‏עֲרַב֙ וְכָל־נְשִׂיאֵ֣י קֵדָ֔ר הֵ֖מָּה סֹחֲרֵ֣י יָדֵ֑ךְ בְּכָרִ֤ים וְאֵילִים֙ וְעַתּוּדִ֔ים בָּ֖ם סֹחֲרָֽיִךְ׃ </span></p>
 <p align="RIGHT"><span lang="he">‎<a name="022">22</a> ‏רֹכְלֵ֤י שְׁבָא֙ וְרַעְמָ֔ה הֵ֖מָּה רֹכְלָ֑יִךְ בְּרֹ֨אשׁ כָּל־בֹּ֜שֶׂם וּבְכָל־אֶ֤בֶן יְקָרָה֙ וְזָהָ֔ב נָתְנ֖וּ עִזְבוֹנָֽיִךְ׃ </span></p>
 <p align="RIGHT"><span lang="he">‎<a name="023">23</a> ‏חָרָ֤ן וְכַנֵּה֙ וָעֶ֔דֶן רֹכְלֵ֖י שְׁבָ֑א אַשּׁ֖וּר כִּלְמַ֥ד רֹכַלְתֵּֽךְ׃ </span></p>
 <p align="RIGHT"><span lang="he">‎<a name="024">24</a> ‏הֵ֤מָּה רֹכְלַ֙יִךְ֙ בְּמַכְלֻלִ֔ים בִּגְלוֹמֵי֙ תְּכֵ֣לֶת וְרִקְמָ֔ה וּבְגִנְזֵ֖י בְּרֹמִ֑ים בַּחֲבָלִ֧ים חֲבֻשִׁ֛ים וַאֲרֻזִ֖ים בְּמַרְכֻלְתֵּֽךְ׃ </span></p>
 <p align="RIGHT"><span lang="he">‎<a name="025">25</a> ‏אֳנִיּ֣וֹת תַּרְשִׁ֔ישׁ שָׁרוֹתַ֖יִךְ מַעֲרָבֵ֑ךְ וַתִּמָּלְאִ֧י וַֽתִּכְבְּדִ֛י מְאֹ֖ד בְּלֵ֥ב<font color="red"><sup>3</sup></font> יַמִּֽים׃ </span></p>
 <p align="RIGHT"><span lang="he">‎<a name="026">26</a> ‏בְּמַ֤יִם רַבִּים֙ הֱבִיא֔וּךְ הַשָּׁטִ֖ים אֹתָ֑ךְ ר֚וּחַ הַקָּדִ֔ים שְׁבָרֵ֖ךְ בְּלֵ֥ב יַמִּֽים׃ </span></p>
 <p align="RIGHT"><span lang="he">‎<a name="027">27</a> ‏הוֹנֵךְ֙ וְעִזְבוֹנַ֔יִךְ מַעֲרָבֵ֕ךְ מַלָּחַ֖יִךְ וְחֹבְלָ֑יִךְ מַחֲזִיקֵ֣י בִדְקֵ֣ך<font color="red"><sup>m</sup></font> וְֽעֹרְבֵ֣י מַ֠עֲרָבֵךְ וְכָל־אַנְשֵׁ֨י מִלְחַמְתֵּ֜ךְ אֲשֶׁר־בָּ֗ךְ וּבְכָל־קְהָלֵךְ֙ אֲשֶׁ֣ר בְּתוֹכֵ֔ךְ יִפְּלוּ֙ בְּלֵ֣ב יַמִּ֔ים בְּי֖וֹם מַפַּלְתֵּֽךְ׃ </span></p>
 <p align="RIGHT"><span lang="he">‎<a name="028">28</a> ‏לְק֖וֹל זַעֲקַ֣ת חֹבְלָ֑יִךְ יִרְעֲשׁ֖וּ מִגְרֹשֽׁוֹת׃ </span></p>
 <p align="RIGHT"><span lang="he">‎<a name="029">29</a> ‏וְֽיָרְד֞וּ מֵאָנִיּֽוֹתֵיהֶ֗ם<font color="red"><sup>1</sup></font> כֹּ֚ל תֹּפְשֵׂ֣י מָשׁ֔וֹט מַלָּחִ֕ים כֹּ֖ל חֹבְלֵ֣י הַיָּ֑ם אֶל־הָאָ֖רֶץ יַעֲמֹֽדוּ׃ </span></p>
 <p align="RIGHT"><span lang="he">‎<a name="030">30</a> ‏וְהִשְׁמִ֤יעוּ עָלַ֙יִךְ֙ בְּקוֹלָ֔ם וְיִזְעֲק֖וּ מָרָ֑ה וְיַעֲל֤וּ עָֽפָר֙ עַל־רָ֣אשֵׁיהֶ֔ם בָּאֵ֖פֶר יִתְפַּלָּֽשׁוּ׃ </span></p>
 <p align="RIGHT"><span lang="he">‎<a name="031">31</a> ‏וְהִקְרִ֤יחוּ אֵלַ֙יִךְ֙ קָרְחָ֔ה וְחָגְר֖וּ שַׂקִּ֑ים וּבָכ֥וּ אֵלַ֛יִךְ בְּמַר־נֶ֖פֶשׁ מִסְפֵּ֥ד מָֽר׃ </span></p>
 <p align="RIGHT"><span lang="he">‎<a name="032">32</a> ‏וְנָשְׂא֨וּ אֵלַ֤יִךְ בְּנִיהֶם֙ קִינָ֔ה וְקוֹנְנ֖וּ עָלָ֑יִךְ מִ֣י כְצ֔וֹר כְּדֻמָ֖ה בְּת֥וֹךְ הַיָּֽם׃ </span></p>
 <p align="RIGHT"><span lang="he">‎<a name="033">33</a> ‏בְּצֵ֤את עִזְבוֹנַ֙יִךְ֙ מִיַּמִּ֔ים הִשְׂבַּ֖עַתְּ עַמִּ֣ים רַבִּ֑ים בְּרֹ֤ב הוֹנַ֙יִךְ֙ וּמַ֣עֲרָבַ֔יִךְ הֶעֱשַׁ֖רְתְּ מַלְכֵי־אָֽרֶץ׃ </span></p>
 <p align="RIGHT"><span lang="he">‎<a name="034">34</a> ‏עֵ֛ת נִשְׁבֶּ֥רֶת מִיַּמִּ֖ים בְּמַֽעֲמַקֵּי־מָ֑יִם מַעֲרָבֵ֥ךְ וְכָל־קְהָלֵ֖ךְ בְּתוֹכֵ֥ךְ נָפָֽלוּ׃ </span></p>
 <p align="RIGHT"><span lang="he">‎<a name="035">35</a> ‏כֹּ֚ל יֹשְׁבֵ֣י הָאִיִּ֔ים שָׁמְמ֖וּ עָלָ֑יִךְ וּמַלְכֵיהֶם֙ שָׂ֣עֲרוּ שַׂ֔עַר רָעֲמ֖וּ פָּנִֽים׃ </span></p>
 <p align="RIGHT"><span lang="he">‎<a name="036">36</a> ‏סֹֽחֲרִים֙ בָּ֣עַמִּ֔ים שָׁרְק֖וּ עָלָ֑יִךְ בַּלָּה֣וֹת הָיִ֔ית וְאֵינֵ֖ךְ עַד־עוֹלָֽם׃ ס</span></p>
 </td>
 <td width="50%">
 <p>1 wayəhî ḏəḇar-yəhwâ ’ēlay lē’mōr: </p>
 <p>2 wə’atâ ḇen-’āḏām śā’ ‘al-ṣōr qînâ: </p>
 <p>3 wə’āmarətā ləṣwōr <font color="brown">hayyōšaḇətî</font> <font color="blue">hayyōšeḇeṯ</font> ‘al-məḇwō’ōṯ yām rōḵeleṯ hā‘ammîm ’el-’îyîm rabîm kōh ’āmar ’ăḏōnāy yəhwih ṣwōr ’atə ’āmarətə ’ănî kəlîlaṯ yōfî: </p>
 <p>4 bəlēḇ yammîm gəḇûlāyiḵə bōnayiḵə kāləlû yāfəyēḵə: </p>
 <p>5 bərwōšîm miśśənîr bānû lāḵə ’ēṯ kāl-luḥōṯāyim ’erez milləḇānwōn lāqāḥû l<sup>a</sup>‘ăśwōṯ tōren ‘ālāyiḵə: </p>
 <p>6 ’allwōnîm mibāšān ‘āśû miššwōṭāyiḵə qarəšēḵə ‘āśû-šēn baṯ-’ăšurîm mē’îyê <font color="brown">kitîyim</font> <font color="blue">kitîyîm:</font> </p>
 <p>7 šēš-bəriqəmâ mimmiṣərayim hāyâ mifərāśēḵə lihəywōṯ lāḵə lənēs təḵēleṯ wə’arəgāmān mē’îyê ’ĕlîšâ hāyâ məḵassēḵə: </p>
 <p>8 yōšəḇê ṣîḏwōn wə’arəwaḏ hāyû šāṭîm lāḵə ḥăḵāmayiḵə ṣwōr hāyû ḇāḵə hēmmâ ḥōḇəlāyiḵə: </p>
 <p>9 ziqənê ḡəḇal w<sup>a</sup>ḥăḵāmeyhā hāyû ḇāḵə m<sup>a</sup>ḥăzîqê biḏəqēḵə kāl-’ŏnîywōṯ hayyām ûmallāḥêhem hāyû ḇāḵə l<sup>a</sup>‘ărōḇ m<sup>a</sup>‘ărāḇēḵə: </p>
 <p>10 pāras wəlûḏ ûfûṭ hāyû ḇəḥêlēḵə ’anəšê miləḥamətēḵə māḡēn wəḵwōḇ<sup>a</sup>‘ tillû-ḇāḵə hēmmâ nāṯənû hăḏārēḵə: </p>
 <p>11 bənê ’arəwaḏ wəḥêlēḵə ‘al-ḥwōmwōṯayiḵə sāḇîḇ wəḡammāḏîm bəmiḡədəlwōṯayiḵə hāyû šiləṭêhem tillû ‘al-ḥwōmwōṯayiḵə sāḇîḇ hēmmâ kāləlû yāfəyēḵə: </p>
 <p>12 tarəšîš sōḥarətēḵə mērōḇ kāl-hwōn bəḵesef barəzel bəḏîl wə‘wōfereṯ nāṯənû ‘izəḇwōnāyiḵə: </p>
 <p>13 yāwān tuḇal wāmešeḵə hēmmâ rōḵəlāyiḵə bənefeš ’āḏām ûḵəlê nəḥōšeṯ nāṯənû m<sup>a</sup>‘ărāḇēḵə: </p>
 <p>14 mibêṯ twōḡarəmâ sûsîm ûfārāšîm ûfərāḏîm nāṯənû ‘izəḇwōnāyiḵə: </p>
 <p>15 bənê ḏəḏān rōḵəlayiḵə ’îyîm rabîm səḥōraṯ yāḏēḵə qarənwōṯ šēn <font color="brown">wəhwōḇənîm</font> <font color="blue">wəhāḇənîm</font> hēšîḇû ’ešəkārēḵə: </p>
 <p>16 ’ărām sōḥarətēḵə mērōḇ m<sup>a</sup>‘ăśāyiḵə bənōfeḵə ’arəgāmān wəriqəmâ ûḇûṣ wərā’mōṯ wəḵaḏəkōḏ nāṯənû bə‘izəḇwōnāyiḵə: </p>
 <p>17 yəhûḏâ wə’ereṣ yiśərā’ēl hēmmâ rōḵəlāyiḵə bəḥiṭṭê minnîṯ ûfannaḡ ûḏəḇaš wāšemen wāṣōrî nāṯənû m<sup>a</sup>‘ărāḇēḵə: </p>
 <p>18 dammeśeq sōḥarətēḵə bərōḇ m<sup>a</sup>‘ăśayiḵə mērōḇ kāl-hwōn bəyên ḥeləbwōn wəṣemer ṣāḥar: </p>
 <p>19 wəḏān wəyāwān mə’ûzzāl bə‘izəḇwōnayiḵə nāṯānnû barəzel ‘āšwōṯ qidâ wəqāneh bəm<sup>a</sup>‘ărāḇēḵə hāyâ: </p>
 <p>20 dəḏān rōḵalətēḵə ḇəḇiḡəḏê-ḥōfeš ləriḵəbâ: </p>
 <p>21 ‘ăraḇ wəḵāl-nəśî’ê qēḏār hēmmâ sōḥărê yāḏēḵə bəḵārîm wə’êlîm wə‘atûḏîm bām sōḥărāyiḵə: </p>
 <p>22 rōḵəlê šəḇā’ wər<sup>a</sup>‘əmâ hēmmâ rōḵəlāyiḵə bərō’š kāl-bōśem ûḇəḵāl-’eḇen yəqārâ wəzâāḇ nāṯənû ‘izəḇwōnāyiḵə: </p>
 <p>23 ḥārān wəḵannēh wā‘eḏen rōḵəlê šəḇā’ ’aššûr kiləmaḏ rōḵalətēḵə: </p>
 <p>24 hēmmâ rōḵəlayiḵə bəmaḵəlulîm biḡəlwōmê təḵēleṯ wəriqəmâ ûḇəḡinəzê bərōmîm b<sup>a</sup>ḥăḇālîm ḥăḇušîm wa’ăruzîm bəmarəḵulətēḵə: </p>
 <p>25 ’ŏnîywōṯ tarəšîš šārwōṯayiḵə m<sup>a</sup>‘ărāḇēḵə watimmālə’î watiḵəbəḏî mə’ōḏ bəlēḇ<font color="red"><sup>3</sup></font> yammîm: </p>
 <p>26 bəmayim rabîm hĕḇî’ûḵə haššāṭîm ’ōṯāḵə rûḥa haqqāḏîm šəḇārēḵə bəlēḇ yammîm: </p>
 <p>27 hwōnēḵə wə‘izəḇwōnayiḵə m<sup>a</sup>‘ărāḇēḵə mallāḥayiḵə wəḥōḇəlāyiḵə m<sup>a</sup>ḥăzîqê ḇiḏəqēḵ<font color="red"><sup>m</sup></font> wə‘ōrəḇê m<sup>a</sup>‘ărāḇēḵə wəḵāl-’anəšê miləḥamətēḵə ’ăšer-bāḵə ûḇəḵāl-qəhālēḵə ’ăšer bəṯwōḵēḵə yipəlû bəlēḇ yammîm bəywōm mapalətēḵə: </p>
 <p>28 ləqwōl z<sup>a</sup>‘ăqaṯ ḥōḇəlāyiḵə yirə‘ăšû miḡərōšwōṯ: </p>
 <p>29 wəyārəḏû mē’ānîywōṯêhem<font color="red"><sup>1</sup></font> kōl tōfəśê māšwōṭ mallāḥîm kōl ḥōḇəlê hayyām ’el-hā’āreṣ y<sup>a</sup>‘ămōḏû: </p>
 <p>30 wəhišəmî‘û ‘ālayiḵə bəqwōlām wəyizə‘ăqû mārâ wəy<sup>a</sup>‘ălû ‘āfār ‘al-rā’šêhem bā’ēfer yiṯəpallāšû: </p>
 <p>31 wəhiqərîḥû ’ēlayiḵə qārəḥâ wəḥāḡərû śaqqîm ûḇāḵû ’ēlayiḵə bəmar-nefeš misəpēḏ mār: </p>
 <p>32 wənāśə’û ’ēlayiḵə bənîhem qînâ wəqwōnənû ‘ālāyiḵə mî ḵəṣwōr kəḏumâ bəṯwōḵə hayyām: </p>
 <p>33 bəṣē’ṯ ‘izəḇwōnayiḵə mîyammîm hiśəb<sup>a</sup>‘atə ‘ammîm rabîm bərōḇ hwōnayiḵə ûm<sup>a</sup>‘ărāḇayiḵə he‘ĕšarətə maləḵê-’āreṣ: </p>
 <p>34 ‘ēṯ nišəbereṯ mîyammîm bəm<sup>a</sup>‘ămaqqê-māyim m<sup>a</sup>‘ărāḇēḵə wəḵāl-qəhālēḵə bəṯwōḵēḵə nāfālû: </p>
 <p>35 kōl yōšəḇê hā’îyîm šāməmû ‘ālāyiḵə ûmaləḵêhem śā‘ărû ś<sup>a</sup>‘ar rā‘ămû pānîm: </p>
 <p>36 sōḥărîm bā‘ammîm šārəqû ‘ālāyiḵə ballâwōṯ hāyîṯ wə’ênēḵə ‘aḏ-‘wōlām: s</p>
 </td>
 </tr></table>
 <p></p><hr>
 <center>
 <a href="eze028.htm">Next: Ezekiel (Yechezqel) Chapter 28</a></center>
 </body>