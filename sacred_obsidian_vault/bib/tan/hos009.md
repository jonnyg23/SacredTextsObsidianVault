<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/hos009.htm">Polyglot</a> 
 <a href="../kjv/hos009.htm">KJV</a> 
 <a href="../sep/hos009.htm">Sep</a> 
 <a href="../vul/hos009.htm">Vul</a> 
 
 <br>
 <br><a href="hos.htm">Hosea (Hoshea) Index</a><br>
  
 <a href="hos008.htm">Previous</a> 
 <a href="hos010.htm">Next</a> 
 </center>
 <hr>
 
 <h3 align="CENTER">Tanach (Hebrew): Hosea (Hoshea) Chapter 9</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏אַל־תִּשְׂמַ֨ח יִשְׂרָאֵ֤ל׀ אֶל־גִּיל֙ כָּֽעַמִּ֔ים כִּ֥י זָנִ֖יתָ מֵעַ֣ל אֱלֹהֶ֑יךָ אָהַ֣בְתָּ אֶתְנָ֔ן עַ֖ל כָּל־גָּרְנ֥וֹת דָּגָֽן׃ </span></p>
 <p align="RIGHT"><span lang="he">‎<a name="002">2</a> ‏גֹּ֥רֶן וָיֶ֖קֶב לֹ֣א יִרְעֵ֑ם וְתִיר֖וֹשׁ יְכַ֥חֶשׁ בָּֽהּ׃ </span></p>
 <p align="RIGHT"><span lang="he">‎<a name="003">3</a> ‏לֹ֥א יֵשְׁב֖וּ בְּאֶ֣רֶץ יְהוָ֑ה וְשָׁ֤ב אֶפְרַ֙יִם֙ מִצְרַ֔יִם וּבְאַשּׁ֖וּר טָמֵ֥א יֹאכֵֽלוּ׃ </span></p>
 <p align="RIGHT"><span lang="he">‎<a name="004">4</a> ‏לֹא־יִסְּכ֨וּ לַיהוָ֥ה׀ יַיִן֮ וְלֹ֣א יֶֽעֶרְבוּ־לוֹ֒ זִבְחֵיהֶ֗ם כְּלֶ֤חֶם אוֹנִים֙ לָהֶ֔ם כָּל־אֹכְלָ֖יו יִטַמָּ֑אוּ<font color="red"><sup>1</sup></font> כִּֽי־לַחְמָ֣ם לְנַפְשָׁ֔ם לֹ֥א יָב֖וֹא בֵּ֥ית יְהוָֽה׃<font color="red"><sup>3</sup></font> </span></p>
 <p align="RIGHT"><span lang="he">‎<a name="005">5</a> ‏מַֽה־תַּעֲשׂ֖וּ לְי֣וֹם מוֹעֵ֑ד וּלְי֖וֹם חַג־יְהוָֽה׃ </span></p>
 <p align="RIGHT"><span lang="he">‎<a name="006">6</a> ‏כִּֽי־הִנֵּ֤ה הָֽלְכוּ֙ מִשֹּׁ֔ד מִצְרַ֥יִם תְּקַבְּצֵ֖ם מֹ֣ף תְּקַבְּרֵ֑ם מַחְמַ֣ד לְכַסְפָּ֗ם קִמּוֹשׂ֙ יִֽירָשֵׁ֔ם ח֖וֹחַ בְּאָהֳלֵיהֶֽם׃ </span></p>
 <p align="RIGHT"><span lang="he">‎<a name="007">7</a> ‏בָּ֣אוּ׀ יְמֵ֣י הַפְּקֻדָּ֗ה בָּ֚אוּ יְמֵ֣י הַשִׁלֻּ֔ם<font color="red"><sup>1</sup></font> יֵדְע֖וּ יִשְׂרָאֵ֑ל אֱוִ֣יל הַנָּבִ֗יא מְשֻׁגָּע֙ אִ֣ישׁ הָר֔וּחַ עַ֚ל רֹ֣ב עֲוֹנְךָ֔ וְרַבָּ֖ה מַשְׂטֵמָֽה׃ </span></p>
 <p align="RIGHT"><span lang="he">‎<a name="008">8</a> ‏צֹפֶ֥ה אֶפְרַ֖יִם עִם־אֱלֹהָ֑י נָבִ֞יא פַּ֤ח יָקוֹשׁ֙ עַל־כָּל־דְּרָכָ֔יו מַשְׂטֵמָ֖ה בְּבֵ֥ית אֱלֹהָֽיו׃ </span></p>
 <p align="RIGHT"><span lang="he">‎<a name="009">9</a> ‏הֶעְמִֽיקוּ־שִׁחֵ֖תוּ כִּימֵ֣י הַגִּבְעָ֑ה יִזְכּ֣וֹר עֲוֹנָ֔ם יִפְק֖וֹד חַטֹּאותָֽם׃ ס</span></p>
 <p align="RIGHT"><span lang="he">‎<a name="010">10</a> ‏כַּעֲנָבִ֣ים בַּמִּדְבָּ֗ר מָצָ֙אתִי֙ יִשְׂרָאֵ֔ל כְּבִכּוּרָ֤ה בִתְאֵנָה֙ בְּרֵ֣אשִׁיתָ֔הּ רָאִ֖יתִי אֲבֽוֹתֵיכֶ֑ם הֵ֜מָּה בָּ֣אוּ בַֽעַל־פְּע֗וֹר וַיִּנָּֽזְרוּ֙ לַבֹּ֔שֶׁת וַיִּהְי֥וּ שִׁקּוּצִ֖ים כְּאָהֳבָֽם׃ </span></p>
 <p align="RIGHT"><span lang="he">‎<a name="011">11</a> ‏אֶפְרַ֕יִם כָּע֖וֹף יִתְעוֹפֵ֣ף כְּבוֹדָ֑ם מִלֵּדָ֥ה וּמִבֶּ֖טֶן וּמֵהֵרָיֽוֹן׃ </span></p>
 <p align="RIGHT"><span lang="he">‎<a name="012">12</a> ‏כִּ֤י אִם־יְגַדְּלוּ֙ אֶת־בְּנֵיהֶ֔ם וְשִׁכַּלְתִּ֖ים מֵֽאָדָ֑ם כִּֽי־גַם־א֥וֹי לָהֶ֖ם בְּשׂוּרִ֥י מֵהֶֽם׃ </span></p>
 <p align="RIGHT"><span lang="he">‎<a name="013">13</a> ‏אֶפְרַ֛יִם כַּאֲשֶׁר־רָאִ֥יתִי לְצ֖וֹר שְׁתוּלָ֣ה בְנָוֶ֑ה וְאֶפְרַ֕יִם לְהוֹצִ֥יא אֶל־הֹרֵ֖ג בָּנָֽיו׃ </span></p>
 <p align="RIGHT"><span lang="he">‎<a name="014">14</a> ‏תֵּן־לָהֶ֥ם יְהוָ֖ה מַה־תִּתֵּ֑ן תֵּן־לָהֶם֙ רֶ֣חֶם מַשְׁכִּ֔יל וְשָׁדַ֖יִם צֹמְקִֽים׃ </span></p>
 <p align="RIGHT"><span lang="he">‎<a name="015">15</a> ‏כָּל־רָעָתָ֤ם בַּגִּלְגָּל֙ כִּֽי־שָׁ֣ם שְׂנֵאתִ֔ים עַ֚ל רֹ֣עַ מַֽעַלְלֵיהֶ֔ם מִבֵּיתִ֖י אֲגָרְשֵׁ֑ם לֹ֤א אוֹסֵף֙ אַהֲבָתָ֔ם כָּל־שָׂרֵיהֶ֖ם<font color="red"><sup>3</sup></font> סֹרְרִֽים׃ </span></p>
 <p align="RIGHT"><span lang="he">‎<a name="016">16</a> ‏הֻכָּ֣ה אֶפְרַ֔יִם שָׁרְשָׁ֥ם יָבֵ֖שׁ פְּרִ֣י <font color="brown">בלי־</font> <font color="blue">בַֽל־</font> יַעֲשׂ֑וּן גַּ֚ם כִּ֣י יֵֽלֵד֔וּן וְהֵמַתִּ֖י מַחֲמַדֵּ֥י בִטְנָֽם׃ ס</span></p>
 <p align="RIGHT"><span lang="he">‎<a name="017">17</a> ‏יִמְאָסֵ֣ם אֱלֹהַ֔י כִּ֛י לֹ֥א שָׁמְע֖וּ ל֑וֹ וְיִהְי֥וּ נֹדְדִ֖ים בַּגּוֹיִֽם׃ ס</span></p>
 </td>
 <td width="50%">
 <p>1 ’al-tiśəm<sup>a</sup>ḥ yiśərā’ēl| ’el-gîl kā‘ammîm kî zānîṯā mē‘al ’ĕlōheyḵā ’âaḇətā ’eṯənān ‘al kāl-gārənwōṯ dāḡān: </p>
 <p>2 gōren wāyeqeḇ lō’ yirə‘ēm wəṯîrwōš yəḵ<sup>a</sup>ḥeš bāh: </p>
 <p>3 lō’ yēšəḇû bə’ereṣ yəhwâ wəšāḇ ’efərayim miṣərayim ûḇə’aššûr ṭāmē’ yō’ḵēlû: </p>
 <p>4 lō’-yissəḵû layhwâ| yayin wəlō’ ye‘erəḇû-lwō ziḇəḥêhem kəleḥem ’wōnîm lâem kāl-’ōḵəlāyw yiṭammā’û<font color="red"><sup>1</sup></font> kî-l<sup>a</sup>ḥəmām lənafəšām lō’ yāḇwō’ bêṯ yəhwâ:<font color="red"><sup>3</sup></font> </p>
 <p>5 mah-t<sup>a</sup>‘ăśû ləywōm mwō‘ēḏ ûləywōm ḥaḡ-yəhwâ: </p>
 <p>6 kî-hinnēh hāləḵû miššōḏ miṣərayim təqabəṣēm mōf təqabərēm m<sup>a</sup>ḥəmaḏ ləḵasəpām qimmwōś yîrāšēm ḥwōḥa bə’âŏlêhem: </p>
 <p>7 bā’û| yəmê hapəqudâ bā’û yəmê hašillum<font color="red"><sup>1</sup></font> yēḏə‘û yiśərā’ēl ’ĕwîl hannāḇî’ məšugā‘ ’îš hārûḥa ‘al rōḇ ‘ăwōnəḵā wərabâ maśəṭēmâ: </p>
 <p>8 ṣōfeh ’efərayim ‘im-’ĕlōhāy nāḇî’ p<sup>a</sup>ḥ yāqwōš ‘al-kāl-dərāḵāyw maśəṭēmâ bəḇêṯ ’ĕlōhāyw: </p>
 <p>9 he‘əmîqû-šiḥēṯû kîmê hagiḇə‘â yizəkwōr ‘ăwōnām yifəqwōḏ ḥaṭṭō’wṯām: s</p>
 <p>10 k<sup>a</sup>‘ănāḇîm bammiḏəbār māṣā’ṯî yiśərā’ēl kəḇikûrâ ḇiṯə’ēnâ bərē’šîṯāh rā’îṯî ’ăḇwōṯêḵem hēmmâ bā’û ḇ<sup>a</sup>‘al-pə‘wōr wayyinnāzərû labōšeṯ wayyihəyû šiqqûṣîm kə’âŏḇām: </p>
 <p>11 ’efərayim kā‘wōf yiṯə‘wōfēf kəḇwōḏām millēḏâ ûmibeṭen ûmēhērāywōn: </p>
 <p>12 kî ’im-yəḡadəlû ’eṯ-bənêhem wəšikalətîm mē’āḏām kî-ḡam-’wōy lâem bəśûrî mēhem: </p>
 <p>13 ’efərayim ka’ăšer-rā’îṯî ləṣwōr šəṯûlâ ḇənāweh wə’efərayim ləhwōṣî’ ’el-hōrēḡ bānāyw: </p>
 <p>14 tēn-lâem yəhwâ mah-titēn tēn-lâem reḥem mašəkîl wəšāḏayim ṣōməqîm: </p>
 <p>15 kāl-rā‘āṯām bagiləgāl kî-šām śənē’ṯîm ‘al rō‘a m<sup>a</sup>‘aləlêhem mibêṯî ’ăḡārəšēm lō’ ’wōsēf ’ahăḇāṯām kāl-śārêhem<font color="red"><sup>3</sup></font> sōrərîm: </p>
 <p>16 hukâ ’efərayim šārəšām yāḇēš pərî <font color="brown">ḇəlî-</font> <font color="blue">ḇal-</font> y<sup>a</sup>‘ăśûn gam kî yēlēḏûn wəhēmatî m<sup>a</sup>ḥămadê ḇiṭənām: s</p>
 <p>17 yimə’āsēm ’ĕlōhay kî lō’ šāmə‘û lwō wəyihəyû nōḏəḏîm bagwōyim: s</p>
 </td>
 </tr></table>
 <p></p><hr>
 <center>
 <a href="hos010.htm">Next: Hosea (Hoshea) Chapter 10</a></center>
 </body>