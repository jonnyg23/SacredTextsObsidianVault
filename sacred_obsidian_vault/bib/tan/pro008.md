<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/pro008.htm">Polyglot</a> 
 <a href="../kjv/pro008.htm">KJV</a> 
 <a href="../sep/pro008.htm">Sep</a> 
 <a href="../vul/pro008.htm">Vul</a> 
 
 <br>
 <br><a href="pro.htm">Proverbs (Mishlei) Index</a><br>
  
 <a href="pro007.htm">Previous</a> 
 <a href="pro009.htm">Next</a> 
 </center>
 <hr>
 
 <h3 align="CENTER">Tanach (Hebrew): Proverbs (Mishlei) Chapter 8</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏הֲלֹֽא־חָכְמָ֥ה תִקְרָ֑א וּ֝תְבוּנָ֗ה תִּתֵּ֥ן קוֹלָֽהּ׃ </span></p>
 <p align="RIGHT"><span lang="he">‎<a name="002">2</a> ‏בְּרֹאשׁ־מְרוֹמִ֥ים עֲלֵי־דָ֑רֶךְ בֵּ֖ית נְתִיב֣וֹת נִצָּֽבָה׃ </span></p>
 <p align="RIGHT"><span lang="he">‎<a name="003">3</a> ‏לְיַד־שְׁעָרִ֥ים לְפִי־קָ֑רֶת מְב֖וֹא פְתָחִ֣ים תָּרֹֽנָּה׃ </span></p>
 <p align="RIGHT"><span lang="he">‎<a name="004">4</a> ‏אֲלֵיכֶ֣ם אִישִׁ֣ים אֶקְרָ֑א וְ֝קוֹלִ֗י אֶל־בְּנֵ֥י אָדָֽם׃ </span></p>
 <p align="RIGHT"><span lang="he">‎<a name="005">5</a> ‏הָבִ֣ינוּ פְתָאיִ֣ם עָרְמָ֑ה וּ֝כְסִילִ֗ים הָבִ֥ינוּ לֵֽב׃ </span></p>
 <p align="RIGHT"><span lang="he">‎<a name="006">6</a> ‏שִׁ֭מְעוּ כִּֽי־נְגִידִ֣ים אֲדַבֵּ֑ר וּמִפְתַּ֥ח שְׂ֝פָתַ֗י מֵישָׁרִֽים׃ </span></p>
 <p align="RIGHT"><span lang="he">‎<a name="007">7</a> ‏כִּֽי־אֱ֭מֶת יֶהְגֶּ֣ה חִכִּ֑י וְתוֹעֲבַ֖ת שְׂפָתַ֣י רֶֽשַׁע׃ </span></p>
 <p align="RIGHT"><span lang="he">‎<a name="008">8</a> ‏בְּצֶ֥דֶק כָּל־אִמְרֵי־פִ֑י אֵ֥ין בָּ֝הֶ֗ם נִפְתָּ֥ל וְעִקֵּֽשׁ׃ </span></p>
 <p align="RIGHT"><span lang="he">‎<a name="009">9</a> ‏כֻּלָּ֣ם נְ֭כֹחִים לַמֵּבִ֑ין וִֽ֝ישָׁרִ֗ים לְמֹ֣צְאֵי דָֽעַת׃ </span></p>
 <p align="RIGHT"><span lang="he">‎<a name="010">10</a> ‏קְחֽוּ־מוּסָרִ֥י וְאַל־כָּ֑סֶף וְ֝דַ֗עַת מֵחָר֥וּץ נִבְחָֽר׃ </span></p>
 <p align="RIGHT"><span lang="he">‎<a name="011">11</a> ‏כִּֽי־טוֹבָ֣ה חָ֭כְמָה מִפְּנִינִ֑ים וְכָל־חֲ֝פָצִ֗ים לֹ֣א יִֽשְׁווּ־בָֽהּ׃ </span></p>
 <p align="RIGHT"><span lang="he">‎<a name="012">12</a> ‏אֲ‍ֽנִי־חָ֭כְמָה שָׁכַ֣נְתִּי עָרְמָ֑ה וְדַ֖עַת מְזִמּ֣וֹת אֶמְצָֽא׃ </span></p>
 <p align="RIGHT"><span lang="he">‎<a name="013">13</a> ‏יִֽרְאַ֣ת יְהוָה֮ שְֽׂנֹ֫את רָ֥ע גֵּ֘אָ֤ה וְגָא֨וֹן׀ וְדֶ֣רֶךְ רָ֭ע וּפִ֨י תַהְפֻּכ֬וֹת שָׂנֵֽאתִי׃ </span></p>
 <p align="RIGHT"><span lang="he">‎<a name="014">14</a> ‏לִֽי־עֵ֭צָה וְתוּשִׁיָּ֑ה אֲנִ֥י בִ֝ינָ֗ה לִ֣י גְבוּרָֽה׃ </span></p>
 <p align="RIGHT"><span lang="he">‎<a name="015">15</a> ‏בִּ֭י מְלָכִ֣ים יִמְלֹ֑כוּ וְ֝רוֹזְנִ֗ים יְחֹ֣קְקוּ צֶֽדֶק׃ </span></p>
 <p align="RIGHT"><span lang="he">‎<a name="016">16</a> ‏בִּ֭י שָׂרִ֣ים יָשֹׂ֑רוּ וּ֝נְדִיבִ֗ים כָּל־שֹׁ֥פְטֵי צֶֽדֶק׃ </span></p>
 <p align="RIGHT"><span lang="he">‎<a name="017">17</a> ‏אֲ֭נִי <font color="brown">אהביה</font> <font color="blue">אֹהֲבַ֣י</font> אֵהָ֑ב וּ֝מְשַׁחֲרַ֗י יִמְצָאֻֽנְנִי׃ </span></p>
 <p align="RIGHT"><span lang="he">‎<a name="018">18</a> ‏עֹֽשֶׁר־וְכָב֥וֹד אִתִּ֑י ה֥וֹן עָ֝תֵ֗ק וּצְדָקָֽה׃ </span></p>
 <p align="RIGHT"><span lang="he">‎<a name="019">19</a> ‏ט֣וֹב פִּ֭רְיִי מֵחָר֣וּץ וּמִפָּ֑ז<font color="red"><sup>3</sup></font> וּ֝תְבוּאָתִ֗י מִכֶּ֥סֶף נִבְחָֽר׃ </span></p>
 <p align="RIGHT"><span lang="he">‎<a name="020">20</a> ‏בְּאֹֽרַח־צְדָקָ֥ה אֲהַלֵּ֑ך<font color="red"><sup>1</sup></font> בְּ֝ת֗וֹךְ נְתִיב֥וֹת מִשְׁפָּֽט׃ </span></p>
 <p align="RIGHT"><span lang="he">‎<a name="021">21</a> ‏לְהַנְחִ֖יל אֹהֲבַ֥י׀ יֵ֑שׁ וְאֹצְרֹ֖תֵיהֶ֣ם אֲמַלֵּֽא׃ פ</span></p>
 <p align="RIGHT"><span lang="he">‎<a name="022">22</a> ‏יְֽהוָ֗ה קָ֭נָנִי רֵאשִׁ֣ית דַּרְכּ֑וֹ קֶ֖דֶם מִפְעָלָ֣יו מֵאָֽז׃ </span></p>
 <p align="RIGHT"><span lang="he">‎<a name="023">23</a> ‏מֵ֭עוֹלָם נִסַּ֥כְתִּי מֵרֹ֗אשׁ מִקַּדְמֵי־אָֽרֶץ׃ </span></p>
 <p align="RIGHT"><span lang="he">‎<a name="024">24</a> ‏בְּאֵין־תְּהֹמ֥וֹת חוֹלָ֑לְתִּי בְּאֵ֥ין מַ֝עְיָנ֗וֹת נִכְבַּדֵּי־מָֽיִם׃ </span></p>
 <p align="RIGHT"><span lang="he">‎<a name="025">25</a> ‏בְּטֶ֣רֶם הָרִ֣ים הָטְבָּ֑עוּ לִפְנֵ֖י גְבָע֣וֹת חוֹלָֽלְתִּי׃ </span></p>
 <p align="RIGHT"><span lang="he">‎<a name="026">26</a> ‏עַד־לֹ֣א עָ֭שָׂה אֶ֣רֶץ וְחוּצ֑וֹת וְ֝רֹ֗אשׁ עָפְר֥וֹת תֵּבֵֽל׃ </span></p>
 <p align="RIGHT"><span lang="he">‎<a name="027">27</a> ‏בַּהֲכִינ֣וֹ שָׁ֭מַיִם שָׁ֣ם אָ֑נִי בְּח֥וּקוֹ ח֝֗וּג עַל־פְּנֵ֥י תְהֽוֹם׃ </span></p>
 <p align="RIGHT"><span lang="he">‎<a name="028">28</a> ‏בְּאַמְּצ֣וֹ שְׁחָקִ֣ים מִמָּ֑עַל בַּ֝עֲז֗וֹז עִינ֥וֹת תְּהוֹם׃<font color="red"><sup>1</sup></font> </span></p>
 <p align="RIGHT"><span lang="he">‎<a name="029">29</a> ‏בְּשׂ֘וּמ֤וֹ לַיָּ֨ם׀ חֻקּ֗וֹ וּ֭מַיִם לֹ֣א יַֽעַבְרוּ־פִ֑יו בְּ֝חוּק֗וֹ מ֣וֹסְדֵי אָֽרֶץ׃ </span></p>
 <p align="RIGHT"><span lang="he">‎<a name="030">30</a> ‏וָֽאֶהְיֶ֥ה אֶצְל֗וֹ אָ֫מ֥וֹן וָֽאֶהְיֶ֣ה שַׁ֭עֲשֻׁעִים י֤וֹם׀ י֑וֹם מְשַׂחֶ֖קֶת לְפָנָ֣יו בְּכָל־עֵֽת׃ </span></p>
 <p align="RIGHT"><span lang="he">‎<a name="031">31</a> ‏מְ֭שַׂחֶקֶת בְּתֵבֵ֣ל אַרְצ֑וֹ וְ֝שַׁעֲשֻׁעַ֗י אֶת־בְּנֵ֥י אָדָֽם׃ פ</span></p>
 <p align="RIGHT"><span lang="he">‎<a name="032">32</a> ‏וְעַתָּ֣ה בָ֭נִים שִׁמְעוּ־לִ֑י וְ֝אַשְׁרֵ֗י דְּרָכַ֥י יִשְׁמֹֽרוּ׃ </span></p>
 <p align="RIGHT"><span lang="he">‎<a name="033">33</a> ‏שִׁמְע֖וּ מוּסָ֥ר וַחֲכָ֗מוּ וְאַל־תִּפְרָֽעוּ׃ </span></p>
 <p align="RIGHT"><span lang="he">‎<a name="034">34</a> ‏אַ֥שְֽׁרֵי אָדָם֮ שֹׁמֵ֪עַֽ֫ לִ֥י לִשְׁקֹ֣ד עַל־דַּ֭לְתֹתַי י֤וֹם׀ י֑וֹם לִ֝שְׁמֹ֗ר מְזוּזֹ֥ת פְּתָחָֽי׃ </span></p>
 <p align="RIGHT"><span lang="he">‎<a name="035">35</a> ‏כִּ֣י מֹ֭צְאִי <font color="brown">מצאי</font> <font color="blue">מָצָ֣א<font color="red"><sup>y</sup></font></font> חַיִּ֑ים וַיָּ֥פֶק רָ֝צ֗וֹן מֵיְהוָֽה׃ </span></p>
 <p align="RIGHT"><span lang="he">‎<a name="036">36</a> ‏וְֽ֭חֹטְאִי חֹמֵ֣ס נַפְשׁ֑וֹ כָּל־מְ֝שַׂנְאַ֗י אָ֣הֲבוּ מָֽוֶת׃ פ</span></p>
 </td>
 <td width="50%">
 <p>1 hălō’-ḥāḵəmâ ṯiqərā’ ûṯəḇûnâ titēn qwōlāh: </p>
 <p>2 bərō’š-mərwōmîm ‘ălê-ḏāreḵə bêṯ nəṯîḇwōṯ niṣṣāḇâ: </p>
 <p>3 ləyaḏ-šə‘ārîm ləfî-qāreṯ məḇwō’ fəṯāḥîm tārōnnâ: </p>
 <p>4 ’ălêḵem ’îšîm ’eqərā’ wəqwōlî ’el-bənê ’āḏām: </p>
 <p>5 hāḇînû fəṯā’yim ‘ārəmâ ûḵəsîlîm hāḇînû lēḇ: </p>
 <p>6 šimə‘û kî-nəḡîḏîm ’ăḏabēr ûmifət<sup>a</sup>ḥ śəfāṯay mêšārîm: </p>
 <p>7 kî-’ĕmeṯ yehəgeh ḥikî wəṯwō‘ăḇaṯ śəfāṯay reš<sup>a</sup>‘: </p>
 <p>8 bəṣeḏeq kāl-’imərê-fî ’ên bâem nifətāl wə‘iqqēš: </p>
 <p>9 kullām nəḵōḥîm lammēḇîn wîšārîm ləmōṣə’ê ḏā‘aṯ: </p>
 <p>10 qəḥû-mûsārî wə’al-kāsef wəḏ<sup>a</sup>‘aṯ mēḥārûṣ niḇəḥār: </p>
 <p>11 kî-ṭwōḇâ ḥāḵəmâ mipənînîm wəḵāl-ḥăfāṣîm lō’ yišəwû-ḇāh: </p>
 <p>12 ’ă‍nî-ḥāḵəmâ šāḵanətî ‘ārəmâ wəḏ<sup>a</sup>‘aṯ məzimmwōṯ ’eməṣā’: </p>
 <p>13 yirə’aṯ yəhwâ śənō’ṯ rā‘ gē’â wəḡā’wōn| wəḏereḵə rā‘ ûfî ṯahəpuḵwōṯ śānē’ṯî: </p>
 <p>14 lî-‘ēṣâ wəṯûšîyâ ’ănî ḇînâ lî ḡəḇûrâ: </p>
 <p>15 bî məlāḵîm yiməlōḵû wərwōzənîm yəḥōqəqû ṣeḏeq: </p>
 <p>16 bî śārîm yāśōrû ûnəḏîḇîm kāl-šōfəṭê ṣeḏeq: </p>
 <p>17 ’ănî <font color="brown">’ōhăḇeyhā</font> <font color="blue">’ōhăḇay</font> ’ēhāḇ ûməš<sup>a</sup>ḥăray yiməṣā’unənî: </p>
 <p>18 ‘ōšer-wəḵāḇwōḏ ’itî hwōn ‘āṯēq ûṣəḏāqâ: </p>
 <p>19 ṭwōḇ pirəyî mēḥārûṣ ûmipāz<font color="red"><sup>3</sup></font> ûṯəḇû’āṯî mikesef niḇəḥār: </p>
 <p>20 bə’ōr<sup>a</sup>ḥ-ṣəḏāqâ ’ăhallēḵ<font color="red"><sup>1</sup></font> bəṯwōḵə nəṯîḇwōṯ mišəpāṭ: </p>
 <p>21 ləhanəḥîl ’ōhăḇay| yēš wə’ōṣərōṯêhem ’ămallē’: f</p>
 <p>22 yəhwâ qānānî rē’šîṯ darəkwō qeḏem mifə‘ālāyw mē’āz: </p>
 <p>23 mē‘wōlām nissaḵətî mērō’š miqqaḏəmê-’āreṣ: </p>
 <p>24 bə’ên-təhōmwōṯ ḥwōlālətî bə’ên m<sup>a</sup>‘əyānwōṯ niḵəbadê-māyim: </p>
 <p>25 bəṭerem hārîm hāṭəbā‘û lifənê ḡəḇā‘wōṯ ḥwōlālətî: </p>
 <p>26 ‘aḏ-lō’ ‘āśâ ’ereṣ wəḥûṣwōṯ wərō’š ‘āfərwōṯ tēḇēl: </p>
 <p>27 bahăḵînwō šāmayim šām ’ānî bəḥûqwō ḥûḡ ‘al-pənê ṯəhwōm: </p>
 <p>28 bə’amməṣwō šəḥāqîm mimmā‘al b<sup>a</sup>‘ăzwōz ‘înwōṯ təhwōm:<font color="red"><sup>1</sup></font> </p>
 <p>29 bəśûmwō layyām| ḥuqqwō ûmayim lō’ y<sup>a</sup>‘aḇərû-fîw bəḥûqwō mwōsəḏê ’āreṣ: </p>
 <p>30 wā’ehəyeh ’eṣəlwō ’āmwōn wā’ehəyeh š<sup>a</sup>‘ăšu‘îm ywōm| ywōm məś<sup>a</sup>ḥeqeṯ ləfānāyw bəḵāl-‘ēṯ: </p>
 <p>31 məś<sup>a</sup>ḥeqeṯ bəṯēḇēl ’arəṣwō wəš<sup>a</sup>‘ăšu‘ay ’eṯ-bənê ’āḏām: f</p>
 <p>32 wə‘atâ ḇānîm šimə‘û-lî wə’ašərê dərāḵay yišəmōrû: </p>
 <p>33 šimə‘û mûsār w<sup>a</sup>ḥăḵāmû wə’al-tifərā‘û: </p>
 <p>34 ’ašərê ’āḏām šōmē‘a lî lišəqōḏ ‘al-daləṯōṯay ywōm| ywōm lišəmōr məzûzōṯ pəṯāḥāy: </p>
 <p>35 kî mōṣə’î <font color="brown">mōṣə’ê</font> <font color="blue">māṣā’<font color="red"><sup>y</sup></font></font> ḥayyîm wayyāfeq rāṣwōn mêəhwâ: </p>
 <p>36 wəḥōṭə’î ḥōmēs nafəšwō kāl-məśanə’ay ’âăḇû māweṯ: f</p>
 </td>
 </tr></table>
 <p></p><hr>
 <center>
 <a href="pro009.htm">Next: Proverbs (Mishlei) Chapter 9</a></center>
 </body>