<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/pro026.htm">Polyglot</a> 
 <a href="../kjv/pro026.htm">KJV</a> 
 <a href="../vul/pro026.htm">Vul</a> 
 
 <br>
 <br><a href="pro.htm">Proverbs (Mishlei) Index</a><br>
  
 <a href="pro025.htm">Previous</a> 
 <a href="pro027.htm">Next</a> 
 </center>
 <hr>
 
 <h3 align="CENTER">Tanach (Hebrew): Proverbs (Mishlei) Chapter 26</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏כַּשֶּׁ֤לֶג׀ בַּקַּ֗יִץ וְכַמָּטָ֥ר בַּקָּצִ֑יר כֵּ֤ן לֹא־נָאוֶ֖ה לִכְסִ֣יל כָּבֽוֹד׃ </span></p>
 <p align="RIGHT"><span lang="he">‎<a name="002">2</a> ‏כַּצִּפּ֣וֹר לָ֭נוּד כַּדְּר֣וֹר לָע֑וּף כֵּ֥ן קִֽלְלַ֥ת חִ֝נָּ֗ם <font color="brown">לא</font> <font color="blue">ל֣וֹ</font> תָבֹֽא׃ </span></p>
 <p align="RIGHT"><span lang="he">‎<a name="003">3</a> ‏שׁ֣וֹט לַ֭סּוּס מֶ֣תֶג לַחֲמ֑וֹר וְ֝שֵׁ֗בֶט לְגֵ֣ו כְּסִילִֽים׃ </span></p>
 <p align="RIGHT"><span lang="he">‎<a name="004">4</a> ‏אַל־תַּ֣עַן כְּ֭סִיל כְּאִוַּלְתּ֑וֹ פֶּֽן־תִּשְׁוֶה־לּ֥וֹ גַם־אָֽתָּה׃ </span></p>
 <p align="RIGHT"><span lang="he">‎<a name="005">5</a> ‏עֲנֵ֣ה כְ֭סִיל כְּאִוַּלְתּ֑וֹ פֶּן־יִהְיֶ֖ה חָכָ֣ם בְּעֵינָֽיו׃ </span></p>
 <p align="RIGHT"><span lang="he">‎<a name="006">6</a> ‏מְקַצֶּ֣ה רַ֭גְלַיִם חָמָ֣ס שֹׁתֶ֑ה שֹׁלֵ֖חַ דְּבָרִ֣ים בְּיַד־כְּסִֽיל׃ </span></p>
 <p align="RIGHT"><span lang="he">‎<a name="007">7</a> ‏דַּלְי֣וּ שֹׁ֭קַיִם<font color="red"><sup>3</sup></font> מִפִּסֵּ֑חַ וּ֝מָשָׁ֗ל בְּפִ֣י כְסִילִֽים׃ </span></p>
 <p align="RIGHT"><span lang="he">‎<a name="008">8</a> ‏כִּצְר֣וֹר אֶ֭בֶן בְּמַרְגֵּמָ֑ה כֵּן־נוֹתֵ֖ן לִכְסִ֣יל כָּבֽוֹד׃ </span></p>
 <p align="RIGHT"><span lang="he">‎<a name="009">9</a> ‏ח֭וֹחַ עָלָ֣ה בְיַד־שִׁכּ֑וֹר וּ֝מָשָׁ֗ל בְּפִ֣י כְסִילִֽים׃ </span></p>
 <p align="RIGHT"><span lang="he">‎<a name="010">10</a> ‏רַ֥ב מְחֽוֹלֵֽל־כֹּ֑ל וְשֹׂכֵ֥ר כְּ֝סִ֗יל וְשֹׂכֵ֥ר עֹבְרִֽים׃ </span></p>
 <p align="RIGHT"><span lang="he">‎<a name="011">11</a> ‏כְּ֭כֶלֶב שָׁ֣ב עַל־קֵא֑וֹ כְּ֝סִ֗יל שׁוֹנֶ֥ה בְאִוַּלְתּֽוֹ׃ </span></p>
 <p align="RIGHT"><span lang="he">‎<a name="012">12</a> ‏רָאִ֗יתָ אִ֭ישׁ חָכָ֣ם בְּעֵינָ֑יו תִּקְוָ֖ה לִכְסִ֣יל מִמֶּֽנּוּ׃ </span></p>
 <p align="RIGHT"><span lang="he">‎<a name="013">13</a> ‏אָמַ֣ר עָ֭צֵל שַׁ֣חַל בַּדָּ֑רֶךְ אֲ֝רִ֗י בֵּ֣ין הָרְחֹבֽוֹת׃ </span></p>
 <p align="RIGHT"><span lang="he">‎<a name="014">14</a> ‏הַ֭דֶּלֶת תִּסּ֣וֹב עַל־צִירָ֑הּ וְ֝עָצֵ֗ל עַל־מִטָּתֽוֹ׃ </span></p>
 <p align="RIGHT"><span lang="he">‎<a name="015">15</a> ‏טָ֘מַ֤ן עָצֵ֣ל יָ֭דוֹ בַּצַּלָּ֑חַת נִ֝לְאָ֗ה לַֽהֲשִׁיבָ֥הּ אֶל־פִּֽיו׃ </span></p>
 <p align="RIGHT"><span lang="he">‎<a name="016">16</a> ‏חָכָ֣ם עָצֵ֣ל בְּעֵינָ֑יו מִ֝שִּׁבְעָ֗ה מְשִׁ֣יבֵי טָֽעַם׃ </span></p>
 <p align="RIGHT"><span lang="he">‎<a name="017">17</a> ‏מַחֲזִ֥יק בְּאָזְנֵי־כָ֑לֶב עֹבֵ֥ר מִ֝תְעַבֵּ֗ר עַל־רִ֥יב לֹּֽא־לֽוֹ׃ </span></p>
 <p align="RIGHT"><span lang="he">‎<a name="018">18</a> ‏כְּֽ֭מִתְלַהְלֵהַּ הַיֹּרֶ֥ה זִקִּ֗ים חִצִּ֥ים וָמָֽוֶת׃ </span></p>
 <p align="RIGHT"><span lang="he">‎<a name="019">19</a> ‏כֵּֽן־אִ֭ישׁ רִמָּ֣ה אֶת־רֵעֵ֑הוּ וְ֝אָמַ֗ר הֲ‍ֽלֹא־מְשַׂחֵ֥ק אָֽנִי׃ </span></p>
 <p align="RIGHT"><span lang="he">‎<a name="020">20</a> ‏בְּאֶ֣פֶס עֵ֭צִים תִּכְבֶּה־אֵ֑שׁ וּבְאֵ֥ין נִ֝רְגָּ֗ן יִשְׁתֹּ֥ק מָדֽוֹן׃ </span></p>
 <p align="RIGHT"><span lang="he">‎<a name="021">21</a> ‏פֶּחָ֣ם לְ֭גֶחָלִים וְעֵצִ֣ים לְאֵ֑שׁ וְאִ֥ישׁ <font color="brown">מדונים</font> <font color="blue">מִ֝דְיָנִ֗ים</font> לְחַרְחַר־רִֽיב׃ פ</span></p>
 <p align="RIGHT"><span lang="he">‎<a name="022">22</a> ‏דִּבְרֵ֣י נִ֭רְגָּן כְּמִֽתְלַהֲמִ֑ים וְ֝הֵ֗ם יָרְד֥וּ חַדְרֵי־בָֽטֶן׃ </span></p>
 <p align="RIGHT"><span lang="he">‎<a name="023">23</a> ‏כֶּ֣סֶף סִ֭יגִים מְצֻפֶּ֣ה עַל־חָ֑רֶשׂ שְׂפָתַ֖יִם דֹּלְקִ֣ים וְלֶב־רָֽע׃ </span></p>
 <p align="RIGHT"><span lang="he">‎<a name="024">24</a> ‏<font color="brown">בשפתו</font> <font color="blue">בִּ֭שְׂפָתָיו</font> יִנָּכֵ֣ר שׂוֹנֵ֑א וּ֝בְקִרְבּ֗וֹ יָשִׁ֥ית מִרְמָֽה׃ </span></p>
 <p align="RIGHT"><span lang="he">‎<a name="025">25</a> ‏כִּֽי־יְחַנֵּ֣ן ק֭וֹלוֹ<font color="red"><sup>3</sup></font> אַל־תַּֽאֲמֶן־בּ֑וֹ כִּ֤י שֶׁ֖בַע תּוֹעֵב֣וֹת בְּלִבּֽוֹ׃ </span></p>
 <p align="RIGHT"><span lang="he">‎<a name="026">26</a> ‏תִּכַּסֶּ֣ה שִׂ֭נְאָה בְּמַשָּׁא֑וֹן תִּגָּלֶ֖ה רָעָת֣וֹ בְקָהָֽל׃ </span></p>
 <p align="RIGHT"><span lang="he">‎<a name="027">27</a> ‏כֹּֽרֶה־שַּׁ֭חַת בָּ֣הּ יִפֹּ֑ל וְגֹ֥לֵ֥ל אֶ֝בֶן אֵלָ֥יו תָּשֽׁוּב׃ </span></p>
 <p align="RIGHT"><span lang="he">‎<a name="028">28</a> ‏לְֽשׁוֹן־שֶׁ֭קֶר יִשְׂנָ֣א דַכָּ֑יו וּפֶ֥ה חָ֝לָ֗ק יַעֲשֶׂ֥ה מִדְחֶֽה׃ </span></p>
 </td>
 <td width="50%">
 <p>1 kaššeleḡ| baqqayiṣ wəḵammāṭār baqqāṣîr kēn lō’-nā’weh liḵəsîl kāḇwōḏ: </p>
 <p>2 kaṣṣipwōr lānûḏ kadərwōr lā‘ûf kēn qiləlaṯ ḥinnām <font color="brown">lō’</font> <font color="blue">lwō</font> ṯāḇō’: </p>
 <p>3 šwōṭ lassûs meṯeḡ l<sup>a</sup>ḥămwōr wəšēḇeṭ ləḡēw kəsîlîm: </p>
 <p>4 ’al-t<sup>a</sup>‘an kəsîl kə’iûalətwō pen-tišəweh-llwō ḡam-’ātâ: </p>
 <p>5 ‘ănēh ḵəsîl kə’iûalətwō pen-yihəyeh ḥāḵām bə‘ênāyw: </p>
 <p>6 məqaṣṣeh raḡəlayim ḥāmās šōṯeh šōlēḥa dəḇārîm bəyaḏ-kəsîl: </p>
 <p>7 daləyû šōqayim<font color="red"><sup>3</sup></font> mipissēḥa ûmāšāl bəfî ḵəsîlîm: </p>
 <p>8 kiṣərwōr ’eḇen bəmarəgēmâ kēn-nwōṯēn liḵəsîl kāḇwōḏ: </p>
 <p>9 ḥwōḥa ‘ālâ ḇəyaḏ-šikwōr ûmāšāl bəfî ḵəsîlîm: </p>
 <p>10 raḇ məḥwōlēl-kōl wəśōḵēr kəsîl wəśōḵēr ‘ōḇərîm: </p>
 <p>11 kəḵeleḇ šāḇ ‘al-qē’wō kəsîl šwōneh ḇə’iûalətwō: </p>
 <p>12 rā’îṯā ’îš ḥāḵām bə‘ênāyw tiqəwâ liḵəsîl mimmennû: </p>
 <p>13 ’āmar ‘āṣēl š<sup>a</sup>ḥal badāreḵə ’ărî bên hārəḥōḇwōṯ: </p>
 <p>14 hadeleṯ tisswōḇ ‘al-ṣîrāh wə‘āṣēl ‘al-miṭṭāṯwō: </p>
 <p>15 ṭāman ‘āṣēl yāḏwō baṣṣallāḥaṯ nilə’â lahăšîḇāh ’el-pîw: </p>
 <p>16 ḥāḵām ‘āṣēl bə‘ênāyw miššiḇə‘â məšîḇê ṭā‘am: </p>
 <p>17 m<sup>a</sup>ḥăzîq bə’āzənê-ḵāleḇ ‘ōḇēr miṯə‘abēr ‘al-rîḇ llō’-lwō: </p>
 <p>18 kəmiṯəlahəlēhha hayyōreh ziqqîm ḥiṣṣîm wāmāweṯ: </p>
 <p>19 kēn-’îš rimmâ ’eṯ-rē‘ēhû wə’āmar hă‍lō’-məś<sup>a</sup>ḥēq ’ānî: </p>
 <p>20 bə’efes ‘ēṣîm tiḵəbeh-’ēš ûḇə’ên nirəgān yišətōq māḏwōn: </p>
 <p>21 peḥām ləḡeḥālîm wə‘ēṣîm lə’ēš wə’îš <font color="brown">məḏwōnîm</font> <font color="blue">miḏəyānîm</font> ləḥarəḥar-rîḇ: f</p>
 <p>22 diḇərê nirəgān kəmiṯəlahămîm wəhēm yārəḏû ḥaḏərê-ḇāṭen: </p>
 <p>23 kesef sîḡîm məṣupeh ‘al-ḥāreś śəfāṯayim dōləqîm wəleḇ-rā‘: </p>
 <p>24 <font color="brown">biśəfāṯwō</font> <font color="blue">biśəfāṯāyw</font> yinnāḵēr śwōnē’ ûḇəqirəbwō yāšîṯ mirəmâ: </p>
 <p>25 kî-yəḥannēn qwōlwō<font color="red"><sup>3</sup></font> ’al-ta’ămen-bwō kî šeḇ<sup>a</sup>‘ twō‘ēḇwōṯ bəlibwō: </p>
 <p>26 tikasseh śinə’â bəmaššā’wōn tigāleh rā‘āṯwō ḇəqâāl: </p>
 <p>27 kōreh-šš<sup>a</sup>ḥaṯ bāh yipōl wəḡōlēl ’eḇen ’ēlāyw tāšûḇ: </p>
 <p>28 ləšwōn-šeqer yiśənā’ ḏakāyw ûfeh ḥālāq y<sup>a</sup>‘ăśeh miḏəḥeh: </p>
 </td>
 </tr></table>
 <p></p><hr>
 <center>
 <a href="pro027.htm">Next: Proverbs (Mishlei) Chapter 27</a></center>
 </body>