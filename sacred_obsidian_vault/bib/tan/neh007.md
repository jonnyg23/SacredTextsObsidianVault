<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/neh007.htm">Polyglot</a> 
 <a href="../kjv/neh007.htm">KJV</a> 
 <a href="../vul/neh007.htm">Vul</a> 
 
 <br>
 <br><a href="neh.htm">Nehemiah (Nechemiyah) Index</a><br>
  
 <a href="neh006.htm">Previous</a> 
 <a href="neh008.htm">Next</a> 
 </center>
 <hr>
 
 <h3 align="CENTER">Tanach (Hebrew): Nehemiah (Nechemiyah) Chapter 7</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְהִ֗י כַּאֲשֶׁ֤ר נִבְנְתָה֙ הַחוֹמָ֔ה וָאַעֲמִ֖יד הַדְּלָת֑וֹת וַיִּפָּ֥קְד֛וּ<font color="red"><sup>3</sup></font> הַשּׁוֹעֲרִ֥ים וְהַמְשֹׁרְרִ֖ים וְהַלְוִיִּֽם׃ </span></p>
 <p align="RIGHT"><span lang="he">‎<a name="002">2</a> ‏וָאֲצַוֶּ֞ה אֶת־חֲנָ֣נִי אָחִ֗י וְאֶת־חֲנַנְיָ֛ה שַׂ֥ר הַבִּירָ֖ה עַל־יְרוּשָׁלִָ֑ם כִּי־הוּא֙ כְּאִ֣ישׁ אֱמֶ֔ת וְיָרֵ֥א אֶת־הָאֱלֹהִ֖ים מֵרַבִּֽים׃ </span></p>
 <p align="RIGHT"><span lang="he">‎<a name="003">3</a> ‏<font color="brown">ויאמר</font> <font color="blue">וָאֹמַ֣ר</font> לָהֶ֗ם לֹ֣א יִפָּֽתְח֞וּ שַׁעֲרֵ֤י יְרוּשָׁלִַ֙ם֙ עַד־חֹ֣ם הַשֶּׁ֔מֶשׁ וְעַ֨ד הֵ֥ם עֹמְדִ֛ים יָגִ֥יפוּ הַדְּלָת֖וֹת וֶאֱחֹ֑זוּ וְהַעֲמֵ֗יד מִשְׁמְרוֹת֙ יֹשְׁבֵ֣י יְרוּשָׁלִַ֔ם אִ֚ישׁ בְּמִשְׁמָר֔וֹ וְאִ֖ישׁ נֶ֥גֶד בֵּיתֽוֹ׃ </span></p>
 <p align="RIGHT"><span lang="he">‎<a name="004">4</a> ‏וְהָעִ֞יר רַחֲבַ֤ת יָדַ֙יִם֙ וּגְדוֹלָ֔ה וְהָעָ֥ם מְעַ֖ט בְּתוֹכָ֑הּ וְאֵ֥ין בָּתִּ֖ים בְּנוּיִֽם׃ </span></p>
 <p align="RIGHT"><span lang="he">‎<a name="005">5</a> ‏וַיִּתֵּ֤ן אֱלֹהַי֙ אֶל־לִבִּ֔י וָאֶקְבְּצָ֞ה אֶת־הַחֹרִ֧ים וְאֶת־הַסְּגָנִ֛ים וְאֶת־הָעָ֖ם לְהִתְיַחֵ֑שׂ וָֽאֶמְצָ֗א סֵ֤פֶר הַיַּ֙חַשׂ֙ הָעוֹלִ֣ים בָּרִאשׁוֹנָ֔ה וָאֶמְצָ֖א כָּת֥וּב בּֽוֹ׃ פ</span></p>
 <p align="RIGHT"><span lang="he">‎<a name="006">6</a> ‏אֵ֣לֶּה׀ בְּנֵ֣י הַמְּדִינָ֗ה הָעֹלִים֙ מִשְּׁבִ֣י הַגּוֹלָ֔ה אֲשֶׁ֣ר הֶגְלָ֔ה נְבוּכַדְנֶצַּ֖ר מֶ֣לֶךְ בָּבֶ֑ל וַיָּשׁ֧וּבוּ לִֽירוּשָׁלִַ֛ם וְלִיהוּדָ֖ה אִ֥ישׁ לְעִירֽוֹ׃ </span></p>
 <p align="RIGHT"><span lang="he">‎<a name="007">7</a> ‏הַבָּאִ֣ים עִם־זְרֻבָּבֶ֗ל יֵשׁ֡וּעַ נְחֶמְיָ֡ה עֲ֠זַרְיָה רַֽעַמְיָ֨ה נַחֲמָ֜נִי מָרְדֳּכַ֥י בִּלְשָׁ֛ן מִסְפֶּ֥רֶת בִּגְוַ֖י נְח֣וּם בַּעֲנָ֑ה מִסְפַּ֕ר אַנְשֵׁ֖י עַ֥ם יִשְׂרָאֵֽל׃ ס</span></p>
 <p align="RIGHT"><span lang="he">‎<a name="008">8</a> ‏בְּנֵ֣י פַרְעֹ֔שׁ אַלְפַּ֕יִם מֵאָ֖ה וְשִׁבְעִ֥ים וּשְׁנָֽיִם׃ ס</span></p>
 <p align="RIGHT"><span lang="he">‎<a name="009">9</a> ‏בְּנֵ֣י שְׁפַטְיָ֔ה שְׁלֹ֥שׁ מֵא֖וֹת שִׁבְעִ֥ים וּשְׁנָֽיִם׃ ס</span></p>
 <p align="RIGHT"><span lang="he">‎<a name="010">10</a> ‏בְּנֵ֣י אָרַ֔ח שֵׁ֥שׁ מֵא֖וֹת חֲמִשִּׁ֥ים וּשְׁנָֽיִם׃ ס</span></p>
 <p align="RIGHT"><span lang="he">‎<a name="011">11</a> ‏בְּנֵֽי־פַחַ֥ת מוֹאָ֛ב לִבְנֵ֥י יֵשׁ֖וּעַ וְיוֹאָ֑ב אַלְפַּ֕יִם וּשְׁמֹנֶ֥ה מֵא֖וֹת שְׁמֹנָ֥ה עָשָֽׂר׃ ס</span></p>
 <p align="RIGHT"><span lang="he">‎<a name="012">12</a> ‏בְּנֵ֣י עֵילָ֔ם אֶ֕לֶף מָאתַ֖יִם חֲמִשִּׁ֥ים וְאַרְבָּעָֽה׃ ס</span></p>
 <p align="RIGHT"><span lang="he">‎<a name="013">13</a> ‏בְּנֵ֣י זַתּ֔וּא שְׁמֹנֶ֥ה מֵא֖וֹת אַרְבָּעִ֥ים וַחֲמִשָּֽׁה׃ ס</span></p>
 <p align="RIGHT"><span lang="he">‎<a name="014">14</a> ‏בְּנֵ֣י זַכָּ֔י שְׁבַ֥ע מֵא֖וֹת וְשִׁשִּֽׁים׃ ס</span></p>
 <p align="RIGHT"><span lang="he">‎<a name="015">15</a> ‏בְּנֵ֣י בִנּ֔וּי שֵׁ֥שׁ מֵא֖וֹת אַרְבָּעִ֥ים וּשְׁמֹנָֽה׃ ס</span></p>
 <p align="RIGHT"><span lang="he">‎<a name="016">16</a> ‏בְּנֵ֣י בֵבָ֔י שֵׁ֥שׁ מֵא֖וֹת עֶשְׂרִ֥ים וּשְׁמֹנָֽה׃ ס</span></p>
 <p align="RIGHT"><span lang="he">‎<a name="017">17</a> ‏בְּנֵ֣י עַזְגָּ֔ד אַלְפַּ֕יִם שְׁלֹ֥שׁ מֵא֖וֹת עֶשְׂרִ֥ים וּשְׁנָֽיִם׃ ס</span></p>
 <p align="RIGHT"><span lang="he">‎<a name="018">18</a> ‏בְּנֵי֙ אֲדֹ֣נִיקָ֔ם שֵׁ֥שׁ מֵא֖וֹת שִׁשִּׁ֥ים וְשִׁבְעָֽה׃ ס</span></p>
 <p align="RIGHT"><span lang="he">‎<a name="019">19</a> ‏בְּנֵ֣י בִגְוָ֔י אַלְפַּ֖יִם שִׁשִּׁ֥ים וְשִׁבְעָֽה׃ ס</span></p>
 <p align="RIGHT"><span lang="he">‎<a name="020">20</a> ‏בְּנֵ֣י עָדִ֔ין שֵׁ֥שׁ מֵא֖וֹת חֲמִשִּׁ֥ים וַחֲמִשָּֽׁה׃ ס</span></p>
 <p align="RIGHT"><span lang="he">‎<a name="021">21</a> ‏בְּנֵֽי־אָטֵ֥ר לְחִזְקִיָּ֖ה תִּשְׁעִ֥ים וּשְׁמֹנָֽה׃ ס</span></p>
 <p align="RIGHT"><span lang="he">‎<a name="022">22</a> ‏בְּנֵ֣י חָשֻׁ֔ם שְׁלֹ֥שׁ מֵא֖וֹת עֶשְׂרִ֥ים וּשְׁמֹנָֽה׃ ס</span></p>
 <p align="RIGHT"><span lang="he">‎<a name="023">23</a> ‏בְּנֵ֣י בֵצָ֔י שְׁלֹ֥שׁ מֵא֖וֹת עֶשְׂרִ֥ים וְאַרְבָּעָֽה׃ ס</span></p>
 <p align="RIGHT"><span lang="he">‎<a name="024">24</a> ‏בְּנֵ֣י חָרִ֔יף מֵאָ֖ה שְׁנֵ֥ים עָשָֽׂר׃ ס</span></p>
 <p align="RIGHT"><span lang="he">‎<a name="025">25</a> ‏בְּנֵ֥י גִבְע֖וֹן<font color="red"><sup>3</sup></font> תִּשְׁעִ֥ים וַחֲמִשָּֽׁה׃ ס</span></p>
 <p align="RIGHT"><span lang="he">‎<a name="026">26</a> ‏אַנְשֵׁ֤י בֵֽית־לֶ֙חֶם֙ וּנְטֹפָ֔ה מֵאָ֖ה שְׁמֹנִ֥ים וּשְׁמֹנָֽה׃ ס</span></p>
 <p align="RIGHT"><span lang="he">‎<a name="027">27</a> ‏אַנְשֵׁ֣י עֲנָת֔וֹת מֵאָ֖ה עֶשְׂרִ֥ים וּשְׁמֹנָֽה׃ ס</span></p>
 <p align="RIGHT"><span lang="he">‎<a name="028">28</a> ‏אַנְשֵׁ֥י בֵית־עַזְמָ֖וֶת אַרְבָּעִ֥ים וּשְׁנָֽיִם׃ ס</span></p>
 <p align="RIGHT"><span lang="he">‎<a name="029">29</a> ‏אַנְשֵׁ֨י קִרְיַ֤ת יְעָרִים֙ כְּפִירָ֣ה וּבְאֵר֔וֹת שְׁבַ֥ע מֵא֖וֹת אַרְבָּעִ֥ים וּשְׁלֹשָֽׁה׃ ס</span></p>
 <p align="RIGHT"><span lang="he">‎<a name="030">30</a> ‏אַנְשֵׁ֤י הָֽרָמָה֙ וָגָ֔בַע שֵׁ֥שׁ מֵא֖וֹת עֶשְׂרִ֥ים וְאֶחָֽד׃ ס</span></p>
 <p align="RIGHT"><span lang="he">‎<a name="031">31</a> ‏אַנְשֵׁ֣י מִכְמָ֔ס מֵאָ֖ה וְעֶשְׂרִ֥ים וּשְׁנָֽיִם׃ ס</span></p>
 <p align="RIGHT"><span lang="he">‎<a name="032">32</a> ‏אַנְשֵׁ֤י בֵֽית־אֵל֙ וְהָעָ֔י מֵאָ֖ה עֶשְׂרִ֥ים וּשְׁלֹשָֽׁה׃ ס</span></p>
 <p align="RIGHT"><span lang="he">‎<a name="033">33</a> ‏אַנְשֵׁ֥י נְב֛וֹ אַחֵ֖ר חֲמִשִּׁ֥ים וּשְׁנָֽיִם׃ ס</span></p>
 <p align="RIGHT"><span lang="he">‎<a name="034">34</a> ‏בְּנֵי֙ עֵילָ֣ם אַחֵ֔ר אֶ֕לֶף מָאתַ֖יִם חֲמִשִּׁ֥ים וְאַרְבָּעָֽה׃ ס</span></p>
 <p align="RIGHT"><span lang="he">‎<a name="035">35</a> ‏בְּנֵ֣י חָרִ֔ם שְׁלֹ֥שׁ מֵא֖וֹת וְעֶשְׂרִֽים׃ ס</span></p>
 <p align="RIGHT"><span lang="he">‎<a name="036">36</a> ‏בְּנֵ֣י יְרֵח֔וֹ שְׁלֹ֥שׁ מֵא֖וֹת אַרְבָּעִ֥ים וַחֲמִשָּֽׁה׃ ס</span></p>
 <p align="RIGHT"><span lang="he">‎<a name="037">37</a> ‏בְּנֵי־לֹד֙ חָדִ֣יד וְאוֹנ֔וֹ שְׁבַ֥ע מֵא֖וֹת וְעֶשְׂרִ֥ים וְאֶחָֽד׃ ס</span></p>
 <p align="RIGHT"><span lang="he">‎<a name="038">38</a> ‏בְּנֵ֣י סְנָאָ֔ה שְׁלֹ֣שֶׁת אֲלָפִ֔ים תְּשַׁ֥ע מֵא֖וֹת וּשְׁלֹשִֽׁים׃ פ</span></p>
 <p align="RIGHT"><span lang="he">‎<a name="039">39</a> ‏הַֽכֹּהֲנִ֑ים בְּנֵ֤י יְדַֽעְיָה֙ לְבֵ֣ית יֵשׁ֔וּעַ תְּשַׁ֥ע מֵא֖וֹת שִׁבְעִ֥ים וּשְׁלֹשָֽׁה׃ ס</span></p>
 <p align="RIGHT"><span lang="he">‎<a name="040">40</a> ‏בְּנֵ֣י אִמֵּ֔ר אֶ֖לֶף חֲמִשִּׁ֥ים וּשְׁנָֽיִם׃ ס</span></p>
 <p align="RIGHT"><span lang="he">‎<a name="041">41</a> ‏בְּנֵ֣י פַשְׁח֔וּר אֶ֕לֶף מָאתַ֖יִם אַרְבָּעִ֥ים וְשִׁבְעָֽה׃ ס</span></p>
 <p align="RIGHT"><span lang="he">‎<a name="042">42</a> ‏בְּנֵ֣י חָרִ֔ם אֶ֖לֶף שִׁבְעָ֥ה עָשָֽׂר׃ פ</span></p>
 <p align="RIGHT"><span lang="he">‎<a name="043">43</a> ‏הַלְוִיִּ֑ם בְּנֵֽי־יֵשׁ֧וּעַ לְקַדְמִיאֵ֛ל לִבְנֵ֥י לְהוֹדְוָ֖ה שִׁבְעִ֥ים וְאַרְבָּעָֽה׃ ס</span></p>
 <p align="RIGHT"><span lang="he">‎<a name="044">44</a> ‏הַֽמְשֹׁרְרִ֑ים בְּנֵ֣י אָסָ֔ף מֵאָ֖ה אַרְבָּעִ֥ים וּשְׁמֹנָֽה׃ ס</span></p>
 <p align="RIGHT"><span lang="he">‎<a name="045">45</a> ‏הַשֹּֽׁעֲרִ֗ים בְּנֵֽי־שַׁלּ֤וּם בְּנֵֽי־אָטֵר֙ בְּנֵֽי־טַלְמֹ֣ן בְּנֵֽי־עַקּ֔וּב בְּנֵ֥י חֲטִיטָ֖א בְּנֵ֣י שֹׁבָ֑י מֵאָ֖ה שְׁלֹשִׁ֥ים וּשְׁמֹנָֽה׃ ס</span></p>
 <p align="RIGHT"><span lang="he">‎<a name="046">46</a> ‏הַנְּתִינִ֑ים בְּנֵי־צִחָ֥א בְנֵי־חֲשֻׂפָ֖א בְּנֵ֥י טַבָּעֽוֹת׃ </span></p>
 <p align="RIGHT"><span lang="he">‎<a name="047">47</a> ‏בְּנֵי־קֵירֹ֥ס בְּנֵי־סִיעָ֖א בְּנֵ֥י פָדֽוֹן׃ </span></p>
 <p align="RIGHT"><span lang="he">‎<a name="048">48</a> ‏בְּנֵי־לְבָנָ֥ה בְנֵי־חֲגָבָ֖ה בְּנֵ֥י שַׁלְמָֽי׃ </span></p>
 <p align="RIGHT"><span lang="he">‎<a name="049">49</a> ‏בְּנֵי־חָנָ֥ן בְּנֵי־גִדֵּ֖ל בְּנֵי־גָֽחַר׃ </span></p>
 <p align="RIGHT"><span lang="he">‎<a name="050">50</a> ‏בְּנֵי־רְאָיָ֥ה בְנֵי־רְצִ֖ין בְּנֵ֥י נְקוֹדָֽא׃ </span></p>
 <p align="RIGHT"><span lang="he">‎<a name="051">51</a> ‏בְּנֵי־גַזָּ֥ם בְּנֵי־עֻזָּ֖א בְּנֵ֥י פָסֵֽחַ׃ </span></p>
 <p align="RIGHT"><span lang="he">‎<a name="052">52</a> ‏בְּנֵי־בֵסַ֥י בְּנֵי־מְעוּנִ֖ים בְּנֵ֥י <font color="brown">נפושסים</font> <font color="blue">נְפִֽישְׁסִֽים׃</font> </span></p>
 <p align="RIGHT"><span lang="he">‎<a name="053">53</a> ‏בְּנֵי־בַקְבּ֥וּק בְּנֵֽי־חֲקוּפָ֖א בְּנֵ֥י חַרְחֽוּר׃ </span></p>
 <p align="RIGHT"><span lang="he">‎<a name="054">54</a> ‏בְּנֵי־בַצְלִ֥ית בְּנֵֽי־מְחִידָ֖א בְּנֵ֥י חַרְשָֽׁא׃ </span></p>
 <p align="RIGHT"><span lang="he">‎<a name="055">55</a> ‏בְּנֵי־בַרְק֥וֹס בְּֽנֵי־סִֽיסְרָ֖א בְּנֵי־תָֽמַח׃ </span></p>
 <p align="RIGHT"><span lang="he">‎<a name="056">56</a> ‏בְּנֵ֥י נְצִ֖יחַ בְּנֵ֥י חֲטִיפָֽא׃ </span></p>
 <p align="RIGHT"><span lang="he">‎<a name="057">57</a> ‏בְּנֵ֖י עַבְדֵ֣י שְׁלֹמֹ֑ה בְּנֵי־סוֹטַ֥י בְּנֵי־סוֹפֶ֖רֶת בְּנֵ֥י פְרִידָֽא׃ </span></p>
 <p align="RIGHT"><span lang="he">‎<a name="058">58</a> ‏בְּנֵי־יַעְלָ֥א בְנֵי־דַרְק֖וֹן בְּנֵ֥י גִדֵּֽל׃ </span></p>
 <p align="RIGHT"><span lang="he">‎<a name="059">59</a> ‏בְּנֵ֧י שְׁפַטְיָ֣ה בְנֵֽי־חַטִּ֗יל בְּנֵ֛י פֹּכֶ֥רֶת הַצְּבָיִ֖ים בְּנֵ֥י אָמֽוֹן׃ </span></p>
 <p align="RIGHT"><span lang="he">‎<a name="060">60</a> ‏כָּל־הַ֨נְּתִינִ֔ים וּבְנֵ֖י עַבְדֵ֣י שְׁלֹמֹ֑ה שְׁלֹ֥שׁ מֵא֖וֹת תִּשְׁעִ֥ים וּשְׁנָֽיִם׃ פ</span></p>
 <p align="RIGHT"><span lang="he">‎<a name="061">61</a> ‏וְאֵ֗לֶּה הָעוֹלִים֙<font color="red"><sup>3</sup></font> מִתֵּ֥ל מֶ֙לַח֙ תֵּ֣ל חַרְשָׁ֔א כְּר֥וּב אַדּ֖וֹן וְאִמֵּ֑ר וְלֹ֣א יָכְל֗וּ לְהַגִּ֤יד בֵּית־אֲבוֹתָם֙ וְזַרְעָ֔ם אִ֥ם מִיִּשְׂרָאֵ֖ל הֵֽם׃ </span></p>
 <p align="RIGHT"><span lang="he">‎<a name="062">62</a> ‏בְּנֵי־דְלָיָ֥ה בְנֵֽי־טוֹבִיָּ֖ה בְּנֵ֣י נְקוֹדָ֑א שֵׁ֥שׁ מֵא֖וֹת וְאַרְבָּעִ֥ים וּשְׁנָֽיִם׃ ס</span></p>
 <p align="RIGHT"><span lang="he">‎<a name="063">63</a> ‏וּמִן־הַכֹּ֣הֲנִ֔ים בְּנֵ֥י חֳבַיָּ֖ה בְּנֵ֣י הַקּ֑וֹץ בְּנֵ֣י בַרְזִלַּ֗י אֲשֶׁ֣ר לָ֠קַח מִבְּנ֞וֹת בַּרְזִלַּ֤י הַגִּלְעָדִי֙ אִשָּׁ֔ה וַיִּקָּרֵ֖א עַל־שְׁמָֽם׃ </span></p>
 <p align="RIGHT"><span lang="he">‎<a name="064">64</a> ‏אֵ֗לֶּה בִּקְשׁ֧וּ כְתָבָ֛ם הַמִּתְיַחְשִׂ֖ים וְלֹ֣א נִמְצָ֑א וַיְגֹֽאֲל֖וּ מִן־הַכְּהֻנָּֽה׃ </span></p>
 <p align="RIGHT"><span lang="he">‎<a name="065">65</a> ‏וַיֹּ֤אמֶר הַתִּרְשָׁ֙תָא֙ לָהֶ֔ם אֲשֶׁ֥ר לֹא־יֹאכְל֖וּ מִקֹּ֣דֶשׁ הַקֳּדָשִׁ֑ים עַ֛ד עֲמֹ֥ד הַכֹּהֵ֖ן לְאוּרִ֥ים וְתוּמִּֽים׃ </span></p>
 <p align="RIGHT"><span lang="he">‎<a name="066">66</a> ‏כָּל־הַקָּהָ֖ל כְּאֶחָ֑ד אַרְבַּ֣ע רִבּ֔וֹא אַלְפַּ֖יִם שְׁלֹשׁ־מֵא֥וֹת וְשִׁשִּֽׁים׃ </span></p>
 <p align="RIGHT"><span lang="he">‎<a name="067">67</a> ‏מִ֠לְּבַד עַבְדֵיהֶ֤ם וְאַמְהֹֽתֵיהֶם֙ אֵ֔לֶּה שִׁבְעַ֣ת אֲלָפִ֔ים שְׁלֹ֥שׁ מֵא֖וֹת שְׁלֹשִׁ֣ים וְשִׁבְעָ֑ה וְלָהֶ֗ם מְשֹֽׁרֲרִים֙ וּמְשֹׁ֣רֲר֔וֹת מָאתַ֖יִם וְאַרְבָּעִ֥ים וַחֲמִשָּֽׁה׃ ס</span></p>
 <p align="RIGHT"><span lang="he">‎<a name="068">68</a> ‏גְּמַלִּ֕ים אַרְבַּ֥ע מֵא֖וֹת שְׁלֹשִׁ֣ים וַחֲמִשָּׁ֑ה סחֲמֹרִ֕ים שֵׁ֣שֶׁת אֲלָפִ֔ים שְׁבַ֥ע מֵא֖וֹת וְעֶשְׂרִֽים׃ </span></p>
 <p align="RIGHT"><span lang="he">‎<a name="069">69</a> ‏וּמִקְצָת֙ רָאשֵׁ֣י הָֽאָב֔וֹת נָתְנ֖וּ לַמְּלָאכָ֑ה הַתִּרְשָׁ֜תָא נָתַ֣ן לָאוֹצָ֗ר זָהָ֞ב דַּרְכְּמֹנִ֥ים אֶ֙לֶף֙ מִזְרָק֣וֹת חֲמִשִּׁ֔ים כָּתְנוֹת֙ כֹּֽהֲנִ֔ים שְׁלֹשִׁ֖ים וַחֲמֵ֥שׁ מֵאֽוֹת׃ </span></p>
 <p align="RIGHT"><span lang="he">‎<a name="070">70</a> ‏וּמֵֽרָאשֵׁ֣י הָֽאָב֗וֹת נָֽתְנוּ֙ לְאוֹצַ֣ר הַמְּלָאכָ֔ה זָהָ֕ב דַּרְכְּמוֹנִ֖ים שְׁתֵּ֣י רִבּ֑וֹת וְכֶ֕סֶף מָנִ֖ים אַלְפַּ֥יִם וּמָאתָֽיִם׃ </span></p>
 <p align="RIGHT"><span lang="he">‎<a name="071">71</a> ‏וַאֲשֶׁ֣ר נָתְנוּ֮ שְׁאֵרִ֣ית הָעָם֒ זָהָ֗ב דַּרְכְּמוֹנִים֙ שְׁתֵּ֣י רִבּ֔וֹא וְכֶ֖סֶף מָנִ֣ים אַלְפָּ֑יִם וְכָתְנֹ֥ת כֹּֽהֲנִ֖ים שִׁשִּׁ֥ים וְשִׁבְעָֽה׃ פ</span></p>
 <p align="RIGHT"><span lang="he">‎<a name="072">72</a> ‏וַיֵּשְׁב֣וּ הַכֹּהֲנִ֣ים וְהַלְוִיִּ֡ם וְהַשּׁוֹעֲרִים֩ וְהַמְשֹׁרְרִ֨ים וּמִן־הָעָ֧ם וְהַנְּתִינִ֛ים וְכָל־יִשְׂרָאֵ֖ל בְּעָרֵיהֶ֑ם וַיִּגַּע֙ הַחֹ֣דֶשׁ הַשְּׁבִיעִ֔י וּבְנֵ֥י יִשְׂרָאֵ֖ל בְּעָרֵיהֶֽם׃ </span></p>
 </td>
 <td width="50%">
 <p>1 wayəhî ka’ăšer niḇənəṯâ h<sup>a</sup>ḥwōmâ wā’<sup>a</sup>‘ămîḏ hadəlāṯwōṯ wayyipāqəḏû<font color="red"><sup>3</sup></font> haššwō‘ărîm wəhaməšōrərîm wəhaləwîyim: </p>
 <p>2 wā’ăṣaûeh ’eṯ-ḥănānî ’āḥî wə’eṯ-ḥănanəyâ śar habîrâ ‘al-yərûšālāim kî-hû’ kə’îš ’ĕmeṯ wəyārē’ ’eṯ-hā’ĕlōhîm mērabîm: </p>
 <p>3 <font color="brown">wayyō’mer</font> <font color="blue">wā’ōmar</font> lâem lō’ yipāṯəḥû š<sup>a</sup>‘ărê yərûšālaim ‘aḏ-ḥōm haššemeš wə‘aḏ hēm ‘ōməḏîm yāḡîfû hadəlāṯwōṯ we’ĕḥōzû wəh<sup>a</sup>‘ămêḏ mišəmərwōṯ yōšəḇê yərûšālaim ’îš bəmišəmārwō wə’îš neḡeḏ bêṯwō: </p>
 <p>4 wəhā‘îr r<sup>a</sup>ḥăḇaṯ yāḏayim ûḡəḏwōlâ wəhā‘ām mə‘aṭ bəṯwōḵāh wə’ên bātîm bənûyim: </p>
 <p>5 wayyitēn ’ĕlōhay ’el-libî wā’eqəbəṣâ ’eṯ-h<sup>a</sup>ḥōrîm wə’eṯ-hassəḡānîm wə’eṯ-hā‘ām ləhiṯəy<sup>a</sup>ḥēś wā’eməṣā’ sēfer hayy<sup>a</sup>ḥaś hā‘wōlîm bāri’šwōnâ wā’eməṣā’ kāṯûḇ bwō: f</p>
 <p>6 ’ēlleh| bənê hamməḏînâ hā‘ōlîm miššəḇî hagwōlâ ’ăšer heḡəlâ nəḇûḵaḏəneṣṣar meleḵə bāḇel wayyāšûḇû lîrûšālaim wəlîhûḏâ ’îš lə‘îrwō: </p>
 <p>7 habā’îm ‘im-zərubāḇel yēšû‘a nəḥeməyâ ‘ăzarəyâ r<sup>a</sup>‘aməyâ n<sup>a</sup>ḥămānî mārədŏḵay biləšān misəpereṯ biḡəway nəḥûm b<sup>a</sup>‘ănâ misəpar ’anəšê ‘am yiśərā’ēl: s</p>
 <p>8 bənê farə‘ōš ’aləpayim mē’â wəšiḇə‘îm ûšənāyim: s</p>
 <p>9 bənê šəfaṭəyâ šəlōš mē’wōṯ šiḇə‘îm ûšənāyim: s</p>
 <p>10 bənê ’ār<sup>a</sup>ḥ šēš mē’wōṯ ḥămiššîm ûšənāyim: s</p>
 <p>11 bənê-f<sup>a</sup>ḥaṯ mwō’āḇ liḇənê yēšû‘a wəywō’āḇ ’aləpayim ûšəmōneh mē’wōṯ šəmōnâ ‘āśār: s</p>
 <p>12 bənê ‘êlām ’elef mā’ṯayim ḥămiššîm wə’arəbā‘â: s</p>
 <p>13 bənê zatû’ šəmōneh mē’wōṯ ’arəbā‘îm w<sup>a</sup>ḥămiššâ: s</p>
 <p>14 bənê zakāy šəḇ<sup>a</sup>‘ mē’wōṯ wəšiššîm: s</p>
 <p>15 bənê ḇinnûy šēš mē’wōṯ ’arəbā‘îm ûšəmōnâ: s</p>
 <p>16 bənê ḇēḇāy šēš mē’wōṯ ‘eśərîm ûšəmōnâ: s</p>
 <p>17 bənê ‘azəgāḏ ’aləpayim šəlōš mē’wōṯ ‘eśərîm ûšənāyim: s</p>
 <p>18 bənê ’ăḏōnîqām šēš mē’wōṯ šiššîm wəšiḇə‘â: s</p>
 <p>19 bənê ḇiḡəwāy ’aləpayim šiššîm wəšiḇə‘â: s</p>
 <p>20 bənê ‘āḏîn šēš mē’wōṯ ḥămiššîm w<sup>a</sup>ḥămiššâ: s</p>
 <p>21 bənê-’āṭēr ləḥizəqîyâ tišə‘îm ûšəmōnâ: s</p>
 <p>22 bənê ḥāšum šəlōš mē’wōṯ ‘eśərîm ûšəmōnâ: s</p>
 <p>23 bənê ḇēṣāy šəlōš mē’wōṯ ‘eśərîm wə’arəbā‘â: s</p>
 <p>24 bənê ḥārîf mē’â šənêm ‘āśār: s</p>
 <p>25 bənê ḡiḇə‘wōn<font color="red"><sup>3</sup></font> tišə‘îm w<sup>a</sup>ḥămiššâ: s</p>
 <p>26 ’anəšê ḇêṯ-leḥem ûnəṭōfâ mē’â šəmōnîm ûšəmōnâ: s</p>
 <p>27 ’anəšê ‘ănāṯwōṯ mē’â ‘eśərîm ûšəmōnâ: s</p>
 <p>28 ’anəšê ḇêṯ-‘azəmāweṯ ’arəbā‘îm ûšənāyim: s</p>
 <p>29 ’anəšê qirəyaṯ yə‘ārîm kəfîrâ ûḇə’ērwōṯ šəḇ<sup>a</sup>‘ mē’wōṯ ’arəbā‘îm ûšəlōšâ: s</p>
 <p>30 ’anəšê hārāmâ wāḡāḇ<sup>a</sup>‘ šēš mē’wōṯ ‘eśərîm wə’eḥāḏ: s</p>
 <p>31 ’anəšê miḵəmās mē’â wə‘eśərîm ûšənāyim: s</p>
 <p>32 ’anəšê ḇêṯ-’ēl wəhā‘āy mē’â ‘eśərîm ûšəlōšâ: s</p>
 <p>33 ’anəšê nəḇwō ’<sup>a</sup>ḥēr ḥămiššîm ûšənāyim: s</p>
 <p>34 bənê ‘êlām ’<sup>a</sup>ḥēr ’elef mā’ṯayim ḥămiššîm wə’arəbā‘â: s</p>
 <p>35 bənê ḥārim šəlōš mē’wōṯ wə‘eśərîm: s</p>
 <p>36 bənê yərēḥwō šəlōš mē’wōṯ ’arəbā‘îm w<sup>a</sup>ḥămiššâ: s</p>
 <p>37 bənê-lōḏ ḥāḏîḏ wə’wōnwō šəḇ<sup>a</sup>‘ mē’wōṯ wə‘eśərîm wə’eḥāḏ: s</p>
 <p>38 bənê sənā’â šəlōšeṯ ’ălāfîm təš<sup>a</sup>‘ mē’wōṯ ûšəlōšîm: f</p>
 <p>39 hakōhănîm bənê yəḏ<sup>a</sup>‘əyâ ləḇêṯ yēšû‘a təš<sup>a</sup>‘ mē’wōṯ šiḇə‘îm ûšəlōšâ: s</p>
 <p>40 bənê ’immēr ’elef ḥămiššîm ûšənāyim: s</p>
 <p>41 bənê fašəḥûr ’elef mā’ṯayim ’arəbā‘îm wəšiḇə‘â: s</p>
 <p>42 bənê ḥārim ’elef šiḇə‘â ‘āśār: f</p>
 <p>43 haləwîyim bənê-yēšû‘a ləqaḏəmî’ēl liḇənê ləhwōḏəwâ šiḇə‘îm wə’arəbā‘â: s</p>
 <p>44 haməšōrərîm bənê ’āsāf mē’â ’arəbā‘îm ûšəmōnâ: s</p>
 <p>45 haššō‘ărîm bənê-šallûm bənê-’āṭēr bənê-ṭaləmōn bənê-‘aqqûḇ bənê ḥăṭîṭā’ bənê šōḇāy mē’â šəlōšîm ûšəmōnâ: s</p>
 <p>46 hannəṯînîm bənê-ṣiḥā’ ḇənê-ḥăśufā’ bənê ṭabā‘wōṯ: </p>
 <p>47 bənê-qêrōs bənê-sî‘ā’ bənê fāḏwōn: </p>
 <p>48 bənê-ləḇānâ ḇənê-ḥăḡāḇâ bənê šaləmāy: </p>
 <p>49 bənê-ḥānān bənê-ḡidēl bənê-ḡāḥar: </p>
 <p>50 bənê-rə’āyâ ḇənê-rəṣîn bənê nəqwōḏā’: </p>
 <p>51 bənê-ḡazzām bənê-‘uzzā’ bənê fāsēḥa: </p>
 <p>52 bənê-ḇēsay bənê-mə‘ûnîm bənê <font color="brown">nəfûšəsîm</font> <font color="blue">nəfîšəsîm:</font> </p>
 <p>53 bənê-ḇaqəbûq bənê-ḥăqûfā’ bənê ḥarəḥûr: </p>
 <p>54 bənê-ḇaṣəlîṯ bənê-məḥîḏā’ bənê ḥarəšā’: </p>
 <p>55 bənê-ḇarəqwōs bənê-sîsərā’ bənê-ṯām<sup>a</sup>ḥ: </p>
 <p>56 bənê nəṣîḥa bənê ḥăṭîfā’: </p>
 <p>57 bənê ‘aḇəḏê šəlōmōh bənê-swōṭay bənê-swōfereṯ bənê fərîḏā’: </p>
 <p>58 bənê-y<sup>a</sup>‘əlā’ ḇənê-ḏarəqwōn bənê ḡidēl: </p>
 <p>59 bənê šəfaṭəyâ ḇənê-ḥaṭṭîl bənê pōḵereṯ haṣṣəḇāyîm bənê ’āmwōn: </p>
 <p>60 kāl-hannəṯînîm ûḇənê ‘aḇəḏê šəlōmōh šəlōš mē’wōṯ tišə‘îm ûšənāyim: f</p>
 <p>61 wə’ēlleh hā‘wōlîm<font color="red"><sup>3</sup></font> mitēl mel<sup>a</sup>ḥ tēl ḥarəšā’ kərûḇ ’adwōn wə’immēr wəlō’ yāḵəlû ləhagîḏ bêṯ-’ăḇwōṯām wəzarə‘ām ’im mîyiśərā’ēl hēm: </p>
 <p>62 bənê-ḏəlāyâ ḇənê-ṭwōḇîyâ bənê nəqwōḏā’ šēš mē’wōṯ wə’arəbā‘îm ûšənāyim: s</p>
 <p>63 ûmin-hakōhănîm bənê ḥŏḇayyâ bənê haqqwōṣ bənê ḇarəzillay ’ăšer lāq<sup>a</sup>ḥ mibənwōṯ barəzillay hagilə‘āḏî ’iššâ wayyiqqārē’ ‘al-šəmām: </p>
 <p>64 ’ēlleh biqəšû ḵəṯāḇām hammiṯəy<sup>a</sup>ḥəśîm wəlō’ niməṣā’ wayəḡō’ălû min-hakəhunnâ: </p>
 <p>65 wayyō’mer hatirəšāṯā’ lâem ’ăšer lō’-yō’ḵəlû miqqōḏeš haqqŏḏāšîm ‘aḏ ‘ămōḏ hakōhēn lə’ûrîm wəṯûmmîm: </p>
 <p>66 kāl-haqqâāl kə’eḥāḏ ’arəb<sup>a</sup>‘ ribwō’ ’aləpayim šəlōš-mē’wōṯ wəšiššîm: </p>
 <p>67 milləḇaḏ ‘aḇəḏêhem wə’aməhōṯêhem ’ēlleh šiḇə‘aṯ ’ălāfîm šəlōš mē’wōṯ šəlōšîm wəšiḇə‘â wəlâem məšōrărîm ûməšōrărwōṯ mā’ṯayim wə’arəbā‘îm w<sup>a</sup>ḥămiššâ: s</p>
 <p>68 gəmallîm ’arəb<sup>a</sup>‘ mē’wōṯ šəlōšîm w<sup>a</sup>ḥămiššâ sḥămōrîm šēšeṯ ’ălāfîm šəḇ<sup>a</sup>‘ mē’wōṯ wə‘eśərîm: </p>
 <p>69 ûmiqəṣāṯ rā’šê hā’āḇwōṯ nāṯənû lamməlā’ḵâ hatirəšāṯā’ nāṯan lā’wōṣār zâāḇ darəkəmōnîm ’elef mizərāqwōṯ ḥămiššîm kāṯənwōṯ kōhănîm šəlōšîm w<sup>a</sup>ḥămēš mē’wōṯ: </p>
 <p>70 ûmērā’šê hā’āḇwōṯ nāṯənû lə’wōṣar hamməlā’ḵâ zâāḇ darəkəmwōnîm šətê ribwōṯ wəḵesef mānîm ’aləpayim ûmā’ṯāyim: </p>
 <p>71 wa’ăšer nāṯənû šə’ērîṯ hā‘ām zâāḇ darəkəmwōnîm šətê ribwō’ wəḵesef mānîm ’aləpāyim wəḵāṯənōṯ kōhănîm šiššîm wəšiḇə‘â: f</p>
 <p>72 wayyēšəḇû hakōhănîm wəhaləwîyim wəhaššwō‘ărîm wəhaməšōrərîm ûmin-hā‘ām wəhannəṯînîm wəḵāl-yiśərā’ēl bə‘ārêhem wayyig<sup>a</sup>‘ h<sup>a</sup>ḥōḏeš haššəḇî‘î ûḇənê yiśərā’ēl bə‘ārêhem: </p>
 </td>
 </tr></table>
 <p></p><hr>
 <center>
 <a href="neh008.htm">Next: Nehemiah (Nechemiyah) Chapter 8</a></center>
 </body>