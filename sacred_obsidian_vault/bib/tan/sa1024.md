<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/sa1024.htm">Polyglot</a> 
 <a href="../kjv/sa1024.htm">KJV</a> 
 <a href="../sep/sa1024.htm">Sep</a> 
 <a href="../vul/sa1024.htm">Vul</a> 
 
 <br>
 <br><a href="sa1.htm">1 Samuel (1 Shmuel) Index</a><br>
  
 <a href="sa1023.htm">Previous</a> 
 <a href="sa1025.htm">Next</a> 
 </center>
 <hr>
 
 <h3 align="CENTER">Tanach (Hebrew): 1 Samuel (1 Shmuel) Chapter 24</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיַּ֥עַל דָּוִ֖ד מִשָּׁ֑ם וַיֵּ֖שֶׁב בִּמְצָד֥וֹת עֵֽין־גֶּֽדִי׃ </span></p>
 <p align="RIGHT"><span lang="he">‎<a name="002">2</a> ‏וַיְהִ֗י כַּֽאֲשֶׁר֙ שָׁ֣ב שָׁא֔וּל מֵאַחֲרֵ֖י פְּלִשְׁתִּ֑ים וַיַּגִּ֤דוּ לוֹ֙ לֵאמֹ֔ר הִנֵּ֣ה דָוִ֔ד בְּמִדְבַּ֖ר עֵ֥ין גֶּֽדִי׃ ס</span></p>
 <p align="RIGHT"><span lang="he">‎<a name="003">3</a> ‏וַיִּקַּ֣ח שָׁא֗וּל שְׁלֹ֧שֶׁת אֲלָפִ֛ים אִ֥ישׁ בָּח֖וּר מִכָּל־יִשְׂרָאֵ֑ל וַיֵּ֗לֶךְ לְבַקֵּ֤שׁ אֶת־דָּוִד֙ וַֽאֲנָשָׁ֔יו עַל־פְּנֵ֖י צוּרֵ֥י הַיְּעֵלִֽים׃ </span></p>
 <p align="RIGHT"><span lang="he">‎<a name="004">4</a> ‏וַ֠יָּבֹא אֶל־גִּדְר֨וֹת הַצֹּ֤אן עַל־הַדֶּ֙רֶךְ֙ וְשָׁ֣ם מְעָרָ֔ה וַיָּבֹ֥א שָׁא֖וּל לְהָסֵ֣ךְ אֶת־רַגְלָ֑יו וְדָוִד֙ וַאֲנָשָׁ֔יו בְּיַרְכְּתֵ֥י הַמְּעָרָ֖ה יֹשְׁבִֽים׃ </span></p>
 <p align="RIGHT"><span lang="he">‎<a name="005">5</a> ‏וַיֹּאמְרוּ֩ אַנְשֵׁ֨י דָוִ֜ד אֵלָ֗יו הִנֵּ֨ה הַיּ֜וֹם אֲ‍ֽשֶׁר־אָמַ֧ר יְהוָ֣ה אֵלֶ֗יךָ הִנֵּ֨ה אָנֹכִ֜י נֹתֵ֤ן אֶת־<font color="brown">איביך</font> <font color="blue">אֹֽיִבְךָ֙</font> בְּיָדֶ֔ךָ וְעָשִׂ֣יתָ לּ֔וֹ כַּאֲשֶׁ֖ר יִטַ֣ב בְּעֵינֶ֑יךָ וַיָּ֣קָם דָּוִ֗ד וַיִּכְרֹ֛ת אֶת־כְּנַֽף־הַמְּעִ֥יל אֲשֶׁר־לְשָׁא֖וּל בַּלָּֽט׃ </span></p>
 <p align="RIGHT"><span lang="he">‎<a name="006">6</a> ‏וַֽיְהִי֙ אַֽחֲרֵי־כֵ֔ן וַיַּ֥ךְ לֵב־דָּוִ֖ד אֹת֑וֹ עַ֚ל אֲשֶׁ֣ר כָּרַ֔ת אֶת־כָּנָ֖ף אֲשֶׁ֥ר לְשָׁאֽוּל׃ ס</span></p>
 <p align="RIGHT"><span lang="he">‎<a name="007">7</a> ‏וַיֹּ֨אמֶר לַאֲנָשָׁ֜יו חָלִ֧ילָה לִּ֣י מֵֽיהוָ֗ה אִם־אֶעֱשֶׂה֩ אֶת־הַדָּבָ֨ר הַזֶּ֤ה לַֽאדֹנִי֙ לִמְשִׁ֣יחַ יְהוָ֔ה לִשְׁלֹ֥חַ יָדִ֖י בּ֑וֹ כִּֽי־מְשִׁ֥יחַ יְהוָ֖ה הֽוּא׃ </span></p>
 <p align="RIGHT"><span lang="he">‎<a name="008">8</a> ‏וַיְשַׁסַּ֨ע דָּוִ֤ד אֶת־אֲנָשָׁיו֙ בַּדְּבָרִ֔ים וְלֹ֥א נְתָנָ֖ם לָק֣וּם אֶל־שָׁא֑וּל וְשָׁא֛וּל קָ֥ם מֵהַמְּעָרָ֖ה וַיֵּ֥לֶךְ בַּדָּֽרֶךְ׃ ס</span></p>
 <p align="RIGHT"><span lang="he">‎<a name="009">9</a> ‏וַיָּ֨קָם דָּוִ֜ד אַחֲרֵי־כֵ֗ן וַיֵּצֵא֙ <font color="brown">מן־</font> <font color="brown">המערה</font> <font color="blue">מֵֽהַמְּעָרָ֔ה</font> וַיִּקְרָ֧א אַֽחֲרֵי־שָׁא֛וּל לֵאמֹ֖ר אֲדֹנִ֣י הַמֶּ֑לֶךְ וַיַּבֵּ֤ט שָׁאוּל֙ אַֽחֲרָ֔יו וַיִּקֹּ֨ד דָּוִ֥ד אַפַּ֛יִם אַ֖רְצָה וַיִּשְׁתָּֽחוּ׃ ס</span></p>
 <p align="RIGHT"><span lang="he">‎<a name="010">10</a> ‏וַיֹּ֤אמֶר דָּוִד֙ לְשָׁא֔וּל לָ֧מָּה תִשְׁמַ֛ע אֶת־דִּבְרֵ֥י אָדָ֖ם לֵאמֹ֑ר הִנֵּ֣ה דָוִ֔ד מְבַקֵּ֖שׁ רָעָתֶֽךָ׃ </span></p>
 <p align="RIGHT"><span lang="he">‎<a name="011">11</a> ‏הִנֵּה֩ הַיּ֨וֹם הַזֶּ֜ה רָא֣וּ עֵינֶ֗יךָ אֵ֣ת אֲשֶׁר־נְתָנְךָ֩ יְהוָ֨ה׀ הַיּ֤וֹם׀ בְּיָדִי֙ בַּמְּעָרָ֔ה וְאָמַ֥ר לַהֲרָגֲךָ֖ וַתָּ֣חָס עָלֶ֑יךָ וָאֹמַ֗ר לֹא־אֶשְׁלַ֤ח יָדִי֙ בַּֽאדֹנִ֔י כִּי־מְשִׁ֥יחַ יְהוָ֖ה הֽוּא׃ </span></p>
 <p align="RIGHT"><span lang="he">‎<a name="012">12</a> ‏וְאָבִ֣י רְאֵ֔ה גַּ֗ם רְאֵ֛ה אֶת־כְּנַ֥ף מְעִילְךָ֖ בְּיָדִ֑י כִּ֡י בְּכָרְתִי֩ אֶת־כְּנַ֨ף מְעִֽילְךָ֜ וְלֹ֣א הֲרַגְתִּ֗יךָ דַּ֤ע וּרְאֵה֙ כִּי֩ אֵ֨ין בְּיָדִ֜י רָעָ֤ה וָפֶ֙שַׁע֙ וְלֹא־חָטָ֣אתִי לָ֔ךְ וְאַתָּ֛ה צֹדֶ֥ה אֶת־נַפְשִׁ֖י לְקַחְתָּֽהּ׃ </span></p>
 <p align="RIGHT"><span lang="he">‎<a name="013">13</a> ‏יִשְׁפֹּ֤ט יְהוָה֙ בֵּינִ֣י וּבֵינֶ֔ךָ וּנְקָמַ֥נִי יְהוָ֖ה מִמֶּ֑ךָּ וְיָדִ֖י לֹ֥א תִֽהְיֶה־בָּֽךְ׃ </span></p>
 <p align="RIGHT"><span lang="he">‎<a name="014">14</a> ‏כַּאֲשֶׁ֣ר יֹאמַ֗ר מְשַׁל֙ הַקַּדְמֹנִ֔י מֵרְשָׁעִ֖ים יֵ֣צֵא רֶ֑שַׁע וְיָדִ֖י לֹ֥א תִֽהְיֶה־בָּֽךְ׃ </span></p>
 <p align="RIGHT"><span lang="he">‎<a name="015">15</a> ‏אַחֲרֵ֨י מִ֤י יָצָא֙ מֶ֣לֶךְ יִשְׂרָאֵ֔ל אַחֲרֵ֥י מִ֖י אַתָּ֣ה רֹדֵ֑ף אַֽחֲרֵי֙ כֶּ֣לֶב מֵ֔ת אַחֲרֵ֖י פַּרְעֹ֥שׁ אֶחָֽד׃ </span></p>
 <p align="RIGHT"><span lang="he">‎<a name="016">16</a> ‏וְהָיָ֤ה יְהוָה֙ לְדַיָּ֔ן וְשָׁפַ֖ט בֵּינִ֣י וּבֵינֶ֑ךָ וְיֵ֙רֶא֙ וְיָרֵ֣ב אֶת־רִיבִ֔י וְיִשְׁפְּטֵ֖נִי מִיָּדֶֽךָ׃ פ</span></p>
 <p align="RIGHT"><span lang="he">‎<a name="017">17</a> ‏וַיְהִ֣י׀ כְּכַלּ֣וֹת דָּוִ֗ד לְדַבֵּ֞ר אֶת־הַדְּבָרִ֤ים הָאֵ֙לֶּה֙ אֶל־שָׁא֔וּל וַיֹּ֣אמֶר שָׁא֔וּל הֲקֹלְךָ֥ זֶ֖ה בְּנִ֣י דָוִ֑ד וַיִּשָּׂ֥א שָׁא֛וּל קֹל֖וֹ וַיֵּֽבְךְּ׃ </span></p>
 <p align="RIGHT"><span lang="he">‎<a name="018">18</a> ‏וַיֹּ֙אמֶר֙ אֶל־דָּוִ֔ד צַדִּ֥יק אַתָּ֖ה מִמֶּ֑נִּי כִּ֤י אַתָּה֙ גְּמַלְתַּ֣נִי הַטּוֹבָ֔ה וַאֲנִ֖י גְּמַלְתִּ֥יךָ הָרָעָֽה׃ </span></p>
 <p align="RIGHT"><span lang="he">‎<a name="019">19</a> ‏<font color="brown">ואת</font> <font color="blue">וְאַתָּה֙</font> הִגַּ֣דְתָּ הַיּ֔וֹם אֵ֛ת אֲשֶׁר־עָשִׂ֥יתָה אִתִּ֖י טוֹבָ֑ה אֵת֩ אֲשֶׁ֨ר סִגְּרַ֧נִי יְהוָ֛ה בְּיָדְךָ֖ וְלֹ֥א הֲרַגְתָּֽנִי׃ </span></p>
 <p align="RIGHT"><span lang="he">‎<a name="020">20</a> ‏וְכִֽי־יִמְצָ֥א אִישׁ֙ אֶת־אֹ֣יְב֔וֹ וְשִׁלְּח֖וֹ בְּדֶ֣רֶךְ טוֹבָ֑ה וַֽיהוָה֙ יְשַׁלֶּמְךָ֣ טוֹבָ֔ה תַּ֚חַת הַיּ֣וֹם הַזֶּ֔ה אֲשֶׁ֥ר עָשִׂ֖יתָה לִֽי׃ </span></p>
 <p align="RIGHT"><span lang="he">‎<a name="021">21</a> ‏וְעַתָּה֙ הִנֵּ֣ה יָדַ֔עְתִּי כִּ֥י מָלֹ֖ךְ תִּמְל֑וֹךְ וְקָ֙מָה֙ בְּיָ֣דְךָ֔ מַמְלֶ֖כֶת יִשְׂרָאֵֽל׃ </span></p>
 <p align="RIGHT"><span lang="he">‎<a name="022">22</a> ‏וְעַתָּ֗ה הִשָּׁ֤בְעָה לִּי֙ בַּֽיהוָ֔ה אִם־תַּכְרִ֥ית אֶת־זַרְעִ֖י אַֽחֲרָ֑י וְאִם־תַּשְׁמִ֥יד אֶת־שְׁמִ֖י מִבֵּ֥ית אָבִֽי׃ </span></p>
 <p align="RIGHT"><span lang="he">‎<a name="023">23</a> ‏וַיִּשָּׁבַ֥ע דָּוִ֖ד לְשָׁא֑וּל וַיֵּ֤לֶךְ שָׁאוּל֙ אֶל־בֵּית֔וֹ וְדָוִד֙ וַֽאֲנָשָׁ֔יו עָל֖וּ עַל־הַמְּצוּדָֽה׃ פ</span></p>
 </td>
 <td width="50%">
 <p>1 wayy<sup>a</sup>‘al dāwiḏ miššām wayyēšeḇ biməṣāḏwōṯ ‘ên-geḏî: </p>
 <p>2 wayəhî ka’ăšer šāḇ šā’ûl mē’<sup>a</sup>ḥărê pəlišətîm wayyagiḏû lwō lē’mōr hinnēh ḏāwiḏ bəmiḏəbar ‘ên geḏî: s</p>
 <p>3 wayyiqq<sup>a</sup>ḥ šā’ûl šəlōšeṯ ’ălāfîm ’îš bāḥûr mikāl-yiśərā’ēl wayyēleḵə ləḇaqqēš ’eṯ-dāwiḏ wa’ănāšāyw ‘al-pənê ṣûrê hayyə‘ēlîm: </p>
 <p>4 wayyāḇō’ ’el-giḏərwōṯ haṣṣō’n ‘al-hadereḵə wəšām mə‘ārâ wayyāḇō’ šā’ûl ləhāsēḵə ’eṯ-raḡəlāyw wəḏāwiḏ wa’ănāšāyw bəyarəkəṯê hammə‘ārâ yōšəḇîm: </p>
 <p>5 wayyō’mərû ’anəšê ḏāwiḏ ’ēlāyw hinnēh hayywōm ’ă‍šer-’āmar yəhwâ ’ēleyḵā hinnēh ’ānōḵî nōṯēn ’eṯ-<font color="brown">’ōyəḇeyḵā</font> <font color="blue">’ōyiḇəḵā</font> bəyāḏeḵā wə‘āśîṯā llwō ka’ăšer yiṭaḇ bə‘êneyḵā wayyāqām dāwiḏ wayyiḵərōṯ ’eṯ-kənaf-hammə‘îl ’ăšer-ləšā’ûl ballāṭ: </p>
 <p>6 wayəhî ’<sup>a</sup>ḥărê-ḵēn wayyaḵə lēḇ-dāwiḏ ’ōṯwō ‘al ’ăšer kāraṯ ’eṯ-kānāf ’ăšer ləšā’ûl: s</p>
 <p>7 wayyō’mer la’ănāšāyw ḥālîlâ llî mêhwâ ’im-’e‘ĕśeh ’eṯ-hadāḇār hazzeh la’ḏōnî liməšîḥa yəhwâ lišəlōḥa yāḏî bwō kî-məšîḥa yəhwâ hû’: </p>
 <p>8 wayəšass<sup>a</sup>‘ dāwiḏ ’eṯ-’ănāšāyw badəḇārîm wəlō’ nəṯānām lāqûm ’el-šā’ûl wəšā’ûl qām mēhammə‘ārâ wayyēleḵə badāreḵə: s</p>
 <p>9 wayyāqām dāwiḏ ’<sup>a</sup>ḥărê-ḵēn wayyēṣē’ <font color="brown">min-</font> <font color="brown">hammə‘ārâ</font> <font color="blue">mēhammə‘ārâ</font> wayyiqərā’ ’<sup>a</sup>ḥărê-šā’ûl lē’mōr ’ăḏōnî hammeleḵə wayyabēṭ šā’ûl ’<sup>a</sup>ḥărāyw wayyiqqōḏ dāwiḏ ’apayim ’arəṣâ wayyišətāḥû: s</p>
 <p>10 wayyō’mer dāwiḏ ləšā’ûl lāmmâ ṯišəm<sup>a</sup>‘ ’eṯ-diḇərê ’āḏām lē’mōr hinnēh ḏāwiḏ məḇaqqēš rā‘āṯeḵā: </p>
 <p>11 hinnēh hayywōm hazzeh rā’û ‘êneyḵā ’ēṯ ’ăšer-nəṯānəḵā yəhwâ| hayywōm| bəyāḏî bammə‘ārâ wə’āmar lahărāḡăḵā watāḥās ‘āleyḵā wā’ōmar lō’-’ešəl<sup>a</sup>ḥ yāḏî ba’ḏōnî kî-məšîḥa yəhwâ hû’: </p>
 <p>12 wə’āḇî rə’ēh gam rə’ēh ’eṯ-kənaf mə‘îləḵā bəyāḏî kî bəḵārəṯî ’eṯ-kənaf mə‘îləḵā wəlō’ hăraḡətîḵā d<sup>a</sup>‘ ûrə’ēh kî ’ên bəyāḏî rā‘â wāfeš<sup>a</sup>‘ wəlō’-ḥāṭā’ṯî lāḵə wə’atâ ṣōḏeh ’eṯ-nafəšî ləq<sup>a</sup>ḥətāh: </p>
 <p>13 yišəpōṭ yəhwâ bênî ûḇêneḵā ûnəqāmanî yəhwâ mimmeḵḵā wəyāḏî lō’ ṯihəyeh-bāḵə: </p>
 <p>14 ka’ăšer yō’mar məšal haqqaḏəmōnî mērəšā‘îm yēṣē’ reš<sup>a</sup>‘ wəyāḏî lō’ ṯihəyeh-bāḵə: </p>
 <p>15 ’<sup>a</sup>ḥărê mî yāṣā’ meleḵə yiśərā’ēl ’<sup>a</sup>ḥărê mî ’atâ rōḏēf ’<sup>a</sup>ḥărê keleḇ mēṯ ’<sup>a</sup>ḥărê parə‘ōš ’eḥāḏ: </p>
 <p>16 wəhāyâ yəhwâ ləḏayyān wəšāfaṭ bênî ûḇêneḵā wəyēre’ wəyārēḇ ’eṯ-rîḇî wəyišəpəṭēnî mîyāḏeḵā: f</p>
 <p>17 wayəhî| kəḵallwōṯ dāwiḏ ləḏabēr ’eṯ-hadəḇārîm hā’ēlleh ’el-šā’ûl wayyō’mer šā’ûl hăqōləḵā zeh bənî ḏāwiḏ wayyiśśā’ šā’ûl qōlwō wayyēḇəḵḵə: </p>
 <p>18 wayyō’mer ’el-dāwiḏ ṣadîq ’atâ mimmennî kî ’atâ gəmalətanî haṭṭwōḇâ wa’ănî gəmalətîḵā hārā‘â: </p>
 <p>19 <font color="brown">wə’atə</font> <font color="blue">wə’atâ</font> higaḏətā hayywōm ’ēṯ ’ăšer-‘āśîṯâ ’itî ṭwōḇâ ’ēṯ ’ăšer sigəranî yəhwâ bəyāḏəḵā wəlō’ hăraḡətānî: </p>
 <p>20 wəḵî-yiməṣā’ ’îš ’eṯ-’ōyəḇwō wəšilləḥwō bəḏereḵə ṭwōḇâ wayhwâ yəšalleməḵā ṭwōḇâ t<sup>a</sup>ḥaṯ hayywōm hazzeh ’ăšer ‘āśîṯâ lî: </p>
 <p>21 wə‘atâ hinnēh yāḏ<sup>a</sup>‘ətî kî mālōḵə timəlwōḵə wəqāmâ bəyāḏəḵā maməleḵeṯ yiśərā’ēl: </p>
 <p>22 wə‘atâ hiššāḇə‘â llî bayhwâ ’im-taḵərîṯ ’eṯ-zarə‘î ’<sup>a</sup>ḥărāy wə’im-tašəmîḏ ’eṯ-šəmî mibêṯ ’āḇî: </p>
 <p>23 wayyiššāḇ<sup>a</sup>‘ dāwiḏ ləšā’ûl wayyēleḵə šā’ûl ’el-bêṯwō wəḏāwiḏ wa’ănāšāyw ‘ālû ‘al-hamməṣûḏâ: f</p>
 </td>
 </tr></table>
 <p></p><hr>
 <center>
 <a href="sa1025.htm">Next: 1 Samuel (1 Shmuel) Chapter 25</a></center>
 </body>