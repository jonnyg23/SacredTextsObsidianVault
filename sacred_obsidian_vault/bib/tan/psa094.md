<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa094.htm">Polyglot</a> 
 <a href="../kjv/psa094.htm">KJV</a> 
 <a href="../sep/psa094.htm">Sep</a> 
 <a href="../vul/psa094.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa093.htm">Previous</a> 
 <a href="psa095.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 94</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏אֵל־נְקָמ֥וֹת יְהוָ֑ה אֵ֖ל נְקָמ֣וֹת הוֹפִֽיַע׃ </span></p>
 <p align="RIGHT"><span lang="he">‎<a name="002">2</a> ‏הִ֭נָּשֵׂא שֹׁפֵ֣ט הָאָ֑רֶץ הָשֵׁ֥ב גְּ֝מ֗וּל עַל־גֵּאִֽים׃ </span></p>
 <p align="RIGHT"><span lang="he">‎<a name="003">3</a> ‏עַד־מָתַ֖י רְשָׁעִ֥ים׀ יְהוָ֑ה עַד־מָ֝תַ֗י רְשָׁעִ֥ים יַעֲלֹֽזוּ׃ </span></p>
 <p align="RIGHT"><span lang="he">‎<a name="004">4</a> ‏יַבִּ֣יעוּ יְדַבְּר֣וּ עָתָ֑ק יִֽ֝תְאַמְּר֗וּ כָּל־פֹּ֥עֲלֵי אָֽוֶן׃ </span></p>
 <p align="RIGHT"><span lang="he">‎<a name="005">5</a> ‏עַמְּךָ֣ יְהוָ֣ה יְדַכְּא֑וּ וְֽנַחֲלָתְךָ֥ יְעַנּֽוּ׃ </span></p>
 <p align="RIGHT"><span lang="he">‎<a name="006">6</a> ‏אַ֭לְמָנָה וְגֵ֣ר יַהֲרֹ֑גוּ וִֽיתוֹמִ֣ים יְרַצֵּֽחוּ׃ </span></p>
 <p align="RIGHT"><span lang="he">‎<a name="007">7</a> ‏וַ֭יֹּ֣אמְרוּ לֹ֣א יִרְאֶה־יָּ֑הּ וְלֹא־יָ֝בִ֗ין אֱלֹהֵ֥י יַעֲקֹֽב׃ </span></p>
 <p align="RIGHT"><span lang="he">‎<a name="008">8</a> ‏בִּ֭ינוּ בֹּעֲרִ֣ים בָּעָ֑ם וּ֝כְסִילִ֗ים מָתַ֥י תַּשְׂכִּֽילוּ׃ </span></p>
 <p align="RIGHT"><span lang="he">‎<a name="009">9</a> ‏הֲנֹ֣טַֽע אֹ֖זֶן הֲלֹ֣א יִשְׁמָ֑ע אִֽם־יֹ֥צֵֽר עַ֝֗יִן הֲלֹ֣א יַבִּֽיט׃ </span></p>
 <p align="RIGHT"><span lang="he">‎<a name="010">10</a> ‏הֲיֹסֵ֣ר גּ֭וֹיִם הֲלֹ֣א יוֹכִ֑יחַ הַֽמְלַמֵּ֖ד אָדָ֣ם דָּֽעַת׃ </span></p>
 <p align="RIGHT"><span lang="he">‎<a name="011">11</a> ‏יְֽהוָ֗ה יֹ֭דֵעַ<font color="red"><sup>3</sup></font> מַחְשְׁב֣וֹת אָדָ֑ם כִּי־הֵ֥מָּה הָֽבֶל׃ </span></p>
 <p align="RIGHT"><span lang="he">‎<a name="012">12</a> ‏אַשְׁרֵ֤י׀ הַגֶּ֣בֶר אֲשֶׁר־תְּיַסְּרֶ֣נּוּ יָּ֑הּ וּֽמִתּוֹרָתְךָ֥ תְלַמְּדֶֽנּוּ׃ </span></p>
 <p align="RIGHT"><span lang="he">‎<a name="013">13</a> ‏לְהַשְׁקִ֣יט ל֖וֹ מִ֣ימֵי רָ֑ע עַ֤ד יִכָּרֶ֖ה לָרָשָׁ֣ע שָֽׁחַת׃ </span></p>
 <p align="RIGHT"><span lang="he">‎<a name="014">14</a> ‏כִּ֤י׀ לֹא־יִטֹּ֣שׁ יְהוָ֣ה עַמּ֑וֹ וְ֝נַחֲלָת֗וֹ לֹ֣א יַעֲזֹֽב׃ </span></p>
 <p align="RIGHT"><span lang="he">‎<a name="015">15</a> ‏כִּֽי־עַד־צֶ֭דֶק יָשׁ֣וּב מִשְׁפָּ֑ט וְ֝אַחֲרָ֗יו כָּל־יִשְׁרֵי־לֵֽב׃ </span></p>
 <p align="RIGHT"><span lang="he">‎<a name="016">16</a> ‏מִֽי־יָק֣וּם לִ֭י עִם־מְרֵעִ֑ים מִֽי־יִתְיַצֵּ֥ב לִ֝י עִם־פֹּ֥עֲלֵי אָֽוֶן׃ </span></p>
 <p align="RIGHT"><span lang="he">‎<a name="017">17</a> ‏לוּלֵ֣י יְ֭הוָה עֶזְרָ֣תָה לִּ֑י כִּמְעַ֓ט׀ שָֽׁכְנָ֖ה דוּמָ֣ה נַפְשִֽׁי׃ </span></p>
 <p align="RIGHT"><span lang="he">‎<a name="018">18</a> ‏אִם־אָ֭מַרְתִּי מָ֣טָה רַגְלִ֑י חַסְדְּךָ֥ יְ֝הוָ֗ה יִסְעָדֵֽנִי׃ </span></p>
 <p align="RIGHT"><span lang="he">‎<a name="019">19</a> ‏בְּרֹ֣ב שַׂרְעַפַּ֣י בְּקִרְבִּ֑י תַּ֝נְחוּמֶ֗יךָ יְֽשַׁעַשְׁע֥וּ נַפְשִֽׁי׃ </span></p>
 <p align="RIGHT"><span lang="he">‎<a name="020">20</a> ‏הַֽ֭יְחָבְרְךָ כִּסֵּ֣א הַוּ֑וֹת יֹצֵ֖ר עָמָ֣ל עֲלֵי־חֹֽק׃ </span></p>
 <p align="RIGHT"><span lang="he">‎<a name="021">21</a> ‏יָ֭גוֹדּוּ עַל־נֶ֣פֶשׁ צַדִּ֑יק וְדָ֖ם נָקִ֣י יַרְשִֽׁיעוּ׃ </span></p>
 <p align="RIGHT"><span lang="he">‎<a name="022">22</a> ‏וַיְהִ֬י יְהוָ֣ה לִ֣י לְמִשְׂגָּ֑ב וֵ֝אלֹהַ֗י לְצ֣וּר מַחְסִֽי׃ </span></p>
 <p align="RIGHT"><span lang="he">‎<a name="023">23</a> ‏וַיָּ֤שֶׁב עֲלֵיהֶ֨ם׀ אֶת־אוֹנָ֗ם וּבְרָעָתָ֥ם יַצְמִיתֵ֑ם יַ֝צְמִיתֵ֗ם יְהוָ֥ה אֱלֹהֵֽינוּ׃ </span></p>
 </td>
 <td width="50%">
 <p>1 ’ēl-nəqāmwōṯ yəhwâ ’ēl nəqāmwōṯ hwōfî<sup>a</sup>‘: </p>
 <p>2 hinnāśē’ šōfēṭ hā’āreṣ hāšēḇ gəmûl ‘al-gē’îm: </p>
 <p>3 ‘aḏ-māṯay rəšā‘îm| yəhwâ ‘aḏ-māṯay rəšā‘îm y<sup>a</sup>‘ălōzû: </p>
 <p>4 yabî‘û yəḏabərû ‘āṯāq yiṯə’ammərû kāl-pō‘ălê ’āwen: </p>
 <p>5 ‘amməḵā yəhwâ yəḏakə’û wən<sup>a</sup>ḥălāṯəḵā yə‘annû: </p>
 <p>6 ’aləmānâ wəḡēr yahărōḡû wîṯwōmîm yəraṣṣēḥû: </p>
 <p>7 wayyō’mərû lō’ yirə’eh-yyāh wəlō’-yāḇîn ’ĕlōhê y<sup>a</sup>‘ăqōḇ: </p>
 <p>8 bînû bō‘ărîm bā‘ām ûḵəsîlîm māṯay taśəkîlû: </p>
 <p>9 hănōṭ<sup>a</sup>‘ ’ōzen hălō’ yišəmā‘ ’im-yōṣēr ‘ayin hălō’ yabîṭ: </p>
 <p>10 hăyōsēr gwōyim hălō’ ywōḵîḥa haməlammēḏ ’āḏām dā‘aṯ: </p>
 <p>11 yəhwâ yōḏē‘a<font color="red"><sup>3</sup></font> m<sup>a</sup>ḥəšəḇwōṯ ’āḏām kî-hēmmâ hāḇel: </p>
 <p>12 ’ašərê| hageḇer ’ăšer-təyassərennû yyāh ûmitwōrāṯəḵā ṯəlamməḏennû: </p>
 <p>13 ləhašəqîṭ lwō mîmê rā‘ ‘aḏ yikāreh lārāšā‘ šāḥaṯ: </p>
 <p>14 kî| lō’-yiṭṭōš yəhwâ ‘ammwō wən<sup>a</sup>ḥălāṯwō lō’ y<sup>a</sup>‘ăzōḇ: </p>
 <p>15 kî-‘aḏ-ṣeḏeq yāšûḇ mišəpāṭ wə’<sup>a</sup>ḥărāyw kāl-yišərê-lēḇ: </p>
 <p>16 mî-yāqûm lî ‘im-mərē‘îm mî-yiṯəyaṣṣēḇ lî ‘im-pō‘ălê ’āwen: </p>
 <p>17 lûlê yəhwâ ‘ezərāṯâ llî kimə‘aṭ| šāḵənâ ḏûmâ nafəšî: </p>
 <p>18 ’im-’āmarətî māṭâ raḡəlî ḥasədəḵā yəhwâ yisə‘āḏēnî: </p>
 <p>19 bərōḇ śarə‘apay bəqirəbî tanəḥûmeyḵā yəš<sup>a</sup>‘ašə‘û nafəšî: </p>
 <p>20 hayəḥāḇərəḵā kissē’ haûwōṯ yōṣēr ‘āmāl ‘ălê-ḥōq: </p>
 <p>21 yāḡwōdû ‘al-nefeš ṣadîq wəḏām nāqî yarəšî‘û: </p>
 <p>22 wayəhî yəhwâ lî ləmiśəgāḇ wē’lōhay ləṣûr m<sup>a</sup>ḥəsî: </p>
 <p>23 wayyāšeḇ ‘ălêhem| ’eṯ-’wōnām ûḇərā‘āṯām yaṣəmîṯēm yaṣəmîṯēm yəhwâ ’ĕlōhênû: </p>
 </td>
 </tr></table>
 <p></p><hr>
 <center>
 <a href="psa095.htm">Next: Psalms (Tehilim) Chapter 95</a></center>
 </body>