<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jdg019.htm">Polyglot</a> 
 <a href="../kjv/jdg019.htm">KJV</a> 
 <a href="../sep/jdb019.htm">Sep:JdB</a> 
 <a href="../sep/jda019.htm">Sep:JdA</a> 
 <a href="../vul/jdg019.htm">Vul</a> 
 
 <br>
 <br><a href="jdg.htm">Judges (Shoftim) Index</a><br>
  
 <a href="jdg018.htm">Previous</a> 
 <a href="jdg020.htm">Next</a> 
 </center>
 <hr>
 
 <h3 align="CENTER">Tanach (Hebrew): Judges (Shoftim) Chapter 19</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְהִי֙ בַּיָּמִ֣ים הָהֵ֔ם וּמֶ֖לֶךְ אֵ֣ין בְּיִשְׂרָאֵ֑ל וַיְהִ֣י׀ אִ֣ישׁ לֵוִ֗י גָּ֚ר בְּיַרְכְּתֵ֣י הַר־אֶפְרַ֔יִם וַיִּֽקַּֽח־לוֹ֙ אִשָּׁ֣ה פִילֶ֔גֶשׁ מִבֵּ֥ית לֶ֖חֶם יְהוּדָֽה׃ </span></p>
 <p align="RIGHT"><span lang="he">‎<a name="002">2</a> ‏וַתִּזְנֶ֤ה עָלָיו֙ פִּֽילַגְשׁ֔וֹ וַתֵּ֤לֶךְ מֵֽאִתּוֹ֙ אֶל־בֵּ֣ית אָבִ֔יהָ אֶל־בֵּ֥ית לֶ֖חֶם יְהוּדָ֑ה וַתְּהִי־שָׁ֕ם יָמִ֖ים אַרְבָּעָ֥ה חֳדָשִֽׁים׃ </span></p>
 <p align="RIGHT"><span lang="he">‎<a name="003">3</a> ‏וַיָּ֨קָם אִישָׁ֜הּ וַיֵּ֣לֶךְ אַחֲרֶ֗יהָ לְדַבֵּ֤ר עַל־לִבָּהּ֙ <font color="brown">להשיבו</font> <font color="blue">לַהֲשִׁיבָ֔הּ</font> וְנַעֲר֥וֹ עִמּ֖וֹ וְצֶ֣מֶד חֲמֹרִ֑ים וַתְּבִיאֵ֙הוּ֙ בֵּ֣ית אָבִ֔יהָ וַיִּרְאֵ֙הוּ֙ אֲבִ֣י הַֽנַּעֲרָ֔ה וַיִּשְׂמַ֖ח לִקְרָאתֽוֹ׃ </span></p>
 <p align="RIGHT"><span lang="he">‎<a name="004">4</a> ‏וַיֶּחֱזַק־בּ֤וֹ חֹֽתְנוֹ֙ אֲבִ֣י הַֽנַּעֲרָ֔ה וַיֵּ֥שֶׁב אִתּ֖וֹ שְׁלֹ֣שֶׁת יָמִ֑ים וַיֹּאכְלוּ֙ וַיִּשְׁתּ֔וּ וַיָּלִ֖ינוּ שָֽׁם׃ </span></p>
 <p align="RIGHT"><span lang="he">‎<a name="005">5</a> ‏וַֽיְהִי֙ בַּיּ֣וֹם הָרְבִיעִ֔י וַיַּשְׁכִּ֥ימוּ בַבֹּ֖קֶר וַיָּ֣קָם לָלֶ֑כֶת וַיֹּאמֶר֩ אֲבִ֨י הַֽנַּעֲרָ֜ה אֶל־חֲתָנ֗וֹ סְעָ֧ד לִבְּךָ֛ פַּת־לֶ֖חֶם וְאַחַ֥ר תֵּלֵֽכוּ׃ </span></p>
 <p align="RIGHT"><span lang="he">‎<a name="006">6</a> ‏וַיֵּשְׁב֗וּ וַיֹּאכְל֧וּ שְׁנֵיהֶ֛ם יַחְדָּ֖ו וַיִּשְׁתּ֑וּ וַיֹּ֜אמֶר אֲבִ֤י הַֽנַּעֲרָה֙ אֶל־הָאִ֔ישׁ הֽוֹאֶל־נָ֥א וְלִ֖ין וְיִטַ֥ב לִבֶּֽךָ׃ </span></p>
 <p align="RIGHT"><span lang="he">‎<a name="007">7</a> ‏וַיָּ֥קָם הָאִ֖ישׁ לָלֶ֑כֶת וַיִּפְצַר־בּוֹ֙ חֹתְנ֔וֹ וַיָּ֖שָׁב וַיָּ֥לֶן שָֽׁם׃ </span></p>
 <p align="RIGHT"><span lang="he">‎<a name="008">8</a> ‏וַיַּשְׁכֵּ֨ם בַּבֹּ֜קֶר בַּיּ֣וֹם הַחֲמִישִׁי֮ לָלֶכֶת֒ וַיֹּ֣אמֶר׀ אֲבִ֣י הַֽנַּעֲרָ֗ה סְעָד־נָא֙ לְבָ֣בְךָ֔ וְהִֽתְמַהְמְה֖וּ עַד־נְט֣וֹת הַיּ֑וֹם וַיֹּאכְל֖וּ שְׁנֵיהֶֽם׃ </span></p>
 <p align="RIGHT"><span lang="he">‎<a name="009">9</a> ‏וַיָּ֤קָם הָאִישׁ֙ לָלֶ֔כֶת ה֥וּא וּפִילַגְשׁ֖וֹ וְנַעֲר֑וֹ וַיֹּ֣אמֶר ל֣וֹ חֹתְנ֣וֹ אֲבִ֣י הַֽנַּעֲרָ֡ה הִנֵּ֣ה נָא֩ רָפָ֨ה הַיּ֜וֹם לַעֲרֹ֗ב לִֽינוּ־נָ֞א הִנֵּ֨ה חֲנ֤וֹת הַיּוֹם֙ לִ֥ין פֹּה֙ וְיִיטַ֣ב לְבָבֶ֔ךָ וְהִשְׁכַּמְתֶּ֤ם מָחָר֙ לְדַרְכְּכֶ֔ם וְהָלַכְתָּ֖ לְאֹהָלֶֽךָ׃ </span></p>
 <p align="RIGHT"><span lang="he">‎<a name="010">10</a> ‏וְלֹֽא־אָבָ֤ה הָאִישׁ֙ לָל֔וּן וַיָּ֣קָם וַיֵּ֗לֶךְ וַיָּבֹא֙ עַד־נֹ֣כַח יְב֔וּס הִ֖יא יְרוּשָׁלִָ֑ם וְעִמּ֗וֹ צֶ֤מֶד חֲמוֹרִים֙ חֲבוּשִׁ֔ים וּפִילַגְשׁ֖וֹ עִמּֽוֹ׃ </span></p>
 <p align="RIGHT"><span lang="he">‎<a name="011">11</a> ‏הֵ֣ם עִם־יְב֔וּס וְהַיּ֖וֹם רַ֣ד מְאֹ֑ד וַיֹּ֨אמֶר הַנַּ֜עַר אֶל־אֲדֹנָ֗יו לְכָה־נָּ֛א וְנָס֛וּרָה אֶל־עִֽיר־הַיְבוּסִ֥י הַזֹּ֖את וְנָלִ֥ין בָּֽהּ׃ </span></p>
 <p align="RIGHT"><span lang="he">‎<a name="012">12</a> ‏וַיֹּ֤אמֶר אֵלָיו֙ אֲדֹנָ֔יו לֹ֤א נָסוּר֙ אֶל־עִ֣יר נָכְרִ֔י אֲשֶׁ֛ר לֹֽא־מִבְּנֵ֥י יִשְׂרָאֵ֖ל הֵ֑נָּה וְעָבַ֖רְנוּ עַד־גִּבְעָֽה׃ </span></p>
 <p align="RIGHT"><span lang="he">‎<a name="013">13</a> ‏וַיֹּ֣אמֶר לְנַעֲר֔וֹ לְךָ֥<font color="red"><sup>q</sup></font> וְנִקְרְבָ֖ה בְּאַחַ֣ד הַמְּקֹמ֑וֹת וְלַ֥נּוּ בַגִּבְעָ֖ה א֥וֹ בָרָמָֽה׃ </span></p>
 <p align="RIGHT"><span lang="he">‎<a name="014">14</a> ‏וַיַּעַבְר֖וּ וַיֵּלֵ֑כוּ וַתָּבֹ֤א לָהֶם֙ הַשֶּׁ֔מֶשׁ אֵ֥צֶל הַגִּבְעָ֖ה אֲשֶׁ֥ר לְבִנְיָמִֽן׃ </span></p>
 <p align="RIGHT"><span lang="he">‎<a name="015">15</a> ‏וַיָּסֻ֣רוּ שָׁ֔ם לָב֖וֹא לָל֣וּן בַּגִּבְעָ֑ה וַיָּבֹ֗א וַיֵּ֙שֶׁב֙ בִּרְח֣וֹב הָעִ֔יר וְאֵ֥ין אִ֛ישׁ מְאַסֵּֽף־אוֹתָ֥ם הַבַּ֖יְתָה לָלֽוּן׃ </span></p>
 <p align="RIGHT"><span lang="he">‎<a name="016">16</a> ‏וְהִנֵּ֣ה׀ אִ֣ישׁ זָקֵ֗ן בָּ֣א מִֽן־מַעֲשֵׂ֤הוּ מִן־הַשָּׂדֶה֙ בָּעֶ֔רֶב וְהָאִישׁ֙ מֵהַ֣ר אֶפְרַ֔יִם וְהוּא־גָ֖ר בַּגִּבְעָ֑ה וְאַנְשֵׁ֥י הַמָּק֖וֹם בְּנֵ֥י יְמִינִֽי׃ </span></p>
 <p align="RIGHT"><span lang="he">‎<a name="017">17</a> ‏וַיִּשָּׂ֣א עֵינָ֗יו וַיַּ֛רְא אֶת־הָאִ֥ישׁ הָאֹרֵ֖חַ בִּרְחֹ֣ב הָעִ֑יר וַיֹּ֨אמֶר הָאִ֧ישׁ<font color="red"><sup>3</sup></font> הַזָּקֵ֛ן אָ֥נָה תֵלֵ֖ךְ וּמֵאַ֥יִן תָּבֽוֹא׃ </span></p>
 <p align="RIGHT"><span lang="he">‎<a name="018">18</a> ‏וַיֹּ֣אמֶר אֵלָ֗יו עֹבְרִ֨ים אֲנַ֜חְנוּ מִבֵּֽית־לֶ֣חֶם יְהוּדָה֮ עַד־יַרְכְּתֵ֣י הַר־אֶפְרַיִם֒ מִשָּׁ֣ם אָנֹ֔כִי וָאֵלֵ֕ךְ עַד־בֵּ֥ית לֶ֖חֶם יְהוּדָ֑ה וְאֶת־בֵּ֤ית יְהוָה֙ אֲנִ֣י הֹלֵ֔ךְ וְאֵ֣ין אִ֔ישׁ מְאַסֵּ֥ף אוֹתִ֖י הַבָּֽיְתָה׃ </span></p>
 <p align="RIGHT"><span lang="he">‎<a name="019">19</a> ‏וְגַם־תֶּ֤בֶן גַּם־מִסְפּוֹא֙ יֵ֣שׁ לַחֲמוֹרֵ֔ינוּ וְ֠גַם לֶ֣חֶם וָיַ֤יִן יֶשׁ־לִי֙ וְלַֽאֲמָתֶ֔ךָ וְלַנַּ֖עַר עִם־עֲבָדֶ֑יךָ אֵ֥ין מַחְס֖וֹר כָּל־דָּבָֽר׃ </span></p>
 <p align="RIGHT"><span lang="he">‎<a name="020">20</a> ‏וַיֹּ֨אמֶר הָאִ֤ישׁ הַזָּקֵן֙ שָׁל֣וֹם לָ֔ךְ רַ֥ק כָּל־מַחְסוֹרְךָ֖ עָלָ֑י רַ֥ק בָּרְח֖וֹב אַל־תָּלַֽן׃ </span></p>
 <p align="RIGHT"><span lang="he">‎<a name="021">21</a> ‏וַיְבִיאֵ֣הוּ לְבֵית֔וֹ <font color="brown">ויבול</font> <font color="blue">וַיָּ֖בָל<font color="red"><sup>9</sup></font></font> לַחֲמוֹרִ֑ים וַֽיִּרְחֲצוּ֙ רַגְלֵיהֶ֔ם וַיֹּאכְל֖וּ וַיִּשְׁתּֽוּ׃ </span></p>
 <p align="RIGHT"><span lang="he">‎<a name="022">22</a> ‏הֵמָּה֮ מֵיטִיבִ֣ים אֶת־לִבָּם֒ וְהִנֵּה֩ אַנְשֵׁ֨י הָעִ֜יר אַנְשֵׁ֣י בְנֵֽי־בְלִיַּ֗עַל נָסַ֙בּוּ֙ אֶת־הַבַּ֔יִת מִֽתְדַּפְּקִ֖ים עַל־הַדָּ֑לֶת וַיֹּאמְר֗וּ אֶל־הָ֠אִישׁ בַּ֣עַל הַבַּ֤יִת הַזָּקֵן֙ לֵאמֹ֔ר הוֹצֵ֗א אֶת־הָאִ֛ישׁ אֲשֶׁר־בָּ֥א אֶל־בֵּיתְךָ֖ וְנֵדָעֶֽנּוּ׃ </span></p>
 <p align="RIGHT"><span lang="he">‎<a name="023">23</a> ‏וַיֵּצֵ֣א אֲלֵיהֶ֗ם הָאִישׁ֙ בַּ֣עַל הַבַּ֔יִת וַיֹּ֣אמֶר אֲלֵהֶ֔ם אַל־אַחַ֖י אַל־תָּרֵ֣עוּ נָ֑א אַ֠חֲרֵי אֲשֶׁר־בָּ֞א הָאִ֤ישׁ הַזֶּה֙ אַל־בֵּיתִ֔י<font color="red"><sup>1</sup></font> אַֽל־תַּעֲשׂ֖וּ אֶת־הַנְּבָלָ֥ה הַזֹּֽאת׃ </span></p>
 <p align="RIGHT"><span lang="he">‎<a name="024">24</a> ‏הִנֵּה֩ בִתִּ֨י הַבְּתוּלָ֜ה וּפִֽילַגְשֵׁ֗הוּ אוֹצִֽיאָה־נָּ֤א אוֹתָם֙ וְעַנּ֣וּ אוֹתָ֔ם וַעֲשׂ֣וּ לָהֶ֔ם הַטּ֖וֹב בְּעֵינֵיכֶ֑ם וְלָאִ֤ישׁ הַזֶּה֙ לֹ֣א תַעֲשׂ֔וּ דְּבַ֖ר הַנְּבָלָ֥ה הַזֹּֽאת׃ </span></p>
 <p align="RIGHT"><span lang="he">‎<a name="025">25</a> ‏וְלֹֽא־אָב֤וּ הָאֲנָשִׁים֙ לִשְׁמֹ֣עַֽ ל֔וֹ וַיַּחֲזֵ֤ק הָאִישׁ֙ בְּפִ֣ילַגְשׁ֔וֹ וַיֹּצֵ֥א אֲלֵיהֶ֖ם הַח֑וּץ וַיֵּדְע֣וּ א֠וֹתָהּ וַיִּֽתְעַלְּלוּ־בָ֤הּ כָּל־הַלַּ֙יְלָה֙ עַד־הַבֹּ֔קֶר וַֽיְשַׁלְּח֖וּהָ <font color="brown">בעלות</font> <font color="blue">כַּעֲל֥וֹת</font> הַשָּֽׁחַר׃ </span></p>
 <p align="RIGHT"><span lang="he">‎<a name="026">26</a> ‏וַתָּבֹ֥א הָאִשָּׁ֖ה לִפְנ֣וֹת הַבֹּ֑קֶר וַתִּפֹּ֞ל פֶּ֧תַח בֵּית־הָאִ֛ישׁ אֲשֶׁר־אֲדוֹנֶ֥יהָ שָּׁ֖ם עַד־הָאֽוֹר׃ </span></p>
 <p align="RIGHT"><span lang="he">‎<a name="027">27</a> ‏וַיָּ֨קָם אֲדֹנֶ֜יהָ בַּבֹּ֗קֶר וַיִּפְתַּח֙ דַּלְת֣וֹת הַבַּ֔יִת וַיֵּצֵ֖א לָלֶ֣כֶת לְדַרְכּ֑וֹ וְהִנֵּ֧ה הָאִשָּׁ֣ה פִֽילַגְשׁ֗וֹ נֹפֶ֙לֶת֙ פֶּ֣תַח הַבַּ֔יִת וְיָדֶ֖יהָ עַל־הַסַּֽף׃ </span></p>
 <p align="RIGHT"><span lang="he">‎<a name="028">28</a> ‏וַיֹּ֧אמֶר אֵלֶ֛יהָ ק֥וּמִי וְנֵלֵ֖כָה וְאֵ֣ין עֹנֶ֑ה וַיִּקָּחֶ֙הָ֙ עַֽל־הַחֲמ֔וֹר וַיָּ֣קָם הָאִ֔ישׁ וַיֵּ֖לֶךְ לִמְקֹמֽוֹ׃ </span></p>
 <p align="RIGHT"><span lang="he">‎<a name="029">29</a> ‏וַיָּבֹ֣א אֶל־בֵּית֗וֹ וַיִּקַּ֤ח אֶת־הַֽמַּאֲכֶ֙לֶת֙ וַיַּחֲזֵ֣ק בְּפִֽילַגְשׁ֔וֹ וַֽיְנַתְּחֶ֙הָ֙ לַעֲצָמֶ֔יהָ לִשְׁנֵ֥ים עָשָׂ֖ר נְתָחִ֑ים וַֽיְשַׁלְּחֶ֔הָ בְּכֹ֖ל גְּב֥וּל יִשְׂרָאֵֽל׃ </span></p>
 <p align="RIGHT"><span lang="he">‎<a name="030">30</a> ‏וְהָיָ֣ה כָל־הָרֹאֶ֗ה וְאָמַר֙ לֹֽא־נִהְיְתָ֤ה וְלֹֽא־נִרְאֲתָה֙ כָּזֹ֔את לְמִיּ֞וֹם עֲל֤וֹת בְּנֵֽי־יִשְׂרָאֵל֙ מֵאֶ֣רֶץ מִצְרַ֔יִם עַ֖ד הַיּ֣וֹם הַזֶּ֑ה שִֽׂימוּ־לָכֶ֥ם עָלֶ֖יהָ עֻ֥צוּ וְדַבֵּֽרוּ׃ פ</span></p>
 </td>
 <td width="50%">
 <p>1 wayəhî bayyāmîm hâēm ûmeleḵə ’ên bəyiśərā’ēl wayəhî| ’îš lēwî gār bəyarəkəṯê har-’efərayim wayyiqq<sup>a</sup>ḥ-lwō ’iššâ fîleḡeš mibêṯ leḥem yəhûḏâ: </p>
 <p>2 watizəneh ‘ālāyw pîlaḡəšwō watēleḵə mē’itwō ’el-bêṯ ’āḇîhā ’el-bêṯ leḥem yəhûḏâ watəhî-šām yāmîm ’arəbā‘â ḥŏḏāšîm: </p>
 <p>3 wayyāqām ’îšāh wayyēleḵə ’<sup>a</sup>ḥăreyhā ləḏabēr ‘al-libāh <font color="brown">lahăšîḇwō</font> <font color="blue">lahăšîḇāh</font> wən<sup>a</sup>‘ărwō ‘immwō wəṣemeḏ ḥămōrîm watəḇî’ēhû bêṯ ’āḇîhā wayyirə’ēhû ’ăḇî hann<sup>a</sup>‘ărâ wayyiśəm<sup>a</sup>ḥ liqərā’ṯwō: </p>
 <p>4 wayyeḥĕzaq-bwō ḥōṯənwō ’ăḇî hann<sup>a</sup>‘ărâ wayyēšeḇ ’itwō šəlōšeṯ yāmîm wayyō’ḵəlû wayyišətû wayyālînû šām: </p>
 <p>5 wayəhî bayywōm hārəḇî‘î wayyašəkîmû ḇabōqer wayyāqām lāleḵeṯ wayyō’mer ’ăḇî hann<sup>a</sup>‘ărâ ’el-ḥăṯānwō sə‘āḏ libəḵā paṯ-leḥem wə’<sup>a</sup>ḥar tēlēḵû: </p>
 <p>6 wayyēšəḇû wayyō’ḵəlû šənêhem y<sup>a</sup>ḥədāw wayyišətû wayyō’mer ’ăḇî hann<sup>a</sup>‘ărâ ’el-hā’îš hwō’el-nā’ wəlîn wəyiṭaḇ libeḵā: </p>
 <p>7 wayyāqām hā’îš lāleḵeṯ wayyifəṣar-bwō ḥōṯənwō wayyāšāḇ wayyālen šām: </p>
 <p>8 wayyašəkēm babōqer bayywōm h<sup>a</sup>ḥămîšî lāleḵeṯ wayyō’mer| ’ăḇî hann<sup>a</sup>‘ărâ sə‘āḏ-nā’ ləḇāḇəḵā wəhiṯəmahəməhû ‘aḏ-nəṭwōṯ hayywōm wayyō’ḵəlû šənêhem: </p>
 <p>9 wayyāqām hā’îš lāleḵeṯ hû’ ûfîlaḡəšwō wən<sup>a</sup>‘ărwō wayyō’mer lwō ḥōṯənwō ’ăḇî hann<sup>a</sup>‘ărâ hinnēh nā’ rāfâ hayywōm l<sup>a</sup>‘ărōḇ lînû-nā’ hinnēh ḥănwōṯ hayywōm lîn pōh wəyîṭaḇ ləḇāḇeḵā wəhišəkamətem māḥār ləḏarəkəḵem wəhālaḵətā lə’ōhāleḵā: </p>
 <p>10 wəlō’-’āḇâ hā’îš lālûn wayyāqām wayyēleḵə wayyāḇō’ ‘aḏ-nōḵ<sup>a</sup>ḥ yəḇûs hî’ yərûšālāim wə‘immwō ṣemeḏ ḥămwōrîm ḥăḇûšîm ûfîlaḡəšwō ‘immwō: </p>
 <p>11 hēm ‘im-yəḇûs wəhayywōm raḏ mə’ōḏ wayyō’mer hann<sup>a</sup>‘ar ’el-’ăḏōnāyw ləḵâ-nnā’ wənāsûrâ ’el-‘îr-hayəḇûsî hazzō’ṯ wənālîn bāh: </p>
 <p>12 wayyō’mer ’ēlāyw ’ăḏōnāyw lō’ nāsûr ’el-‘îr nāḵərî ’ăšer lō’-mibənê yiśərā’ēl hēnnâ wə‘āḇarənû ‘aḏ-giḇə‘â: </p>
 <p>13 wayyō’mer lən<sup>a</sup>‘ărwō ləḵā<font color="red"><sup>q</sup></font> wəniqərəḇâ bə’<sup>a</sup>ḥaḏ hamməqōmwōṯ wəlannû ḇagiḇə‘â ’wō ḇārāmâ: </p>
 <p>14 wayy<sup>a</sup>‘aḇərû wayyēlēḵû watāḇō’ lâem haššemeš ’ēṣel hagiḇə‘â ’ăšer ləḇinəyāmin: </p>
 <p>15 wayyāsurû šām lāḇwō’ lālûn bagiḇə‘â wayyāḇō’ wayyēšeḇ birəḥwōḇ hā‘îr wə’ên ’îš mə’assēf-’wōṯām habayəṯâ lālûn: </p>
 <p>16 wəhinnēh| ’îš zāqēn bā’ min-m<sup>a</sup>‘ăśēhû min-haśśāḏeh bā‘ereḇ wəhā’îš mēhar ’efərayim wəhû’-ḡār bagiḇə‘â wə’anəšê hammāqwōm bənê yəmînî: </p>
 <p>17 wayyiśśā’ ‘ênāyw wayyarə’ ’eṯ-hā’îš hā’ōrēḥa birəḥōḇ hā‘îr wayyō’mer hā’îš<font color="red"><sup>3</sup></font> hazzāqēn ’ānâ ṯēlēḵə ûmē’ayin tāḇwō’: </p>
 <p>18 wayyō’mer ’ēlāyw ‘ōḇərîm ’ăn<sup>a</sup>ḥənû mibêṯ-leḥem yəhûḏâ ‘aḏ-yarəkəṯê har-’efərayim miššām ’ānōḵî wā’ēlēḵə ‘aḏ-bêṯ leḥem yəhûḏâ wə’eṯ-bêṯ yəhwâ ’ănî hōlēḵə wə’ên ’îš mə’assēf ’wōṯî habāyəṯâ: </p>
 <p>19 wəḡam-teḇen gam-misəpwō’ yēš l<sup>a</sup>ḥămwōrênû wəḡam leḥem wāyayin yeš-lî wəla’ămāṯeḵā wəlann<sup>a</sup>‘ar ‘im-‘ăḇāḏeyḵā ’ên m<sup>a</sup>ḥəswōr kāl-dāḇār: </p>
 <p>20 wayyō’mer hā’îš hazzāqēn šālwōm lāḵə raq kāl-m<sup>a</sup>ḥəswōrəḵā ‘ālāy raq bārəḥwōḇ ’al-tālan: </p>
 <p>21 wayəḇî’ēhû ləḇêṯwō <font color="brown">wayyibwōl</font> <font color="blue">wayyāḇāl<font color="red"><sup>9</sup></font></font> l<sup>a</sup>ḥămwōrîm wayyirəḥăṣû raḡəlêhem wayyō’ḵəlû wayyišətû: </p>
 <p>22 hēmmâ mêṭîḇîm ’eṯ-libām wəhinnēh ’anəšê hā‘îr ’anəšê ḇənê-ḇəlîy<sup>a</sup>‘al nāsabû ’eṯ-habayiṯ miṯədapəqîm ‘al-hadāleṯ wayyō’mərû ’el-hā’îš b<sup>a</sup>‘al habayiṯ hazzāqēn lē’mōr hwōṣē’ ’eṯ-hā’îš ’ăšer-bā’ ’el-bêṯəḵā wənēḏā‘ennû: </p>
 <p>23 wayyēṣē’ ’ălêhem hā’îš b<sup>a</sup>‘al habayiṯ wayyō’mer ’ălēhem ’al-’<sup>a</sup>ḥay ’al-tārē‘û nā’ ’<sup>a</sup>ḥărê ’ăšer-bā’ hā’îš hazzeh ’al-bêṯî<font color="red"><sup>1</sup></font> ’al-t<sup>a</sup>‘ăśû ’eṯ-hannəḇālâ hazzō’ṯ: </p>
 <p>24 hinnēh ḇitî habəṯûlâ ûfîlaḡəšēhû ’wōṣî’â-nnā’ ’wōṯām wə‘annû ’wōṯām w<sup>a</sup>‘ăśû lâem haṭṭwōḇ bə‘ênêḵem wəlā’îš hazzeh lō’ ṯ<sup>a</sup>‘ăśû dəḇar hannəḇālâ hazzō’ṯ: </p>
 <p>25 wəlō’-’āḇû hā’ănāšîm lišəmō‘a lwō wayy<sup>a</sup>ḥăzēq hā’îš bəfîlaḡəšwō wayyōṣē’ ’ălêhem h<sup>a</sup>ḥûṣ wayyēḏə‘û ’wōṯāh wayyiṯə‘alləlû-ḇāh kāl-hallayəlâ ‘aḏ-habōqer wayəšalləḥûhā <font color="brown">b<sup>a</sup>‘ălwōṯ</font> <font color="blue">k<sup>a</sup>‘ălwōṯ</font> haššāḥar: </p>
 <p>26 watāḇō’ hā’iššâ lifənwōṯ habōqer watipōl peṯ<sup>a</sup>ḥ bêṯ-hā’îš ’ăšer-’ăḏwōneyhā ššām ‘aḏ-hā’wōr: </p>
 <p>27 wayyāqām ’ăḏōneyhā babōqer wayyifət<sup>a</sup>ḥ daləṯwōṯ habayiṯ wayyēṣē’ lāleḵeṯ ləḏarəkwō wəhinnēh hā’iššâ fîlaḡəšwō nōfeleṯ peṯ<sup>a</sup>ḥ habayiṯ wəyāḏeyhā ‘al-hassaf: </p>
 <p>28 wayyō’mer ’ēleyhā qûmî wənēlēḵâ wə’ên ‘ōneh wayyiqqāḥehā ‘al-h<sup>a</sup>ḥămwōr wayyāqām hā’îš wayyēleḵə liməqōmwō: </p>
 <p>29 wayyāḇō’ ’el-bêṯwō wayyiqq<sup>a</sup>ḥ ’eṯ-hamma’ăḵeleṯ wayy<sup>a</sup>ḥăzēq bəfîlaḡəšwō wayənatəḥehā l<sup>a</sup>‘ăṣāmeyhā lišənêm ‘āśār nəṯāḥîm wayəšalləḥehā bəḵōl gəḇûl yiśərā’ēl: </p>
 <p>30 wəhāyâ ḵāl-hārō’eh wə’āmar lō’-nihəyəṯâ wəlō’-nirə’ăṯâ kāzō’ṯ ləmîywōm ‘ălwōṯ bənê-yiśərā’ēl mē’ereṣ miṣərayim ‘aḏ hayywōm hazzeh śîmû-lāḵem ‘āleyhā ‘uṣû wəḏabērû: f</p>
 </td>
 </tr></table>
 <p></p><hr>
 <center>
 <a href="jdg020.htm">Next: Judges (Shoftim) Chapter 20</a></center>
 </body>