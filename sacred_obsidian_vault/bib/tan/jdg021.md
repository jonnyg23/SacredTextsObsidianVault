<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jdg021.htm">Polyglot</a> 
 <a href="../kjv/jdg021.htm">KJV</a> 
 <a href="../sep/jdb021.htm">Sep:JdB</a> 
 <a href="../sep/jda021.htm">Sep:JdA</a> 
 <a href="../vul/jdg021.htm">Vul</a> 
 
 <br>
 <br><a href="jdg.htm">Judges (Shoftim) Index</a><br>
  
 <a href="jdg020.htm">Previous</a> 
 <a href="sa1001.htm">Next</a> 
 </center>
 <hr>
 
 <h3 align="CENTER">Tanach (Hebrew): Judges (Shoftim) Chapter 21</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וְאִ֣ישׁ יִשְׂרָאֵ֔ל נִשְׁבַּ֥ע בַּמִּצְפָּ֖ה לֵאמֹ֑ר אִ֣ישׁ מִמֶּ֔נּוּ לֹא־יִתֵּ֥ן בִּתּ֛וֹ לְבִנְיָמִ֖ן לְאִשָּֽׁה׃ </span></p>
 <p align="RIGHT"><span lang="he">‎<a name="002">2</a> ‏וַיָּבֹ֤א הָעָם֙ בֵּֽית־אֵ֔ל וַיֵּ֤שְׁבוּ שָׁם֙ עַד־הָעֶ֔רֶב לִפְנֵ֖י הָאֱלֹהִ֑ים וַיִּשְׂא֣וּ קוֹלָ֔ם וַיִּבְכּ֖וּ בְּכִ֥י גָדֽוֹל׃ </span></p>
 <p align="RIGHT"><span lang="he">‎<a name="003">3</a> ‏וַיֹּ֣אמְר֔וּ לָמָ֗ה יְהוָה֙ אֱלֹהֵ֣י יִשְׂרָאֵ֔ל הָ֥יְתָה זֹּ֖את בְּיִשְׂרָאֵ֑ל לְהִפָּקֵ֥ד הַיּ֛וֹם מִיִּשְׂרָאֵ֖ל שֵׁ֥בֶט אֶחָֽד׃ </span></p>
 <p align="RIGHT"><span lang="he">‎<a name="004">4</a> ‏וַֽיְהִי֙ מִֽמָּחֳרָ֔ת וַיַּשְׁכִּ֣ימוּ הָעָ֔ם וַיִּבְנוּ־שָׁ֖ם מִזְבֵּ֑חַ וַיַּעֲל֥וּ עֹל֖וֹת וּשְׁלָמִֽים׃ פ</span></p>
 <p align="RIGHT"><span lang="he">‎<a name="005">5</a> ‏וַיֹּֽאמְרוּ֙ בְּנֵ֣י יִשְׂרָאֵ֔ל מִ֠י אֲשֶׁ֨ר לֹא־עָלָ֧ה בַקָּהָ֛ל מִכָּל־שִׁבְטֵ֥י יִשְׂרָאֵ֖ל אֶל־יְהוָ֑ה כִּי֩ הַשְּׁבוּעָ֨ה הַגְּדוֹלָ֜ה הָיְתָ֗ה לַ֠אֲשֶׁר לֹא־עָלָ֨ה אֶל־יְהוָ֧ה הַמִּצְפָּ֛ה לֵאמֹ֖ר מ֥וֹת יוּמָֽת׃ </span></p>
 <p align="RIGHT"><span lang="he">‎<a name="006">6</a> ‏וַיִּנָּֽחֲמוּ֙ בְּנֵ֣י יִשְׂרָאֵ֔ל אֶל־בִּנְיָמִ֖ן אָחִ֑יו וַיֹּ֣אמְר֔וּ נִגְדַּ֥ע הַיּ֛וֹם שֵׁ֥בֶט אֶחָ֖ד מִיִּשְׂרָאֵֽל׃ </span></p>
 <p align="RIGHT"><span lang="he">‎<a name="007">7</a> ‏מַה־נַּעֲשֶׂ֥ה לָהֶ֛ם לַנּוֹתָרִ֖ים לְנָשִׁ֑ים וַאֲנַ֙חְנוּ֙ נִשְׁבַּ֣עְנוּ בַֽיהוָ֔ה לְבִלְתִּ֛י תֵּת־לָהֶ֥ם מִבְּנוֹתֵ֖ינוּ לְנָשִֽׁים׃ </span></p>
 <p align="RIGHT"><span lang="he">‎<a name="008">8</a> ‏וַיֹּ֣אמְר֔וּ מִ֗י אֶחָד֙ מִשִּׁבְטֵ֣י יִשְׂרָאֵ֔ל אֲשֶׁ֛ר לֹֽא־עָלָ֥ה אֶל־יְהוָ֖ה הַמִּצְפָּ֑ה וְ֠הִנֵּה לֹ֣א בָא־אִ֧ישׁ אֶל־הַֽמַּחֲנֶ֛ה מִיָּבֵ֥ישׁ גִּלְעָ֖ד אֶל־הַקָּהָֽל׃ </span></p>
 <p align="RIGHT"><span lang="he">‎<a name="009">9</a> ‏וַיִּתְפָּקֵ֖ד הָעָ֑ם וְהִנֵּ֤ה אֵֽין־שָׁם֙ אִ֔ישׁ מִיּוֹשְׁבֵ֖י יָבֵ֥שׁ גִּלְעָֽד׃ </span></p>
 <p align="RIGHT"><span lang="he">‎<a name="010">10</a> ‏וַיִּשְׁלְחוּ־שָׁ֣ם הָעֵדָ֗ה שְׁנֵים־עָשָׂ֥ר אֶ֛לֶף אִ֖ישׁ מִבְּנֵ֣י הֶחָ֑יִל וַיְצַוּ֨וּ אוֹתָ֜ם לֵאמֹ֗ר לְ֠כוּ וְהִכִּיתֶ֞ם אֶת־יוֹשְׁבֵ֨י יָבֵ֤שׁ גִּלְעָד֙ לְפִי־חֶ֔רֶב וְהַנָּשִׁ֖ים וְהַטָּֽף׃ </span></p>
 <p align="RIGHT"><span lang="he">‎<a name="011">11</a> ‏וְזֶ֥ה הַדָּבָ֖ר אֲשֶׁ֣ר תַּעֲשׂ֑וּ כָּל־זָכָ֗ר וְכָל־אִשָּׁ֛ה יֹדַ֥עַת מִשְׁכַּב־זָכָ֖ר תַּחֲרִֽימוּ׃ </span></p>
 <p align="RIGHT"><span lang="he">‎<a name="012">12</a> ‏וַֽיִּמְצְא֞וּ מִיּוֹשְׁבֵ֣י׀ יָבֵ֣ישׁ גִּלְעָ֗ד אַרְבַּ֤ע מֵאוֹת֙ נַעֲרָ֣ה בְתוּלָ֔ה אֲשֶׁ֧ר לֹֽא־יָדְעָ֛ה אִ֖ישׁ לְמִשְׁכַּ֣ב זָכָ֑ר וַיָּבִ֨יאוּ אוֹתָ֤ם אֶל־הַֽמַּחֲנֶה֙ שִׁלֹ֔ה אֲשֶׁ֖ר בְּאֶ֥רֶץ כְּנָֽעַן׃ ס</span></p>
 <p align="RIGHT"><span lang="he">‎<a name="013">13</a> ‏וַֽיִּשְׁלְחוּ֙ כָּל־הָ֣עֵדָ֔ה וַֽיְדַבְּרוּ֙ אֶל־בְּנֵ֣י בִנְיָמִ֔ן אֲשֶׁ֖ר בְּסֶ֣לַע רִמּ֑וֹן וַיִּקְרְא֥וּ לָהֶ֖ם שָׁלֽוֹם׃ </span></p>
 <p align="RIGHT"><span lang="he">‎<a name="014">14</a> ‏וַיָּ֤שָׁב בִּנְיָמִן֙ בָּעֵ֣ת הַהִ֔יא וַיִּתְּנ֤וּ לָהֶם֙ הַנָּשִׁ֔ים אֲשֶׁ֣ר חִיּ֔וּ מִנְּשֵׁ֖י יָבֵ֣שׁ גִּלְעָ֑ד וְלֹֽא־מָצְא֥וּ לָהֶ֖ם כֵּֽן׃ </span></p>
 <p align="RIGHT"><span lang="he">‎<a name="015">15</a> ‏וְהָעָ֥ם נִחָ֖ם לְבִנְיָמִ֑ן כִּֽי־עָשָׂ֧ה יְהוָ֛ה פֶּ֖רֶץ בְּשִׁבְטֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="016">16</a> ‏וַיֹּֽאמְר֨וּ זִקְנֵ֣י הָעֵדָ֔ה מַה־נַּעֲשֶׂ֥ה לַנּוֹתָרִ֖ים לְנָשִׁ֑ים כִּֽי־נִשְׁמְדָ֥ה מִבִּנְיָמִ֖ן אִשָּֽׁה׃ </span></p>
 <p align="RIGHT"><span lang="he">‎<a name="017">17</a> ‏וַיֹּ֣אמְר֔וּ יְרֻשַּׁ֥ת פְּלֵיטָ֖ה לְבִנְיָמִ֑ן וְלֹֽא־יִמָּחֶ֥ה שֵׁ֖בֶט מִיִּשְׂרָאֵֽל׃ </span></p>
 <p align="RIGHT"><span lang="he">‎<a name="018">18</a> ‏וַאֲנַ֗חְנוּ לֹ֥א נוּכַ֛ל לָתֵת־לָהֶ֥ם נָשִׁ֖ים מִבְּנוֹתֵ֑ינוּ כִּֽי־נִשְׁבְּע֤וּ בְנֵֽי־יִשְׂרָאֵל֙ לֵאמֹ֔ר אָר֕וּר נֹתֵ֥ן אִשָּׁ֖ה לְבִנְיָמִֽן׃ ס</span></p>
 <p align="RIGHT"><span lang="he">‎<a name="019">19</a> ‏וַיֹּאמְר֡וּ הִנֵּה֩ חַג־יְהוָ֨ה בְּשִׁל֜וֹ מִיָּמִ֣ים׀ יָמִ֗ימָה אֲשֶׁ֞ר מִצְּפ֤וֹנָה לְבֵֽית־אֵל֙ מִזְרְחָ֣ה הַשֶּׁ֔מֶשׁ לִמְסִלָּ֔ה הָעֹלָ֥ה מִבֵּֽית־אֵ֖ל שְׁכֶ֑מָה וּמִנֶּ֖גֶב לִלְבוֹנָֽה׃ </span></p>
 <p align="RIGHT"><span lang="he">‎<a name="020">20</a> ‏<font color="brown">ויצו</font> <font color="blue">וַיְצַוּ֕וּ</font> אֶת־בְּנֵ֥י בִנְיָמִ֖ן לֵאמֹ֑ר לְכ֖וּ וַאֲרַבְתֶּ֥ם בַּכְּרָמִֽים׃ </span></p>
 <p align="RIGHT"><span lang="he">‎<a name="021">21</a> ‏וּרְאִיתֶ֗ם וְ֠הִנֵּה אִם־יֵ֨צְא֥וּ בְנוֹת־שִׁילוֹ֮ לָח֣וּל בַּמְּחֹלוֹת֒ וִֽיצָאתֶם֙ מִן־הַכְּרָמִ֔ים וַחֲטַפְתֶּ֥ם לָכֶ֛ם אִ֥ישׁ אִשְׁתּ֖וֹ מִבְּנ֣וֹת שִׁיל֑וֹ וַהֲלַכְתֶּ֖ם אֶ֥רֶץ בִּנְיָמִֽן׃ </span></p>
 <p align="RIGHT"><span lang="he">‎<a name="022">22</a> ‏וְהָיָ֡ה כִּֽי־יָבֹ֣אוּ אֲבוֹתָם֩ א֨וֹ אֲחֵיהֶ֜ם <font color="brown">לרוב</font> <font color="blue">לָרִ֣יב׀</font> אֵלֵ֗ינוּ וְאָמַ֤רְנוּ אֲלֵיהֶם֙ חָנּ֣וּנוּ אוֹתָ֔ם כִּ֣י לֹ֥א לָקַ֛חְנוּ אִ֥ישׁ אִשְׁתּ֖וֹ בַּמִּלְחָמָ֑ה כִּ֣י לֹ֥א אַתֶּ֛ם נְתַתֶּ֥ם לָהֶ֖ם כָּעֵ֥ת תֶּאְשָֽׁמוּ׃ ס</span></p>
 <p align="RIGHT"><span lang="he">‎<a name="023">23</a> ‏וַיַּֽעֲשׂוּ־כֵן֙ בְּנֵ֣י בִנְיָמִ֔ן וַיִּשְׂא֤וּ נָשִׁים֙ לְמִסְפָּרָ֔ם מִן־הַמְּחֹלְל֖וֹת אֲשֶׁ֣ר גָּזָ֑לוּ וַיֵּלְכ֗וּ וַיָּשׁ֙וּבוּ֙ אֶל־נַ֣חֲלָתָ֔ם וַיִּבְנוּ֙ אֶת־הֶ֣עָרִ֔ים וַיֵּשְׁב֖וּ בָּהֶֽם׃ </span></p>
 <p align="RIGHT"><span lang="he">‎<a name="024">24</a> ‏וַיִּתְהַלְּכ֨וּ מִשָּׁ֤ם בְּנֵֽי־יִשְׂרָאֵל֙ בָּעֵ֣ת הַהִ֔יא אִ֥ישׁ לְשִׁבְט֖וֹ וּלְמִשְׁפַּחְתּ֑וֹ וַיֵּצְא֣וּ מִשָּׁ֔ם אִ֖ישׁ לְנַחֲלָתֽוֹ׃ </span></p>
 <p align="RIGHT"><span lang="he">‎<a name="025">25</a> ‏בַּיָּמִ֣ים הָהֵ֔ם אֵ֥ין מֶ֖לֶךְ בְּיִשְׂרָאֵ֑ל אִ֛ישׁ הַיָּשָׁ֥ר בְּעֵינָ֖יו יַעֲשֶֽׂה׃ </span></p>
 <p></p>
 </td>
 <td width="50%">
 <p>1 wə’îš yiśərā’ēl nišəb<sup>a</sup>‘ bammiṣəpâ lē’mōr ’îš mimmennû lō’-yitēn bitwō ləḇinəyāmin lə’iššâ: </p>
 <p>2 wayyāḇō’ hā‘ām bêṯ-’ēl wayyēšəḇû šām ‘aḏ-hā‘ereḇ lifənê hā’ĕlōhîm wayyiśə’û qwōlām wayyiḇəkû bəḵî ḡāḏwōl: </p>
 <p>3 wayyō’mərû lāmâ yəhwâ ’ĕlōhê yiśərā’ēl hāyəṯâ zzō’ṯ bəyiśərā’ēl ləhipāqēḏ hayywōm mîyiśərā’ēl šēḇeṭ ’eḥāḏ: </p>
 <p>4 wayəhî mimmāḥŏrāṯ wayyašəkîmû hā‘ām wayyiḇənû-šām mizəbēḥa wayy<sup>a</sup>‘ălû ‘ōlwōṯ ûšəlāmîm: f</p>
 <p>5 wayyō’mərû bənê yiśərā’ēl mî ’ăšer lō’-‘ālâ ḇaqqâāl mikāl-šiḇəṭê yiśərā’ēl ’el-yəhwâ kî haššəḇû‘â hagəḏwōlâ hāyəṯâ la’ăšer lō’-‘ālâ ’el-yəhwâ hammiṣəpâ lē’mōr mwōṯ yûmāṯ: </p>
 <p>6 wayyinnāḥămû bənê yiśərā’ēl ’el-binəyāmin ’āḥîw wayyō’mərû niḡəd<sup>a</sup>‘ hayywōm šēḇeṭ ’eḥāḏ mîyiśərā’ēl: </p>
 <p>7 mah-nn<sup>a</sup>‘ăśeh lâem lannwōṯārîm lənāšîm wa’ăn<sup>a</sup>ḥənû nišəb<sup>a</sup>‘ənû ḇayhwâ ləḇilətî tēṯ-lâem mibənwōṯênû lənāšîm: </p>
 <p>8 wayyō’mərû mî ’eḥāḏ miššiḇəṭê yiśərā’ēl ’ăšer lō’-‘ālâ ’el-yəhwâ hammiṣəpâ wəhinnēh lō’ ḇā’-’îš ’el-hamm<sup>a</sup>ḥăneh mîyāḇêš gilə‘āḏ ’el-haqqâāl: </p>
 <p>9 wayyiṯəpāqēḏ hā‘ām wəhinnēh ’ên-šām ’îš mîywōšəḇê yāḇēš gilə‘āḏ: </p>
 <p>10 wayyišələḥû-šām hā‘ēḏâ šənêm-‘āśār ’elef ’îš mibənê heḥāyil wayəṣaûû ’wōṯām lē’mōr ləḵû wəhikîṯem ’eṯ-ywōšəḇê yāḇēš gilə‘āḏ ləfî-ḥereḇ wəhannāšîm wəhaṭṭāf: </p>
 <p>11 wəzeh hadāḇār ’ăšer t<sup>a</sup>‘ăśû kāl-zāḵār wəḵāl-’iššâ yōḏ<sup>a</sup>‘aṯ mišəkaḇ-zāḵār t<sup>a</sup>ḥărîmû: </p>
 <p>12 wayyiməṣə’û mîywōšəḇê| yāḇêš gilə‘āḏ ’arəb<sup>a</sup>‘ mē’wōṯ n<sup>a</sup>‘ărâ ḇəṯûlâ ’ăšer lō’-yāḏə‘â ’îš ləmišəkaḇ zāḵār wayyāḇî’û ’wōṯām ’el-hamm<sup>a</sup>ḥăneh šilōh ’ăšer bə’ereṣ kənā‘an: s</p>
 <p>13 wayyišələḥû kāl-hā‘ēḏâ wayəḏabərû ’el-bənê ḇinəyāmin ’ăšer bəsel<sup>a</sup>‘ rimmwōn wayyiqərə’û lâem šālwōm: </p>
 <p>14 wayyāšāḇ binəyāmin bā‘ēṯ hahî’ wayyitənû lâem hannāšîm ’ăšer ḥîyû minnəšê yāḇēš gilə‘āḏ wəlō’-māṣə’û lâem kēn: </p>
 <p>15 wəhā‘ām niḥām ləḇinəyāmin kî-‘āśâ yəhwâ pereṣ bəšiḇəṭê yiśərā’ēl: </p>
 <p>16 wayyō’mərû ziqənê hā‘ēḏâ mah-nn<sup>a</sup>‘ăśeh lannwōṯārîm lənāšîm kî-nišəməḏâ mibinəyāmin ’iššâ: </p>
 <p>17 wayyō’mərû yəruššaṯ pəlêṭâ ləḇinəyāmin wəlō’-yimmāḥeh šēḇeṭ mîyiśərā’ēl: </p>
 <p>18 wa’ăn<sup>a</sup>ḥənû lō’ nûḵal lāṯēṯ-lâem nāšîm mibənwōṯênû kî-nišəbə‘û ḇənê-yiśərā’ēl lē’mōr ’ārûr nōṯēn ’iššâ ləḇinəyāmin: s</p>
 <p>19 wayyō’mərû hinnēh ḥaḡ-yəhwâ bəšilwō mîyāmîm| yāmîmâ ’ăšer miṣṣəfwōnâ ləḇêṯ-’ēl mizərəḥâ haššemeš liməsillâ hā‘ōlâ mibêṯ-’ēl šəḵemâ ûminneḡeḇ liləḇwōnâ: </p>
 <p>20 <font color="brown">wayəṣaw</font> <font color="blue">wayəṣaûû</font> ’eṯ-bənê ḇinəyāmin lē’mōr ləḵû wa’ăraḇətem bakərāmîm: </p>
 <p>21 ûrə’îṯem wəhinnēh ’im-yēṣə’û ḇənwōṯ-šîlwō lāḥûl bamməḥōlwōṯ wîṣā’ṯem min-hakərāmîm w<sup>a</sup>ḥăṭafətem lāḵem ’îš ’išətwō mibənwōṯ šîlwō wahălaḵətem ’ereṣ binəyāmin: </p>
 <p>22 wəhāyâ kî-yāḇō’û ’ăḇwōṯām ’wō ’ăḥêhem <font color="brown">lārwōḇ</font> <font color="blue">lārîḇ|</font> ’ēlênû wə’āmarənû ’ălêhem ḥānnûnû ’wōṯām kî lō’ lāq<sup>a</sup>ḥənû ’îš ’išətwō bammiləḥāmâ kî lō’ ’atem nəṯatem lâem kā‘ēṯ te’əšāmû: s</p>
 <p>23 wayy<sup>a</sup>‘ăśû-ḵēn bənê ḇinəyāmin wayyiśə’û nāšîm ləmisəpārām min-hamməḥōləlwōṯ ’ăšer gāzālû wayyēləḵû wayyāšûḇû ’el-n<sup>a</sup>ḥălāṯām wayyiḇənû ’eṯ-he‘ārîm wayyēšəḇû bâem: </p>
 <p>24 wayyiṯəhalləḵû miššām bənê-yiśərā’ēl bā‘ēṯ hahî’ ’îš ləšiḇəṭwō ûləmišəp<sup>a</sup>ḥətwō wayyēṣə’û miššām ’îš lən<sup>a</sup>ḥălāṯwō: </p>
 <p>25 bayyāmîm hâēm ’ên meleḵə bəyiśərā’ēl ’îš hayyāšār bə‘ênāyw y<sup>a</sup>‘ăśeh: </p>
 </td>
 </tr></table>
 <p></p><hr>
 <center>
 <a href="sa1001.htm">Next: 1 Samuel (1 Shmuel) Chapter 1</a></center>
 </body>