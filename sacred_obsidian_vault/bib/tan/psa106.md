<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa106.htm">Polyglot</a> 
 <a href="../kjv/psa106.htm">KJV</a> 
 <a href="../sep/psa106.htm">Sep</a> 
 <a href="../vul/psa106.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa105.htm">Previous</a> 
 <a href="psa107.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 106</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏הַֽלְלוּיָ֨הּ׀ הוֹד֣וּ לַיהוָ֣ה כִּי־ט֑וֹב כִּ֖י לְעוֹלָ֣ם חַסְדּֽוֹ׃ </span></p>
 <p align="RIGHT"><span lang="he">‎<a name="002">2</a> ‏מִ֗י יְ֭מַלֵּל גְּבוּר֣וֹת יְהוָ֑ה יַ֝שְׁמִ֗יעַ כָּל־תְּהִלָּתֽוֹ׃ </span></p>
 <p align="RIGHT"><span lang="he">‎<a name="003">3</a> ‏אַ֭שְׁרֵי שֹׁמְרֵ֣י מִשְׁפָּ֑ט עֹשֵׂ֖ה צְדָקָ֣ה בְכָל־עֵֽת׃ </span></p>
 <p align="RIGHT"><span lang="he">‎<a name="004">4</a> ‏זָכְרֵ֣נִי יְ֭הוָה בִּרְצ֣וֹן עַמֶּ֑ךָ פָּ֝קְדֵ֗נִי בִּישׁוּעָתֶֽךָ׃ </span></p>
 <p align="RIGHT"><span lang="he">‎<a name="005">5</a> ‏לִרְא֤וֹת׀ בְּט֘וֹבַ֤ת בְּחִירֶ֗יךָ לִ֭שְׂמֹחַ בְּשִׂמְחַ֣ת גּוֹיֶ֑ךָ לְ֝הִתְהַלֵּ֗ל עִם־נַחֲלָתֶֽךָ׃ </span></p>
 <p align="RIGHT"><span lang="he">‎<a name="006">6</a> ‏חָטָ֥אנוּ עִם־אֲבוֹתֵ֗ינוּ הֶעֱוִ֥ינוּ הִרְשָֽׁעְנוּ׃ </span></p>
 <p align="RIGHT"><span lang="he">‎<a name="007">7</a> ‏אֲב֘וֹתֵ֤ינוּ בְמִצְרַ֨יִם׀ לֹא־הִשְׂכִּ֬ילוּ נִפְלְאוֹתֶ֗יךָ לֹ֣א זָ֭כְרוּ אֶת־רֹ֣ב חֲסָדֶ֑יךָ וַיַּמְר֖וּ עַל־יָ֣ם בְּיַם־סֽוּף׃ </span></p>
 <p align="RIGHT"><span lang="he">‎<a name="008">8</a> ‏וַֽ֭יּוֹשִׁיעֵם לְמַ֣עַן שְׁמ֑וֹ לְ֝הוֹדִ֗יעַ אֶת־גְּבוּרָתֽוֹ׃ </span></p>
 <p align="RIGHT"><span lang="he">‎<a name="009">9</a> ‏וַיִּגְעַ֣ר בְּיַם־ס֭וּף וַֽיֶּחֱרָ֑ב וַיּוֹלִיכֵ֥ם בַּ֝תְּהֹמ֗וֹת כַּמִּדְבָּֽר׃ </span></p>
 <p align="RIGHT"><span lang="he">‎<a name="010">10</a> ‏וַֽ֭יּוֹשִׁיעֵם מִיַּ֣ד שׂוֹנֵ֑א וַ֝יִּגְאָלֵ֗ם מִיַּ֥ד אוֹיֵֽב׃ </span></p>
 <p align="RIGHT"><span lang="he">‎<a name="011">11</a> ‏וַיְכַסּוּ־מַ֥יִם צָרֵיהֶ֑ם אֶחָ֥ד מֵ֝הֶ֗ם לֹ֣א נוֹתָֽר׃ </span></p>
 <p align="RIGHT"><span lang="he">‎<a name="012">12</a> ‏וַיַּאֲמִ֥ינוּ בִדְבָרָ֑יו יָ֝שִׁ֗ירוּ תְּהִלָּתֽוֹ׃ </span></p>
 <p align="RIGHT"><span lang="he">‎<a name="013">13</a> ‏מִֽ֭הֲרוּ שָׁכְח֣וּ מַעֲשָׂ֑יו לֹֽא־חִ֝כּ֗וּ לַעֲצָתֽוֹ׃ </span></p>
 <p align="RIGHT"><span lang="he">‎<a name="014">14</a> ‏וַיִּתְאַוּ֣וּ תַ֭אֲוָה בַּמִּדְבָּ֑ר וַיְנַסּוּ־אֵ֝֗ל בִּֽישִׁימֽוֹן׃ </span></p>
 <p align="RIGHT"><span lang="he">‎<a name="015">15</a> ‏וַיִּתֵּ֣ן לָ֭הֶם שֶׁאֱלָתָ֑ם וַיְשַׁלַּ֖ח רָז֣וֹן בְּנַפְשָֽׁם׃ </span></p>
 <p align="RIGHT"><span lang="he">‎<a name="016">16</a> ‏וַיְקַנְא֣וּ לְ֭מֹשֶׁה בַּֽמַּחֲנֶ֑ה לְ֝אַהֲרֹ֗ן קְד֣וֹשׁ יְהוָֽה׃ </span></p>
 <p align="RIGHT"><span lang="he">‎<a name="017">17</a> ‏תִּפְתַּח־אֶ֭רֶץ וַתִּבְלַ֣ע דָּתָ֑ן וַ֝תְּכַ֗ס עַל־עֲדַ֥ת אֲבִירָֽם׃ </span></p>
 <p align="RIGHT"><span lang="he">‎<a name="018">18</a> ‏וַתִּבְעַר־אֵ֥שׁ בַּעֲדָתָ֑ם לֶ֝הָבָ֗ה תְּלַהֵ֥ט רְשָׁעִֽים׃ </span></p>
 <p align="RIGHT"><span lang="he">‎<a name="019">19</a> ‏יַעֲשׂוּ־עֵ֥גֶל בְּחֹרֵ֑ב וַ֝יִּשְׁתַּחֲו֗וּ לְמַסֵּכָֽה׃ </span></p>
 <p align="RIGHT"><span lang="he">‎<a name="020">20</a> ‏וַיָּמִ֥ירוּ אֶת־כְּבוֹדָ֑ם בְּתַבְנִ֥ית שׁ֝֗וֹר אֹכֵ֥ל עֵֽשֶׂב׃ </span></p>
 <p align="RIGHT"><span lang="he">‎<a name="021">21</a> ‏שָׁ֭כְחוּ אֵ֣ל מוֹשִׁיעָ֑ם עֹשֶׂ֖ה גְדֹל֣וֹת בְּמִצְרָֽיִם׃ </span></p>
 <p align="RIGHT"><span lang="he">‎<a name="022">22</a> ‏נִ֭פְלָאוֹת בְּאֶ֣רֶץ חָ֑ם נ֝וֹרָא֗וֹת עַל־יַם־סֽוּף׃ </span></p>
 <p align="RIGHT"><span lang="he">‎<a name="023">23</a> ‏וַיֹּ֗אמֶר לְֽהַשְׁמִ֫ידָ֥ם לוּלֵ֡י מֹ֘שֶׁ֤ה בְחִיר֗וֹ עָמַ֣ד בַּפֶּ֣רֶץ לְפָנָ֑יו לְהָשִׁ֥יב חֲ֝מָת֗וֹ מֵֽהַשְׁחִֽית׃ </span></p>
 <p align="RIGHT"><span lang="he">‎<a name="024">24</a> ‏וַֽ֭יִּמְאֲסוּ בְּאֶ֣רֶץ חֶמְדָּ֑ה לֹֽא־הֶ֝אֱמִ֗ינוּ לִדְבָרֽוֹ׃ </span></p>
 <p align="RIGHT"><span lang="he">‎<a name="025">25</a> ‏וַיֵּרָגְנ֥וּ בְאָהֳלֵיהֶ֑ם לֹ֥א שָׁ֝מְע֗וּ בְּק֣וֹל יְהוָֽה׃ </span></p>
 <p align="RIGHT"><span lang="he">‎<a name="026">26</a> ‏וַיִּשָּׂ֣א יָד֣וֹ לָהֶ֑ם לְהַפִּ֥יל א֝וֹתָ֗ם בַּמִּדְבָּֽר׃ </span></p>
 <p align="RIGHT"><span lang="he">‎<a name="027">27</a> ‏וּלְהַפִּ֣יל זַ֭רְעָם בַּגּוֹיִ֑ם וּ֝לְזָרוֹתָ֗ם בָּאֲרָצֽוֹת׃ </span></p>
 <p align="RIGHT"><span lang="he">‎<a name="028">28</a> ‏וַ֭יִּצָּ֣מְדוּ לְבַ֣עַל פְּע֑וֹר וַ֝יֹּאכְל֗וּ זִבְחֵ֥י מֵתִֽים׃ </span></p>
 <p align="RIGHT"><span lang="he">‎<a name="029">29</a> ‏וַ֭יַּכְעִיסוּ בְּמַֽעַלְלֵיהֶ֑ם וַתִּפְרָץ־בָּ֝֗ם מַגֵּפָֽה׃ </span></p>
 <p align="RIGHT"><span lang="he">‎<a name="030">30</a> ‏וַיַּעֲמֹ֣ד פִּֽ֭ינְחָס וַיְפַלֵּ֑ל וַ֝תֵּעָצַ֗ר הַמַּגֵּפָֽה׃ </span></p>
 <p align="RIGHT"><span lang="he">‎<a name="031">31</a> ‏וַתֵּחָ֣שֶׁב ל֭וֹ לִצְדָקָ֑ה לְדֹ֥ר וָ֝דֹ֗ר עַד־עוֹלָֽם׃ </span></p>
 <p align="RIGHT"><span lang="he">‎<a name="032">32</a> ‏וַ֭יַּקְצִיפוּ עַל־מֵ֥י מְרִיבָ֑ה וַיֵּ֥רַע לְ֝מֹשֶׁ֗ה בַּעֲבוּרָֽם׃ </span></p>
 <p align="RIGHT"><span lang="he">‎<a name="033">33</a> ‏כִּֽי־הִמְר֥וּ אֶת־רוּח֑וֹ וַ֝יְבַטֵּ֗א בִּשְׂפָתָֽיו׃ </span></p>
 <p align="RIGHT"><span lang="he">‎<a name="034">34</a> ‏לֹֽא־הִ֭שְׁמִידוּ אֶת־הָֽעַמִּ֑ים אֲשֶׁ֤ר אָמַ֖ר יְהוָ֣ה לָהֶֽם׃ </span></p>
 <p align="RIGHT"><span lang="he">‎<a name="035">35</a> ‏וַיִּתְעָרְב֥וּ בַגּוֹיִ֑ם וַֽ֝יִּלְמְד֗וּ מַֽעֲשֵׂיהֶֽם׃ </span></p>
 <p align="RIGHT"><span lang="he">‎<a name="036">36</a> ‏וַיַּעַבְד֥וּ אֶת־עֲצַבֵּיהֶ֑ם וַיִּהְי֖וּ לָהֶ֣ם לְמוֹקֵֽשׁ׃ </span></p>
 <p align="RIGHT"><span lang="he">‎<a name="037">37</a> ‏וַיִּזְבְּח֣וּ אֶת־בְּ֭נֵיהֶם וְאֶת־בְּנֽוֹתֵיהֶ֗ם לַשֵּֽׁדִים׃ </span></p>
 <p align="RIGHT"><span lang="he">‎<a name="038">38</a> ‏וַיִּֽשְׁפְּכ֨וּ דָ֪ם נָקִ֡י דַּם־בְּנֵ֘יהֶ֤ם וּֽבְנוֹתֵיהֶ֗ם אֲשֶׁ֣ר זִ֭בְּחוּ לַעֲצַבֵּ֣י כְנָ֑עַן וַתֶּחֱנַ֥ף הָ֝אָ֗רֶץ בַּדָּמִֽים׃ </span></p>
 <p align="RIGHT"><span lang="he">‎<a name="039">39</a> ‏וַיִּטְמְא֥וּ בְמַעֲשֵׂיהֶ֑ם וַ֝יִּזְ֗נוּ בְּמַֽעַלְלֵיהֶֽם׃ </span></p>
 <p align="RIGHT"><span lang="he">‎<a name="040">40</a> ‏וַיִּֽחַר־אַ֣ף יְהוָ֣ה בְּעַמּ֑וֹ וַ֝יְתָעֵ֗ב אֶת־נַחֲלָתֽוֹ׃ </span></p>
 <p align="RIGHT"><span lang="he">‎<a name="041">41</a> ‏וַיִּתְּנֵ֥ם בְּיַד־גּוֹיִ֑ם וַֽיִּמְשְׁל֥וּ בָ֝הֶ֗ם שֹׂנְאֵיהֶֽם׃ </span></p>
 <p align="RIGHT"><span lang="he">‎<a name="042">42</a> ‏וַיִּלְחָצ֥וּם אוֹיְבֵיהֶ֑ם וַ֝יִּכָּנְע֗וּ תַּ֣חַת יָדָֽם׃ </span></p>
 <p align="RIGHT"><span lang="he">‎<a name="043">43</a> ‏פְּעָמִ֥ים רַבּ֗וֹת יַצִּ֫ילֵ֥ם וְ֭הֵמָּה יַמְר֣וּ בַעֲצָתָ֑ם וַ֝יָּמֹ֗כּוּ בַּעֲוֹנָֽם׃ </span></p>
 <p align="RIGHT"><span lang="he">‎<a name="044">44</a> ‏וַ֭יַּרְא בַּצַּ֣ר לָהֶ֑ם בְּ֝שָׁמְע֗וֹ אֶת־רִנָּתָֽם׃ </span></p>
 <p align="RIGHT"><span lang="he">‎<a name="045">45</a> ‏וַיִּזְכֹּ֣ר לָהֶ֣ם בְּרִית֑וֹ וַ֝יִּנָּחֵ֗ם כְּרֹ֣ב <font color="brown">חסדו</font> <font color="blue">חֲסָדָֽיו׃</font> </span></p>
 <p align="RIGHT"><span lang="he">‎<a name="046">46</a> ‏וַיִּתֵּ֣ן אוֹתָ֣ם לְרַחֲמִ֑ים לִ֝פְנֵ֛י כָּל־שׁוֹבֵיהֶֽם׃ </span></p>
 <p align="RIGHT"><span lang="he">‎<a name="047">47</a> ‏הוֹשִׁיעֵ֨נוּ׀ יְה֘וָ֤ה אֱלֹהֵ֗ינוּ וְקַבְּצֵנוּ֮ מִֽן־הַגּ֫וֹיִ֥ם לְ֭הֹדוֹת לְשֵׁ֣ם קָדְשֶׁ֑ךָ לְ֝הִשְׁתַּבֵּ֗חַ בִּתְהִלָּתֶֽךָ׃ </span></p>
 <p align="RIGHT"><span lang="he">‎<a name="048">48</a> ‏בָּר֤וּךְ־יְהוָ֨ה אֱלֹהֵ֪י יִשְׂרָאֵ֡ל מִן־הָ֤עוֹלָ֨ם׀ וְעַ֬ד הָעוֹלָ֗ם וְאָמַ֖ר כָּל־הָעָ֥ם אָמֵ֗ן הַֽלְלוּ־יָֽהּ׃ </span></p>
 </td>
 <td width="50%">
 <p>1 haləlûyāh| hwōḏû layhwâ kî-ṭwōḇ kî lə‘wōlām ḥasədwō: </p>
 <p>2 mî yəmallēl gəḇûrwōṯ yəhwâ yašəmî‘a kāl-təhillāṯwō: </p>
 <p>3 ’ašərê šōmərê mišəpāṭ ‘ōśēh ṣəḏāqâ ḇəḵāl-‘ēṯ: </p>
 <p>4 zāḵərēnî yəhwâ birəṣwōn ‘ammeḵā pāqəḏēnî bîšû‘āṯeḵā: </p>
 <p>5 lirə’wōṯ| bəṭwōḇaṯ bəḥîreyḵā liśəmōḥa bəśiməḥaṯ gwōyeḵā ləhiṯəhallēl ‘im-n<sup>a</sup>ḥălāṯeḵā: </p>
 <p>6 ḥāṭā’nû ‘im-’ăḇwōṯênû he‘ĕwînû hirəšā‘ənû: </p>
 <p>7 ’ăḇwōṯênû ḇəmiṣərayim| lō’-hiśəkîlû nifələ’wōṯeyḵā lō’ zāḵərû ’eṯ-rōḇ ḥăsāḏeyḵā wayyamərû ‘al-yām bəyam-sûf: </p>
 <p>8 wayywōšî‘ēm ləm<sup>a</sup>‘an šəmwō ləhwōḏî‘a ’eṯ-gəḇûrāṯwō: </p>
 <p>9 wayyiḡə‘ar bəyam-sûf wayyeḥĕrāḇ wayywōlîḵēm batəhōmwōṯ kammiḏəbār: </p>
 <p>10 wayywōšî‘ēm mîyaḏ śwōnē’ wayyiḡə’ālēm mîyaḏ ’wōyēḇ: </p>
 <p>11 wayəḵassû-mayim ṣārêhem ’eḥāḏ mēhem lō’ nwōṯār: </p>
 <p>12 wayya’ămînû ḇiḏəḇārāyw yāšîrû təhillāṯwō: </p>
 <p>13 mihărû šāḵəḥû m<sup>a</sup>‘ăśāyw lō’-ḥikû l<sup>a</sup>‘ăṣāṯwō: </p>
 <p>14 wayyiṯə’aûû ṯa’ăwâ bammiḏəbār wayənassû-’ēl bîšîmwōn: </p>
 <p>15 wayyitēn lâem še’ĕlāṯām wayəšall<sup>a</sup>ḥ rāzwōn bənafəšām: </p>
 <p>16 wayəqanə’û ləmōšeh bamm<sup>a</sup>ḥăneh lə’ahărōn qəḏwōš yəhwâ: </p>
 <p>17 tifət<sup>a</sup>ḥ-’ereṣ watiḇəl<sup>a</sup>‘ dāṯān watəḵas ‘al-‘ăḏaṯ ’ăḇîrām: </p>
 <p>18 watiḇə‘ar-’ēš b<sup>a</sup>‘ăḏāṯām lehāḇâ təlahēṭ rəšā‘îm: </p>
 <p>19 y<sup>a</sup>‘ăśû-‘ēḡel bəḥōrēḇ wayyišət<sup>a</sup>ḥăwû ləmassēḵâ: </p>
 <p>20 wayyāmîrû ’eṯ-kəḇwōḏām bəṯaḇənîṯ šwōr ’ōḵēl ‘ēśeḇ: </p>
 <p>21 šāḵəḥû ’ēl mwōšî‘ām ‘ōśeh ḡəḏōlwōṯ bəmiṣərāyim: </p>
 <p>22 nifəlā’wōṯ bə’ereṣ ḥām nwōrā’wōṯ ‘al-yam-sûf: </p>
 <p>23 wayyō’mer ləhašəmîḏām lûlê mōšeh ḇəḥîrwō ‘āmaḏ bapereṣ ləfānāyw ləhāšîḇ ḥămāṯwō mēhašəḥîṯ: </p>
 <p>24 wayyimə’ăsû bə’ereṣ ḥemədâ lō’-he’ĕmînû liḏəḇārwō: </p>
 <p>25 wayyērāḡənû ḇə’âŏlêhem lō’ šāmə‘û bəqwōl yəhwâ: </p>
 <p>26 wayyiśśā’ yāḏwō lâem ləhapîl ’wōṯām bammiḏəbār: </p>
 <p>27 ûləhapîl zarə‘ām bagwōyim ûləzārwōṯām bā’ărāṣwōṯ: </p>
 <p>28 wayyiṣṣāməḏû ləḇ<sup>a</sup>‘al pə‘wōr wayyō’ḵəlû ziḇəḥê mēṯîm: </p>
 <p>29 wayyaḵə‘îsû bəm<sup>a</sup>‘aləlêhem watifərāṣ-bām magēfâ: </p>
 <p>30 wayy<sup>a</sup>‘ămōḏ pînəḥās wayəfallēl watē‘āṣar hammagēfâ: </p>
 <p>31 watēḥāšeḇ lwō liṣəḏāqâ ləḏōr wāḏōr ‘aḏ-‘wōlām: </p>
 <p>32 wayyaqəṣîfû ‘al-mê mərîḇâ wayyēr<sup>a</sup>‘ ləmōšeh b<sup>a</sup>‘ăḇûrām: </p>
 <p>33 kî-himərû ’eṯ-rûḥwō wayəḇaṭṭē’ biśəfāṯāyw: </p>
 <p>34 lō’-hišəmîḏû ’eṯ-hā‘ammîm ’ăšer ’āmar yəhwâ lâem: </p>
 <p>35 wayyiṯə‘ārəḇû ḇagwōyim wayyiləməḏû m<sup>a</sup>‘ăśêhem: </p>
 <p>36 wayy<sup>a</sup>‘aḇəḏû ’eṯ-‘ăṣabêhem wayyihəyû lâem ləmwōqēš: </p>
 <p>37 wayyizəbəḥû ’eṯ-bənêhem wə’eṯ-bənwōṯêhem laššēḏîm: </p>
 <p>38 wayyišəpəḵû ḏām nāqî dam-bənêhem ûḇənwōṯêhem ’ăšer zibəḥû l<sup>a</sup>‘ăṣabê ḵənā‘an wateḥĕnaf hā’āreṣ badāmîm: </p>
 <p>39 wayyiṭəmə’û ḇəm<sup>a</sup>‘ăśêhem wayyizənû bəm<sup>a</sup>‘aləlêhem: </p>
 <p>40 wayyiḥar-’af yəhwâ bə‘ammwō wayəṯā‘ēḇ ’eṯ-n<sup>a</sup>ḥălāṯwō: </p>
 <p>41 wayyitənēm bəyaḏ-gwōyim wayyiməšəlû ḇâem śōnə’êhem: </p>
 <p>42 wayyiləḥāṣûm ’wōyəḇêhem wayyikānə‘û t<sup>a</sup>ḥaṯ yāḏām: </p>
 <p>43 pə‘āmîm rabwōṯ yaṣṣîlēm wəhēmmâ yamərû ḇ<sup>a</sup>‘ăṣāṯām wayyāmōkû b<sup>a</sup>‘ăwōnām: </p>
 <p>44 wayyarə’ baṣṣar lâem bəšāmə‘wō ’eṯ-rinnāṯām: </p>
 <p>45 wayyizəkōr lâem bərîṯwō wayyinnāḥēm kərōḇ <font color="brown">ḥasədwō</font> <font color="blue">ḥăsāḏāyw:</font> </p>
 <p>46 wayyitēn ’wōṯām lər<sup>a</sup>ḥămîm lifənê kāl-šwōḇêhem: </p>
 <p>47 hwōšî‘ēnû| yəhwâ ’ĕlōhênû wəqabəṣēnû min-hagwōyim ləhōḏwōṯ ləšēm qāḏəšeḵā ləhišətabēḥa biṯəhillāṯeḵā: </p>
 <p>48 bārûḵə-yəhwâ ’ĕlōhê yiśərā’ēl min-hā‘wōlām| wə‘aḏ hā‘wōlām wə’āmar kāl-hā‘ām ’āmēn haləlû-yāh: </p>
 </td>
 </tr></table>
 <p></p><hr>
 <center>
 <a href="psa107.htm">Next: Psalms (Tehilim) Chapter 107</a></center>
 </body>