<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/exo031.htm">Polyglot</a> 
 <a href="../kjv/exo031.htm">KJV</a> 
 <a href="../sep/exo031.htm">Sep</a> 
 <a href="../vul/exo031.htm">Vul</a> 
 
 <br>
 <br><a href="exo.htm">Exodus (Shemot) Index</a><br>
  
 <a href="exo030.htm">Previous</a> 
 <a href="exo032.htm">Next</a> 
 </center>
 <hr>
 
 <h3 align="CENTER">Tanach (Hebrew): Exodus (Shemot) Chapter 31</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </span></p>
 <p align="RIGHT"><span lang="he">‎<a name="002">2</a> ‏רְאֵ֖ה קָרָ֣אתִֽי<font color="red"><sup>3</sup></font> בְשֵׁ֑ם בְּצַלְאֵ֛ל בֶּן־אוּרִ֥י בֶן־ח֖וּר לְמַטֵּ֥ה יְהוּדָֽה׃ </span></p>
 <p align="RIGHT"><span lang="he">‎<a name="003">3</a> ‏וָאֲמַלֵּ֥א אֹת֖וֹ ר֣וּחַ אֱלֹהִ֑ים בְּחָכְמָ֛ה וּבִתְבוּנָ֥ה וּבְדַ֖עַת וּבְכָל־מְלָאכָֽה׃ </span></p>
 <p align="RIGHT"><span lang="he">‎<a name="004">4</a> ‏לַחְשֹׁ֖ב מַחֲשָׁבֹ֑ת לַעֲשׂ֛וֹת בַּזָּהָ֥ב וּבַכֶּ֖סֶף וּבַנְּחֹֽשֶׁת׃ </span></p>
 <p align="RIGHT"><span lang="he">‎<a name="005">5</a> ‏וּבַחֲרֹ֥שֶׁת אֶ֛בֶן לְמַלֹּ֖את וּבַחֲרֹ֣שֶׁת עֵ֑ץ לַעֲשׂ֖וֹת בְּכָל־מְלָאכָֽה׃ </span></p>
 <p align="RIGHT"><span lang="he">‎<a name="006">6</a> ‏וַאֲנִ֞י הִנֵּ֧ה נָתַ֣תִּי אִתּ֗וֹ אֵ֣ת אָהֳלִיאָ֞ב בֶּן־אֲחִֽיסָמָךְ֙ לְמַטֵּה־דָ֔ן וּבְלֵ֥ב כָּל־חֲכַם־לֵ֖ב נָתַ֣תִּי חָכְמָ֑ה וְעָשׂ֕וּ אֵ֖ת כָּל־אֲשֶׁ֥ר צִוִּיתִֽךָ׃ </span></p>
 <p align="RIGHT"><span lang="he">‎<a name="007">7</a> ‏אֵ֣ת׀ אֹ֣הֶל מוֹעֵ֗ד וְאֶת־הָֽאָרֹן֙ לָֽעֵדֻ֔ת וְאֶת־הַכַּפֹּ֖רֶת אֲשֶׁ֣ר עָלָ֑יו וְאֵ֖ת כָּל־כְּלֵ֥י הָאֹֽהֶל׃ </span></p>
 <p align="RIGHT"><span lang="he">‎<a name="008">8</a> ‏וְאֶת־הַשֻּׁלְחָן֙ וְאֶת־כֵּלָ֔יו וְאֶת־הַמְּנֹרָ֥ה הַטְּהֹרָ֖ה וְאֶת־כָּל־כֵּלֶ֑יהָ וְאֵ֖ת מִזְבַּ֥ח הַקְּטֹֽרֶת׃ </span></p>
 <p align="RIGHT"><span lang="he">‎<a name="009">9</a> ‏וְאֶת־מִזְבַּ֥ח<font color="red"><sup>3</sup></font> הָעֹלָ֖ה וְאֶת־כָּל־כֵּלָ֑יו וְאֶת־הַכִּיּ֖וֹר וְאֶת־כַּנּֽוֹ׃ </span></p>
 <p align="RIGHT"><span lang="he">‎<a name="010">10</a> ‏וְאֵ֖ת בִּגְדֵ֣י הַשְּׂרָ֑ד וְאֶת־בִּגְדֵ֤י הַקֹּ֙דֶשׁ֙ לְאַהֲרֹ֣ן הַכֹּהֵ֔ן וְאֶת־בִּגְדֵ֥י בָנָ֖יו לְכַהֵֽן׃ </span></p>
 <p align="RIGHT"><span lang="he">‎<a name="011">11</a> ‏וְאֵ֨ת שֶׁ֧מֶן הַמִּשְׁחָ֛ה וְאֶת־קְטֹ֥רֶת הַסַּמִּ֖ים לַקֹּ֑דֶשׁ כְּכֹ֥ל אֲשֶׁר־צִוִּיתִ֖ךָ יַעֲשֽׂוּ׃ פ</span></p>
 <p align="RIGHT"><span lang="he">‎<a name="012">12</a> ‏וַיֹּ֥אמֶר יְהוָ֖ה אֶל־מֹשֶׁ֥ה לֵּאמֹֽר׃ </span></p>
 <p align="RIGHT"><span lang="he">‎<a name="013">13</a> ‏וְאַתָּ֞ה דַּבֵּ֨ר אֶל־בְּנֵ֤י יִשְׂרָאֵל֙ לֵאמֹ֔ר אַ֥ךְ אֶת־שַׁבְּתֹתַ֖י תִּשְׁמֹ֑רוּ כִּי֩ א֨וֹת הִ֜וא בֵּינִ֤י וּבֵֽינֵיכֶם֙ לְדֹרֹ֣תֵיכֶ֔ם לָדַ֕עַת כִּ֛י אֲנִ֥י יְהוָ֖ה מְקַדִּשְׁכֶֽם׃ </span></p>
 <p align="RIGHT"><span lang="he">‎<a name="014">14</a> ‏וּשְׁמַרְתֶּם֙ אֶת־הַשַּׁבָּ֔ת כִּ֛י קֹ֥דֶשׁ הִ֖וא לָכֶ֑ם מְחַֽלְלֶ֙יהָ֙ מ֣וֹת יוּמָ֔ת כִּ֗י כָּל־הָעֹשֶׂ֥ה בָהּ֙ מְלָאכָ֔ה וְנִכְרְתָ֛ה הַנֶּ֥פֶשׁ הַהִ֖וא מִקֶּ֥רֶב עַמֶּֽיהָ׃ </span></p>
 <p align="RIGHT"><span lang="he">‎<a name="015">15</a> ‏שֵׁ֣שֶׁת יָמִים֮ יֵעָשֶׂ֣ה מְלָאכָה֒ וּבַיּ֣וֹם הַשְּׁבִיעִ֗י שַׁבַּ֧ת שַׁבָּת֛וֹן קֹ֖דֶשׁ לַיהוָ֑ה כָּל־הָעֹשֶׂ֧ה מְלָאכָ֛ה בְּי֥וֹם הַשַּׁבָּ֖ת מ֥וֹת יוּמָֽת׃ </span></p>
 <p align="RIGHT"><span lang="he">‎<a name="016">16</a> ‏וְשָׁמְר֥וּ בְנֵֽי־יִשְׂרָאֵ֖ל אֶת־הַשַּׁבָּ֑ת לַעֲשׂ֧וֹת אֶת־הַשַּׁבָּ֛ת לְדֹרֹתָ֖ם בְּרִ֥ית עוֹלָֽם׃ </span></p>
 <p align="RIGHT"><span lang="he">‎<a name="017">17</a> ‏בֵּינִ֗י וּבֵין֙ בְּנֵ֣י יִשְׂרָאֵ֔ל א֥וֹת הִ֖וא לְעֹלָ֑ם כִּי־שֵׁ֣שֶׁת יָמִ֗ים עָשָׂ֤ה יְהוָה֙ אֶת־הַשָּׁמַ֣יִם וְאֶת־הָאָ֔רֶץ וּבַיּוֹם֙ הַשְּׁבִיעִ֔י שָׁבַ֖ת וַיִּנָּפַֽשׁ׃ ס</span></p>
 <p align="RIGHT"><span lang="he">‎<a name="018">18</a> ‏וַיִּתֵּ֣ן אֶל־מֹשֶׁ֗ה כְּכַלֹּתוֹ֙ לְדַבֵּ֤ר אִתּוֹ֙ בְּהַ֣ר סִינַ֔י שְׁנֵ֖י לֻחֹ֣ת הָעֵדֻ֑ת לֻחֹ֣ת אֶ֔בֶן כְּתֻבִ֖ים בְּאֶצְבַּ֥ע אֱלֹהִֽים׃ </span></p>
 </td>
 <td width="50%">
 <p>1 wayəḏabēr yəhwâ ’el-mōšeh llē’mōr: </p>
 <p>2 rə’ēh qārā’ṯî<font color="red"><sup>3</sup></font> ḇəšēm bəṣalə’ēl ben-’ûrî ḇen-ḥûr ləmaṭṭēh yəhûḏâ: </p>
 <p>3 wā’ămallē’ ’ōṯwō rûḥa ’ĕlōhîm bəḥāḵəmâ ûḇiṯəḇûnâ ûḇəḏ<sup>a</sup>‘aṯ ûḇəḵāl-məlā’ḵâ: </p>
 <p>4 l<sup>a</sup>ḥəšōḇ m<sup>a</sup>ḥăšāḇōṯ l<sup>a</sup>‘ăśwōṯ bazzâāḇ ûḇakesef ûḇannəḥōšeṯ: </p>
 <p>5 ûḇ<sup>a</sup>ḥărōšeṯ ’eḇen ləmallō’ṯ ûḇ<sup>a</sup>ḥărōšeṯ ‘ēṣ l<sup>a</sup>‘ăśwōṯ bəḵāl-məlā’ḵâ: </p>
 <p>6 wa’ănî hinnēh nāṯatî ’itwō ’ēṯ ’âŏlî’āḇ ben-’ăḥîsāmāḵə ləmaṭṭēh-ḏān ûḇəlēḇ kāl-ḥăḵam-lēḇ nāṯatî ḥāḵəmâ wə‘āśû ’ēṯ kāl-’ăšer ṣiûîṯiḵā: </p>
 <p>7 ’ēṯ| ’ōhel mwō‘ēḏ wə’eṯ-hā’ārōn lā‘ēḏuṯ wə’eṯ-hakapōreṯ ’ăšer ‘ālāyw wə’ēṯ kāl-kəlê hā’ōhel: </p>
 <p>8 wə’eṯ-haššuləḥān wə’eṯ-kēlāyw wə’eṯ-hammənōrâ haṭṭəhōrâ wə’eṯ-kāl-kēleyhā wə’ēṯ mizəb<sup>a</sup>ḥ haqqəṭōreṯ: </p>
 <p>9 wə’eṯ-mizəb<sup>a</sup>ḥ<font color="red"><sup>3</sup></font> hā‘ōlâ wə’eṯ-kāl-kēlāyw wə’eṯ-hakîywōr wə’eṯ-kannwō: </p>
 <p>10 wə’ēṯ biḡəḏê haśśərāḏ wə’eṯ-biḡəḏê haqqōḏeš lə’ahărōn hakōhēn wə’eṯ-biḡəḏê ḇānāyw ləḵahēn: </p>
 <p>11 wə’ēṯ šemen hammišəḥâ wə’eṯ-qəṭōreṯ hassammîm laqqōḏeš kəḵōl ’ăšer-ṣiûîṯiḵā y<sup>a</sup>‘ăśû: f</p>
 <p>12 wayyō’mer yəhwâ ’el-mōšeh llē’mōr: </p>
 <p>13 wə’atâ dabēr ’el-bənê yiśərā’ēl lē’mōr ’aḵə ’eṯ-šabəṯōṯay tišəmōrû kî ’wōṯ hiw’ bênî ûḇênêḵem ləḏōrōṯêḵem lāḏ<sup>a</sup>‘aṯ kî ’ănî yəhwâ məqadišəḵem: </p>
 <p>14 ûšəmarətem ’eṯ-haššabāṯ kî qōḏeš hiw’ lāḵem məḥaləleyhā mwōṯ yûmāṯ kî kāl-hā‘ōśeh ḇāh məlā’ḵâ wəniḵərəṯâ hannefeš hahiw’ miqqereḇ ‘ammeyhā: </p>
 <p>15 šēšeṯ yāmîm yē‘āśeh məlā’ḵâ ûḇayywōm haššəḇî‘î šabaṯ šabāṯwōn qōḏeš layhwâ kāl-hā‘ōśeh məlā’ḵâ bəywōm haššabāṯ mwōṯ yûmāṯ: </p>
 <p>16 wəšāmərû ḇənê-yiśərā’ēl ’eṯ-haššabāṯ l<sup>a</sup>‘ăśwōṯ ’eṯ-haššabāṯ ləḏōrōṯām bərîṯ ‘wōlām: </p>
 <p>17 bênî ûḇên bənê yiśərā’ēl ’wōṯ hiw’ lə‘ōlām kî-šēšeṯ yāmîm ‘āśâ yəhwâ ’eṯ-haššāmayim wə’eṯ-hā’āreṣ ûḇayywōm haššəḇî‘î šāḇaṯ wayyinnāfaš: s</p>
 <p>18 wayyitēn ’el-mōšeh kəḵallōṯwō ləḏabēr ’itwō bəhar sînay šənê luḥōṯ hā‘ēḏuṯ luḥōṯ ’eḇen kəṯuḇîm bə’eṣəb<sup>a</sup>‘ ’ĕlōhîm: </p>
 </td>
 </tr></table>
 <p></p><hr>
 <center>
 <a href="exo032.htm">Next: Exodus (Shemot) Chapter 32</a></center>
 </body>