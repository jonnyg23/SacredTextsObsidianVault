<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/isa033.htm">Polyglot</a> 
 <a href="../kjv/isa033.htm">KJV</a> 
 <a href="../sep/isa033.htm">Sep</a> 
 <a href="../vul/isa033.htm">Vul</a> 
 
 <br>
 <br><a href="isa.htm">Isaiah (Yisheyah) Index</a><br>
  
 <a href="isa032.htm">Previous</a> 
 <a href="isa034.htm">Next</a> 
 </center>
 <hr>
 
 <h3 align="CENTER">Tanach (Hebrew): Isaiah (Yisheyah) Chapter 33</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏ה֣וֹי שׁוֹדֵ֗ד וְאַתָּה֙ לֹ֣א שָׁד֔וּד וּבוֹגֵ֖ד וְלֹא־בָ֣גְדוּ ב֑וֹ כַּהֲתִֽמְךָ֤ שׁוֹדֵד֙ תּוּשַּׁ֔ד כַּנְּלֹתְךָ֥ לִבְגֹּ֖ד יִבְגְּדוּ־בָֽךְ׃ ס</span></p>
 <p align="RIGHT"><span lang="he">‎<a name="002">2</a> ‏יְהוָ֥ה חָנֵּ֖נוּ לְךָ֣ קִוִּ֑ינוּ הֱיֵ֤ה זְרֹעָם֙ לַבְּקָרִ֔ים אַף־יְשׁוּעָתֵ֖נוּ בְּעֵ֥ת צָרָֽה׃ </span></p>
 <p align="RIGHT"><span lang="he">‎<a name="003">3</a> ‏מִקּ֣וֹל הָמ֔וֹן נָדְד֖וּ עַמִּ֑ים מֵר֣וֹמְמֻתֶ֔ךָ נָפְצ֖וּ גּוֹיִֽם׃ </span></p>
 <p align="RIGHT"><span lang="he">‎<a name="004">4</a> ‏וְאֻסַּ֣ף שְׁלַלְכֶ֔ם אֹ֖סֶף הֶֽחָסִ֑יל כְּמַשַּׁ֥ק גֵּבִ֖ים שׁוֹקֵ֥ק בּֽוֹ׃ </span></p>
 <p align="RIGHT"><span lang="he">‎<a name="005">5</a> ‏נִשְׂגָּ֣ב יְהוָ֔ה כִּ֥י שֹׁכֵ֖ן מָר֑וֹם מִלֵּ֣א צִיּ֔וֹן מִשְׁפָּ֖ט וּצְדָקָֽה׃ </span></p>
 <p align="RIGHT"><span lang="he">‎<a name="006">6</a> ‏וְהָיָה֙ אֱמוּנַ֣ת עִתֶּ֔יךָ חֹ֥סֶן יְשׁוּעֹ֖ת חָכְמַ֣ת וָדָ֑עַת יִרְאַ֥ת יְהוָ֖ה הִ֥יא אוֹצָרֽוֹ׃ ס</span></p>
 <p align="RIGHT"><span lang="he">‎<a name="007">7</a> ‏הֵ֚ן אֶרְאֶלָּ֔ם צָעֲק֖וּ חֻ֑צָה מַלְאֲכֵ֣י שָׁל֔וֹם מַ֖ר יִבְכָּיֽוּן׃ </span></p>
 <p align="RIGHT"><span lang="he">‎<a name="008">8</a> ‏נָשַׁ֣מּוּ מְסִלּ֔וֹת שָׁבַ֖ת עֹבֵ֣ר אֹ֑רַח הֵפֵ֤ר בְּרִית֙ מָאַ֣ס עָרִ֔ים לֹ֥א חָשַׁ֖ב אֱנֽוֹשׁ׃ </span></p>
 <p align="RIGHT"><span lang="he">‎<a name="009">9</a> ‏אָבַ֤ל אֻמְלְלָה֙ אָ֔רֶץ הֶחְפִּ֥יר לְבָנ֖וֹן קָמַ֑ל הָיָ֤ה הַשָּׁרוֹן֙ כָּֽעֲרָבָ֔ה וְנֹעֵ֥ר בָּשָׁ֖ן וְכַרְמֶֽל׃ </span></p>
 <p align="RIGHT"><span lang="he">‎<a name="010">10</a> ‏עַתָּ֥ה אָק֖וּם יֹאמַ֣ר יְהוָ֑ה עַתָּה֙ אֵֽרוֹמָ֔ם עַתָּ֖ה אֶנָּשֵֽׂא׃ </span></p>
 <p align="RIGHT"><span lang="he">‎<a name="011">11</a> ‏תַּהֲר֥וּ חֲשַׁ֖שׁ תֵּ֣לְדוּ קַ֑שׁ רוּחֲכֶ֕ם אֵ֖שׁ תֹּאכַלְכֶֽם׃ </span></p>
 <p align="RIGHT"><span lang="he">‎<a name="012">12</a> ‏וְהָי֥וּ עַמִּ֖ים מִשְׂרְפ֣וֹת שִׂ֑יד קוֹצִ֥ים כְּסוּחִ֖ים בָּאֵ֥שׁ יִצַּֽתּוּ׃ ס</span></p>
 <p align="RIGHT"><span lang="he">‎<a name="013">13</a> ‏שִׁמְע֥וּ רְחוֹקִ֖ים אֲשֶׁ֣ר עָשִׂ֑יתִי וּדְע֥וּ קְרוֹבִ֖ים גְּבֻרָתִֽי׃ </span></p>
 <p align="RIGHT"><span lang="he">‎<a name="014">14</a> ‏פָּחֲד֤וּ בְצִיּוֹן֙ חַטָּאִ֔ים אָחֲזָ֥ה רְעָדָ֖ה חֲנֵפִ֑ים מִ֣י׀ יָג֣וּר לָ֗נוּ אֵ֚שׁ אוֹכֵלָ֔ה מִי־יָג֥וּר לָ֖נוּ מוֹקְדֵ֥י עוֹלָֽם׃ </span></p>
 <p align="RIGHT"><span lang="he">‎<a name="015">15</a> ‏הֹלֵ֣ךְ צְדָק֔וֹת וְדֹבֵ֖ר מֵֽישָׁרִ֑ים מֹאֵ֞ס בְּבֶ֣צַע מַעֲשַׁקּ֗וֹת נֹעֵ֤ר כַּפָּיו֙ מִתְּמֹ֣ךְ בַּשֹּׁ֔חַד אֹטֵ֤ם אָזְנוֹ֙ מִשְּׁמֹ֣עַ דָּמִ֔ים וְעֹצֵ֥ם עֵינָ֖יו מֵרְא֥וֹת בְּרָֽע׃ </span></p>
 <p align="RIGHT"><span lang="he">‎<a name="016">16</a> ‏ה֚וּא מְרוֹמִ֣ים יִשְׁכֹּ֔ן מְצָד֥וֹת סְלָעִ֖ים מִשְׂגַּבּ֑וֹ לַחְמ֣וֹ נִתָּ֔ן מֵימָ֖יו נֶאֱמָנִֽים׃ </span></p>
 <p align="RIGHT"><span lang="he">‎<a name="017">17</a> ‏מֶ֥לֶךְ בְּיָפְי֖וֹ תֶּחֱזֶ֣ינָה עֵינֶ֑יךָ תִּרְאֶ֖ינָה אֶ֥רֶץ מַרְחַקִּֽים׃ </span></p>
 <p align="RIGHT"><span lang="he">‎<a name="018">18</a> ‏לִבְּךָ֖ יֶהְגֶּ֣ה אֵימָ֑ה אַיֵּ֤ה סֹפֵר֙ אַיֵּ֣ה שֹׁקֵ֔ל אַיֵּ֖ה סֹפֵ֥ר אֶת־הַמִּגְדָּלִֽים׃ </span></p>
 <p align="RIGHT"><span lang="he">‎<a name="019">19</a> ‏אֶת־עַ֥ם נוֹעָ֖ז לֹ֣א תִרְאֶ֑ה עַ֣ם עִמְקֵ֤י שָׂפָה֙ מִשְּׁמ֔וֹעַ נִלְעַ֥ג לָשׁ֖וֹן אֵ֥ין בִּינָֽה׃ </span></p>
 <p align="RIGHT"><span lang="he">‎<a name="020">20</a> ‏חֲזֵ֣ה צִיּ֔וֹן קִרְיַ֖ת מֽוֹעֲדֵ֑נוּ עֵינֶיךָ֩ תִרְאֶ֨ינָה יְרוּשָׁלִַ֜ם נָוֶ֣ה שַׁאֲנָ֗ן אֹ֤הֶל בַּל־יִצְעָן֙ בַּל־יִסַּ֤ע יְתֵֽדֹתָיו֙ לָנֶ֔צַח וְכָל־חֲבָלָ֖יו בַּל־יִנָּתֵֽקוּ׃ </span></p>
 <p align="RIGHT"><span lang="he">‎<a name="021">21</a> ‏כִּ֣י אִם־שָׁ֞ם אַדִּ֤יר יְהוָה֙ לָ֔נוּ מְקוֹם־נְהָרִ֥ים יְאֹרִ֖ים רַחֲבֵ֣י יָדָ֑יִם בַּל־תֵּ֤לֶךְ בּוֹ֙ אֳנִי־שַׁ֔יִט וְצִ֥י אַדִּ֖יר לֹ֥א יַעַבְרֶֽנּוּ׃ </span></p>
 <p align="RIGHT"><span lang="he">‎<a name="022">22</a> ‏כִּ֤י יְהוָה֙ שֹׁפְטֵ֔נוּ יְהוָ֖ה מְחֹקְקֵ֑נוּ יְהוָ֥ה מַלְכֵּ֖נוּ ה֥וּא יוֹשִׁיעֵֽנוּ׃ </span></p>
 <p align="RIGHT"><span lang="he">‎<a name="023">23</a> ‏נִטְּשׁ֖וּ חֲבָלָ֑יִךְ בַּל־יְחַזְּק֤וּ כֵן־תָּרְנָם֙ בַּל־פָּ֣רְשׂוּ נֵ֔ס אָ֣ז חֻלַּ֤ק עַֽד־שָׁלָל֙ מַרְבֶּ֔ה פִּסְחִ֖ים בָּ֥זְזוּ בַֽז׃ </span></p>
 <p align="RIGHT"><span lang="he">‎<a name="024">24</a> ‏וּבַל־יֹאמַ֥ר שָׁכֵ֖ן חָלִ֑יתִי הָעָ֛ם הַיֹּשֵׁ֥ב בָּ֖הּ נְשֻׂ֥א עָוֹֽן׃ </span></p>
 </td>
 <td width="50%">
 <p>1 hwōy šwōḏēḏ wə’atâ lō’ šāḏûḏ ûḇwōḡēḏ wəlō’-ḇāḡəḏû ḇwō kahăṯiməḵā šwōḏēḏ tûššaḏ kannəlōṯəḵā liḇəgōḏ yiḇəgəḏû-ḇāḵə: s</p>
 <p>2 yəhwâ ḥānnēnû ləḵā qiûînû hĕyēh zərō‘ām labəqārîm ’af-yəšû‘āṯēnû bə‘ēṯ ṣārâ: </p>
 <p>3 miqqwōl hāmwōn nāḏəḏû ‘ammîm mērwōməmuṯeḵā nāfəṣû gwōyim: </p>
 <p>4 wə’ussaf šəlaləḵem ’ōsef heḥāsîl kəmaššaq gēḇîm šwōqēq bwō: </p>
 <p>5 niśəgāḇ yəhwâ kî šōḵēn mārwōm millē’ ṣîywōn mišəpāṭ ûṣəḏāqâ: </p>
 <p>6 wəhāyâ ’ĕmûnaṯ ‘iteyḵā ḥōsen yəšû‘ōṯ ḥāḵəmaṯ wāḏā‘aṯ yirə’aṯ yəhwâ hî’ ’wōṣārwō: s</p>
 <p>7 hēn ’erə’ellām ṣā‘ăqû ḥuṣâ malə’ăḵê šālwōm mar yiḇəkāyûn: </p>
 <p>8 nāšammû məsillwōṯ šāḇaṯ ‘ōḇēr ’ōr<sup>a</sup>ḥ hēfēr bərîṯ mā’as ‘ārîm lō’ ḥāšaḇ ’ĕnwōš: </p>
 <p>9 ’āḇal ’umələlâ ’āreṣ heḥəpîr ləḇānwōn qāmal hāyâ haššārwōn kā‘ărāḇâ wənō‘ēr bāšān wəḵarəmel: </p>
 <p>10 ‘atâ ’āqûm yō’mar yəhwâ ‘atâ ’ērwōmām ‘atâ ’ennāśē’: </p>
 <p>11 tahărû ḥăšaš tēləḏû qaš rûḥăḵem ’ēš tō’ḵaləḵem: </p>
 <p>12 wəhāyû ‘ammîm miśərəfwōṯ śîḏ qwōṣîm kəsûḥîm bā’ēš yiṣṣatû: s</p>
 <p>13 šimə‘û rəḥwōqîm ’ăšer ‘āśîṯî ûḏə‘û qərwōḇîm gəḇurāṯî: </p>
 <p>14 pāḥăḏû ḇəṣîywōn ḥaṭṭā’îm ’āḥăzâ rə‘āḏâ ḥănēfîm mî| yāḡûr lānû ’ēš ’wōḵēlâ mî-yāḡûr lānû mwōqəḏê ‘wōlām: </p>
 <p>15 hōlēḵə ṣəḏāqwōṯ wəḏōḇēr mêšārîm mō’ēs bəḇeṣ<sup>a</sup>‘ m<sup>a</sup>‘ăšaqqwōṯ nō‘ēr kapāyw mitəmōḵə baššōḥaḏ ’ōṭēm ’āzənwō miššəmō‘a dāmîm wə‘ōṣēm ‘ênāyw mērə’wōṯ bərā‘: </p>
 <p>16 hû’ mərwōmîm yišəkōn məṣāḏwōṯ səlā‘îm miśəgabwō l<sup>a</sup>ḥəmwō nitān mêmāyw ne’ĕmānîm: </p>
 <p>17 meleḵə bəyāfəywō teḥĕzeynâ ‘êneyḵā tirə’eynâ ’ereṣ marəḥaqqîm: </p>
 <p>18 libəḵā yehəgeh ’êmâ ’ayyēh sōfēr ’ayyēh šōqēl ’ayyēh sōfēr ’eṯ-hammiḡədālîm: </p>
 <p>19 ’eṯ-‘am nwō‘āz lō’ ṯirə’eh ‘am ‘iməqê śāfâ miššəmwō‘a nilə‘aḡ lāšwōn ’ên bînâ: </p>
 <p>20 ḥăzēh ṣîywōn qirəyaṯ mwō‘ăḏēnû ‘êneyḵā ṯirə’eynâ yərûšālaim nāweh ša’ănān ’ōhel bal-yiṣə‘ān bal-yiss<sup>a</sup>‘ yəṯēḏōṯāyw lāneṣ<sup>a</sup>ḥ wəḵāl-ḥăḇālāyw bal-yinnāṯēqû: </p>
 <p>21 kî ’im-šām ’adîr yəhwâ lānû məqwōm-nəhārîm yə’ōrîm r<sup>a</sup>ḥăḇê yāḏāyim bal-tēleḵə bwō ’ŏnî-šayiṭ wəṣî ’adîr lō’ y<sup>a</sup>‘aḇərennû: </p>
 <p>22 kî yəhwâ šōfəṭēnû yəhwâ məḥōqəqēnû yəhwâ maləkēnû hû’ ywōšî‘ēnû: </p>
 <p>23 niṭṭəšû ḥăḇālāyiḵə bal-yəḥazzəqû ḵēn-tārənām bal-pārəśû nēs ’āz ḥullaq ‘aḏ-šālāl marəbeh pisəḥîm bāzəzû ḇaz: </p>
 <p>24 ûḇal-yō’mar šāḵēn ḥālîṯî hā‘ām hayyōšēḇ bāh nəśu’ ‘āwōn: </p>
 </td>
 </tr></table>
 <p></p><hr>
 <center>
 <a href="isa034.htm">Next: Isaiah (Yisheyah) Chapter 34</a></center>
 </body>