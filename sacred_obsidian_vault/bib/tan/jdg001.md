<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jdg001.htm">Polyglot</a> 
 <a href="../kjv/jdg001.htm">KJV</a> 
 <a href="../sep/jdb001.htm">Sep:JdB</a> 
 <a href="../sep/jda001.htm">Sep:JdA</a> 
 <a href="../vul/jdg001.htm">Vul</a> 
 
 <br>
 <br><a href="jdg.htm">Judges (Shoftim) Index</a><br>
  
 <a href="jos024.htm">Previous</a> 
 <a href="jdg002.htm">Next</a> 
 </center>
 <hr>
 
 <h3 align="CENTER">Tanach (Hebrew): Judges (Shoftim) Chapter 1</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְהִ֗י אַחֲרֵי֙ מ֣וֹת יְהוֹשֻׁ֔עַ וַֽיִּשְׁאֲלוּ֙ בְּנֵ֣י יִשְׂרָאֵ֔ל בַּיהוָ֖ה לֵאמֹ֑ר מִ֣י יַעֲלֶה־לָּ֧נוּ אֶל־הַֽכְּנַעֲנִ֛י בַּתְּחִלָּ֖ה לְהִלָּ֥חֶם בּֽוֹ׃ </span></p>
 <p align="RIGHT"><span lang="he">‎<a name="002">2</a> ‏וַיֹּ֣אמֶר יְהוָ֖ה יְהוּדָ֣ה יַעֲלֶ֑ה הִנֵּ֛ה נָתַ֥תִּי אֶת־הָאָ֖רֶץ בְּיָדֽוֹ׃ </span></p>
 <p align="RIGHT"><span lang="he">‎<a name="003">3</a> ‏וַיֹּ֣אמֶר יְהוּדָה֩ לְשִׁמְע֨וֹן אָחִ֜יו עֲלֵ֧ה אִתִּ֣י בְגוֹרָלִ֗י וְנִֽלָּחֲמָה֙ בַּֽכְּנַעֲנִ֔י וְהָלַכְתִּ֧י גַם־אֲנִ֛י אִתְּךָ֖ בְּגוֹרָלֶ֑ךָ וַיֵּ֥לֶךְ אִתּ֖וֹ שִׁמְעֽוֹן׃ </span></p>
 <p align="RIGHT"><span lang="he">‎<a name="004">4</a> ‏וַיַּ֣עַל יְהוּדָ֔ה וַיִּתֵּ֧ן יְהוָ֛ה אֶת־הַכְּנַעֲנִ֥י וְהַפְּרִזִּ֖י בְּיָדָ֑ם וַיַּכּ֣וּם בְּבֶ֔זֶק עֲשֶׂ֥רֶת אֲלָפִ֖ים אִֽישׁ׃ </span></p>
 <p align="RIGHT"><span lang="he">‎<a name="005">5</a> ‏וַֽ֠יִּמְצְאוּ אֶת־אֲדֹנִ֥י בֶ֙זֶק֙ בְּבֶ֔זֶק וַיִּֽלָּחֲמ֖וּ בּ֑וֹ וַיַּכּ֕וּ אֶת־הַֽכְּנַעֲנִ֖י וְאֶת־הַפְּרִזִּֽי׃ </span></p>
 <p align="RIGHT"><span lang="he">‎<a name="006">6</a> ‏וַיָּ֙נָס֙ אֲדֹ֣נִי בֶ֔זֶק וַֽיִּרְדְּפ֖וּ אַחֲרָ֑יו וַיֹּאחֲז֣וּ אֹת֔וֹ וַֽיְקַצְּצ֔וּ אֶת־בְּהֹנ֥וֹת יָדָ֖יו וְרַגְלָֽיו׃ </span></p>
 <p align="RIGHT"><span lang="he">‎<a name="007">7</a> ‏וַיֹּ֣אמֶר אֲדֹֽנִי־בֶ֗זֶק שִׁבְעִ֣ים׀ מְלָכִ֡ים בְּֽהֹנוֹת֩ יְדֵיהֶ֨ם וְרַגְלֵיהֶ֜ם מְקֻצָּצִ֗ים הָי֤וּ מְלַקְּטִים֙ תַּ֣חַת שֻׁלְחָנִ֔י כַּאֲשֶׁ֣ר עָשִׂ֔יתִי כֵּ֥ן שִׁלַּם־לִ֖י אֱלֹהִ֑ים וַיְבִיאֻ֥הוּ יְרוּשָׁלִַ֖ם וַיָּ֥מָת שָֽׁם׃ פ</span></p>
 <p align="RIGHT"><span lang="he">‎<a name="008">8</a> ‏וַיִּלָּחֲמ֤וּ בְנֵֽי־יְהוּדָה֙ בִּיר֣וּשָׁלִַ֔ם וַיִּלְכְּד֣וּ אוֹתָ֔הּ וַיַּכּ֖וּהָ לְפִי־חָ֑רֶב וְאֶת־הָעִ֖יר שִׁלְּח֥וּ בָאֵֽשׁ׃ </span></p>
 <p align="RIGHT"><span lang="he">‎<a name="009">9</a> ‏וְאַחַ֗ר יָֽרְדוּ֙ בְּנֵ֣י יְהוּדָ֔ה לְהִלָּחֵ֖ם בַּֽכְּנַעֲנִ֑י יוֹשֵׁ֣ב הָהָ֔ר וְהַנֶּ֖גֶב וְהַשְּׁפֵלָֽה׃ </span></p>
 <p align="RIGHT"><span lang="he">‎<a name="010">10</a> ‏וַיֵּ֣לֶךְ יְהוּדָ֗ה אֶל־הַֽכְּנַעֲנִי֙ הַיּוֹשֵׁ֣ב בְּחֶבְר֔וֹן וְשֵׁם־חֶבְר֥וֹן לְפָנִ֖ים קִרְיַ֣ת אַרְבַּ֑ע וַיַּכּ֛וּ אֶת־שֵׁשַׁ֥י וְאֶת־אֲחִימַ֖ן וְאֶת־תַּלְמָֽי׃ </span></p>
 <p align="RIGHT"><span lang="he">‎<a name="011">11</a> ‏וַיֵּ֣לֶךְ מִשָּׁ֔ם אֶל־יוֹשְׁבֵ֖י דְּבִ֑יר וְשֵׁם־דְּבִ֥יר לְפָנִ֖ים קִרְיַת־סֵֽפֶר׃ </span></p>
 <p align="RIGHT"><span lang="he">‎<a name="012">12</a> ‏וַיֹּ֣אמֶר כָּלֵ֔ב אֲשֶׁר־יַכֶּ֥ה אֶת־קִרְיַת־סֵ֖פֶר וּלְכָדָ֑הּ וְנָתַ֥תִּי ל֛וֹ אֶת־עַכְסָ֥ה בִתִּ֖י לְאִשָּֽׁה׃ </span></p>
 <p align="RIGHT"><span lang="he">‎<a name="013">13</a> ‏וַֽיִּלְכְּדָהּ֙ עָתְנִיאֵ֣ל בֶּן־קְנַ֔ז אֲחִ֥י כָלֵ֖ב הַקָּטֹ֣ן מִמֶּ֑נּוּ וַיִּתֶּן־ל֛וֹ אֶת־עַכְסָ֥ה בִתּ֖וֹ לְאִשָּֽׁה׃ </span></p>
 <p align="RIGHT"><span lang="he">‎<a name="014">14</a> ‏וַיְהִ֣י בְּבוֹאָ֗הּ וַתְּסִיתֵ֙הוּ֙ לִשְׁא֤וֹל מֵֽאֵת־אָבִ֙יהָ֙ הַשָּׂדֶ֔ה וַתִּצְנַ֖ח מֵעַ֣ל הַחֲמ֑וֹר וַיֹּֽאמֶר־לָ֥הּ כָּלֵ֖ב מַה־לָּֽךְ׃ </span></p>
 <p align="RIGHT"><span lang="he">‎<a name="015">15</a> ‏וַתֹּ֨אמֶר ל֜וֹ הָֽבָה־לִּ֣י בְרָכָ֗ה כִּ֣י אֶ֤רֶץ הַנֶּ֙גֶב֙ נְתַתָּ֔נִי וְנָתַתָּ֥ה לִ֖י גֻּלֹּ֣ת מָ֑יִם וַיִּתֶּן־לָ֣הּ כָּלֵ֗ב אֵ֚ת גֻּלֹּ֣ת עִלִּ֔ית וְאֵ֖ת גֻּלֹּ֥ת תַּחְתִּֽית׃ פ</span></p>
 <p align="RIGHT"><span lang="he">‎<a name="016">16</a> ‏וּבְנֵ֣י קֵינִי֩ חֹתֵ֨ן מֹשֶׁ֜ה עָל֨וּ מֵעִ֤יר הַתְּמָרִים֙ אֶת־בְּנֵ֣י יְהוּדָ֔ה מִדְבַּ֣ר יְהוּדָ֔ה אֲשֶׁ֖ר בְּנֶ֣גֶב עֲרָ֑ד וַיֵּ֖לֶךְ וַיֵּ֥שֶׁב אֶת־הָעָֽם׃ </span></p>
 <p align="RIGHT"><span lang="he">‎<a name="017">17</a> ‏וַיֵּ֤לֶךְ יְהוּדָה֙ אֶת־שִׁמְע֣וֹן אָחִ֔יו וַיַּכּ֕וּ אֶת־הַֽכְּנַעֲנִ֖י יוֹשֵׁ֣ב צְפַ֑ת וַיַּחֲרִ֣ימוּ אוֹתָ֔הּ וַיִּקְרָ֥א אֶת־שֵׁם־הָעִ֖יר חָרְמָֽה׃ </span></p>
 <p align="RIGHT"><span lang="he">‎<a name="018">18</a> ‏וַיִּלְכֹּ֤ד יְהוּדָה֙ אֶת־עַזָּ֣ה וְאֶת־גְּבוּלָ֔הּ וְאֶֽת־אַשְׁקְל֖וֹן וְאֶת־גְּבוּלָ֑הּ וְאֶת־עֶקְר֖וֹן וְאֶת־גְּבוּלָֽהּ׃ </span></p>
 <p align="RIGHT"><span lang="he">‎<a name="019">19</a> ‏וַיְהִ֤י יְהוָה֙ אֶת־יְהוּדָ֔ה וַיֹּ֖רֶשׁ אֶת־הָהָ֑ר כִּ֣י לֹ֤א לְהוֹרִישׁ֙ אֶת־יֹשְׁבֵ֣י הָעֵ֔מֶק כִּי־רֶ֥כֶב בַּרְזֶ֖ל לָהֶֽם׃ </span></p>
 <p align="RIGHT"><span lang="he">‎<a name="020">20</a> ‏וַיִּתְּנ֤וּ לְכָלֵב֙ אֶת־חֶבְר֔וֹן כַּֽאֲשֶׁ֖ר דִּבֶּ֣ר מֹשֶׁ֑ה וַיּ֣וֹרֶשׁ מִשָּׁ֔ם אֶת־שְׁלֹשָׁ֖ה בְּנֵ֥י הָעֲנָֽק׃ </span></p>
 <p align="RIGHT"><span lang="he">‎<a name="021">21</a> ‏וְאֶת־הַיְבוּסִי֙ יֹשֵׁ֣ב יְרֽוּשָׁלִַ֔ם לֹ֥א הוֹרִ֖ישׁוּ בְּנֵ֣י בִנְיָמִ֑ן וַיֵּ֨שֶׁב הַיְבוּסִ֜י אֶת־בְּנֵ֤י בִנְיָמִן֙ בִּיר֣וּשָׁלִַ֔ם עַ֖ד הַיּ֥וֹם הַזֶּֽה׃ ס</span></p>
 <p align="RIGHT"><span lang="he">‎<a name="022">22</a> ‏וַיַּעֲל֧וּ בֵית־יוֹסֵ֛ף גַּם־הֵ֖ם בֵּֽית־אֵ֑ל וַֽיהוָ֖ה עִמָּֽם׃ </span></p>
 <p align="RIGHT"><span lang="he">‎<a name="023">23</a> ‏וַיָּתִ֥ירוּ בֵית־יוֹסֵ֖ף בְּבֵֽית־אֵ֑ל וְשֵׁם־הָעִ֥יר לְפָנִ֖ים לֽוּז׃ </span></p>
 <p align="RIGHT"><span lang="he">‎<a name="024">24</a> ‏וַיִּרְאוּ֙ הַשֹּׁ֣מְרִ֔ים אִ֖ישׁ יוֹצֵ֣א מִן־הָעִ֑יר וַיֹּ֣אמְרוּ ל֗וֹ הַרְאֵ֤נוּ נָא֙ אֶת־מְב֣וֹא הָעִ֔יר וְעָשִׂ֥ינוּ עִמְּךָ֖ חָֽסֶד׃ </span></p>
 <p align="RIGHT"><span lang="he">‎<a name="025">25</a> ‏וַיַּרְאֵם֙ אֶת־מְב֣וֹא הָעִ֔יר וַיַּכּ֥וּ אֶת־הָעִ֖יר לְפִי־חָ֑רֶב וְאֶת־הָאִ֥ישׁ וְאֶת־כָּל־מִשְׁפַּחְתּ֖וֹ שִׁלֵּֽחוּ׃ </span></p>
 <p align="RIGHT"><span lang="he">‎<a name="026">26</a> ‏וַיֵּ֣לֶךְ הָאִ֔ישׁ אֶ֖רֶץ הַחִתִּ֑ים וַיִּ֣בֶן עִ֗יר וַיִּקְרָ֤א שְׁמָהּ֙ ל֔וּז ה֣וּא שְׁמָ֔הּ עַ֖ד הַיּ֥וֹם הַזֶּֽה׃ פ</span></p>
 <p align="RIGHT"><span lang="he">‎<a name="027">27</a> ‏וְלֹא־הוֹרִ֣ישׁ מְנַשֶּׁ֗ה אֶת־בֵּית־שְׁאָ֣ן וְאֶת־בְּנוֹתֶיהָ֮ וְאֶת־תַּעְנַ֣ךְ וְאֶת־בְּנֹתֶיהָ֒ וְאֶת־<font color="brown">ישב</font> <font color="blue">יֹשְׁבֵ֨י</font> ד֜וֹר וְאֶת־בְּנוֹתֶ֗יהָ וְאֶת־יוֹשְׁבֵ֤י יִבְלְעָם֙ וְאֶת־בְּנֹתֶ֔יהָ וְאֶת־יוֹשְׁבֵ֥י מְגִדּ֖וֹ וְאֶת־בְּנוֹתֶ֑יהָ וַיּ֙וֹאֶל֙ הַֽכְּנַעֲנִ֔י לָשֶׁ֖בֶת בָּאָ֥רֶץ הַזֹּֽאת׃ </span></p>
 <p align="RIGHT"><span lang="he">‎<a name="028">28</a> ‏וַֽיְהִי֙ כִּֽי־חָזַ֣ק יִשְׂרָאֵ֔ל וַיָּ֥שֶׂם אֶת־הַֽכְּנַעֲנִ֖י לָמַ֑ס וְהוֹרֵ֖ישׁ לֹ֥א הוֹרִישֽׁוֹ׃ ס</span></p>
 <p align="RIGHT"><span lang="he">‎<a name="029">29</a> ‏וְאֶפְרַ֙יִם֙ לֹ֣א הוֹרִ֔ישׁ אֶת־הַֽכְּנַעֲנִ֖י הַיּוֹשֵׁ֣ב בְּגָ֑זֶר וַיֵּ֧שֶׁב הַֽכְּנַעֲנִ֛י בְּקִרְבּ֖וֹ בְּגָֽזֶר׃ פ</span></p>
 <p align="RIGHT"><span lang="he">‎<a name="030">30</a> ‏זְבוּלֻ֗ן לֹ֤א הוֹרִישׁ֙ אֶת־יוֹשְׁבֵ֣י קִטְר֔וֹן וְאֶת־יוֹשְׁבֵ֖י נַהֲלֹ֑ל וַיֵּ֤שֶׁב הַֽכְּנַעֲנִי֙ בְּקִרְבּ֔וֹ וַיִּֽהְי֖וּ לָמַֽס׃ ס</span></p>
 <p align="RIGHT"><span lang="he">‎<a name="031">31</a> ‏אָשֵׁ֗ר לֹ֤א הוֹרִישׁ֙ אֶת־יֹשְׁבֵ֣י עַכּ֔וֹ וְאֶת־יוֹשְׁבֵ֖י צִיד֑וֹן וְאֶת־אַחְלָ֤ב וְאֶת־אַכְזִיב֙ וְאֶת־חֶלְבָּ֔ה וְאֶת־אֲפִ֖יק וְאֶת־רְחֹֽב׃ </span></p>
 <p align="RIGHT"><span lang="he">‎<a name="032">32</a> ‏וַיֵּ֙שֶׁב֙ הָאָ֣שֵׁרִ֔י בְּקֶ֥רֶב הַֽכְּנַעֲנִ֖י יֹשְׁבֵ֣י הָאָ֑רֶץ כִּ֖י לֹ֥א הוֹרִישֽׁוֹ׃ ס</span></p>
 <p align="RIGHT"><span lang="he">‎<a name="033">33</a> ‏נַפְתָּלִ֗י לֹֽא־הוֹרִ֞ישׁ אֶת־יֹשְׁבֵ֤י בֵֽית־שֶׁ֙מֶשׁ֙ וְאֶת־יֹשְׁבֵ֣י בֵית־עֲנָ֔ת וַיֵּ֕שֶׁב בְּקֶ֥רֶב הַֽכְּנַעֲנִ֖י יֹשְׁבֵ֣י הָאָ֑רֶץ וְיֹשְׁבֵ֤י בֵֽית־שֶׁ֙מֶשׁ֙ וּבֵ֣ית עֲנָ֔ת הָי֥וּ לָהֶ֖ם לָמַֽס׃ ס</span></p>
 <p align="RIGHT"><span lang="he">‎<a name="034">34</a> ‏וַיִּלְחֲצ֧וּ הָאֱמֹרִ֛י אֶת־בְּנֵי־דָ֖ן הָהָ֑רָה כִּי־לֹ֥א נְתָנ֖וֹ לָרֶ֥דֶת לָעֵֽמֶק׃ </span></p>
 <p align="RIGHT"><span lang="he">‎<a name="035">35</a> ‏וַיּ֤וֹאֶל הָֽאֱמֹרִי֙ לָשֶׁ֣בֶת בְּהַר־חֶ֔רֶס בְּאַיָּל֖וֹן וּבְשַֽׁעַלְבִ֑ים וַתִּכְבַּד֙ יַ֣ד בֵּית־יוֹסֵ֔ף וַיִּהְי֖וּ לָמַֽס׃ </span></p>
 <p align="RIGHT"><span lang="he">‎<a name="036">36</a> ‏וּגְבוּל֙ הָאֱמֹרִ֔י מִֽמַּעֲלֵ֖ה עַקְרַבִּ֑ים מֵהַסֶּ֖לַע וָמָֽעְלָה׃ פ</span></p>
 </td>
 <td width="50%">
 <p>1 wayəhî ’<sup>a</sup>ḥărê mwōṯ yəhwōšu‘a wayyišə’ălû bənê yiśərā’ēl bayhwâ lē’mōr mî y<sup>a</sup>‘ăleh-llānû ’el-hakən<sup>a</sup>‘ănî batəḥillâ ləhillāḥem bwō: </p>
 <p>2 wayyō’mer yəhwâ yəhûḏâ y<sup>a</sup>‘ăleh hinnēh nāṯatî ’eṯ-hā’āreṣ bəyāḏwō: </p>
 <p>3 wayyō’mer yəhûḏâ ləšimə‘wōn ’āḥîw ‘ălēh ’itî ḇəḡwōrālî wənillāḥămâ bakən<sup>a</sup>‘ănî wəhālaḵətî ḡam-’ănî ’itəḵā bəḡwōrāleḵā wayyēleḵə ’itwō šimə‘wōn: </p>
 <p>4 wayy<sup>a</sup>‘al yəhûḏâ wayyitēn yəhwâ ’eṯ-hakən<sup>a</sup>‘ănî wəhapərizzî bəyāḏām wayyakûm bəḇezeq ‘ăśereṯ ’ălāfîm ’îš: </p>
 <p>5 wayyiməṣə’û ’eṯ-’ăḏōnî ḇezeq bəḇezeq wayyillāḥămû bwō wayyakû ’eṯ-hakən<sup>a</sup>‘ănî wə’eṯ-hapərizzî: </p>
 <p>6 wayyānās ’ăḏōnî ḇezeq wayyirədəfû ’<sup>a</sup>ḥărāyw wayyō’ḥăzû ’ōṯwō wayəqaṣṣəṣû ’eṯ-bəhōnwōṯ yāḏāyw wəraḡəlāyw: </p>
 <p>7 wayyō’mer ’ăḏōnî-ḇezeq šiḇə‘îm| məlāḵîm bəhōnwōṯ yəḏêhem wəraḡəlêhem məquṣṣāṣîm hāyû məlaqqəṭîm t<sup>a</sup>ḥaṯ šuləḥānî ka’ăšer ‘āśîṯî kēn šillam-lî ’ĕlōhîm wayəḇî’uhû yərûšālaim wayyāmāṯ šām: f</p>
 <p>8 wayyillāḥămû ḇənê-yəhûḏâ bîrûšālaim wayyiləkəḏû ’wōṯāh wayyakûhā ləfî-ḥāreḇ wə’eṯ-hā‘îr šilləḥû ḇā’ēš: </p>
 <p>9 wə’<sup>a</sup>ḥar yārəḏû bənê yəhûḏâ ləhillāḥēm bakən<sup>a</sup>‘ănî ywōšēḇ hâār wəhanneḡeḇ wəhaššəfēlâ: </p>
 <p>10 wayyēleḵə yəhûḏâ ’el-hakən<sup>a</sup>‘ănî hayywōšēḇ bəḥeḇərwōn wəšēm-ḥeḇərwōn ləfānîm qirəyaṯ ’arəb<sup>a</sup>‘ wayyakû ’eṯ-šēšay wə’eṯ-’ăḥîman wə’eṯ-taləmāy: </p>
 <p>11 wayyēleḵə miššām ’el-ywōšəḇê dəḇîr wəšēm-dəḇîr ləfānîm qirəyaṯ-sēfer: </p>
 <p>12 wayyō’mer kālēḇ ’ăšer-yakeh ’eṯ-qirəyaṯ-sēfer ûləḵāḏāh wənāṯatî lwō ’eṯ-‘aḵəsâ ḇitî lə’iššâ: </p>
 <p>13 wayyiləkəḏāh ‘āṯənî’ēl ben-qənaz ’ăḥî ḵālēḇ haqqāṭōn mimmennû wayyiten-lwō ’eṯ-‘aḵəsâ ḇitwō lə’iššâ: </p>
 <p>14 wayəhî bəḇwō’āh watəsîṯēhû lišə’wōl mē’ēṯ-’āḇîhā haśśāḏeh watiṣən<sup>a</sup>ḥ mē‘al h<sup>a</sup>ḥămwōr wayyō’mer-lāh kālēḇ mah-llāḵə: </p>
 <p>15 watō’mer lwō hāḇâ-llî ḇərāḵâ kî ’ereṣ hanneḡeḇ nəṯatānî wənāṯatâ lî gullōṯ māyim wayyiten-lāh kālēḇ ’ēṯ gullōṯ ‘illîṯ wə’ēṯ gullōṯ t<sup>a</sup>ḥətîṯ: f</p>
 <p>16 ûḇənê qênî ḥōṯēn mōšeh ‘ālû mē‘îr hatəmārîm ’eṯ-bənê yəhûḏâ miḏəbar yəhûḏâ ’ăšer bəneḡeḇ ‘ărāḏ wayyēleḵə wayyēšeḇ ’eṯ-hā‘ām: </p>
 <p>17 wayyēleḵə yəhûḏâ ’eṯ-šimə‘wōn ’āḥîw wayyakû ’eṯ-hakən<sup>a</sup>‘ănî ywōšēḇ ṣəfaṯ wayy<sup>a</sup>ḥărîmû ’wōṯāh wayyiqərā’ ’eṯ-šēm-hā‘îr ḥārəmâ: </p>
 <p>18 wayyiləkōḏ yəhûḏâ ’eṯ-‘azzâ wə’eṯ-gəḇûlāh wə’eṯ-’ašəqəlwōn wə’eṯ-gəḇûlāh wə’eṯ-‘eqərwōn wə’eṯ-gəḇûlāh: </p>
 <p>19 wayəhî yəhwâ ’eṯ-yəhûḏâ wayyōreš ’eṯ-hâār kî lō’ ləhwōrîš ’eṯ-yōšəḇê hā‘ēmeq kî-reḵeḇ barəzel lâem: </p>
 <p>20 wayyitənû ləḵālēḇ ’eṯ-ḥeḇərwōn ka’ăšer diber mōšeh wayywōreš miššām ’eṯ-šəlōšâ bənê hā‘ănāq: </p>
 <p>21 wə’eṯ-hayəḇûsî yōšēḇ yərûšālaim lō’ hwōrîšû bənê ḇinəyāmin wayyēšeḇ hayəḇûsî ’eṯ-bənê ḇinəyāmin bîrûšālaim ‘aḏ hayywōm hazzeh: s</p>
 <p>22 wayy<sup>a</sup>‘ălû ḇêṯ-ywōsēf gam-hēm bêṯ-’ēl wayhwâ ‘immām: </p>
 <p>23 wayyāṯîrû ḇêṯ-ywōsēf bəḇêṯ-’ēl wəšēm-hā‘îr ləfānîm lûz: </p>
 <p>24 wayyirə’û haššōmərîm ’îš ywōṣē’ min-hā‘îr wayyō’mərû lwō harə’ēnû nā’ ’eṯ-məḇwō’ hā‘îr wə‘āśînû ‘imməḵā ḥāseḏ: </p>
 <p>25 wayyarə’ēm ’eṯ-məḇwō’ hā‘îr wayyakû ’eṯ-hā‘îr ləfî-ḥāreḇ wə’eṯ-hā’îš wə’eṯ-kāl-mišəp<sup>a</sup>ḥətwō šillēḥû: </p>
 <p>26 wayyēleḵə hā’îš ’ereṣ h<sup>a</sup>ḥitîm wayyiḇen ‘îr wayyiqərā’ šəmāh lûz hû’ šəmāh ‘aḏ hayywōm hazzeh: f</p>
 <p>27 wəlō’-hwōrîš mənaššeh ’eṯ-bêṯ-šə’ān wə’eṯ-bənwōṯeyhā wə’eṯ-t<sup>a</sup>‘ənaḵə wə’eṯ-bənōṯeyhā wə’eṯ-<font color="brown">yōšēḇ</font> <font color="blue">yōšəḇê</font> ḏwōr wə’eṯ-bənwōṯeyhā wə’eṯ-ywōšəḇê yiḇələ‘ām wə’eṯ-bənōṯeyhā wə’eṯ-ywōšəḇê məḡidwō wə’eṯ-bənwōṯeyhā wayywō’el hakən<sup>a</sup>‘ănî lāšeḇeṯ bā’āreṣ hazzō’ṯ: </p>
 <p>28 wayəhî kî-ḥāzaq yiśərā’ēl wayyāśem ’eṯ-hakən<sup>a</sup>‘ănî lāmas wəhwōrêš lō’ hwōrîšwō: s</p>
 <p>29 wə’efərayim lō’ hwōrîš ’eṯ-hakən<sup>a</sup>‘ănî hayywōšēḇ bəḡāzer wayyēšeḇ hakən<sup>a</sup>‘ănî bəqirəbwō bəḡāzer: f</p>
 <p>30 zəḇûlun lō’ hwōrîš ’eṯ-ywōšəḇê qiṭərwōn wə’eṯ-ywōšəḇê nahălōl wayyēšeḇ hakən<sup>a</sup>‘ănî bəqirəbwō wayyihəyû lāmas: s</p>
 <p>31 ’āšēr lō’ hwōrîš ’eṯ-yōšəḇê ‘akwō wə’eṯ-ywōšəḇê ṣîḏwōn wə’eṯ-’<sup>a</sup>ḥəlāḇ wə’eṯ-’aḵəzîḇ wə’eṯ-ḥeləbâ wə’eṯ-’ăfîq wə’eṯ-rəḥōḇ: </p>
 <p>32 wayyēšeḇ hā’āšērî bəqereḇ hakən<sup>a</sup>‘ănî yōšəḇê hā’āreṣ kî lō’ hwōrîšwō: s</p>
 <p>33 nafətālî lō’-hwōrîš ’eṯ-yōšəḇê ḇêṯ-šemeš wə’eṯ-yōšəḇê ḇêṯ-‘ănāṯ wayyēšeḇ bəqereḇ hakən<sup>a</sup>‘ănî yōšəḇê hā’āreṣ wəyōšəḇê ḇêṯ-šemeš ûḇêṯ ‘ănāṯ hāyû lâem lāmas: s</p>
 <p>34 wayyiləḥăṣû hā’ĕmōrî ’eṯ-bənê-ḏān hâārâ kî-lō’ nəṯānwō lāreḏeṯ lā‘ēmeq: </p>
 <p>35 wayywō’el hā’ĕmōrî lāšeḇeṯ bəhar-ḥeres bə’ayyālwōn ûḇəš<sup>a</sup>‘aləḇîm watiḵəbaḏ yaḏ bêṯ-ywōsēf wayyihəyû lāmas: </p>
 <p>36 ûḡəḇûl hā’ĕmōrî mimm<sup>a</sup>‘ălēh ‘aqərabîm mēhassel<sup>a</sup>‘ wāmā‘əlâ: f</p>
 </td>
 </tr></table>
 <p></p><hr>
 <center>
 <a href="jdg002.htm">Next: Judges (Shoftim) Chapter 2</a></center>
 </body>