<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/lev017.htm">Polyglot</a> 
 <a href="../kjv/lev017.htm">KJV</a> 
 <a href="../sep/lev017.htm">Sep</a> 
 <a href="../vul/lev017.htm">Vul</a> 
 
 <br>
 <br><a href="lev.htm">Leviticus (Vayikra) Index</a><br>
  
 <a href="lev016.htm">Previous</a> 
 <a href="lev018.htm">Next</a> 
 </center>
 <hr>
 
 <h3 align="CENTER">Tanach (Hebrew): Leviticus (Vayikra) Chapter 17</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </span></p>
 <p align="RIGHT"><span lang="he">‎<a name="002">2</a> ‏דַּבֵּ֨ר אֶֽל־אַהֲרֹ֜ן וְאֶל־בָּנָ֗יו וְאֶל֙ כָּל־בְּנֵ֣י יִשְׂרָאֵ֔ל וְאָמַרְתָּ֖ אֲלֵיהֶ֑ם זֶ֣ה הַדָּבָ֔ר אֲשֶׁר־צִוָּ֥ה יְהוָ֖ה לֵאמֹֽר׃ </span></p>
 <p align="RIGHT"><span lang="he">‎<a name="003">3</a> ‏אִ֥ישׁ אִישׁ֙ מִבֵּ֣ית יִשְׂרָאֵ֔ל אֲשֶׁ֨ר יִשְׁחַ֜ט שׁ֥וֹר אוֹ־כֶ֛שֶׂב אוֹ־עֵ֖ז בַּֽמַּחֲנֶ֑ה א֚וֹ אֲשֶׁ֣ר יִשְׁחַ֔ט מִח֖וּץ לַֽמַּחֲנֶֽה׃ </span></p>
 <p align="RIGHT"><span lang="he">‎<a name="004">4</a> ‏וְאֶל־פֶּ֜תַח אֹ֣הֶל מוֹעֵד֮ לֹ֣א הֱבִיאוֹ֒ לְהַקְרִ֤יב קָרְבָּן֙ לַֽיהוָ֔ה לִפְנֵ֖י מִשְׁכַּ֣ן יְהוָ֑ה דָּ֣ם יֵחָשֵׁ֞ב לָאִ֤ישׁ הַהוּא֙ דָּ֣ם שָׁפָ֔ךְ וְנִכְרַ֛ת הָאִ֥ישׁ הַה֖וּא מִקֶּ֥רֶב עַמּֽוֹ׃ </span></p>
 <p align="RIGHT"><span lang="he">‎<a name="005">5</a> ‏לְמַעַן֩ אֲשֶׁ֨ר יָבִ֜יאוּ בְּנֵ֣י יִשְׂרָאֵ֗ל אֶֽת־זִבְחֵיהֶם֮ אֲשֶׁ֣ר הֵ֣ם זֹבְחִים֮ עַל־פְּנֵ֣י הַשָּׂדֶה֒ וֶֽהֱבִיאֻ֣ם לַֽיהוָ֗ה אֶל־פֶּ֛תַח אֹ֥הֶל מוֹעֵ֖ד אֶל־הַכֹּהֵ֑ן וְזָ֨בְח֜וּ זִבְחֵ֧י שְׁלָמִ֛ים לַֽיהוָ֖ה אוֹתָֽם׃ </span></p>
 <p align="RIGHT"><span lang="he">‎<a name="006">6</a> ‏וְזָרַ֨ק הַכֹּהֵ֤ן אֶת־הַדָּם֙ עַל־מִזְבַּ֣ח יְהוָ֔ה פֶּ֖תַח אֹ֣הֶל מוֹעֵ֑ד וְהִקְטִ֣יר הַחֵ֔לֶב לְרֵ֥יחַ נִיחֹ֖חַ לַיהוָֽה׃ </span></p>
 <p align="RIGHT"><span lang="he">‎<a name="007">7</a> ‏וְלֹא־יִזְבְּח֥וּ עוֹד֙ אֶת־זִבְחֵיהֶ֔ם לַשְּׂעִירִ֕ם אֲשֶׁ֛ר הֵ֥ם זֹנִ֖ים אַחֲרֵיהֶ֑ם חֻקַּ֥ת עוֹלָ֛ם תִּֽהְיֶה־זֹּ֥את לָהֶ֖ם לְדֹרֹתָֽם׃ </span></p>
 <p align="RIGHT"><span lang="he">‎<a name="008">8</a> ‏וַאֲלֵהֶ֣ם תֹּאמַ֔ר אִ֥ישׁ אִישׁ֙ מִבֵּ֣ית יִשְׂרָאֵ֔ל וּמִן־הַגֵּ֖ר אֲשֶׁר־יָג֣וּר בְּתוֹכָ֑ם אֲשֶׁר־יַעֲלֶ֥ה עֹלָ֖ה אוֹ־זָֽבַח׃ </span></p>
 <p align="RIGHT"><span lang="he">‎<a name="009">9</a> ‏וְאֶל־פֶּ֜תַח אֹ֤הֶל מוֹעֵד֙ לֹ֣א יְבִיאֶ֔נּוּ לַעֲשׂ֥וֹת אֹת֖וֹ לַיהוָ֑ה וְנִכְרַ֛ת הָאִ֥ישׁ הַה֖וּא מֵעַמָּֽיו׃ </span></p>
 <p align="RIGHT"><span lang="he">‎<a name="010">10</a> ‏וְאִ֨ישׁ אִ֜ישׁ מִבֵּ֣ית יִשְׂרָאֵ֗ל וּמִן־הַגֵּר֙ הַגָּ֣ר בְּתוֹכָ֔ם אֲשֶׁ֥ר יֹאכַ֖ל כָּל־דָּ֑ם וְנָתַתִּ֣י פָנַ֗י בַּנֶּ֙פֶשׁ֙ הָאֹכֶ֣לֶת אֶת־הַדָּ֔ם וְהִכְרַתִּ֥י אֹתָ֖הּ מִקֶּ֥רֶב עַמָּֽהּ׃ </span></p>
 <p align="RIGHT"><span lang="he">‎<a name="011">11</a> ‏כִּ֣י נֶ֣פֶשׁ הַבָּשָׂר֮ בַּדָּ֣ם הִוא֒ וַאֲנִ֞י נְתַתִּ֤יו לָכֶם֙ עַל־הַמִּזְבֵּ֔חַ לְכַפֵּ֖ר עַל־נַפְשֹׁתֵיכֶ֑ם כִּֽי־הַדָּ֥ם ה֖וּא בַּנֶּ֥פֶשׁ יְכַפֵּֽר׃ </span></p>
 <p align="RIGHT"><span lang="he">‎<a name="012">12</a> ‏עַל־כֵּ֤ן אָמַ֙רְתִּי֙ לִבְנֵ֣י יִשְׂרָאֵ֔ל כָּל־נֶ֥פֶשׁ מִכֶּ֖ם לֹא־תֹ֣אכַל דָּ֑ם וְהַגֵּ֛ר הַגָּ֥ר בְּתוֹכְכֶ֖ם לֹא־יֹ֥אכַל דָּֽם׃ ס</span></p>
 <p align="RIGHT"><span lang="he">‎<a name="013">13</a> ‏וְאִ֨ישׁ אִ֜ישׁ מִבְּנֵ֣י יִשְׂרָאֵ֗ל וּמִן־הַגֵּר֙ הַגָּ֣ר בְּתוֹכָ֔ם אֲשֶׁ֨ר יָצ֜וּד צֵ֥יד חַיָּ֛ה אוֹ־ע֖וֹף אֲשֶׁ֣ר יֵאָכֵ֑ל וְשָׁפַךְ֙ אֶת־דָּמ֔וֹ וְכִסָּ֖הוּ בֶּעָפָֽר׃ </span></p>
 <p align="RIGHT"><span lang="he">‎<a name="014">14</a> ‏כִּֽי־נֶ֣פֶשׁ כָּל־בָּשָׂ֗ר דָּמ֣וֹ בְנַפְשׁוֹ֮ הוּא֒ וָֽאֹמַר֙ לִבְנֵ֣י יִשְׂרָאֵ֔ל דַּ֥ם כָּל־בָּשָׂ֖ר לֹ֣א תֹאכֵ֑לוּ כִּ֣י נֶ֤פֶשׁ כָּל־בָּשָׂר֙ דָּמ֣וֹ הִ֔וא כָּל־אֹכְלָ֖יו יִכָּרֵֽת׃ </span></p>
 <p align="RIGHT"><span lang="he">‎<a name="015">15</a> ‏וְכָל־נֶ֗פֶשׁ אֲשֶׁ֨ר תֹּאכַ֤ל נְבֵלָה֙ וּטְרֵפָ֔ה בָּאֶזְרָ֖ח וּבַגֵּ֑ר וְכִבֶּ֨ס בְּגָדָ֜יו וְרָחַ֥ץ בַּמַּ֛יִם וְטָמֵ֥א עַד־הָעֶ֖רֶב וְטָהֵֽר׃ </span></p>
 <p align="RIGHT"><span lang="he">‎<a name="016">16</a> ‏וְאִם֙ לֹ֣א יְכַבֵּ֔ס וּבְשָׂר֖וֹ לֹ֣א יִרְחָ֑ץ וְנָשָׂ֖א עֲוֹנֽוֹ׃ פ</span></p>
 </td>
 <td width="50%">
 <p>1 wayəḏabēr yəhwâ ’el-mōšeh llē’mōr: </p>
 <p>2 dabēr ’el-’ahărōn wə’el-bānāyw wə’el kāl-bənê yiśərā’ēl wə’āmarətā ’ălêhem zeh hadāḇār ’ăšer-ṣiûâ yəhwâ lē’mōr: </p>
 <p>3 ’îš ’îš mibêṯ yiśərā’ēl ’ăšer yišəḥaṭ šwōr ’wō-ḵeśeḇ ’wō-‘ēz bamm<sup>a</sup>ḥăneh ’wō ’ăšer yišəḥaṭ miḥûṣ lamm<sup>a</sup>ḥăneh: </p>
 <p>4 wə’el-peṯ<sup>a</sup>ḥ ’ōhel mwō‘ēḏ lō’ hĕḇî’wō ləhaqərîḇ qārəbān layhwâ lifənê mišəkan yəhwâ dām yēḥāšēḇ lā’îš hahû’ dām šāfāḵə wəniḵəraṯ hā’îš hahû’ miqqereḇ ‘ammwō: </p>
 <p>5 ləm<sup>a</sup>‘an ’ăšer yāḇî’û bənê yiśərā’ēl ’eṯ-ziḇəḥêhem ’ăšer hēm zōḇəḥîm ‘al-pənê haśśāḏeh wehĕḇî’um layhwâ ’el-peṯ<sup>a</sup>ḥ ’ōhel mwō‘ēḏ ’el-hakōhēn wəzāḇəḥû ziḇəḥê šəlāmîm layhwâ ’wōṯām: </p>
 <p>6 wəzāraq hakōhēn ’eṯ-hadām ‘al-mizəb<sup>a</sup>ḥ yəhwâ peṯ<sup>a</sup>ḥ ’ōhel mwō‘ēḏ wəhiqəṭîr h<sup>a</sup>ḥēleḇ lərêḥa nîḥōḥa layhwâ: </p>
 <p>7 wəlō’-yizəbəḥû ‘wōḏ ’eṯ-ziḇəḥêhem laśśə‘îrim ’ăšer hēm zōnîm ’<sup>a</sup>ḥărêhem ḥuqqaṯ ‘wōlām tihəyeh-zzō’ṯ lâem ləḏōrōṯām: </p>
 <p>8 wa’ălēhem tō’mar ’îš ’îš mibêṯ yiśərā’ēl ûmin-hagēr ’ăšer-yāḡûr bəṯwōḵām ’ăšer-y<sup>a</sup>‘ăleh ‘ōlâ ’wō-zāḇ<sup>a</sup>ḥ: </p>
 <p>9 wə’el-peṯ<sup>a</sup>ḥ ’ōhel mwō‘ēḏ lō’ yəḇî’ennû l<sup>a</sup>‘ăśwōṯ ’ōṯwō layhwâ wəniḵəraṯ hā’îš hahû’ mē‘ammāyw: </p>
 <p>10 wə’îš ’îš mibêṯ yiśərā’ēl ûmin-hagēr hagār bəṯwōḵām ’ăšer yō’ḵal kāl-dām wənāṯatî fānay bannefeš hā’ōḵeleṯ ’eṯ-hadām wəhiḵəratî ’ōṯāh miqqereḇ ‘ammāh: </p>
 <p>11 kî nefeš habāśār badām hiw’ wa’ănî nəṯatîw lāḵem ‘al-hammizəbēḥa ləḵapēr ‘al-nafəšōṯêḵem kî-hadām hû’ bannefeš yəḵapēr: </p>
 <p>12 ‘al-kēn ’āmarətî liḇənê yiśərā’ēl kāl-nefeš mikem lō’-ṯō’ḵal dām wəhagēr hagār bəṯwōḵəḵem lō’-yō’ḵal dām: s</p>
 <p>13 wə’îš ’îš mibənê yiśərā’ēl ûmin-hagēr hagār bəṯwōḵām ’ăšer yāṣûḏ ṣêḏ ḥayyâ ’wō-‘wōf ’ăšer yē’āḵēl wəšāfaḵə ’eṯ-dāmwō wəḵissâû be‘āfār: </p>
 <p>14 kî-nefeš kāl-bāśār dāmwō ḇənafəšwō hû’ wā’ōmar liḇənê yiśərā’ēl dam kāl-bāśār lō’ ṯō’ḵēlû kî nefeš kāl-bāśār dāmwō hiw’ kāl-’ōḵəlāyw yikārēṯ: </p>
 <p>15 wəḵāl-nefeš ’ăšer tō’ḵal nəḇēlâ ûṭərēfâ bā’ezərāḥ ûḇagēr wəḵibes bəḡāḏāyw wərāḥaṣ bammayim wəṭāmē’ ‘aḏ-hā‘ereḇ wəṭâēr: </p>
 <p>16 wə’im lō’ yəḵabēs ûḇəśārwō lō’ yirəḥāṣ wənāśā’ ‘ăwōnwō: f</p>
 </td>
 </tr></table>
 <p></p><hr>
 <center>
 <a href="lev018.htm">Next: Leviticus (Vayikra) Chapter 18</a></center>
 </body>