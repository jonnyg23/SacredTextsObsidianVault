<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jer033.htm">Polyglot</a> 
 <a href="../kjv/jer033.htm">KJV</a> 
 <a href="../sep/jer033.htm">Sep</a> 
 <a href="../vul/jer033.htm">Vul</a> 
 
 <br>
 <br><a href="jer.htm">Jeremiah (Yermiyah) Index</a><br>
  
 <a href="jer032.htm">Previous</a> 
 <a href="jer034.htm">Next</a> 
 </center>
 <hr>
 
 <h3 align="CENTER">Tanach (Hebrew): Jeremiah (Yermiyah) Chapter 33</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְהִ֧י דְבַר־יְהוָ֛ה אֶֽל־יִרְמְיָ֖הוּ שֵׁנִ֑ית וְהוּא֙ עוֹדֶ֣נּוּ עָצ֔וּר בַּחֲצַ֥ר הַמַּטָּרָ֖ה לֵאמֹֽר׃ </span></p>
 <p align="RIGHT"><span lang="he">‎<a name="002">2</a> ‏כֹּֽה־אָמַ֥ר יְהוָ֖ה עֹשָׂ֑הּ יְהוָ֗ה יוֹצֵ֥ר אוֹתָ֛הּ לַהֲכִינָ֖הּ יְהוָ֥ה שְׁמֽוֹ׃ </span></p>
 <p align="RIGHT"><span lang="he">‎<a name="003">3</a> ‏קְרָ֥א אֵלַ֖י וְאֶעֱנֶ֑ךָּ וְאַגִּ֧ידָה לְּךָ֛ גְּדֹל֥וֹת וּבְצֻר֖וֹת לֹ֥א יְדַעְתָּֽם׃ ס</span></p>
 <p align="RIGHT"><span lang="he">‎<a name="004">4</a> ‏כִּי֩ כֹ֨ה אָמַ֤ר יְהוָה֙ אֱלֹהֵ֣י יִשְׂרָאֵ֔ל עַל־בָּתֵּי֙ הָעִ֣יר הַזֹּ֔את וְעַל־בָּתֵּ֖י מַלְכֵ֣י יְהוּדָ֑ה הַנְּתֻצִ֕ים אֶל־הַסֹּלְל֖וֹת וְאֶל־הֶחָֽרֶב׃ </span></p>
 <p align="RIGHT"><span lang="he">‎<a name="005">5</a> ‏בָּאִ֗ים לְהִלָּחֵם֙ אֶת־הַכַּשְׂדִּ֔ים וּלְמַלְאָם֙ אֶת־פִּגְרֵ֣י הָאָדָ֔ם אֲשֶׁר־הִכֵּ֥יתִי בְאַפִּ֖י וּבַחֲמָתִ֑י וַאֲשֶׁ֨ר הִסְתַּ֤רְתִּי פָנַי֙ מֵהָעִ֣יר הַזֹּ֔את עַ֖ל כָּל־רָעָתָֽם׃ </span></p>
 <p align="RIGHT"><span lang="he">‎<a name="006">6</a> ‏הִנְנִ֧י מַעֲלֶה־לָּ֛הּ אֲרֻכָ֥ה וּמַרְפֵּ֖א וּרְפָאתִ֑ים וְגִלֵּיתִ֣י לָהֶ֔ם עֲתֶ֥רֶת שָׁל֖וֹם וֶאֱמֶֽת׃ </span></p>
 <p align="RIGHT"><span lang="he">‎<a name="007">7</a> ‏וַהֲשִֽׁבֹתִי֙ אֶת־שְׁב֣וּת יְהוּדָ֔ה וְאֵ֖ת שְׁב֣וּת יִשְׂרָאֵ֑ל וּבְנִתִ֖ים כְּבָרִֽאשֹׁנָֽה׃ </span></p>
 <p align="RIGHT"><span lang="he">‎<a name="008">8</a> ‏וְטִ֣הַרְתִּ֔ים מִכָּל־עֲוֹנָ֖ם אֲשֶׁ֣ר חָֽטְאוּ־לִ֑י וְסָלַחְתִּ֗י <font color="brown">לכול־</font> <font color="blue">לְכָל־</font> עֲוֹנֽוֹתֵיהֶם֙ אֲשֶׁ֣ר חָֽטְאוּ־לִ֔י וַאֲשֶׁ֖ר פָּ֥שְׁעוּ בִֽי׃ </span></p>
 <p align="RIGHT"><span lang="he">‎<a name="009">9</a> ‏וְהָ֣יְתָה לִּ֗י לְשֵׁ֤ם שָׂשׂוֹן֙ לִתְהִלָּ֣ה וּלְתִפְאֶ֔רֶת לְכֹ֖ל גּוֹיֵ֣י הָאָ֑רֶץ אֲשֶׁ֨ר יִשְׁמְע֜וּ אֶת־כָּל־הַטּוֹבָ֗ה אֲשֶׁ֤ר אָֽנֹכִי֙ עֹשֶׂ֣ה אֹתָ֔ם וּפָחֲד֣וּ וְרָֽגְז֗וּ עַ֤ל כָּל־הַטּוֹבָה֙ וְעַ֣ל כָּל־הַשָּׁל֔וֹם אֲשֶׁ֥ר אָֽנֹכִ֖י עֹ֥שֶׂה לָּֽהּ׃ ס</span></p>
 <p align="RIGHT"><span lang="he">‎<a name="010">10</a> ‏כֹּ֣ה׀ אָמַ֣ר יְהוָ֗ה עוֹד֮ יִשָּׁמַ֣ע בַּמָּקוֹם־הַזֶּה֒ אֲשֶׁר֙ אַתֶּ֣ם אֹֽמְרִ֔ים חָרֵ֣ב ה֔וּא מֵאֵ֥ין אָדָ֖ם וּמֵאֵ֣ין בְּהֵמָ֑ה בְּעָרֵ֤י יְהוּדָה֙ וּבְחֻצ֣וֹת יְרוּשָׁלִַ֔ם הַֽנְשַׁמּ֗וֹת מֵאֵ֥ין אָדָ֛ם וּמֵאֵ֥ין יוֹשֵׁ֖ב וּמֵאֵ֥ין בְּהֵמָֽה׃ </span></p>
 <p align="RIGHT"><span lang="he">‎<a name="011">11</a> ‏ק֣וֹל שָׂשׂ֞וֹן וְק֣וֹל שִׂמְחָ֗ה ק֣וֹל חָתָן֮ וְק֣וֹל כַּלָּה֒ ק֣וֹל אֹמְרִ֡ים הוֹדוּ֩ אֶת־יְהוָ֨ה צְבָא֜וֹת כִּֽי־ט֤וֹב יְהוָה֙ כִּֽי־לְעוֹלָ֣ם חַסְדּ֔וֹ מְבִאִ֥ים תּוֹדָ֖ה בֵּ֣ית יְהוָ֑ה כִּֽי־אָשִׁ֧יב אֶת־שְׁבוּת־הָאָ֛רֶץ כְּבָרִאשֹׁנָ֖ה אָמַ֥ר יְהוָֽה׃ ס</span></p>
 <p align="RIGHT"><span lang="he">‎<a name="012">12</a> ‏כֹּֽה־אָמַר֮ יְהוָ֣ה צְבָאוֹת֒ ע֞וֹד יִֽהְיֶ֣ה׀ בַּמָּק֣וֹם הַזֶּ֗ה הֶחָרֵ֛ב מֵֽאֵין־אָדָ֥ם וְעַד־בְּהֵמָ֖ה וּבְכָל־עָרָ֑יו נְוֵ֣ה רֹעִ֔ים מַרְבִּצִ֖ים צֹֽאן׃ </span></p>
 <p align="RIGHT"><span lang="he">‎<a name="013">13</a> ‏בְּעָרֵ֨י הָהָ֜ר בְּעָרֵ֤י הַשְּׁפֵלָה֙ וּבְעָרֵ֣י הַנֶּ֔גֶב וּבְאֶ֧רֶץ בִּנְיָמִ֛ן וּבִסְבִיבֵ֥י יְרוּשָׁלִַ֖ם וּבְעָרֵ֣י יְהוּדָ֑ה עֹ֣ד תַּעֲבֹ֧רְנָה הַצֹּ֛אן עַל־יְדֵ֥י מוֹנֶ֖ה אָמַ֥ר יְהוָֽה׃ ס</span></p>
 <p align="RIGHT"><span lang="he">‎<a name="014">14</a> ‏הִנֵּ֛ה יָמִ֥ים בָּאִ֖ים נְאֻם־יְהוָ֑ה וַהֲקִֽמֹתִי֙ אֶת־הַדָּבָ֣ר הַטּ֔וֹב אֲשֶׁ֥ר דִּבַּ֛רְתִּי אֶל־בֵּ֥ית יִשְׂרָאֵ֖ל וְעַל־בֵּ֥ית יְהוּדָֽה׃ </span></p>
 <p align="RIGHT"><span lang="he">‎<a name="015">15</a> ‏בַּיָּמִ֤ים הָהֵם֙ וּבָעֵ֣ת הַהִ֔יא אַצְמִ֥יחַ לְדָוִ֖ד צֶ֣מַח צְדָקָ֑ה וְעָשָׂ֛ה מִשְׁפָּ֥ט וּצְדָקָ֖ה בָּאָֽרֶץ׃ </span></p>
 <p align="RIGHT"><span lang="he">‎<a name="016">16</a> ‏בַּיָּמִ֤ים הָהֵם֙ תִּוָּשַׁ֣ע יְהוּדָ֔ה וִירוּשָׁלִַ֖ם תִּשְׁכּ֣וֹן לָבֶ֑טַח וְזֶ֥ה אֲשֶׁר־יִקְרָא־לָ֖הּ יְהוָ֥ה׀ צִדְקֵֽנוּ׃ ס</span></p>
 <p align="RIGHT"><span lang="he">‎<a name="017">17</a> ‏כִּי־כֹ֖ה אָמַ֣ר יְהוָ֑ה לֹֽא־יִכָּרֵ֣ת לְדָוִ֔ד אִ֕ישׁ יֹשֵׁ֖ב עַל־כִּסֵּ֥א בֵֽית־יִשְׂרָאֵֽל׃ </span></p>
 <p align="RIGHT"><span lang="he">‎<a name="018">18</a> ‏וְלַכֹּהֲנִים֙ הַלְוִיִּ֔ם לֹֽא־יִכָּרֵ֥ת אִ֖ישׁ מִלְּפָנָ֑י מַעֲלֶ֨ה עוֹלָ֜ה וּמַקְטִ֥יר מִנְחָ֛ה וְעֹֽשֶׂה־זֶּ֖בַח<font color="red"><sup>3</sup></font> כָּל־הַיָּמִֽים׃ ס</span></p>
 <p align="RIGHT"><span lang="he">‎<a name="019">19</a> ‏וַֽיְהִי֙ דְּבַר־יְהוָ֔ה אֶֽל־יִרְמְיָ֖הוּ לֵאמֽוֹר׃ </span></p>
 <p align="RIGHT"><span lang="he">‎<a name="020">20</a> ‏כֹּ֚ה אָמַ֣ר יְהוָ֔ה אִם־תָּפֵ֙רוּ֙ אֶת־בְּרִיתִ֣י הַיּ֔וֹם וְאֶת־בְּרִיתִ֖י הַלָּ֑יְלָה וּלְבִלְתִּ֛י הֱי֥וֹת יֽוֹמָם־וָלַ֖יְלָה בְּעִתָּֽם׃ </span></p>
 <p align="RIGHT"><span lang="he">‎<a name="021">21</a> ‏גַּם־בְּרִיתִ֤י תֻפַר֙ אֶת־דָּוִ֣ד עַבְדִּ֔י מִהְיֽוֹת־ל֥וֹ בֵ֖ן מֹלֵ֣ךְ עַל־כִּסְא֑וֹ וְאֶת־הַלְוִיִּ֥ם הַכֹּהֲנִ֖ים מְשָׁרְתָֽי׃ </span></p>
 <p align="RIGHT"><span lang="he">‎<a name="022">22</a> ‏אֲשֶׁ֤ר לֹֽא־יִסָּפֵר֙ צְבָ֣א הַשָּׁמַ֔יִם וְלֹ֥א יִמַּ֖ד ח֣וֹל הַיָּ֑ם כֵּ֣ן אַרְבֶּ֗ה אֶת־זֶ֙רַע֙ דָּוִ֣ד עַבְדִּ֔י וְאֶת־הַלְוִיִּ֖ם מְשָׁרְתֵ֥י אֹתִֽי׃ ס</span></p>
 <p align="RIGHT"><span lang="he">‎<a name="023">23</a> ‏וַֽיְהִי֙ דְּבַר־יְהוָ֔ה אֶֽל־יִרְמְיָ֖הוּ לֵאמֹֽר׃ </span></p>
 <p align="RIGHT"><span lang="he">‎<a name="024">24</a> ‏הֲל֣וֹא רָאִ֗יתָ מָֽה־הָעָ֤ם הַזֶּה֙ דִּבְּר֣וּ לֵאמֹ֔ר שְׁתֵּ֣י הַמִּשְׁפָּח֗וֹת אֲשֶׁ֨ר בָּחַ֧ר יְהוָ֛ה בָּהֶ֖ם וַיִּמְאָסֵ֑ם וְאֶת־עַמִּי֙ יִנְאָצ֔וּן מִֽהְי֥וֹת ע֖וֹד גּ֥וֹי לִפְנֵיהֶֽם׃ ס</span></p>
 <p align="RIGHT"><span lang="he">‎<a name="025">25</a> ‏כֹּ֚ה אָמַ֣ר יְהוָ֔ה אִם־לֹ֥א בְרִיתִ֖י יוֹמָ֣ם וָלָ֑יְלָה חֻקּ֛וֹת שָׁמַ֥יִם וָאָ֖רֶץ לֹא־שָֽׂמְתִּי׃ </span></p>
 <p align="RIGHT"><span lang="he">‎<a name="026">26</a> ‏גַּם־זֶ֣רַע יַעֲקוֹב֩ וְדָוִ֨ד עַבְדִּ֜י אֶמְאַ֗ס מִקַּ֤חַת מִזַּרְעוֹ֙ מֹֽשְׁלִ֔ים אֶל־זֶ֥רַע אַבְרָהָ֖ם יִשְׂחָ֣ק וְיַעֲקֹ֑ב כִּֽי־<font color="brown">אשוב</font> <font color="blue">אָשִׁ֥יב</font> אֶת־שְׁבוּתָ֖ם וְרִחַמְתִּֽים׃ ס</span></p>
 </td>
 <td width="50%">
 <p>1 wayəhî ḏəḇar-yəhwâ ’el-yirəməyâû šēnîṯ wəhû’ ‘wōḏennû ‘āṣûr b<sup>a</sup>ḥăṣar hammaṭṭārâ lē’mōr: </p>
 <p>2 kōh-’āmar yəhwâ ‘ōśāh yəhwâ ywōṣēr ’wōṯāh lahăḵînāh yəhwâ šəmwō: </p>
 <p>3 qərā’ ’ēlay wə’e‘ĕneḵḵā wə’agîḏâ lləḵā gəḏōlwōṯ ûḇəṣurwōṯ lō’ yəḏ<sup>a</sup>‘ətām: s</p>
 <p>4 kî ḵōh ’āmar yəhwâ ’ĕlōhê yiśərā’ēl ‘al-bātê hā‘îr hazzō’ṯ wə‘al-bātê maləḵê yəhûḏâ hannəṯuṣîm ’el-hassōləlwōṯ wə’el-heḥāreḇ: </p>
 <p>5 bā’îm ləhillāḥēm ’eṯ-hakaśədîm ûləmalə’ām ’eṯ-piḡərê hā’āḏām ’ăšer-hikêṯî ḇə’apî ûḇ<sup>a</sup>ḥămāṯî wa’ăšer hisətarətî fānay mēhā‘îr hazzō’ṯ ‘al kāl-rā‘āṯām: </p>
 <p>6 hinənî m<sup>a</sup>‘ăleh-llāh ’ăruḵâ ûmarəpē’ ûrəfā’ṯîm wəḡillêṯî lâem ‘ăṯereṯ šālwōm we’ĕmeṯ: </p>
 <p>7 wahăšiḇōṯî ’eṯ-šəḇûṯ yəhûḏâ wə’ēṯ šəḇûṯ yiśərā’ēl ûḇəniṯîm kəḇāri’šōnâ: </p>
 <p>8 wəṭiharətîm mikāl-‘ăwōnām ’ăšer ḥāṭə’û-lî wəsāl<sup>a</sup>ḥətî <font color="brown">ləḵwōl-</font> <font color="blue">ləḵāl-</font> ‘ăwōnwōṯêhem ’ăšer ḥāṭə’û-lî wa’ăšer pāšə‘û ḇî: </p>
 <p>9 wəhāyəṯâ llî ləšēm śāśwōn liṯəhillâ ûləṯifə’ereṯ ləḵōl gwōyê hā’āreṣ ’ăšer yišəmə‘û ’eṯ-kāl-haṭṭwōḇâ ’ăšer ’ānōḵî ‘ōśeh ’ōṯām ûfāḥăḏû wərāḡəzû ‘al kāl-haṭṭwōḇâ wə‘al kāl-haššālwōm ’ăšer ’ānōḵî ‘ōśeh llāh: s</p>
 <p>10 kōh| ’āmar yəhwâ ‘wōḏ yiššām<sup>a</sup>‘ bammāqwōm-hazzeh ’ăšer ’atem ’ōmərîm ḥārēḇ hû’ mē’ên ’āḏām ûmē’ên bəhēmâ bə‘ārê yəhûḏâ ûḇəḥuṣwōṯ yərûšālaim hanəšammwōṯ mē’ên ’āḏām ûmē’ên ywōšēḇ ûmē’ên bəhēmâ: </p>
 <p>11 qwōl śāśwōn wəqwōl śiməḥâ qwōl ḥāṯān wəqwōl kallâ qwōl ’ōmərîm hwōḏû ’eṯ-yəhwâ ṣəḇā’wōṯ kî-ṭwōḇ yəhwâ kî-lə‘wōlām ḥasədwō məḇi’îm twōḏâ bêṯ yəhwâ kî-’āšîḇ ’eṯ-šəḇûṯ-hā’āreṣ kəḇāri’šōnâ ’āmar yəhwâ: s</p>
 <p>12 kōh-’āmar yəhwâ ṣəḇā’wōṯ ‘wōḏ yihəyeh| bammāqwōm hazzeh heḥārēḇ mē’ên-’āḏām wə‘aḏ-bəhēmâ ûḇəḵāl-‘ārāyw nəwēh rō‘îm marəbiṣîm ṣō’n: </p>
 <p>13 bə‘ārê hâār bə‘ārê haššəfēlâ ûḇə‘ārê hanneḡeḇ ûḇə’ereṣ binəyāmin ûḇisəḇîḇê yərûšālaim ûḇə‘ārê yəhûḏâ ‘ōḏ t<sup>a</sup>‘ăḇōrənâ haṣṣō’n ‘al-yəḏê mwōneh ’āmar yəhwâ: s</p>
 <p>14 hinnēh yāmîm bā’îm nə’um-yəhwâ wahăqimōṯî ’eṯ-hadāḇār haṭṭwōḇ ’ăšer dibarətî ’el-bêṯ yiśərā’ēl wə‘al-bêṯ yəhûḏâ: </p>
 <p>15 bayyāmîm hâēm ûḇā‘ēṯ hahî’ ’aṣəmîḥa ləḏāwiḏ ṣem<sup>a</sup>ḥ ṣəḏāqâ wə‘āśâ mišəpāṭ ûṣəḏāqâ bā’āreṣ: </p>
 <p>16 bayyāmîm hâēm tiûāš<sup>a</sup>‘ yəhûḏâ wîrûšālaim tišəkwōn lāḇeṭ<sup>a</sup>ḥ wəzeh ’ăšer-yiqərā’-lāh yəhwâ| ṣiḏəqēnû: s</p>
 <p>17 kî-ḵōh ’āmar yəhwâ lō’-yikārēṯ ləḏāwiḏ ’îš yōšēḇ ‘al-kissē’ ḇêṯ-yiśərā’ēl: </p>
 <p>18 wəlakōhănîm haləwîyim lō’-yikārēṯ ’îš milləfānāy m<sup>a</sup>‘ăleh ‘wōlâ ûmaqəṭîr minəḥâ wə‘ōśeh-zzeḇ<sup>a</sup>ḥ<font color="red"><sup>3</sup></font> kāl-hayyāmîm: s</p>
 <p>19 wayəhî dəḇar-yəhwâ ’el-yirəməyâû lē’mwōr: </p>
 <p>20 kōh ’āmar yəhwâ ’im-tāfērû ’eṯ-bərîṯî hayywōm wə’eṯ-bərîṯî hallāyəlâ ûləḇilətî hĕywōṯ ywōmām-wālayəlâ bə‘itām: </p>
 <p>21 gam-bərîṯî ṯufar ’eṯ-dāwiḏ ‘aḇədî mihəywōṯ-lwō ḇēn mōlēḵə ‘al-kisə’wō wə’eṯ-haləwîyim hakōhănîm məšārəṯāy: </p>
 <p>22 ’ăšer lō’-yissāfēr ṣəḇā’ haššāmayim wəlō’ yimmaḏ ḥwōl hayyām kēn ’arəbeh ’eṯ-zer<sup>a</sup>‘ dāwiḏ ‘aḇədî wə’eṯ-haləwîyim məšārəṯê ’ōṯî: s</p>
 <p>23 wayəhî dəḇar-yəhwâ ’el-yirəməyâû lē’mōr: </p>
 <p>24 hălwō’ rā’îṯā mâ-hā‘ām hazzeh dibərû lē’mōr šətê hammišəpāḥwōṯ ’ăšer bāḥar yəhwâ bâem wayyimə’āsēm wə’eṯ-‘ammî yinə’āṣûn mihəywōṯ ‘wōḏ gwōy lifənêhem: s</p>
 <p>25 kōh ’āmar yəhwâ ’im-lō’ ḇərîṯî ywōmām wālāyəlâ ḥuqqwōṯ šāmayim wā’āreṣ lō’-śāmətî: </p>
 <p>26 gam-zer<sup>a</sup>‘ y<sup>a</sup>‘ăqwōḇ wəḏāwiḏ ‘aḇədî ’emə’as miqq<sup>a</sup>ḥaṯ mizzarə‘wō mōšəlîm ’el-zer<sup>a</sup>‘ ’aḇərâām yiśəḥāq wəy<sup>a</sup>‘ăqōḇ kî-<font color="brown">’āšûḇ</font> <font color="blue">’āšîḇ</font> ’eṯ-šəḇûṯām wəriḥamətîm: s</p>
 </td>
 </tr></table>
 <p></p><hr>
 <center>
 <a href="jer034.htm">Next: Jeremiah (Yermiyah) Chapter 34</a></center>
 </body>