<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/ch1016.htm">Polyglot</a> 
 <a href="../kjv/ch1016.htm">KJV</a> 
 <a href="../sep/ch1016.htm">Sep</a> 
 <a href="../vul/ch1016.htm">Vul</a> 
 
 <br>
 <br><a href="ch1.htm">1 Chronicles (1 Divrey Yamim) Index</a><br>
  
 <a href="ch1015.htm">Previous</a> 
 <a href="ch1017.htm">Next</a> 
 </center>
 <hr>
 
 <h3 align="CENTER">Tanach (Hebrew): 1 Chronicles (1 Divrey Yamim) Chapter 16</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיָּבִ֙יאוּ֙ אֶת־אֲר֣וֹן הָֽאֱלֹהִ֔ים וַיַּצִּ֣יגוּ אֹת֔וֹ בְּת֣וֹךְ הָאֹ֔הֶל אֲשֶׁ֥ר נָֽטָה־ל֖וֹ דָּוִ֑יד וַיַּקְרִ֛יבוּ עֹל֥וֹת וּשְׁלָמִ֖ים לִפְנֵ֥י הָאֱלֹהִֽים׃ </span></p>
 <p align="RIGHT"><span lang="he">‎<a name="002">2</a> ‏וַיְכַ֣ל דָּוִ֔יד מֵהַעֲל֥וֹת הָעֹלָ֖ה וְהַשְּׁלָמִ֑ים וַיְבָ֥רֶךְ אֶת־הָעָ֖ם בְּשֵׁ֥ם יְהוָֽה׃ </span></p>
 <p align="RIGHT"><span lang="he">‎<a name="003">3</a> ‏וַיְחַלֵּק֙ לְכָל־אִ֣ישׁ יִשְׂרָאֵ֔ל מֵאִ֖ישׁ וְעַד־אִשָּׁ֑ה לְאִישׁ֙ כִּכַּר־לֶ֔חֶם וְאֶשְׁפָּ֖ר וַאֲשִׁישָֽׁה׃ </span></p>
 <p align="RIGHT"><span lang="he">‎<a name="004">4</a> ‏וַיִּתֵּ֞ן לִפְנֵ֨י אֲר֧וֹן יְהוָ֛ה מִן־הַלְוִיִּ֖ם מְשָׁרְתִ֑ים וּלְהַזְכִּיר֙ וּלְהוֹד֣וֹת וּלְהַלֵּ֔ל לַיהוָ֖ה אֱלֹהֵ֥י יִשְׂרָאֵֽל׃ פ</span></p>
 <p align="RIGHT"><span lang="he">‎<a name="005">5</a> ‏אָסָ֥ף הָרֹ֖אשׁ וּמִשְׁנֵ֣הוּ זְכַרְיָ֑ה יְעִיאֵ֡ל וּשְׁמִֽירָמ֡וֹת וִֽיחִיאֵ֡ל וּמַתִּתְיָ֡ה וֶאֱלִיאָ֡ב וּבְנָיָהוּ֩ וְעֹבֵ֨ד אֱדֹ֜ם וִֽיעִיאֵ֗ל בִּכְלֵ֤י נְבָלִים֙ וּבְכִנֹּר֔וֹת וְאָסָ֖ף בַּֽמְצִלְתַּ֥יִם מַשְׁמִֽיעַ׃ </span></p>
 <p align="RIGHT"><span lang="he">‎<a name="006">6</a> ‏וּבְנָיָ֥הוּ וְיַחֲזִיאֵ֖ל הַכֹּהֲנִ֑ים בַּחֲצֹצְר֣וֹת תָּמִ֔יד לִפְנֵ֖י אֲר֥וֹן בְּרִית־הָאֱלֹהִֽים׃ </span></p>
 <p align="RIGHT"><span lang="he">‎<a name="007">7</a> ‏בַּיּ֣וֹם הַה֗וּא אָ֣ז נָתַ֤ן דָּוִיד֙ בָּרֹ֔אשׁ לְהֹד֖וֹת לַיהוָ֑ה בְּיַד־אָסָ֖ף וְאֶחָֽיו׃ פ</span></p>
 <p align="RIGHT"><span lang="he">‎<a name="008">8</a> ‏הוֹד֤וּ לַֽיהוָה֙ קִרְא֣וּ בִשְׁמ֔וֹ הוֹדִ֥יעוּ בָעַמִּ֖ים עֲלִילֹתָֽיו׃ </span></p>
 <p align="RIGHT"><span lang="he">‎<a name="009">9</a> ‏שִׁ֤ירוּ לוֹ֙ זַמְּרוּ־ל֔וֹ שִׂ֖יחוּ בְּכָל־נִפְלְאֹתָֽיו׃ </span></p>
 <p align="RIGHT"><span lang="he">‎<a name="010">10</a> ‏הִֽתְהַֽלְלוּ֙ בְּשֵׁ֣ם קָדְשׁ֔וֹ יִשְׂמַ֕ח לֵ֖ב מְבַקְשֵׁ֥י יְהוָֽה׃ </span></p>
 <p align="RIGHT"><span lang="he">‎<a name="011">11</a> ‏דִּרְשׁ֤וּ יְהוָה֙ וְעֻזּ֔וֹ בַּקְּשׁ֥וּ פָנָ֖יו תָּמִֽיד׃ </span></p>
 <p align="RIGHT"><span lang="he">‎<a name="012">12</a> ‏זִכְר֗וּ נִפְלְאֹתָיו֙ אֲשֶׁ֣ר עָשָׂ֔ה מֹפְתָ֖יו וּמִשְׁפְּטֵי־פִֽיהוּ׃ </span></p>
 <p align="RIGHT"><span lang="he">‎<a name="013">13</a> ‏זֶ֚רַע יִשְׂרָאֵ֣ל עַבְדּ֔וֹ בְּנֵ֥י יַעֲקֹ֖ב בְּחִירָֽיו׃ </span></p>
 <p align="RIGHT"><span lang="he">‎<a name="014">14</a> ‏ה֚וּא יְהוָ֣ה אֱלֹהֵ֔ינוּ בְּכָל־הָאָ֖רֶץ מִשְׁפָּטָֽיו׃ </span></p>
 <p align="RIGHT"><span lang="he">‎<a name="015">15</a> ‏זִכְר֤וּ לְעוֹלָם֙ בְּרִית֔וֹ דָּבָ֥ר צִוָּ֖ה לְאֶ֥לֶף דּֽוֹר׃ </span></p>
 <p align="RIGHT"><span lang="he">‎<a name="016">16</a> ‏אֲשֶׁ֤ר כָּרַת֙ אֶת־אַבְרָהָ֔ם וּשְׁבוּעָת֖וֹ לְיִצְחָֽק׃ </span></p>
 <p align="RIGHT"><span lang="he">‎<a name="017">17</a> ‏וַיַּעֲמִידֶ֤הָ לְיַעֲקֹב֙ לְחֹ֔ק לְיִשְׂרָאֵ֖ל בְּרִ֥ית עוֹלָֽם׃ </span></p>
 <p align="RIGHT"><span lang="he">‎<a name="018">18</a> ‏לֵאמֹ֗ר לְךָ֙ אֶתֵּ֣ן אֶֽרֶץ־כְּנָ֔עַן חֶ֖בֶל נַחֲלַתְכֶֽם׃ </span></p>
 <p align="RIGHT"><span lang="he">‎<a name="019">19</a> ‏בִּֽהְיֽוֹתְכֶם֙ מְתֵ֣י מִסְפָּ֔ר כִּמְעַ֖ט וְגָרִ֥ים בָּֽהּ׃ </span></p>
 <p align="RIGHT"><span lang="he">‎<a name="020">20</a> ‏וַיִּֽתְהַלְּכוּ֙ מִגּ֣וֹי אֶל־גּ֔וֹי וּמִמַּמְלָכָ֖ה אֶל־עַ֥ם אַחֵֽר׃ </span></p>
 <p align="RIGHT"><span lang="he">‎<a name="021">21</a> ‏לֹא־הִנִּ֤יחַ לְאִישׁ֙ לְעָשְׁקָ֔ם וַיּ֥וֹכַח עֲלֵיהֶ֖ם מְלָכִֽים׃ </span></p>
 <p align="RIGHT"><span lang="he">‎<a name="022">22</a> ‏אַֽל־תִּגְּעוּ֙ בִּמְשִׁיחָ֔י וּבִנְבִיאַ֖י אַל־תָּרֵֽעוּ׃ פ</span></p>
 <p align="RIGHT"><span lang="he">‎<a name="023">23</a> ‏שִׁ֤ירוּ לַֽיהוָה֙ כָּל־הָאָ֔רֶץ בַּשְּׂר֥וּ מִיּֽוֹם־אֶל־י֖וֹם יְשׁוּעָתֽוֹ׃ </span></p>
 <p align="RIGHT"><span lang="he">‎<a name="024">24</a> ‏סַפְּר֤וּ בַגּוֹיִם֙ אֶת־כְּבוֹד֔וֹ בְּכָל־הָעַמִּ֖ים נִפְלְאֹתָֽיו׃ </span></p>
 <p align="RIGHT"><span lang="he">‎<a name="025">25</a> ‏כִּי֩ גָד֨וֹל יְהוָ֤ה וּמְהֻלָּל֙ מְאֹ֔ד וְנוֹרָ֥א ה֖וּא עַל־כָּל־אֱלֹהִֽים׃ </span></p>
 <p align="RIGHT"><span lang="he">‎<a name="026">26</a> ‏כִּ֠י כָּל־אֱלֹהֵ֤י הָעַמִּים֙ אֱלִילִ֔ים וַיהוָ֖ה שָׁמַ֥יִם עָשָֽׂה׃ </span></p>
 <p align="RIGHT"><span lang="he">‎<a name="027">27</a> ‏ה֤וֹד וְהָדָר֙ לְפָנָ֔יו עֹ֥ז וְחֶדְוָ֖ה בִּמְקֹמֽוֹ׃ </span></p>
 <p align="RIGHT"><span lang="he">‎<a name="028">28</a> ‏הָב֤וּ לַֽיהוָה֙ מִשְׁפְּח֣וֹת עַמִּ֔ים הָב֥וּ לַיהוָ֖ה כָּב֥וֹד וָעֹֽז׃ </span></p>
 <p align="RIGHT"><span lang="he">‎<a name="029">29</a> ‏הָב֥וּ לַיהוָ֖ה כְּב֣וֹד שְׁמ֑וֹ שְׂא֤וּ מִנְחָה֙ וּבֹ֣אוּ לְפָנָ֔יו הִשְׁתַּחֲו֥וּ לַיהוָ֖ה בְּהַדְרַת־קֹֽדֶשׁ׃ </span></p>
 <p align="RIGHT"><span lang="he">‎<a name="030">30</a> ‏חִ֤ילוּ מִלְּפָנָיו֙ כָּל־הָאָ֔רֶץ אַף־תִּכּ֥וֹן תֵּבֵ֖ל בַּל־תִּמּֽוֹט׃ </span></p>
 <p align="RIGHT"><span lang="he">‎<a name="031">31</a> ‏יִשְׂמְח֤וּ הַשָּׁמַ֙יִם֙ וְתָגֵ֣ל הָאָ֔רֶץ וְיֹאמְר֥וּ בַגּוֹיִ֖ם יְהוָ֥ה מָלָֽךְ׃ </span></p>
 <p align="RIGHT"><span lang="he">‎<a name="032">32</a> ‏יִרְעַ֤ם הַיָּם֙ וּמְלוֹא֔וֹ יַעֲלֹ֥ץ הַשָּׂדֶ֖ה וְכָל־אֲשֶׁר־בּֽוֹ׃ </span></p>
 <p align="RIGHT"><span lang="he">‎<a name="033">33</a> ‏אָ֥ז יְרַנְּנ֖וּ עֲצֵ֣י הַיָּ֑עַר מִלִּפְנֵ֣י יְהוָ֔ה כִּי־בָ֖א לִשְׁפּ֥וֹט אֶת־הָאָֽרֶץ׃ </span></p>
 <p align="RIGHT"><span lang="he">‎<a name="034">34</a> ‏הוֹד֤וּ לַיהוָה֙ כִּ֣י ט֔וֹב כִּ֥י לְעוֹלָ֖ם חַסְדּֽוֹ׃ </span></p>
 <p align="RIGHT"><span lang="he">‎<a name="035">35</a> ‏וְאִמְר֕וּ הוֹשִׁיעֵ֙נוּ֙ אֱלֹהֵ֣י יִשְׁעֵ֔נוּ וְקַבְּצֵ֥נוּ וְהַצִּילֵ֖נוּ מִן־הַגּוֹיִ֑ם לְהֹדוֹת֙ לְשֵׁ֣ם קָדְשֶׁ֔ךָ לְהִשְׁתַּבֵּ֖חַ בִּתְהִלָּתֶֽךָ׃ </span></p>
 <p align="RIGHT"><span lang="he">‎<a name="036">36</a> ‏בָּר֤וּךְ יְהוָה֙ אֱלֹהֵ֣י יִשְׂרָאֵ֔ל מִן־הָעוֹלָ֖ם וְעַ֣ד הָעֹלָ֑ם וַיֹּאמְר֤וּ כָל־הָעָם֙ אָמֵ֔ן וְהַלֵּ֖ל לַֽיהוָֽה׃ פ</span></p>
 <p align="RIGHT"><span lang="he">‎<a name="037">37</a> ‏וַיַּֽעֲזָב־שָׁ֗ם לִפְנֵי֙ אֲר֣וֹן בְּרִית־יְהוָ֔ה לְאָסָ֖ף וּלְאֶחָ֑יו לְשָׁרֵ֞ת לִפְנֵ֧י הָאָר֛וֹן תָּמִ֖יד לִדְבַר־י֥וֹם בְּיוֹמֽוֹ׃ </span></p>
 <p align="RIGHT"><span lang="he">‎<a name="038">38</a> ‏וְעֹבֵ֥ד אֱדֹ֛ם וַאֲחֵיהֶ֖ם שִׁשִּׁ֣ים וּשְׁמוֹנָ֑ה וְעֹבֵ֨ד אֱדֹ֧ם בֶּן־יְדִית֛וּן וְחֹסָ֖ה לְשֹׁעֲרִֽים׃ </span></p>
 <p align="RIGHT"><span lang="he">‎<a name="039">39</a> ‏וְאֵ֣ת׀ צָד֣וֹק הַכֹּהֵ֗ן וְאֶחָיו֙ הַכֹּ֣הֲנִ֔ים לִפְנֵ֖י מִשְׁכַּ֣ן יְהוָ֑ה בַּבָּמָ֖ה אֲשֶׁ֥ר בְּגִבְעֽוֹן׃ </span></p>
 <p align="RIGHT"><span lang="he">‎<a name="040">40</a> ‏לְֽהַעֲלוֹת֩ עֹל֨וֹת לַיהוָ֜ה עַל־מִזְבַּ֧ח הָעֹלָ֛ה תָּמִ֖יד לַבֹּ֣קֶר וְלָעָ֑רֶב וּלְכָל־הַכָּתוּב֙ בְּתוֹרַ֣ת יְהוָ֔ה אֲשֶׁ֥ר צִוָּ֖ה עַל־יִשְׂרָאֵֽל׃ </span></p>
 <p align="RIGHT"><span lang="he">‎<a name="041">41</a> ‏וְעִמָּהֶם֙ הֵימָ֣ן וִֽידוּת֔וּן וּשְׁאָר֙ הַבְּרוּרִ֔ים אֲשֶׁ֥ר נִקְּב֖וּ בְּשֵׁמ֑וֹת לְהֹדוֹת֙ לַֽיהוָ֔ה כִּ֥י לְעוֹלָ֖ם חַסְדּֽוֹ׃ </span></p>
 <p align="RIGHT"><span lang="he">‎<a name="042">42</a> ‏וְעִמָּהֶם֩ הֵימָ֨ן וִֽידוּת֜וּן חֲצֹצְר֤וֹת<font color="red"><sup>3</sup></font> וּמְצִלְתַּ֙יִם֙ לְמַשְׁמִיעִ֔ים וּכְלֵ֖י שִׁ֣יר הָאֱלֹהִ֑ים וּבְנֵ֥י יְדוּת֖וּן לַשָּֽׁעַר׃ </span></p>
 <p align="RIGHT"><span lang="he">‎<a name="043">43</a> ‏וַיֵּלְכ֥וּ כָל־הָעָ֖ם אִ֣ישׁ לְבֵית֑וֹ וַיִּסֹּ֥ב דָּוִ֖יד לְבָרֵ֥ךְ אֶת־בֵּיתֽוֹ׃ פ</span></p>
 </td>
 <td width="50%">
 <p>1 wayyāḇî’û ’eṯ-’ărwōn hā’ĕlōhîm wayyaṣṣîḡû ’ōṯwō bəṯwōḵə hā’ōhel ’ăšer nāṭâ-lwō dāwîḏ wayyaqərîḇû ‘ōlwōṯ ûšəlāmîm lifənê hā’ĕlōhîm: </p>
 <p>2 wayəḵal dāwîḏ mēh<sup>a</sup>‘ălwōṯ hā‘ōlâ wəhaššəlāmîm wayəḇāreḵə ’eṯ-hā‘ām bəšēm yəhwâ: </p>
 <p>3 wayəḥallēq ləḵāl-’îš yiśərā’ēl mē’îš wə‘aḏ-’iššâ lə’îš kikar-leḥem wə’ešəpār wa’ăšîšâ: </p>
 <p>4 wayyitēn lifənê ’ărwōn yəhwâ min-haləwîyim məšārəṯîm ûləhazəkîr ûləhwōḏwōṯ ûləhallēl layhwâ ’ĕlōhê yiśərā’ēl: f</p>
 <p>5 ’āsāf hārō’š ûmišənēhû zəḵarəyâ yə‘î’ēl ûšəmîrāmwōṯ wîḥî’ēl ûmatiṯəyâ we’ĕlî’āḇ ûḇənāyâû wə‘ōḇēḏ ’ĕḏōm wî‘î’ēl biḵəlê nəḇālîm ûḇəḵinnōrwōṯ wə’āsāf baməṣilətayim mašəmî‘a: </p>
 <p>6 ûḇənāyâû wəy<sup>a</sup>ḥăzî’ēl hakōhănîm b<sup>a</sup>ḥăṣōṣərwōṯ tāmîḏ lifənê ’ărwōn bərîṯ-hā’ĕlōhîm: </p>
 <p>7 bayywōm hahû’ ’āz nāṯan dāwîḏ bārō’š ləhōḏwōṯ layhwâ bəyaḏ-’āsāf wə’eḥāyw: f</p>
 <p>8 hwōḏû layhwâ qirə’û ḇišəmwō hwōḏî‘û ḇā‘ammîm ‘ălîlōṯāyw: </p>
 <p>9 šîrû lwō zammərû-lwō śîḥû bəḵāl-nifələ’ōṯāyw: </p>
 <p>10 hiṯəhaləlû bəšēm qāḏəšwō yiśəm<sup>a</sup>ḥ lēḇ məḇaqəšê yəhwâ: </p>
 <p>11 dirəšû yəhwâ wə‘uzzwō baqqəšû fānāyw tāmîḏ: </p>
 <p>12 ziḵərû nifələ’ōṯāyw ’ăšer ‘āśâ mōfəṯāyw ûmišəpəṭê-fîhû: </p>
 <p>13 zer<sup>a</sup>‘ yiśərā’ēl ‘aḇədwō bənê y<sup>a</sup>‘ăqōḇ bəḥîrāyw: </p>
 <p>14 hû’ yəhwâ ’ĕlōhênû bəḵāl-hā’āreṣ mišəpāṭāyw: </p>
 <p>15 ziḵərû lə‘wōlām bərîṯwō dāḇār ṣiûâ lə’elef dwōr: </p>
 <p>16 ’ăšer kāraṯ ’eṯ-’aḇərâām ûšəḇû‘āṯwō ləyiṣəḥāq: </p>
 <p>17 wayy<sup>a</sup>‘ămîḏehā ləy<sup>a</sup>‘ăqōḇ ləḥōq ləyiśərā’ēl bərîṯ ‘wōlām: </p>
 <p>18 lē’mōr ləḵā ’etēn ’ereṣ-kənā‘an ḥeḇel n<sup>a</sup>ḥălaṯəḵem: </p>
 <p>19 bihəywōṯəḵem məṯê misəpār kimə‘aṭ wəḡārîm bāh: </p>
 <p>20 wayyiṯəhalləḵû migwōy ’el-gwōy ûmimmaməlāḵâ ’el-‘am ’<sup>a</sup>ḥēr: </p>
 <p>21 lō’-hinnîḥa lə’îš lə‘āšəqām wayywōḵ<sup>a</sup>ḥ ‘ălêhem məlāḵîm: </p>
 <p>22 ’al-tigə‘û biməšîḥāy ûḇinəḇî’ay ’al-tārē‘û: f</p>
 <p>23 šîrû layhwâ kāl-hā’āreṣ baśśərû mîywōm-’el-ywōm yəšû‘āṯwō: </p>
 <p>24 sapərû ḇagwōyim ’eṯ-kəḇwōḏwō bəḵāl-hā‘ammîm nifələ’ōṯāyw: </p>
 <p>25 kî ḡāḏwōl yəhwâ ûməhullāl mə’ōḏ wənwōrā’ hû’ ‘al-kāl-’ĕlōhîm: </p>
 <p>26 kî kāl-’ĕlōhê hā‘ammîm ’ĕlîlîm wayhwâ šāmayim ‘āśâ: </p>
 <p>27 hwōḏ wəhāḏār ləfānāyw ‘ōz wəḥeḏəwâ biməqōmwō: </p>
 <p>28 hāḇû layhwâ mišəpəḥwōṯ ‘ammîm hāḇû layhwâ kāḇwōḏ wā‘ōz: </p>
 <p>29 hāḇû layhwâ kəḇwōḏ šəmwō śə’û minəḥâ ûḇō’û ləfānāyw hišət<sup>a</sup>ḥăwû layhwâ bəhaḏəraṯ-qōḏeš: </p>
 <p>30 ḥîlû milləfānāyw kāl-hā’āreṣ ’af-tikwōn tēḇēl bal-timmwōṭ: </p>
 <p>31 yiśəməḥû haššāmayim wəṯāḡēl hā’āreṣ wəyō’mərû ḇagwōyim yəhwâ mālāḵə: </p>
 <p>32 yirə‘am hayyām ûməlwō’wō y<sup>a</sup>‘ălōṣ haśśāḏeh wəḵāl-’ăšer-bwō: </p>
 <p>33 ’āz yərannənû ‘ăṣê hayyā‘ar millifənê yəhwâ kî-ḇā’ lišəpwōṭ ’eṯ-hā’āreṣ: </p>
 <p>34 hwōḏû layhwâ kî ṭwōḇ kî lə‘wōlām ḥasədwō: </p>
 <p>35 wə’imərû hwōšî‘ēnû ’ĕlōhê yišə‘ēnû wəqabəṣēnû wəhaṣṣîlēnû min-hagwōyim ləhōḏwōṯ ləšēm qāḏəšeḵā ləhišətabēḥa biṯəhillāṯeḵā: </p>
 <p>36 bārûḵə yəhwâ ’ĕlōhê yiśərā’ēl min-hā‘wōlām wə‘aḏ hā‘ōlām wayyō’mərû ḵāl-hā‘ām ’āmēn wəhallēl layhwâ: f</p>
 <p>37 wayy<sup>a</sup>‘ăzāḇ-šām lifənê ’ărwōn bərîṯ-yəhwâ lə’āsāf ûlə’eḥāyw ləšārēṯ lifənê hā’ārwōn tāmîḏ liḏəḇar-ywōm bəywōmwō: </p>
 <p>38 wə‘ōḇēḏ ’ĕḏōm wa’ăḥêhem šiššîm ûšəmwōnâ wə‘ōḇēḏ ’ĕḏōm ben-yəḏîṯûn wəḥōsâ ləšō‘ărîm: </p>
 <p>39 wə’ēṯ| ṣāḏwōq hakōhēn wə’eḥāyw hakōhănîm lifənê mišəkan yəhwâ babāmâ ’ăšer bəḡiḇə‘wōn: </p>
 <p>40 ləh<sup>a</sup>‘ălwōṯ ‘ōlwōṯ layhwâ ‘al-mizəb<sup>a</sup>ḥ hā‘ōlâ tāmîḏ labōqer wəlā‘āreḇ ûləḵāl-hakāṯûḇ bəṯwōraṯ yəhwâ ’ăšer ṣiûâ ‘al-yiśərā’ēl: </p>
 <p>41 wə‘immâem hêmān wîḏûṯûn ûšə’ār habərûrîm ’ăšer niqqəḇû bəšēmwōṯ ləhōḏwōṯ layhwâ kî lə‘wōlām ḥasədwō: </p>
 <p>42 wə‘immâem hêmān wîḏûṯûn ḥăṣōṣərwōṯ<font color="red"><sup>3</sup></font> ûməṣilətayim ləmašəmî‘îm ûḵəlê šîr hā’ĕlōhîm ûḇənê yəḏûṯûn laššā‘ar: </p>
 <p>43 wayyēləḵû ḵāl-hā‘ām ’îš ləḇêṯwō wayyissōḇ dāwîḏ ləḇārēḵə ’eṯ-bêṯwō: f</p>
 </td>
 </tr></table>
 <p></p><hr>
 <center>
 <a href="ch1017.htm">Next: 1 Chronicles (1 Divrey Yamim) Chapter 17</a></center>
 </body>