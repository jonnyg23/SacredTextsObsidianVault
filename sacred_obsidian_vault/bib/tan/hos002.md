<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/hos002.htm">Polyglot</a> 
 <a href="../kjv/hos002.htm">KJV</a> 
 <a href="../sep/hos002.htm">Sep</a> 
 <a href="../vul/hos002.htm">Vul</a> 
 
 <br>
 <br><a href="hos.htm">Hosea (Hoshea) Index</a><br>
  
 <a href="hos001.htm">Previous</a> 
 <a href="hos003.htm">Next</a> 
 </center>
 <hr>
 
 <h3 align="CENTER">Tanach (Hebrew): Hosea (Hoshea) Chapter 2</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וְֽ֠הָיָה מִסְפַּ֤ר בְּנֵֽי־יִשְׂרָאֵל֙ כְּח֣וֹל הַיָּ֔ם אֲשֶׁ֥ר לֹֽא־יִמַּ֖ד וְלֹ֣א יִסָּפֵ֑ר וְֽ֠הָיָה בִּמְק֞וֹם אֲשֶׁר־יֵאָמֵ֤ר לָהֶם֙ לֹֽא־עַמִּ֣י אַתֶּ֔ם יֵאָמֵ֥ר לָהֶ֖ם בְּנֵ֥י אֵֽל־חָֽי׃ </span></p>
 <p align="RIGHT"><span lang="he">‎<a name="002">2</a> ‏וְ֠נִקְבְּצוּ בְּנֵֽי־יְהוּדָ֤ה וּבְנֵֽי־יִשְׂרָאֵל֙ יַחְדָּ֔ו וְשָׂמ֥וּ לָהֶ֛ם רֹ֥אשׁ אֶחָ֖ד וְעָל֣וּ מִן־הָאָ֑רֶץ כִּ֥י גָד֖וֹל י֥וֹם יִזְרְעֶֽאל׃ </span></p>
 <p align="RIGHT"><span lang="he">‎<a name="003">3</a> ‏אִמְר֥וּ לַאֲחֵיכֶ֖ם עַמִּ֑י וְלַאֲחֽוֹתֵיכֶ֖ם רֻחָֽמָה׃ </span></p>
 <p align="RIGHT"><span lang="he">‎<a name="004">4</a> ‏רִ֤יבוּ בְאִמְּכֶם֙ רִ֔יבוּ כִּֽי־הִיא֙ לֹ֣א אִשְׁתִּ֔י וְאָנֹכִ֖י לֹ֣א אִישָׁ֑הּ וְתָסֵ֤ר זְנוּנֶ֙יהָ֙ מִפָּנֶ֔יה וְנַאֲפוּפֶ֖יהָ מִבֵּ֥ין שָׁדֶֽיהָ׃ </span></p>
 <p align="RIGHT"><span lang="he">‎<a name="005">5</a> ‏פֶּן־אַפְשִׁיטֶ֣נָּה עֲרֻמָּ֔ה וְהִ֨צַּגְתִּ֔יהָ כְּי֖וֹם הִוָּֽלְדָ֑הּ וְשַׂמְתִּ֣יהָ כַמִּדְבָּ֗ר וְשַׁתִּ֙הָ֙ כְּאֶ֣רֶץ צִיָּ֔ה וַהֲמִתִּ֖יהָ בַּצָּמָֽא׃ </span></p>
 <p align="RIGHT"><span lang="he">‎<a name="006">6</a> ‏וְאֶת־בָּנֶ֖יהָ לֹ֣א אֲרַחֵ֑ם כִּֽי־בְנֵ֥י זְנוּנִ֖ים הֵֽמָּה׃ </span></p>
 <p align="RIGHT"><span lang="he">‎<a name="007">7</a> ‏כִּ֤י זָֽנְתָה֙ אִמָּ֔ם הֹבִ֖ישָׁה הֽוֹרָתָ֑ם כִּ֣י אָמְרָ֗ה אֵלְכָ֞ה אַחֲרֵ֤י מְאַהֲבַי֙ נֹתְנֵ֤י לַחְמִי֙ וּמֵימַ֔י צַמְרִ֣י וּפִשְׁתִּ֔י שַׁמְנִ֖י וְשִׁקּוּיָֽי׃ </span></p>
 <p align="RIGHT"><span lang="he">‎<a name="008">8</a> ‏לָכֵ֛ן הִנְנִי־שָׂ֥ךְ אֶת־דַּרְכֵּ֖ךְ בַּסִּירִ֑ים וְגָֽדַרְתִּי֙ אֶת־גְּדֵרָ֔הּ וּנְתִיבוֹתֶ֖יהָ לֹ֥א תִמְצָֽא׃ </span></p>
 <p align="RIGHT"><span lang="he">‎<a name="009">9</a> ‏וְרִדְּפָ֤ה אֶת־מְאַהֲבֶ֙יהָ֙ וְלֹֽא־תַשִּׂ֣יג אֹתָ֔ם וּבִקְשָׁ֖תַם וְלֹ֣א תִמְצָ֑א וְאָמְרָ֗ה אֵלְכָ֤ה וְאָשׁ֙וּבָה֙ אֶל־אִישִׁ֣י הָֽרִאשׁ֔וֹן כִּ֣י ט֥וֹב לִ֛י אָ֖ז מֵעָֽתָּה׃ </span></p>
 <p align="RIGHT"><span lang="he">‎<a name="010">10</a> ‏וְהִיא֙ לֹ֣א יָֽדְעָ֔ה כִּ֤י אָֽנֹכִי֙ נָתַ֣תִּי לָ֔הּ הַדָּגָ֖ן וְהַתִּיר֣וֹשׁ וְהַיִּצְהָ֑ר וְכֶ֨סֶף הִרְבֵּ֥יתִי לָ֛הּ וְזָהָ֖ב עָשׂ֥וּ לַבָּֽעַל׃ </span></p>
 <p align="RIGHT"><span lang="he">‎<a name="011">11</a> ‏לָכֵ֣ן אָשׁ֔וּב וְלָקַחְתִּ֤י דְגָנִי֙ בְּעִתּ֔וֹ וְתִירוֹשִׁ֖י בְּמֽוֹעֲד֑וֹ וְהִצַּלְתִּי֙ צַמְרִ֣י וּפִשְׁתִּ֔י לְכַסּ֖וֹת אֶת־עֶרְוָתָֽהּ׃ </span></p>
 <p align="RIGHT"><span lang="he">‎<a name="012">12</a> ‏וְעַתָּ֛ה אֲגַלֶּ֥ה אֶת־נַבְלֻתָ֖הּ לְעֵינֵ֣י מְאַהֲבֶ֑יהָ וְאִ֖ישׁ לֹֽא־יַצִּילֶ֥נָּה מִיָּדִֽי׃ </span></p>
 <p align="RIGHT"><span lang="he">‎<a name="013">13</a> ‏וְהִשְׁבַּתִּי֙ כָּל־מְשׂוֹשָׂ֔הּ חַגָּ֖הּ חָדְשָׁ֣הּ וְשַׁבַּתָּ֑הּ וְכֹ֖ל מוֹעֲדָֽהּ׃ </span></p>
 <p align="RIGHT"><span lang="he">‎<a name="014">14</a> ‏וַהֲשִׁמֹּתִ֗י גַּפְנָהּ֙ וּתְאֵ֣נָתָ֔הּ אֲשֶׁ֣ר אָמְרָ֗ה אֶתְנָ֥ה הֵ֙מָּה֙ לִ֔י אֲשֶׁ֥ר נָֽתְנוּ־לִ֖י מְאַֽהֲבָ֑י וְשַׂמְתִּ֣ים לְיַ֔עַר וַאֲכָלָ֖תַם חַיַּ֥ת הַשָּׂדֶֽה׃ </span></p>
 <p align="RIGHT"><span lang="he">‎<a name="015">15</a> ‏וּפָקַדְתִּ֣י עָלֶ֗יהָ אֶת־יְמֵ֤י הַבְּעָלִים֙ אֲשֶׁ֣ר תַּקְטִ֣יר לָהֶ֔ם וַתַּ֤עַד נִזְמָהּ֙ וְחֶלְיָתָ֔הּ וַתֵּ֖לֶךְ אַחֲרֵ֣י מְאַהֲבֶ֑יהָ וְאֹתִ֥י שָׁכְחָ֖ה נְאֻם־יְהוָֽה׃ פ</span></p>
 <p align="RIGHT"><span lang="he">‎<a name="016">16</a> ‏לָכֵ֗ן הִנֵּ֤ה אָֽנֹכִי֙ מְפַתֶּ֔יהָ וְהֹֽלַכְתִּ֖יהָ הַמִּדְבָּ֑ר וְדִבַּרְתִּ֖י עַל־לִבָּֽהּ׃ </span></p>
 <p align="RIGHT"><span lang="he">‎<a name="017">17</a> ‏וְנָתַ֨תִּי לָ֤הּ אֶת־כְּרָמֶ֙יהָ֙ מִשָּׁ֔ם וְאֶת־עֵ֥מֶק עָכ֖וֹר לְפֶ֣תַח תִּקְוָ֑ה וְעָ֤נְתָה שָּׁ֙מָּה֙ כִּימֵ֣י נְעוּרֶ֔יהָ וִּכְי֖וֹם<font color="red"><sup>1</sup></font> עֲלֹתָ֥הּ מֵאֶֽרֶץ־מִצְרָֽיִם׃ ס</span></p>
 <p align="RIGHT"><span lang="he">‎<a name="018">18</a> ‏וְהָיָ֤ה בַיּוֹם־הַהוּא֙ נְאֻם־יְהוָ֔ה תִּקְרְאִ֖י אִישִׁ֑י וְלֹֽא־תִקְרְאִי־לִ֥י ע֖וֹד בַּעְלִֽי׃ </span></p>
 <p align="RIGHT"><span lang="he">‎<a name="019">19</a> ‏וַהֲסִרֹתִ֛י אֶת־שְׁמ֥וֹת הַבְּעָלִ֖ים מִפִּ֑יהָ וְלֹֽא־יִזָּכְר֥וּ ע֖וֹד בִּשְׁמָֽם׃ </span></p>
 <p align="RIGHT"><span lang="he">‎<a name="020">20</a> ‏וְכָרַתִּ֨י לָהֶ֤ם בְּרִית֙ בַּיּ֣וֹם הַה֔וּא עִם־חַיַּ֤ת הַשָּׂדֶה֙ וְעִם־ע֣וֹף הַשָּׁמַ֔יִם וְרֶ֖מֶשׂ הָֽאֲדָמָ֑ה וְקֶ֨שֶׁת וְחֶ֤רֶב וּמִלְחָמָה֙ אֶשְׁבּ֣וֹר מִן־הָאָ֔רֶץ וְהִשְׁכַּבְתִּ֖ים לָבֶֽטַח׃ </span></p>
 <p align="RIGHT"><span lang="he">‎<a name="021">21</a> ‏וְאֵרַשְׂתִּ֥יךְ לִ֖י לְעוֹלָ֑ם וְאֵרַשְׂתִּ֥יךְ לִי֙ בְּצֶ֣דֶק וּבְמִשְׁפָּ֔ט וּבְחֶ֖סֶד וּֽבְרַחֲמִֽים׃ </span></p>
 <p align="RIGHT"><span lang="he">‎<a name="022">22</a> ‏וְאֵרַשְׂתִּ֥יךְ לִ֖י בֶּאֱמוּנָ֑ה וְיָדַ֖עַתְּ אֶת־יְהוָֽה׃ ס</span></p>
 <p align="RIGHT"><span lang="he">‎<a name="023">23</a> ‏וְהָיָ֣ה׀ בַּיּ֣וֹם הַה֗וּא אֶֽעֱנֶה֙ נְאֻם־יְהוָ֔ה אֶעֱנֶ֖ה אֶת־הַשָּׁמָ֑יִם וְהֵ֖ם יַעֲנ֥וּ אֶת־הָאָֽרֶץ׃ </span></p>
 <p align="RIGHT"><span lang="he">‎<a name="024">24</a> ‏וְהָאָ֣רֶץ תַּעֲנֶ֔ה אֶת־הַדָּגָ֖ן וְאֶת־הַתִּיר֣וֹשׁ וְאֶת־הַיִּצְהָ֑ר וְהֵ֖ם יַעֲנ֥וּ אֶֽת־יִזְרְעֶֽאל׃ </span></p>
 <p align="RIGHT"><span lang="he">‎<a name="025">25</a> ‏וּזְרַעְתִּ֤יהָ לִּי֙ בָּאָ֔רֶץ וְרִֽחַמְתִּ֖י אֶת־לֹ֣א רֻחָ֑מָה וְאָמַרְתִּ֤י לְלֹֽא־עַמִּי֙ עַמִּי־אַ֔תָּה וְה֖וּא יֹאמַ֥ר אֱלֹהָֽי׃ פ</span></p>
 </td>
 <td width="50%">
 <p>1 wəhāyâ misəpar bənê-yiśərā’ēl kəḥwōl hayyām ’ăšer lō’-yimmaḏ wəlō’ yissāfēr wəhāyâ biməqwōm ’ăšer-yē’āmēr lâem lō’-‘ammî ’atem yē’āmēr lâem bənê ’ēl-ḥāy: </p>
 <p>2 wəniqəbəṣû bənê-yəhûḏâ ûḇənê-yiśərā’ēl y<sup>a</sup>ḥədāw wəśāmû lâem rō’š ’eḥāḏ wə‘ālû min-hā’āreṣ kî ḡāḏwōl ywōm yizərə‘e’l: </p>
 <p>3 ’imərû la’ăḥêḵem ‘ammî wəla’ăḥwōṯêḵem ruḥāmâ: </p>
 <p>4 rîḇû ḇə’imməḵem rîḇû kî-hî’ lō’ ’išətî wə’ānōḵî lō’ ’îšāh wəṯāsēr zənûneyhā mipāneyh wəna’ăfûfeyhā mibên šāḏeyhā: </p>
 <p>5 pen-’afəšîṭennâ ‘ărummâ wəhiṣṣaḡətîhā kəywōm hiûāləḏāh wəśamətîhā ḵammiḏəbār wəšatihā kə’ereṣ ṣîyâ wahămitîhā baṣṣāmā’: </p>
 <p>6 wə’eṯ-bāneyhā lō’ ’ăr<sup>a</sup>ḥēm kî-ḇənê zənûnîm hēmmâ: </p>
 <p>7 kî zānəṯâ ’immām hōḇîšâ hwōrāṯām kî ’āmərâ ’ēləḵâ ’<sup>a</sup>ḥărê mə’ahăḇay nōṯənê l<sup>a</sup>ḥəmî ûmêmay ṣamərî ûfišətî šamənî wəšiqqûyāy: </p>
 <p>8 lāḵēn hinənî-śāḵə ’eṯ-darəkēḵə bassîrîm wəḡāḏarətî ’eṯ-gəḏērāh ûnəṯîḇwōṯeyhā lō’ ṯiməṣā’: </p>
 <p>9 wəridəfâ ’eṯ-mə’ahăḇeyhā wəlō’-ṯaśśîḡ ’ōṯām ûḇiqəšāṯam wəlō’ ṯiməṣā’ wə’āmərâ ’ēləḵâ wə’āšûḇâ ’el-’îšî hāri’šwōn kî ṭwōḇ lî ’āz mē‘ātâ: </p>
 <p>10 wəhî’ lō’ yāḏə‘â kî ’ānōḵî nāṯatî lāh hadāḡān wəhatîrwōš wəhayyiṣəhār wəḵesef hirəbêṯî lāh wəzâāḇ ‘āśû labā‘al: </p>
 <p>11 lāḵēn ’āšûḇ wəlāq<sup>a</sup>ḥətî ḏəḡānî bə‘itwō wəṯîrwōšî bəmwō‘ăḏwō wəhiṣṣalətî ṣamərî ûfišətî ləḵasswōṯ ’eṯ-‘erəwāṯāh: </p>
 <p>12 wə‘atâ ’ăḡalleh ’eṯ-naḇəluṯāh lə‘ênê mə’ahăḇeyhā wə’îš lō’-yaṣṣîlennâ mîyāḏî: </p>
 <p>13 wəhišəbatî kāl-məśwōśāh ḥagāh ḥāḏəšāh wəšabatāh wəḵōl mwō‘ăḏāh: </p>
 <p>14 wahăšimmōṯî gafənāh ûṯə’ēnāṯāh ’ăšer ’āmərâ ’eṯənâ hēmmâ lî ’ăšer nāṯənû-lî mə’ahăḇāy wəśamətîm ləy<sup>a</sup>‘ar wa’ăḵālāṯam ḥayyaṯ haśśāḏeh: </p>
 <p>15 ûfāqaḏətî ‘āleyhā ’eṯ-yəmê habə‘ālîm ’ăšer taqəṭîr lâem wat<sup>a</sup>‘aḏ nizəmāh wəḥeləyāṯāh watēleḵə ’<sup>a</sup>ḥărê mə’ahăḇeyhā wə’ōṯî šāḵəḥâ nə’um-yəhwâ: f</p>
 <p>16 lāḵēn hinnēh ’ānōḵî məfateyhā wəhōlaḵətîhā hammiḏəbār wəḏibarətî ‘al-libāh: </p>
 <p>17 wənāṯatî lāh ’eṯ-kərāmeyhā miššām wə’eṯ-‘ēmeq ‘āḵwōr ləfeṯ<sup>a</sup>ḥ tiqəwâ wə‘ānəṯâ ššāmmâ kîmê nə‘ûreyhā ûiḵəywōm<font color="red"><sup>1</sup></font> ‘ălōṯāh mē’ereṣ-miṣərāyim: s</p>
 <p>18 wəhāyâ ḇayywōm-hahû’ nə’um-yəhwâ tiqərə’î ’îšî wəlō’-ṯiqərə’î-lî ‘wōḏ b<sup>a</sup>‘əlî: </p>
 <p>19 wahăsirōṯî ’eṯ-šəmwōṯ habə‘ālîm mipîhā wəlō’-yizzāḵərû ‘wōḏ bišəmām: </p>
 <p>20 wəḵāratî lâem bərîṯ bayywōm hahû’ ‘im-ḥayyaṯ haśśāḏeh wə‘im-‘wōf haššāmayim wəremeś hā’ăḏāmâ wəqešeṯ wəḥereḇ ûmiləḥāmâ ’ešəbwōr min-hā’āreṣ wəhišəkaḇətîm lāḇeṭ<sup>a</sup>ḥ: </p>
 <p>21 wə’ēraśətîḵə lî lə‘wōlām wə’ēraśətîḵə lî bəṣeḏeq ûḇəmišəpāṭ ûḇəḥeseḏ ûḇər<sup>a</sup>ḥămîm: </p>
 <p>22 wə’ēraśətîḵə lî be’ĕmûnâ wəyāḏ<sup>a</sup>‘atə ’eṯ-yəhwâ: s</p>
 <p>23 wəhāyâ| bayywōm hahû’ ’e‘ĕneh nə’um-yəhwâ ’e‘ĕneh ’eṯ-haššāmāyim wəhēm y<sup>a</sup>‘ănû ’eṯ-hā’āreṣ: </p>
 <p>24 wəhā’āreṣ t<sup>a</sup>‘ăneh ’eṯ-hadāḡān wə’eṯ-hatîrwōš wə’eṯ-hayyiṣəhār wəhēm y<sup>a</sup>‘ănû ’eṯ-yizərə‘e’l: </p>
 <p>25 ûzər<sup>a</sup>‘ətîhā llî bā’āreṣ wəriḥamətî ’eṯ-lō’ ruḥāmâ wə’āmarətî ləlō’-‘ammî ‘ammî-’atâ wəhû’ yō’mar ’ĕlōhāy: f</p>
 </td>
 </tr></table>
 <p></p><hr>
 <center>
 <a href="hos003.htm">Next: Hosea (Hoshea) Chapter 3</a></center>
 </body>