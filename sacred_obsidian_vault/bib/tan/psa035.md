<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa035.htm">Polyglot</a> 
 <a href="../kjv/psa035.htm">KJV</a> 
 <a href="../sep/psa035.htm">Sep</a> 
 <a href="../vul/psa035.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa034.htm">Previous</a> 
 <a href="psa036.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 35</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏לְדָוִ֨ד׀ רִיבָ֣ה יְ֭הוָה אֶת־יְרִיבַ֑י לְ֝חַ֗ם אֶת־לֹֽחֲמָֽי׃ </span></p>
 <p align="RIGHT"><span lang="he">‎<a name="002">2</a> ‏הַחֲזֵ֣ק מָגֵ֣ן וְצִנָּ֑ה וְ֝ק֗וּמָה בְּעֶזְרָתִֽי׃ </span></p>
 <p align="RIGHT"><span lang="he">‎<a name="003">3</a> ‏וְהָ֘רֵ֤ק חֲנִ֣ית וּ֭סְגֹר לִקְרַ֣את רֹדְפָ֑י אֱמֹ֥ר לְ֝נַפְשִׁ֗י יְֽשֻׁעָתֵ֥ךְ אָֽנִי׃ </span></p>
 <p align="RIGHT"><span lang="he">‎<a name="004">4</a> ‏יֵבֹ֣שׁוּ וְיִכָּלְמוּ֮ מְבַקְשֵׁ֪י נַ֫פְשִׁ֥י יִסֹּ֣גוּ אָח֣וֹר וְיַחְפְּר֑וּ חֹ֝שְׁבֵ֗י רָעָתִֽי׃ </span></p>
 <p align="RIGHT"><span lang="he">‎<a name="005">5</a> ‏יִֽהְי֗וּ כְּמֹ֥ץ לִפְנֵי־ר֑וּחַ וּמַלְאַ֖ךְ יְהוָ֣ה דּוֹחֶֽה׃ </span></p>
 <p align="RIGHT"><span lang="he">‎<a name="006">6</a> ‏יְֽהִי־דַרְכָּ֗ם חֹ֥שֶׁךְ וַחֲלַקְלַקּ֑וֹת וּמַלְאַ֥ךְ יְ֝הוָ֗ה רֹדְפָֽם׃ </span></p>
 <p align="RIGHT"><span lang="he">‎<a name="007">7</a> ‏כִּֽי־חִנָּ֣ם טָֽמְנוּ־לִ֭י שַׁ֣חַת רִשְׁתָּ֑ם חִ֝נָּ֗ם חָפְר֥וּ לְנַפְשִֽׁי׃ </span></p>
 <p align="RIGHT"><span lang="he">‎<a name="008">8</a> ‏תְּבוֹאֵ֣הוּ שׁוֹאָה֮ לֹֽא־יֵ֫דָ֥ע וְרִשְׁתּ֣וֹ אֲשֶׁר־טָמַ֣ן תִּלְכְּד֑וֹ בְּ֝שׁוֹאָ֗ה יִפָּל־בָּֽהּ׃ </span></p>
 <p align="RIGHT"><span lang="he">‎<a name="009">9</a> ‏וְ֭נַפְשִׁי תָּגִ֣יל בַּיהוָ֑ה תָּ֝שִׂישׂ בִּישׁוּעָתֽוֹ׃ </span></p>
 <p align="RIGHT"><span lang="he">‎<a name="010">10</a> ‏כָּ֥ל עַצְמוֹתַ֨י׀ תֹּאמַרְנָה֮ יְהוָ֗ה מִ֥י כָ֫מ֥וֹךָ מַצִּ֣יל עָ֭נִי מֵחָזָ֣ק מִמֶּ֑נּוּ וְעָנִ֥י וְ֝אֶבְי֗וֹן מִגֹּזְלֽוֹ׃ </span></p>
 <p align="RIGHT"><span lang="he">‎<a name="011">11</a> ‏יְ֭קוּמוּן עֵדֵ֣י חָמָ֑ס אֲשֶׁ֥ר לֹא־יָ֝דַ֗עְתִּי יִשְׁאָלֽוּנִי׃ </span></p>
 <p align="RIGHT"><span lang="he">‎<a name="012">12</a> ‏יְשַׁלְּמ֣וּנִי רָ֭עָה תַּ֥חַת טוֹבָ֗ה שְׁכ֣וֹל לְנַפְשִֽׁי׃ </span></p>
 <p align="RIGHT"><span lang="he">‎<a name="013">13</a> ‏וַאֲנִ֤י׀ בַּחֲלוֹתָ֡ם לְב֬וּשִׁי שָׂ֗ק עִנֵּ֣יתִי בַצּ֣וֹם נַפְשִׁ֑י וּ֝תְפִלָּתִ֗י עַל־חֵיקִ֥י תָשֽׁוּב׃ </span></p>
 <p align="RIGHT"><span lang="he">‎<a name="014">14</a> ‏כְּרֵֽעַ־כְּאָ֣ח לִ֭י הִתְהַלָּ֑כְתִּי כַּאֲבֶל־אֵ֝֗ם קֹדֵ֥ר שַׁחֽוֹתִי׃ </span></p>
 <p align="RIGHT"><span lang="he">‎<a name="015">15</a> ‏וּבְצַלְעִי֮ שָׂמְח֪וּ וְֽנֶאֱ֫סָ֥פוּ<font color="red"><sup>3</sup></font> נֶאֶסְפ֬וּ עָלַ֣י נֵ֭כִים וְלֹ֣א יָדַ֑עְתִּי קָֽרְע֥וּ וְלֹא־דָֽמּוּ׃ </span></p>
 <p align="RIGHT"><span lang="he">‎<a name="016">16</a> ‏בְּ֭חַנְפֵי לַעֲגֵ֣י מָע֑וֹג חָרֹ֖ק עָלַ֣י שִׁנֵּֽימוֹ׃ </span></p>
 <p align="RIGHT"><span lang="he">‎<a name="017">17</a> ‏אֲדֹנָי֮ כַּמָּ֪ה תִּ֫רְאֶ֥ה הָשִׁ֣יבָה נַ֭פְשִׁי מִשֹּׁאֵיהֶ֑ם מִ֝כְּפִירִ֗ים יְחִידָתִֽי׃ </span></p>
 <p align="RIGHT"><span lang="he">‎<a name="018">18</a> ‏א֭וֹדְךָ בְּקָהָ֣ל רָ֑ב בְּעַ֖ם עָצ֣וּם אֲהַֽלְלֶֽךָּ׃ </span></p>
 <p align="RIGHT"><span lang="he">‎<a name="019">19</a> ‏אַֽל־יִשְׂמְחוּ־לִ֣י אֹיְבַ֣י שֶׁ֑קֶר שֹׂנְאַ֥י חִ֝נָּ֗ם יִקְרְצוּ־עָֽיִן׃ </span></p>
 <p align="RIGHT"><span lang="he">‎<a name="020">20</a> ‏כִּ֤י לֹ֥א שָׁל֗וֹם יְדַ֫בֵּ֥רוּ וְעַ֥ל רִגְעֵי־אֶ֑רֶץ דִּבְרֵ֥י מִ֝רְמוֹת יַחֲשֹׁבֽוּן׃ </span></p>
 <p align="RIGHT"><span lang="he">‎<a name="021">21</a> ‏וַיַּרְחִ֥יבוּ עָלַ֗י פִּ֫יהֶ֥ם אָ֭מְרוּ הֶאָ֣ח׀ הֶאָ֑ח רָאֲתָ֥ה עֵינֵֽינוּ׃ </span></p>
 <p align="RIGHT"><span lang="he">‎<a name="022">22</a> ‏רָאִ֣יתָה יְ֭הוָה אַֽל־תֶּחֱרַ֑שׁ אֲ֝דֹנָ֗י אֲל־תִּרְחַ֥ק מִמֶּֽנִּי׃ </span></p>
 <p align="RIGHT"><span lang="he">‎<a name="023">23</a> ‏הָעִ֣ירָה וְ֭הָקִיצָה לְמִשְׁפָּטִ֑י אֱלֹהַ֖י וַֽאדֹנָ֣י לְרִיבִֽי׃ </span></p>
 <p align="RIGHT"><span lang="he">‎<a name="024">24</a> ‏שָׁפְטֵ֣נִי כְ֭צִדְקְךָ יְהוָ֥ה אֱלֹהָ֗י וְאַל־יִשְׂמְחוּ־לִֽי׃ </span></p>
 <p align="RIGHT"><span lang="he">‎<a name="025">25</a> ‏אַל־יֹאמְר֣וּ בְ֭לִבָּם הֶאָ֣ח נַפְשֵׁ֑נוּ אַל־יֹ֝אמְר֗וּ בִּֽלַּעֲנֽוּהוּ׃ </span></p>
 <p align="RIGHT"><span lang="he">‎<a name="026">26</a> ‏יֵ֘בֹ֤שׁוּ וְיַחְפְּר֨וּ׀ יַחְדָּו֮ שְׂמֵחֵ֪י רָעָ֫תִ֥י יִֽלְבְּשׁוּ־בֹ֥שֶׁת וּכְלִמָּ֑ה הַֽמַּגְדִּילִ֥ים עָלָֽי׃ </span></p>
 <p align="RIGHT"><span lang="he">‎<a name="027">27</a> ‏יָרֹ֣נּוּ וְיִשְׂמְחוּ֮ חֲפֵצֵ֪י צִ֫דְקִ֥י וְיֹאמְר֣וּ תָ֭מִיד יִגְדַּ֣ל יְהוָ֑ה הֶ֝חָפֵ֗ץ שְׁל֣וֹם עַבְדּֽוֹ׃ </span></p>
 <p align="RIGHT"><span lang="he">‎<a name="028">28</a> ‏וּ֭לְשׁוֹנִי תֶּהְגֶּ֣ה צִדְקֶ֑ךָ כָּל־הַ֝יּוֹם תְּהִלָּתֶֽךָ׃ </span></p>
 </td>
 <td width="50%">
 <p>1 ləḏāwiḏ| rîḇâ yəhwâ ’eṯ-yərîḇay ləḥam ’eṯ-lōḥămāy: </p>
 <p>2 h<sup>a</sup>ḥăzēq māḡēn wəṣinnâ wəqûmâ bə‘ezərāṯî: </p>
 <p>3 wəhārēq ḥănîṯ ûsəḡōr liqəra’ṯ rōḏəfāy ’ĕmōr lənafəšî yəšu‘āṯēḵə ’ānî: </p>
 <p>4 yēḇōšû wəyikāləmû məḇaqəšê nafəšî yissōḡû ’āḥwōr wəy<sup>a</sup>ḥəpərû ḥōšəḇê rā‘āṯî: </p>
 <p>5 yihəyû kəmōṣ lifənê-rûḥa ûmalə’aḵə yəhwâ dwōḥeh: </p>
 <p>6 yəhî-ḏarəkām ḥōšeḵə w<sup>a</sup>ḥălaqəlaqqwōṯ ûmalə’aḵə yəhwâ rōḏəfām: </p>
 <p>7 kî-ḥinnām ṭāmənû-lî š<sup>a</sup>ḥaṯ rišətām ḥinnām ḥāfərû lənafəšî: </p>
 <p>8 təḇwō’ēhû šwō’â lō’-yēḏā‘ wərišətwō ’ăšer-ṭāman tiləkəḏwō bəšwō’â yipāl-bāh: </p>
 <p>9 wənafəšî tāḡîl bayhwâ tāśîś bîšû‘āṯwō: </p>
 <p>10 kāl ‘aṣəmwōṯay| tō’marənâ yəhwâ mî ḵāmwōḵā maṣṣîl ‘ānî mēḥāzāq mimmennû wə‘ānî wə’eḇəywōn migōzəlwō: </p>
 <p>11 yəqûmûn ‘ēḏê ḥāmās ’ăšer lō’-yāḏ<sup>a</sup>‘ətî yišə’ālûnî: </p>
 <p>12 yəšalləmûnî rā‘â t<sup>a</sup>ḥaṯ ṭwōḇâ šəḵwōl lənafəšî: </p>
 <p>13 wa’ănî| b<sup>a</sup>ḥălwōṯām ləḇûšî śāq ‘innêṯî ḇaṣṣwōm nafəšî ûṯəfillāṯî ‘al-ḥêqî ṯāšûḇ: </p>
 <p>14 kərē‘a-kə’āḥ lî hiṯəhallāḵətî ka’ăḇel-’ēm qōḏēr š<sup>a</sup>ḥwōṯî: </p>
 <p>15 ûḇəṣalə‘î śāməḥû wəne’ĕsāfû<font color="red"><sup>3</sup></font> ne’esəfû ‘ālay nēḵîm wəlō’ yāḏ<sup>a</sup>‘ətî qārə‘û wəlō’-ḏāmmû: </p>
 <p>16 bəḥanəfê l<sup>a</sup>‘ăḡê mā‘wōḡ ḥārōq ‘ālay šinnêmwō: </p>
 <p>17 ’ăḏōnāy kammâ tirə’eh hāšîḇâ nafəšî miššō’êhem mikəfîrîm yəḥîḏāṯî: </p>
 <p>18 ’wōḏəḵā bəqâāl rāḇ bə‘am ‘āṣûm ’ăhaləleḵḵā: </p>
 <p>19 ’al-yiśəməḥû-lî ’ōyəḇay šeqer śōnə’ay ḥinnām yiqərəṣû-‘āyin: </p>
 <p>20 kî lō’ šālwōm yəḏabērû wə‘al riḡə‘ê-’ereṣ diḇərê mirəmwōṯ y<sup>a</sup>ḥăšōḇûn: </p>
 <p>21 wayyarəḥîḇû ‘ālay pîhem ’āmərû he’āḥ| he’āḥ rā’ăṯâ ‘ênênû: </p>
 <p>22 rā’îṯâ yəhwâ ’al-teḥĕraš ’ăḏōnāy ’ăl-tirəḥaq mimmennî: </p>
 <p>23 hā‘îrâ wəhāqîṣâ ləmišəpāṭî ’ĕlōhay wa’ḏōnāy lərîḇî: </p>
 <p>24 šāfəṭēnî ḵəṣiḏəqəḵā yəhwâ ’ĕlōhāy wə’al-yiśəməḥû-lî: </p>
 <p>25 ’al-yō’mərû ḇəlibām he’āḥ nafəšēnû ’al-yō’mərû bill<sup>a</sup>‘ănûhû: </p>
 <p>26 yēḇōšû wəy<sup>a</sup>ḥəpərû| y<sup>a</sup>ḥədāw śəmēḥê rā‘āṯî yiləbəšû-ḇōšeṯ ûḵəlimmâ hammaḡədîlîm ‘ālāy: </p>
 <p>27 yārōnnû wəyiśəməḥû ḥăfēṣê ṣiḏəqî wəyō’mərû ṯāmîḏ yiḡədal yəhwâ heḥāfēṣ šəlwōm ‘aḇədwō: </p>
 <p>28 ûləšwōnî tehəgeh ṣiḏəqeḵā kāl-hayywōm təhillāṯeḵā: </p>
 </td>
 </tr></table>
 <p></p><hr>
 <center>
 <a href="psa036.htm">Next: Psalms (Tehilim) Chapter 36</a></center>
 </body>