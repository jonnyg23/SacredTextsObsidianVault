<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/gen045.htm">Polyglot</a> 
 <a href="../kjv/gen045.htm">KJV</a> 
 <a href="../sep/gen045.htm">Sep</a> 
 <a href="../vul/gen045.htm">Vul</a> 
 
 <br>
 <br><a href="gen.htm">Genesis (Bereshit) Index</a><br>
  
 <a href="gen044.htm">Previous</a> 
 <a href="gen046.htm">Next</a> 
 </center>
 <hr>
 
 <h3 align="CENTER">Tanach (Hebrew): Genesis (Bereshit) Chapter 45</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וְלֹֽא־יָכֹ֨ל יוֹסֵ֜ף לְהִתְאַפֵּ֗ק לְכֹ֤ל הַנִּצָּבִים֙ עָלָ֔יו וַיִּקְרָ֕א הוֹצִ֥יאוּ כָל־אִ֖ישׁ מֵעָלָ֑י וְלֹא־עָ֤מַד אִישׁ֙ אִתּ֔וֹ בְּהִתְוַדַּ֥ע יוֹסֵ֖ף אֶל־אֶחָֽיו׃ </span></p>
 <p align="RIGHT"><span lang="he">‎<a name="002">2</a> ‏וַיִּתֵּ֥ן אֶת־קֹל֖וֹ בִּבְכִ֑י וַיִּשְׁמְע֣וּ מִצְרַ֔יִם וַיִּשְׁמַ֖ע בֵּ֥ית פַּרְעֹֽה׃ </span></p>
 <p align="RIGHT"><span lang="he">‎<a name="003">3</a> ‏וַיֹּ֨אמֶר יוֹסֵ֤ף אֶל־אֶחָיו֙ אֲנִ֣י יוֹסֵ֔ף הַע֥וֹד אָבִ֖י חָ֑י וְלֹֽא־יָכְל֤וּ אֶחָיו֙ לַעֲנ֣וֹת אֹת֔וֹ כִּ֥י נִבְהֲל֖וּ מִפָּנָֽיו׃ </span></p>
 <p align="RIGHT"><span lang="he">‎<a name="004">4</a> ‏וַיֹּ֨אמֶר יוֹסֵ֧ף אֶל־אֶחָ֛יו גְּשׁוּ־נָ֥א אֵלַ֖י וַיִּגָּ֑שׁוּ וַיֹּ֗אמֶר אֲנִי֙ יוֹסֵ֣ף אֲחִיכֶ֔ם אֲשֶׁר־מְכַרְתֶּ֥ם אֹתִ֖י מִצְרָֽיְמָה׃ </span></p>
 <p align="RIGHT"><span lang="he">‎<a name="005">5</a> ‏וְעַתָּ֣ה׀ אַל־תֵּעָ֣צְב֗וּ וְאַל־יִ֙חַר֙ בְּעֵ֣ינֵיכֶ֔ם כִּֽי־מְכַרְתֶּ֥ם אֹתִ֖י הֵ֑נָּה כִּ֣י לְמִֽחְיָ֔ה שְׁלָחַ֥נִי אֱלֹהִ֖ים לִפְנֵיכֶֽם׃ </span></p>
 <p align="RIGHT"><span lang="he">‎<a name="006">6</a> ‏כִּי־זֶ֛ה שְׁנָתַ֥יִם הָרָעָ֖ב בְּקֶ֣רֶב הָאָ֑רֶץ וְעוֹד֙ חָמֵ֣שׁ שָׁנִ֔ים אֲשֶׁ֥ר אֵין־חָרִ֖ישׁ וְקָצִּֽיר׃<font color="red"><sup>1</sup></font> </span></p>
 <p align="RIGHT"><span lang="he">‎<a name="007">7</a> ‏וַיִּשְׁלָחֵ֤נִי אֱלֹהִים֙ לִפְנֵיכֶ֔ם לָשׂ֥וּם לָכֶ֛ם שְׁאֵרִ֖ית בָּאָ֑רֶץ וּלְהַחֲי֣וֹת לָכֶ֔ם לִפְלֵיטָ֖ה גְּדֹלָֽה׃ </span></p>
 <p align="RIGHT"><span lang="he">‎<a name="008">8</a> ‏וְעַתָּ֗ה לֹֽא־אַתֶּ֞ם שְׁלַחְתֶּ֤ם אֹתִי֙ הֵ֔נָּה כִּ֖י הָאֱלֹהִ֑ים וַיְשִׂימֵ֨נִֽי לְאָ֜ב לְפַרְעֹ֗ה וּלְאָדוֹן֙ לְכָל־בֵּית֔וֹ וּמֹשֵׁ֖ל בְּכָל־אֶ֥רֶץ מִצְרָֽיִם׃ </span></p>
 <p align="RIGHT"><span lang="he">‎<a name="009">9</a> ‏מַהֲרוּ֮ וַעֲל֣וּ אֶל־אָבִי֒ וַאֲמַרְתֶּ֣ם אֵלָ֗יו כֹּ֤ה אָמַר֙ בִּנְךָ֣ יוֹסֵ֔ף שָׂמַ֧נִי אֱלֹהִ֛ים לְאָד֖וֹן לְכָל־מִצְרָ֑יִם רְדָ֥ה אֵלַ֖י אַֽל־תַּעֲמֹֽד׃ </span></p>
 <p align="RIGHT"><span lang="he">‎<a name="010">10</a> ‏וְיָשַׁבְתָּ֣ בְאֶֽרֶץ־גֹּ֗שֶׁן וְהָיִ֤יתָ קָרוֹב֙ אֵלַ֔י אַתָּ֕ה וּבָנֶ֖יךָ וּבְנֵ֣י בָנֶ֑יךָ וְצֹאנְךָ֥ וּבְקָרְךָ֖ וְכָל־אֲשֶׁר־לָֽךְ׃ </span></p>
 <p align="RIGHT"><span lang="he">‎<a name="011">11</a> ‏וְכִלְכַּלְתִּ֤י אֹֽתְךָ֙ שָׁ֔ם כִּי־ע֛וֹד חָמֵ֥שׁ שָׁנִ֖ים רָעָ֑ב פֶּן־תִּוָּרֵ֛שׁ אַתָּ֥ה וּבֵֽיתְךָ֖ וְכָל־אֲשֶׁר־לָֽךְ׃ </span></p>
 <p align="RIGHT"><span lang="he">‎<a name="012">12</a> ‏וְהִנֵּ֤ה עֵֽינֵיכֶם֙ רֹא֔וֹת וְעֵינֵ֖י אָחִ֣י בִנְיָמִ֑ין כִּי־פִ֖י הַֽמְדַבֵּ֥ר אֲלֵיכֶֽם׃ </span></p>
 <p align="RIGHT"><span lang="he">‎<a name="013">13</a> ‏וְהִגַּדְתֶּ֣ם לְאָבִ֗י אֶת־כָּל־כְּבוֹדִי֙ בְּמִצְרַ֔יִם וְאֵ֖ת כָּל־אֲשֶׁ֣ר רְאִיתֶ֑ם וּמִֽהַרְתֶּ֛ם וְהוֹרַדְתֶּ֥ם אֶת־אָבִ֖י הֵֽנָּה׃ </span></p>
 <p align="RIGHT"><span lang="he">‎<a name="014">14</a> ‏וַיִּפֹּ֛ל עַל־צַוְּארֵ֥י בִנְיָמִֽן־אָחִ֖יו וַיֵּ֑בְךְּ וּבִנְיָמִ֔ן בָּכָ֖ה עַל־צַוָּארָֽיו׃ </span></p>
 <p align="RIGHT"><span lang="he">‎<a name="015">15</a> ‏וַיְנַשֵּׁ֥ק לְכָל־אֶחָ֖יו וַיֵּ֣בְךְּ עֲלֵיהֶ֑ם וְאַ֣חֲרֵי כֵ֔ן דִּבְּר֥וּ אֶחָ֖יו אִתּֽוֹ׃ </span></p>
 <p align="RIGHT"><span lang="he">‎<a name="016">16</a> ‏וְהַקֹּ֣ל נִשְׁמַ֗ע בֵּ֤ית פַּרְעֹה֙ לֵאמֹ֔ר בָּ֖אוּ אֲחֵ֣י יוֹסֵ֑ף וַיִּיטַב֙ בְּעֵינֵ֣י פַרְעֹ֔ה וּבְעֵינֵ֖י עֲבָדָֽיו׃ </span></p>
 <p align="RIGHT"><span lang="he">‎<a name="017">17</a> ‏וַיֹּ֤אמֶר פַּרְעֹה֙ אֶל־יוֹסֵ֔ף אֱמֹ֥ר אֶל־אַחֶ֖יךָ זֹ֣את עֲשׂ֑וּ טַֽעֲנוּ֙ אֶת־בְּעִ֣ירְכֶ֔ם וּלְכוּ־בֹ֖אוּ אַ֥רְצָה כְּנָֽעַן׃ </span></p>
 <p align="RIGHT"><span lang="he">‎<a name="018">18</a> ‏וּקְח֧וּ אֶת־אֲבִיכֶ֛ם וְאֶת־בָּתֵּיכֶ֖ם וּבֹ֣אוּ אֵלָ֑י וְאֶתְּנָ֣ה לָכֶ֗ם אֶת־טוּב֙ אֶ֣רֶץ מִצְרַ֔יִם וְאִכְל֖וּ אֶת־חֵ֥לֶב הָאָֽרֶץ׃ </span></p>
 <p align="RIGHT"><span lang="he">‎<a name="019">19</a> ‏וְאַתָּ֥ה צֻוֵּ֖יתָה זֹ֣את עֲשׂ֑וּ קְחוּ־לָכֶם֩ מֵאֶ֨רֶץ מִצְרַ֜יִם עֲגָל֗וֹת לְטַפְּכֶם֙ וְלִנְשֵׁיכֶ֔ם וּנְשָׂאתֶ֥ם אֶת־אֲבִיכֶ֖ם וּבָאתֶֽם׃ </span></p>
 <p align="RIGHT"><span lang="he">‎<a name="020">20</a> ‏וְעֵ֣ינְכֶ֔ם אַל־תָּחֹ֖ס עַל־כְּלֵיכֶ֑ם כִּי־ט֛וּב כָּל־אֶ֥רֶץ מִצְרַ֖יִם לָכֶ֥ם הֽוּא׃ </span></p>
 <p align="RIGHT"><span lang="he">‎<a name="021">21</a> ‏וַיַּֽעֲשׂוּ־כֵן֙ בְּנֵ֣י יִשְׂרָאֵ֔ל וַיִּתֵּ֨ן לָהֶ֥ם יוֹסֵ֛ף עֲגָל֖וֹת עַל־פִּ֣י פַרְעֹ֑ה וַיִּתֵּ֥ן לָהֶ֛ם צֵדָ֖ה לַדָּֽרֶךְ׃ </span></p>
 <p align="RIGHT"><span lang="he">‎<a name="022">22</a> ‏לְכֻלָּ֥ם נָתַ֛ן לָאִ֖ישׁ חֲלִפ֣וֹת שְׂמָלֹ֑ת וּלְבִנְיָמִ֤ן נָתַן֙ שְׁלֹ֣שׁ מֵא֣וֹת כֶּ֔סֶף וְחָמֵ֖שׁ חֲלִפֹ֥ת שְׂמָלֹֽת׃ </span></p>
 <p align="RIGHT"><span lang="he">‎<a name="023">23</a> ‏וּלְאָבִ֞יו שָׁלַ֤ח כְּזֹאת֙ עֲשָׂרָ֣ה חֲמֹרִ֔ים נֹשְׂאִ֖ים מִטּ֣וּב מִצְרָ֑יִם וְעֶ֣שֶׂר אֲתֹנֹ֡ת נֹֽ֠שְׂאֹת בָּ֣ר וָלֶ֧חֶם וּמָז֛וֹן לְאָבִ֖יו לַדָּֽרֶךְ׃ </span></p>
 <p align="RIGHT"><span lang="he">‎<a name="024">24</a> ‏וַיְשַׁלַּ֥ח אֶת־אֶחָ֖יו וַיֵּלֵ֑כוּ וַיֹּ֣אמֶר אֲלֵהֶ֔ם אַֽל־תִּרְגְּז֖וּ בַּדָּֽרֶךְ׃ </span></p>
 <p align="RIGHT"><span lang="he">‎<a name="025">25</a> ‏וַֽיַּעֲל֖וּ מִמִּצְרָ֑יִם וַיָּבֹ֙אוּ֙ אֶ֣רֶץ כְּנַ֔עַן אֶֽל־יַעֲקֹ֖ב אֲבִיהֶֽם׃ </span></p>
 <p align="RIGHT"><span lang="he">‎<a name="026">26</a> ‏וַיַּגִּ֨דוּ ל֜וֹ לֵאמֹ֗ר ע֚וֹד<font color="red"><sup>3</sup></font> יוֹסֵ֣ף חַ֔י וְכִֽי־ה֥וּא מֹשֵׁ֖ל בְּכָל־אֶ֣רֶץ מִצְרָ֑יִם וַיָּ֣פָג לִבּ֔וֹ כִּ֥י לֹא־הֶאֱמִ֖ין לָהֶֽם׃ </span></p>
 <p align="RIGHT"><span lang="he">‎<a name="027">27</a> ‏וַיְדַבְּר֣וּ אֵלָ֗יו אֵ֣ת כָּל־דִּבְרֵ֤י יוֹסֵף֙ אֲשֶׁ֣ר דִּבֶּ֣ר אֲלֵהֶ֔ם וַיַּרְא֙ אֶת־הָ֣עֲגָל֔וֹת אֲשֶׁר־שָׁלַ֥ח יוֹסֵ֖ף לָשֵׂ֣את אֹת֑וֹ וַתְּחִ֕י ר֖וּחַ יַעֲקֹ֥ב אֲבִיהֶֽם׃ </span></p>
 <p align="RIGHT"><span lang="he">‎<a name="028">28</a> ‏וַיֹּ֙אמֶר֙ יִשְׂרָאֵ֔ל רַ֛ב עוֹד־יוֹסֵ֥ף בְּנִ֖י חָ֑י אֵֽלְכָ֥ה וְאֶרְאֶ֖נּוּ בְּטֶ֥רֶם אָמֽוּת׃ </span></p>
 </td>
 <td width="50%">
 <p>1 wəlō’-yāḵōl ywōsēf ləhiṯə’apēq ləḵōl hanniṣṣāḇîm ‘ālāyw wayyiqərā’ hwōṣî’û ḵāl-’îš mē‘ālāy wəlō’-‘āmaḏ ’îš ’itwō bəhiṯəwad<sup>a</sup>‘ ywōsēf ’el-’eḥāyw: </p>
 <p>2 wayyitēn ’eṯ-qōlwō biḇəḵî wayyišəmə‘û miṣərayim wayyišəm<sup>a</sup>‘ bêṯ parə‘ōh: </p>
 <p>3 wayyō’mer ywōsēf ’el-’eḥāyw ’ănî ywōsēf h<sup>a</sup>‘wōḏ ’āḇî ḥāy wəlō’-yāḵəlû ’eḥāyw l<sup>a</sup>‘ănwōṯ ’ōṯwō kî niḇəhălû mipānāyw: </p>
 <p>4 wayyō’mer ywōsēf ’el-’eḥāyw gəšû-nā’ ’ēlay wayyigāšû wayyō’mer ’ănî ywōsēf ’ăḥîḵem ’ăšer-məḵarətem ’ōṯî miṣərāyəmâ: </p>
 <p>5 wə‘atâ| ’al-tē‘āṣəḇû wə’al-yiḥar bə‘ênêḵem kî-məḵarətem ’ōṯî hēnnâ kî ləmiḥəyâ šəlāḥanî ’ĕlōhîm lifənêḵem: </p>
 <p>6 kî-zeh šənāṯayim hārā‘āḇ bəqereḇ hā’āreṣ wə‘wōḏ ḥāmēš šānîm ’ăšer ’ên-ḥārîš wəqāṣṣîr:<font color="red"><sup>1</sup></font> </p>
 <p>7 wayyišəlāḥēnî ’ĕlōhîm lifənêḵem lāśûm lāḵem šə’ērîṯ bā’āreṣ ûləh<sup>a</sup>ḥăywōṯ lāḵem lifəlêṭâ gəḏōlâ: </p>
 <p>8 wə‘atâ lō’-’atem šəl<sup>a</sup>ḥətem ’ōṯî hēnnâ kî hā’ĕlōhîm wayəśîmēnî lə’āḇ ləfarə‘ōh ûlə’āḏwōn ləḵāl-bêṯwō ûmōšēl bəḵāl-’ereṣ miṣərāyim: </p>
 <p>9 mahărû w<sup>a</sup>‘ălû ’el-’āḇî wa’ămarətem ’ēlāyw kōh ’āmar binəḵā ywōsēf śāmanî ’ĕlōhîm lə’āḏwōn ləḵāl-miṣərāyim rəḏâ ’ēlay ’al-t<sup>a</sup>‘ămōḏ: </p>
 <p>10 wəyāšaḇətā ḇə’ereṣ-gōšen wəhāyîṯā qārwōḇ ’ēlay ’atâ ûḇāneyḵā ûḇənê ḇāneyḵā wəṣō’nəḵā ûḇəqārəḵā wəḵāl-’ăšer-lāḵə: </p>
 <p>11 wəḵiləkalətî ’ōṯəḵā šām kî-‘wōḏ ḥāmēš šānîm rā‘āḇ pen-tiûārēš ’atâ ûḇêṯəḵā wəḵāl-’ăšer-lāḵə: </p>
 <p>12 wəhinnēh ‘ênêḵem rō’wōṯ wə‘ênê ’āḥî ḇinəyāmîn kî-fî haməḏabēr ’ălêḵem: </p>
 <p>13 wəhigaḏətem lə’āḇî ’eṯ-kāl-kəḇwōḏî bəmiṣərayim wə’ēṯ kāl-’ăšer rə’îṯem ûmiharətem wəhwōraḏətem ’eṯ-’āḇî hēnnâ: </p>
 <p>14 wayyipōl ‘al-ṣaûə’rê ḇinəyāmin-’āḥîw wayyēḇəḵḵə ûḇinəyāmin bāḵâ ‘al-ṣaûā’rāyw: </p>
 <p>15 wayənaššēq ləḵāl-’eḥāyw wayyēḇəḵḵə ‘ălêhem wə’<sup>a</sup>ḥărê ḵēn dibərû ’eḥāyw ’itwō: </p>
 <p>16 wəhaqqōl nišəm<sup>a</sup>‘ bêṯ parə‘ōh lē’mōr bā’û ’ăḥê ywōsēf wayyîṭaḇ bə‘ênê farə‘ōh ûḇə‘ênê ‘ăḇāḏāyw: </p>
 <p>17 wayyō’mer parə‘ōh ’el-ywōsēf ’ĕmōr ’el-’<sup>a</sup>ḥeyḵā zō’ṯ ‘ăśû ṭ<sup>a</sup>‘ănû ’eṯ-bə‘îrəḵem ûləḵû-ḇō’û ’arəṣâ kənā‘an: </p>
 <p>18 ûqəḥû ’eṯ-’ăḇîḵem wə’eṯ-bātêḵem ûḇō’û ’ēlāy wə’etənâ lāḵem ’eṯ-ṭûḇ ’ereṣ miṣərayim wə’iḵəlû ’eṯ-ḥēleḇ hā’āreṣ: </p>
 <p>19 wə’atâ ṣuûêṯâ zō’ṯ ‘ăśû qəḥû-lāḵem mē’ereṣ miṣərayim ‘ăḡālwōṯ ləṭapəḵem wəlinəšêḵem ûnəśā’ṯem ’eṯ-’ăḇîḵem ûḇā’ṯem: </p>
 <p>20 wə‘ênəḵem ’al-tāḥōs ‘al-kəlêḵem kî-ṭûḇ kāl-’ereṣ miṣərayim lāḵem hû’: </p>
 <p>21 wayy<sup>a</sup>‘ăśû-ḵēn bənê yiśərā’ēl wayyitēn lâem ywōsēf ‘ăḡālwōṯ ‘al-pî farə‘ōh wayyitēn lâem ṣēḏâ ladāreḵə: </p>
 <p>22 ləḵullām nāṯan lā’îš ḥălifwōṯ śəmālōṯ ûləḇinəyāmin nāṯan šəlōš mē’wōṯ kesef wəḥāmēš ḥălifōṯ śəmālōṯ: </p>
 <p>23 ûlə’āḇîw šāl<sup>a</sup>ḥ kəzō’ṯ ‘ăśārâ ḥămōrîm nōśə’îm miṭṭûḇ miṣərāyim wə‘eśer ’ăṯōnōṯ nōśə’ōṯ bār wāleḥem ûmāzwōn lə’āḇîw ladāreḵə: </p>
 <p>24 wayəšall<sup>a</sup>ḥ ’eṯ-’eḥāyw wayyēlēḵû wayyō’mer ’ălēhem ’al-tirəgəzû badāreḵə: </p>
 <p>25 wayy<sup>a</sup>‘ălû mimmiṣərāyim wayyāḇō’û ’ereṣ kən<sup>a</sup>‘an ’el-y<sup>a</sup>‘ăqōḇ ’ăḇîhem: </p>
 <p>26 wayyagiḏû lwō lē’mōr ‘wōḏ<font color="red"><sup>3</sup></font> ywōsēf ḥay wəḵî-hû’ mōšēl bəḵāl-’ereṣ miṣərāyim wayyāfāḡ libwō kî lō’-he’ĕmîn lâem: </p>
 <p>27 wayəḏabərû ’ēlāyw ’ēṯ kāl-diḇərê ywōsēf ’ăšer diber ’ălēhem wayyarə’ ’eṯ-hā‘ăḡālwōṯ ’ăšer-šāl<sup>a</sup>ḥ ywōsēf lāśē’ṯ ’ōṯwō watəḥî rûḥa y<sup>a</sup>‘ăqōḇ ’ăḇîhem: </p>
 <p>28 wayyō’mer yiśərā’ēl raḇ ‘wōḏ-ywōsēf bənî ḥāy ’ēləḵâ wə’erə’ennû bəṭerem ’āmûṯ: </p>
 </td>
 </tr></table>
 <p></p><hr>
 <center>
 <a href="gen046.htm">Next: Genesis (Bereshit) Chapter 46</a></center>
 </body>