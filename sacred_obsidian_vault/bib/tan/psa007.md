<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa007.htm">Polyglot</a> 
 <a href="../kjv/psa007.htm">KJV</a> 
 <a href="../sep/psa007.htm">Sep</a> 
 <a href="../vul/psa007.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa006.htm">Previous</a> 
 <a href="psa008.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 7</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏שִׁגָּי֗וֹן לְדָ֫וִ֥ד אֲשֶׁר־שָׁ֥ר לַיהוָ֑ה עַל־דִּבְרֵי־כ֝֗וּשׁ בֶּן־יְמִינִֽי׃ </span></p>
 <p align="RIGHT"><span lang="he">‎<a name="002">2</a> ‏יְהוָ֣ה אֱ֭לֹהַי בְּךָ֣ חָסִ֑יתִי הוֹשִׁיעֵ֥נִי מִכָּל־רֹ֝דְפַ֗י וְהַצִּילֵֽנִי׃ </span></p>
 <p align="RIGHT"><span lang="he">‎<a name="003">3</a> ‏פֶּן־יִטְרֹ֣ף כְּאַרְיֵ֣ה נַפְשִׁ֑י פֹּ֝רֵ֗ק וְאֵ֣ין מַצִּֽיל׃ </span></p>
 <p align="RIGHT"><span lang="he">‎<a name="004">4</a> ‏יְהוָ֣ה אֱ֭לֹהַי אִם־עָשִׂ֣יתִי זֹ֑את אִֽם־יֶשׁ־עָ֥וֶל בְּכַפָּֽי׃ </span></p>
 <p align="RIGHT"><span lang="he">‎<a name="005">5</a> ‏אִם־גָּ֭מַלְתִּי שֽׁוֹלְמִ֥י רָ֑ע וָאֲחַלְּצָ֖ה צוֹרְרִ֣י רֵיקָֽם׃ </span></p>
 <p align="RIGHT"><span lang="he">‎<a name="006">6</a> ‏יִֽרַדֹּ֥ף אוֹיֵ֨ב׀ נַפְשִׁ֡י וְיַשֵּׂ֗ג וְיִרְמֹ֣ס לָאָ֣רֶץ חַיָּ֑י וּכְבוֹדִ֓י׀ לֶעָפָ֖ר יַשְׁכֵּ֣ן סֶֽלָה׃ </span></p>
 <p align="RIGHT"><span lang="he">‎<a name="007">7</a> ‏ק֘וּמָ֤ה יְהוָ֨ה׀ בְּאַפֶּ֗ךָ הִ֭נָּשֵׂא בְּעַבְר֣וֹת צוֹרְרָ֑י וְע֥וּרָה אֵ֝לַ֗י מִשְׁפָּ֥ט צִוִּֽיתָ׃ </span></p>
 <p align="RIGHT"><span lang="he">‎<a name="008">8</a> ‏וַעֲדַ֣ת לְ֭אֻמִּים תְּסוֹבְבֶ֑ךָּ וְ֝עָלֶ֗יהָ לַמָּר֥וֹם שֽׁוּבָה׃ </span></p>
 <p align="RIGHT"><span lang="he">‎<a name="009">9</a> ‏יְהוָה֮ יָדִ֪ין עַ֫מִּ֥ים שָׁפְטֵ֥נִי יְהוָ֑ה כְּצִדְקִ֖י וּכְתֻמִּ֣י עָלָֽי׃ </span></p>
 <p align="RIGHT"><span lang="he">‎<a name="010">10</a> ‏יִגְמָר־נָ֬א רַ֨ע׀ רְשָׁעִים֮ וּתְכוֹנֵ֪ן צַ֫דִּ֥יק וּבֹחֵ֣ן לִ֭בּ֗וֹת וּכְלָי֗וֹת אֱלֹהִ֥ים צַדִּֽיק׃ </span></p>
 <p align="RIGHT"><span lang="he">‎<a name="011">11</a> ‏מָֽגִנִּ֥י עַל־אֱלֹהִ֑ים מ֝וֹשִׁ֗יעַ יִשְׁרֵי־לֵֽב׃ </span></p>
 <p align="RIGHT"><span lang="he">‎<a name="012">12</a> ‏אֱ֭לֹהִים שׁוֹפֵ֣ט צַדִּ֑יק וְ֝אֵ֗ל זֹעֵ֥ם בְּכָל־יֽוֹם׃ </span></p>
 <p align="RIGHT"><span lang="he">‎<a name="013">13</a> ‏אִם־לֹ֣א יָ֭שׁוּב חַרְבּ֣וֹ יִלְט֑וֹשׁ קַשְׁתּ֥וֹ דָ֝רַ֗ךְ וַֽיְכוֹנְנֶֽהָ׃ </span></p>
 <p align="RIGHT"><span lang="he">‎<a name="014">14</a> ‏וְ֭לוֹ הֵכִ֣ין כְּלֵי־מָ֑וֶת חִ֝צָּ֗יו לְֽדֹלְקִ֥ים יִפְעָֽל׃ </span></p>
 <p align="RIGHT"><span lang="he">‎<a name="015">15</a> ‏הִנֵּ֥ה יְחַבֶּל־אָ֑וֶן וְהָרָ֥ה עָ֝מָ֗ל וְיָ֣לַד שָֽׁקֶר׃ </span></p>
 <p align="RIGHT"><span lang="he">‎<a name="016">16</a> ‏בּ֣וֹר כָּ֭רָֽה וַֽיַּחְפְּרֵ֑הוּ וַ֝יִּפֹּ֗ל בְּשַׁ֣חַת יִפְעָֽל׃ </span></p>
 <p align="RIGHT"><span lang="he">‎<a name="017">17</a> ‏יָשׁ֣וּב עֲמָל֣וֹ בְרֹאשׁ֑וֹ וְעַ֥ל קָ֝דְקֳד֗וֹ חֲמָס֥וֹ יֵרֵֽד׃ </span></p>
 <p align="RIGHT"><span lang="he">‎<a name="018">18</a> ‏אוֹדֶ֣ה יְהוָ֣ה כְּצִדְק֑וֹ וַ֝אֲזַמְּרָ֗ה שֵֽׁם־יְהוָ֥ה עֶלְיֽוֹן׃ </span></p>
 </td>
 <td width="50%">
 <p>1 šigāywōn ləḏāwiḏ ’ăšer-šār layhwâ ‘al-diḇərê-ḵûš ben-yəmînî: </p>
 <p>2 yəhwâ ’ĕlōhay bəḵā ḥāsîṯî hwōšî‘ēnî mikāl-rōḏəfay wəhaṣṣîlēnî: </p>
 <p>3 pen-yiṭərōf kə’arəyēh nafəšî pōrēq wə’ên maṣṣîl: </p>
 <p>4 yəhwâ ’ĕlōhay ’im-‘āśîṯî zō’ṯ ’im-yeš-‘āwel bəḵapāy: </p>
 <p>5 ’im-gāmalətî šwōləmî rā‘ wā’ăḥalləṣâ ṣwōrərî rêqām: </p>
 <p>6 yiradōf ’wōyēḇ| nafəšî wəyaśśēḡ wəyirəmōs lā’āreṣ ḥayyāy ûḵəḇwōḏî| le‘āfār yašəkēn selâ: </p>
 <p>7 qûmâ yəhwâ| bə’apeḵā hinnāśē’ bə‘aḇərwōṯ ṣwōrərāy wə‘ûrâ ’ēlay mišəpāṭ ṣiûîṯā: </p>
 <p>8 w<sup>a</sup>‘ăḏaṯ lə’ummîm təswōḇəḇeḵḵā wə‘āleyhā lammārwōm šûḇâ: </p>
 <p>9 yəhwâ yāḏîn ‘ammîm šāfəṭēnî yəhwâ kəṣiḏəqî ûḵəṯummî ‘ālāy: </p>
 <p>10 yiḡəmār-nā’ r<sup>a</sup>‘| rəšā‘îm ûṯəḵwōnēn ṣadîq ûḇōḥēn libwōṯ ûḵəlāywōṯ ’ĕlōhîm ṣadîq: </p>
 <p>11 māḡinnî ‘al-’ĕlōhîm mwōšî‘a yišərê-lēḇ: </p>
 <p>12 ’ĕlōhîm šwōfēṭ ṣadîq wə’ēl zō‘ēm bəḵāl-ywōm: </p>
 <p>13 ’im-lō’ yāšûḇ ḥarəbwō yiləṭwōš qašətwō ḏāraḵə wayəḵwōnənehā: </p>
 <p>14 wəlwō hēḵîn kəlê-māweṯ ḥiṣṣāyw ləḏōləqîm yifə‘āl: </p>
 <p>15 hinnēh yəḥabel-’āwen wəhārâ ‘āmāl wəyālaḏ šāqer: </p>
 <p>16 bwōr kārâ wayy<sup>a</sup>ḥəpərēhû wayyipōl bəš<sup>a</sup>ḥaṯ yifə‘āl: </p>
 <p>17 yāšûḇ ‘ămālwō ḇərō’šwō wə‘al qāḏəqŏḏwō ḥămāswō yērēḏ: </p>
 <p>18 ’wōḏeh yəhwâ kəṣiḏəqwō wa’ăzammərâ šēm-yəhwâ ‘eləywōn: </p>
 </td>
 </tr></table>
 <p></p><hr>
 <center>
 <a href="psa008.htm">Next: Psalms (Tehilim) Chapter 8</a></center>
 </body>