<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa148.htm">Polyglot</a> 
 <a href="../kjv/psa148.htm">KJV</a> 
 <a href="../sep/psa148.htm">Sep</a> 
 <a href="../vul/psa148.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa147.htm">Previous</a> 
 <a href="psa149.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 148</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏הַ֥לְלוּ יָ֨הּ׀ הַֽלְל֣וּ אֶת־יְ֭הוָה מִן־הַשָּׁמַ֑יִם הַֽ֝לְל֗וּהוּ בַּמְּרוֹמִֽים׃ </span></p>
 <p align="RIGHT"><span lang="he">‎<a name="002">2</a> ‏הַֽלְל֥וּהוּ כָל־מַלְאָכָ֑יו הַֽ֝לְל֗וּהוּ כָּל־<font color="brown">צבאו</font> <font color="blue">צְבָאָֽיו׃</font> </span></p>
 <p align="RIGHT"><span lang="he">‎<a name="003">3</a> ‏הַֽ֭לְלוּהוּ שֶׁ֣מֶשׁ וְיָרֵ֑חַ הַ֝לְל֗וּהוּ כָּל־כּ֥וֹכְבֵי אֽוֹר׃ </span></p>
 <p align="RIGHT"><span lang="he">‎<a name="004">4</a> ‏הַֽ֭לְלוּהוּ שְׁמֵ֣י הַשָּׁמָ֑יִם וְ֝הַמַּ֗יִם אֲשֶׁ֤ר׀ מֵעַ֬ל הַשָּׁמָֽיִם׃ </span></p>
 <p align="RIGHT"><span lang="he">‎<a name="005">5</a> ‏יְֽ֭הַֽלְלוּ אֶת־שֵׁ֣ם יְהוָ֑ה כִּ֤י ה֭וּא צִוָּ֣ה וְנִבְרָֽאוּ׃ </span></p>
 <p align="RIGHT"><span lang="he">‎<a name="006">6</a> ‏וַיַּעֲמִידֵ֣ם לָעַ֣ד לְעוֹלָ֑ם חָק־נָ֝תַ֗ן וְלֹ֣א יַעֲבֽוֹר׃ </span></p>
 <p align="RIGHT"><span lang="he">‎<a name="007">7</a> ‏הַֽלְל֣וּ אֶת־יְ֭הוָה מִן־הָאָ֑רֶץ תַּ֝נִּינִ֗ים וְכָל־תְּהֹמֽוֹת׃ </span></p>
 <p align="RIGHT"><span lang="he">‎<a name="008">8</a> ‏אֵ֣שׁ וּ֭בָרָד שֶׁ֣לֶג וְקִיט֑וֹר ר֥וּחַ סְ֝עָרָ֗ה עֹשָׂ֥ה דְבָרֽוֹ׃ </span></p>
 <p align="RIGHT"><span lang="he">‎<a name="009">9</a> ‏הֶהָרִ֥ים וְכָל־גְּבָע֑וֹת עֵ֥ץ פְּ֝רִ֗י וְכָל־אֲרָזִֽים׃ </span></p>
 <p align="RIGHT"><span lang="he">‎<a name="010">10</a> ‏הַֽחַיָּ֥ה וְכָל־בְּהֵמָ֑ה רֶ֝֗מֶשׂ וְצִפּ֥וֹר כָּנָֽף׃ </span></p>
 <p align="RIGHT"><span lang="he">‎<a name="011">11</a> ‏מַלְכֵי־אֶ֭רֶץ וְכָל־לְאֻמִּ֑ים שָׂ֝רִ֗ים וְכָל־שֹׁ֥פְטֵי אָֽרֶץ׃ </span></p>
 <p align="RIGHT"><span lang="he">‎<a name="012">12</a> ‏בַּחוּרִ֥ים וְגַם־בְּתוּל֑וֹת זְ֝קֵנִ֗ים עִם־נְעָרִֽים׃ </span></p>
 <p align="RIGHT"><span lang="he">‎<a name="013">13</a> ‏יְהַלְל֤וּ׀ אֶת־שֵׁ֬ם יְהוָ֗ה כִּֽי־נִשְׂגָּ֣ב שְׁמ֣וֹ לְבַדּ֑וֹ ה֝וֹד֗וֹ עַל־אֶ֥רֶץ וְשָׁמָֽיִם׃ </span></p>
 <p align="RIGHT"><span lang="he">‎<a name="014">14</a> ‏וַיָּ֤רֶם קֶ֨רֶן׀ לְעַמּ֡וֹ תְּהִלָּ֤ה לְֽכָל־חֲסִידָ֗יו לִבְנֵ֣י יִ֭שְׂרָאֵל עַֽם־קְרֹב֗וֹ הַֽלְלוּ־יָֽהּ׃ </span></p>
 </td>
 <td width="50%">
 <p>1 haləlû yāh| haləlû ’eṯ-yəhwâ min-haššāmayim haləlûhû bammərwōmîm: </p>
 <p>2 haləlûhû ḵāl-malə’āḵāyw haləlûhû kāl-<font color="brown">ṣəḇā’wō</font> <font color="blue">ṣəḇā’āyw:</font> </p>
 <p>3 haləlûhû šemeš wəyārēḥa haləlûhû kāl-kwōḵəḇê ’wōr: </p>
 <p>4 haləlûhû šəmê haššāmāyim wəhammayim ’ăšer| mē‘al haššāmāyim: </p>
 <p>5 yəhaləlû ’eṯ-šēm yəhwâ kî hû’ ṣiûâ wəniḇərā’û: </p>
 <p>6 wayy<sup>a</sup>‘ămîḏēm lā‘aḏ lə‘wōlām ḥāq-nāṯan wəlō’ y<sup>a</sup>‘ăḇwōr: </p>
 <p>7 haləlû ’eṯ-yəhwâ min-hā’āreṣ tannînîm wəḵāl-təhōmwōṯ: </p>
 <p>8 ’ēš ûḇārāḏ šeleḡ wəqîṭwōr rûḥa sə‘ārâ ‘ōśâ ḏəḇārwō: </p>
 <p>9 hehārîm wəḵāl-gəḇā‘wōṯ ‘ēṣ pərî wəḵāl-’ărāzîm: </p>
 <p>10 h<sup>a</sup>ḥayyâ wəḵāl-bəhēmâ remeś wəṣipwōr kānāf: </p>
 <p>11 maləḵê-’ereṣ wəḵāl-lə’ummîm śārîm wəḵāl-šōfəṭê ’āreṣ: </p>
 <p>12 b<sup>a</sup>ḥûrîm wəḡam-bəṯûlwōṯ zəqēnîm ‘im-nə‘ārîm: </p>
 <p>13 yəhaləlû| ’eṯ-šēm yəhwâ kî-niśəgāḇ šəmwō ləḇadwō hwōḏwō ‘al-’ereṣ wəšāmāyim: </p>
 <p>14 wayyārem qeren| lə‘ammwō təhillâ ləḵāl-ḥăsîḏāyw liḇənê yiśərā’ēl ‘am-qərōḇwō haləlû-yāh: </p>
 </td>
 </tr></table>
 <p></p><hr>
 <center>
 <a href="psa149.htm">Next: Psalms (Tehilim) Chapter 149</a></center>
 </body>