<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/hos008.htm">Polyglot</a> 
 <a href="../kjv/hos008.htm">KJV</a> 
 <a href="../sep/hos008.htm">Sep</a> 
 <a href="../vul/hos008.htm">Vul</a> 
 
 <br>
 <br><a href="hos.htm">Hosea (Hoshea) Index</a><br>
  
 <a href="hos007.htm">Previous</a> 
 <a href="hos009.htm">Next</a> 
 </center>
 <hr>
 
 <h3 align="CENTER">Tanach (Hebrew): Hosea (Hoshea) Chapter 8</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏אֶל־חִכְּךָ֣ שֹׁפָ֔ר כַּנֶּ֖שֶׁר עַל־בֵּ֣ית יְהוָ֑ה יַ֚עַן עָבְר֣וּ בְרִיתִ֔י וְעַל־תּוֹרָתִ֖י פָּשָֽׁעוּ׃ </span></p>
 <p align="RIGHT"><span lang="he">‎<a name="002">2</a> ‏לִ֖י יִזְעָ֑קוּ אֱלֹהַ֥י יְֽדַעֲנ֖וּךָ יִשְׂרָאֵֽל׃ </span></p>
 <p align="RIGHT"><span lang="he">‎<a name="003">3</a> ‏זָנַ֥ח יִשְׂרָאֵ֖ל ט֑וֹב אוֹיֵ֖ב יִרְדְּֽפוֹ׃<font color="red"><sup>1</sup></font> </span></p>
 <p align="RIGHT"><span lang="he">‎<a name="004">4</a> ‏הֵ֤ם הִמְלִיכוּ֙ וְלֹ֣א מִמֶּ֔נִּי הֵשִׂ֖ירוּ וְלֹ֣א יָדָ֑עְתִּי כַּסְפָּ֣ם וּזְהָבָ֗ם עָשׂ֤וּ לָהֶם֙ עֲצַבִּ֔ים לְמַ֖עַן יִכָּרֵֽת׃ </span></p>
 <p align="RIGHT"><span lang="he">‎<a name="005">5</a> ‏זָנַח֙ עֶגְלֵ֣ךְ שֹֽׁמְר֔וֹן חָרָ֥ה אַפִּ֖י בָּ֑ם עַד־מָתַ֕י לֹ֥א יוּכְל֖וּ נִקָּיֹֽן׃ </span></p>
 <p align="RIGHT"><span lang="he">‎<a name="006">6</a> ‏כִּ֤י מִיִּשְׂרָאֵל֙ וְה֔וּא חָרָ֣שׁ עָשָׂ֔הוּ וְלֹ֥א אֱלֹהִ֖ים ה֑וּא כִּֽי־שְׁבָבִ֣ים יִֽהְיֶ֔ה עֵ֖גֶל שֹׁמְרֽוֹן׃ </span></p>
 <p align="RIGHT"><span lang="he">‎<a name="007">7</a> ‏כִּ֛י ר֥וּחַ יִזְרָ֖עוּ וְסוּפָ֣תָה יִקְצֹ֑רוּ קָמָ֣ה אֵֽין־ל֗וֹ צֶ֚מַח בְּלִ֣י יַֽעֲשֶׂה־קֶּ֔מַח אוּלַ֣י יַֽעֲשֶׂ֔ה זָרִ֖ים יִבְלָעֻֽהוּ׃ </span></p>
 <p align="RIGHT"><span lang="he">‎<a name="008">8</a> ‏נִבְלַ֖ע יִשְׂרָאֵ֑ל עַתָּה֙ הָי֣וּ בַגּוֹיִ֔ם כִּכְלִ֖י אֵֽין־חֵ֥פֶץ בּֽוֹ׃ </span></p>
 <p align="RIGHT"><span lang="he">‎<a name="009">9</a> ‏כִּֽי־הֵ֙מָּה֙ עָל֣וּ אַשּׁ֔וּר פֶּ֖רֶא בּוֹדֵ֣ד ל֑וֹ אֶפְרַ֖יִם הִתְנ֥וּ אֲהָבִֽים׃ </span></p>
 <p align="RIGHT"><span lang="he">‎<a name="010">10</a> ‏גַּ֛ם כִּֽי־יִתְנ֥וּ בַגּוֹיִ֖ם עַתָּ֣ה אֲקַבְּצֵ֑ם וַיָּחֵ֣לּוּ מְּעָ֔ט מִמַּשָּׂ֖א מֶ֥לֶךְ שָׂרִֽים׃ </span></p>
 <p align="RIGHT"><span lang="he">‎<a name="011">11</a> ‏כִּֽי־הִרְבָּ֥ה אֶפְרַ֛יִם מִזְבְּחֹ֖ת לַחֲטֹ֑א הָיוּ־ל֥וֹ מִזְבְּח֖וֹת לַחֲטֹֽא׃ </span></p>
 <p align="RIGHT"><span lang="he">‎<a name="012">12</a> ‏<font color="brown">אכתוב־</font> <font color="blue">אֶ֨כְתָּב־</font> ל֔וֹ <font color="brown">רבו</font> <font color="blue">רֻבֵּ֖י</font> תּֽוֹרָתִ֑י כְּמוֹ־זָ֖ר נֶחְשָֽׁבוּ׃ </span></p>
 <p align="RIGHT"><span lang="he">‎<a name="013">13</a> ‏זִבְחֵ֣י הַבְהָבַ֗י יִזְבְּח֤וּ בָשָׂר֙ וַיֹּאכֵ֔לוּ יְהוָ֖ה לֹ֣א רָצָ֑ם עַתָּ֞ה יִזְכֹּ֤ר עֲוֹנָם֙ וְיִפְקֹ֣ד חַטֹּאותָ֔ם הֵ֖מָּה מִצְרַ֥יִם יָשֽׁוּבוּ׃ </span></p>
 <p align="RIGHT"><span lang="he">‎<a name="014">14</a> ‏וַיִּשְׁכַּ֨ח יִשְׂרָאֵ֜ל אֶת־עֹשֵׂ֗הוּ וַיִּ֙בֶן֙ הֵֽיכָל֔וֹת וִֽיהוּדָ֕ה הִרְבָּ֖ה עָרִ֣ים בְּצֻר֑וֹת וְשִׁלַּחְתִּי־אֵ֣שׁ בְּעָרָ֔יו וְאָכְלָ֖ה אַרְמְנֹתֶֽיהָ׃ ס</span></p>
 </td>
 <td width="50%">
 <p>1 ’el-ḥikəḵā šōfār kannešer ‘al-bêṯ yəhwâ y<sup>a</sup>‘an ‘āḇərû ḇərîṯî wə‘al-twōrāṯî pāšā‘û: </p>
 <p>2 lî yizə‘āqû ’ĕlōhay yəḏ<sup>a</sup>‘ănûḵā yiśərā’ēl: </p>
 <p>3 zān<sup>a</sup>ḥ yiśərā’ēl ṭwōḇ ’wōyēḇ yirədəfwō:<font color="red"><sup>1</sup></font> </p>
 <p>4 hēm himəlîḵû wəlō’ mimmennî hēśîrû wəlō’ yāḏā‘ətî kasəpām ûzəhāḇām ‘āśû lâem ‘ăṣabîm ləm<sup>a</sup>‘an yikārēṯ: </p>
 <p>5 zān<sup>a</sup>ḥ ‘eḡəlēḵə šōmərwōn ḥārâ ’apî bām ‘aḏ-māṯay lō’ yûḵəlû niqqāyōn: </p>
 <p>6 kî mîyiśərā’ēl wəhû’ ḥārāš ‘āśâû wəlō’ ’ĕlōhîm hû’ kî-šəḇāḇîm yihəyeh ‘ēḡel šōmərwōn: </p>
 <p>7 kî rûḥa yizərā‘û wəsûfāṯâ yiqəṣōrû qāmâ ’ên-lwō ṣem<sup>a</sup>ḥ bəlî y<sup>a</sup>‘ăśeh-qqem<sup>a</sup>ḥ ’ûlay y<sup>a</sup>‘ăśeh zārîm yiḇəlā‘uhû: </p>
 <p>8 niḇəl<sup>a</sup>‘ yiśərā’ēl ‘atâ hāyû ḇagwōyim kiḵəlî ’ên-ḥēfeṣ bwō: </p>
 <p>9 kî-hēmmâ ‘ālû ’aššûr pere’ bwōḏēḏ lwō ’efərayim hiṯənû ’ăhāḇîm: </p>
 <p>10 gam kî-yiṯənû ḇagwōyim ‘atâ ’ăqabəṣēm wayyāḥēllû mmə‘āṭ mimmaśśā’ meleḵə śārîm: </p>
 <p>11 kî-hirəbâ ’efərayim mizəbəḥōṯ l<sup>a</sup>ḥăṭō’ hāyû-lwō mizəbəḥwōṯ l<sup>a</sup>ḥăṭō’: </p>
 <p>12 <font color="brown">’eḵətwōḇ-</font> <font color="blue">’eḵətāḇ-</font> lwō <font color="brown">ribwō</font> <font color="blue">rubê</font> twōrāṯî kəmwō-zār neḥəšāḇû: </p>
 <p>13 ziḇəḥê haḇəhāḇay yizəbəḥû ḇāśār wayyō’ḵēlû yəhwâ lō’ rāṣām ‘atâ yizəkōr ‘ăwōnām wəyifəqōḏ ḥaṭṭō’wṯām hēmmâ miṣərayim yāšûḇû: </p>
 <p>14 wayyišək<sup>a</sup>ḥ yiśərā’ēl ’eṯ-‘ōśēhû wayyiḇen hêḵālwōṯ wîhûḏâ hirəbâ ‘ārîm bəṣurwōṯ wəšill<sup>a</sup>ḥətî-’ēš bə‘ārāyw wə’āḵəlâ ’arəmənōṯeyhā: s</p>
 </td>
 </tr></table>
 <p></p><hr>
 <center>
 <a href="hos009.htm">Next: Hosea (Hoshea) Chapter 9</a></center>
 </body>