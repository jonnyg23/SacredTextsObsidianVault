<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jdg012.htm">Polyglot</a> 
 <a href="../kjv/jdg012.htm">KJV</a> 
 <a href="../sep/jdb012.htm">Sep:JdB</a> 
 <a href="../sep/jda012.htm">Sep:JdA</a> 
 <a href="../vul/jdg012.htm">Vul</a> 
 
 <br>
 <br><a href="jdg.htm">Judges (Shoftim) Index</a><br>
  
 <a href="jdg011.htm">Previous</a> 
 <a href="jdg013.htm">Next</a> 
 </center>
 <hr>
 
 <h3 align="CENTER">Tanach (Hebrew): Judges (Shoftim) Chapter 12</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיִּצָּעֵק֙ אִ֣ישׁ אֶפְרַ֔יִם וַֽיַּעֲבֹ֖ר צָפ֑וֹנָה וַיֹּאמְר֨וּ לְיִפְתָּ֜ח מַדּ֣וּעַ׀ עָבַ֣רְתָּ׀ לְהִלָּחֵ֣ם בִּבְנֵי־עַמּ֗וֹן וְלָ֙נוּ֙ לֹ֤א קָרָ֙אתָ֙ לָלֶ֣כֶת עִמָּ֔ךְ בֵּיתְךָ֕ נִשְׂרֹ֥ף עָלֶ֖יךָ בָּאֵֽשׁ׃ </span></p>
 <p align="RIGHT"><span lang="he">‎<a name="002">2</a> ‏וַיֹּ֤אמֶר יִפְתָּח֙ אֲלֵיהֶ֔ם אִ֣ישׁ רִ֗יב הָיִ֛יתִי אֲנִ֛י וְעַמִּ֥י וּבְנֵֽי־עַמּ֖וֹן מְאֹ֑ד וָאֶזְעַ֣ק אֶתְכֶ֔ם וְלֹֽא־הוֹשַׁעְתֶּ֥ם אוֹתִ֖י מִיָּדָֽם׃ </span></p>
 <p align="RIGHT"><span lang="he">‎<a name="003">3</a> ‏וָֽאֶרְאֶ֞ה כִּֽי־אֵינְךָ֣ מוֹשִׁ֗יעַ וָאָשִׂ֨ימָה נַפְשִׁ֤י בְכַפִּי֙ וָֽאֶעְבְּרָה֙ אֶל־בְּנֵ֣י עַמּ֔וֹן וַיִּתְּנֵ֥ם יְהוָ֖ה בְּיָדִ֑י וְלָמָ֞ה עֲלִיתֶ֥ם אֵלַ֛י הַיּ֥וֹם הַזֶּ֖ה לְהִלָּ֥חֶם בִּֽי׃ </span></p>
 <p align="RIGHT"><span lang="he">‎<a name="004">4</a> ‏וַיִּקְבֹּ֤ץ יִפְתָּח֙ אֶת־כָּל־אַנְשֵׁ֣י גִלְעָ֔ד וַיִּלָּ֖חֶם אֶת־אֶפְרָ֑יִם וַיַּכּוּ֩ אַנְשֵׁ֨י גִלְעָ֜ד אֶת־אֶפְרַ֗יִם כִּ֤י אָמְרוּ֙ פְּלִיטֵ֤י אֶפְרַ֙יִם֙ אַתֶּ֔ם גִּלְעָ֕ד בְּת֥וֹךְ אֶפְרַ֖יִם בְּת֥וֹךְ מְנַשֶּֽׁה׃ </span></p>
 <p align="RIGHT"><span lang="he">‎<a name="005">5</a> ‏וַיִּלְכֹּ֥ד גִּלְעָ֛ד אֶֽת־מַעְבְּר֥וֹת הַיַּרְדֵּ֖ן לְאֶפְרָ֑יִם וְֽ֠הָיָה כִּ֣י יֹאמְר֞וּ פְּלִיטֵ֤י אֶפְרַ֙יִם֙ אֶעֱבֹ֔רָה וַיֹּ֨אמְרוּ ל֧וֹ אַנְשֵֽׁי־גִלְעָ֛ד הַֽאֶפְרָתִ֥י אַ֖תָּה וַיֹּ֥אמֶֽר׀ לֹֽא׃ </span></p>
 <p align="RIGHT"><span lang="he">‎<a name="006">6</a> ‏וַיֹּ֣אמְרוּ לוֹ֩ אֱמָר־נָ֨א שִׁבֹּ֜לֶת וַיֹּ֣אמֶר סִבֹּ֗לֶת וְלֹ֤א יָכִין֙ לְדַבֵּ֣ר כֵּ֔ן וַיֹּאחֲז֣וּ אוֹת֔וֹ וַיִּשְׁחָט֖וּהוּ אֶל־מַעְבְּר֣וֹת הַיַּרְדֵּ֑ן וַיִּפֹּ֞ל בָּעֵ֤ת הַהִיא֙ מֵֽאֶפְרַ֔יִם אַרְבָּעִ֥ים וּשְׁנַ֖יִם אָֽלֶף׃ </span></p>
 <p align="RIGHT"><span lang="he">‎<a name="007">7</a> ‏וַיִּשְׁפֹּ֥ט יִפְתָּ֛ח אֶת־יִשְׂרָאֵ֖ל שֵׁ֣שׁ שָׁנִ֑ים וַיָּ֗מָת יִפְתָּח֙ הַגִּלְעָדִ֔י וַיִּקָּבֵ֖ר בְּעָרֵ֥י גִלְעָֽד׃ פ</span></p>
 <p align="RIGHT"><span lang="he">‎<a name="008">8</a> ‏וַיִּשְׁפֹּ֤ט אַֽחֲרָיו֙ אֶת־יִשְׂרָאֵ֔ל אִבְצָ֖ן מִבֵּ֥ית לָֽחֶם׃ </span></p>
 <p align="RIGHT"><span lang="he">‎<a name="009">9</a> ‏וַיְהִי־ל֞וֹ שְׁלֹשִׁ֣ים בָּנִ֗ים וּשְׁלֹשִׁ֤ים בָּנוֹת֙ שִׁלַּ֣ח הַח֔וּצָה וּשְׁלֹשִׁ֣ים בָּנ֔וֹת הֵבִ֥יא לְבָנָ֖יו מִן־הַח֑וּץ וַיִּשְׁפֹּ֥ט אֶת־יִשְׂרָאֵ֖ל שֶׁ֥בַע שָׁנִֽים׃ </span></p>
 <p align="RIGHT"><span lang="he">‎<a name="010">10</a> ‏וַיָּ֣מָת אִבְצָ֔ן וַיִּקָּבֵ֖ר בְּבֵ֥ית לָֽחֶם׃ פ</span></p>
 <p align="RIGHT"><span lang="he">‎<a name="011">11</a> ‏וַיִּשְׁפֹּ֤ט אַֽחֲרָיו֙ אֶת־יִשְׂרָאֵ֔ל אֵיל֖וֹן הַזְּבֽוּלֹנִ֑י וַיִּשְׁפֹּ֥ט אֶת־יִשְׂרָאֵ֖ל עֶ֥שֶׂר שָׁנִֽים׃ </span></p>
 <p align="RIGHT"><span lang="he">‎<a name="012">12</a> ‏וַיָּ֖מָת אֵל֣וֹן הַזְּבֽוּלֹנִ֑י וַיִּקָּבֵ֥ר בְּאַיָּל֖וֹן בְּאֶ֥רֶץ זְבוּלֻֽן׃ פ</span></p>
 <p align="RIGHT"><span lang="he">‎<a name="013">13</a> ‏וַיִּשְׁפֹּ֥ט אַחֲרָ֖יו אֶת־יִשְׂרָאֵ֑ל עַבְדּ֥וֹן בֶּן־הִלֵּ֖ל הַפִּרְעָתוֹנִֽי׃ </span></p>
 <p align="RIGHT"><span lang="he">‎<a name="014">14</a> ‏וַיְהִי־ל֞וֹ אַרְבָּעִ֣ים בָּנִ֗ים וּשְׁלֹשִׁים֙ בְּנֵ֣י בָנִ֔ים רֹכְבִ֖ים עַל־שִׁבְעִ֣ים עֲיָרִ֑ם וַיִּשְׁפֹּ֥ט אֶת־יִשְׂרָאֵ֖ל שְׁמֹנֶ֥ה שָׁנִֽים׃ </span></p>
 <p align="RIGHT"><span lang="he">‎<a name="015">15</a> ‏וַיָּ֛מָת עַבְדּ֥וֹן בֶּן־הִלֵּ֖ל הַפִּרְעָתוֹנִ֑י וַיִּקָּבֵ֤ר בְּפִרְעָתוֹן֙ בְּאֶ֣רֶץ אֶפְרַ֔יִם בְּהַ֖ר הָעֲמָלֵקִֽי׃ פ</span></p>
 </td>
 <td width="50%">
 <p>1 wayyiṣṣā‘ēq ’îš ’efərayim wayy<sup>a</sup>‘ăḇōr ṣāfwōnâ wayyō’mərû ləyifətāḥ madû‘a| ‘āḇarətā| ləhillāḥēm biḇənê-‘ammwōn wəlānû lō’ qārā’ṯā lāleḵeṯ ‘immāḵə bêṯəḵā niśərōf ‘āleyḵā bā’ēš: </p>
 <p>2 wayyō’mer yifətāḥ ’ălêhem ’îš rîḇ hāyîṯî ’ănî wə‘ammî ûḇənê-‘ammwōn mə’ōḏ wā’ezə‘aq ’eṯəḵem wəlō’-hwōš<sup>a</sup>‘ətem ’wōṯî mîyāḏām: </p>
 <p>3 wā’erə’eh kî-’ênəḵā mwōšî‘a wā’āśîmâ nafəšî ḇəḵapî wā’e‘əbərâ ’el-bənê ‘ammwōn wayyitənēm yəhwâ bəyāḏî wəlāmâ ‘ălîṯem ’ēlay hayywōm hazzeh ləhillāḥem bî: </p>
 <p>4 wayyiqəbōṣ yifətāḥ ’eṯ-kāl-’anəšê ḡilə‘āḏ wayyillāḥem ’eṯ-’efərāyim wayyakû ’anəšê ḡilə‘āḏ ’eṯ-’efərayim kî ’āmərû pəlîṭê ’efərayim ’atem gilə‘āḏ bəṯwōḵə ’efərayim bəṯwōḵə mənaššeh: </p>
 <p>5 wayyiləkōḏ gilə‘āḏ ’eṯ-m<sup>a</sup>‘əbərwōṯ hayyarədēn lə’efərāyim wəhāyâ kî yō’mərû pəlîṭê ’efərayim ’e‘ĕḇōrâ wayyō’mərû lwō ’anəšê-ḡilə‘āḏ ha’efərāṯî ’atâ wayyō’mer| lō’: </p>
 <p>6 wayyō’mərû lwō ’ĕmār-nā’ šibōleṯ wayyō’mer sibōleṯ wəlō’ yāḵîn ləḏabēr kēn wayyō’ḥăzû ’wōṯwō wayyišəḥāṭûhû ’el-m<sup>a</sup>‘əbərwōṯ hayyarədēn wayyipōl bā‘ēṯ hahî’ mē’efərayim ’arəbā‘îm ûšənayim ’ālef: </p>
 <p>7 wayyišəpōṭ yifətāḥ ’eṯ-yiśərā’ēl šēš šānîm wayyāmāṯ yifətāḥ hagilə‘āḏî wayyiqqāḇēr bə‘ārê ḡilə‘āḏ: f</p>
 <p>8 wayyišəpōṭ ’<sup>a</sup>ḥărāyw ’eṯ-yiśərā’ēl ’iḇəṣān mibêṯ lāḥem: </p>
 <p>9 wayəhî-lwō šəlōšîm bānîm ûšəlōšîm bānwōṯ šill<sup>a</sup>ḥ h<sup>a</sup>ḥûṣâ ûšəlōšîm bānwōṯ hēḇî’ ləḇānāyw min-h<sup>a</sup>ḥûṣ wayyišəpōṭ ’eṯ-yiśərā’ēl šeḇ<sup>a</sup>‘ šānîm: </p>
 <p>10 wayyāmāṯ ’iḇəṣān wayyiqqāḇēr bəḇêṯ lāḥem: f</p>
 <p>11 wayyišəpōṭ ’<sup>a</sup>ḥărāyw ’eṯ-yiśərā’ēl ’êlwōn hazzəḇûlōnî wayyišəpōṭ ’eṯ-yiśərā’ēl ‘eśer šānîm: </p>
 <p>12 wayyāmāṯ ’ēlwōn hazzəḇûlōnî wayyiqqāḇēr bə’ayyālwōn bə’ereṣ zəḇûlun: f</p>
 <p>13 wayyišəpōṭ ’<sup>a</sup>ḥărāyw ’eṯ-yiśərā’ēl ‘aḇədwōn ben-hillēl hapirə‘āṯwōnî: </p>
 <p>14 wayəhî-lwō ’arəbā‘îm bānîm ûšəlōšîm bənê ḇānîm rōḵəḇîm ‘al-šiḇə‘îm ‘ăyārim wayyišəpōṭ ’eṯ-yiśərā’ēl šəmōneh šānîm: </p>
 <p>15 wayyāmāṯ ‘aḇədwōn ben-hillēl hapirə‘āṯwōnî wayyiqqāḇēr bəfirə‘āṯwōn bə’ereṣ ’efərayim bəhar hā‘ămālēqî: f</p>
 </td>
 </tr></table>
 <p></p><hr>
 <center>
 <a href="jdg013.htm">Next: Judges (Shoftim) Chapter 13</a></center>
 </body>