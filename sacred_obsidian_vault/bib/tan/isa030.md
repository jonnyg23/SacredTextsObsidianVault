<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/isa030.htm">Polyglot</a> 
 <a href="../kjv/isa030.htm">KJV</a> 
 <a href="../sep/isa030.htm">Sep</a> 
 <a href="../vul/isa030.htm">Vul</a> 
 
 <br>
 <br><a href="isa.htm">Isaiah (Yisheyah) Index</a><br>
  
 <a href="isa029.htm">Previous</a> 
 <a href="isa031.htm">Next</a> 
 </center>
 <hr>
 
 <h3 align="CENTER">Tanach (Hebrew): Isaiah (Yisheyah) Chapter 30</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏ה֣וֹי בָּנִ֤ים סֽוֹרְרִים֙ נְאֻם־יְהוָ֔ה לַעֲשׂ֤וֹת עֵצָה֙ וְלֹ֣א מִנִּ֔י וְלִנְסֹ֥ךְ מַסֵּכָ֖ה וְלֹ֣א רוּחִ֑י לְמַ֛עַן סְפ֥וֹת חַטָּ֖את עַל־חַטָּֽאת׃ </span></p>
 <p align="RIGHT"><span lang="he">‎<a name="002">2</a> ‏הַהֹלְכִים֙ לָרֶ֣דֶת מִצְרַ֔יִם וּפִ֖י לֹ֣א שָׁאָ֑לוּ לָעוֹז֙ בְּמָע֣וֹז פַּרְעֹ֔ה וְלַחְס֖וֹת בְּצֵ֥ל מִצְרָֽיִם׃ </span></p>
 <p align="RIGHT"><span lang="he">‎<a name="003">3</a> ‏וְהָיָ֥ה לָכֶ֛ם מָע֥וֹז פַּרְעֹ֖ה לְבֹ֑שֶׁת וְהֶחָס֥וּת בְּצֵל־מִצְרַ֖יִם לִכְלִמָּֽה׃ </span></p>
 <p align="RIGHT"><span lang="he">‎<a name="004">4</a> ‏כִּֽי־הָי֥וּ בְצֹ֖עַן שָׂרָ֑יו וּמַלְאָכָ֖יו חָנֵ֥ס יַגִּֽיעוּ׃ </span></p>
 <p align="RIGHT"><span lang="he">‎<a name="005">5</a> ‏כֹּ֣ל <font color="brown">הבאיש</font> <font color="blue">הֹבִ֔ישׁ</font> עַל־עַ֖ם לֹא־יוֹעִ֣ילוּ לָ֑מוֹ לֹ֤א לְעֵ֙זֶר֙ וְלֹ֣א לְהוֹעִ֔יל כִּ֥י לְבֹ֖שֶׁת וְגַם־לְחֶרְפָּֽה׃ ס</span></p>
 <p align="RIGHT"><span lang="he">‎<a name="006">6</a> ‏מַשָּׂ֖א בַּהֲמ֣וֹת נֶ֑גֶב בְּאֶרֶץ֩ צָרָ֨ה וְצוּקָ֜ה לָבִ֧יא וָלַ֣יִשׁ מֵהֶ֗ם אֶפְעֶה֙ וְשָׂרָ֣ף מְעוֹפֵ֔ף יִשְׂאוּ֩ עַל־כֶּ֨תֶף עֲיָרִ֜ים חֵֽילֵהֶ֗ם וְעַל־דַּבֶּ֤שֶׁת גְּמַלִּים֙ אֽוֹצְרֹתָ֔ם עַל־עַ֖ם לֹ֥א יוֹעִֽילוּ׃ </span></p>
 <p align="RIGHT"><span lang="he">‎<a name="007">7</a> ‏וּמִצְרַ֕יִם הֶ֥בֶל וָרִ֖יק יַעְזֹ֑רוּ לָכֵן֙ קָרָ֣אתִי לָזֹ֔את רַ֥הַב הֵ֖ם שָֽׁבֶת׃ </span></p>
 <p align="RIGHT"><span lang="he">‎<a name="008">8</a> ‏עַתָּ֗ה בּ֣וֹא כָתְבָ֥הּ עַל־ל֛וּחַ אִתָּ֖ם וְעַל־סֵ֣פֶר חֻקָּ֑הּ וּתְהִי֙ לְי֣וֹם אַחֲר֔וֹן לָעַ֖ד עַד־עוֹלָֽם׃ </span></p>
 <p align="RIGHT"><span lang="he">‎<a name="009">9</a> ‏כִּ֣י עַ֤ם מְרִי֙ ה֔וּא בָּנִ֖ים כֶּחָשִׁ֑ים בָּנִ֕ים לֹֽא־אָב֥וּ שְׁמ֖וֹעַ תּוֹרַ֥ת יְהוָֽה׃ </span></p>
 <p align="RIGHT"><span lang="he">‎<a name="010">10</a> ‏אֲשֶׁ֨ר אָמְר֤וּ לָֽרֹאִים֙ לֹ֣א תִרְא֔וּ וְלַ֣חֹזִ֔ים לֹ֥א תֶחֱזוּ־לָ֖נוּ נְכֹח֑וֹת דַּבְּרוּ־לָ֣נוּ חֲלָק֔וֹת חֲז֖וּ מַהֲתַלּֽוֹת׃ </span></p>
 <p align="RIGHT"><span lang="he">‎<a name="011">11</a> ‏ס֚וּרוּ מִנֵּי־דֶ֔רֶךְ הַטּ֖וּ מִנֵּי־אֹ֑רַח הַשְׁבִּ֥יתוּ מִפָּנֵ֖ינוּ אֶת־קְד֥וֹשׁ יִשְׂרָאֵֽל׃ ס</span></p>
 <p align="RIGHT"><span lang="he">‎<a name="012">12</a> ‏לָכֵ֗ן כֹּ֤ה אָמַר֙ קְד֣וֹשׁ יִשְׂרָאֵ֔ל יַ֥עַן מָֽאָסְכֶ֖ם בַּדָּבָ֣ר הַזֶּ֑ה וַֽתִּבְטְחוּ֙ בְּעֹ֣שֶׁק וְנָל֔וֹז וַתִּֽשָּׁעֲנ֖וּ עָלָֽיו׃ </span></p>
 <p align="RIGHT"><span lang="he">‎<a name="013">13</a> ‏לָכֵ֗ן יִֽהְיֶ֤ה לָכֶם֙ הֶעָוֹ֣ן הַזֶּ֔ה כְּפֶ֣רֶץ נֹפֵ֔ל נִבְעֶ֖ה בְּחוֹמָ֣ה נִשְׂגָּבָ֑ה אֲשֶׁר־פִּתְאֹ֥ם לְפֶ֖תַע יָב֥וֹא שִׁבְרָֽהּ׃ </span></p>
 <p align="RIGHT"><span lang="he">‎<a name="014">14</a> ‏וּ֠שְׁבָרָהּ כְּשֵׁ֨בֶר נֵ֧בֶל יוֹצְרִ֛ים כָּת֖וּת לֹ֣א יַחְמֹ֑ל וְלֹֽא־יִמָּצֵ֤א בִמְכִתָּתוֹ֙ חֶ֔רֶשׂ לַחְתּ֥וֹת אֵשׁ֙ מִיָּק֔וּד וְלַחְשֹׂ֥ף מַ֖יִם מִגֶּֽבֶא׃ פ</span></p>
 <p align="RIGHT"><span lang="he">‎<a name="015">15</a> ‏כִּ֣י כֹֽה־אָמַר֩ אֲדֹנָ֨י יְהוִ֜ה קְד֣וֹשׁ יִשְׂרָאֵ֗ל בְּשׁוּבָ֤ה וָנַ֙חַת֙ תִּוָּ֣שֵׁע֔וּן בְּהַשְׁקֵט֙ וּבְבִטְחָ֔ה תִּֽהְיֶ֖ה<font color="red"><sup>3</sup></font> גְּבֽוּרַתְכֶ֑ם וְלֹ֖א אֲבִיתֶֽם׃ </span></p>
 <p align="RIGHT"><span lang="he">‎<a name="016">16</a> ‏וַתֹּ֨אמְר֥וּ לֹא־כִ֛י עַל־ס֥וּס נָנ֖וּס עַל־כֵּ֣ן תְּנוּס֑וּן וְעַל־קַ֣ל נִרְכָּ֔ב עַל־כֵּ֖ן יִקַּ֥לּוּ רֹדְפֵיכֶֽם׃ </span></p>
 <p align="RIGHT"><span lang="he">‎<a name="017">17</a> ‏אֶ֣לֶף אֶחָ֗ד מִפְּנֵי֙ גַּעֲרַ֣ת אֶחָ֔ד מִפְּנֵ֛י גַּעֲרַ֥ת חֲמִשָּׁ֖ה תָּנֻ֑סוּ עַ֣ד אִם־נוֹתַרְתֶּ֗ם כַּתֹּ֙רֶן֙ עַל־רֹ֣אשׁ הָהָ֔ר וְכַנֵּ֖ס עַל־הַגִּבְעָֽה׃ </span></p>
 <p align="RIGHT"><span lang="he">‎<a name="018">18</a> ‏וְלָכֵ֞ן יְחַכֶּ֤ה יְהוָה֙ לַֽחֲנַנְכֶ֔ם וְלָכֵ֥ן יָר֖וּם לְרַֽחֶמְכֶ֑ם כִּֽי־אֱלֹהֵ֤י מִשְׁפָּט֙ יְהוָ֔ה אַשְׁרֵ֖י כָּל־ח֥וֹכֵי לֽוֹ׃ ס</span></p>
 <p align="RIGHT"><span lang="he">‎<a name="019">19</a> ‏כִּי־עַ֛ם בְּצִיּ֥וֹן יֵשֵׁ֖ב בִּירֽוּשָׁלִָ֑ם בָּכ֣וֹ לֹֽא־תִבְכֶּ֗ה חָנ֤וֹן יָחְנְךָ֙ לְק֣וֹל זַעֲקֶ֔ךָ כְּשָׁמְעָת֖וֹ עָנָֽךְ׃ </span></p>
 <p align="RIGHT"><span lang="he">‎<a name="020">20</a> ‏וְנָתַ֨ן לָכֶ֧ם אֲדֹנָ֛י לֶ֥חֶם צָ֖ר וּמַ֣יִם לָ֑חַץ וְלֹֽא־יִכָּנֵ֥ף עוֹד֙ מוֹרֶ֔יךָ וְהָי֥וּ עֵינֶ֖יךָ רֹא֥וֹת אֶת־מוֹרֶֽיךָ׃ </span></p>
 <p align="RIGHT"><span lang="he">‎<a name="021">21</a> ‏וְאָזְנֶ֙יךָ֙ תִּשְׁמַ֣עְנָה דָבָ֔ר מֵֽאַחֲרֶ֖יךָ לֵאמֹ֑ר זֶ֤ה הַדֶּ֙רֶךְ֙ לְכ֣וּ ב֔וֹ כִּ֥י תַאֲמִ֖ינוּ וְכִ֥י תַשְׂמְאִֽילוּ׃ </span></p>
 <p align="RIGHT"><span lang="he">‎<a name="022">22</a> ‏וְטִמֵּאתֶ֗ם אֶת־צִפּוּי֙ פְּסִילֵ֣י כַסְפֶּ֔ךָ וְאֶת־אֲפֻדַּ֖ת מַסֵּכַ֣ת זְהָבֶ֑ךָ תִּזְרֵם֙ כְּמ֣וֹ דָוָ֔ה צֵ֖א תֹּ֥אמַר לֽוֹ׃ </span></p>
 <p align="RIGHT"><span lang="he">‎<a name="023">23</a> ‏וְנָתַן֩ מְטַ֨ר זַרְעֲךָ֜ אֲשֶׁר־תִּזְרַ֣ע אֶת־הָאֲדָמָ֗ה וְלֶ֙חֶם֙ תְּבוּאַ֣ת הָֽאֲדָמָ֔ה וְהָיָ֥ה דָשֵׁ֖ן וְשָׁמֵ֑ן יִרְעֶ֥ה מִקְנֶ֛יךָ בַּיּ֥וֹם הַה֖וּא כַּ֥ר נִרְחָֽב׃ </span></p>
 <p align="RIGHT"><span lang="he">‎<a name="024">24</a> ‏וְהָאֲלָפִ֣ים וְהָעֲיָרִ֗ים עֹֽבְדֵי֙ הָֽאֲדָמָ֔ה בְּלִ֥יל חָמִ֖יץ יֹאכֵ֑לוּ אֲשֶׁר־זֹרֶ֥ה בָרַ֖חַת וּבַמִּזְרֶֽה׃ </span></p>
 <p align="RIGHT"><span lang="he">‎<a name="025">25</a> ‏וְהָיָ֣ה׀ עַל־כָּל־הַ֣ר גָּבֹ֗הַ<font color="red"><sup>1</sup></font> וְעַל֙ כָּל־גִּבְעָ֣ה נִשָּׂאָ֔ה פְּלָגִ֖ים יִבְלֵי־מָ֑יִם בְּיוֹם֙ הֶ֣רֶג רָ֔ב בִּנְפֹ֖ל מִגְדָּלִֽים׃ </span></p>
 <p align="RIGHT"><span lang="he">‎<a name="026">26</a> ‏וְהָיָ֤ה אוֹר־הַלְּבָנָה֙<font color="red"><sup>3</sup></font> כְּא֣וֹר הַֽחַמָּ֔ה וְא֤וֹר הַֽחַמָּה֙ יִהְיֶ֣ה שִׁבְעָתַ֔יִם כְּא֖וֹר שִׁבְעַ֣ת הַיָּמִ֑ים בְּי֗וֹם חֲבֹ֤שׁ יְהוָה֙ אֶת־שֶׁ֣בֶר עַמּ֔וֹ וּמַ֥חַץ מַכָּת֖וֹ יִרְפָּֽא׃ ס</span></p>
 <p align="RIGHT"><span lang="he">‎<a name="027">27</a> ‏הִנֵּ֤ה שֵׁם־יְהוָה֙ בָּ֣א מִמֶּרְחָ֔ק בֹּעֵ֣ר אַפּ֔וֹ וְכֹ֖בֶד מַשָּׂאָ֑ה שְׂפָתָיו֙ מָ֣לְאוּ זַ֔עַם וּלְשׁוֹנ֖וֹ כְּאֵ֥שׁ אֹכָֽלֶת׃ </span></p>
 <p align="RIGHT"><span lang="he">‎<a name="028">28</a> ‏וְרוּח֞וֹ כְּנַ֤חַל שׁוֹטֵף֙ עַד־צַוָּ֣אר יֶֽחֱצֶ֔ה לַהֲנָפָ֥ה גוֹיִ֖ם בְּנָ֣פַת שָׁ֑וְא וְרֶ֣סֶן מַתְעֶ֔ה עַ֖ל לְחָיֵ֥י עַמִּֽים׃ </span></p>
 <p align="RIGHT"><span lang="he">‎<a name="029">29</a> ‏הַשִּׁיר֙ יִֽהְיֶ֣ה לָכֶ֔ם כְּלֵ֖יל הִתְקַדֶּשׁ־חָ֑ג וְשִׂמְחַ֣ת לֵבָ֗ב כַּֽהוֹלֵךְ֙ בֶּֽחָלִ֔יל לָב֥וֹא בְהַר־יְהוָ֖ה אֶל־צ֥וּר יִשְׂרָאֵֽל׃ </span></p>
 <p align="RIGHT"><span lang="he">‎<a name="030">30</a> ‏וְהִשְׁמִ֨יעַ יְהוָ֜ה אֶת־ה֣וֹד קוֹל֗וֹ וְנַ֤חַת זְרוֹעוֹ֙ יַרְאֶ֔ה בְּזַ֣עַף אַ֔ף וְלַ֖הַב אֵ֣שׁ אוֹכֵלָ֑ה נֶ֥פֶץ וָזֶ֖רֶם וְאֶ֥בֶן בָּרָֽד׃ </span></p>
 <p align="RIGHT"><span lang="he">‎<a name="031">31</a> ‏כִּֽי־מִקּ֥וֹל יְהוָ֖ה יֵחַ֣ת אַשּׁ֑וּר בַּשֵּׁ֖בֶט יַכֶּֽה׃ </span></p>
 <p align="RIGHT"><span lang="he">‎<a name="032">32</a> ‏וְהָיָ֗ה כֹּ֤ל מַֽעֲבַר֙ מַטֵּ֣ה מֽוּסָדָ֔ה אֲשֶׁ֨ר יָנִ֤יחַ יְהוָה֙ עָלָ֔יו בְּתֻפִּ֖ים וּבְכִנֹּר֑וֹת וּבְמִלְחֲמ֥וֹת תְּנוּפָ֖ה נִלְחַם־<font color="brown">בה</font> <font color="blue">בָּֽם׃</font> </span></p>
 <p align="RIGHT"><span lang="he">‎<a name="033">33</a> ‏כִּֽי־עָר֤וּךְ מֵֽאֶתְמוּל֙ תָּפְתֶּ֔ה גַּם־<font color="brown">הוא</font> <font color="blue">הִ֛יא</font> לַמֶּ֥לֶךְ הוּכָ֖ן הֶעְמִ֣יק הִרְחִ֑ב מְדֻרָתָ֗הּ אֵ֤שׁ וְעֵצִים֙ הַרְבֵּ֔ה נִשְׁמַ֤ת יְהוָה֙ כְּנַ֣חַל גָּפְרִ֔ית בֹּעֲרָ֖ה בָּֽהּ׃ ס</span></p>
 </td>
 <td width="50%">
 <p>1 hwōy bānîm swōrərîm nə’um-yəhwâ l<sup>a</sup>‘ăśwōṯ ‘ēṣâ wəlō’ minnî wəlinəsōḵə massēḵâ wəlō’ rûḥî ləm<sup>a</sup>‘an səfwōṯ ḥaṭṭā’ṯ ‘al-ḥaṭṭā’ṯ: </p>
 <p>2 hahōləḵîm lāreḏeṯ miṣərayim ûfî lō’ šā’ālû lā‘wōz bəmā‘wōz parə‘ōh wəl<sup>a</sup>ḥəswōṯ bəṣēl miṣərāyim: </p>
 <p>3 wəhāyâ lāḵem mā‘wōz parə‘ōh ləḇōšeṯ wəheḥāsûṯ bəṣēl-miṣərayim liḵəlimmâ: </p>
 <p>4 kî-hāyû ḇəṣō‘an śārāyw ûmalə’āḵāyw ḥānēs yagî‘û: </p>
 <p>5 kōl <font color="brown">hiḇə’îš</font> <font color="blue">hōḇîš</font> ‘al-‘am lō’-ywō‘îlû lāmwō lō’ lə‘ēzer wəlō’ ləhwō‘îl kî ləḇōšeṯ wəḡam-ləḥerəpâ: s</p>
 <p>6 maśśā’ bahămwōṯ neḡeḇ bə’ereṣ ṣārâ wəṣûqâ lāḇî’ wālayiš mēhem ’efə‘eh wəśārāf mə‘wōfēf yiśə’û ‘al-keṯef ‘ăyārîm ḥêlēhem wə‘al-dabešeṯ gəmallîm ’wōṣərōṯām ‘al-‘am lō’ ywō‘îlû: </p>
 <p>7 ûmiṣərayim heḇel wārîq y<sup>a</sup>‘əzōrû lāḵēn qārā’ṯî lāzō’ṯ rahaḇ hēm šāḇeṯ: </p>
 <p>8 ‘atâ bwō’ ḵāṯəḇāh ‘al-lûḥa ’itām wə‘al-sēfer ḥuqqāh ûṯəhî ləywōm ’<sup>a</sup>ḥărwōn lā‘aḏ ‘aḏ-‘wōlām: </p>
 <p>9 kî ‘am mərî hû’ bānîm keḥāšîm bānîm lō’-’āḇû šəmwō‘a twōraṯ yəhwâ: </p>
 <p>10 ’ăšer ’āmərû lārō’îm lō’ ṯirə’û wəl<sup>a</sup>ḥōzîm lō’ ṯeḥĕzû-lānû nəḵōḥwōṯ dabərû-lānû ḥălāqwōṯ ḥăzû mahăṯallwōṯ: </p>
 <p>11 sûrû minnê-ḏereḵə haṭṭû minnê-’ōr<sup>a</sup>ḥ hašəbîṯû mipānênû ’eṯ-qəḏwōš yiśərā’ēl: s</p>
 <p>12 lāḵēn kōh ’āmar qəḏwōš yiśərā’ēl y<sup>a</sup>‘an mā’āsəḵem badāḇār hazzeh watiḇəṭəḥû bə‘ōšeq wənālwōz watiššā‘ănû ‘ālāyw: </p>
 <p>13 lāḵēn yihəyeh lāḵem he‘āwōn hazzeh kəfereṣ nōfēl niḇə‘eh bəḥwōmâ niśəgāḇâ ’ăšer-piṯə’ōm ləfeṯ<sup>a</sup>‘ yāḇwō’ šiḇərāh: </p>
 <p>14 ûšəḇārāh kəšēḇer nēḇel ywōṣərîm kāṯûṯ lō’ y<sup>a</sup>ḥəmōl wəlō’-yimmāṣē’ ḇiməḵitāṯwō ḥereś l<sup>a</sup>ḥətwōṯ ’ēš mîyāqûḏ wəl<sup>a</sup>ḥəśōf mayim migeḇe’: f</p>
 <p>15 kî ḵōh-’āmar ’ăḏōnāy yəhwih qəḏwōš yiśərā’ēl bəšûḇâ wān<sup>a</sup>ḥaṯ tiûāšē‘ûn bəhašəqēṭ ûḇəḇiṭəḥâ tihəyeh<font color="red"><sup>3</sup></font> gəḇûraṯəḵem wəlō’ ’ăḇîṯem: </p>
 <p>16 watō’mərû lō’-ḵî ‘al-sûs nānûs ‘al-kēn tənûsûn wə‘al-qal nirəkāḇ ‘al-kēn yiqqallû rōḏəfêḵem: </p>
 <p>17 ’elef ’eḥāḏ mipənê g<sup>a</sup>‘ăraṯ ’eḥāḏ mipənê g<sup>a</sup>‘ăraṯ ḥămiššâ tānusû ‘aḏ ’im-nwōṯarətem katōren ‘al-rō’š hâār wəḵannēs ‘al-hagiḇə‘â: </p>
 <p>18 wəlāḵēn yəḥakeh yəhwâ l<sup>a</sup>ḥănanəḵem wəlāḵēn yārûm lər<sup>a</sup>ḥeməḵem kî-’ĕlōhê mišəpāṭ yəhwâ ’ašərê kāl-ḥwōḵê lwō: s</p>
 <p>19 kî-‘am bəṣîywōn yēšēḇ bîrûšālāim bāḵwō lō’-ṯiḇəkeh ḥānwōn yāḥənəḵā ləqwōl z<sup>a</sup>‘ăqeḵā kəšāmə‘āṯwō ‘ānāḵə: </p>
 <p>20 wənāṯan lāḵem ’ăḏōnāy leḥem ṣār ûmayim lāḥaṣ wəlō’-yikānēf ‘wōḏ mwōreyḵā wəhāyû ‘êneyḵā rō’wōṯ ’eṯ-mwōreyḵā: </p>
 <p>21 wə’āzəneyḵā tišəm<sup>a</sup>‘ənâ ḏāḇār mē’<sup>a</sup>ḥăreyḵā lē’mōr zeh hadereḵə ləḵû ḇwō kî ṯa’ămînû wəḵî ṯaśəmə’îlû: </p>
 <p>22 wəṭimmē’ṯem ’eṯ-ṣipûy pəsîlê ḵasəpeḵā wə’eṯ-’ăfudaṯ massēḵaṯ zəhāḇeḵā tizərēm kəmwō ḏāwâ ṣē’ tō’mar lwō: </p>
 <p>23 wənāṯan məṭar zarə‘ăḵā ’ăšer-tizər<sup>a</sup>‘ ’eṯ-hā’ăḏāmâ wəleḥem təḇû’aṯ hā’ăḏāmâ wəhāyâ ḏāšēn wəšāmēn yirə‘eh miqəneyḵā bayywōm hahû’ kar nirəḥāḇ: </p>
 <p>24 wəhā’ălāfîm wəhā‘ăyārîm ‘ōḇəḏê hā’ăḏāmâ bəlîl ḥāmîṣ yō’ḵēlû ’ăšer-zōreh ḇār<sup>a</sup>ḥaṯ ûḇammizəreh: </p>
 <p>25 wəhāyâ| ‘al-kāl-har gāḇōha<font color="red"><sup>1</sup></font> wə‘al kāl-giḇə‘â niśśā’â pəlāḡîm yiḇəlê-māyim bəywōm hereḡ rāḇ binəfōl miḡədālîm: </p>
 <p>26 wəhāyâ ’wōr-halləḇānâ<font color="red"><sup>3</sup></font> kə’wōr h<sup>a</sup>ḥammâ wə’wōr h<sup>a</sup>ḥammâ yihəyeh šiḇə‘āṯayim kə’wōr šiḇə‘aṯ hayyāmîm bəywōm ḥăḇōš yəhwâ ’eṯ-šeḇer ‘ammwō ûm<sup>a</sup>ḥaṣ makāṯwō yirəpā’: s</p>
 <p>27 hinnēh šēm-yəhwâ bā’ mimmerəḥāq bō‘ēr ’apwō wəḵōḇeḏ maśśā’â śəfāṯāyw mālə’û z<sup>a</sup>‘am ûləšwōnwō kə’ēš ’ōḵāleṯ: </p>
 <p>28 wərûḥwō kən<sup>a</sup>ḥal šwōṭēf ‘aḏ-ṣaûā’r yeḥĕṣeh lahănāfâ ḡwōyim bənāfaṯ šāwə’ wəresen maṯə‘eh ‘al ləḥāyê ‘ammîm: </p>
 <p>29 haššîr yihəyeh lāḵem kəlêl hiṯəqadeš-ḥāḡ wəśiməḥaṯ lēḇāḇ kahwōlēḵə beḥālîl lāḇwō’ ḇəhar-yəhwâ ’el-ṣûr yiśərā’ēl: </p>
 <p>30 wəhišəmî‘a yəhwâ ’eṯ-hwōḏ qwōlwō wən<sup>a</sup>ḥaṯ zərwō‘wō yarə’eh bəz<sup>a</sup>‘af ’af wəlahaḇ ’ēš ’wōḵēlâ nefeṣ wāzerem wə’eḇen bārāḏ: </p>
 <p>31 kî-miqqwōl yəhwâ yēḥaṯ ’aššûr baššēḇeṭ yakeh: </p>
 <p>32 wəhāyâ kōl m<sup>a</sup>‘ăḇar maṭṭēh mûsāḏâ ’ăšer yānîḥa yəhwâ ‘ālāyw bəṯupîm ûḇəḵinnōrwōṯ ûḇəmiləḥămwōṯ tənûfâ niləḥam-<font color="brown">bāh</font> <font color="blue">bām:</font> </p>
 <p>33 kî-‘ārûḵə mē’eṯəmûl tāfəteh gam-<font color="brown">hû’</font> <font color="blue">hî’</font> lammeleḵə hûḵān he‘əmîq hirəḥiḇ məḏurāṯāh ’ēš wə‘ēṣîm harəbēh nišəmaṯ yəhwâ kən<sup>a</sup>ḥal gāfərîṯ bō‘ărâ bāh: s</p>
 </td>
 </tr></table>
 <p></p><hr>
 <center>
 <a href="isa031.htm">Next: Isaiah (Yisheyah) Chapter 31</a></center>
 </body>