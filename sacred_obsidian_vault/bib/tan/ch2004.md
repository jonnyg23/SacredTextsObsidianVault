<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/ch2004.htm">Polyglot</a> 
 <a href="../kjv/ch2004.htm">KJV</a> 
 <a href="../sep/ch2004.htm">Sep</a> 
 <a href="../vul/ch2004.htm">Vul</a> 
 
 <br>
 <br><a href="ch2.htm">2 Chronicles (2 Divrey Yamim) Index</a><br>
  
 <a href="ch2003.htm">Previous</a> 
 <a href="ch2005.htm">Next</a> 
 </center>
 <hr>
 
 <h3 align="CENTER">Tanach (Hebrew): 2 Chronicles (2 Divrey Yamim) Chapter 4</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיַּ֙עַשׂ֙ מִזְבַּ֣ח נְחֹ֔שֶׁת עֶשְׂרִ֤ים אַמָּה֙ אָרְכּ֔וֹ וְעֶשְׂרִ֥ים אַמָּ֖ה רָחְבּ֑וֹ וְעֶ֥שֶׂר אַמּ֖וֹת קוֹמָתֽוֹ׃ ס</span></p>
 <p align="RIGHT"><span lang="he">‎<a name="002">2</a> ‏וַיַּ֥עַשׂ אֶת־הַיָּ֖ם מוּצָ֑ק עֶ֣שֶׂר בָּֽ֠אַמָּה מִשְּׂפָת֨וֹ אֶל־שְׂפָת֜וֹ עָג֣וֹל׀ סָבִ֗יב וְחָמֵ֤שׁ בָּֽאַמָּה֙ קֽוֹמָת֔וֹ וְקָו֙ שְׁלֹשִׁ֣ים בָּֽאַמָּ֔ה יָסֹ֥ב אֹת֖וֹ סָבִֽיב׃ </span></p>
 <p align="RIGHT"><span lang="he">‎<a name="003">3</a> ‏וּדְמ֣וּת בְּקָרִים֩ תַּ֨חַת ל֜וֹ סָבִ֤יב׀ סָבִיב֙ סוֹבְבִ֣ים אֹת֔וֹ עֶ֚שֶׂר בָּֽאַמָּ֔ה מַקִּיפִ֥ים אֶת־הַיָּ֖ם סָבִ֑יב שְׁנַ֤יִם טוּרִים֙ הַבָּקָ֔ר יְצוּקִ֖ים בְּמֻֽצַקְתּֽוֹ׃ </span></p>
 <p align="RIGHT"><span lang="he">‎<a name="004">4</a> ‏עוֹמֵ֞ד עַל־שְׁנֵ֧ים עָשָׂ֣ר בָּקָ֗ר שְׁלֹשָׁ֣ה פֹנִ֣ים׀ צָפ֡וֹנָה וּשְׁלוֹשָׁה֩ פֹנִ֨ים׀ יָ֜מָּה וּשְׁלֹשָׁ֣ה׀ פֹּנִ֣ים נֶ֗גְבָּה וּשְׁלֹשָׁה֙ פֹּנִ֣ים מִזְרָ֔חָה וְהַיָּ֥ם עֲלֵיהֶ֖ם מִלְמָ֑עְלָה וְכָל־אֲחֹרֵיהֶ֖ם בָּֽיְתָה׃ </span></p>
 <p align="RIGHT"><span lang="he">‎<a name="005">5</a> ‏וְעָבְי֣וֹ טֶ֔פַח וּשְׂפָתוֹ֙ כְּמַעֲשֵׂ֣ה שְׂפַת־כּ֔וֹס פֶּ֖רַח שֽׁוֹשַׁנָּ֑ה מַחֲזִ֣יק בַּתִּ֔ים שְׁלֹ֥שֶׁת אֲלָפִ֖ים יָכִֽיל׃ ס</span></p>
 <p align="RIGHT"><span lang="he">‎<a name="006">6</a> ‏וַיַּ֣עַשׂ כִּיּוֹרִים֮ עֲשָׂרָה֒ וַ֠יִּתֵּן חֲמִשָּׁ֨ה מִיָּמִ֜ין וַחֲמִשָּׁ֤ה מִשְּׂמֹאול֙ לְרָחְצָ֣ה בָהֶ֔ם אֶת־מַעֲשֵׂ֥ה הָעוֹלָ֖ה יָדִ֣יחוּ בָ֑ם וְהַיָּ֕ם לְרָחְצָ֥ה לַכֹּהֲנִ֖ים בּֽוֹ׃ ס</span></p>
 <p align="RIGHT"><span lang="he">‎<a name="007">7</a> ‏וַ֠יַּעַשׂ אֶת־מְנֹר֧וֹת הַזָּהָ֛ב עֶ֖שֶׂר כְּמִשְׁפָּטָ֑ם וַיִּתֵּן֙ בַּֽהֵיכָ֔ל חָמֵ֥שׁ מִיָּמִ֖ין וְחָמֵ֥שׁ מִשְּׂמֹֽאול׃ ס</span></p>
 <p align="RIGHT"><span lang="he">‎<a name="008">8</a> ‏וַיַּ֣עַשׂ שֻׁלְחָנוֹת֮ עֲשָׂרָה֒ וַיַּנַּח֙ בַּֽהֵיכָ֔ל חֲמִשָּׁ֥ה מִיָּמִ֖ין וַחֲמִשָּׁ֣ה מִשְּׂמֹ֑אול וַיַּ֛עַשׂ מִזְרְקֵ֥י זָהָ֖ב מֵאָֽה׃ </span></p>
 <p align="RIGHT"><span lang="he">‎<a name="009">9</a> ‏וַיַּ֙עַשׂ֙ חֲצַ֣ר הַכֹּהֲנִ֔ים וְהָעֲזָרָ֖ה הַגְּדוֹלָ֑ה וּדְלָת֧וֹת לָעֲזָרָ֛ה וְדַלְתוֹתֵיהֶ֖ם צִפָּ֥ה נְחֹֽשֶׁת׃ </span></p>
 <p align="RIGHT"><span lang="he">‎<a name="010">10</a> ‏וְאֶת־הַיָּ֗ם נָתַ֞ן מִכֶּ֧תֶף הַיְמָנִ֛ית קֵ֖דְמָה מִמּ֥וּל נֶֽגְבָּה׃ </span></p>
 <p align="RIGHT"><span lang="he">‎<a name="011">11</a> ‏וַיַּ֣עַשׂ חוּרָ֔ם אֶת־הַ֨סִּיר֔וֹת וְאֶת־הַיָּעִ֖ים וְאֶת־הַמִּזְרָק֑וֹת סוַיְכַ֣ל <font color="brown">חירם</font> <font color="blue">חוּרָ֗ם</font> לַעֲשׂוֹת֙ אֶת־הַמְּלָאכָ֔ה אֲשֶׁ֥ר עָשָׂ֛ה לַמֶּ֥לֶךְ שְׁלֹמֹ֖ה בְּבֵ֥ית הָאֱלֹהִֽים׃ </span></p>
 <p align="RIGHT"><span lang="he">‎<a name="012">12</a> ‏עַמּוּדִ֣ים שְׁנַ֔יִם וְהַגֻּלּ֧וֹת וְהַכֹּתָר֛וֹת עַל־רֹ֥אשׁ הָעַמּוּדִ֖ים שְׁתָּ֑יִם וְהַשְּׂבָכ֣וֹת שְׁתַּ֔יִם לְכַסּ֗וֹת אֶת־שְׁתֵּי֙ גֻּלּ֣וֹת הַכֹּֽתָר֔וֹת אֲשֶׁ֖ר עַל־רֹ֥אשׁ הָֽעַמּוּדִֽים׃ </span></p>
 <p align="RIGHT"><span lang="he">‎<a name="013">13</a> ‏וְאֶת־הָֽרִמּוֹנִ֛ים אַרְבַּ֥ע מֵא֖וֹת לִשְׁתֵּ֣י הַשְּׂבָכ֑וֹת שְׁנַ֨יִם טוּרִ֤ים רִמּוֹנִים֙ לַשְּׂבָכָ֣ה הָאֶחָ֔ת לְכַסּ֗וֹת אֶת־שְׁתֵּי֙ גֻּלּ֣וֹת הַכֹּֽתָר֔וֹת אֲשֶׁ֖ר עַל־פְּנֵ֥י הָעַמּוּדִֽים׃ </span></p>
 <p align="RIGHT"><span lang="he">‎<a name="014">14</a> ‏וְאֶת־הַמְּכֹנ֖וֹת עָשָׂ֑ה וְאֶת־הַכִּיֹּר֥וֹת עָשָׂ֖ה עַל־הַמְּכֹנֽוֹת׃ </span></p>
 <p align="RIGHT"><span lang="he">‎<a name="015">15</a> ‏אֶת־הַיָּ֖ם אֶחָ֑ד וְאֶת־הַבָּקָ֥ר שְׁנֵים־עָשָׂ֖ר תַּחְתָּֽיו׃ </span></p>
 <p align="RIGHT"><span lang="he">‎<a name="016">16</a> ‏וְאֶת־הַ֠סִּירוֹת וְאֶת־הַיָּעִ֤ים וְאֶת־הַמִּזְלָגוֹת֙ וְאֶת־כָּל־כְּלֵיהֶ֔ם עָשָׂ֞ה חוּרָ֥ם אָבִ֛יו לַמֶּ֥לֶךְ שְׁלֹמֹ֖ה לְבֵ֣ית יְהוָ֑ה נְחֹ֖שֶׁת מָרֽוּק׃ </span></p>
 <p align="RIGHT"><span lang="he">‎<a name="017">17</a> ‏בְּכִכַּ֤ר הַיַּרְדֵּן֙ יְצָקָ֣ם הַמֶּ֔לֶךְ בַּעֲבִ֖י הָאֲדָמָ֑ה בֵּ֥ין סֻכּ֖וֹת וּבֵ֥ין צְרֵדָֽתָה׃ </span></p>
 <p align="RIGHT"><span lang="he">‎<a name="018">18</a> ‏וַיַּ֧עַשׂ שְׁלֹמֹ֛ה כָּל־הַכֵּלִ֥ים הָאֵ֖לֶּה לָרֹ֣ב מְאֹ֑ד כִּ֛י לֹ֥א נֶחְקַ֖ר מִשְׁקַ֥ל הַנְּחֹֽשֶׁת׃ פ</span></p>
 <p align="RIGHT"><span lang="he">‎<a name="019">19</a> ‏וַיַּ֣עַשׂ שְׁלֹמֹ֔ה אֵ֚ת כָּל־הַכֵּלִ֔ים אֲשֶׁ֖ר בֵּ֣ית הָאֱלֹהִ֑ים וְאֵת֙ מִזְבַּ֣ח הַזָּהָ֔ב וְאֶת־הַשֻּׁלְחָנ֔וֹת וַעֲלֵיהֶ֖ם לֶ֥חֶם הַפָּנִֽים׃ </span></p>
 <p align="RIGHT"><span lang="he">‎<a name="020">20</a> ‏וְאֶת־הַמְּנֹר֞וֹת וְנֵרֹתֵיהֶ֗ם לְבַעֲרָ֧ם כַּמִּשְׁפָּ֛ט לִפְנֵ֥י הַדְּבִ֖יר זָהָ֥ב סָגֽוּר׃ </span></p>
 <p align="RIGHT"><span lang="he">‎<a name="021">21</a> ‏וְהַפֶּ֧רַח וְהַנֵּר֛וֹת וְהַמֶּלְקַחַ֖יִם זָהָ֑ב ה֖וּא מִכְל֥וֹת זָהָֽב׃ </span></p>
 <p align="RIGHT"><span lang="he">‎<a name="022">22</a> ‏וְהַֽמְזַמְּר֧וֹת וְהַמִּזְרָק֛וֹת וְהַכַּפּ֥וֹת וְהַמַּחְתּ֖וֹת זָהָ֣ב סָג֑וּר וּפֶ֣תַח הַ֠בַּיִת דַּלְתוֹתָ֨יו הַפְּנִימִיּ֜וֹת לְקֹ֣דֶשׁ הַקֳּדָשִׁ֗ים וְדַלְתֵ֥י הַבַּ֛יִת לַהֵיכָ֖ל זָהָֽב׃ </span></p>
 </td>
 <td width="50%">
 <p>1 wayy<sup>a</sup>‘aś mizəb<sup>a</sup>ḥ nəḥōšeṯ ‘eśərîm ’ammâ ’ārəkwō wə‘eśərîm ’ammâ rāḥəbwō wə‘eśer ’ammwōṯ qwōmāṯwō: s</p>
 <p>2 wayy<sup>a</sup>‘aś ’eṯ-hayyām mûṣāq ‘eśer bā’ammâ miśśəfāṯwō ’el-śəfāṯwō ‘āḡwōl| sāḇîḇ wəḥāmēš bā’ammâ qwōmāṯwō wəqāw šəlōšîm bā’ammâ yāsōḇ ’ōṯwō sāḇîḇ: </p>
 <p>3 ûḏəmûṯ bəqārîm t<sup>a</sup>ḥaṯ lwō sāḇîḇ| sāḇîḇ swōḇəḇîm ’ōṯwō ‘eśer bā’ammâ maqqîfîm ’eṯ-hayyām sāḇîḇ šənayim ṭûrîm habāqār yəṣûqîm bəmuṣaqətwō: </p>
 <p>4 ‘wōmēḏ ‘al-šənêm ‘āśār bāqār šəlōšâ fōnîm| ṣāfwōnâ ûšəlwōšâ fōnîm| yāmmâ ûšəlōšâ| pōnîm neḡəbâ ûšəlōšâ pōnîm mizərāḥâ wəhayyām ‘ălêhem miləmā‘əlâ wəḵāl-’ăḥōrêhem bāyəṯâ: </p>
 <p>5 wə‘āḇəywō ṭef<sup>a</sup>ḥ ûśəfāṯwō kəm<sup>a</sup>‘ăśēh śəfaṯ-kwōs per<sup>a</sup>ḥ šwōšannâ m<sup>a</sup>ḥăzîq batîm šəlōšeṯ ’ălāfîm yāḵîl: s</p>
 <p>6 wayy<sup>a</sup>‘aś kîywōrîm ‘ăśārâ wayyitēn ḥămiššâ mîyāmîn w<sup>a</sup>ḥămiššâ miśśəmō’wl lərāḥəṣâ ḇâem ’eṯ-m<sup>a</sup>‘ăśēh hā‘wōlâ yāḏîḥû ḇām wəhayyām lərāḥəṣâ lakōhănîm bwō: s</p>
 <p>7 wayy<sup>a</sup>‘aś ’eṯ-mənōrwōṯ hazzâāḇ ‘eśer kəmišəpāṭām wayyitēn bahêḵāl ḥāmēš mîyāmîn wəḥāmēš miśśəmō’wl: s</p>
 <p>8 wayy<sup>a</sup>‘aś šuləḥānwōṯ ‘ăśārâ wayyann<sup>a</sup>ḥ bahêḵāl ḥămiššâ mîyāmîn w<sup>a</sup>ḥămiššâ miśśəmō’wl wayy<sup>a</sup>‘aś mizərəqê zâāḇ mē’â: </p>
 <p>9 wayy<sup>a</sup>‘aś ḥăṣar hakōhănîm wəhā‘ăzārâ hagəḏwōlâ ûḏəlāṯwōṯ lā‘ăzārâ wəḏaləṯwōṯêhem ṣipâ nəḥōšeṯ: </p>
 <p>10 wə’eṯ-hayyām nāṯan mikeṯef hayəmānîṯ qēḏəmâ mimmûl neḡəbâ: </p>
 <p>11 wayy<sup>a</sup>‘aś ḥûrām ’eṯ-hassîrwōṯ wə’eṯ-hayyā‘îm wə’eṯ-hammizərāqwōṯ swayəḵal <font color="brown">ḥîrām</font> <font color="blue">ḥûrām</font> l<sup>a</sup>‘ăśwōṯ ’eṯ-hamməlā’ḵâ ’ăšer ‘āśâ lammeleḵə šəlōmōh bəḇêṯ hā’ĕlōhîm: </p>
 <p>12 ‘ammûḏîm šənayim wəhagullwōṯ wəhakōṯārwōṯ ‘al-rō’š hā‘ammûḏîm šətāyim wəhaśśəḇāḵwōṯ šətayim ləḵasswōṯ ’eṯ-šətê gullwōṯ hakōṯārwōṯ ’ăšer ‘al-rō’š hā‘ammûḏîm: </p>
 <p>13 wə’eṯ-hārimmwōnîm ’arəb<sup>a</sup>‘ mē’wōṯ lišətê haśśəḇāḵwōṯ šənayim ṭûrîm rimmwōnîm laśśəḇāḵâ hā’eḥāṯ ləḵasswōṯ ’eṯ-šətê gullwōṯ hakōṯārwōṯ ’ăšer ‘al-pənê hā‘ammûḏîm: </p>
 <p>14 wə’eṯ-hamməḵōnwōṯ ‘āśâ wə’eṯ-hakîyōrwōṯ ‘āśâ ‘al-hamməḵōnwōṯ: </p>
 <p>15 ’eṯ-hayyām ’eḥāḏ wə’eṯ-habāqār šənêm-‘āśār t<sup>a</sup>ḥətāyw: </p>
 <p>16 wə’eṯ-hassîrwōṯ wə’eṯ-hayyā‘îm wə’eṯ-hammizəlāḡwōṯ wə’eṯ-kāl-kəlêhem ‘āśâ ḥûrām ’āḇîw lammeleḵə šəlōmōh ləḇêṯ yəhwâ nəḥōšeṯ mārûq: </p>
 <p>17 bəḵikar hayyarədēn yəṣāqām hammeleḵə b<sup>a</sup>‘ăḇî hā’ăḏāmâ bên sukwōṯ ûḇên ṣərēḏāṯâ: </p>
 <p>18 wayy<sup>a</sup>‘aś šəlōmōh kāl-hakēlîm hā’ēlleh lārōḇ mə’ōḏ kî lō’ neḥəqar mišəqal hannəḥōšeṯ: f</p>
 <p>19 wayy<sup>a</sup>‘aś šəlōmōh ’ēṯ kāl-hakēlîm ’ăšer bêṯ hā’ĕlōhîm wə’ēṯ mizəb<sup>a</sup>ḥ hazzâāḇ wə’eṯ-haššuləḥānwōṯ w<sup>a</sup>‘ălêhem leḥem hapānîm: </p>
 <p>20 wə’eṯ-hammənōrwōṯ wənērōṯêhem ləḇ<sup>a</sup>‘ărām kammišəpāṭ lifənê hadəḇîr zâāḇ sāḡûr: </p>
 <p>21 wəhaper<sup>a</sup>ḥ wəhannērwōṯ wəhammeləq<sup>a</sup>ḥayim zâāḇ hû’ miḵəlwōṯ zâāḇ: </p>
 <p>22 wəhaməzammərwōṯ wəhammizərāqwōṯ wəhakapwōṯ wəhamm<sup>a</sup>ḥətwōṯ zâāḇ sāḡûr ûfeṯ<sup>a</sup>ḥ habayiṯ daləṯwōṯāyw hapənîmîywōṯ ləqōḏeš haqqŏḏāšîm wəḏaləṯê habayiṯ lahêḵāl zâāḇ: </p>
 </td>
 </tr></table>
 <p></p><hr>
 <center>
 <a href="ch2005.htm">Next: 2 Chronicles (2 Divrey Yamim) Chapter 5</a></center>
 </body>