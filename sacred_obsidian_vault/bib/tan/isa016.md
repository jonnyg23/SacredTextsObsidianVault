<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/isa016.htm">Polyglot</a> 
 <a href="../kjv/isa016.htm">KJV</a> 
 <a href="../sep/isa016.htm">Sep</a> 
 <a href="../vul/isa016.htm">Vul</a> 
 
 <br>
 <br><a href="isa.htm">Isaiah (Yisheyah) Index</a><br>
  
 <a href="isa015.htm">Previous</a> 
 <a href="isa017.htm">Next</a> 
 </center>
 <hr>
 
 <h3 align="CENTER">Tanach (Hebrew): Isaiah (Yisheyah) Chapter 16</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏שִׁלְחוּ־כַ֥ר מֹשֵֽׁל־אֶ֖רֶץ מִסֶּ֣לַע מִדְבָּ֑רָה אֶל־הַ֖ר בַּת־צִיּֽוֹן׃ </span></p>
 <p align="RIGHT"><span lang="he">‎<a name="002">2</a> ‏וְהָיָ֥ה כְעוֹף־נוֹדֵ֖ד קֵ֣ן מְשֻׁלָּ֑ח תִּֽהְיֶ֙ינָה֙ בְּנ֣וֹת מוֹאָ֔ב מַעְבָּרֹ֖ת לְאַרְנֽוֹן׃ </span></p>
 <p align="RIGHT"><span lang="he">‎<a name="003">3</a> ‏<font color="brown">הביאו</font> <font color="blue">הָבִ֤יאִי</font> עֵצָה֙ עֲשׂ֣וּ פְלִילָ֔ה שִׁ֧יתִי כַלַּ֛יִל צִלֵּ֖ךְ בְּת֣וֹךְ צָהֳרָ֑יִם סַתְּרִי֙ נִדָּחִ֔ים נֹדֵ֖ד אַל־תְּגַלִּֽי׃ </span></p>
 <p align="RIGHT"><span lang="he">‎<a name="004">4</a> ‏יָג֤וּרוּ בָךְ֙ נִדָּחַ֔י מוֹאָ֛ב הֱוִי־סֵ֥תֶר לָ֖מוֹ מִפְּנֵ֣י שׁוֹדֵ֑ד כִּֽי־אָפֵ֤ס הַמֵּץ֙ כָּ֣לָה שֹׁ֔ד תַּ֥מּוּ רֹמֵ֖ס מִן־הָאָֽרֶץ׃ </span></p>
 <p align="RIGHT"><span lang="he">‎<a name="005">5</a> ‏וְהוּכַ֤ן בַּחֶ֙סֶד֙ כִּסֵּ֔א וְיָשַׁ֥ב עָלָ֛יו בֶּאֱמֶ֖ת בְּאֹ֣הֶל דָּוִ֑ד שֹׁפֵ֛ט וְדֹרֵ֥שׁ מִשְׁפָּ֖ט וּמְהִ֥ר צֶֽדֶק׃ </span></p>
 <p align="RIGHT"><span lang="he">‎<a name="006">6</a> ‏שָׁמַ֥עְנוּ גְאוֹן־מוֹאָ֖ב גֵּ֣א מְאֹ֑ד גַּאֲוָת֧וֹ וּגְאוֹנ֛וֹ וְעֶבְרָת֖וֹ לֹא־כֵ֥ן בַּדָּֽיו׃ ס</span></p>
 <p align="RIGHT"><span lang="he">‎<a name="007">7</a> ‏לָכֵ֗ן יְיֵלִ֥יל מוֹאָ֛ב לְמוֹאָ֖ב כֻּלֹּ֣ה יְיֵלִ֑יל לַאֲשִׁישֵׁ֧י קִיר־חֲרֶ֛שֶׂת תֶּהְגּ֖וּ אַךְ־נְכָאִֽים׃ </span></p>
 <p align="RIGHT"><span lang="he">‎<a name="008">8</a> ‏כִּ֣י שַׁדְמוֹת֩ חֶשְׁבּ֨וֹן אֻמְלָ֜ל גֶּ֣פֶן שִׂבְמָ֗ה בַּעֲלֵ֤י גוֹיִם֙ הָלְמ֣וּ שְׂרוּקֶּ֔יהָ עַד־יַעְזֵ֥ר נָגָ֖עוּ תָּ֣עוּ מִדְבָּ֑ר שְׁלֻ֣חוֹתֶ֔יהָ נִטְּשׁ֖וּ עָ֥בְרוּ יָֽם׃ </span></p>
 <p align="RIGHT"><span lang="he">‎<a name="009">9</a> ‏עַל־כֵּ֡ן אֶבְכֶּ֞ה בִּבְכִ֤י יַעְזֵר֙ גֶּ֣פֶן שִׂבְמָ֔ה אֲרַיָּ֙וֶךְ֙ דִּמְעָתִ֔י חֶשְׁבּ֖וֹן וְאֶלְעָלֵ֑ה כִּ֧י עַל־קֵיצֵ֛ךְ וְעַל־קְצִירֵ֖ךְ הֵידָ֥ד נָפָֽל׃ </span></p>
 <p align="RIGHT"><span lang="he">‎<a name="010">10</a> ‏וְנֶאֱסַ֨ף שִׂמְחָ֤ה וָגִיל֙ מִן־הַכַּרְמֶ֔ל וּבַכְּרָמִ֥ים לֹֽא־יְרֻנָּ֖ן לֹ֣א יְרֹעָ֑ע יַ֗יִן בַּיְקָבִ֛ים לֹֽא־יִדְרֹ֥ךְ הַדֹּרֵ֖ךְ הֵידָ֥ד הִשְׁבַּֽתִּי׃ </span></p>
 <p align="RIGHT"><span lang="he">‎<a name="011">11</a> ‏עַל־כֵּן֙ מֵעַ֣י לְמוֹאָ֔ב כַּכִּנּ֖וֹר יֶֽהֱמ֑וּ וְקִרְבִּ֖י לְקִ֥יר חָֽרֶשׂ׃ </span></p>
 <p align="RIGHT"><span lang="he">‎<a name="012">12</a> ‏וְהָיָ֧ה כִֽי־נִרְאָ֛ה כִּֽי־נִלְאָ֥ה מוֹאָ֖ב עַל־הַבָּמָ֑ה וּבָ֧א אֶל־מִקְדָּשׁ֛וֹ לְהִתְפַּלֵּ֖ל וְלֹ֥א יוּכָֽל׃ </span></p>
 <p align="RIGHT"><span lang="he">‎<a name="013">13</a> ‏זֶ֣ה הַדָּבָ֗ר אֲשֶׁ֨ר דִּבֶּ֧ר יְהוָ֛ה אֶל־מוֹאָ֖ב מֵאָֽז׃ </span></p>
 <p align="RIGHT"><span lang="he">‎<a name="014">14</a> ‏וְעַתָּ֗ה דִּבֶּ֣ר יְהוָה֮ לֵאמֹר֒ בְּשָׁלֹ֤שׁ שָׁנִים֙ כִּשְׁנֵ֣י שָׂכִ֔יר וְנִקְלָה֙ כְּב֣וֹד מוֹאָ֔ב בְּכֹ֖ל הֶהָמ֣וֹן הָרָ֑ב וּשְׁאָ֥ר מְעַ֛ט מִזְעָ֖ר ל֥וֹא כַבִּֽיר׃ ס</span></p>
 </td>
 <td width="50%">
 <p>1 šiləḥû-ḵar mōšēl-’ereṣ missel<sup>a</sup>‘ miḏəbārâ ’el-har baṯ-ṣîywōn: </p>
 <p>2 wəhāyâ ḵə‘wōf-nwōḏēḏ qēn məšullāḥ tihəyeynâ bənwōṯ mwō’āḇ m<sup>a</sup>‘əbārōṯ lə’arənwōn: </p>
 <p>3 <font color="brown">hāḇî’û</font> <font color="blue">hāḇî’î</font> ‘ēṣâ ‘ăśû fəlîlâ šîṯî ḵallayil ṣillēḵə bəṯwōḵə ṣâŏrāyim satərî nidāḥîm nōḏēḏ ’al-təḡallî: </p>
 <p>4 yāḡûrû ḇāḵə nidāḥay mwō’āḇ hĕwî-sēṯer lāmwō mipənê šwōḏēḏ kî-’āfēs hammēṣ kālâ šōḏ tammû rōmēs min-hā’āreṣ: </p>
 <p>5 wəhûḵan b<sup>a</sup>ḥeseḏ kissē’ wəyāšaḇ ‘ālāyw be’ĕmeṯ bə’ōhel dāwiḏ šōfēṭ wəḏōrēš mišəpāṭ ûməhir ṣeḏeq: </p>
 <p>6 šām<sup>a</sup>‘ənû ḡə’wōn-mwō’āḇ gē’ mə’ōḏ ga’ăwāṯwō ûḡə’wōnwō wə‘eḇərāṯwō lō’-ḵēn badāyw: s</p>
 <p>7 lāḵēn yəyēlîl mwō’āḇ ləmwō’āḇ kullōh yəyēlîl la’ăšîšê qîr-ḥăreśeṯ tehəgû ’aḵə-nəḵā’îm: </p>
 <p>8 kî šaḏəmwōṯ ḥešəbwōn ’uməlāl gefen śiḇəmâ b<sup>a</sup>‘ălê ḡwōyim hāləmû śərûqqeyhā ‘aḏ-y<sup>a</sup>‘əzēr nāḡā‘û tā‘û miḏəbār šəluḥwōṯeyhā niṭṭəšû ‘āḇərû yām: </p>
 <p>9 ‘al-kēn ’eḇəkeh biḇəḵî y<sup>a</sup>‘əzēr gefen śiḇəmâ ’ărayyāweḵə dimə‘āṯî ḥešəbwōn wə’elə‘ālēh kî ‘al-qêṣēḵə wə‘al-qəṣîrēḵə hêḏāḏ nāfāl: </p>
 <p>10 wəne’ĕsaf śiməḥâ wāḡîl min-hakarəmel ûḇakərāmîm lō’-yərunnān lō’ yərō‘ā‘ yayin bayəqāḇîm lō’-yiḏərōḵə hadōrēḵə hêḏāḏ hišəbatî: </p>
 <p>11 ‘al-kēn mē‘ay ləmwō’āḇ kakinnwōr yehĕmû wəqirəbî ləqîr ḥāreś: </p>
 <p>12 wəhāyâ ḵî-nirə’â kî-nilə’â mwō’āḇ ‘al-habāmâ ûḇā’ ’el-miqədāšwō ləhiṯəpallēl wəlō’ yûḵāl: </p>
 <p>13 zeh hadāḇār ’ăšer diber yəhwâ ’el-mwō’āḇ mē’āz: </p>
 <p>14 wə‘atâ diber yəhwâ lē’mōr bəšālōš šānîm kišənê śāḵîr wəniqəlâ kəḇwōḏ mwō’āḇ bəḵōl hehāmwōn hārāḇ ûšə’ār mə‘aṭ mizə‘ār lwō’ ḵabîr: s</p>
 </td>
 </tr></table>
 <p></p><hr>
 <center>
 <a href="isa017.htm">Next: Isaiah (Yisheyah) Chapter 17</a></center>
 </body>