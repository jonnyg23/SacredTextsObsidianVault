<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/job013.htm">Polyglot</a> 
 <a href="../kjv/job013.htm">KJV</a> 
 <a href="../sep/job013.htm">Sep</a> 
 <a href="../vul/job013.htm">Vul</a> 
 
 <br>
 <br><a href="job.htm">Job (Iyov) Index</a><br>
  
 <a href="job012.htm">Previous</a> 
 <a href="job014.htm">Next</a> 
 </center>
 <hr>
 
 <h3 align="CENTER">Tanach (Hebrew): Job (Iyov) Chapter 13</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏הֶן־כֹּ֖ל רָאֲתָ֣ה עֵינִ֑י שָֽׁמְעָ֥ה אָ֝זְנִ֗י וַתָּ֥בֶן לָֽהּ׃ </span></p>
 <p align="RIGHT"><span lang="he">‎<a name="002">2</a> ‏כְּֽ֭דַעְתְּכֶם יָדַ֣עְתִּי גַם־אָ֑נִי לֹא־נֹפֵ֖ל אָנֹכִ֣י מִכֶּֽם׃ </span></p>
 <p align="RIGHT"><span lang="he">‎<a name="003">3</a> ‏אוּלָ֗ם אֲ֭נִי אֶל־שַׁדַּ֣י אֲדַבֵּ֑ר וְהוֹכֵ֖חַ אֶל־אֵ֣ל אֶחְפָּֽץ׃ </span></p>
 <p align="RIGHT"><span lang="he">‎<a name="004">4</a> ‏וְֽאוּלָ֗ם אַתֶּ֥ם טֹֽפְלֵי־שָׁ֑קֶר רֹפְאֵ֖י אֱלִ֣ל כֻּלְּכֶֽם׃ </span></p>
 <p align="RIGHT"><span lang="he">‎<a name="005">5</a> ‏מִֽי־יִ֭תֵּן הַחֲרֵ֣שׁ תַּחֲרִישׁ֑וּן וּתְהִ֖י לָכֶ֣ם לְחָכְמָֽה׃ </span></p>
 <p align="RIGHT"><span lang="he">‎<a name="006">6</a> ‏שִׁמְעוּ־נָ֥א תוֹכַחְתִּ֑י וְרִב֖וֹת שְׂפָתַ֣י הַקְשִֽׁיבוּ׃ </span></p>
 <p align="RIGHT"><span lang="he">‎<a name="007">7</a> ‏הַ֭לְאֵל תְּדַבְּר֣וּ עַוְלָ֑ה וְ֝ל֗וֹ תְּֽדַבְּר֥וּ רְמִיָּֽה׃ </span></p>
 <p align="RIGHT"><span lang="he">‎<a name="008">8</a> ‏הֲפָנָ֥יו תִּשָּׂא֑וּן אִם־לָאֵ֥ל תְּרִיבֽוּן׃ </span></p>
 <p align="RIGHT"><span lang="he">‎<a name="009">9</a> ‏הֲ֭טוֹב כִּֽי־יַחְקֹ֣ר אֶתְכֶ֑ם אִם־כְּהָתֵ֥ל בֶּ֝אֱנ֗וֹשׁ תְּהָתֵ֥לּוּ בֽוֹ׃ </span></p>
 <p align="RIGHT"><span lang="he">‎<a name="010">10</a> ‏הוֹכֵ֣חַ יוֹכִ֣יחַ אֶתְכֶ֑ם אִם־בַּ֝סֵּ֗תֶר פָּנִ֥ים תִּשָּׂאֽוּן׃ </span></p>
 <p align="RIGHT"><span lang="he">‎<a name="011">11</a> ‏הֲלֹ֣א שְׂ֭אֵתוֹ תְּבַעֵ֣ת אֶתְכֶ֑ם וּ֝פַחְדּ֗וֹ יִפֹּ֥ל עֲלֵיכֶֽם׃ </span></p>
 <p align="RIGHT"><span lang="he">‎<a name="012">12</a> ‏זִֽ֭כְרֹנֵיכֶם מִשְׁלֵי־אֵ֑פֶר לְגַבֵּי־חֹ֝֗מֶר גַּבֵּיכֶֽם׃ </span></p>
 <p align="RIGHT"><span lang="he">‎<a name="013">13</a> ‏הַחֲרִ֣ישׁוּ מִ֭מֶּנִּי וַאֲדַבְּרָה־אָ֑נִי וְיַעֲבֹ֖ר עָלַ֣י מָֽה׃ </span></p>
 <p align="RIGHT"><span lang="he">‎<a name="014">14</a> ‏עַל־מָ֤ה׀ אֶשָּׂ֣א בְשָׂרִ֣י בְשִׁנָּ֑י וְ֝נַפְשִׁ֗י אָשִׂ֥ים בְּכַפִּֽי׃ </span></p>
 <p align="RIGHT"><span lang="he">‎<a name="015">15</a> ‏הֵ֣ן יִ֭קְטְלֵנִי <font color="brown">לא</font> <font color="blue">ל֣וֹ</font> אֲיַחֵ֑ל אַךְ־דְּ֝רָכַ֗י אֶל־פָּנָ֥יו אוֹכִֽיחַ׃ </span></p>
 <p align="RIGHT"><span lang="he">‎<a name="016">16</a> ‏גַּם־הוּא־לִ֥י לִֽישׁוּעָ֑ה כִּי־לֹ֥א לְ֝פָנָ֗יו חָנֵ֥ף יָבֽוֹא׃ </span></p>
 <p align="RIGHT"><span lang="he">‎<a name="017">17</a> ‏שִׁמְע֣וּ שָׁ֭מוֹעַ מִלָּתִ֑י וְ֝אַֽחֲוָתִ֗י בְּאָזְנֵיכֶֽם׃ </span></p>
 <p align="RIGHT"><span lang="he">‎<a name="018">18</a> ‏הִנֵּה־נָ֭א עָרַ֣כְתִּי מִשְׁפָּ֑ט יָ֝דַ֗עְתִּי כִּֽי־אֲנִ֥י אֶצְדָּֽק׃ </span></p>
 <p align="RIGHT"><span lang="he">‎<a name="019">19</a> ‏מִי־ה֭וּא יָרִ֣יב עִמָּדִ֑י כִּֽי־עַתָּ֖ה אַחֲרִ֣ישׁ וְאֶגְוָֽע׃ </span></p>
 <p align="RIGHT"><span lang="he">‎<a name="020">20</a> ‏אַךְ־שְׁ֭תַּיִם אַל־תַּ֣עַשׂ עִמָּדִ֑י אָ֥ז מִ֝פָּנֶ֗יךָ לֹ֣א אֶסָּתֵֽר׃ </span></p>
 <p align="RIGHT"><span lang="he">‎<a name="021">21</a> ‏כַּ֭פְּךָ מֵעָלַ֣י הַרְחַ֑ק וְ֝אֵ֥מָתְךָ֗<font color="red"><sup>3</sup></font> אַֽל־תְּבַעֲתַֽנִּי׃ </span></p>
 <p align="RIGHT"><span lang="he">‎<a name="022">22</a> ‏וּ֭קְרָא וְאָנֹכִ֣י אֶֽעֱנֶ֑ה אֽוֹ־אֲ֝דַבֵּ֗ר וַהֲשִׁיבֵֽנִי׃ </span></p>
 <p align="RIGHT"><span lang="he">‎<a name="023">23</a> ‏כַּמָּ֣ה לִ֭י עֲוֹנ֣וֹת וְחַטָּא֑וֹת פִּֽשְׁעִ֥י וְ֝חַטָּאתִ֗י הֹדִיעֵֽנִי׃<font color="red"><sup>3</sup></font> </span></p>
 <p align="RIGHT"><span lang="he">‎<a name="024">24</a> ‏לָֽמָּה־פָנֶ֥יךָ תַסְתִּ֑יר וְתַחְשְׁבֵ֖נִי לְאוֹיֵ֣ב לָֽךְ׃ </span></p>
 <p align="RIGHT"><span lang="he">‎<a name="025">25</a> ‏הֶעָלֶ֣ה נִדָּ֣ף תַּעֲר֑וֹץ וְאֶת־קַ֖שׁ יָבֵ֣שׁ תִּרְדֹּֽף׃ </span></p>
 <p align="RIGHT"><span lang="he">‎<a name="026">26</a> ‏כִּֽי־תִכְתֹּ֣ב עָלַ֣י מְרֹר֑וֹת וְ֝תוֹרִישֵׁ֗נִי עֲוֹנ֥וֹת נְעוּרָֽי׃ </span></p>
 <p align="RIGHT"><span lang="he">‎<a name="027">27</a> ‏וְתָ֘שֵׂ֤ם בַּסַּ֨ד׀ רַגְלַ֗י וְתִשְׁמ֥וֹר כָּל־אָרְחוֹתָ֑י עַל־שָׁרְשֵׁ֥י רַ֝גְלַ֗י תִּתְחַקֶּֽה׃ </span></p>
 <p align="RIGHT"><span lang="he">‎<a name="028">28</a> ‏וְ֭הוּא כְּרָקָ֣ב יִבְלֶ֑ה כְּ֝בֶ֗גֶד אֲכָ֣לוֹ עָֽשׁ׃ </span></p>
 </td>
 <td width="50%">
 <p>1 hen-kōl rā’ăṯâ ‘ênî šāmə‘â ’āzənî watāḇen lāh: </p>
 <p>2 kəḏ<sup>a</sup>‘ətəḵem yāḏ<sup>a</sup>‘ətî ḡam-’ānî lō’-nōfēl ’ānōḵî mikem: </p>
 <p>3 ’ûlām ’ănî ’el-šaday ’ăḏabēr wəhwōḵēḥa ’el-’ēl ’eḥəpāṣ: </p>
 <p>4 wə’ûlām ’atem ṭōfəlê-šāqer rōfə’ê ’ĕlil kulləḵem: </p>
 <p>5 mî-yitēn h<sup>a</sup>ḥărēš t<sup>a</sup>ḥărîšûn ûṯəhî lāḵem ləḥāḵəmâ: </p>
 <p>6 šimə‘û-nā’ ṯwōḵ<sup>a</sup>ḥətî wəriḇwōṯ śəfāṯay haqəšîḇû: </p>
 <p>7 halə’ēl təḏabərû ‘awəlâ wəlwō təḏabərû rəmîyâ: </p>
 <p>8 hăfānāyw tiśśā’ûn ’im-lā’ēl tərîḇûn: </p>
 <p>9 hăṭwōḇ kî-y<sup>a</sup>ḥəqōr ’eṯəḵem ’im-kəhāṯēl be’ĕnwōš təhāṯēllû ḇwō: </p>
 <p>10 hwōḵēḥa ywōḵîḥa ’eṯəḵem ’im-bassēṯer pānîm tiśśā’ûn: </p>
 <p>11 hălō’ śə’ēṯwō təḇ<sup>a</sup>‘ēṯ ’eṯəḵem ûf<sup>a</sup>ḥədwō yipōl ‘ălêḵem: </p>
 <p>12 ziḵərōnêḵem mišəlê-’ēfer ləḡabê-ḥōmer gabêḵem: </p>
 <p>13 h<sup>a</sup>ḥărîšû mimmennî wa’ăḏabərâ-’ānî wəy<sup>a</sup>‘ăḇōr ‘ālay mâ: </p>
 <p>14 ‘al-mâ| ’eśśā’ ḇəśārî ḇəšinnāy wənafəšî ’āśîm bəḵapî: </p>
 <p>15 hēn yiqəṭəlēnî <font color="brown">lō’</font> <font color="blue">lwō</font> ’ăy<sup>a</sup>ḥēl ’aḵə-dərāḵay ’el-pānāyw ’wōḵîḥa: </p>
 <p>16 gam-hû’-lî lîšû‘â kî-lō’ ləfānāyw ḥānēf yāḇwō’: </p>
 <p>17 šimə‘û šāmwō‘a millāṯî wə’<sup>a</sup>ḥăwāṯî bə’āzənêḵem: </p>
 <p>18 hinnēh-nā’ ‘āraḵətî mišəpāṭ yāḏ<sup>a</sup>‘ətî kî-’ănî ’eṣədāq: </p>
 <p>19 mî-hû’ yārîḇ ‘immāḏî kî-‘atâ ’<sup>a</sup>ḥărîš wə’eḡəwā‘: </p>
 <p>20 ’aḵə-šətayim ’al-t<sup>a</sup>‘aś ‘immāḏî ’āz mipāneyḵā lō’ ’essāṯēr: </p>
 <p>21 kapəḵā mē‘ālay harəḥaq wə’ēmāṯəḵā<font color="red"><sup>3</sup></font> ’al-təḇ<sup>a</sup>‘ăṯannî: </p>
 <p>22 ûqərā’ wə’ānōḵî ’e‘ĕneh ’wō-’ăḏabēr wahăšîḇēnî: </p>
 <p>23 kammâ lî ‘ăwōnwōṯ wəḥaṭṭā’wōṯ pišə‘î wəḥaṭṭā’ṯî hōḏî‘ēnî:<font color="red"><sup>3</sup></font> </p>
 <p>24 lāmmâ-fāneyḵā ṯasətîr wəṯ<sup>a</sup>ḥəšəḇēnî lə’wōyēḇ lāḵə: </p>
 <p>25 he‘āleh nidāf t<sup>a</sup>‘ărwōṣ wə’eṯ-qaš yāḇēš tirədōf: </p>
 <p>26 kî-ṯiḵətōḇ ‘ālay mərōrwōṯ wəṯwōrîšēnî ‘ăwōnwōṯ nə‘ûrāy: </p>
 <p>27 wəṯāśēm bassaḏ| raḡəlay wəṯišəmwōr kāl-’ārəḥwōṯāy ‘al-šārəšê raḡəlay tiṯəḥaqqeh: </p>
 <p>28 wəhû’ kərāqāḇ yiḇəleh kəḇeḡeḏ ’ăḵālwō ‘āš: </p>
 </td>
 </tr></table>
 <p></p><hr>
 <center>
 <a href="job014.htm">Next: Job (Iyov) Chapter 14</a></center>
 </body>