<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/kg1019.htm">Polyglot</a> 
 <a href="../kjv/kg1019.htm">KJV</a> 
 <a href="../sep/kg1019.htm">Sep</a> 
 <a href="../vul/kg1019.htm">Vul</a> 
 
 <br>
 <br><a href="kg1.htm">1 Kings (1 Melakhim) Index</a><br>
  
 <a href="kg1018.htm">Previous</a> 
 <a href="kg1020.htm">Next</a> 
 </center>
 <hr>
 
 <h3 align="CENTER">Tanach (Hebrew): 1 Kings (1 Melakhim) Chapter 19</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיַּגֵּ֤ד אַחְאָב֙ לְאִיזֶ֔בֶל אֵ֛ת כָּל־אֲשֶׁ֥ר עָשָׂ֖ה אֵלִיָּ֑הוּ וְאֵ֨ת כָּל־אֲשֶׁ֥ר הָרַ֛ג אֶת־כָּל־הַנְּבִיאִ֖ים בֶּחָֽרֶב׃ </span></p>
 <p align="RIGHT"><span lang="he">‎<a name="002">2</a> ‏וַתִּשְׁלַ֤ח אִיזֶ֙בֶל֙ מַלְאָ֔ךְ אֶל־אֵלִיָּ֖הוּ לֵאמֹ֑ר כֹּֽה־יַעֲשׂ֤וּן אֱלֹהִים֙ וְכֹ֣ה יוֹסִפ֔וּן כִּֽי־כָעֵ֤ת מָחָר֙ אָשִׂ֣ים אֶֽת־נַפְשְׁךָ֔ כְּנֶ֖פֶשׁ אַחַ֥ד מֵהֶֽם׃ </span></p>
 <p align="RIGHT"><span lang="he">‎<a name="003">3</a> ‏וַיַּ֗רְא וַיָּ֙קָם֙ וַיֵּ֣לֶךְ אֶל־נַפְשׁ֔וֹ וַיָּבֹ֕א בְּאֵ֥ר שֶׁ֖בַע אֲשֶׁ֣ר לִֽיהוּדָ֑ה וַיַּנַּ֥ח אֶֽת־נַעֲר֖וֹ שָֽׁם׃ </span></p>
 <p align="RIGHT"><span lang="he">‎<a name="004">4</a> ‏וְהֽוּא־הָלַ֤ךְ בַּמִּדְבָּר֙ דֶּ֣רֶךְ י֔וֹם וַיָּבֹ֕א וַיֵּ֕שֶׁב תַּ֖חַת רֹ֣תֶם <font color="brown">אחת</font> <font color="blue">אֶחָ֑ד</font> וַיִּשְׁאַ֤ל אֶת־נַפְשׁוֹ֙ לָמ֔וּת וַיֹּ֣אמֶר׀ רַ֗ב עַתָּ֤ה יְהוָה֙ קַ֣ח נַפְשִׁ֔י כִּֽי־לֹא־ט֥וֹב אָנֹכִ֖י מֵאֲבֹתָֽי׃ </span></p>
 <p align="RIGHT"><span lang="he">‎<a name="005">5</a> ‏וַיִּשְׁכַּב֙ וַיִּישַׁ֔ן תַּ֖חַת רֹ֣תֶם אֶחָ֑ד וְהִנֵּֽה־זֶ֤ה מַלְאָךְ֙ נֹגֵ֣עַ בּ֔וֹ וַיֹּ֥אמֶר ל֖וֹ ק֥וּם אֱכֽוֹל׃ </span></p>
 <p align="RIGHT"><span lang="he">‎<a name="006">6</a> ‏וַיַּבֵּ֕ט וְהִנֵּ֧ה מְרַאֲשֹׁתָ֛יו עֻגַ֥ת רְצָפִ֖ים וְצַפַּ֣חַת מָ֑יִם וַיֹּ֣אכַל וַיֵּ֔שְׁתְּ וַיָּ֖שָׁב וַיִּשְׁכָּֽב׃ </span></p>
 <p align="RIGHT"><span lang="he">‎<a name="007">7</a> ‏וַיָּשָׁב֩ מַלְאַ֨ךְ יְהוָ֤ה׀ שֵׁנִית֙ וַיִּגַּע־בּ֔וֹ וַיֹּ֖אמֶר ק֣וּם אֱכֹ֑ל כִּ֛י רַ֥ב מִמְּךָ֖ הַדָּֽרֶךְ׃ </span></p>
 <p align="RIGHT"><span lang="he">‎<a name="008">8</a> ‏וַיָּ֖קָם וַיֹּ֣אכַל וַיִּשְׁתֶּ֑ה וַיֵּ֜לֶךְ בְּכֹ֣חַ׀ הָאֲכִילָ֣ה הַהִ֗יא אַרְבָּעִ֥ים יוֹם֙ וְאַרְבָּעִ֣ים לַ֔יְלָה עַ֛ד הַ֥ר הָאֱלֹהִ֖ים חֹרֵֽב׃ </span></p>
 <p align="RIGHT"><span lang="he">‎<a name="009">9</a> ‏וַיָּבֹא־שָׁ֥ם אֶל־הַמְּעָרָ֖ה וַיָּ֣לֶן שָׁ֑ם וְהִנֵּ֤ה דְבַר־יְהוָה֙ אֵלָ֔יו וַיֹּ֣אמֶר ל֔וֹ מַה־לְּךָ֥ פֹ֖ה אֵלִיָּֽהוּ׃ </span></p>
 <p align="RIGHT"><span lang="he">‎<a name="010">10</a> ‏וַיֹּאמֶר֩ קַנֹּ֨א קִנֵּ֜אתִי לַיהוָ֣ה׀ אֱלֹהֵ֣י צְבָא֗וֹת כִּֽי־עָזְב֤וּ בְרִֽיתְךָ֙ בְּנֵ֣י יִשְׂרָאֵ֔ל אֶת־מִזְבְּחֹתֶ֣יךָ הָרָ֔סוּ וְאֶת־נְבִיאֶ֖יךָ הָרְג֣וּ בֶחָ֑רֶב וָֽאִוָּתֵ֤ר אֲנִי֙ לְבַדִּ֔י וַיְבַקְשׁ֥וּ אֶת־נַפְשִׁ֖י לְקַחְתָּֽהּ׃ </span></p>
 <p align="RIGHT"><span lang="he">‎<a name="011">11</a> ‏וַיֹּ֗אמֶר צֵ֣א וְעָמַדְתָּ֣ בָהָר֮ לִפְנֵ֣י יְהוָה֒ וְהִנֵּ֧ה יְהוָ֣ה עֹבֵ֗ר וְר֣וּחַ גְּדוֹלָ֡ה וְחָזָ֞ק מְפָרֵק֩ הָרִ֨ים וּמְשַׁבֵּ֤ר סְלָעִים֙ לִפְנֵ֣י יְהוָ֔ה לֹ֥א בָר֖וּחַ יְהוָ֑ה וְאַחַ֤ר הָר֨וּחַ<font color="red"><sup>1</sup></font> רַ֔עַשׁ לֹ֥א בָרַ֖עַשׁ יְהוָֽה׃ </span></p>
 <p align="RIGHT"><span lang="he">‎<a name="012">12</a> ‏וְאַחַ֤ר הָרַ֙עַשׁ֙ אֵ֔שׁ לֹ֥א בָאֵ֖שׁ יְהוָ֑ה וְאַחַ֣ר הָאֵ֔שׁ ק֖וֹל דְּמָמָ֥ה דַקָּֽה׃ </span></p>
 <p align="RIGHT"><span lang="he">‎<a name="013">13</a> ‏וַיְהִ֣י׀ כִּשְׁמֹ֣עַ אֵלִיָּ֗הוּ וַיָּ֤לֶט פָּנָיו֙ בְּאַדַּרְתּ֔וֹ וַיֵּצֵ֕א וַֽיַּעֲמֹ֖ד פֶּ֣תַח הַמְּעָרָ֑ה וְהִנֵּ֤ה אֵלָיו֙ ק֔וֹל וַיֹּ֕אמֶר מַה־לְּךָ֥ פֹ֖ה אֵלִיָּֽהוּ׃ </span></p>
 <p align="RIGHT"><span lang="he">‎<a name="014">14</a> ‏וַיֹּאמֶר֩ קַנֹּ֨א קִנֵּ֜אתִי לַיהוָ֣ה׀ אֱלֹהֵ֣י צְבָא֗וֹת כִּֽי־עָזְב֤וּ בְרִֽיתְךָ֙ בְּנֵ֣י יִשְׂרָאֵ֔ל אֶת־מִזְבְּחֹתֶ֣יךָ הָרָ֔סוּ וְאֶת־נְבִיאֶ֖יךָ הָרְג֣וּ בֶחָ֑רֶב וָאִוָּתֵ֤ר אֲנִי֙ לְבַדִּ֔י וַיְבַקְשׁ֥וּ אֶת־נַפְשִׁ֖י לְקַחְתָּֽהּ׃ ס</span></p>
 <p align="RIGHT"><span lang="he">‎<a name="015">15</a> ‏וַיֹּ֤אמֶר יְהוָה֙ אֵלָ֔יו לֵ֛ךְ שׁ֥וּב לְדַרְכְּךָ֖ מִדְבַּ֣רָה דַמָּ֑שֶׂק<font color="red"><sup>1</sup></font> וּבָ֗אתָ וּמָשַׁחְתָּ֧ אֶת־חֲזָאֵ֛ל לְמֶ֖לֶךְ עַל־אֲרָֽם׃ </span></p>
 <p align="RIGHT"><span lang="he">‎<a name="016">16</a> ‏וְאֵת֙ יֵה֣וּא בֶן־נִמְשִׁ֔י תִּמְשַׁ֥ח לְמֶ֖לֶךְ עַל־יִשְׂרָאֵ֑ל וְאֶת־אֱלִישָׁ֤ע בֶּן־שָׁפָט֙ מֵאָבֵ֣ל מְחוֹלָ֔ה תִּמְשַׁ֥ח לְנָבִ֖יא תַּחְתֶּֽיךָ׃ </span></p>
 <p align="RIGHT"><span lang="he">‎<a name="017">17</a> ‏וְהָיָ֗ה הַנִּמְלָ֛ט מֵחֶ֥רֶב חֲזָאֵ֖ל יָמִ֣ית יֵה֑וּא וְהַנִּמְלָ֛ט מֵחֶ֥רֶב יֵה֖וּא יָמִ֥ית אֱלִישָֽׁע׃ </span></p>
 <p align="RIGHT"><span lang="he">‎<a name="018">18</a> ‏וְהִשְׁאַרְתִּ֥י בְיִשְׂרָאֵ֖ל שִׁבְעַ֣ת אֲלָפִ֑ים כָּל־הַבִּרְכַּ֗יִם אֲשֶׁ֤ר לֹֽא־כָֽרְעוּ֙ לַבַּ֔עַל וְכָ֨ל־הַפֶּ֔ה אֲשֶׁ֥ר לֹֽא־נָשַׁ֖ק לֽוֹ׃ </span></p>
 <p align="RIGHT"><span lang="he">‎<a name="019">19</a> ‏וַיֵּ֣לֶךְ מִ֠שָּׁם וַיִּמְצָ֞א אֶת־אֱלִישָׁ֤ע בֶּן־שָׁפָט֙ וְה֣וּא חֹרֵ֔שׁ שְׁנֵים־עָשָׂ֤ר צְמָדִים֙ לְפָנָ֔יו וְה֖וּא בִּשְׁנֵ֣ים הֶעָשָׂ֑ר וַיַּעֲבֹ֤ר אֵלִיָּ֙הוּ֙ אֵלָ֔יו וַיַּשְׁלֵ֥ךְ אַדַּרְתּ֖וֹ אֵלָֽיו׃ </span></p>
 <p align="RIGHT"><span lang="he">‎<a name="020">20</a> ‏וַיַּעֲזֹ֣ב אֶת־הַבָּקָ֗ר וַיָּ֙רָץ֙ אַחֲרֵ֣י אֵֽלִיָּ֔הוּ וַיֹּ֗אמֶר אֶשְּׁקָה־נָּא֙ לְאָבִ֣י וּלְאִמִּ֔י וְאֵלְכָ֖ה אַחֲרֶ֑יךָ וַיֹּ֤אמֶר לוֹ֙ לֵ֣ךְ שׁ֔וּב כִּ֥י מֶה־עָשִׂ֖יתִי לָֽךְ׃ </span></p>
 <p align="RIGHT"><span lang="he">‎<a name="021">21</a> ‏וַיָּ֨שָׁב מֵאַחֲרָ֜יו וַיִּקַּ֣ח אֶת־צֶ֧מֶד הַבָּקָ֣ר וַיִּזְבָּחֵ֗הוּ וּבִכְלִ֤י הַבָּקָר֙ בִּשְּׁלָ֣ם הַבָּשָׂ֔ר וַיִּתֵּ֥ן לָעָ֖ם וַיֹּאכֵ֑לוּ וַיָּ֗קָם וַיֵּ֛לֶךְ אַחֲרֵ֥י אֵלִיָּ֖הוּ וַיְשָׁרְתֵֽהוּ׃ פ</span></p>
 </td>
 <td width="50%">
 <p>1 wayyagēḏ ’<sup>a</sup>ḥə’āḇ lə’îzeḇel ’ēṯ kāl-’ăšer ‘āśâ ’ēlîyâû wə’ēṯ kāl-’ăšer hāraḡ ’eṯ-kāl-hannəḇî’îm beḥāreḇ: </p>
 <p>2 watišəl<sup>a</sup>ḥ ’îzeḇel malə’āḵə ’el-’ēlîyâû lē’mōr kōh-y<sup>a</sup>‘ăśûn ’ĕlōhîm wəḵōh ywōsifûn kî-ḵā‘ēṯ māḥār ’āśîm ’eṯ-nafəšəḵā kənefeš ’<sup>a</sup>ḥaḏ mēhem: </p>
 <p>3 wayyarə’ wayyāqām wayyēleḵə ’el-nafəšwō wayyāḇō’ bə’ēr šeḇ<sup>a</sup>‘ ’ăšer lîhûḏâ wayyann<sup>a</sup>ḥ ’eṯ-n<sup>a</sup>‘ărwō šām: </p>
 <p>4 wəhû’-hālaḵə bammiḏəbār dereḵə ywōm wayyāḇō’ wayyēšeḇ t<sup>a</sup>ḥaṯ rōṯem <font color="brown">’eḥāṯ</font> <font color="blue">’eḥāḏ</font> wayyišə’al ’eṯ-nafəšwō lāmûṯ wayyō’mer| raḇ ‘atâ yəhwâ q<sup>a</sup>ḥ nafəšî kî-lō’-ṭwōḇ ’ānōḵî mē’ăḇōṯāy: </p>
 <p>5 wayyišəkaḇ wayyîšan t<sup>a</sup>ḥaṯ rōṯem ’eḥāḏ wəhinnēh-zeh malə’āḵə nōḡē‘a bwō wayyō’mer lwō qûm ’ĕḵwōl: </p>
 <p>6 wayyabēṭ wəhinnēh məra’ăšōṯāyw ‘uḡaṯ rəṣāfîm wəṣap<sup>a</sup>ḥaṯ māyim wayyō’ḵal wayyēšətə wayyāšāḇ wayyišəkāḇ: </p>
 <p>7 wayyāšāḇ malə’aḵə yəhwâ| šēnîṯ wayyig<sup>a</sup>‘-bwō wayyō’mer qûm ’ĕḵōl kî raḇ mimməḵā hadāreḵə: </p>
 <p>8 wayyāqām wayyō’ḵal wayyišəteh wayyēleḵə bəḵōḥa| hā’ăḵîlâ hahî’ ’arəbā‘îm ywōm wə’arəbā‘îm layəlâ ‘aḏ har hā’ĕlōhîm ḥōrēḇ: </p>
 <p>9 wayyāḇō’-šām ’el-hammə‘ārâ wayyālen šām wəhinnēh ḏəḇar-yəhwâ ’ēlāyw wayyō’mer lwō mah-lləḵā fōh ’ēlîyâû: </p>
 <p>10 wayyō’mer qannō’ qinnē’ṯî layhwâ| ’ĕlōhê ṣəḇā’wōṯ kî-‘āzəḇû ḇərîṯəḵā bənê yiśərā’ēl ’eṯ-mizəbəḥōṯeyḵā hārāsû wə’eṯ-nəḇî’eyḵā hārəḡû ḇeḥāreḇ wā’iûāṯēr ’ănî ləḇadî wayəḇaqəšû ’eṯ-nafəšî ləq<sup>a</sup>ḥətāh: </p>
 <p>11 wayyō’mer ṣē’ wə‘āmaḏətā ḇâār lifənê yəhwâ wəhinnēh yəhwâ ‘ōḇēr wərûḥa gəḏwōlâ wəḥāzāq məfārēq hārîm ûməšabēr səlā‘îm lifənê yəhwâ lō’ ḇārûḥa yəhwâ wə’<sup>a</sup>ḥar hārûḥa<font color="red"><sup>1</sup></font> r<sup>a</sup>‘aš lō’ ḇār<sup>a</sup>‘aš yəhwâ: </p>
 <p>12 wə’<sup>a</sup>ḥar hār<sup>a</sup>‘aš ’ēš lō’ ḇā’ēš yəhwâ wə’<sup>a</sup>ḥar hā’ēš qwōl dəmāmâ ḏaqqâ: </p>
 <p>13 wayəhî| kišəmō‘a ’ēlîyâû wayyāleṭ pānāyw bə’adarətwō wayyēṣē’ wayy<sup>a</sup>‘ămōḏ peṯ<sup>a</sup>ḥ hammə‘ārâ wəhinnēh ’ēlāyw qwōl wayyō’mer mah-lləḵā fōh ’ēlîyâû: </p>
 <p>14 wayyō’mer qannō’ qinnē’ṯî layhwâ| ’ĕlōhê ṣəḇā’wōṯ kî-‘āzəḇû ḇərîṯəḵā bənê yiśərā’ēl ’eṯ-mizəbəḥōṯeyḵā hārāsû wə’eṯ-nəḇî’eyḵā hārəḡû ḇeḥāreḇ wā’iûāṯēr ’ănî ləḇadî wayəḇaqəšû ’eṯ-nafəšî ləq<sup>a</sup>ḥətāh: s</p>
 <p>15 wayyō’mer yəhwâ ’ēlāyw lēḵə šûḇ ləḏarəkəḵā miḏəbarâ ḏammāśeq<font color="red"><sup>1</sup></font> ûḇā’ṯā ûmāš<sup>a</sup>ḥətā ’eṯ-ḥăzā’ēl ləmeleḵə ‘al-’ărām: </p>
 <p>16 wə’ēṯ yēhû’ ḇen-niməšî timəš<sup>a</sup>ḥ ləmeleḵə ‘al-yiśərā’ēl wə’eṯ-’ĕlîšā‘ ben-šāfāṭ mē’āḇēl məḥwōlâ timəš<sup>a</sup>ḥ lənāḇî’ t<sup>a</sup>ḥəteyḵā: </p>
 <p>17 wəhāyâ hanniməlāṭ mēḥereḇ ḥăzā’ēl yāmîṯ yēhû’ wəhanniməlāṭ mēḥereḇ yēhû’ yāmîṯ ’ĕlîšā‘: </p>
 <p>18 wəhišə’arətî ḇəyiśərā’ēl šiḇə‘aṯ ’ălāfîm kāl-habirəkayim ’ăšer lō’-ḵārə‘û lab<sup>a</sup>‘al wəḵāl-hapeh ’ăšer lō’-nāšaq lwō: </p>
 <p>19 wayyēleḵə miššām wayyiməṣā’ ’eṯ-’ĕlîšā‘ ben-šāfāṭ wəhû’ ḥōrēš šənêm-‘āśār ṣəmāḏîm ləfānāyw wəhû’ bišənêm he‘āśār wayy<sup>a</sup>‘ăḇōr ’ēlîyâû ’ēlāyw wayyašəlēḵə ’adarətwō ’ēlāyw: </p>
 <p>20 wayy<sup>a</sup>‘ăzōḇ ’eṯ-habāqār wayyārāṣ ’<sup>a</sup>ḥărê ’ēlîyâû wayyō’mer ’eššəqâ-nnā’ lə’āḇî ûlə’immî wə’ēləḵâ ’<sup>a</sup>ḥăreyḵā wayyō’mer lwō lēḵə šûḇ kî meh-‘āśîṯî lāḵə: </p>
 <p>21 wayyāšāḇ mē’<sup>a</sup>ḥărāyw wayyiqq<sup>a</sup>ḥ ’eṯ-ṣemeḏ habāqār wayyizəbāḥēhû ûḇiḵəlî habāqār biššəlām habāśār wayyitēn lā‘ām wayyō’ḵēlû wayyāqām wayyēleḵə ’<sup>a</sup>ḥărê ’ēlîyâû wayəšārəṯēhû: f</p>
 </td>
 </tr></table>
 <p></p><hr>
 <center>
 <a href="kg1020.htm">Next: 1 Kings (1 Melakhim) Chapter 20</a></center>
 </body>