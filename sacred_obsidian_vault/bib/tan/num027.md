<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/num027.htm">Polyglot</a> 
 <a href="../kjv/num027.htm">KJV</a> 
 <a href="../sep/num027.htm">Sep</a> 
 <a href="../vul/num027.htm">Vul</a> 
 
 <br>
 <br><a href="num.htm">Numbers (Bemidbar) Index</a><br>
  
 <a href="num026.htm">Previous</a> 
 <a href="num028.htm">Next</a> 
 </center>
 <hr>
 
 <h3 align="CENTER">Tanach (Hebrew): Numbers (Bemidbar) Chapter 27</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַתִּקְרַ֜בְנָה בְּנ֣וֹת צְלָפְחָ֗ד בֶּן־חֵ֤פֶר בֶּן־גִּלְעָד֙ בֶּן־מָכִ֣יר בֶּן־מְנַשֶּׁ֔ה לְמִשְׁפְּחֹ֖ת מְנַשֶּׁ֣ה בֶן־יוֹסֵ֑ף וְאֵ֙לֶּה֙ שְׁמ֣וֹת בְּנֹתָ֔יו מַחְלָ֣ה נֹעָ֔ה וְחָגְלָ֥ה וּמִלְכָּ֖ה וְתִרְצָֽה׃ </span></p>
 <p align="RIGHT"><span lang="he">‎<a name="002">2</a> ‏וַֽתַּעֲמֹ֜דְנָה לִפְנֵ֣י מֹשֶׁ֗ה וְלִפְנֵי֙ אֶלְעָזָ֣ר הַכֹּהֵ֔ן וְלִפְנֵ֥י הַנְּשִׂיאִ֖ם וְכָל־הָעֵדָ֑ה פֶּ֥תַח אֹֽהֶל־מוֹעֵ֖ד לֵאמֹֽר׃ </span></p>
 <p align="RIGHT"><span lang="he">‎<a name="003">3</a> ‏אָבִינוּ֮ מֵ֣ת בַּמִּדְבָּר֒ וְה֨וּא לֹא־הָיָ֜ה בְּת֣וֹךְ הָעֵדָ֗ה הַנּוֹעָדִ֛ים עַל־יְהוָ֖ה בַּעֲדַת־קֹ֑רַח כִּֽי־בְחֶטְא֣וֹ מֵ֔ת וּבָנִ֖ים לֹא־הָ֥יוּ לֽוֹ׃ </span></p>
 <p align="RIGHT"><span lang="he">‎<a name="004">4</a> ‏לָ֣מָּה יִגָּרַ֤ע שֵׁם־אָבִ֙ינוּ֙ מִתּ֣וֹךְ מִשְׁפַּחְתּ֔וֹ כִּ֛י אֵ֥ין ל֖וֹ בֵּ֑ן תְּנָה־לָּ֣נוּ אֲחֻזָּ֔ה בְּת֖וֹךְ אֲחֵ֥י אָבִֽינוּ׃ </span></p>
 <p align="RIGHT"><span lang="he">‎<a name="005">5</a> ‏וַיַּקְרֵ֥ב מֹשֶׁ֛ה אֶת־מִשְׁפָּטָ֖ן<font color="red"><sup>5</sup></font> לִפְנֵ֥י יְהוָֽה׃ ס</span></p>
 <p align="RIGHT"><span lang="he">‎<a name="006">6</a> ‏וַיֹּ֥אמֶר יְהוָ֖ה אֶל־מֹשֶׁ֥ה לֵּאמֹֽר׃ </span></p>
 <p align="RIGHT"><span lang="he">‎<a name="007">7</a> ‏כֵּ֗ן בְּנ֣וֹת צְלָפְחָד֮ דֹּבְרֹת֒ נָתֹ֨ן תִּתֵּ֤ן לָהֶם֙ אֲחֻזַּ֣ת נַחֲלָ֔ה בְּת֖וֹךְ אֲחֵ֣י אֲבִיהֶ֑ם וְהַֽעֲבַרְתָּ֛ אֶת־נַחֲלַ֥ת אֲבִיהֶ֖ן לָהֶֽן׃ </span></p>
 <p align="RIGHT"><span lang="he">‎<a name="008">8</a> ‏וְאֶל־בְּנֵ֥י יִשְׂרָאֵ֖ל תְּדַבֵּ֣ר לֵאמֹ֑ר אִ֣ישׁ כִּֽי־יָמ֗וּת וּבֵן֙ אֵ֣ין ל֔וֹ וְהַֽעֲבַרְתֶּ֥ם אֶת־נַחֲלָת֖וֹ לְבִתּֽוֹ׃ </span></p>
 <p align="RIGHT"><span lang="he">‎<a name="009">9</a> ‏וְאִם־אֵ֥ין ל֖וֹ בַּ֑ת וּנְתַתֶּ֥ם אֶת־נַחֲלָת֖וֹ לְאֶחָיו׃<font color="red"><sup>1</sup></font> </span></p>
 <p align="RIGHT"><span lang="he">‎<a name="010">10</a> ‏וְאִם־אֵ֥ין ל֖וֹ אַחִ֑ים וּנְתַתֶּ֥ם אֶת־נַחֲלָת֖וֹ לַאֲחֵ֥י אָבִֽיו׃ </span></p>
 <p align="RIGHT"><span lang="he">‎<a name="011">11</a> ‏וְאִם־אֵ֣ין אַחִים֮ לְאָבִיו֒ וּנְתַתֶּ֣ם אֶת־נַחֲלָת֗וֹ לִשְׁאֵר֞וֹ הַקָּרֹ֥ב אֵלָ֛יו מִמִּשְׁפַּחְתּ֖וֹ וְיָרַ֣שׁ אֹתָ֑הּ וְֽהָ֨יְתָ֜ה לִבְנֵ֤י יִשְׂרָאֵל֙ לְחֻקַּ֣ת מִשְׁפָּ֔ט כַּאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃ ס</span></p>
 <p align="RIGHT"><span lang="he">‎<a name="012">12</a> ‏וַיֹּ֤אמֶר יְהוָה֙ אֶל־מֹשֶׁ֔ה עֲלֵ֛ה אֶל־הַ֥ר הָעֲבָרִ֖ים הַזֶּ֑ה וּרְאֵה֙ אֶת־הָאָ֔רֶץ אֲשֶׁ֥ר נָתַ֖תִּי לִבְנֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="013">13</a> ‏וְרָאִ֣יתָה אֹתָ֔הּ וְנֶאֱסַפְתָּ֥ אֶל־עַמֶּ֖יךָ גַּם־אָ֑תָּה כַּאֲשֶׁ֥ר נֶאֱסַ֖ף אַהֲרֹ֥ן אָחִֽיךָ׃ </span></p>
 <p align="RIGHT"><span lang="he">‎<a name="014">14</a> ‏כַּאֲשֶׁר֩ מְרִיתֶ֨ם פִּ֜י בְּמִדְבַּר־צִ֗ן בִּמְרִיבַת֙ הָֽעֵדָ֔ה לְהַקְדִּישֵׁ֥נִי בַמַּ֖יִם לְעֵינֵיהֶ֑ם הֵ֛ם מֵֽי־מְרִיבַ֥ת קָדֵ֖שׁ מִדְבַּר־צִֽן׃ פ</span></p>
 <p align="RIGHT"><span lang="he">‎<a name="015">15</a> ‏וַיְדַבֵּ֣ר מֹשֶׁ֔ה אֶל־יְהוָ֖ה לֵאמֹֽר׃ </span></p>
 <p align="RIGHT"><span lang="he">‎<a name="016">16</a> ‏יִפְקֹ֣ד יְהוָ֔ה אֱלֹהֵ֥י הָרוּחֹ֖ת לְכָל־בָּשָׂ֑ר אִ֖ישׁ עַל־הָעֵדָֽה׃ </span></p>
 <p align="RIGHT"><span lang="he">‎<a name="017">17</a> ‏אֲשֶׁר־יֵצֵ֣א לִפְנֵיהֶ֗ם וַאֲשֶׁ֤ר יָבֹא֙ לִפְנֵיהֶ֔ם וַאֲשֶׁ֥ר יוֹצִיאֵ֖ם וַאֲשֶׁ֣ר יְבִיאֵ֑ם וְלֹ֤א תִהְיֶה֙ עֲדַ֣ת יְהוָ֔ה כַּצֹּ֕אן אֲשֶׁ֥ר אֵין־לָהֶ֖ם רֹעֶֽה׃ </span></p>
 <p align="RIGHT"><span lang="he">‎<a name="018">18</a> ‏וַיֹּ֨אמֶר יְהוָ֜ה אֶל־מֹשֶׁ֗ה קַח־לְךָ֙ אֶת־יְהוֹשֻׁ֣עַ בִּן־נ֔וּן אִ֖ישׁ אֲשֶׁר־ר֣וּחַ בּ֑וֹ וְסָמַכְתָּ֥ אֶת־יָדְךָ֖ עָלָֽיו׃ </span></p>
 <p align="RIGHT"><span lang="he">‎<a name="019">19</a> ‏וְהַֽעֲמַדְתָּ֣ אֹת֗וֹ לִפְנֵי֙ אֶלְעָזָ֣ר הַכֹּהֵ֔ן וְלִפְנֵ֖י כָּל־הָעֵדָ֑ה וְצִוִּיתָ֥ה אֹת֖וֹ לְעֵינֵיהֶֽם׃ </span></p>
 <p align="RIGHT"><span lang="he">‎<a name="020">20</a> ‏וְנָתַתָּ֥ה מֵהֽוֹדְךָ֖ עָלָ֑יו לְמַ֣עַן יִשְׁמְע֔וּ כָּל־עֲדַ֖ת בְּנֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="021">21</a> ‏וְלִפְנֵ֨י אֶלְעָזָ֤ר הַכֹּהֵן֙ יַעֲמֹ֔ד וְשָׁ֥אַל ל֛וֹ בְּמִשְׁפַּ֥ט הָאוּרִ֖ים לִפְנֵ֣י יְהוָ֑ה עַל־פִּ֨יו יֵצְא֜וּ וְעַל־פִּ֣יו יָבֹ֗אוּ ה֛וּא וְכָל־בְּנֵי־יִשְׂרָאֵ֥ל אִתּ֖וֹ וְכָל־הָעֵדָֽה׃ </span></p>
 <p align="RIGHT"><span lang="he">‎<a name="022">22</a> ‏וַיַּ֣עַשׂ מֹשֶׁ֔ה כַּאֲשֶׁ֛ר צִוָּ֥ה יְהוָ֖ה אֹת֑וֹ וַיִּקַּ֣ח אֶת־יְהוֹשֻׁ֗עַ וַיַּֽעֲמִדֵ֙הוּ֙ לִפְנֵי֙ אֶלְעָזָ֣ר הַכֹּהֵ֔ן וְלִפְנֵ֖י כָּל־הָעֵדָֽה׃ </span></p>
 <p align="RIGHT"><span lang="he">‎<a name="023">23</a> ‏וַיִּסְמֹ֧ךְ אֶת־יָדָ֛יו עָלָ֖יו וַיְצַוֵּ֑הוּ כַּאֲשֶׁ֛ר דִּבֶּ֥ר יְהוָ֖ה בְּיַד־מֹשֶֽׁה׃ פ</span></p>
 </td>
 <td width="50%">
 <p>1 watiqəraḇənâ bənwōṯ ṣəlāfəḥāḏ ben-ḥēfer ben-gilə‘āḏ ben-māḵîr ben-mənaššeh ləmišəpəḥōṯ mənaššeh ḇen-ywōsēf wə’ēlleh šəmwōṯ bənōṯāyw m<sup>a</sup>ḥəlâ nō‘â wəḥāḡəlâ ûmiləkâ wəṯirəṣâ: </p>
 <p>2 wat<sup>a</sup>‘ămōḏənâ lifənê mōšeh wəlifənê ’elə‘āzār hakōhēn wəlifənê hannəśî’im wəḵāl-hā‘ēḏâ peṯ<sup>a</sup>ḥ ’ōhel-mwō‘ēḏ lē’mōr: </p>
 <p>3 ’āḇînû mēṯ bammiḏəbār wəhû’ lō’-hāyâ bəṯwōḵə hā‘ēḏâ hannwō‘āḏîm ‘al-yəhwâ b<sup>a</sup>‘ăḏaṯ-qōr<sup>a</sup>ḥ kî-ḇəḥeṭə’wō mēṯ ûḇānîm lō’-hāyû lwō: </p>
 <p>4 lāmmâ yigār<sup>a</sup>‘ šēm-’āḇînû mitwōḵə mišəp<sup>a</sup>ḥətwō kî ’ên lwō bēn tənâ-llānû ’ăḥuzzâ bəṯwōḵə ’ăḥê ’āḇînû: </p>
 <p>5 wayyaqərēḇ mōšeh ’eṯ-mišəpāṭān<font color="red"><sup>5</sup></font> lifənê yəhwâ: s</p>
 <p>6 wayyō’mer yəhwâ ’el-mōšeh llē’mōr: </p>
 <p>7 kēn bənwōṯ ṣəlāfəḥāḏ dōḇərōṯ nāṯōn titēn lâem ’ăḥuzzaṯ n<sup>a</sup>ḥălâ bəṯwōḵə ’ăḥê ’ăḇîhem wəh<sup>a</sup>‘ăḇarətā ’eṯ-n<sup>a</sup>ḥălaṯ ’ăḇîhen lâen: </p>
 <p>8 wə’el-bənê yiśərā’ēl təḏabēr lē’mōr ’îš kî-yāmûṯ ûḇēn ’ên lwō wəh<sup>a</sup>‘ăḇarətem ’eṯ-n<sup>a</sup>ḥălāṯwō ləḇitwō: </p>
 <p>9 wə’im-’ên lwō baṯ ûnəṯatem ’eṯ-n<sup>a</sup>ḥălāṯwō lə’eḥāyw:<font color="red"><sup>1</sup></font> </p>
 <p>10 wə’im-’ên lwō ’<sup>a</sup>ḥîm ûnəṯatem ’eṯ-n<sup>a</sup>ḥălāṯwō la’ăḥê ’āḇîw: </p>
 <p>11 wə’im-’ên ’<sup>a</sup>ḥîm lə’āḇîw ûnəṯatem ’eṯ-n<sup>a</sup>ḥălāṯwō lišə’ērwō haqqārōḇ ’ēlāyw mimmišəp<sup>a</sup>ḥətwō wəyāraš ’ōṯāh wəhāyəṯâ liḇənê yiśərā’ēl ləḥuqqaṯ mišəpāṭ ka’ăšer ṣiûâ yəhwâ ’eṯ-mōšeh: s</p>
 <p>12 wayyō’mer yəhwâ ’el-mōšeh ‘ălēh ’el-har hā‘ăḇārîm hazzeh ûrə’ēh ’eṯ-hā’āreṣ ’ăšer nāṯatî liḇənê yiśərā’ēl: </p>
 <p>13 wərā’îṯâ ’ōṯāh wəne’ĕsafətā ’el-‘ammeyḵā gam-’ātâ ka’ăšer ne’ĕsaf ’ahărōn ’āḥîḵā: </p>
 <p>14 ka’ăšer mərîṯem pî bəmiḏəbar-ṣin bimərîḇaṯ hā‘ēḏâ ləhaqədîšēnî ḇammayim lə‘ênêhem hēm mê-mərîḇaṯ qāḏēš miḏəbar-ṣin: f</p>
 <p>15 wayəḏabēr mōšeh ’el-yəhwâ lē’mōr: </p>
 <p>16 yifəqōḏ yəhwâ ’ĕlōhê hārûḥōṯ ləḵāl-bāśār ’îš ‘al-hā‘ēḏâ: </p>
 <p>17 ’ăšer-yēṣē’ lifənêhem wa’ăšer yāḇō’ lifənêhem wa’ăšer ywōṣî’ēm wa’ăšer yəḇî’ēm wəlō’ ṯihəyeh ‘ăḏaṯ yəhwâ kaṣṣō’n ’ăšer ’ên-lâem rō‘eh: </p>
 <p>18 wayyō’mer yəhwâ ’el-mōšeh q<sup>a</sup>ḥ-ləḵā ’eṯ-yəhwōšu‘a bin-nûn ’îš ’ăšer-rûḥa bwō wəsāmaḵətā ’eṯ-yāḏəḵā ‘ālāyw: </p>
 <p>19 wəh<sup>a</sup>‘ămaḏətā ’ōṯwō lifənê ’elə‘āzār hakōhēn wəlifənê kāl-hā‘ēḏâ wəṣiûîṯâ ’ōṯwō lə‘ênêhem: </p>
 <p>20 wənāṯatâ mēhwōḏəḵā ‘ālāyw ləm<sup>a</sup>‘an yišəmə‘û kāl-‘ăḏaṯ bənê yiśərā’ēl: </p>
 <p>21 wəlifənê ’elə‘āzār hakōhēn y<sup>a</sup>‘ămōḏ wəšā’al lwō bəmišəpaṭ hā’ûrîm lifənê yəhwâ ‘al-pîw yēṣə’û wə‘al-pîw yāḇō’û hû’ wəḵāl-bənê-yiśərā’ēl ’itwō wəḵāl-hā‘ēḏâ: </p>
 <p>22 wayy<sup>a</sup>‘aś mōšeh ka’ăšer ṣiûâ yəhwâ ’ōṯwō wayyiqq<sup>a</sup>ḥ ’eṯ-yəhwōšu‘a wayy<sup>a</sup>‘ămiḏēhû lifənê ’elə‘āzār hakōhēn wəlifənê kāl-hā‘ēḏâ: </p>
 <p>23 wayyisəmōḵə ’eṯ-yāḏāyw ‘ālāyw wayəṣaûēhû ka’ăšer diber yəhwâ bəyaḏ-mōšeh: f</p>
 </td>
 </tr></table>
 <p></p><hr>
 <center>
 <a href="num028.htm">Next: Numbers (Bemidbar) Chapter 28</a></center>
 </body>