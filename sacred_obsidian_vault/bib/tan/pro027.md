<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/pro027.htm">Polyglot</a> 
 <a href="../kjv/pro027.htm">KJV</a> 
 <a href="../vul/pro027.htm">Vul</a> 
 
 <br>
 <br><a href="pro.htm">Proverbs (Mishlei) Index</a><br>
  
 <a href="pro026.htm">Previous</a> 
 <a href="pro028.htm">Next</a> 
 </center>
 <hr>
 
 <h3 align="CENTER">Tanach (Hebrew): Proverbs (Mishlei) Chapter 27</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏אַֽל־תִּ֭תְהַלֵּל בְּי֣וֹם מָחָ֑ר כִּ֤י לֹא־תֵ֝דַ֗ע מַה־יֵּ֥לֶד יֽוֹם׃ </span></p>
 <p align="RIGHT"><span lang="he">‎<a name="002">2</a> ‏יְהַלֶּלְךָ֣ זָ֣ר וְלֹא־פִ֑יךָ נָ֝כְרִ֗י וְאַל־שְׂפָתֶֽיךָ׃ </span></p>
 <p align="RIGHT"><span lang="he">‎<a name="003">3</a> ‏כֹּֽבֶד־אֶ֭בֶן וְנֵ֣טֶל הַח֑וֹל וְכַ֥עַס אֱ֝וִ֗יל כָּבֵ֥ד מִשְּׁנֵיהֶֽם׃ </span></p>
 <p align="RIGHT"><span lang="he">‎<a name="004">4</a> ‏אַכְזְרִיּ֣וּת חֵ֭מָה וְשֶׁ֣טֶף אָ֑ף וּמִ֥י יַ֝עֲמֹד לִפְנֵ֥י קִנְאָֽה׃ </span></p>
 <p align="RIGHT"><span lang="he">‎<a name="005">5</a> ‏ט֖וֹבָה<font color="red"><sup>1</sup></font> תּוֹכַ֣חַת מְגֻלָּ֑ה מֵֽאַהֲבָ֥ה מְסֻתָּֽרֶת׃ </span></p>
 <p align="RIGHT"><span lang="he">‎<a name="006">6</a> ‏נֶ֭אֱמָנִים פִּצְעֵ֣י אוֹהֵ֑ב וְ֝נַעְתָּר֗וֹת נְשִׁיק֥וֹת שׂוֹנֵֽא׃ </span></p>
 <p align="RIGHT"><span lang="he">‎<a name="007">7</a> ‏נֶ֣פֶשׁ שְׂ֭בֵעָה תָּב֣וּס נֹ֑פֶת וְנֶ֥פֶשׁ רְ֝עֵבָ֗ה כָּל־מַ֥ר מָתֽוֹק׃ </span></p>
 <p align="RIGHT"><span lang="he">‎<a name="008">8</a> ‏כְּ֭צִפּוֹר נוֹדֶ֣דֶת מִן־קִנָּ֑הּ כֵּֽן־אִ֝֗ישׁ נוֹדֵ֥ד מִמְּקוֹמֽוֹ׃ </span></p>
 <p align="RIGHT"><span lang="he">‎<a name="009">9</a> ‏שֶׁ֣מֶן וּ֭קְטֹרֶת יְשַׂמַּֽח־לֵ֑ב וּמֶ֥תֶק רֵ֝עֵ֗הוּ מֵֽעֲצַת־נָֽפֶשׁ׃ </span></p>
 <p align="RIGHT"><span lang="he">‎<a name="010">10</a> ‏רֵֽעֲךָ֙ <font color="brown">ורעה</font> <font color="blue">וְרֵ֪עַ</font> אָבִ֡יךָ אַֽל־תַּעֲזֹ֗ב וּבֵ֥ית אָחִ֗יךָ אַל־תָּ֭בוֹא בְּי֣וֹם אֵידֶ֑ךָ ט֥וֹב שָׁכֵ֥ן קָ֝ר֗וֹב מֵאָ֥ח רָחֽוֹק׃ </span></p>
 <p align="RIGHT"><span lang="he">‎<a name="011">11</a> ‏חֲכַ֣ם בְּ֭נִי וְשַׂמַּ֣ח לִבִּ֑י וְאָשִׁ֖יבָה חֹרְפִ֣י דָבָֽר׃ </span></p>
 <p align="RIGHT"><span lang="he">‎<a name="012">12</a> ‏עָר֤וּם רָאָ֣ה רָעָ֣ה נִסְתָּ֑ר פְּ֝תָאיִ֗ם עָבְר֥וּ נֶעֱנָֽשׁוּ׃ </span></p>
 <p align="RIGHT"><span lang="he">‎<a name="013">13</a> ‏קַח־בִּ֭גְדוֹ כִּי־עָ֣רַב זָ֑ר וּבְעַ֖ד נָכְרִיָּ֣ה חַבְלֵֽהוּ׃ </span></p>
 <p align="RIGHT"><span lang="he">‎<a name="014">14</a> ‏מְבָ֘רֵ֤ךְ רֵעֵ֨הוּ׀ בְּק֣וֹל גָּ֭דוֹל בַּבֹּ֣קֶר הַשְׁכֵּ֑ים קְ֝לָלָ֗ה תֵּחָ֥שֶׁב לֽוֹ׃ </span></p>
 <p align="RIGHT"><span lang="he">‎<a name="015">15</a> ‏דֶּ֣לֶף ט֭וֹרֵד בְּי֣וֹם סַגְרִ֑יר וְאֵ֥שֶׁת <font color="brown">מדונים</font> <font color="blue">מִ֝דְיָנִ֗ים</font> נִשְׁתָּוָֽה׃ </span></p>
 <p align="RIGHT"><span lang="he">‎<a name="016">16</a> ‏צֹפְנֶ֥יהָ צָֽפַן־ר֑וּחַ וְשֶׁ֖מֶן יְמִינ֣וֹ יִקְרָֽא׃ </span></p>
 <p align="RIGHT"><span lang="he">‎<a name="017">17</a> ‏בַּרְזֶ֣ל בְּבַרְזֶ֣ל יָ֑חַד וְ֝אִ֗ישׁ יַ֣חַד פְּנֵֽי־רֵעֵֽהוּ׃ </span></p>
 <p align="RIGHT"><span lang="he">‎<a name="018">18</a> ‏נֹצֵ֣ר תְּ֭אֵנָה יֹאכַ֣ל פִּרְיָ֑הּ וְשֹׁמֵ֖ר<font color="red"><sup>3</sup></font> אֲדֹנָ֣יו יְכֻבָּֽד׃ </span></p>
 <p align="RIGHT"><span lang="he">‎<a name="019">19</a> ‏כַּ֭מַּיִם הַפָּנִ֣ים לַפָּנִ֑ים כֵּ֤ן לֵֽב־הָ֝אָדָ֗ם לָאָדָֽם׃ </span></p>
 <p align="RIGHT"><span lang="he">‎<a name="020">20</a> ‏שְׁא֣וֹל <font color="brown">ואבדה</font> <font color="blue">וַ֭אֲבַדּוֹ</font> לֹ֣א תִשְׂבַּ֑עְנָה וְעֵינֵ֥י הָ֝אָדָ֗ם לֹ֣א תִשְׂבַּֽעְנָה׃ </span></p>
 <p align="RIGHT"><span lang="he">‎<a name="021">21</a> ‏מַצְרֵ֣ף לַ֭כֶּסֶף וְכ֣וּר לַזָּהָ֑ב וְ֝אִ֗ישׁ לְפִ֣י מַהֲלָלֽוֹ׃ </span></p>
 <p align="RIGHT"><span lang="he">‎<a name="022">22</a> ‏אִ֥ם תִּכְתּֽוֹשׁ־אֶת־הָאֱוִ֨יל׀ בַּֽמַּכְתֵּ֡שׁ בְּת֣וֹךְ הָ֭רִיפוֹת בַּֽעֱלִ֑י לֹא־תָס֥וּר מֵ֝עָלָ֗יו אִוַּלְתּֽוֹ׃ פ</span></p>
 <p align="RIGHT"><span lang="he">‎<a name="023">23</a> ‏יָדֹ֣עַ תֵּ֭דַע פְּנֵ֣י צֹאנֶ֑ךָ שִׁ֥ית לִ֝בְּךָ֗ לַעֲדָרִֽים׃ </span></p>
 <p align="RIGHT"><span lang="he">‎<a name="024">24</a> ‏כִּ֤י לֹ֣א לְעוֹלָ֣ם חֹ֑סֶן וְאִם־נֵ֝֗זֶר לְד֣וֹר <font color="brown">דור</font> <font color="blue">וָדֽוֹר׃</font> </span></p>
 <p align="RIGHT"><span lang="he">‎<a name="025">25</a> ‏גָּלָ֣ה חָ֭צִיר וְנִרְאָה־דֶ֑שֶׁא וְ֝נֶאֶסְפ֗וּ עִשְּׂב֥וֹת הָרִֽים׃ </span></p>
 <p align="RIGHT"><span lang="he">‎<a name="026">26</a> ‏כְּבָשִׂ֥ים לִלְבוּשֶׁ֑ךָ וּמְחִ֥יר שָׂ֝דֶ֗ה עַתּוּדִֽים׃ </span></p>
 <p align="RIGHT"><span lang="he">‎<a name="027">27</a> ‏וְדֵ֤י׀ חֲלֵ֬ב עִזִּ֗ים לְֽ֭לַחְמְךָ לְלֶ֣חֶם בֵּיתֶ֑ךָ וְ֝חַיִּ֗ים לְנַעֲרוֹתֶֽיךָ׃ </span></p>
 </td>
 <td width="50%">
 <p>1 ’al-tiṯəhallēl bəywōm māḥār kî lō’-ṯēḏ<sup>a</sup>‘ mah-yyēleḏ ywōm: </p>
 <p>2 yəhalleləḵā zār wəlō’-fîḵā nāḵərî wə’al-śəfāṯeyḵā: </p>
 <p>3 kōḇeḏ-’eḇen wənēṭel h<sup>a</sup>ḥwōl wəḵ<sup>a</sup>‘as ’ĕwîl kāḇēḏ miššənêhem: </p>
 <p>4 ’aḵəzərîyûṯ ḥēmâ wəšeṭef ’āf ûmî y<sup>a</sup>‘ămōḏ lifənê qinə’â: </p>
 <p>5 ṭwōḇâ<font color="red"><sup>1</sup></font> twōḵ<sup>a</sup>ḥaṯ məḡullâ mē’ahăḇâ məsutāreṯ: </p>
 <p>6 ne’ĕmānîm piṣə‘ê ’wōhēḇ wən<sup>a</sup>‘ətārwōṯ nəšîqwōṯ śwōnē’: </p>
 <p>7 nefeš śəḇē‘â tāḇûs nōfeṯ wənefeš rə‘ēḇâ kāl-mar māṯwōq: </p>
 <p>8 kəṣipwōr nwōḏeḏeṯ min-qinnāh kēn-’îš nwōḏēḏ mimməqwōmwō: </p>
 <p>9 šemen ûqəṭōreṯ yəśamm<sup>a</sup>ḥ-lēḇ ûmeṯeq rē‘ēhû mē‘ăṣaṯ-nāfeš: </p>
 <p>10 rē‘ăḵā <font color="brown">wərē‘eh</font> <font color="blue">wərē‘a</font> ’āḇîḵā ’al-t<sup>a</sup>‘ăzōḇ ûḇêṯ ’āḥîḵā ’al-tāḇwō’ bəywōm ’êḏeḵā ṭwōḇ šāḵēn qārwōḇ mē’āḥ rāḥwōq: </p>
 <p>11 ḥăḵam bənî wəśamm<sup>a</sup>ḥ libî wə’āšîḇâ ḥōrəfî ḏāḇār: </p>
 <p>12 ‘ārûm rā’â rā‘â nisətār pəṯā’yim ‘āḇərû ne‘ĕnāšû: </p>
 <p>13 q<sup>a</sup>ḥ-biḡəḏwō kî-‘āraḇ zār ûḇə‘aḏ nāḵərîyâ ḥaḇəlēhû: </p>
 <p>14 məḇārēḵə rē‘ēhû| bəqwōl gāḏwōl babōqer hašəkêm qəlālâ tēḥāšeḇ lwō: </p>
 <p>15 delef ṭwōrēḏ bəywōm saḡərîr wə’ēšeṯ <font color="brown">məḏwōnîm</font> <font color="blue">miḏəyānîm</font> nišətāwâ: </p>
 <p>16 ṣōfəneyhā ṣāfan-rûḥa wəšemen yəmînwō yiqərā’: </p>
 <p>17 barəzel bəḇarəzel yāḥaḏ wə’îš y<sup>a</sup>ḥaḏ pənê-rē‘ēhû: </p>
 <p>18 nōṣēr tə’ēnâ yō’ḵal pirəyāh wəšōmēr<font color="red"><sup>3</sup></font> ’ăḏōnāyw yəḵubāḏ: </p>
 <p>19 kammayim hapānîm lapānîm kēn lēḇ-hā’āḏām lā’āḏām: </p>
 <p>20 šə’wōl <font color="brown">wa’ăḇadōh</font> <font color="blue">wa’ăḇadwō</font> lō’ ṯiśəb<sup>a</sup>‘ənâ wə‘ênê hā’āḏām lō’ ṯiśəb<sup>a</sup>‘ənâ: </p>
 <p>21 maṣərēf lakesef wəḵûr lazzâāḇ wə’îš ləfî mahălālwō: </p>
 <p>22 ’im tiḵətwōš-’eṯ-hā’ĕwîl| bammaḵətēš bəṯwōḵə hārîfwōṯ b<sup>a</sup>‘ĕlî lō’-ṯāsûr mē‘ālāyw ’iûalətwō: f</p>
 <p>23 yāḏō‘a tēḏ<sup>a</sup>‘ pənê ṣō’neḵā šîṯ libəḵā l<sup>a</sup>‘ăḏārîm: </p>
 <p>24 kî lō’ lə‘wōlām ḥōsen wə’im-nēzer ləḏwōr <font color="brown">dwōr</font> <font color="blue">wāḏwōr:</font> </p>
 <p>25 gālâ ḥāṣîr wənirə’â-ḏeše’ wəne’esəfû ‘iśśəḇwōṯ hārîm: </p>
 <p>26 kəḇāśîm liləḇûšeḵā ûməḥîr śāḏeh ‘atûḏîm: </p>
 <p>27 wəḏê| ḥălēḇ ‘izzîm ləl<sup>a</sup>ḥəməḵā ləleḥem bêṯeḵā wəḥayyîm lən<sup>a</sup>‘ărwōṯeyḵā: </p>
 </td>
 </tr></table>
 <p></p><hr>
 <center>
 <a href="pro028.htm">Next: Proverbs (Mishlei) Chapter 28</a></center>
 </body>