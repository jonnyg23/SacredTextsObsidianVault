<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/job015.htm">Polyglot</a> 
 <a href="../kjv/job015.htm">KJV</a> 
 <a href="../sep/job015.htm">Sep</a> 
 <a href="../vul/job015.htm">Vul</a> 
 
 <br>
 <br><a href="job.htm">Job (Iyov) Index</a><br>
  
 <a href="job014.htm">Previous</a> 
 <a href="job016.htm">Next</a> 
 </center>
 <hr>
 
 <h3 align="CENTER">Tanach (Hebrew): Job (Iyov) Chapter 15</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַ֭יַּעַן אֱלִיפַ֥ז הַֽתֵּימָנִ֗י וַיֹּאמַֽר׃ </span></p>
 <p align="RIGHT"><span lang="he">‎<a name="002">2</a> ‏הֶֽחָכָ֗ם יַעֲנֶ֥ה דַֽעַת־ר֑וּחַ וִֽימַלֵּ֖א קָדִ֣ים בִּטְנֽוֹ׃ </span></p>
 <p align="RIGHT"><span lang="he">‎<a name="003">3</a> ‏הוֹכֵ֣חַ בְּ֭דָבָר לֹ֣א יִסְכּ֑וֹן וּ֝מִלִּ֗ים לֹא־יוֹעִ֥יל בָּֽם׃ </span></p>
 <p align="RIGHT"><span lang="he">‎<a name="004">4</a> ‏אַף־אַ֭תָּה תָּפֵ֣ר יִרְאָ֑ה וְתִגְרַ֥ע שִׂ֝יחָ֗ה לִפְנֵי־אֵֽל׃ </span></p>
 <p align="RIGHT"><span lang="he">‎<a name="005">5</a> ‏כִּ֤י יְאַלֵּ֣ף עֲוֹנְךָ֣ פִ֑יךָ וְ֝תִבְחַ֗ר לְשׁ֣וֹן עֲרוּמִֽים׃ </span></p>
 <p align="RIGHT"><span lang="he">‎<a name="006">6</a> ‏יַרְשִֽׁיעֲךָ֣ פִ֣יךָ וְלֹא־אָ֑נִי וּ֝שְׂפָתֶ֗יךָ יַעֲנוּ־בָֽךְ׃ </span></p>
 <p align="RIGHT"><span lang="he">‎<a name="007">7</a> ‏הֲרִאישׁ֣וֹן אָ֭דָם תִּוָּלֵ֑ד וְלִפְנֵ֖י גְבָע֣וֹת חוֹלָֽלְתָּ׃ </span></p>
 <p align="RIGHT"><span lang="he">‎<a name="008">8</a> ‏הַבְס֣וֹד אֱל֣וֹהַ תִּשְׁמָ֑ע וְתִגְרַ֖ע אֵלֶ֣יךָ חָכְמָֽה׃ </span></p>
 <p align="RIGHT"><span lang="he">‎<a name="009">9</a> ‏מַה־יָּ֭דַעְתָּ וְלֹ֣א נֵדָ֑ע תָּ֝בִ֗ין וְֽלֹא־עִמָּ֥נוּ הֽוּא׃ </span></p>
 <p align="RIGHT"><span lang="he">‎<a name="010">10</a> ‏גַּם־שָׂ֣ב גַּם־יָשִׁ֣ישׁ בָּ֑נוּ כַּבִּ֖יר מֵאָבִ֣יךָ יָמִֽים׃ </span></p>
 <p align="RIGHT"><span lang="he">‎<a name="011">11</a> ‏הַמְעַ֣ט מִ֭מְּךָ תַּנְחֻמ֣וֹת אֵ֑ל וְ֝דָבָ֗ר לָאַ֥ט עִמָּֽךְ׃ </span></p>
 <p align="RIGHT"><span lang="he">‎<a name="012">12</a> ‏מַה־יִּקָּחֲךָ֥ לִבֶּ֑ךָ וּֽמַה־יִּרְזְמ֥וּן עֵינֶֽיךָ׃ </span></p>
 <p align="RIGHT"><span lang="he">‎<a name="013">13</a> ‏כִּֽי־תָשִׁ֣יב אֶל־אֵ֣ל רוּחֶ֑ךָ וְהֹצֵ֖אתָ מִפִּ֣יךָ מִלִּֽין׃ </span></p>
 <p align="RIGHT"><span lang="he">‎<a name="014">14</a> ‏מָֽה־אֱנ֥וֹשׁ כִּֽי־יִזְכֶּ֑ה וְכִֽי־יִ֝צְדַּ֗ק יְל֣וּד אִשָּֽׁה׃ </span></p>
 <p align="RIGHT"><span lang="he">‎<a name="015">15</a> ‏הֵ֣ן <font color="brown">בקדשו</font> <font color="blue">בִּ֭קְדֹשָׁיו</font> לֹ֣א יַאֲמִ֑ין וְ֝שָׁמַ֗יִם לֹא־זַכּ֥וּ בְעֵינָֽיו׃ </span></p>
 <p align="RIGHT"><span lang="he">‎<a name="016">16</a> ‏אַ֭ף כִּֽי־נִתְעָ֥ב וְֽנֶאֱלָ֑ח אִישׁ־שֹׁתֶ֖ה כַמַּ֣יִם עַוְלָֽה׃ </span></p>
 <p align="RIGHT"><span lang="he">‎<a name="017">17</a> ‏אֲחַוְךָ֥<font color="red"><sup>3</sup></font> שְֽׁמַֽע־לִ֑י וְזֶֽה־חָ֝זִ֗יתִי וַאֲסַפֵּֽרָה׃ </span></p>
 <p align="RIGHT"><span lang="he">‎<a name="018">18</a> ‏אֲשֶׁר־חֲכָמִ֥ים יַגִּ֑ידוּ וְלֹ֥א כִֽ֝חֲד֗וּ מֵאֲבוֹתָֽם׃ </span></p>
 <p align="RIGHT"><span lang="he">‎<a name="019">19</a> ‏לָהֶ֣ם לְ֭בַדָּם נִתְּנָ֣ה הָאָ֑רֶץ וְלֹא־עָ֖בַר זָ֣ר בְּתוֹכָֽם׃ </span></p>
 <p align="RIGHT"><span lang="he">‎<a name="020">20</a> ‏כָּל־יְמֵ֣י רָ֭שָׁע ה֣וּא מִתְחוֹלֵ֑ל וּמִסְפַּ֥ר שָׁ֝נִ֗ים נִצְפְּנ֥וּ לֶעָרִֽיץ׃ </span></p>
 <p align="RIGHT"><span lang="he">‎<a name="021">21</a> ‏קוֹל־פְּחָדִ֥ים בְּאָזְנָ֑יו בַּ֝שָּׁל֗וֹם שׁוֹדֵ֥ד יְבוֹאֶֽנּוּ׃ </span></p>
 <p align="RIGHT"><span lang="he">‎<a name="022">22</a> ‏לֹא־יַאֲמִ֣ין שׁ֭וּב מִנִּי־חֹ֑שֶׁךְ <font color="brown">וצפו</font> <font color="blue">וְצָפ֖וּי</font> ה֣וּא אֱלֵי־חָֽרֶב׃ </span></p>
 <p align="RIGHT"><span lang="he">‎<a name="023">23</a> ‏נֹ֘דֵ֤ד ה֣וּא לַלֶּ֣חֶם אַיֵּ֑ה יָדַ֓ע׀ כִּֽי־נָכ֖וֹן בְּיָד֣וֹ יֽוֹם־חֹֽשֶׁךְ׃ </span></p>
 <p align="RIGHT"><span lang="he">‎<a name="024">24</a> ‏יְֽ֭בַעֲתֻהוּ צַ֣ר וּמְצוּקָ֑ה תִּ֝תְקְפֵ֗הוּ כְּמֶ֤לֶךְ׀ עָתִ֬יד לַכִּידֽוֹר׃ </span></p>
 <p align="RIGHT"><span lang="he">‎<a name="025">25</a> ‏כִּֽי־נָטָ֣ה אֶל־אֵ֣ל יָד֑וֹ וְאֶל־שַׁ֝דַּ֗י יִתְגַּבָּֽר׃ </span></p>
 <p align="RIGHT"><span lang="he">‎<a name="026">26</a> ‏יָר֣וּץ אֵלָ֣יו בְּצַוָּ֑אר בַּ֝עֲבִ֗י גַּבֵּ֥י מָֽגִנָּֽיו׃ </span></p>
 <p align="RIGHT"><span lang="he">‎<a name="027">27</a> ‏כִּֽי־כִסָּ֣ה פָנָ֣יו בְּחֶלְבּ֑וֹ וַיַּ֖עַשׂ פִּימָ֣ה עֲלֵי־כָֽסֶל׃ </span></p>
 <p align="RIGHT"><span lang="he">‎<a name="028">28</a> ‏וַיִּשְׁכּ֤וֹן׀ עָ֘רִ֤ים נִכְחָד֗וֹת בָּ֭תִּים לֹא־יֵ֣שְׁבוּ לָ֑מוֹ אֲשֶׁ֖ר הִתְעַתְּד֣וּ לְגַלִּֽים׃ </span></p>
 <p align="RIGHT"><span lang="he">‎<a name="029">29</a> ‏לֹֽא־יֶ֖עְשַׁר וְלֹא־יָק֣וּם חֵיל֑וֹ וְלֹֽא־יִטֶּ֖ה לָאָ֣רֶץ מִנְלָֽם׃ </span></p>
 <p align="RIGHT"><span lang="he">‎<a name="030">30</a> ‏לֹֽא־יָס֨וּר׀ מִנִּי־חֹ֗שֶׁךְ יֹֽ֭נַקְתּוֹ תְּיַבֵּ֣שׁ שַׁלְהָ֑בֶת וְ֝יָס֗וּר בְּר֣וּחַ פִּֽיו׃ </span></p>
 <p align="RIGHT"><span lang="he">‎<a name="031">31</a> ‏אַל־יַאֲמֵ֣ן <font color="brown">בשו</font> <font color="blue">בַּשָּׁ֣יו</font> נִתְעָ֑ה כִּי־שָׁ֝֗וְא תִּהְיֶ֥ה תְמוּרָתֽוֹ׃ </span></p>
 <p align="RIGHT"><span lang="he">‎<a name="032">32</a> ‏בְּֽלֹא־י֭וֹמוֹ תִּמָּלֵ֑א וְ֝כִפָּת֗וֹ לֹ֣א רַעֲנָֽנָה׃ </span></p>
 <p align="RIGHT"><span lang="he">‎<a name="033">33</a> ‏יַחְמֹ֣ס כַּגֶּ֣פֶן בִּסְר֑וֹ וְיַשְׁלֵ֥ךְ כַּ֝זַּ֗יִת נִצָּתֽוֹ׃ </span></p>
 <p align="RIGHT"><span lang="he">‎<a name="034">34</a> ‏כִּֽי־עֲדַ֣ת חָנֵ֣ף גַּלְמ֑וּד וְ֝אֵ֗שׁ אָכְלָ֥ה אָֽהֳלֵי־שֹֽׁחַד׃ </span></p>
 <p align="RIGHT"><span lang="he">‎<a name="035">35</a> ‏הָרֹ֣ה עָ֭מָל וְיָ֣לֹד<font color="red"><sup>3</sup></font> אָ֑וֶן וּ֝בִטְנָ֗ם תָּכִ֥ין מִרְמָֽה׃ ס</span></p>
 </td>
 <td width="50%">
 <p>1 wayy<sup>a</sup>‘an ’ĕlîfaz hatêmānî wayyō’mar: </p>
 <p>2 heḥāḵām y<sup>a</sup>‘ăneh ḏ<sup>a</sup>‘aṯ-rûḥa wîmallē’ qāḏîm biṭənwō: </p>
 <p>3 hwōḵēḥa bəḏāḇār lō’ yisəkwōn ûmillîm lō’-ywō‘îl bām: </p>
 <p>4 ’af-’atâ tāfēr yirə’â wəṯiḡər<sup>a</sup>‘ śîḥâ lifənê-’ēl: </p>
 <p>5 kî yə’allēf ‘ăwōnəḵā fîḵā wəṯiḇəḥar ləšwōn ‘ărûmîm: </p>
 <p>6 yarəšî‘ăḵā fîḵā wəlō’-’ānî ûśəfāṯeyḵā y<sup>a</sup>‘ănû-ḇāḵə: </p>
 <p>7 hări’yšwōn ’āḏām tiûālēḏ wəlifənê ḡəḇā‘wōṯ ḥwōlālətā: </p>
 <p>8 haḇəswōḏ ’ĕlwōha tišəmā‘ wəṯiḡər<sup>a</sup>‘ ’ēleyḵā ḥāḵəmâ: </p>
 <p>9 mah-yyāḏ<sup>a</sup>‘ətā wəlō’ nēḏā‘ tāḇîn wəlō’-‘immānû hû’: </p>
 <p>10 gam-śāḇ gam-yāšîš bānû kabîr mē’āḇîḵā yāmîm: </p>
 <p>11 hamə‘aṭ mimməḵā tanəḥumwōṯ ’ēl wəḏāḇār lā’aṭ ‘immāḵə: </p>
 <p>12 mah-yyiqqāḥăḵā libeḵā ûmah-yyirəzəmûn ‘êneyḵā: </p>
 <p>13 kî-ṯāšîḇ ’el-’ēl rûḥeḵā wəhōṣē’ṯā mipîḵā millîn: </p>
 <p>14 mâ-’ĕnwōš kî-yizəkeh wəḵî-yiṣədaq yəlûḏ ’iššâ: </p>
 <p>15 hēn <font color="brown">biqəḏōšāw</font> <font color="blue">biqəḏōšāyw</font> lō’ ya’ămîn wəšāmayim lō’-zakû ḇə‘ênāyw: </p>
 <p>16 ’af kî-niṯə‘āḇ wəne’ĕlāḥ ’îš-šōṯeh ḵammayim ‘awəlâ: </p>
 <p>17 ’ăḥawəḵā<font color="red"><sup>3</sup></font> šəm<sup>a</sup>‘-lî wəzeh-ḥāzîṯî wa’ăsapērâ: </p>
 <p>18 ’ăšer-ḥăḵāmîm yagîḏû wəlō’ ḵiḥăḏû mē’ăḇwōṯām: </p>
 <p>19 lâem ləḇadām nitənâ hā’āreṣ wəlō’-‘āḇar zār bəṯwōḵām: </p>
 <p>20 kāl-yəmê rāšā‘ hû’ miṯəḥwōlēl ûmisəpar šānîm niṣəpənû le‘ārîṣ: </p>
 <p>21 qwōl-pəḥāḏîm bə’āzənāyw baššālwōm šwōḏēḏ yəḇwō’ennû: </p>
 <p>22 lō’-ya’ămîn šûḇ minnî-ḥōšeḵə <font color="brown">wəṣāfû</font> <font color="blue">wəṣāfûy</font> hû’ ’ĕlê-ḥāreḇ: </p>
 <p>23 nōḏēḏ hû’ lalleḥem ’ayyēh yāḏ<sup>a</sup>‘| kî-nāḵwōn bəyāḏwō ywōm-ḥōšeḵə: </p>
 <p>24 yəḇ<sup>a</sup>‘ăṯuhû ṣar ûməṣûqâ tiṯəqəfēhû kəmeleḵə| ‘āṯîḏ lakîḏwōr: </p>
 <p>25 kî-nāṭâ ’el-’ēl yāḏwō wə’el-šaday yiṯəgabār: </p>
 <p>26 yārûṣ ’ēlāyw bəṣaûā’r b<sup>a</sup>‘ăḇî gabê māḡinnāyw: </p>
 <p>27 kî-ḵissâ fānāyw bəḥeləbwō wayy<sup>a</sup>‘aś pîmâ ‘ălê-ḵāsel: </p>
 <p>28 wayyišəkwōn| ‘ārîm niḵəḥāḏwōṯ bātîm lō’-yēšəḇû lāmwō ’ăšer hiṯə‘atəḏû ləḡallîm: </p>
 <p>29 lō’-ye‘əšar wəlō’-yāqûm ḥêlwō wəlō’-yiṭṭeh lā’āreṣ minəlām: </p>
 <p>30 lō’-yāsûr| minnî-ḥōšeḵə yōnaqətwō təyabēš šaləhāḇeṯ wəyāsûr bərûḥa pîw: </p>
 <p>31 ’al-ya’ămēn <font color="brown">baššāw</font> <font color="blue">baššāyw</font> niṯə‘â kî-šāwə’ tihəyeh ṯəmûrāṯwō: </p>
 <p>32 bəlō’-ywōmwō timmālē’ wəḵipāṯwō lō’ r<sup>a</sup>‘ănānâ: </p>
 <p>33 y<sup>a</sup>ḥəmōs kagefen bisərwō wəyašəlēḵə kazzayiṯ niṣṣāṯwō: </p>
 <p>34 kî-‘ăḏaṯ ḥānēf galəmûḏ wə’ēš ’āḵəlâ ’âŏlê-šōḥaḏ: </p>
 <p>35 hārōh ‘āmāl wəyālōḏ<font color="red"><sup>3</sup></font> ’āwen ûḇiṭənām tāḵîn mirəmâ: s</p>
 </td>
 </tr></table>
 <p></p><hr>
 <center>
 <a href="job016.htm">Next: Job (Iyov) Chapter 16</a></center>
 </body>