<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/hab002.htm">Polyglot</a> 
 <a href="../kjv/hab002.htm">KJV</a> 
 <a href="../sep/hab002.htm">Sep</a> 
 <a href="../vul/hab002.htm">Vul</a> 
 
 <br>
 <br><a href="hab.htm">Habakkuk (Chavaquq) Index</a><br>
  
 <a href="hab001.htm">Previous</a> 
 <a href="hab003.htm">Next</a> 
 </center>
 <hr>
 
 <h3 align="CENTER">Tanach (Hebrew): Habakkuk (Chavaquq) Chapter 2</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏עַל־מִשְׁמַרְתִּ֣י אֶעֱמֹ֔דָה וְאֶֽתְיַצְּבָ֖ה עַל־מָצ֑וֹר וַאֲצַפֶּ֗ה לִרְאוֹת֙ מַה־יְדַבֶּר־בִּ֔י וּמָ֥ה אָשִׁ֖יב עַל־תּוֹכַחְתִּֽי׃ </span></p>
 <p align="RIGHT"><span lang="he">‎<a name="002">2</a> ‏וַיַּעֲנֵ֤נִי יְהוָה֙ וַיֹּ֔אמֶר כְּת֣וֹב חָז֔וֹן וּבָאֵ֖ר עַל־הַלֻּח֑וֹת לְמַ֥עַן יָר֖וּץ ק֥וֹרֵא בֽוֹ׃ </span></p>
 <p align="RIGHT"><span lang="he">‎<a name="003">3</a> ‏כִּ֣י ע֤וֹד חָזוֹן֙ לַמּוֹעֵ֔ד וְיָפֵ֥חַ לַקֵּ֖ץ וְלֹ֣א יְכַזֵּ֑ב אִם־יִתְמַהְמָהּ֙ חַכֵּה־ל֔וֹ כִּֽי־בֹ֥א יָבֹ֖א לֹ֥א יְאַחֵֽר׃ </span></p>
 <p align="RIGHT"><span lang="he">‎<a name="004">4</a> ‏הִנֵּ֣ה עֻפְּלָ֔ה לֹא־יָשְׁרָ֥ה נַפְשׁ֖וֹ בּ֑וֹ וְצַדִּ֖יק בֶּאֱמוּנָת֥וֹ יִחְיֶֽה׃ </span></p>
 <p align="RIGHT"><span lang="he">‎<a name="005">5</a> ‏וְאַף֙ כִּֽי־הַיַּ֣יִן בּוֹגֵ֔ד גֶּ֥בֶר יָהִ֖יר וְלֹ֣א יִנְוֶ֑ה אֲשֶׁר֩ הִרְחִ֨יב כִּשְׁא֜וֹל נַפְשׁ֗וֹ וְה֤וּא כַמָּ֙וֶת֙ וְלֹ֣א יִשְׂבָּ֔ע וַיֶּאֱסֹ֤ף אֵלָיו֙ כָּל־הַגּוֹיִ֔ם וַיִּקְבֹּ֥ץ אֵלָ֖יו כָּל־הָעַמִּֽים׃ </span></p>
 <p align="RIGHT"><span lang="he">‎<a name="006">6</a> ‏הֲלוֹא־אֵ֣לֶּה כֻלָּ֗ם עָלָיו֙ מָשָׁ֣ל יִשָּׂ֔אוּ וּמְלִיצָ֖ה חִיד֣וֹת ל֑וֹ וְיֹאמַ֗ר ה֚וֹי הַמַּרְבֶּ֣ה לֹּא־ל֔וֹ עַד־מָתַ֕י וּמַכְבִּ֥יד עָלָ֖יו עַבְטִֽיט׃ </span></p>
 <p align="RIGHT"><span lang="he">‎<a name="007">7</a> ‏הֲל֣וֹא פֶ֗תַע יָק֙וּמוּ֙ נֹשְׁכֶ֔יךָ וְיִקְצ֖וּ מְזַעְזְעֶ֑יךָ וְהָיִ֥יתָ לִמְשִׁסּ֖וֹת לָֽמוֹ׃ </span></p>
 <p align="RIGHT"><span lang="he">‎<a name="008">8</a> ‏כִּֽי אַתָּ֤ה שַׁלּ֙וֹתָ֙ גּוֹיִ֣ם רַבִּ֔ים יְשָׁלּ֖וּךָ כָּל־יֶ֣תֶר עַמִּ֑ים מִדְּמֵ֤י אָדָם֙ וַחֲמַס־אֶ֔רֶץ קִרְיָ֖ה וְכָל־יֹ֥שְׁבֵי בָֽהּ׃ פ</span></p>
 <p align="RIGHT"><span lang="he">‎<a name="009">9</a> ‏ה֗וֹי בֹּצֵ֛עַ בֶּ֥צַע רָ֖ע לְבֵית֑וֹ לָשׂ֤וּם בַּמָּרוֹם֙ קִנּ֔וֹ לְהִנָּצֵ֖ל מִכַּף־רָֽע׃ </span></p>
 <p align="RIGHT"><span lang="he">‎<a name="010">10</a> ‏יָעַ֥צְתָּ בֹּ֖שֶׁת לְבֵיתֶ֑ךָ קְצוֹת־עַמִּ֥ים רַבִּ֖ים וְחוֹטֵ֥א נַפְשֶֽׁךָ׃ </span></p>
 <p align="RIGHT"><span lang="he">‎<a name="011">11</a> ‏כִּי־אֶ֖בֶן מִקִּ֣יר תִּזְעָ֑ק וְכָפִ֖יס מֵעֵ֥ץ יַעֲנֶֽנָּה׃ פ</span></p>
 <p align="RIGHT"><span lang="he">‎<a name="012">12</a> ‏ה֛וֹי בֹּנֶ֥ה עִ֖יר בְּדָמִ֑ים וְכוֹנֵ֥ן קִרְיָ֖ה בְּעַוְלָֽה׃ </span></p>
 <p align="RIGHT"><span lang="he">‎<a name="013">13</a> ‏הֲל֣וֹא הִנֵּ֔ה מֵאֵ֖ת יְהוָ֣ה צְבָא֑וֹת וְיִֽיגְע֤וּ עַמִּים֙ בְּדֵי־אֵ֔שׁ וּלְאֻמִּ֖ים בְּדֵי־רִ֥יק יִעָֽפוּ׃ </span></p>
 <p align="RIGHT"><span lang="he">‎<a name="014">14</a> ‏כִּ֚י תִּמָּלֵ֣א הָאָ֔רֶץ לָדַ֖עַת אֶת־כְּב֣וֹד יְהוָ֑ה כַּמַּ֖יִם יְכַסּ֥וּ עַל־יָֽם׃ ס</span></p>
 <p align="RIGHT"><span lang="he">‎<a name="015">15</a> ‏ה֚וֹי מַשְׁקֵ֣ה רֵעֵ֔הוּ מְסַפֵּ֥חַ חֲמָתְךָ֖ וְאַ֣ף שַׁכֵּ֑ר לְמַ֥עַן הַבִּ֖יט עַל־מְעוֹרֵיהֶֽם׃ </span></p>
 <p align="RIGHT"><span lang="he">‎<a name="016">16</a> ‏שָׂבַ֤עְתָּ קָלוֹן֙ מִכָּב֔וֹד שְׁתֵ֥ה גַם־אַ֖תָּה וְהֵֽעָרֵ֑ל תִּסּ֣וֹב עָלֶ֗יךָ כּ֚וֹס יְמִ֣ין יְהוָ֔ה וְקִיקָל֖וֹן עַל־כְּבוֹדֶֽךָ׃ </span></p>
 <p align="RIGHT"><span lang="he">‎<a name="017">17</a> ‏כִּ֣י חֲמַ֤ס לְבָנוֹן֙ יְכַסֶּ֔ךָּ וְשֹׁ֥ד בְּהֵמ֖וֹת יְחִיתַ֑ן מִדְּמֵ֤י אָדָם֙ וַחֲמַס־אֶ֔רֶץ קִרְיָ֖ה וְכָל־יֹ֥שְׁבֵי בָֽהּ׃ ס</span></p>
 <p align="RIGHT"><span lang="he">‎<a name="018">18</a> ‏מָֽה־הוֹעִ֣יל פֶּ֗סֶל כִּ֤י פְסָלוֹ֙ יֹֽצְר֔וֹ מַסֵּכָ֖ה וּמ֣וֹרֶה שָּׁ֑קֶר כִּ֣י בָטַ֞ח יֹצֵ֤ר יִצְרוֹ֙ עָלָ֔יו לַעֲשׂ֖וֹת אֱלִילִ֥ים אִלְּמִֽים׃ ס</span></p>
 <p align="RIGHT"><span lang="he">‎<a name="019">19</a> ‏ה֣וֹי אֹמֵ֤ר לָעֵץ֙ הָקִ֔יצָה ע֖וּרִי לְאֶ֣בֶן דּוּמָ֑ם ה֣וּא יוֹרֶ֔ה הִנֵּה־ה֗וּא תָּפוּשׂ֙ זָהָ֣ב וָכֶ֔סֶף וְכָל־ר֖וּחַ אֵ֥ין בְּקִרְבּֽוֹ׃ </span></p>
 <p align="RIGHT"><span lang="he">‎<a name="020">20</a> ‏וַֽיהוָ֖ה בְּהֵיכַ֣ל קָדְשׁ֑וֹ הַ֥ס מִפָּנָ֖יו כָּל־הָאָֽרֶץ׃ פ</span></p>
 </td>
 <td width="50%">
 <p>1 ‘al-mišəmarətî ’e‘ĕmōḏâ wə’eṯəyaṣṣəḇâ ‘al-māṣwōr wa’ăṣapeh lirə’wōṯ mah-yəḏaber-bî ûmâ ’āšîḇ ‘al-twōḵ<sup>a</sup>ḥətî: </p>
 <p>2 wayy<sup>a</sup>‘ănēnî yəhwâ wayyō’mer kəṯwōḇ ḥāzwōn ûḇā’ēr ‘al-halluḥwōṯ ləm<sup>a</sup>‘an yārûṣ qwōrē’ ḇwō: </p>
 <p>3 kî ‘wōḏ ḥāzwōn lammwō‘ēḏ wəyāfēḥa laqqēṣ wəlō’ yəḵazzēḇ ’im-yiṯəmahəmāh ḥakēh-lwō kî-ḇō’ yāḇō’ lō’ yə’<sup>a</sup>ḥēr: </p>
 <p>4 hinnēh ‘upəlâ lō’-yāšərâ nafəšwō bwō wəṣadîq be’ĕmûnāṯwō yiḥəyeh: </p>
 <p>5 wə’af kî-hayyayin bwōḡēḏ geḇer yâîr wəlō’ yinəweh ’ăšer hirəḥîḇ kišə’wōl nafəšwō wəhû’ ḵammāweṯ wəlō’ yiśəbā‘ wayye’ĕsōf ’ēlāyw kāl-hagwōyim wayyiqəbōṣ ’ēlāyw kāl-hā‘ammîm: </p>
 <p>6 hălwō’-’ēlleh ḵullām ‘ālāyw māšāl yiśśā’û ûməlîṣâ ḥîḏwōṯ lwō wəyō’mar hwōy hammarəbeh llō’-lwō ‘aḏ-māṯay ûmaḵəbîḏ ‘ālāyw ‘aḇəṭîṭ: </p>
 <p>7 hălwō’ feṯ<sup>a</sup>‘ yāqûmû nōšəḵeyḵā wəyiqəṣû məz<sup>a</sup>‘əzə‘eyḵā wəhāyîṯā liməšisswōṯ lāmwō: </p>
 <p>8 kî ’atâ šallwōṯā gwōyim rabîm yəšāllûḵā kāl-yeṯer ‘ammîm midəmê ’āḏām w<sup>a</sup>ḥămas-’ereṣ qirəyâ wəḵāl-yōšəḇê ḇāh: f</p>
 <p>9 hwōy bōṣē‘a beṣ<sup>a</sup>‘ rā‘ ləḇêṯwō lāśûm bammārwōm qinnwō ləhinnāṣēl mikaf-rā‘: </p>
 <p>10 yā‘aṣətā bōšeṯ ləḇêṯeḵā qəṣwōṯ-‘ammîm rabîm wəḥwōṭē’ nafəšeḵā: </p>
 <p>11 kî-’eḇen miqqîr tizə‘āq wəḵāfîs mē‘ēṣ y<sup>a</sup>‘ănennâ: f</p>
 <p>12 hwōy bōneh ‘îr bəḏāmîm wəḵwōnēn qirəyâ bə‘awəlâ: </p>
 <p>13 hălwō’ hinnēh mē’ēṯ yəhwâ ṣəḇā’wōṯ wəyîḡə‘û ‘ammîm bəḏê-’ēš ûlə’ummîm bəḏê-rîq yi‘āfû: </p>
 <p>14 kî timmālē’ hā’āreṣ lāḏ<sup>a</sup>‘aṯ ’eṯ-kəḇwōḏ yəhwâ kammayim yəḵassû ‘al-yām: s</p>
 <p>15 hwōy mašəqēh rē‘ēhû məsapēḥa ḥămāṯəḵā wə’af šakēr ləm<sup>a</sup>‘an habîṭ ‘al-mə‘wōrêhem: </p>
 <p>16 śāḇ<sup>a</sup>‘ətā qālwōn mikāḇwōḏ šəṯēh ḡam-’atâ wəhē‘ārēl tisswōḇ ‘āleyḵā kwōs yəmîn yəhwâ wəqîqālwōn ‘al-kəḇwōḏeḵā: </p>
 <p>17 kî ḥămas ləḇānwōn yəḵasseḵḵā wəšōḏ bəhēmwōṯ yəḥîṯan midəmê ’āḏām w<sup>a</sup>ḥămas-’ereṣ qirəyâ wəḵāl-yōšəḇê ḇāh: s</p>
 <p>18 mâ-hwō‘îl pesel kî fəsālwō yōṣərwō massēḵâ ûmwōreh ššāqer kî ḇāṭ<sup>a</sup>ḥ yōṣēr yiṣərwō ‘ālāyw l<sup>a</sup>‘ăśwōṯ ’ĕlîlîm ’illəmîm: s</p>
 <p>19 hwōy ’ōmēr lā‘ēṣ hāqîṣâ ‘ûrî lə’eḇen dûmām hû’ ywōreh hinnēh-hû’ tāfûś zâāḇ wāḵesef wəḵāl-rûḥa ’ên bəqirəbwō: </p>
 <p>20 wayhwâ bəhêḵal qāḏəšwō has mipānāyw kāl-hā’āreṣ: f</p>
 </td>
 </tr></table>
 <p></p><hr>
 <center>
 <a href="hab003.htm">Next: Habakkuk (Chavaquq) Chapter 3</a></center>
 </body>