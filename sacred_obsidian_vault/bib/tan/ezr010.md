<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/ezr010.htm">Polyglot</a> 
 <a href="../kjv/ezr010.htm">KJV</a> 
 <a href="../vul/ezr010.htm">Vul</a> 
 
 <br>
 <br><a href="ezr.htm">Ezra Index</a><br>
  
 <a href="ezr009.htm">Previous</a> 
 <a href="neh001.htm">Next</a> 
 </center>
 <hr>
 
 <h3 align="CENTER">Tanach (Hebrew): Ezra Chapter 10</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וּכְהִתְפַּלֵּ֤ל עֶזְרָא֙ וּכְ֨הִתְוַדֹּת֔וֹ<font color="red"><sup>3</sup></font> בֹּכֶה֙ וּמִתְנַפֵּ֔ל לִפְנֵ֖י בֵּ֣ית הָאֱלֹהִ֑ים נִקְבְּצוּ֩ אֵלָ֨יו מִיִּשְׂרָאֵ֜ל קָהָ֣ל רַב־מְאֹ֗ד אֲנָשִׁ֤ים וְנָשִׁים֙ וִֽילָדִ֔ים כִּֽי־בָכ֥וּ הָעָ֖ם הַרְבֵּה־בֶֽכֶה׃ ס</span></p>
 <p align="RIGHT"><span lang="he">‎<a name="002">2</a> ‏וַיַּעַן֩ שְׁכַנְיָ֨ה בֶן־יְחִיאֵ֜ל מִבְּנֵ֤י <font color="brown">עולם</font> <font color="blue">עֵילָם֙</font> וַיֹּ֣אמֶר לְעֶזְרָ֔א אֲנַ֙חְנוּ֙ מָעַ֣לְנוּ בֵאלֹהֵ֔ינוּ וַנֹּ֛שֶׁב נָשִׁ֥ים נָכְרִיּ֖וֹת מֵעַמֵּ֣י הָאָ֑רֶץ וְעַתָּ֛ה יֵשׁ־מִקְוֶ֥ה לְיִשְׂרָאֵ֖ל עַל־זֹֽאת׃ </span></p>
 <p align="RIGHT"><span lang="he">‎<a name="003">3</a> ‏וְעַתָּ֣ה נִֽכְרָת־בְּרִ֣ית לֵ֠אלֹהֵינוּ לְהוֹצִ֨יא כָל־נָשִׁ֜ים וְהַנּוֹלָ֤ד מֵהֶם֙ בַּעֲצַ֣ת אֲדֹנָ֔י וְהַחֲרֵדִ֖ים בְּמִצְוַ֣ת אֱלֹהֵ֑ינוּ וְכַתּוֹרָ֖ה יֵעָשֶֽׂה׃ </span></p>
 <p align="RIGHT"><span lang="he">‎<a name="004">4</a> ‏ק֛וּם כִּֽי־עָלֶ֥יךָ הַדָּבָ֖ר וַאֲנַ֣חְנוּ עִמָּ֑ךְ חֲזַ֖ק וַעֲשֵֽׂה׃ פ</span></p>
 <p align="RIGHT"><span lang="he">‎<a name="005">5</a> ‏וַיָּ֣קָם עֶזְרָ֡א וַיַּשְׁבַּ֣ע אֶת־שָׂרֵי֩ הַכֹּהֲנִ֨ים הַלְוִיִּ֜ם וְכָל־יִשְׂרָאֵ֗ל לַעֲשׂ֛וֹת כַּדָּבָ֥ר הַזֶּ֖ה וַיִּשָּׁבֵֽעוּ׃ </span></p>
 <p align="RIGHT"><span lang="he">‎<a name="006">6</a> ‏וַיָּ֣קָם עֶזְרָ֗א מִלִּפְנֵי֙ בֵּ֣ית הָֽאֱלֹהִ֔ים וַיֵּ֕לֶךְ אֶל־לִשְׁכַּ֖ת יְהוֹחָנָ֣ן בֶּן־אֶלְיָשִׁ֑יב וַיֵּ֣לֶךְ שָׁ֗ם לֶ֤חֶם לֹֽא־אָכַל֙ וּמַ֣יִם לֹֽא־שָׁתָ֔ה כִּ֥י מִתְאַבֵּ֖ל עַל־מַ֥עַל הַגּוֹלָֽה׃ ס</span></p>
 <p align="RIGHT"><span lang="he">‎<a name="007">7</a> ‏וַיַּעֲבִ֨ירוּ ק֜וֹל בִּיהוּדָ֣ה וִירֽוּשָׁלִַ֗ם לְכֹל֙ בְּנֵ֣י הַגּוֹלָ֔ה לְהִקָּבֵ֖ץ יְרוּשָׁלִָֽם׃ </span></p>
 <p align="RIGHT"><span lang="he">‎<a name="008">8</a> ‏וְכֹל֩ אֲשֶׁ֨ר לֹֽא־יָב֜וֹא<font color="red"><sup>1</sup></font> לִשְׁלֹ֣שֶׁת הַיָּמִ֗ים כַּעֲצַ֤ת הַשָּׂרִים֙ וְהַזְּקֵנִ֔ים יָחֳרַ֖ם כָּל־רְכוּשׁ֑וֹ וְה֥וּא יִבָּדֵ֖ל מִקְּהַ֥ל הַגּוֹלָֽה׃ ס</span></p>
 <p align="RIGHT"><span lang="he">‎<a name="009">9</a> ‏וַיִּקָּבְצ֣וּ כָל־אַנְשֵֽׁי־יְהוּדָה֩ וּבִנְיָמִ֨ן׀ יְרוּשָׁלִַ֜ם לִשְׁלֹ֣שֶׁת הַיָּמִ֗ים ה֛וּא חֹ֥דֶשׁ הַתְּשִׁיעִ֖י בְּעֶשְׂרִ֣ים בַּחֹ֑דֶשׁ וַיֵּשְׁב֣וּ כָל־הָעָ֗ם בִּרְחוֹב֙ בֵּ֣ית הָאֱלֹהִ֔ים מַרְעִידִ֥ים עַל־הַדָּבָ֖ר וּמֵהַגְּשָׁמִֽים׃ פ</span></p>
 <p align="RIGHT"><span lang="he">‎<a name="010">10</a> ‏וַיָּ֨קָם עֶזְרָ֤א הַכֹּהֵן֙ וַיֹּ֣אמֶר אֲלֵהֶ֔ם אַתֶּ֣ם מְעַלְתֶּ֔ם וַתֹּשִׁ֖יבוּ נָשִׁ֣ים נָכְרִיּ֑וֹת לְהוֹסִ֖יף עַל־אַשְׁמַ֥ת יִשְׂרָאֵֽל׃ </span></p>
 <p align="RIGHT"><span lang="he">‎<a name="011">11</a> ‏וְעַתָּ֗ה תְּנ֥וּ תוֹדָ֛ה לַיהוָ֥ה אֱלֹהֵֽי־אֲבֹתֵיכֶ֖ם וַעֲשׂ֣וּ רְצוֹנ֑וֹ וְהִבָּֽדְלוּ֙ מֵעַמֵּ֣י הָאָ֔רֶץ וּמִן־הַנָּשִׁ֖ים הַנָּכְרִיּֽוֹת׃ </span></p>
 <p align="RIGHT"><span lang="he">‎<a name="012">12</a> ‏וַיַּֽעְנ֧וּ כָֽל־הַקָּהָ֛ל וַיֹּאמְר֖וּ ק֣וֹל גָּד֑וֹל כֵּ֛ן <font color="brown">כדבריך</font> <font color="blue">כִּדְבָרְךָ֥</font> עָלֵ֖ינוּ לַעֲשֽׂוֹת׃ </span></p>
 <p align="RIGHT"><span lang="he">‎<a name="013">13</a> ‏אֲבָ֞ל הָעָ֥ם רָב֙ וְהָעֵ֣ת גְּשָׁמִ֔ים וְאֵ֥ין כֹּ֖חַ לַעֲמ֣וֹד בַּח֑וּץ וְהַמְּלָאכָ֗ה לֹֽא־לְי֤וֹם אֶחָד֙ וְלֹ֣א לִשְׁנַ֔יִם כִּֽי־הִרְבִּ֥ינוּ לִפְשֹׁ֖עַ בַּדָּבָ֥ר הַזֶּֽה׃ </span></p>
 <p align="RIGHT"><span lang="he">‎<a name="014">14</a> ‏יַֽעֲמְדוּ־נָ֣א שָׂ֠רֵינוּ לְֽכָל־הַקָּהָ֞ל וְכֹ֣ל׀ אֲשֶׁ֣ר בֶּעָרֵ֗ינוּ הַהֹשִׁ֞יב נָשִׁ֤ים נָכְרִיּוֹת֙ יָבֹא֙ לְעִתִּ֣ים מְזֻמָּנִ֔ים וְעִמָּהֶ֛ם זִקְנֵי־עִ֥יר וָעִ֖יר וְשֹׁפְטֶ֑יהָ עַ֠ד לְהָשִׁ֞יב חֲר֤וֹן אַף־אֱלֹהֵ֙ינוּ֙ מִמֶּ֔נּוּ עַ֖ד לַדָּבָ֥ר הַזֶּֽה׃ פ</span></p>
 <p align="RIGHT"><span lang="he">‎<a name="015">15</a> ‏אַ֣ךְ יוֹנָתָ֧ן בֶּן־עֲשָׂהאֵ֛ל וְיַחְזְיָ֥ה בֶן־תִּקְוָ֖ה עָמְד֣וּ עַל־זֹ֑את וּמְשֻׁלָּ֛ם וְשַׁבְּתַ֥י הַלֵּוִ֖י עֲזָרֻֽם׃ </span></p>
 <p align="RIGHT"><span lang="he">‎<a name="016">16</a> ‏וַיַּֽעֲשׂוּ־כֵן֮ בְּנֵ֣י הַגּוֹלָה֒ וַיִּבָּדְלוּ֩ עֶזְרָ֨א הַכֹּהֵ֜ן אֲנָשִׁ֨ים רָאשֵׁ֧י הָאָב֛וֹת לְבֵ֥ית אֲבֹתָ֖ם וְכֻלָּ֣ם בְּשֵׁמ֑וֹת וַיֵּשְׁב֗וּ בְּי֤וֹם אֶחָד֙ לַחֹ֣דֶשׁ הָעֲשִׂירִ֔י לְדַרְי֖וֹשׁ הַדָּבָֽר׃ </span></p>
 <p align="RIGHT"><span lang="he">‎<a name="017">17</a> ‏וַיְכַלּ֣וּ בַכֹּ֔ל אֲנָשִׁ֕ים הַהֹשִׁ֖יבוּ נָשִׁ֣ים נָכְרִיּ֑וֹת עַ֛ד י֥וֹם אֶחָ֖ד לַחֹ֥דֶשׁ הָרִאשֽׁוֹן׃ פ</span></p>
 <p align="RIGHT"><span lang="he">‎<a name="018">18</a> ‏וַיִּמָּצֵא֙ מִבְּנֵ֣י הַכֹּהֲנִ֔ים אֲשֶׁ֥ר הֹשִׁ֖יבוּ נָשִׁ֣ים נָכְרִיּ֑וֹת מִבְּנֵי֙ יֵשׁ֤וּעַ בֶּן־יֽוֹצָדָק֙ וְאֶחָ֔יו מַֽעֲשֵׂיָה֙ וֶֽאֱלִיעֶ֔זֶר וְיָרִ֖יב וּגְדַלְיָֽה׃ </span></p>
 <p align="RIGHT"><span lang="he">‎<a name="019">19</a> ‏וַיִּתְּנ֥וּ יָדָ֖ם לְהוֹצִ֣יא נְשֵׁיהֶ֑ם וַאֲשֵׁמִ֥ים אֵֽיל־צֹ֖אן עַל־אַשְׁמָתָֽם׃ ס</span></p>
 <p align="RIGHT"><span lang="he">‎<a name="020">20</a> ‏וּמִבְּנֵ֣י אִמֵּ֔ר חֲנָ֖נִי וּזְבַדְיָֽה׃ ס</span></p>
 <p align="RIGHT"><span lang="he">‎<a name="021">21</a> ‏וּמִבְּנֵ֖י חָרִ֑ם מַעֲשֵׂיָ֤ה וְאֵֽלִיָּה֙ וּֽשְׁמַֽעְיָ֔ה וִיחִיאֵ֖ל וְעֻזִיָּֽה׃ </span></p>
 <p align="RIGHT"><span lang="he">‎<a name="022">22</a> ‏וּמִבְּנֵ֖י פַּשְׁח֑וּר אֶלְיוֹעֵינַ֤י מַֽעֲשֵׂיָה֙ יִשְׁמָעֵ֣אל נְתַנְאֵ֔ל יוֹזָבָ֖ד וְאֶלְעָשָֽׂה׃ ס</span></p>
 <p align="RIGHT"><span lang="he">‎<a name="023">23</a> ‏וּמִֽן־הַלְוִיִּ֑ם יוֹזָבָ֣ד וְשִׁמְעִ֗י וְקֵֽלָיָה֙ ה֣וּא קְלִיטָ֔א פְּתַֽחְיָ֥ה יְהוּדָ֖ה וֶאֱלִיעֶֽזֶר׃ ס</span></p>
 <p align="RIGHT"><span lang="he">‎<a name="024">24</a> ‏וּמִן־הַמְשֹׁרְרִ֖ים אֶלְיָשִׁ֑יב וּמִן־הַשֹּׁ֣עֲרִ֔ים שַׁלֻּ֥ם וָטֶ֖לֶם וְאוּרִֽי׃ ס</span></p>
 <p align="RIGHT"><span lang="he">‎<a name="025">25</a> ‏וּמִֽיִּשְׂרָאֵ֑ל מִבְּנֵ֣י פַרְעֹ֡שׁ רַ֠מְיָה וְיִזִּיָּ֤ה וּמַלְכִּיָּה֙ וּמִיָּמִ֣ן וְאֶלְעָזָ֔ר וּמַלְכִּיָּ֖ה וּבְנָיָֽה׃ ס</span></p>
 <p align="RIGHT"><span lang="he">‎<a name="026">26</a> ‏וּמִבְּנֵ֖י עֵילָ֑ם מַתַּנְיָ֤ה זְכַרְיָה֙ וִיחִיאֵ֣ל וְעַבְדִּ֔י וִירֵמ֖וֹת וְאֵלִיָּֽה׃ ס</span></p>
 <p align="RIGHT"><span lang="he">‎<a name="027">27</a> ‏וּמִבְּנֵ֖י זַתּ֑וּא אֶלְיוֹעֵנַ֤י אֶלְיָשִׁיב֙ מַתַּנְיָ֣ה וִֽירֵמ֔וֹת וְזָבָ֖ד וַעֲזִיזָֽא׃ ס</span></p>
 <p align="RIGHT"><span lang="he">‎<a name="028">28</a> ‏וּמִבְּנֵ֖י בֵּבָ֑י יְהוֹחָנָ֥ן חֲנַנְיָ֖ה זַבַּ֥י עַתְלָֽי׃ ס</span></p>
 <p align="RIGHT"><span lang="he">‎<a name="029">29</a> ‏וּמִבְּנֵ֖י בָּנִ֑י מְשֻׁלָּ֤ם מַלּוּךְ֙ וַעֲדָיָ֔ה יָשׁ֖וּב וּשְׁאָ֥ל <font color="brown">ירמות</font> <font color="blue">וְרָמֽוֹת׃</font> ס</span></p>
 <p align="RIGHT"><span lang="he">‎<a name="030">30</a> ‏וּמִבְּנֵ֛י פַּחַ֥ת מוֹאָ֖ב עַדְנָ֣א וּכְלָ֑ל בְּנָיָ֤ה מַעֲשֵׂיָה֙ מַתַּנְיָ֣ה בְצַלְאֵ֔ל וּבִנּ֖וּי וּמְנַשֶּֽׁה׃ ס</span></p>
 <p align="RIGHT"><span lang="he">‎<a name="031">31</a> ‏וּבְנֵ֖י חָרִ֑ם אֱלִיעֶ֧זֶר יִשִּׁיָּ֛ה מַלְכִּיָּ֖ה שְׁמַֽעְיָ֥ה שִׁמְעֽוֹן׃ </span></p>
 <p align="RIGHT"><span lang="he">‎<a name="032">32</a> ‏בְּנְיָמִ֥ן<font color="red"><sup>1</sup></font> מַלּ֖וּךְ שְׁמַרְיָֽה׃ ס</span></p>
 <p align="RIGHT"><span lang="he">‎<a name="033">33</a> ‏מִבְּנֵ֖י חָשֻׁ֑ם מַתְּנַ֤י מַתַּתָּה֙ זָבָ֣ד אֱלִיפֶ֔לֶט יְרֵמַ֥י מְנַשֶּׁ֖ה שִׁמְעִֽי׃ ס</span></p>
 <p align="RIGHT"><span lang="he">‎<a name="034">34</a> ‏מִבְּנֵ֣י בָנִ֔י מַעֲדַ֥י עַמְרָ֖ם וְאוּאֵֽל׃ ס</span></p>
 <p align="RIGHT"><span lang="he">‎<a name="035">35</a> ‏בְּנָיָ֥ה בֵדְיָ֖ה <font color="brown">כלהי</font> <font color="blue">כְּלֽוּהוּ׃</font> </span></p>
 <p align="RIGHT"><span lang="he">‎<a name="036">36</a> ‏וַנְיָ֥ה מְרֵמ֖וֹת אֶלְיָשִֽׁיב׃ </span></p>
 <p align="RIGHT"><span lang="he">‎<a name="037">37</a> ‏מַתַּנְיָ֥ה מַתְּנַ֖י <font color="brown">ויעשו</font> <font color="blue">וְיַעֲשָֽׂי׃</font> </span></p>
 <p align="RIGHT"><span lang="he">‎<a name="038">38</a> ‏וּבָנִ֥י וּבִנּ֖וּי שִׁמְעִֽי׃ </span></p>
 <p align="RIGHT"><span lang="he">‎<a name="039">39</a> ‏וְשֶֽׁלֶמְיָ֥ה וְנָתָ֖ן וַעֲדָיָֽה׃ </span></p>
 <p align="RIGHT"><span lang="he">‎<a name="040">40</a> ‏מַכְנַדְבַ֥י שָׁשַׁ֖י שָׁרָֽי׃ </span></p>
 <p align="RIGHT"><span lang="he">‎<a name="041">41</a> ‏עֲזַרְאֵ֥ל וְשֶׁלֶמְיָ֖הוּ שְׁמַרְיָֽה׃ </span></p>
 <p align="RIGHT"><span lang="he">‎<a name="042">42</a> ‏שַׁלּ֥וּם אֲמַרְיָ֖ה יוֹסֵֽף׃ ס</span></p>
 <p align="RIGHT"><span lang="he">‎<a name="043">43</a> ‏מִבְּנֵ֖י נְב֑וֹ יְעִיאֵ֤ל מַתִּתְיָה֙ זָבָ֣ד זְבִינָ֔א <font color="brown">ידו</font> <font color="blue">יַדַּ֥י</font> וְיוֹאֵ֖ל בְּנָיָֽה׃ </span></p>
 <p align="RIGHT"><span lang="he">‎<a name="044">44</a> ‏כָּל־אֵ֕לֶּה <font color="brown">נשאו<font color="red"><sup>1</sup></font></font> <font color="blue">נָשְׂא֖וּ</font> נָשִׁ֣ים נָכְרִיּ֑וֹת וְיֵ֣שׁ מֵהֶ֣ם נָשִׁ֔ים וַיָּשִׂ֖ימוּ בָּנִֽים׃ פ</span></p>
 <p></p>
 </td>
 <td width="50%">
 <p>1 ûḵəhiṯəpallēl ‘ezərā’ ûḵəhiṯəwadōṯwō<font color="red"><sup>3</sup></font> bōḵeh ûmiṯənapēl lifənê bêṯ hā’ĕlōhîm niqəbəṣû ’ēlāyw mîyiśərā’ēl qâāl raḇ-mə’ōḏ ’ănāšîm wənāšîm wîlāḏîm kî-ḇāḵû hā‘ām harəbēh-ḇeḵeh: s</p>
 <p>2 wayy<sup>a</sup>‘an šəḵanəyâ ḇen-yəḥî’ēl mibənê <font color="brown">‘wōlām</font> <font color="blue">‘êlām</font> wayyō’mer lə‘ezərā’ ’ăn<sup>a</sup>ḥənû mā‘alənû ḇē’lōhênû wannōšeḇ nāšîm nāḵərîywōṯ mē‘ammê hā’āreṣ wə‘atâ yēš-miqəweh ləyiśərā’ēl ‘al-zō’ṯ: </p>
 <p>3 wə‘atâ niḵərāṯ-bərîṯ lē’lōhênû ləhwōṣî’ ḵāl-nāšîm wəhannwōlāḏ mēhem b<sup>a</sup>‘ăṣaṯ ’ăḏōnāy wəh<sup>a</sup>ḥărēḏîm bəmiṣəwaṯ ’ĕlōhênû wəḵatwōrâ yē‘āśeh: </p>
 <p>4 qûm kî-‘āleyḵā hadāḇār wa’ăn<sup>a</sup>ḥənû ‘immāḵə ḥăzaq w<sup>a</sup>‘ăśēh: f</p>
 <p>5 wayyāqām ‘ezərā’ wayyašəb<sup>a</sup>‘ ’eṯ-śārê hakōhănîm haləwîyim wəḵāl-yiśərā’ēl l<sup>a</sup>‘ăśwōṯ kadāḇār hazzeh wayyiššāḇē‘û: </p>
 <p>6 wayyāqām ‘ezərā’ millifənê bêṯ hā’ĕlōhîm wayyēleḵə ’el-lišəkaṯ yəhwōḥānān ben-’eləyāšîḇ wayyēleḵə šām leḥem lō’-’āḵal ûmayim lō’-šāṯâ kî miṯə’abēl ‘al-m<sup>a</sup>‘al hagwōlâ: s</p>
 <p>7 wayy<sup>a</sup>‘ăḇîrû qwōl bîhûḏâ wîrûšālaim ləḵōl bənê hagwōlâ ləhiqqāḇēṣ yərûšālāim: </p>
 <p>8 wəḵōl ’ăšer lō’-yāḇwō’<font color="red"><sup>1</sup></font> lišəlōšeṯ hayyāmîm k<sup>a</sup>‘ăṣaṯ haśśārîm wəhazzəqēnîm yāḥŏram kāl-rəḵûšwō wəhû’ yibāḏēl miqqəhal hagwōlâ: s</p>
 <p>9 wayyiqqāḇəṣû ḵāl-’anəšê-yəhûḏâ ûḇinəyāmin| yərûšālaim lišəlōšeṯ hayyāmîm hû’ ḥōḏeš hatəšî‘î bə‘eśərîm b<sup>a</sup>ḥōḏeš wayyēšəḇû ḵāl-hā‘ām birəḥwōḇ bêṯ hā’ĕlōhîm marə‘îḏîm ‘al-hadāḇār ûmēhagəšāmîm: f</p>
 <p>10 wayyāqām ‘ezərā’ hakōhēn wayyō’mer ’ălēhem ’atem mə‘alətem watōšîḇû nāšîm nāḵərîywōṯ ləhwōsîf ‘al-’ašəmaṯ yiśərā’ēl: </p>
 <p>11 wə‘atâ tənû ṯwōḏâ layhwâ ’ĕlōhê-’ăḇōṯêḵem w<sup>a</sup>‘ăśû rəṣwōnwō wəhibāḏəlû mē‘ammê hā’āreṣ ûmin-hannāšîm hannāḵərîywōṯ: </p>
 <p>12 wayy<sup>a</sup>‘ənû ḵāl-haqqâāl wayyō’mərû qwōl gāḏwōl kēn <font color="brown">kiḏəḇāreyḵā</font> <font color="blue">kiḏəḇārəḵā</font> ‘ālênû l<sup>a</sup>‘ăśwōṯ: </p>
 <p>13 ’ăḇāl hā‘ām rāḇ wəhā‘ēṯ gəšāmîm wə’ên kōḥa l<sup>a</sup>‘ămwōḏ b<sup>a</sup>ḥûṣ wəhamməlā’ḵâ lō’-ləywōm ’eḥāḏ wəlō’ lišənayim kî-hirəbînû lifəšō‘a badāḇār hazzeh: </p>
 <p>14 y<sup>a</sup>‘ăməḏû-nā’ śārênû ləḵāl-haqqâāl wəḵōl| ’ăšer be‘ārênû hahōšîḇ nāšîm nāḵərîywōṯ yāḇō’ lə‘itîm məzummānîm wə‘immâem ziqənê-‘îr wā‘îr wəšōfəṭeyhā ‘aḏ ləhāšîḇ ḥărwōn ’af-’ĕlōhênû mimmennû ‘aḏ ladāḇār hazzeh: f</p>
 <p>15 ’aḵə ywōnāṯān ben-‘ăśâ’ēl wəy<sup>a</sup>ḥəzəyâ ḇen-tiqəwâ ‘āməḏû ‘al-zō’ṯ ûməšullām wəšabəṯay hallēwî ‘ăzārum: </p>
 <p>16 wayy<sup>a</sup>‘ăśû-ḵēn bənê hagwōlâ wayyibāḏəlû ‘ezərā’ hakōhēn ’ănāšîm rā’šê hā’āḇwōṯ ləḇêṯ ’ăḇōṯām wəḵullām bəšēmwōṯ wayyēšəḇû bəywōm ’eḥāḏ l<sup>a</sup>ḥōḏeš hā‘ăśîrî ləḏarəywōš hadāḇār: </p>
 <p>17 wayəḵallû ḇakōl ’ănāšîm hahōšîḇû nāšîm nāḵərîywōṯ ‘aḏ ywōm ’eḥāḏ l<sup>a</sup>ḥōḏeš hāri’šwōn: f</p>
 <p>18 wayyimmāṣē’ mibənê hakōhănîm ’ăšer hōšîḇû nāšîm nāḵərîywōṯ mibənê yēšû‘a ben-ywōṣāḏāq wə’eḥāyw m<sup>a</sup>‘ăśêâ we’ĕlî‘ezer wəyārîḇ ûḡəḏaləyâ: </p>
 <p>19 wayyitənû yāḏām ləhwōṣî’ nəšêhem wa’ăšēmîm ’êl-ṣō’n ‘al-’ašəmāṯām: s</p>
 <p>20 ûmibənê ’immēr ḥănānî ûzəḇaḏəyâ: s</p>
 <p>21 ûmibənê ḥārim m<sup>a</sup>‘ăśêâ wə’ēlîyâ ûšəm<sup>a</sup>‘əyâ wîḥî’ēl wə‘uzîyâ: </p>
 <p>22 ûmibənê pašəḥûr ’eləywō‘ênay m<sup>a</sup>‘ăśêâ yišəmā‘ē’l nəṯanə’ēl ywōzāḇāḏ wə’elə‘āśâ: s</p>
 <p>23 ûmin-haləwîyim ywōzāḇāḏ wəšimə‘î wəqēlāyâ hû’ qəlîṭā’ pəṯ<sup>a</sup>ḥəyâ yəhûḏâ we’ĕlî‘ezer: s</p>
 <p>24 ûmin-haməšōrərîm ’eləyāšîḇ ûmin-haššō‘ărîm šallum wāṭelem wə’ûrî: s</p>
 <p>25 ûmîyiśərā’ēl mibənê farə‘ōš raməyâ wəyizzîyâ ûmaləkîyâ ûmîyāmin wə’elə‘āzār ûmaləkîyâ ûḇənāyâ: s</p>
 <p>26 ûmibənê ‘êlām matanəyâ zəḵarəyâ wîḥî’ēl wə‘aḇədî wîrēmwōṯ wə’ēlîyâ: s</p>
 <p>27 ûmibənê zatû’ ’eləywō‘ēnay ’eləyāšîḇ matanəyâ wîrēmwōṯ wəzāḇāḏ w<sup>a</sup>‘ăzîzā’: s</p>
 <p>28 ûmibənê bēḇāy yəhwōḥānān ḥănanəyâ zabay ‘aṯəlāy: s</p>
 <p>29 ûmibənê bānî məšullām mallûḵə w<sup>a</sup>‘ăḏāyâ yāšûḇ ûšə’āl <font color="brown">yərēmwōṯ</font> <font color="blue">wərāmwōṯ:</font> s</p>
 <p>30 ûmibənê p<sup>a</sup>ḥaṯ mwō’āḇ ‘aḏənā’ ûḵəlāl bənāyâ m<sup>a</sup>‘ăśêâ matanəyâ ḇəṣalə’ēl ûḇinnûy ûmənaššeh: s</p>
 <p>31 ûḇənê ḥārim ’ĕlî‘ezer yiššîyâ maləkîyâ šəm<sup>a</sup>‘əyâ šimə‘wōn: </p>
 <p>32 bənəyāmin<font color="red"><sup>1</sup></font> mallûḵə šəmarəyâ: s</p>
 <p>33 mibənê ḥāšum matənay matatâ zāḇāḏ ’ĕlîfeleṭ yərēmay mənaššeh šimə‘î: s</p>
 <p>34 mibənê ḇānî m<sup>a</sup>‘ăḏay ‘amərām wə’û’ēl: s</p>
 <p>35 bənāyâ ḇēḏəyâ <font color="brown">kəlâay</font> <font color="blue">kəlûhû:</font> </p>
 <p>36 wanəyâ mərēmwōṯ ’eləyāšîḇ: </p>
 <p>37 matanəyâ matənay <font color="brown">wəy<sup>a</sup>‘ăśwō</font> <font color="blue">wəy<sup>a</sup>‘ăśāy:</font> </p>
 <p>38 ûḇānî ûḇinnûy šimə‘î: </p>
 <p>39 wəšeleməyâ wənāṯān w<sup>a</sup>‘ăḏāyâ: </p>
 <p>40 maḵənaḏəḇay šāšay šārāy: </p>
 <p>41 ‘ăzarə’ēl wəšeleməyâû šəmarəyâ: </p>
 <p>42 šallûm ’ămarəyâ ywōsēf: s</p>
 <p>43 mibənê nəḇwō yə‘î’ēl matiṯəyâ zāḇāḏ zəḇînā’ <font color="brown">yadwō</font> <font color="blue">yaday</font> wəywō’ēl bənāyâ: </p>
 <p>44 kāl-’ēlleh <font color="brown">nāśə’û<font color="red"><sup>1</sup></font></font> <font color="blue">nāśə’û</font> nāšîm nāḵərîywōṯ wəyēš mēhem nāšîm wayyāśîmû bānîm: f</p>
 </td>
 </tr></table>
 <p></p><hr>
 <center>
 <a href="neh001.htm">Next: Nehemiah (Nechemiyah) Chapter 1</a></center>
 </body>