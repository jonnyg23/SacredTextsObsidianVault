<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa043.htm">Polyglot</a> 
 <a href="../kjv/psa043.htm">KJV</a> 
 <a href="../sep/psa043.htm">Sep</a> 
 <a href="../vul/psa043.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa042.htm">Previous</a> 
 <a href="psa044.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 43</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏שָׁפְטֵ֤נִי אֱלֹהִ֨ים׀ וְרִ֘יבָ֤ה רִיבִ֗י מִגּ֥וֹי לֹא־חָסִ֑יד מֵ֤אִישׁ־מִרְמָ֖ה וְעַוְלָ֣ה תְפַלְּטֵֽנִי׃ </span></p>
 <p align="RIGHT"><span lang="he">‎<a name="002">2</a> ‏כִּֽי־אַתָּ֤ה׀ אֱלֹהֵ֣י מָֽעוּזִּי֮ לָמָ֪ה זְנַ֫חְתָּ֥נִי לָֽמָּה־קֹדֵ֥ר אֶתְהַלֵּ֗ךְ בְּלַ֣חַץ אוֹיֵֽב׃ </span></p>
 <p align="RIGHT"><span lang="he">‎<a name="003">3</a> ‏שְׁלַח־אוֹרְךָ֣ וַ֭אֲמִתְּךָ הֵ֣מָּה יַנְח֑וּנִי יְבִיא֥וּנִי אֶל־הַֽר־קָ֝דְשְׁךָ֗ וְאֶל־מִשְׁכְּנוֹתֶֽיךָ׃ </span></p>
 <p align="RIGHT"><span lang="he">‎<a name="004">4</a> ‏וְאָב֤וֹאָה׀ אֶל־מִזְבַּ֬ח אֱלֹהִ֗ים אֶל־אֵל֮ שִׂמְחַ֪ת גִּ֫ילִ֥י וְאוֹדְךָ֥ בְכִנּ֗וֹר אֱלֹהִ֥ים אֱלֹהָֽי׃ </span></p>
 <p align="RIGHT"><span lang="he">‎<a name="005">5</a> ‏מַה־תִּשְׁתּ֬וֹחֲחִ֨י׀ נַפְשִׁי֮ וּֽמַה־תֶּהֱמִ֪י עָ֫לָ֥י הוֹחִ֣ילִי לֵֽ֭אלֹהִים כִּי־ע֣וֹד אוֹדֶ֑נּוּ יְשׁוּעֹ֥ת פָּ֝נַ֗י וֵֽאלֹהָֽי׃ </span></p>
 </td>
 <td width="50%">
 <p>1 šāfəṭēnî ’ĕlōhîm| wərîḇâ rîḇî migwōy lō’-ḥāsîḏ mē’îš-mirəmâ wə‘awəlâ ṯəfalləṭēnî: </p>
 <p>2 kî-’atâ| ’ĕlōhê mā‘ûzzî lāmâ zən<sup>a</sup>ḥətānî lāmmâ-qōḏēr ’eṯəhallēḵə bəl<sup>a</sup>ḥaṣ ’wōyēḇ: </p>
 <p>3 šəl<sup>a</sup>ḥ-’wōrəḵā wa’ămitəḵā hēmmâ yanəḥûnî yəḇî’ûnî ’el-har-qāḏəšəḵā wə’el-mišəkənwōṯeyḵā: </p>
 <p>4 wə’āḇwō’â| ’el-mizəb<sup>a</sup>ḥ ’ĕlōhîm ’el-’ēl śiməḥaṯ gîlî wə’wōḏəḵā ḇəḵinnwōr ’ĕlōhîm ’ĕlōhāy: </p>
 <p>5 mah-tišətwōḥăḥî| nafəšî ûmah-tehĕmî ‘ālāy hwōḥîlî lē’lōhîm kî-‘wōḏ ’wōḏennû yəšû‘ōṯ pānay wē’lōhāy: </p>
 </td>
 </tr></table>
 <p></p><hr>
 <center>
 <a href="psa044.htm">Next: Psalms (Tehilim) Chapter 44</a></center>
 </body>