<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/lev014.htm">Polyglot</a> 
 <a href="../kjv/lev014.htm">KJV</a> 
 <a href="../sep/lev014.htm">Sep</a> 
 <a href="../vul/lev014.htm">Vul</a> 
 
 <br>
 <br><a href="lev.htm">Leviticus (Vayikra) Index</a><br>
  
 <a href="lev013.htm">Previous</a> 
 <a href="lev015.htm">Next</a> 
 </center>
 <hr>
 
 <h3 align="CENTER">Tanach (Hebrew): Leviticus (Vayikra) Chapter 14</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </span></p>
 <p align="RIGHT"><span lang="he">‎<a name="002">2</a> ‏זֹ֤את תִּֽהְיֶה֙ תּוֹרַ֣ת הַמְּצֹרָ֔ע בְּי֖וֹם טָהֳרָת֑וֹ וְהוּבָ֖א אֶל־הַכֹּהֵֽן׃ </span></p>
 <p align="RIGHT"><span lang="he">‎<a name="003">3</a> ‏וְיָצָא֙ הַכֹּהֵ֔ן אֶל־מִח֖וּץ לַֽמַּחֲנֶ֑ה וְרָאָה֙ הַכֹּהֵ֔ן וְהִנֵּ֛ה נִרְפָּ֥א נֶֽגַע־הַצָּרַ֖עַת מִן־הַצָּרֽוּעַ׃ </span></p>
 <p align="RIGHT"><span lang="he">‎<a name="004">4</a> ‏וְצִוָּה֙ הַכֹּהֵ֔ן וְלָקַ֧ח לַמִּטַּהֵ֛ר שְׁתֵּֽי־צִפֳּרִ֥ים חַיּ֖וֹת טְהֹר֑וֹת וְעֵ֣ץ אֶ֔רֶז וּשְׁנִ֥י תוֹלַ֖עַת וְאֵזֹֽב׃ </span></p>
 <p align="RIGHT"><span lang="he">‎<a name="005">5</a> ‏וְצִוָּה֙ הַכֹּהֵ֔ן וְשָׁחַ֖ט אֶת־הַצִּפּ֣וֹר הָאֶחָ֑ת אֶל־כְּלִי־חֶ֖רֶשׂ עַל־מַ֥יִם חַיִּֽים׃ </span></p>
 <p align="RIGHT"><span lang="he">‎<a name="006">6</a> ‏אֶת־הַצִּפֹּ֤ר הַֽחַיָּה֙ יִקַּ֣ח אֹתָ֔הּ וְאֶת־עֵ֥ץ הָאֶ֛רֶז וְאֶת־שְׁנִ֥י הַתּוֹלַ֖עַת וְאֶת־הָאֵזֹ֑ב וְטָבַ֨ל אוֹתָ֜ם וְאֵ֣ת׀ הַצִּפֹּ֣ר הַֽחַיָּ֗ה בְּדַם֙ הַצִּפֹּ֣ר הַשְּׁחֻטָ֔ה עַ֖ל הַמַּ֥יִם הַֽחַיִּֽים׃ </span></p>
 <p align="RIGHT"><span lang="he">‎<a name="007">7</a> ‏וְהִזָּ֗ה עַ֧ל הַמִּטַּהֵ֛ר מִן־הַצָּרַ֖עַת שֶׁ֣בַע פְּעָמִ֑ים וְטִ֣הֲר֔וֹ וְשִׁלַּ֛ח אֶת־הַצִּפֹּ֥ר הַֽחַיָּ֖ה עַל־פְּנֵ֥י הַשָּׂדֶֽה׃ </span></p>
 <p align="RIGHT"><span lang="he">‎<a name="008">8</a> ‏וְכִבֶּס֩ הַמִּטַּהֵ֨ר אֶת־בְּגָדָ֜יו וְגִלַּ֣ח אֶת־כָּל־שְׂעָר֗וֹ וְרָחַ֤ץ בַּמַּ֙יִם֙ וְטָהֵ֔ר וְאַחַ֖ר יָב֣וֹא אֶל־הַֽמַּחֲנֶ֑ה וְיָשַׁ֛ב מִח֥וּץ לְאָהֳל֖וֹ שִׁבְעַ֥ת יָמִֽים׃ </span></p>
 <p align="RIGHT"><span lang="he">‎<a name="009">9</a> ‏וְהָיָה֩ בַיּ֨וֹם הַשְּׁבִיעִ֜י יְגַלַּ֣ח אֶת־כָּל־שְׂעָר֗וֹ אֶת־רֹאשׁ֤וֹ וְאֶת־זְקָנוֹ֙ וְאֵת֙ גַּבֹּ֣ת עֵינָ֔יו וְאֶת־כָּל־שְׂעָר֖וֹ יְגַלֵּ֑חַ וְכִבֶּ֣ס אֶת־בְּגָדָ֗יו וְרָחַ֧ץ אֶת־בְּשָׂר֛וֹ בַּמַּ֖יִם וְטָהֵֽר׃ </span></p>
 <p align="RIGHT"><span lang="he">‎<a name="010">10</a> ‏וּבַיּ֣וֹם הַשְּׁמִינִ֗י יִקַּ֤ח שְׁנֵֽי־כְבָשִׂים֙ תְּמִימִ֔ים וְכַבְשָׂ֥ה אַחַ֛ת בַּת־שְׁנָתָ֖הּ תְּמִימָ֑ה וּשְׁלֹשָׁ֣ה עֶשְׂרֹנִ֗ים סֹ֤לֶת מִנְחָה֙ בְּלוּלָ֣ה בַשֶּׁ֔מֶן וְלֹ֥ג אֶחָ֖ד שָֽׁמֶן׃ </span></p>
 <p align="RIGHT"><span lang="he">‎<a name="011">11</a> ‏וְהֶעֱמִ֞יד הַכֹּהֵ֣ן הַֽמְטַהֵ֗ר אֵ֛ת הָאִ֥ישׁ הַמִּטַּהֵ֖ר וְאֹתָ֑ם לִפְנֵ֣י יְהוָ֔ה פֶּ֖תַח אֹ֥הֶל מוֹעֵֽד׃ </span></p>
 <p align="RIGHT"><span lang="he">‎<a name="012">12</a> ‏וְלָקַ֨ח הַכֹּהֵ֜ן אֶת־הַכֶּ֣בֶשׂ הָאֶחָ֗ד וְהִקְרִ֥יב אֹת֛וֹ לְאָשָׁ֖ם וְאֶת־לֹ֣ג הַשָּׁ֑מֶן וְהֵנִ֥יף אֹתָ֛ם תְּנוּפָ֖ה לִפְנֵ֥י יְהוָֽה׃ </span></p>
 <p align="RIGHT"><span lang="he">‎<a name="013">13</a> ‏וְשָׁחַ֣ט אֶת־הַכֶּ֗בֶשׂ בִּ֠מְקוֹם אֲשֶׁ֨ר יִשְׁחַ֧ט אֶת־הַֽחַטָּ֛את וְאֶת־הָעֹלָ֖ה בִּמְק֣וֹם הַקֹּ֑דֶשׁ כִּ֡י כַּ֠חַטָּאת הָאָשָׁ֥ם הוּא֙ לַכֹּהֵ֔ן קֹ֥דֶשׁ קָֽדָשִׁ֖ים הֽוּא׃ </span></p>
 <p align="RIGHT"><span lang="he">‎<a name="014">14</a> ‏וְלָקַ֣ח הַכֹּהֵן֮ מִדַּ֣ם הָאָשָׁם֒ וְנָתַן֙ הַכֹּהֵ֔ן עַל־תְּנ֛וּךְ אֹ֥זֶן הַמִּטַּהֵ֖ר הַיְמָנִ֑ית וְעַל־בֹּ֤הֶן יָדוֹ֙ הַיְמָנִ֔ית וְעַל־בֹּ֥הֶן רַגְל֖וֹ הַיְמָנִֽית׃ </span></p>
 <p align="RIGHT"><span lang="he">‎<a name="015">15</a> ‏וְלָקַ֥ח הַכֹּהֵ֖ן מִלֹּ֣ג הַשָּׁ֑מֶן וְיָצַ֛ק עַל־כַּ֥ף הַכֹּהֵ֖ן הַשְּׂמָאלִֽית׃ </span></p>
 <p align="RIGHT"><span lang="he">‎<a name="016">16</a> ‏וְטָבַ֤ל הַכֹּהֵן֙ אֶת־אֶצְבָּע֣וֹ הַיְמָנִ֔ית מִן־הַשֶּׁ֕מֶן אֲשֶׁ֥ר עַל־כַּפּ֖וֹ הַשְּׂמָאלִ֑ית וְהִזָּ֨ה מִן־הַשֶּׁ֧מֶן בְּאֶצְבָּע֛וֹ שֶׁ֥בַע פְּעָמִ֖ים לִפְנֵ֥י יְהוָֽה׃ </span></p>
 <p align="RIGHT"><span lang="he">‎<a name="017">17</a> ‏וּמִיֶּ֨תֶר הַשֶּׁ֜מֶן אֲשֶׁ֣ר עַל־כַּפּ֗וֹ יִתֵּ֤ן הַכֹּהֵן֙ עַל־תְּנ֞וּךְ אֹ֤זֶן הַמִּטַּהֵר֙ הַיְמָנִ֔ית וְעַל־בֹּ֤הֶן יָדוֹ֙ הַיְמָנִ֔ית וְעַל־בֹּ֥הֶן רַגְל֖וֹ הַיְמָנִ֑ית עַ֖ל דַּ֥ם הָאָשָֽׁם׃ </span></p>
 <p align="RIGHT"><span lang="he">‎<a name="018">18</a> ‏וְהַנּוֹתָ֗ר בַּשֶּׁ֙מֶן֙ אֲשֶׁר֙ עַל־כַּ֣ף הַכֹּהֵ֔ן יִתֵּ֖ן עַל־רֹ֣אשׁ הַמִּטַּהֵ֑ר וְכִפֶּ֥ר עָלָ֛יו הַכֹּהֵ֖ן לִפְנֵ֥י יְהוָֽה׃ </span></p>
 <p align="RIGHT"><span lang="he">‎<a name="019">19</a> ‏וְעָשָׂ֤ה הַכֹּהֵן֙ אֶת־הַ֣חַטָּ֔את וְכִפֶּ֕ר עַל־הַמִּטַּהֵ֖ר מִטֻּמְאָת֑וֹ וְאַחַ֖ר יִשְׁחַ֥ט אֶת־הָעֹלָֽה׃ </span></p>
 <p align="RIGHT"><span lang="he">‎<a name="020">20</a> ‏וְהֶעֱלָ֧ה הַכֹּהֵ֛ן אֶת־הָעֹלָ֥ה וְאֶת־הַמִּנְחָ֖ה הַמִּזְבֵּ֑חָה וְכִפֶּ֥ר עָלָ֛יו הַכֹּהֵ֖ן וְטָהֵֽר׃ ס</span></p>
 <p align="RIGHT"><span lang="he">‎<a name="021">21</a> ‏וְאִם־דַּ֣ל ה֗וּא וְאֵ֣ין יָדוֹ֮ מַשֶּׂגֶת֒ וְ֠לָקַח כֶּ֣בֶשׂ אֶחָ֥ד אָשָׁ֛ם לִתְנוּפָ֖ה לְכַפֵּ֣ר עָלָ֑יו וְעִשָּׂר֨וֹן סֹ֜לֶת אֶחָ֨ד בָּל֥וּל בַּשֶּׁ֛מֶן לְמִנְחָ֖ה וְלֹ֥ג שָֽׁמֶן׃ </span></p>
 <p align="RIGHT"><span lang="he">‎<a name="022">22</a> ‏וּשְׁתֵּ֣י תֹרִ֗ים א֤וֹ שְׁנֵי֙ בְּנֵ֣י יוֹנָ֔ה אֲשֶׁ֥ר תַּשִּׂ֖יג יָד֑וֹ וְהָיָ֤ה אֶחָד֙ חַטָּ֔את וְהָאֶחָ֖ד עֹלָֽה׃ </span></p>
 <p align="RIGHT"><span lang="he">‎<a name="023">23</a> ‏וְהֵבִ֨יא אֹתָ֜ם בַּיּ֧וֹם הַשְּׁמִינִ֛י לְטָהֳרָת֖וֹ אֶל־הַכֹּהֵ֑ן אֶל־פֶּ֥תַח אֹֽהֶל־מוֹעֵ֖ד לִפְנֵ֥י יְהוָֽה׃ </span></p>
 <p align="RIGHT"><span lang="he">‎<a name="024">24</a> ‏וְלָקַ֧ח הַכֹּהֵ֛ן אֶת־כֶּ֥בֶשׂ הָאָשָׁ֖ם וְאֶת־לֹ֣ג הַשָּׁ֑מֶן וְהֵנִ֨יף אֹתָ֧ם הַכֹּהֵ֛ן תְּנוּפָ֖ה לִפְנֵ֥י יְהוָֽה׃ </span></p>
 <p align="RIGHT"><span lang="he">‎<a name="025">25</a> ‏וְשָׁחַט֮ אֶת־כֶּ֣בֶשׂ הָֽאָשָׁם֒ וְלָקַ֤ח הַכֹּהֵן֙ מִדַּ֣ם הָֽאָשָׁ֔ם וְנָתַ֛ן עַל־תְּנ֥וּךְ אֹֽזֶן־הַמִּטַּהֵ֖ר הַיְמָנִ֑ית וְעַל־בֹּ֤הֶן יָדוֹ֙ הַיְמָנִ֔ית וְעַל־בֹּ֥הֶן רַגְל֖וֹ הַיְמָנִֽית׃ </span></p>
 <p align="RIGHT"><span lang="he">‎<a name="026">26</a> ‏וּמִן־הַשֶּׁ֖מֶן יִצֹ֣ק הַכֹּהֵ֑ן עַל־כַּ֥ף הַכֹּהֵ֖ן הַשְּׂמָאלִֽית׃ </span></p>
 <p align="RIGHT"><span lang="he">‎<a name="027">27</a> ‏וְהִזָּ֤ה הַכֹּהֵן֙ בְּאֶצְבָּע֣וֹ הַיְמָנִ֔ית מִן־הַשֶּׁ֕מֶן אֲשֶׁ֥ר עַל־כַּפּ֖וֹ הַשְּׂמָאלִ֑ית שֶׁ֥בַע פְּעָמִ֖ים לִפְנֵ֥י יְהוָֽה׃ </span></p>
 <p align="RIGHT"><span lang="he">‎<a name="028">28</a> ‏וְנָתַ֨ן הַכֹּהֵ֜ן מִן־הַשֶּׁ֣מֶן׀ אֲשֶׁ֣ר עַל־כַּפּ֗וֹ עַל־תְּנ֞וּךְ אֹ֤זֶן הַמִּטַּהֵר֙ הַיְמָנִ֔ית וְעַל־בֹּ֤הֶן יָדוֹ֙ הַיְמָנִ֔ית וְעַל־בֹּ֥הֶן רַגְל֖וֹ הַיְמָנִ֑ית עַל־מְק֖וֹם דַּ֥ם הָאָשָֽׁם׃ </span></p>
 <p align="RIGHT"><span lang="he">‎<a name="029">29</a> ‏וְהַנּוֹתָ֗ר מִן־הַשֶּׁ֙מֶן֙ אֲשֶׁר֙ עַל־כַּ֣ף הַכֹּהֵ֔ן<font color="red"><sup>3</sup></font> יִתֵּ֖ן עַל־רֹ֣אשׁ הַמִּטַּהֵ֑ר לְכַפֵּ֥ר עָלָ֖יו לִפְנֵ֥י יְהוָֽה׃ </span></p>
 <p align="RIGHT"><span lang="he">‎<a name="030">30</a> ‏וְעָשָׂ֤ה אֶת־הָֽאֶחָד֙ מִן־הַתֹּרִ֔ים א֖וֹ מִן־בְּנֵ֣י הַיּוֹנָ֑ה מֵאֲשֶׁ֥ר תַּשִּׂ֖יג יָדֽוֹ׃ </span></p>
 <p align="RIGHT"><span lang="he">‎<a name="031">31</a> ‏אֵ֣ת אֲשֶׁר־תַּשִּׂ֞יג יָד֗וֹ אֶת־הָאֶחָ֥ד חַטָּ֛את וְאֶת־הָאֶחָ֥ד עֹלָ֖ה עַל־הַמִּנְחָ֑ה וְכִפֶּ֧ר הַכֹּהֵ֛ן עַ֥ל הַמִּטַּהֵ֖ר לִפְנֵ֥י יְהוָֽה׃ </span></p>
 <p align="RIGHT"><span lang="he">‎<a name="032">32</a> ‏זֹ֣את תּוֹרַ֔ת אֲשֶׁר־בּ֖וֹ נֶ֣גַע צָרָ֑עַת אֲשֶׁ֛ר לֹֽא־תַשִּׂ֥יג יָד֖וֹ בְּטָהֳרָתֽוֹ׃ פ</span></p>
 <p align="RIGHT"><span lang="he">‎<a name="033">33</a> ‏וַיְדַבֵּ֣ר יְהוָ֔ה אֶל־מֹשֶׁ֥ה וְאֶֽל־אַהֲרֹ֖ן לֵאמֹֽר׃ </span></p>
 <p align="RIGHT"><span lang="he">‎<a name="034">34</a> ‏כִּ֤י תָבֹ֙אוּ֙ אֶל־אֶ֣רֶץ כְּנַ֔עַן אֲשֶׁ֥ר אֲנִ֛י נֹתֵ֥ן לָכֶ֖ם לַאֲחֻזָּ֑ה וְנָתַתִּי֙ נֶ֣גַע צָרַ֔עַת בְּבֵ֖ית אֶ֥רֶץ אֲחֻזַּתְכֶֽם׃ </span></p>
 <p align="RIGHT"><span lang="he">‎<a name="035">35</a> ‏וּבָא֙ אֲשֶׁר־ל֣וֹ הַבַּ֔יִת וְהִגִּ֥יד לַכֹּהֵ֖ן לֵאמֹ֑ר כְּנֶ֕גַע נִרְאָ֥ה לִ֖י בַּבָּֽיִת׃ </span></p>
 <p align="RIGHT"><span lang="he">‎<a name="036">36</a> ‏וְצִוָּ֨ה הַכֹּהֵ֜ן וּפִנּ֣וּ אֶת־הַבַּ֗יִת בְּטֶ֨רֶם יָבֹ֤א הַכֹּהֵן֙ לִרְא֣וֹת אֶת־הַנֶּ֔גַע וְלֹ֥א יִטְמָ֖א כָּל־אֲשֶׁ֣ר בַּבָּ֑יִת וְאַ֥חַר כֵּ֛ן יָבֹ֥א הַכֹּהֵ֖ן לִרְא֥וֹת אֶת־הַבָּֽיִת׃ </span></p>
 <p align="RIGHT"><span lang="he">‎<a name="037">37</a> ‏וְרָאָ֣ה אֶת־הַנֶּ֗גַע וְהִנֵּ֤ה הַנֶּ֙גַע֙ בְּקִירֹ֣ת הַבַּ֔יִת שְׁקַֽעֲרוּרֹת֙ יְרַקְרַקֹּ֔ת א֖וֹ אֲדַמְדַּמֹּ֑ת וּמַרְאֵיהֶ֥ן שָׁפָ֖ל מִן־הַקִּֽיר׃ </span></p>
 <p align="RIGHT"><span lang="he">‎<a name="038">38</a> ‏וְיָצָ֧א הַכֹּהֵ֛ן מִן־הַבַּ֖יִת אֶל־פֶּ֣תַח הַבָּ֑יִת וְהִסְגִּ֥יר אֶת־הַבַּ֖יִת שִׁבְעַ֥ת יָמִֽים׃ </span></p>
 <p align="RIGHT"><span lang="he">‎<a name="039">39</a> ‏וְשָׁ֥ב הַכֹּהֵ֖ן בַּיּ֣וֹם הַשְּׁבִיעִ֑י וְרָאָ֕ה וְהִנֵּ֛ה פָּשָׂ֥ה הַנֶּ֖גַע בְּקִירֹ֥ת הַבָּֽיִת׃ </span></p>
 <p align="RIGHT"><span lang="he">‎<a name="040">40</a> ‏וְצִוָּה֙ הַכֹּהֵ֔ן וְחִלְּצוּ֙ אֶת־הָ֣אֲבָנִ֔ים אֲשֶׁ֥ר בָּהֵ֖ן הַנָּ֑גַע וְהִשְׁלִ֤יכוּ אֶתְהֶן֙ אֶל־מִח֣וּץ לָעִ֔יר אֶל־מָק֖וֹם טָמֵֽא׃ </span></p>
 <p align="RIGHT"><span lang="he">‎<a name="041">41</a> ‏וְאֶת־הַבַּ֛יִת יַקְצִ֥עַ מִבַּ֖יִת סָבִ֑יב וְשָׁפְכ֗וּ אֶת־הֶֽעָפָר֙ אֲשֶׁ֣ר הִקְצ֔וּ אֶל־מִח֣וּץ לָעִ֔יר אֶל־מָק֖וֹם טָמֵֽא׃ </span></p>
 <p align="RIGHT"><span lang="he">‎<a name="042">42</a> ‏וְלָקְחוּ֙ אֲבָנִ֣ים אֲחֵר֔וֹת וְהֵבִ֖יאוּ אֶל־תַּ֣חַת הָאֲבָנִ֑ים וְעָפָ֥ר אַחֵ֛ר יִקַּ֖ח וְטָ֥ח אֶת־הַבָּֽיִת׃ </span></p>
 <p align="RIGHT"><span lang="he">‎<a name="043">43</a> ‏וְאִם־יָשׁ֤וּב הַנֶּ֙גַע֙ וּפָרַ֣ח בַּבַּ֔יִת אַחַ֖ר חִלֵּ֣ץ אֶת־הָאֲבָנִ֑ים וְאַחֲרֵ֛י הִקְצ֥וֹת אֶת־הַבַּ֖יִת וְאַחֲרֵ֥י הִטּֽוֹחַ׃ </span></p>
 <p align="RIGHT"><span lang="he">‎<a name="044">44</a> ‏וּבָא֙ הַכֹּהֵ֔ן וְרָאָ֕ה וְהִנֵּ֛ה פָּשָׂ֥ה הַנֶּ֖גַע בַּבָּ֑יִת צָרַ֨עַת מַמְאֶ֥רֶת הִ֛וא בַּבַּ֖יִת טָמֵ֥א הֽוּא׃ </span></p>
 <p align="RIGHT"><span lang="he">‎<a name="045">45</a> ‏וְנָתַ֣ץ אֶת־הַבַּ֗יִת אֶת־אֲבָנָיו֙ וְאֶת־עֵצָ֔יו וְאֵ֖ת כָּל־עֲפַ֣ר הַבָּ֑יִת וְהוֹצִיא֙ אֶל־מִח֣וּץ לָעִ֔יר אֶל־מָק֖וֹם טָמֵֽא׃ </span></p>
 <p align="RIGHT"><span lang="he">‎<a name="046">46</a> ‏וְהַבָּא֙ אֶל־הַבַּ֔יִת כָּל־יְמֵ֖י הִסְגִּ֣יר אֹת֑וֹ יִטְמָ֖א עַד־הָעָֽרֶב׃ </span></p>
 <p align="RIGHT"><span lang="he">‎<a name="047">47</a> ‏וְהַשֹּׁכֵ֣ב בַּבַּ֔יִת יְכַבֵּ֖ס אֶת־בְּגָדָ֑יו וְהָאֹכֵ֣ל בַּבַּ֔יִת יְכַבֵּ֖ס אֶת־בְּגָדָֽיו׃ </span></p>
 <p align="RIGHT"><span lang="he">‎<a name="048">48</a> ‏וְאִם־בֹּ֨א יָבֹ֜א הַכֹּהֵ֗ן וְרָאָה֙ וְ֠הִנֵּה לֹא־פָשָׂ֤ה הַנֶּ֙גַע֙ בַּבַּ֔יִת אַחֲרֵ֖י הִטֹּ֣חַ אֶת־הַבָּ֑יִת וְטִהַ֤ר הַכֹּהֵן֙ אֶת־הַבַּ֔יִת כִּ֥י נִרְפָּ֖א הַנָּֽגַע׃ </span></p>
 <p align="RIGHT"><span lang="he">‎<a name="049">49</a> ‏וְלָקַ֛ח לְחַטֵּ֥א אֶת־הַבַּ֖יִת שְׁתֵּ֣י צִפֳּרִ֑ים וְעֵ֣ץ אֶ֔רֶז וּשְׁנִ֥י תוֹלַ֖עַת וְאֵזֹֽב׃ </span></p>
 <p align="RIGHT"><span lang="he">‎<a name="050">50</a> ‏וְשָׁחַ֖ט אֶת־הַצִּפֹּ֣ר הָאֶחָ֑ת אֶל־כְּלִי־חֶ֖רֶשׂ עַל־מַ֥יִם חַיִּֽים׃ </span></p>
 <p align="RIGHT"><span lang="he">‎<a name="051">51</a> ‏וְלָקַ֣ח אֶת־עֵֽץ־הָ֠אֶרֶז וְאֶת־הָ֨אֵזֹ֜ב וְאֵ֣ת׀ שְׁנִ֣י הַתּוֹלַ֗עַת וְאֵת֮ הַצִּפֹּ֣ר הַֽחַיָּה֒ וְטָבַ֣ל אֹתָ֗ם בְּדַם֙ הַצִּפֹּ֣ר הַשְּׁחוּטָ֔ה וּבַמַּ֖יִם הַֽחַיִּ֑ים וְהִזָּ֥ה אֶל־הַבַּ֖יִת שֶׁ֥בַע פְּעָמִֽים׃ </span></p>
 <p align="RIGHT"><span lang="he">‎<a name="052">52</a> ‏וְחִטֵּ֣א אֶת־הַבַּ֔יִת בְּדַם֙ הַצִּפּ֔וֹר וּבַמַּ֖יִם הַֽחַיִּ֑ים וּבַצִּפֹּ֣ר הַחַיָּ֗ה וּבְעֵ֥ץ הָאֶ֛רֶז וּבָאֵזֹ֖ב וּבִשְׁנִ֥י הַתּוֹלָֽעַת׃ </span></p>
 <p align="RIGHT"><span lang="he">‎<a name="053">53</a> ‏וְשִׁלַּ֞ח אֶת־הַצִּפֹּ֧ר הַֽחַיָּ֛ה אֶל־מִח֥וּץ לָעִ֖יר אֶל־פְּנֵ֣י הַשָּׂדֶ֑ה וְכִפֶּ֥ר עַל־הַבַּ֖יִת וְטָהֵֽר׃ </span></p>
 <p align="RIGHT"><span lang="he">‎<a name="054">54</a> ‏זֹ֖את הַתּוֹרָ֑ה לְכָל־נֶ֥גַע הַצָּרַ֖עַת וְלַנָּֽתֶק׃ </span></p>
 <p align="RIGHT"><span lang="he">‎<a name="055">55</a> ‏וּלְצָרַ֥עַת הַבֶּ֖גֶד וְלַבָּֽיִת׃ </span></p>
 <p align="RIGHT"><span lang="he">‎<a name="056">56</a> ‏וְלַשְׂאֵ֥ת וְלַסַּפַּ֖חַת וְלַבֶּהָֽרֶת׃ </span></p>
 <p align="RIGHT"><span lang="he">‎<a name="057">57</a> ‏לְהוֹרֹ֕ת בְּי֥וֹם הַטָּמֵ֖א וּבְי֣וֹם הַטָּהֹ֑ר זֹ֥את תּוֹרַ֖ת הַצָּרָֽעַת׃ ס</span></p>
 </td>
 <td width="50%">
 <p>1 wayəḏabēr yəhwâ ’el-mōšeh llē’mōr: </p>
 <p>2 zō’ṯ tihəyeh twōraṯ hamməṣōrā‘ bəywōm ṭâŏrāṯwō wəhûḇā’ ’el-hakōhēn: </p>
 <p>3 wəyāṣā’ hakōhēn ’el-miḥûṣ lamm<sup>a</sup>ḥăneh wərā’â hakōhēn wəhinnēh nirəpā’ neḡ<sup>a</sup>‘-haṣṣār<sup>a</sup>‘aṯ min-haṣṣārû‘a: </p>
 <p>4 wəṣiûâ hakōhēn wəlāq<sup>a</sup>ḥ lammiṭṭahēr šətê-ṣipŏrîm ḥayywōṯ ṭəhōrwōṯ wə‘ēṣ ’erez ûšənî ṯwōl<sup>a</sup>‘aṯ wə’ēzōḇ: </p>
 <p>5 wəṣiûâ hakōhēn wəšāḥaṭ ’eṯ-haṣṣipwōr hā’eḥāṯ ’el-kəlî-ḥereś ‘al-mayim ḥayyîm: </p>
 <p>6 ’eṯ-haṣṣipōr h<sup>a</sup>ḥayyâ yiqq<sup>a</sup>ḥ ’ōṯāh wə’eṯ-‘ēṣ hā’erez wə’eṯ-šənî hatwōl<sup>a</sup>‘aṯ wə’eṯ-hā’ēzōḇ wəṭāḇal ’wōṯām wə’ēṯ| haṣṣipōr h<sup>a</sup>ḥayyâ bəḏam haṣṣipōr haššəḥuṭâ ‘al hammayim h<sup>a</sup>ḥayyîm: </p>
 <p>7 wəhizzâ ‘al hammiṭṭahēr min-haṣṣār<sup>a</sup>‘aṯ šeḇ<sup>a</sup>‘ pə‘āmîm wəṭihărwō wəšill<sup>a</sup>ḥ ’eṯ-haṣṣipōr h<sup>a</sup>ḥayyâ ‘al-pənê haśśāḏeh: </p>
 <p>8 wəḵibes hammiṭṭahēr ’eṯ-bəḡāḏāyw wəḡill<sup>a</sup>ḥ ’eṯ-kāl-śə‘ārwō wərāḥaṣ bammayim wəṭâēr wə’<sup>a</sup>ḥar yāḇwō’ ’el-hamm<sup>a</sup>ḥăneh wəyāšaḇ miḥûṣ lə’âŏlwō šiḇə‘aṯ yāmîm: </p>
 <p>9 wəhāyâ ḇayywōm haššəḇî‘î yəḡall<sup>a</sup>ḥ ’eṯ-kāl-śə‘ārwō ’eṯ-rō’šwō wə’eṯ-zəqānwō wə’ēṯ gabōṯ ‘ênāyw wə’eṯ-kāl-śə‘ārwō yəḡallēḥa wəḵibes ’eṯ-bəḡāḏāyw wərāḥaṣ ’eṯ-bəśārwō bammayim wəṭâēr: </p>
 <p>10 ûḇayywōm haššəmînî yiqq<sup>a</sup>ḥ šənê-ḵəḇāśîm təmîmîm wəḵaḇəśâ ’<sup>a</sup>ḥaṯ baṯ-šənāṯāh təmîmâ ûšəlōšâ ‘eśərōnîm sōleṯ minəḥâ bəlûlâ ḇaššemen wəlōḡ ’eḥāḏ šāmen: </p>
 <p>11 wəhe‘ĕmîḏ hakōhēn haməṭahēr ’ēṯ hā’îš hammiṭṭahēr wə’ōṯām lifənê yəhwâ peṯ<sup>a</sup>ḥ ’ōhel mwō‘ēḏ: </p>
 <p>12 wəlāq<sup>a</sup>ḥ hakōhēn ’eṯ-hakeḇeś hā’eḥāḏ wəhiqərîḇ ’ōṯwō lə’āšām wə’eṯ-lōḡ haššāmen wəhēnîf ’ōṯām tənûfâ lifənê yəhwâ: </p>
 <p>13 wəšāḥaṭ ’eṯ-hakeḇeś biməqwōm ’ăšer yišəḥaṭ ’eṯ-h<sup>a</sup>ḥaṭṭā’ṯ wə’eṯ-hā‘ōlâ biməqwōm haqqōḏeš kî k<sup>a</sup>ḥaṭṭā’ṯ hā’āšām hû’ lakōhēn qōḏeš qāḏāšîm hû’: </p>
 <p>14 wəlāq<sup>a</sup>ḥ hakōhēn midam hā’āšām wənāṯan hakōhēn ‘al-tənûḵə ’ōzen hammiṭṭahēr hayəmānîṯ wə‘al-bōhen yāḏwō hayəmānîṯ wə‘al-bōhen raḡəlwō hayəmānîṯ: </p>
 <p>15 wəlāq<sup>a</sup>ḥ hakōhēn millōḡ haššāmen wəyāṣaq ‘al-kaf hakōhēn haśśəmā’lîṯ: </p>
 <p>16 wəṭāḇal hakōhēn ’eṯ-’eṣəbā‘wō hayəmānîṯ min-haššemen ’ăšer ‘al-kapwō haśśəmā’lîṯ wəhizzâ min-haššemen bə’eṣəbā‘wō šeḇ<sup>a</sup>‘ pə‘āmîm lifənê yəhwâ: </p>
 <p>17 ûmîyeṯer haššemen ’ăšer ‘al-kapwō yitēn hakōhēn ‘al-tənûḵə ’ōzen hammiṭṭahēr hayəmānîṯ wə‘al-bōhen yāḏwō hayəmānîṯ wə‘al-bōhen raḡəlwō hayəmānîṯ ‘al dam hā’āšām: </p>
 <p>18 wəhannwōṯār baššemen ’ăšer ‘al-kaf hakōhēn yitēn ‘al-rō’š hammiṭṭahēr wəḵiper ‘ālāyw hakōhēn lifənê yəhwâ: </p>
 <p>19 wə‘āśâ hakōhēn ’eṯ-h<sup>a</sup>ḥaṭṭā’ṯ wəḵiper ‘al-hammiṭṭahēr miṭṭumə’āṯwō wə’<sup>a</sup>ḥar yišəḥaṭ ’eṯ-hā‘ōlâ: </p>
 <p>20 wəhe‘ĕlâ hakōhēn ’eṯ-hā‘ōlâ wə’eṯ-hamminəḥâ hammizəbēḥâ wəḵiper ‘ālāyw hakōhēn wəṭâēr: s</p>
 <p>21 wə’im-dal hû’ wə’ên yāḏwō maśśeḡeṯ wəlāq<sup>a</sup>ḥ keḇeś ’eḥāḏ ’āšām liṯənûfâ ləḵapēr ‘ālāyw wə‘iśśārwōn sōleṯ ’eḥāḏ bālûl baššemen ləminəḥâ wəlōḡ šāmen: </p>
 <p>22 ûšətê ṯōrîm ’wō šənê bənê ywōnâ ’ăšer taśśîḡ yāḏwō wəhāyâ ’eḥāḏ ḥaṭṭā’ṯ wəhā’eḥāḏ ‘ōlâ: </p>
 <p>23 wəhēḇî’ ’ōṯām bayywōm haššəmînî ləṭâŏrāṯwō ’el-hakōhēn ’el-peṯ<sup>a</sup>ḥ ’ōhel-mwō‘ēḏ lifənê yəhwâ: </p>
 <p>24 wəlāq<sup>a</sup>ḥ hakōhēn ’eṯ-keḇeś hā’āšām wə’eṯ-lōḡ haššāmen wəhēnîf ’ōṯām hakōhēn tənûfâ lifənê yəhwâ: </p>
 <p>25 wəšāḥaṭ ’eṯ-keḇeś hā’āšām wəlāq<sup>a</sup>ḥ hakōhēn midam hā’āšām wənāṯan ‘al-tənûḵə ’ōzen-hammiṭṭahēr hayəmānîṯ wə‘al-bōhen yāḏwō hayəmānîṯ wə‘al-bōhen raḡəlwō hayəmānîṯ: </p>
 <p>26 ûmin-haššemen yiṣōq hakōhēn ‘al-kaf hakōhēn haśśəmā’lîṯ: </p>
 <p>27 wəhizzâ hakōhēn bə’eṣəbā‘wō hayəmānîṯ min-haššemen ’ăšer ‘al-kapwō haśśəmā’lîṯ šeḇ<sup>a</sup>‘ pə‘āmîm lifənê yəhwâ: </p>
 <p>28 wənāṯan hakōhēn min-haššemen| ’ăšer ‘al-kapwō ‘al-tənûḵə ’ōzen hammiṭṭahēr hayəmānîṯ wə‘al-bōhen yāḏwō hayəmānîṯ wə‘al-bōhen raḡəlwō hayəmānîṯ ‘al-məqwōm dam hā’āšām: </p>
 <p>29 wəhannwōṯār min-haššemen ’ăšer ‘al-kaf hakōhēn<font color="red"><sup>3</sup></font> yitēn ‘al-rō’š hammiṭṭahēr ləḵapēr ‘ālāyw lifənê yəhwâ: </p>
 <p>30 wə‘āśâ ’eṯ-hā’eḥāḏ min-hatōrîm ’wō min-bənê hayywōnâ mē’ăšer taśśîḡ yāḏwō: </p>
 <p>31 ’ēṯ ’ăšer-taśśîḡ yāḏwō ’eṯ-hā’eḥāḏ ḥaṭṭā’ṯ wə’eṯ-hā’eḥāḏ ‘ōlâ ‘al-hamminəḥâ wəḵiper hakōhēn ‘al hammiṭṭahēr lifənê yəhwâ: </p>
 <p>32 zō’ṯ twōraṯ ’ăšer-bwō neḡ<sup>a</sup>‘ ṣārā‘aṯ ’ăšer lō’-ṯaśśîḡ yāḏwō bəṭâŏrāṯwō: f</p>
 <p>33 wayəḏabēr yəhwâ ’el-mōšeh wə’el-’ahărōn lē’mōr: </p>
 <p>34 kî ṯāḇō’û ’el-’ereṣ kən<sup>a</sup>‘an ’ăšer ’ănî nōṯēn lāḵem la’ăḥuzzâ wənāṯatî neḡ<sup>a</sup>‘ ṣār<sup>a</sup>‘aṯ bəḇêṯ ’ereṣ ’ăḥuzzaṯəḵem: </p>
 <p>35 ûḇā’ ’ăšer-lwō habayiṯ wəhigîḏ lakōhēn lē’mōr kəneḡ<sup>a</sup>‘ nirə’â lî babāyiṯ: </p>
 <p>36 wəṣiûâ hakōhēn ûfinnû ’eṯ-habayiṯ bəṭerem yāḇō’ hakōhēn lirə’wōṯ ’eṯ-hanneḡ<sup>a</sup>‘ wəlō’ yiṭəmā’ kāl-’ăšer babāyiṯ wə’<sup>a</sup>ḥar kēn yāḇō’ hakōhēn lirə’wōṯ ’eṯ-habāyiṯ: </p>
 <p>37 wərā’â ’eṯ-hanneḡ<sup>a</sup>‘ wəhinnēh hanneḡ<sup>a</sup>‘ bəqîrōṯ habayiṯ šəq<sup>a</sup>‘ărûrōṯ yəraqəraqqōṯ ’wō ’ăḏamədammōṯ ûmarə’êhen šāfāl min-haqqîr: </p>
 <p>38 wəyāṣā’ hakōhēn min-habayiṯ ’el-peṯ<sup>a</sup>ḥ habāyiṯ wəhisəgîr ’eṯ-habayiṯ šiḇə‘aṯ yāmîm: </p>
 <p>39 wəšāḇ hakōhēn bayywōm haššəḇî‘î wərā’â wəhinnēh pāśâ hanneḡ<sup>a</sup>‘ bəqîrōṯ habāyiṯ: </p>
 <p>40 wəṣiûâ hakōhēn wəḥilləṣû ’eṯ-hā’ăḇānîm ’ăšer bâēn hannāḡ<sup>a</sup>‘ wəhišəlîḵû ’eṯəhen ’el-miḥûṣ lā‘îr ’el-māqwōm ṭāmē’: </p>
 <p>41 wə’eṯ-habayiṯ yaqəṣi‘a mibayiṯ sāḇîḇ wəšāfəḵû ’eṯ-he‘āfār ’ăšer hiqəṣû ’el-miḥûṣ lā‘îr ’el-māqwōm ṭāmē’: </p>
 <p>42 wəlāqəḥû ’ăḇānîm ’ăḥērwōṯ wəhēḇî’û ’el-t<sup>a</sup>ḥaṯ hā’ăḇānîm wə‘āfār ’<sup>a</sup>ḥēr yiqq<sup>a</sup>ḥ wəṭāḥ ’eṯ-habāyiṯ: </p>
 <p>43 wə’im-yāšûḇ hanneḡ<sup>a</sup>‘ ûfār<sup>a</sup>ḥ babayiṯ ’<sup>a</sup>ḥar ḥillēṣ ’eṯ-hā’ăḇānîm wə’<sup>a</sup>ḥărê hiqəṣwōṯ ’eṯ-habayiṯ wə’<sup>a</sup>ḥărê hiṭṭwōḥa: </p>
 <p>44 ûḇā’ hakōhēn wərā’â wəhinnēh pāśâ hanneḡ<sup>a</sup>‘ babāyiṯ ṣār<sup>a</sup>‘aṯ mamə’ereṯ hiw’ babayiṯ ṭāmē’ hû’: </p>
 <p>45 wənāṯaṣ ’eṯ-habayiṯ ’eṯ-’ăḇānāyw wə’eṯ-‘ēṣāyw wə’ēṯ kāl-‘ăfar habāyiṯ wəhwōṣî’ ’el-miḥûṣ lā‘îr ’el-māqwōm ṭāmē’: </p>
 <p>46 wəhabā’ ’el-habayiṯ kāl-yəmê hisəgîr ’ōṯwō yiṭəmā’ ‘aḏ-hā‘āreḇ: </p>
 <p>47 wəhaššōḵēḇ babayiṯ yəḵabēs ’eṯ-bəḡāḏāyw wəhā’ōḵēl babayiṯ yəḵabēs ’eṯ-bəḡāḏāyw: </p>
 <p>48 wə’im-bō’ yāḇō’ hakōhēn wərā’â wəhinnēh lō’-fāśâ hanneḡ<sup>a</sup>‘ babayiṯ ’<sup>a</sup>ḥărê hiṭṭōḥa ’eṯ-habāyiṯ wəṭihar hakōhēn ’eṯ-habayiṯ kî nirəpā’ hannāḡ<sup>a</sup>‘: </p>
 <p>49 wəlāq<sup>a</sup>ḥ ləḥaṭṭē’ ’eṯ-habayiṯ šətê ṣipŏrîm wə‘ēṣ ’erez ûšənî ṯwōl<sup>a</sup>‘aṯ wə’ēzōḇ: </p>
 <p>50 wəšāḥaṭ ’eṯ-haṣṣipōr hā’eḥāṯ ’el-kəlî-ḥereś ‘al-mayim ḥayyîm: </p>
 <p>51 wəlāq<sup>a</sup>ḥ ’eṯ-‘ēṣ-hā’erez wə’eṯ-hā’ēzōḇ wə’ēṯ| šənî hatwōl<sup>a</sup>‘aṯ wə’ēṯ haṣṣipōr h<sup>a</sup>ḥayyâ wəṭāḇal ’ōṯām bəḏam haṣṣipōr haššəḥûṭâ ûḇammayim h<sup>a</sup>ḥayyîm wəhizzâ ’el-habayiṯ šeḇ<sup>a</sup>‘ pə‘āmîm: </p>
 <p>52 wəḥiṭṭē’ ’eṯ-habayiṯ bəḏam haṣṣipwōr ûḇammayim h<sup>a</sup>ḥayyîm ûḇaṣṣipōr h<sup>a</sup>ḥayyâ ûḇə‘ēṣ hā’erez ûḇā’ēzōḇ ûḇišənî hatwōlā‘aṯ: </p>
 <p>53 wəšill<sup>a</sup>ḥ ’eṯ-haṣṣipōr h<sup>a</sup>ḥayyâ ’el-miḥûṣ lā‘îr ’el-pənê haśśāḏeh wəḵiper ‘al-habayiṯ wəṭâēr: </p>
 <p>54 zō’ṯ hatwōrâ ləḵāl-neḡ<sup>a</sup>‘ haṣṣār<sup>a</sup>‘aṯ wəlannāṯeq: </p>
 <p>55 ûləṣār<sup>a</sup>‘aṯ habeḡeḏ wəlabāyiṯ: </p>
 <p>56 wəlaśə’ēṯ wəlassap<sup>a</sup>ḥaṯ wəlabehāreṯ: </p>
 <p>57 ləhwōrōṯ bəywōm haṭṭāmē’ ûḇəywōm haṭṭâōr zō’ṯ twōraṯ haṣṣārā‘aṯ: s</p>
 </td>
 </tr></table>
 <p></p><hr>
 <center>
 <a href="lev015.htm">Next: Leviticus (Vayikra) Chapter 15</a></center>
 </body>