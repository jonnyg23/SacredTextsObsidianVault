<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/ch1005.htm">Polyglot</a> 
 <a href="../kjv/ch1005.htm">KJV</a> 
 <a href="../sep/ch1005.htm">Sep</a> 
 <a href="../vul/ch1005.htm">Vul</a> 
 
 <br>
 <br><a href="ch1.htm">1 Chronicles (1 Divrey Yamim) Index</a><br>
  
 <a href="ch1004.htm">Previous</a> 
 <a href="ch1006.htm">Next</a> 
 </center>
 <hr>
 
 <h3 align="CENTER">Tanach (Hebrew): 1 Chronicles (1 Divrey Yamim) Chapter 5</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וּבְנֵ֨י רְאוּבֵ֥ן בְּכֽוֹר־יִשְׂרָאֵל֮ כִּ֣י ה֣וּא הַבְּכוֹר֒ וּֽבְחַלְּלוֹ֙ יְצוּעֵ֣י אָבִ֔יו נִתְּנָה֙ בְּכֹ֣רָת֔וֹ לִבְנֵ֥י יוֹסֵ֖ף בֶּן־יִשְׂרָאֵ֑ל וְלֹ֥א לְהִתְיַחֵ֖שׂ לַבְּכֹרָֽה׃ </span></p>
 <p align="RIGHT"><span lang="he">‎<a name="002">2</a> ‏כִּ֤י יְהוּדָה֙ גָּבַ֣ר בְּאֶחָ֔יו וּלְנָגִ֖יד מִמֶּ֑נּוּ וְהַבְּכֹרָ֖ה לְיוֹסֵֽף׃ ס</span></p>
 <p align="RIGHT"><span lang="he">‎<a name="003">3</a> ‏בְּנֵ֥י רְאוּבֵ֖ן בְּכ֣וֹר יִשְׂרָאֵ֑ל חֲנ֥וֹךְ וּפַלּ֖וּא חֶצְר֥וֹן וְכַרְמִֽי׃ </span></p>
 <p align="RIGHT"><span lang="he">‎<a name="004">4</a> ‏בְּנֵ֖י יוֹאֵ֑ל שְׁמַֽעְיָ֥ה בְנ֛וֹ גּ֥וֹג בְּנ֖וֹ שִׁמְעִ֥י בְנֽוֹ׃ </span></p>
 <p align="RIGHT"><span lang="he">‎<a name="005">5</a> ‏מִיכָ֥ה בְנ֛וֹ רְאָיָ֥ה בְנ֖וֹ בַּ֥עַל בְּנֽוֹ׃ </span></p>
 <p align="RIGHT"><span lang="he">‎<a name="006">6</a> ‏בְּאֵרָ֣ה בְנ֔וֹ אֲשֶׁ֣ר הֶגְלָ֔ה תִּלְּגַ֥ת פִּלְנְאֶ֖סֶר מֶ֣לֶךְ אַשֻּׁ֑ר ה֥וּא נָשִׂ֖יא לָרֽאוּבֵנִֽי׃ </span></p>
 <p align="RIGHT"><span lang="he">‎<a name="007">7</a> ‏וְאֶחָיו֙ לְמִשְׁפְּחֹתָ֔יו בְּהִתְיַחֵ֖שׂ לְתֹלְדוֹתָ֑ם הָרֹ֥אשׁ יְעִיאֵ֖ל וּזְכַרְיָֽהוּ׃ </span></p>
 <p align="RIGHT"><span lang="he">‎<a name="008">8</a> ‏וּבֶ֙לַע֙ בֶּן־עָזָ֔ז בֶּן־שֶׁ֖מַע בֶּן־יוֹאֵ֑ל ה֚וּא יוֹשֵׁ֣ב בַּעֲרֹעֵ֔ר וְעַד־נְב֖וֹ וּבַ֥עַל מְעֽוֹן׃ </span></p>
 <p align="RIGHT"><span lang="he">‎<a name="009">9</a> ‏וְלַמִּזְרָ֗ח יָשַׁב֙ עַד־לְב֣וֹא מִדְבָּ֔רָה לְמִן־הַנָּהָ֖ר פְּרָ֑ת כִּ֧י מִקְנֵיהֶ֛ם רָב֖וּ בְּאֶ֥רֶץ גִּלְעָֽד׃ </span></p>
 <p align="RIGHT"><span lang="he">‎<a name="010">10</a> ‏וּבִימֵ֣י שָׁא֗וּל עָשׂ֤וּ מִלְחָמָה֙ עִם־הַֽהַגְרִאִ֔ים וַֽיִּפְּל֖וּ בְּיָדָ֑ם וַיֵּשְׁבוּ֙ בְּאָ֣הֳלֵיהֶ֔ם עַֽל־כָּל־פְּנֵ֖י מִזְרָ֥ח לַגִּלְעָֽד׃ פ</span></p>
 <p align="RIGHT"><span lang="he">‎<a name="011">11</a> ‏וּבְנֵי־גָ֣ד לְנֶגְדָּ֗ם יָֽשְׁב֛וּ בְּאֶ֥רֶץ הַבָּשָׁ֖ן עַד־סַלְכָֽה׃ </span></p>
 <p align="RIGHT"><span lang="he">‎<a name="012">12</a> ‏יוֹאֵ֣ל הָרֹ֔אשׁ וְשָׁפָ֖ם הַמִּשְׁנֶ֑ה וְיַעְנַ֥י וְשָׁפָ֖ט בַּבָּשָֽׁן׃ </span></p>
 <p align="RIGHT"><span lang="he">‎<a name="013">13</a> ‏וַאֲחֵיהֶ֞ם לְבֵ֣ית אֲבוֹתֵיהֶ֗ם מִֽיכָאֵ֡ל וּמְשֻׁלָּ֡ם וְ֠שֶׁבַע וְיוֹרַ֧י וְיַעְכָּ֛ן וְזִ֥יעַ וָעֵ֖בֶר שִׁבְעָֽה׃ ס</span></p>
 <p align="RIGHT"><span lang="he">‎<a name="014">14</a> ‏אֵ֣לֶּה׀ בְּנֵ֣י אֲבִיחַ֗יִל בֶּן־חוּרִ֡י בֶּן־יָ֠רוֹחַ בֶּן־גִּלְעָ֧ד בֶּן־מִיכָאֵ֛ל בֶּן־יְשִׁישַׁ֥י בֶּן־יַחְדּ֖וֹ בֶּן־בּֽוּז׃ </span></p>
 <p align="RIGHT"><span lang="he">‎<a name="015">15</a> ‏אֲחִי֙ בֶּן־עַבְדִּיאֵ֣ל בֶּן־גּוּנִ֔י רֹ֖אשׁ לְבֵ֥ית אֲבוֹתָֽם׃ </span></p>
 <p align="RIGHT"><span lang="he">‎<a name="016">16</a> ‏וַיֵּֽשְׁב֛וּ בַּגִּלְעָ֥ד בַּבָּשָׁ֖ן וּבִבְנֹתֶ֑יהָ וּבְכָֽל־מִגְרְשֵׁ֥י שָׁר֖וֹן עַל־תּוֹצְאוֹתָֽם׃ </span></p>
 <p align="RIGHT"><span lang="he">‎<a name="017">17</a> ‏כֻּלָּם֙ הִתְיַחְשׂ֔וּ בִּימֵ֖י יוֹתָ֣ם מֶֽלֶךְ־יְהוּדָ֑ה וּבִימֵ֖י יָרָבְעָ֥ם מֶֽלֶךְ־יִשְׂרָאֵֽל׃ פ</span></p>
 <p align="RIGHT"><span lang="he">‎<a name="018">18</a> ‏בְּנֵֽי־רְאוּבֵ֨ן וְגָדִ֜י וַחֲצִ֥י שֵֽׁבֶט־מְנַשֶּׁה֮ מִן־בְּנֵי־חַיִל֒ אֲ֠נָשִׁים נֹשְׂאֵ֨י מָגֵ֤ן וְחֶ֙רֶב֙ וְדֹ֣רְכֵי קֶ֔שֶׁת וּלְמוּדֵ֖י מִלְחָמָ֑ה אַרְבָּעִ֨ים וְאַרְבָּעָ֥ה אֶ֛לֶף וּשְׁבַע־מֵא֥וֹת וְשִׁשִּׁ֖ים יֹצְאֵ֥י צָבָֽא׃ </span></p>
 <p align="RIGHT"><span lang="he">‎<a name="019">19</a> ‏וַיַּעֲשׂ֥וּ מִלְחָמָ֖ה עִם־הַֽהַגְרִיאִ֑ים וִיט֥וּר וְנָפִ֖ישׁ וְנוֹדָֽב׃ </span></p>
 <p align="RIGHT"><span lang="he">‎<a name="020">20</a> ‏וַיֵּעָזְר֣וּ עֲלֵיהֶ֔ם וַיִּנָּתְנ֤וּ בְיָדָם֙ הַֽהַגְרִיאִ֔ים וְכֹ֖ל שֶׁ֣עִמָּהֶ֑ם כִּ֠י לֵאלֹהִ֤ים זָעֲקוּ֙ בַּמִּלְחָמָ֔ה וְנַעְתּ֥וֹר לָהֶ֖ם כִּי־בָ֥טְחוּ בֽוֹ׃ </span></p>
 <p align="RIGHT"><span lang="he">‎<a name="021">21</a> ‏וַיִּשְׁבּ֣וּ מִקְנֵיהֶ֗ם גְּֽמַלֵּיהֶ֞ם חֲמִשִּׁ֥ים אֶ֙לֶף֙ וְצֹ֗אן מָאתַ֤יִם וַחֲמִשִּׁים֙ אֶ֔לֶף וַחֲמוֹרִ֖ים אַלְפָּ֑יִם וְנֶ֥פֶשׁ אָדָ֖ם מֵ֥אָה אָֽלֶף׃ </span></p>
 <p align="RIGHT"><span lang="he">‎<a name="022">22</a> ‏כִּֽי־חֲלָלִ֤ים רַבִּים֙ נָפָ֔לוּ כִּ֥י מֵהָאֱלֹהִ֖ים הַמִּלְחָמָ֑ה וַיֵּשְׁב֥וּ תַחְתֵּיהֶ֖ם עַד־הַגֹּלָֽה׃ פ</span></p>
 <p align="RIGHT"><span lang="he">‎<a name="023">23</a> ‏וּבְנֵ֗י חֲצִי֙ שֵׁ֣בֶט מְנַשֶּׁ֔ה יָשְׁב֖וּ בָּאָ֑רֶץ מִבָּשָׁ֞ן עַד־בַּ֧עַל חֶרְמ֛וֹן וּשְׂנִ֥יר וְהַר־חֶרְמ֖וֹן הֵ֥מָּה רָבֽוּ׃ </span></p>
 <p align="RIGHT"><span lang="he">‎<a name="024">24</a> ‏וְאֵ֖לֶּה רָאשֵׁ֣י בֵית־אֲבוֹתָ֑ם וְעֵ֡פֶר וְיִשְׁעִ֡י וֶאֱלִיאֵ֡ל וְ֠עַזְרִיאֵל וְיִרְמְיָ֨ה וְהוֹדַוְיָ֜ה וְיַחְדִּיאֵ֗ל אֲנָשִׁים֙ גִּבּ֣וֹרֵי חַ֔יִל אַנְשֵׁ֣י שֵׁמ֔וֹת רָאשִׁ֖ים לְבֵ֥ית אֲבוֹתָֽם׃ </span></p>
 <p align="RIGHT"><span lang="he">‎<a name="025">25</a> ‏וַיִּֽמְעֲל֔וּ בֵּאלֹהֵ֖י אֲבוֹתֵיהֶ֑ם וַיִּזְנ֗וּ אַחֲרֵי֙ אֱלֹהֵ֣י עַמֵּי־הָאָ֔רֶץ אֲשֶׁר־הִשְׁמִ֥יד אֱלֹהִ֖ים מִפְּנֵיהֶֽם׃ </span></p>
 <p align="RIGHT"><span lang="he">‎<a name="026">26</a> ‏וַיָּעַר֩ אֱלֹהֵ֨י יִשְׂרָאֵ֜ל אֶת־ר֣וּחַ׀ פּ֣וּל מֶֽלֶךְ־אַשּׁ֗וּר וְאֶת־ר֙וּחַ֙ תִּלְּגַ֤ת פִּלְנֶ֙סֶר֙ מֶ֣לֶךְ אַשּׁ֔וּר וַיַּגְלֵם֙ לָראוּבֵנִ֣י וְלַגָּדִ֔י וְלַחֲצִ֖י שֵׁ֣בֶט מְנַשֶּׁ֑ה וַ֠יְבִיאֵם לַחְלַ֨ח וְחָב֤וֹר וְהָרָא֙ וּנְהַ֣ר גּוֹזָ֔ן עַ֖ד הַיּ֥וֹם הַזֶּֽה׃ פ</span></p>
 <p align="RIGHT"><span lang="he">‎<a name="027">27</a> ‏בְּנֵ֖י לֵוִ֑י גֵּרְשׁ֕וֹן קְהָ֖ת וּמְרָרִֽי׃ </span></p>
 <p align="RIGHT"><span lang="he">‎<a name="028">28</a> ‏וּבְנֵ֖י קְהָ֑ת עַמְרָ֣ם יִצְהָ֔ר וְחֶבְר֖וֹן וְעֻזִּיאֵֽל׃ ס</span></p>
 <p align="RIGHT"><span lang="he">‎<a name="029">29</a> ‏וּבְנֵ֣י עַמְרָ֔ם אַהֲרֹ֥ן וּמֹשֶׁ֖ה וּמִרְיָ֑ם סוּבְנֵ֣י אַהֲרֹ֔ן נָדָב֙ וַאֲבִיה֔וּא אֶלְעָזָ֖ר וְאִיתָמָֽר׃ ס</span></p>
 <p align="RIGHT"><span lang="he">‎<a name="030">30</a> ‏אֶלְעָזָר֙ הוֹלִ֣יד אֶת־פִּֽינְחָ֔ס פִּֽינְחָ֖ס הֹלִ֥יד אֶת־אֲבִישֽׁוּעַ׃ </span></p>
 <p align="RIGHT"><span lang="he">‎<a name="031">31</a> ‏וַאֲבִישׁ֙וּעַ֙ הוֹלִ֣יד אֶת־בֻּקִּ֔י וּבֻקִּ֖י הוֹלִ֥יד אֶת־עֻזִּֽי׃ </span></p>
 <p align="RIGHT"><span lang="he">‎<a name="032">32</a> ‏וְעֻזִּי֙ הוֹלִ֣יד אֶת־זְרַֽחְיָ֔ה וּֽזְרַֽחְיָ֖ה הוֹלִ֥יד אֶת־מְרָיֽוֹת׃ </span></p>
 <p align="RIGHT"><span lang="he">‎<a name="033">33</a> ‏מְרָיוֹת֙ הוֹלִ֣יד אֶת־אֲמַרְיָ֔ה וַאֲמַרְיָ֖ה הוֹלִ֥יד אֶת־אֲחִיטֽוּב׃ </span></p>
 <p align="RIGHT"><span lang="he">‎<a name="034">34</a> ‏וַאֲחִיטוּב֙ הוֹלִ֣יד אֶת־צָד֔וֹק וְצָד֖וֹק הוֹלִ֥יד אֶת־אֲחִימָֽעַץ׃ </span></p>
 <p align="RIGHT"><span lang="he">‎<a name="035">35</a> ‏וַאֲחִימַ֙עַץ֙ הוֹלִ֣יד אֶת־עֲזַרְיָ֔ה וַעֲזַרְיָ֖ה הוֹלִ֥יד אֶת־יוֹחָנָֽן׃ </span></p>
 <p align="RIGHT"><span lang="he">‎<a name="036">36</a> ‏וְיוֹחָנָ֖ן הוֹלִ֣יד אֶת־עֲזַרְיָ֑ה ה֚וּא אֲשֶׁ֣ר כִּהֵ֔ן בַּבַּ֕יִת אֲשֶׁר־בָּנָ֥ה שְׁלֹמֹ֖ה בִּירוּשָׁלִָֽם׃ </span></p>
 <p align="RIGHT"><span lang="he">‎<a name="037">37</a> ‏וַיּ֥וֹלֶד עֲזַרְיָ֖ה אֶת־אֲמַרְיָ֑ה וַאֲמַרְיָ֖ה הוֹלִ֥יד אֶת־אֲחִיטֽוּב׃ </span></p>
 <p align="RIGHT"><span lang="he">‎<a name="038">38</a> ‏וַאֲחִיטוּב֙ הוֹלִ֣יד אֶת־צָד֔וֹק וְצָד֖וֹק הוֹלִ֥יד אֶת־שַׁלּֽוּם׃ </span></p>
 <p align="RIGHT"><span lang="he">‎<a name="039">39</a> ‏וְשַׁלּוּם֙ הוֹלִ֣יד אֶת־חִלְקִיָּ֔ה וְחִלְקִיָּ֖ה הוֹלִ֥יד אֶת־עֲזַרְיָֽה׃ </span></p>
 <p align="RIGHT"><span lang="he">‎<a name="040">40</a> ‏וַעֲזַרְיָה֙ הוֹלִ֣יד אֶת־שְׂרָיָ֔ה וּשְׂרָיָ֖ה הוֹלִ֥יד אֶת־יְהוֹצָדָֽק׃ </span></p>
 <p align="RIGHT"><span lang="he">‎<a name="041">41</a> ‏וִיהוֹצָדָ֣ק הָלַ֔ךְ בְּהַגְל֣וֹת יְהוָ֔ה אֶת־יְהוּדָ֖ה וִירוּשָׁלִָ֑ם בְּיַ֖ד נְבֻכַדְנֶאצַּֽר׃ ס</span></p>
 </td>
 <td width="50%">
 <p>1 ûḇənê rə’ûḇēn bəḵwōr-yiśərā’ēl kî hû’ habəḵwōr ûḇəḥalləlwō yəṣû‘ê ’āḇîw nitənâ bəḵōrāṯwō liḇənê ywōsēf ben-yiśərā’ēl wəlō’ ləhiṯəy<sup>a</sup>ḥēś labəḵōrâ: </p>
 <p>2 kî yəhûḏâ gāḇar bə’eḥāyw ûlənāḡîḏ mimmennû wəhabəḵōrâ ləywōsēf: s</p>
 <p>3 bənê rə’ûḇēn bəḵwōr yiśərā’ēl ḥănwōḵə ûfallû’ ḥeṣərwōn wəḵarəmî: </p>
 <p>4 bənê ywō’ēl šəm<sup>a</sup>‘əyâ ḇənwō gwōḡ bənwō šimə‘î ḇənwō: </p>
 <p>5 mîḵâ ḇənwō rə’āyâ ḇənwō b<sup>a</sup>‘al bənwō: </p>
 <p>6 bə’ērâ ḇənwō ’ăšer heḡəlâ tilləḡaṯ pilənə’eser meleḵə ’aššur hû’ nāśî’ lār’ûḇēnî: </p>
 <p>7 wə’eḥāyw ləmišəpəḥōṯāyw bəhiṯəy<sup>a</sup>ḥēś ləṯōləḏwōṯām hārō’š yə‘î’ēl ûzəḵarəyâû: </p>
 <p>8 ûḇel<sup>a</sup>‘ ben-‘āzāz ben-šem<sup>a</sup>‘ ben-ywō’ēl hû’ ywōšēḇ b<sup>a</sup>‘ărō‘ēr wə‘aḏ-nəḇwō ûḇ<sup>a</sup>‘al mə‘wōn: </p>
 <p>9 wəlammizərāḥ yāšaḇ ‘aḏ-ləḇwō’ miḏəbārâ ləmin-hannâār pərāṯ kî miqənêhem rāḇû bə’ereṣ gilə‘āḏ: </p>
 <p>10 ûḇîmê šā’ûl ‘āśû miləḥāmâ ‘im-hahaḡəri’îm wayyipəlû bəyāḏām wayyēšəḇû bə’âŏlêhem ‘al-kāl-pənê mizərāḥ lagilə‘āḏ: f</p>
 <p>11 ûḇənê-ḡāḏ ləneḡədām yāšəḇû bə’ereṣ habāšān ‘aḏ-saləḵâ: </p>
 <p>12 ywō’ēl hārō’š wəšāfām hammišəneh wəy<sup>a</sup>‘ənay wəšāfāṭ babāšān: </p>
 <p>13 wa’ăḥêhem ləḇêṯ ’ăḇwōṯêhem mîḵā’ēl ûməšullām wəšeḇ<sup>a</sup>‘ wəywōray wəy<sup>a</sup>‘əkān wəzî‘a wā‘ēḇer šiḇə‘â: s</p>
 <p>14 ’ēlleh| bənê ’ăḇîḥayil ben-ḥûrî ben-yārwōḥa ben-gilə‘āḏ ben-mîḵā’ēl ben-yəšîšay ben-y<sup>a</sup>ḥədwō ben-bûz: </p>
 <p>15 ’ăḥî ben-‘aḇədî’ēl ben-gûnî rō’š ləḇêṯ ’ăḇwōṯām: </p>
 <p>16 wayyēšəḇû bagilə‘āḏ babāšān ûḇiḇənōṯeyhā ûḇəḵāl-miḡərəšê šārwōn ‘al-twōṣə’wōṯām: </p>
 <p>17 kullām hiṯəy<sup>a</sup>ḥəśû bîmê ywōṯām meleḵə-yəhûḏâ ûḇîmê yārāḇə‘ām meleḵə-yiśərā’ēl: f</p>
 <p>18 bənê-rə’ûḇēn wəḡāḏî w<sup>a</sup>ḥăṣî šēḇeṭ-mənaššeh min-bənê-ḥayil ’ănāšîm nōśə’ê māḡēn wəḥereḇ wəḏōrəḵê qešeṯ ûləmûḏê miləḥāmâ ’arəbā‘îm wə’arəbā‘â ’elef ûšəḇ<sup>a</sup>‘-mē’wōṯ wəšiššîm yōṣə’ê ṣāḇā’: </p>
 <p>19 wayy<sup>a</sup>‘ăśû miləḥāmâ ‘im-hahaḡərî’îm wîṭûr wənāfîš wənwōḏāḇ: </p>
 <p>20 wayyē‘āzərû ‘ălêhem wayyinnāṯənû ḇəyāḏām hahaḡərî’îm wəḵōl še‘immâem kî lē’lōhîm zā‘ăqû bammiləḥāmâ wən<sup>a</sup>‘ətwōr lâem kî-ḇāṭəḥû ḇwō: </p>
 <p>21 wayyišəbû miqənêhem gəmallêhem ḥămiššîm ’elef wəṣō’n mā’ṯayim w<sup>a</sup>ḥămiššîm ’elef w<sup>a</sup>ḥămwōrîm ’aləpāyim wənefeš ’āḏām mē’â ’ālef: </p>
 <p>22 kî-ḥălālîm rabîm nāfālû kî mēhā’ĕlōhîm hammiləḥāmâ wayyēšəḇû ṯ<sup>a</sup>ḥətêhem ‘aḏ-hagōlâ: f</p>
 <p>23 ûḇənê ḥăṣî šēḇeṭ mənaššeh yāšəḇû bā’āreṣ mibāšān ‘aḏ-b<sup>a</sup>‘al ḥerəmwōn ûśənîr wəhar-ḥerəmwōn hēmmâ rāḇû: </p>
 <p>24 wə’ēlleh rā’šê ḇêṯ-’ăḇwōṯām wə‘ēfer wəyišə‘î we’ĕlî’ēl wə‘azərî’ēl wəyirəməyâ wəhwōḏawəyâ wəy<sup>a</sup>ḥədî’ēl ’ănāšîm gibwōrê ḥayil ’anəšê šēmwōṯ rā’šîm ləḇêṯ ’ăḇwōṯām: </p>
 <p>25 wayyimə‘ălû bē’lōhê ’ăḇwōṯêhem wayyizənû ’<sup>a</sup>ḥărê ’ĕlōhê ‘ammê-hā’āreṣ ’ăšer-hišəmîḏ ’ĕlōhîm mipənêhem: </p>
 <p>26 wayyā‘ar ’ĕlōhê yiśərā’ēl ’eṯ-rûḥa| pûl meleḵə-’aššûr wə’eṯ-rûḥa tilləḡaṯ piləneser meleḵə ’aššûr wayyaḡəlēm lār’ûḇēnî wəlagāḏî wəl<sup>a</sup>ḥăṣî šēḇeṭ mənaššeh wayəḇî’ēm l<sup>a</sup>ḥəl<sup>a</sup>ḥ wəḥāḇwōr wəhārā’ ûnəhar gwōzān ‘aḏ hayywōm hazzeh: f</p>
 <p>27 bənê lēwî gērəšwōn qəhāṯ ûmərārî: </p>
 <p>28 ûḇənê qəhāṯ ‘amərām yiṣəhār wəḥeḇərwōn wə‘uzzî’ēl: s</p>
 <p>29 ûḇənê ‘amərām ’ahărōn ûmōšeh ûmirəyām sûḇənê ’ahărōn nāḏāḇ wa’ăḇîhû’ ’elə‘āzār wə’îṯāmār: s</p>
 <p>30 ’elə‘āzār hwōlîḏ ’eṯ-pînəḥās pînəḥās hōlîḏ ’eṯ-’ăḇîšû‘a: </p>
 <p>31 wa’ăḇîšû‘a hwōlîḏ ’eṯ-buqqî ûḇuqqî hwōlîḏ ’eṯ-‘uzzî: </p>
 <p>32 wə‘uzzî hwōlîḏ ’eṯ-zər<sup>a</sup>ḥəyâ ûzər<sup>a</sup>ḥəyâ hwōlîḏ ’eṯ-mərāywōṯ: </p>
 <p>33 mərāywōṯ hwōlîḏ ’eṯ-’ămarəyâ wa’ămarəyâ hwōlîḏ ’eṯ-’ăḥîṭûḇ: </p>
 <p>34 wa’ăḥîṭûḇ hwōlîḏ ’eṯ-ṣāḏwōq wəṣāḏwōq hwōlîḏ ’eṯ-’ăḥîmā‘aṣ: </p>
 <p>35 wa’ăḥîm<sup>a</sup>‘aṣ hwōlîḏ ’eṯ-‘ăzarəyâ w<sup>a</sup>‘ăzarəyâ hwōlîḏ ’eṯ-ywōḥānān: </p>
 <p>36 wəywōḥānān hwōlîḏ ’eṯ-‘ăzarəyâ hû’ ’ăšer kihēn babayiṯ ’ăšer-bānâ šəlōmōh bîrûšālāim: </p>
 <p>37 wayywōleḏ ‘ăzarəyâ ’eṯ-’ămarəyâ wa’ămarəyâ hwōlîḏ ’eṯ-’ăḥîṭûḇ: </p>
 <p>38 wa’ăḥîṭûḇ hwōlîḏ ’eṯ-ṣāḏwōq wəṣāḏwōq hwōlîḏ ’eṯ-šallûm: </p>
 <p>39 wəšallûm hwōlîḏ ’eṯ-ḥiləqîyâ wəḥiləqîyâ hwōlîḏ ’eṯ-‘ăzarəyâ: </p>
 <p>40 w<sup>a</sup>‘ăzarəyâ hwōlîḏ ’eṯ-śərāyâ ûśərāyâ hwōlîḏ ’eṯ-yəhwōṣāḏāq: </p>
 <p>41 wîhwōṣāḏāq hālaḵə bəhaḡəlwōṯ yəhwâ ’eṯ-yəhûḏâ wîrûšālāim bəyaḏ nəḇuḵaḏəne’ṣṣar: s</p>
 </td>
 </tr></table>
 <p></p><hr>
 <center>
 <a href="ch1006.htm">Next: 1 Chronicles (1 Divrey Yamim) Chapter 6</a></center>
 </body>