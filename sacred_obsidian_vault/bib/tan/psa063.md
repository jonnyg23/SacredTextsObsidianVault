<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa063.htm">Polyglot</a> 
 <a href="../kjv/psa063.htm">KJV</a> 
 <a href="../sep/psa063.htm">Sep</a> 
 <a href="../vul/psa063.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa062.htm">Previous</a> 
 <a href="psa064.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 63</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏מִזְמ֥וֹר לְדָוִ֑ד בִּ֝הְיוֹת֗וֹ בְּמִדְבַּ֥ר יְהוּדָֽה׃ </span></p>
 <p align="RIGHT"><span lang="he">‎<a name="002">2</a> ‏אֱלֹהִ֤ים׀ אֵלִ֥י אַתָּ֗ה אֲ‍ֽשַׁחֲ֫רֶ֥ךָּ צָמְאָ֬ה לְךָ֨׀ נַפְשִׁ֗י כָּמַ֣הּ לְךָ֣ בְשָׂרִ֑י בְּאֶֽרֶץ־צִיָּ֖ה וְעָיֵ֣ף בְּלִי־מָֽיִם׃ </span></p>
 <p align="RIGHT"><span lang="he">‎<a name="003">3</a> ‏כֵּ֭ן בַּקֹּ֣דֶשׁ חֲזִיתִ֑יךָ לִרְא֥וֹת עֻ֝זְּךָ֗ וּכְבוֹדֶֽךָ׃ </span></p>
 <p align="RIGHT"><span lang="he">‎<a name="004">4</a> ‏כִּי־ט֣וֹב חַ֭סְדְּךָ מֵֽחַיִּ֗ים שְׂפָתַ֥י יְשַׁבְּחֽוּנְךָ׃ </span></p>
 <p align="RIGHT"><span lang="he">‎<a name="005">5</a> ‏כֵּ֣ן אֲבָרֶכְךָ֣ בְחַיָּ֑י בְּ֝שִׁמְךָ אֶשָּׂ֥א כַפָּֽי׃ </span></p>
 <p align="RIGHT"><span lang="he">‎<a name="006">6</a> ‏כְּמ֤וֹ חֵ֣לֶב וָ֭דֶשֶׁן תִּשְׂבַּ֣ע נַפְשִׁ֑י וְשִׂפְתֵ֥י רְ֝נָנ֗וֹת יְהַלֶּל־פִּֽי׃ </span></p>
 <p align="RIGHT"><span lang="he">‎<a name="007">7</a> ‏אִם־זְכַרְתִּ֥יךָ עַל־יְצוּעָ֑י בְּ֝אַשְׁמֻר֗וֹת אֶהְגֶּה־בָּֽךְ׃ </span></p>
 <p align="RIGHT"><span lang="he">‎<a name="008">8</a> ‏כִּֽי־הָיִ֣יתָ עֶזְרָ֣תָה לִּ֑י וּבְצֵ֖ל כְּנָפֶ֣יךָ אֲרַנֵּֽן׃ </span></p>
 <p align="RIGHT"><span lang="he">‎<a name="009">9</a> ‏דָּבְקָ֣ה נַפְשִׁ֣י אַחֲרֶ֑יךָ בִּ֝֗י תָּמְכָ֥ה יְמִינֶֽךָ׃ </span></p>
 <p align="RIGHT"><span lang="he">‎<a name="010">10</a> ‏וְהֵ֗מָּה לְ֭שׁוֹאָה יְבַקְשׁ֣וּ נַפְשִׁ֑י יָ֝בֹ֗אוּ בְּֽתַחְתִּיּ֥וֹת הָאָֽרֶץ׃ </span></p>
 <p align="RIGHT"><span lang="he">‎<a name="011">11</a> ‏יַגִּירֻ֥הוּ עַל־יְדֵי־חָ֑רֶב מְנָ֖ת שֻׁעָלִ֣ים יִהְיֽוּ׃ </span></p>
 <p align="RIGHT"><span lang="he">‎<a name="012">12</a> ‏וְהַמֶּלֶךְ֮ יִשְׂמַ֪ח בֵּאלֹ֫הִ֥ים יִ֭תְהַלֵּל כָּל־הַנִּשְׁבָּ֣ע בּ֑וֹ כִּ֥י יִ֝סָּכֵ֗ר פִּ֣י דֽוֹבְרֵי־שָֽׁקֶר׃ </span></p>
 </td>
 <td width="50%">
 <p>1 mizəmwōr ləḏāwiḏ bihəywōṯwō bəmiḏəbar yəhûḏâ: </p>
 <p>2 ’ĕlōhîm| ’ēlî ’atâ ’ă‍š<sup>a</sup>ḥăreḵḵā ṣāmə’â ləḵā| nafəšî kām<sup>a</sup>h ləḵā ḇəśārî bə’ereṣ-ṣîyâ wə‘āyēf bəlî-māyim: </p>
 <p>3 kēn baqqōḏeš ḥăzîṯîḵā lirə’wōṯ ‘uzzəḵā ûḵəḇwōḏeḵā: </p>
 <p>4 kî-ṭwōḇ ḥasədəḵā mēḥayyîm śəfāṯay yəšabəḥûnəḵā: </p>
 <p>5 kēn ’ăḇāreḵəḵā ḇəḥayyāy bəšiməḵā ’eśśā’ ḵapāy: </p>
 <p>6 kəmwō ḥēleḇ wāḏešen tiśəb<sup>a</sup>‘ nafəšî wəśifəṯê rənānwōṯ yəhallel-pî: </p>
 <p>7 ’im-zəḵarətîḵā ‘al-yəṣû‘āy bə’ašəmurwōṯ ’ehəgeh-bāḵə: </p>
 <p>8 kî-hāyîṯā ‘ezərāṯâ llî ûḇəṣēl kənāfeyḵā ’ărannēn: </p>
 <p>9 dāḇəqâ nafəšî ’<sup>a</sup>ḥăreyḵā bî tāməḵâ yəmîneḵā: </p>
 <p>10 wəhēmmâ ləšwō’â yəḇaqəšû nafəšî yāḇō’û bəṯ<sup>a</sup>ḥətîywōṯ hā’āreṣ: </p>
 <p>11 yagîruhû ‘al-yəḏê-ḥāreḇ mənāṯ šu‘ālîm yihəyû: </p>
 <p>12 wəhammeleḵə yiśəm<sup>a</sup>ḥ bē’lōhîm yiṯəhallēl kāl-hannišəbā‘ bwō kî yissāḵēr pî ḏwōḇərê-šāqer: </p>
 </td>
 </tr></table>
 <p></p><hr>
 <center>
 <a href="psa064.htm">Next: Psalms (Tehilim) Chapter 64</a></center>
 </body>