<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/eze046.htm">Polyglot</a> 
 <a href="../kjv/eze046.htm">KJV</a> 
 <a href="../sep/eze046.htm">Sep</a> 
 <a href="../vul/eze046.htm">Vul</a> 
 
 <br>
 <br><a href="eze.htm">Ezekiel (Yechezqel) Index</a><br>
  
 <a href="eze045.htm">Previous</a> 
 <a href="eze047.htm">Next</a> 
 </center>
 <hr>
 
 <h3 align="CENTER">Tanach (Hebrew): Ezekiel (Yechezqel) Chapter 46</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏כֹּֽה־אָמַר֮ אֲדֹנָ֣י יְהוִה֒ שַׁ֜עַר הֶחָצֵ֤ר הַפְּנִימִית֙ הַפֹּנֶ֣ה קָדִ֔ים יִהְיֶ֣ה סָג֔וּר שֵׁ֖שֶׁת יְמֵ֣י הַֽמַּעֲשֶׂ֑ה וּבְי֤וֹם הַשַּׁבָּת֙ יִפָּתֵ֔חַ וּבְי֥וֹם הַחֹ֖דֶשׁ יִפָּתֵֽחַ׃ </span></p>
 <p align="RIGHT"><span lang="he">‎<a name="002">2</a> ‏וּבָ֣א הַנָּשִׂ֡יא דֶּרֶךְ֩ אוּלָ֨ם הַשַּׁ֜עַר מִח֗וּץ וְעָמַד֙ עַל־מְזוּזַ֣ת הַשַּׁ֔עַר וְעָשׂ֣וּ הַכֹּהֲנִ֗ים אֶת־עֽוֹלָתוֹ֙ וְאֶת־שְׁלָמָ֔יו וְהִֽשְׁתַּחֲוָ֛ה עַל־מִפְתַּ֥ן הַשַּׁ֖עַר וְיָצָ֑א וְהַשַּׁ֥עַר לֹֽא־יִסָּגֵ֖ר עַד־הָעָֽרֶב׃ </span></p>
 <p align="RIGHT"><span lang="he">‎<a name="003">3</a> ‏וְהִשְׁתַּחֲו֣וּ עַם־הָאָ֗רֶץ פֶּ֚תַח הַשַּׁ֣עַר הַה֔וּא בַּשַּׁבָּת֖וֹת וּבֶחֳדָשִׁ֑ים לִפְנֵ֖י יְהוָֽה׃ </span></p>
 <p align="RIGHT"><span lang="he">‎<a name="004">4</a> ‏וְהָ֣עֹלָ֔ה אֲשֶׁר־יַקְרִ֥ב הַנָּשִׂ֖יא לַֽיהוָ֑ה בְּי֣וֹם הַשַּׁבָּ֗ת שִׁשָּׁ֧ה כְבָשִׂ֛ים תְּמִימִ֖ם וְאַ֥יִל תָּמִֽים׃ </span></p>
 <p align="RIGHT"><span lang="he">‎<a name="005">5</a> ‏וּמִנְחָה֙ אֵיפָ֣ה לָאַ֔יִל וְלַכְּבָשִׂ֥ים מִנְחָ֖ה מַתַּ֣ת יָד֑וֹ וְשֶׁ֖מֶן הִ֥ין לָאֵיפָֽה׃ </span></p>
 <p align="RIGHT"><span lang="he">‎<a name="006">6</a> ‏וּבְי֣וֹם הַחֹ֔דֶשׁ פַּ֥ר בֶּן־בָּקָ֖ר תְּמִימִ֑ם וְשֵׁ֧שֶׁת כְּבָשִׂ֛ם וָאַ֖יִל תְּמִימִ֥ם יִהְיֽוּ׃ </span></p>
 <p align="RIGHT"><span lang="he">‎<a name="007">7</a> ‏וְאֵיפָ֨ה לַפָּ֜ר וְאֵיפָ֤ה לָאַ֙יִל֙ יַעֲשֶׂ֣ה מִנְחָ֔ה וְלַ֨כְּבָשִׂ֔ים כַּאֲשֶׁ֥ר תַּשִּׂ֖יג יָד֑וֹ וְשֶׁ֖מֶן הִ֥ין לָאֵיפָֽה׃ </span></p>
 <p align="RIGHT"><span lang="he">‎<a name="008">8</a> ‏וּבְב֖וֹא הַנָּשִׂ֑יא דֶּ֣רֶךְ אוּלָ֤ם הַשַּׁ֙עַר֙ יָב֔וֹא וּבְדַרְכּ֖וֹ יֵצֵֽא׃ </span></p>
 <p align="RIGHT"><span lang="he">‎<a name="009">9</a> ‏וּבְב֨וֹא עַם־הָאָ֜רֶץ לִפְנֵ֣י יְהוָה֮ בַּמּֽוֹעֲדִים֒ הַבָּ֡א דֶּרֶךְ־שַׁ֨עַר צָפ֜וֹן לְהִֽשְׁתַּחֲוֹ֗ת יֵצֵא֙ דֶּרֶךְ־שַׁ֣עַר נֶ֔גֶב וְהַבָּא֙ דֶּרֶךְ־שַׁ֣עַר נֶ֔גֶב יֵצֵ֖א דֶּרֶךְ־שַׁ֣עַר צָפ֑וֹנָה לֹ֣א יָשׁ֗וּב דֶּ֤רֶךְ הַשַּׁ֙עַר֙ אֲשֶׁר־בָּ֣א ב֔וֹ כִּ֥י נִכְח֖וֹ <font color="brown">יצאו</font> <font color="blue">יֵצֵֽא׃</font> </span></p>
 <p align="RIGHT"><span lang="he">‎<a name="010">10</a> ‏וְֽהַנָּשִׂ֑יא בְּתוֹכָ֤ם בְּבוֹאָם֙ יָב֔וֹא וּבְצֵאתָ֖ם יֵצֵֽאוּ׃ </span></p>
 <p align="RIGHT"><span lang="he">‎<a name="011">11</a> ‏וּבַחַגִּ֣ים וּבַמּוֹעֲדִ֗ים תִּהְיֶ֤ה הַמִּנְחָה֙ אֵיפָ֤ה לַפָּר֙ וְאֵיפָ֣ה לָאַ֔יִל וְלַכְּבָשִׂ֖ים מַתַּ֣ת יָד֑וֹ וְשֶׁ֖מֶן הִ֥ין לָאֵיפָֽה׃ ס</span></p>
 <p align="RIGHT"><span lang="he">‎<a name="012">12</a> ‏וְכִֽי־יַעֲשֶׂה֩ הַנָּשִׂ֨יא נְדָבָ֜ה עוֹלָ֣ה אֽוֹ־שְׁלָמִים֮ נְדָבָ֣ה לַֽיהוָה֒ וּפָ֣תַֽח ל֗וֹ אֶת<font color="red"><sup>1</sup></font> הַשַּׁ֙עַר֙ הַפֹּנֶ֣ה קָדִ֔ים וְעָשָׂ֤ה אֶת־עֹֽלָתוֹ֙ וְאֶת־שְׁלָמָ֔יו כַּאֲשֶׁ֥ר יַעֲשֶׂ֖ה בְּי֣וֹם הַשַּׁבָּ֑ת וְיָצָ֛א וְסָגַ֥ר אֶת־הַשַּׁ֖עַר אַחֲרֵ֥י צֵאתֽוֹ׃ </span></p>
 <p align="RIGHT"><span lang="he">‎<a name="013">13</a> ‏וְכֶ֨בֶשׂ בֶּן־שְׁנָת֜וֹ תָּמִ֗ים תַּעֲשֶׂ֥ה עוֹלָ֛ה לַיּ֖וֹם לַֽיהוָֹ֑ה בַּבֹּ֥קֶר בַּבֹּ֖קֶר תַּעֲשֶׂ֥ה אֹתֽוֹ׃ </span></p>
 <p align="RIGHT"><span lang="he">‎<a name="014">14</a> ‏וּמִנְחָה֩ תַעֲשֶׂ֨ה עָלָ֜יו בַּבֹּ֤קֶר בַּבֹּ֙קֶר֙ שִׁשִּׁ֣ית הָֽאֵיפָ֔ה וְשֶׁ֛מֶן שְׁלִישִׁ֥ית הַהִ֖ין לָרֹ֣ס אֶת־הַסֹּ֑לֶת מִנְחָה֙ לַֽיהוָ֔ה חֻקּ֥וֹת עוֹלָ֖ם תָּמִֽיד׃ </span></p>
 <p align="RIGHT"><span lang="he">‎<a name="015">15</a> ‏<font color="brown">ועשו</font> <font color="blue">יַעֲשׂ֨וּ</font> אֶת־הַכֶּ֧בֶשׂ וְאֶת־הַמִּנְחָ֛ה וְאֶת־הַשֶּׁ֖מֶן בַּבֹּ֣קֶר בַּבֹּ֑קֶר עוֹלַ֖ת תָּמִֽיד׃ פ</span></p>
 <p align="RIGHT"><span lang="he">‎<a name="016">16</a> ‏כֹּה־אָמַ֞ר אֲדֹנָ֣י יְהוִֹ֗ה כִּֽי־יִתֵּ֨ן הַנָּשִׂ֤יא מַתָּנָה֙ לְאִ֣ישׁ מִבָּנָ֔יו נַחֲלָת֥וֹ הִ֖יא לְבָנָ֣יו תִּֽהְיֶ֑ה אֲחֻזָּתָ֥ם הִ֖יא בְּנַחֲלָֽה׃ </span></p>
 <p align="RIGHT"><span lang="he">‎<a name="017">17</a> ‏וְכִֽי־יִתֵּ֨ן מַתָּנָ֜ה מִנַּחֲלָת֗וֹ לְאַחַד֙ מֵֽעֲבָדָ֔יו וְהָ֤יְתָה לּוֹ֙ עַד־שְׁנַ֣ת הַדְּר֔וֹר וְשָׁבַ֖ת לַנָּשִׂ֑יא אַ֚ךְ נַחֲלָת֔וֹ בָּנָ֖יו לָהֶ֥ם תִּהְיֶֽה׃ </span></p>
 <p align="RIGHT"><span lang="he">‎<a name="018">18</a> ‏וְלֹא־יִקַּ֨ח הַנָּשִׂ֜יא מִנַּחֲלַ֣ת הָעָ֗ם לְהֽוֹנֹתָם֙ מֵאֲחֻזָּתָ֔ם מֵאֲחֻזָּת֖וֹ יַנְחִ֣ל אֶת־בָּנָ֑יו לְמַ֙עַן֙ אֲשֶׁ֣ר לֹֽא־יָפֻ֣צוּ עַמִּ֔י אִ֖ישׁ מֵאֲחֻזָּתֽוֹ׃ </span></p>
 <p align="RIGHT"><span lang="he">‎<a name="019">19</a> ‏וַיְבִיאֵ֣נִי בַמָּבוֹא֮ אֲשֶׁ֣ר עַל־כֶּ֣תֶף הַשַּׁעַר֒ אֶל־הַלִּשְׁכ֤וֹת הַקֹּ֙דֶשׁ֙ אֶל־הַכֹּ֣הֲנִ֔ים הַפֹּנ֖וֹת צָפ֑וֹנָה וְהִנֵּה־שָׁ֣ם מָק֔וֹם <font color="brown">בירכתם</font> <font color="blue">בַּיַּרְכָתַ֖יִם</font> יָֽמָּה׃ ס</span></p>
 <p align="RIGHT"><span lang="he">‎<a name="020">20</a> ‏וַיֹּ֣אמֶר אֵלַ֔י זֶ֣ה הַמָּק֗וֹם אֲשֶׁ֤ר יְבַשְּׁלוּ־שָׁם֙ הַכֹּ֣הֲנִ֔ים אֶת־הָאָשָׁ֖ם וְאֶת־הַחַטָּ֑את אֲשֶׁ֤ר יֹאפוּ֙ אֶת־הַמִּנְחָ֔ה לְבִלְתִּ֥י הוֹצִ֛יא אֶל־הֶחָצֵ֥ר הַחִֽיצוֹנָ֖ה לְקַדֵּ֥שׁ אֶת־הָעָֽם׃ </span></p>
 <p align="RIGHT"><span lang="he">‎<a name="021">21</a> ‏וַיּוֹצִיאֵ֗נִי אֶל־הֶֽחָצֵר֙ הַחִ֣יצֹנָ֔ה וַיַּ֣עֲבִירֵ֔נִי אֶל־אַרְבַּ֖עַת מִקְצוֹעֵ֣י הֶחָצֵ֑ר וְהִנֵּ֤ה חָצֵר֙ בְּמִקְצֹ֣עַ הֶחָצֵ֔ר חָצֵ֖ר בְּמִקְצֹ֥עַ הֶחָצֵֽר׃ </span></p>
 <p align="RIGHT"><span lang="he">‎<a name="022">22</a> ‏בְּאַרְבַּ֜עַת מִקְצֹע֤וֹת הֶֽחָצֵר֙ חֲצֵר֣וֹת קְטֻר֔וֹת אַרְבָּעִ֣ים אֹ֔רֶךְ וּשְׁלֹשִׁ֖ים רֹ֑חַב מִדָּ֣ה אַחַ֔ת לְאַרְבַּעְתָּ֖ם מְׅהֻׅקְׅצָׅעֽׅוֹׅתׅ׃<font color="red"><sup>4</sup></font> </span></p>
 <p align="RIGHT"><span lang="he">‎<a name="023">23</a> ‏וְט֨וּר סָבִ֥יב בָּהֶ֛ם סָבִ֖יב לְאַרְבַּעְתָּ֑ם וּמְבַשְּׁל֣וֹת עָשׂ֔וּי מִתַּ֥חַת הַטִּיר֖וֹת סָבִֽיב׃ </span></p>
 <p align="RIGHT"><span lang="he">‎<a name="024">24</a> ‏וַיֹּ֖אמֶר אֵלָ֑י אֵ֚לֶּה בֵּ֣ית הַֽמְבַשְּׁלִ֔ים אֲשֶׁ֧ר יְבַשְּׁלוּ־שָׁ֛ם מְשָׁרְתֵ֥י הַבַּ֖יִת אֶת־זֶ֥בַח הָעָֽם׃ </span></p>
 </td>
 <td width="50%">
 <p>1 kōh-’āmar ’ăḏōnāy yəhwih š<sup>a</sup>‘ar heḥāṣēr hapənîmîṯ hapōneh qāḏîm yihəyeh sāḡûr šēšeṯ yəmê hamm<sup>a</sup>‘ăśeh ûḇəywōm haššabāṯ yipāṯēḥa ûḇəywōm h<sup>a</sup>ḥōḏeš yipāṯēḥa: </p>
 <p>2 ûḇā’ hannāśî’ dereḵə ’ûlām hašš<sup>a</sup>‘ar miḥûṣ wə‘āmaḏ ‘al-məzûzaṯ hašš<sup>a</sup>‘ar wə‘āśû hakōhănîm ’eṯ-‘wōlāṯwō wə’eṯ-šəlāmāyw wəhišət<sup>a</sup>ḥăwâ ‘al-mifətan hašš<sup>a</sup>‘ar wəyāṣā’ wəhašš<sup>a</sup>‘ar lō’-yissāḡēr ‘aḏ-hā‘āreḇ: </p>
 <p>3 wəhišət<sup>a</sup>ḥăwû ‘am-hā’āreṣ peṯ<sup>a</sup>ḥ hašš<sup>a</sup>‘ar hahû’ baššabāṯwōṯ ûḇeḥŏḏāšîm lifənê yəhwâ: </p>
 <p>4 wəhā‘ōlâ ’ăšer-yaqəriḇ hannāśî’ layhwâ bəywōm haššabāṯ šiššâ ḵəḇāśîm təmîmim wə’ayil tāmîm: </p>
 <p>5 ûminəḥâ ’êfâ lā’ayil wəlakəḇāśîm minəḥâ mataṯ yāḏwō wəšemen hîn lā’êfâ: </p>
 <p>6 ûḇəywōm h<sup>a</sup>ḥōḏeš par ben-bāqār təmîmim wəšēšeṯ kəḇāśim wā’ayil təmîmim yihəyû: </p>
 <p>7 wə’êfâ lapār wə’êfâ lā’ayil y<sup>a</sup>‘ăśeh minəḥâ wəlakəḇāśîm ka’ăšer taśśîḡ yāḏwō wəšemen hîn lā’êfâ: </p>
 <p>8 ûḇəḇwō’ hannāśî’ dereḵə ’ûlām hašš<sup>a</sup>‘ar yāḇwō’ ûḇəḏarəkwō yēṣē’: </p>
 <p>9 ûḇəḇwō’ ‘am-hā’āreṣ lifənê yəhwâ bammwō‘ăḏîm habā’ dereḵə-š<sup>a</sup>‘ar ṣāfwōn ləhišət<sup>a</sup>ḥăwōṯ yēṣē’ dereḵə-š<sup>a</sup>‘ar neḡeḇ wəhabā’ dereḵə-š<sup>a</sup>‘ar neḡeḇ yēṣē’ dereḵə-š<sup>a</sup>‘ar ṣāfwōnâ lō’ yāšûḇ dereḵə hašš<sup>a</sup>‘ar ’ăšer-bā’ ḇwō kî niḵəḥwō <font color="brown">yēṣə’û</font> <font color="blue">yēṣē’:</font> </p>
 <p>10 wəhannāśî’ bəṯwōḵām bəḇwō’ām yāḇwō’ ûḇəṣē’ṯām yēṣē’û: </p>
 <p>11 ûḇ<sup>a</sup>ḥagîm ûḇammwō‘ăḏîm tihəyeh hamminəḥâ ’êfâ lapār wə’êfâ lā’ayil wəlakəḇāśîm mataṯ yāḏwō wəšemen hîn lā’êfâ: s</p>
 <p>12 wəḵî-y<sup>a</sup>‘ăśeh hannāśî’ nəḏāḇâ ‘wōlâ ’wō-šəlāmîm nəḏāḇâ layhwâ ûfāṯ<sup>a</sup>ḥ lwō ’eṯ<font color="red"><sup>1</sup></font> hašš<sup>a</sup>‘ar hapōneh qāḏîm wə‘āśâ ’eṯ-‘ōlāṯwō wə’eṯ-šəlāmāyw ka’ăšer y<sup>a</sup>‘ăśeh bəywōm haššabāṯ wəyāṣā’ wəsāḡar ’eṯ-hašš<sup>a</sup>‘ar ’<sup>a</sup>ḥărê ṣē’ṯwō: </p>
 <p>13 wəḵeḇeś ben-šənāṯwō tāmîm t<sup>a</sup>‘ăśeh ‘wōlâ layywōm layhwōâ babōqer babōqer t<sup>a</sup>‘ăśeh ’ōṯwō: </p>
 <p>14 ûminəḥâ ṯ<sup>a</sup>‘ăśeh ‘ālāyw babōqer babōqer šiššîṯ hā’êfâ wəšemen šəlîšîṯ hahîn lārōs ’eṯ-hassōleṯ minəḥâ layhwâ ḥuqqwōṯ ‘wōlām tāmîḏ: </p>
 <p>15 <font color="brown">wə‘āśû</font> <font color="blue">y<sup>a</sup>‘ăśû</font> ’eṯ-hakeḇeś wə’eṯ-hamminəḥâ wə’eṯ-haššemen babōqer babōqer ‘wōlaṯ tāmîḏ: f</p>
 <p>16 kōh-’āmar ’ăḏōnāy yəhwōih kî-yitēn hannāśî’ matānâ lə’îš mibānāyw n<sup>a</sup>ḥălāṯwō hî’ ləḇānāyw tihəyeh ’ăḥuzzāṯām hî’ bən<sup>a</sup>ḥălâ: </p>
 <p>17 wəḵî-yitēn matānâ minn<sup>a</sup>ḥălāṯwō lə’<sup>a</sup>ḥaḏ mē‘ăḇāḏāyw wəhāyəṯâ llwō ‘aḏ-šənaṯ hadərwōr wəšāḇaṯ lannāśî’ ’aḵə n<sup>a</sup>ḥălāṯwō bānāyw lâem tihəyeh: </p>
 <p>18 wəlō’-yiqq<sup>a</sup>ḥ hannāśî’ minn<sup>a</sup>ḥălaṯ hā‘ām ləhwōnōṯām mē’ăḥuzzāṯām mē’ăḥuzzāṯwō yanəḥil ’eṯ-bānāyw ləm<sup>a</sup>‘an ’ăšer lō’-yāfuṣû ‘ammî ’îš mē’ăḥuzzāṯwō: </p>
 <p>19 wayəḇî’ēnî ḇammāḇwō’ ’ăšer ‘al-keṯef hašš<sup>a</sup>‘ar ’el-hallišəḵwōṯ haqqōḏeš ’el-hakōhănîm hapōnwōṯ ṣāfwōnâ wəhinnēh-šām māqwōm <font color="brown">bayyarəḵōṯim</font> <font color="blue">bayyarəḵāṯayim</font> yāmmâ: s</p>
 <p>20 wayyō’mer ’ēlay zeh hammāqwōm ’ăšer yəḇaššəlû-šām hakōhănîm ’eṯ-hā’āšām wə’eṯ-h<sup>a</sup>ḥaṭṭā’ṯ ’ăšer yō’fû ’eṯ-hamminəḥâ ləḇilətî hwōṣî’ ’el-heḥāṣēr h<sup>a</sup>ḥîṣwōnâ ləqadēš ’eṯ-hā‘ām: </p>
 <p>21 wayywōṣî’ēnî ’el-heḥāṣēr h<sup>a</sup>ḥîṣōnâ wayy<sup>a</sup>‘ăḇîrēnî ’el-’arəb<sup>a</sup>‘aṯ miqəṣwō‘ê heḥāṣēr wəhinnēh ḥāṣēr bəmiqəṣō‘a heḥāṣēr ḥāṣēr bəmiqəṣō‘a heḥāṣēr: </p>
 <p>22 bə’arəb<sup>a</sup>‘aṯ miqəṣō‘wōṯ heḥāṣēr ḥăṣērwōṯ qəṭurwōṯ ’arəbā‘îm ’ōreḵə ûšəlōšîm rōḥaḇ midâ ’<sup>a</sup>ḥaṯ lə’arəb<sup>a</sup>‘ətām məׅhuׅqəׅṣāׅ‘ׅwōׅṯׅ:<font color="red"><sup>4</sup></font> </p>
 <p>23 wəṭûr sāḇîḇ bâem sāḇîḇ lə’arəb<sup>a</sup>‘ətām ûməḇaššəlwōṯ ‘āśûy mit<sup>a</sup>ḥaṯ haṭṭîrwōṯ sāḇîḇ: </p>
 <p>24 wayyō’mer ’ēlāy ’ēlleh bêṯ haməḇaššəlîm ’ăšer yəḇaššəlû-šām məšārəṯê habayiṯ ’eṯ-zeḇ<sup>a</sup>ḥ hā‘ām: </p>
 </td>
 </tr></table>
 <p></p><hr>
 <center>
 <a href="eze047.htm">Next: Ezekiel (Yechezqel) Chapter 47</a></center>
 </body>