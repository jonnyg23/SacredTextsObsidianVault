<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa037.htm">Polyglot</a> 
 <a href="../kjv/psa037.htm">KJV</a> 
 <a href="../sep/psa037.htm">Sep</a> 
 <a href="../vul/psa037.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa036.htm">Previous</a> 
 <a href="psa038.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 37</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏לְדָוִ֨ד׀ אַל־תִּתְחַ֥ר בַּמְּרֵעִ֑ים אַל־תְּ֝קַנֵּ֗א בְּעֹשֵׂ֥י עַוְלָֽה׃ </span></p>
 <p align="RIGHT"><span lang="he">‎<a name="002">2</a> ‏כִּ֣י כֶ֭חָצִיר מְהֵרָ֣ה יִמָּ֑לוּ וּכְיֶ֥רֶק דֶּ֝֗שֶׁא יִבּוֹלֽוּן׃ </span></p>
 <p align="RIGHT"><span lang="he">‎<a name="003">3</a> ‏בְּטַ֣ח בַּֽ֭יהוָה וַעֲשֵׂה־ט֑וֹב שְׁכָן־אֶ֝֗רֶץ וּרְעֵ֥ה אֱמוּנָֽה׃ </span></p>
 <p align="RIGHT"><span lang="he">‎<a name="004">4</a> ‏וְהִתְעַנַּ֥ג עַל־יְהוָ֑ה וְיִֽתֶּן־לְ֝ךָ֗ מִשְׁאֲלֹ֥ת לִבֶּֽךָ׃ </span></p>
 <p align="RIGHT"><span lang="he">‎<a name="005">5</a> ‏גּ֣וֹל עַל־יְהוָ֣ה דַּרְכֶּ֑ךָ וּבְטַ֥ח עָ֝לָ֗יו וְה֣וּא יַעֲשֶֽׂה׃ </span></p>
 <p align="RIGHT"><span lang="he">‎<a name="006">6</a> ‏וְהוֹצִ֣יא כָא֣וֹר צִדְקֶ֑ךָ וּ֝מִשְׁפָּטֶ֗ךָ כַּֽצָּהֳרָֽיִם׃ </span></p>
 <p align="RIGHT"><span lang="he">‎<a name="007">7</a> ‏דּ֤וֹם׀ לַיהוָה֮ וְהִתְח֪וֹלֵ֫ל ל֥וֹ אַל־תִּ֭תְחַר בְּמַצְלִ֣יחַ דַּרְכּ֑וֹ בְּ֝אִ֗ישׁ עֹשֶׂ֥ה מְזִמּֽוֹת׃ </span></p>
 <p align="RIGHT"><span lang="he">‎<a name="008">8</a> ‏הֶ֣רֶף מֵ֭אַף וַעֲזֹ֣ב חֵמָ֑ה אַל־תִּ֝תְחַ֗ר אַךְ־לְהָרֵֽעַ׃ </span></p>
 <p align="RIGHT"><span lang="he">‎<a name="009">9</a> ‏כִּֽי־מְ֭רֵעִים יִכָּרֵת֑וּן וְקוֵֹ֥י יְ֝הוָ֗ה הֵ֣מָּה יִֽירְשׁוּ־אָֽרֶץ׃ </span></p>
 <p align="RIGHT"><span lang="he">‎<a name="010">10</a> ‏וְע֣וֹד מְ֭עַט וְאֵ֣ין רָשָׁ֑ע וְהִתְבּוֹנַ֖נְתָּ עַל־מְקוֹמ֣וֹ וְאֵינֶֽנּוּ׃ </span></p>
 <p align="RIGHT"><span lang="he">‎<a name="011">11</a> ‏וַעֲנָוִ֥ים יִֽירְשׁוּ־אָ֑רֶץ וְ֝הִתְעַנְּג֗וּ עַל־רֹ֥ב שָׁלֽוֹם׃ </span></p>
 <p align="RIGHT"><span lang="he">‎<a name="012">12</a> ‏זֹמֵ֣ם רָ֭שָׁע לַצַּדִּ֑יק וְחֹרֵ֖ק עָלָ֣יו שִׁנָּֽיו׃ </span></p>
 <p align="RIGHT"><span lang="he">‎<a name="013">13</a> ‏אֲדֹנָ֥י יִשְׂחַק־ל֑וֹ כִּֽי־רָ֝אָ֗ה כִּֽי־יָבֹ֥א יוֹמֽוֹ׃ </span></p>
 <p align="RIGHT"><span lang="he">‎<a name="014">14</a> ‏חֶ֤רֶב׀ פָּֽתְח֣וּ רְשָׁעִים֮ וְדָרְכ֪וּ קַ֫שְׁתָּ֥ם לְ֭הַפִּיל עָנִ֣י וְאֶבְי֑וֹן לִ֝טְב֗וֹחַ יִשְׁרֵי־דָֽרֶךְ׃ </span></p>
 <p align="RIGHT"><span lang="he">‎<a name="015">15</a> ‏חַ֭רְבָּם תָּב֣וֹא בְלִבָּ֑ם וְ֝קַשְּׁתוֹתָ֗ם תִּשָּׁבַֽרְנָה׃ </span></p>
 <p align="RIGHT"><span lang="he">‎<a name="016">16</a> ‏טוֹב־מְ֭עַט לַצַּדִּ֑יק מֵ֝הֲמ֗וֹן רְשָׁעִ֥ים רַבִּֽים׃ </span></p>
 <p align="RIGHT"><span lang="he">‎<a name="017">17</a> ‏כִּ֤י זְרוֹע֣וֹת רְ֭שָׁעִים תִּשָּׁבַ֑רְנָה וְסוֹמֵ֖ךְ צַדִּיקִ֣ים יְהוָֽה׃ </span></p>
 <p align="RIGHT"><span lang="he">‎<a name="018">18</a> ‏יוֹדֵ֣עַ יְ֭הוָה יְמֵ֣י תְמִימִ֑ם וְ֝נַחֲלָתָ֗ם לְעוֹלָ֥ם תִּהְיֶֽה׃ </span></p>
 <p align="RIGHT"><span lang="he">‎<a name="019">19</a> ‏לֹֽא־יֵ֭בֹשׁוּ בְּעֵ֣ת רָעָ֑ה וּבִימֵ֖י רְעָב֣וֹן יִשְׂבָּֽעוּ׃ </span></p>
 <p align="RIGHT"><span lang="he">‎<a name="020">20</a> ‏כִּ֤י רְשָׁעִ֨ים׀ יֹאבֵ֗דוּ וְאֹיְבֵ֣י יְ֭הוָה כִּיקַ֣ר כָּרִ֑ים כָּל֖וּ בֶעָשָׁ֣ן כָּֽלוּ׃ </span></p>
 <p align="RIGHT"><span lang="he">‎<a name="021">21</a> ‏לוֶֹ֣ה רָ֭שָׁע וְלֹ֣א יְשַׁלֵּ֑ם וְ֝צַדִּ֗יק חוֹנֵ֥ן וְנוֹתֵֽן׃ </span></p>
 <p align="RIGHT"><span lang="he">‎<a name="022">22</a> ‏כִּ֣י מְ֭בֹרָכָיו יִ֣ירְשׁוּ אָ֑רֶץ וּ֝מְקֻלָּלָ֗יו יִכָּרֵֽתוּ׃ </span></p>
 <p align="RIGHT"><span lang="he">‎<a name="023">23</a> ‏מֵ֭יְהוָה מִֽצְעֲדֵי־גֶ֥בֶר כּוֹנָ֗נוּ וְדַרְכּ֥וֹ יֶחְפָּֽץ׃ </span></p>
 <p align="RIGHT"><span lang="he">‎<a name="024">24</a> ‏כִּֽי־יִפֹּ֥ל לֹֽא־יוּטָ֑ל כִּֽי־יְ֝הוָ֗ה סוֹמֵ֥ךְ יָדֽוֹ׃ </span></p>
 <p align="RIGHT"><span lang="he">‎<a name="025">25</a> ‏נַ֤עַר׀ הָיִ֗יתִי גַּם־זָ֫קַ֥נְתִּי וְֽלֹא־רָ֭אִיתִי צַדִּ֣יק נֶעֱזָ֑ב וְ֝זַרְע֗וֹ מְבַקֶּשׁ־לָֽחֶם׃ </span></p>
 <p align="RIGHT"><span lang="he">‎<a name="026">26</a> ‏כָּל־הַ֭יּוֹם חוֹנֵ֣ן וּמַלְוֶ֑ה וְ֝זַרְע֗וֹ לִבְרָכָֽה׃ </span></p>
 <p align="RIGHT"><span lang="he">‎<a name="027">27</a> ‏ס֣וּר מֵ֭רָע וַעֲשֵׂה־ט֗וֹב וּשְׁכֹ֥ן לְעוֹלָֽם׃ </span></p>
 <p align="RIGHT"><span lang="he">‎<a name="028">28</a> ‏כִּ֤י יְהוָ֨ה׀ אֹ֘הֵ֤ב מִשְׁפָּ֗ט וְלֹא־יַעֲזֹ֣ב אֶת־חֲ֭סִידָיו לְעוֹלָ֣ם נִשְׁמָ֑רוּ וְזֶ֖רַע רְשָׁעִ֣ים נִכְרָֽת׃ </span></p>
 <p align="RIGHT"><span lang="he">‎<a name="029">29</a> ‏צַדִּיקִ֥ים יִֽירְשׁוּ־אָ֑רֶץ וְיִשְׁכְּנ֖וּ לָעַ֣ד עָלֶֽיהָ׃ </span></p>
 <p align="RIGHT"><span lang="he">‎<a name="030">30</a> ‏פִּֽי־צַ֭דִּיק יֶהְגֶּ֣ה חָכְמָ֑ה וּ֝לְשׁוֹנ֗וֹ תְּדַבֵּ֥ר מִשְׁפָּֽט׃ </span></p>
 <p align="RIGHT"><span lang="he">‎<a name="031">31</a> ‏תּוֹרַ֣ת אֱלֹהָ֣יו בְּלִבּ֑וֹ לֹ֖א תִמְעַ֣ד אֲשֻׁרָֽיו׃ </span></p>
 <p align="RIGHT"><span lang="he">‎<a name="032">32</a> ‏צוֹפֶ֣ה רָ֭שָׁע לַצַּדִּ֑יק וּ֝מְבַקֵּ֗שׁ לַהֲמִיתוֹ׃<font color="red"><sup>1</sup></font> </span></p>
 <p align="RIGHT"><span lang="he">‎<a name="033">33</a> ‏יְ֭הוָה לֹא־יַעַזְבֶ֣נּוּ בְיָד֑וֹ וְלֹ֥א יַ֝רְשִׁיעֶ֗נּוּ בְּהִשָּׁפְטֽוֹ׃ </span></p>
 <p align="RIGHT"><span lang="he">‎<a name="034">34</a> ‏קַוֵּ֤ה אֶל־יְהוָ֨ה׀ וּשְׁמֹ֬ר דַּרְכּ֗וֹ וִֽ֭ירוֹמִמְךָ לָרֶ֣שֶׁת אָ֑רֶץ בְּהִכָּרֵ֖ת רְשָׁעִ֣ים תִּרְאֶֽה׃ </span></p>
 <p align="RIGHT"><span lang="he">‎<a name="035">35</a> ‏רָ֭אִיתִי רָשָׁ֣ע עָרִ֑יץ וּ֝מִתְעָרֶ֗ה כְּאֶזְרָ֥ח רַעֲנָֽן׃ </span></p>
 <p align="RIGHT"><span lang="he">‎<a name="036">36</a> ‏וַ֭יַּֽעֲבֹר וְהִנֵּ֣ה אֵינֶ֑נּוּ וָֽ֝אֲבַקְשֵׁ֗הוּ וְלֹ֣א נִמְצָֽא׃ </span></p>
 <p align="RIGHT"><span lang="he">‎<a name="037">37</a> ‏שְׁמָר־תָּ֭ם וּרְאֵ֣ה יָשָׁ֑ר כִּֽי־אַחֲרִ֖ית לְאִ֣ישׁ שָׁלֽוֹם׃ </span></p>
 <p align="RIGHT"><span lang="he">‎<a name="038">38</a> ‏וּֽ֭פֹשְׁעִים נִשְׁמְד֣וּ יַחְדָּ֑ו אַחֲרִ֖ית רְשָׁעִ֣ים נִכְרָֽתָה׃ </span></p>
 <p align="RIGHT"><span lang="he">‎<a name="039">39</a> ‏וּתְשׁוּעַ֣ת צַ֭דִּיקִים מֵיְהוָ֑ה מָֽ֝עוּזָּ֗ם בְּעֵ֣ת צָרָֽה׃ </span></p>
 <p align="RIGHT"><span lang="he">‎<a name="040">40</a> ‏וַֽיַּעְזְרֵ֥ם יְהוָ֗ה וַֽיְפַ֫לְּטֵ֥ם יְפַלְּטֵ֣ם מֵ֭רְשָׁעִים וְיוֹשִׁיעֵ֑ם כִּי־חָ֥סוּ בֽוֹ׃ </span></p>
 </td>
 <td width="50%">
 <p>1 ləḏāwiḏ| ’al-tiṯəḥar bammərē‘îm ’al-təqannē’ bə‘ōśê ‘awəlâ: </p>
 <p>2 kî ḵeḥāṣîr məhērâ yimmālû ûḵəyereq deše’ yibwōlûn: </p>
 <p>3 bəṭ<sup>a</sup>ḥ bayhwâ w<sup>a</sup>‘ăśēh-ṭwōḇ šəḵān-’ereṣ ûrə‘ēh ’ĕmûnâ: </p>
 <p>4 wəhiṯə‘annaḡ ‘al-yəhwâ wəyiten-ləḵā mišə’ălōṯ libeḵā: </p>
 <p>5 gwōl ‘al-yəhwâ darəkeḵā ûḇəṭ<sup>a</sup>ḥ ‘ālāyw wəhû’ y<sup>a</sup>‘ăśeh: </p>
 <p>6 wəhwōṣî’ ḵā’wōr ṣiḏəqeḵā ûmišəpāṭeḵā kaṣṣâŏrāyim: </p>
 <p>7 dwōm| layhwâ wəhiṯəḥwōlēl lwō ’al-tiṯəḥar bəmaṣəlîḥa darəkwō bə’îš ‘ōśeh məzimmwōṯ: </p>
 <p>8 heref mē’af w<sup>a</sup>‘ăzōḇ ḥēmâ ’al-tiṯəḥar ’aḵə-ləhārē‘a: </p>
 <p>9 kî-mərē‘îm yikārēṯûn wəqwōê yəhwâ hēmmâ yîrəšû-’āreṣ: </p>
 <p>10 wə‘wōḏ mə‘aṭ wə’ên rāšā‘ wəhiṯəbwōnanətā ‘al-məqwōmwō wə’ênennû: </p>
 <p>11 w<sup>a</sup>‘ănāwîm yîrəšû-’āreṣ wəhiṯə‘annəḡû ‘al-rōḇ šālwōm: </p>
 <p>12 zōmēm rāšā‘ laṣṣadîq wəḥōrēq ‘ālāyw šinnāyw: </p>
 <p>13 ’ăḏōnāy yiśəḥaq-lwō kî-rā’â kî-yāḇō’ ywōmwō: </p>
 <p>14 ḥereḇ| pāṯəḥû rəšā‘îm wəḏārəḵû qašətām ləhapîl ‘ānî wə’eḇəywōn liṭəḇwōḥa yišərê-ḏāreḵə: </p>
 <p>15 ḥarəbām tāḇwō’ ḇəlibām wəqaššəṯwōṯām tiššāḇarənâ: </p>
 <p>16 ṭwōḇ-mə‘aṭ laṣṣadîq mēhămwōn rəšā‘îm rabîm: </p>
 <p>17 kî zərwō‘wōṯ rəšā‘îm tiššāḇarənâ wəswōmēḵə ṣadîqîm yəhwâ: </p>
 <p>18 ywōḏē‘a yəhwâ yəmê ṯəmîmim wən<sup>a</sup>ḥălāṯām lə‘wōlām tihəyeh: </p>
 <p>19 lō’-yēḇōšû bə‘ēṯ rā‘â ûḇîmê rə‘āḇwōn yiśəbā‘û: </p>
 <p>20 kî rəšā‘îm| yō’ḇēḏû wə’ōyəḇê yəhwâ kîqar kārîm kālû ḇe‘āšān kālû: </p>
 <p>21 lwōeh rāšā‘ wəlō’ yəšallēm wəṣadîq ḥwōnēn wənwōṯēn: </p>
 <p>22 kî məḇōrāḵāyw yîrəšû ’āreṣ ûməqullālāyw yikārēṯû: </p>
 <p>23 mêəhwâ miṣə‘ăḏê-ḡeḇer kwōnānû wəḏarəkwō yeḥəpāṣ: </p>
 <p>24 kî-yipōl lō’-yûṭāl kî-yəhwâ swōmēḵə yāḏwō: </p>
 <p>25 n<sup>a</sup>‘ar| hāyîṯî gam-zāqanətî wəlō’-rā’îṯî ṣadîq ne‘ĕzāḇ wəzarə‘wō məḇaqqeš-lāḥem: </p>
 <p>26 kāl-hayywōm ḥwōnēn ûmaləweh wəzarə‘wō liḇərāḵâ: </p>
 <p>27 sûr mērā‘ w<sup>a</sup>‘ăśēh-ṭwōḇ ûšəḵōn lə‘wōlām: </p>
 <p>28 kî yəhwâ| ’ōhēḇ mišəpāṭ wəlō’-y<sup>a</sup>‘ăzōḇ ’eṯ-ḥăsîḏāyw lə‘wōlām nišəmārû wəzer<sup>a</sup>‘ rəšā‘îm niḵərāṯ: </p>
 <p>29 ṣadîqîm yîrəšû-’āreṣ wəyišəkənû lā‘aḏ ‘āleyhā: </p>
 <p>30 pî-ṣadîq yehəgeh ḥāḵəmâ ûləšwōnwō təḏabēr mišəpāṭ: </p>
 <p>31 twōraṯ ’ĕlōhāyw bəlibwō lō’ ṯimə‘aḏ ’ăšurāyw: </p>
 <p>32 ṣwōfeh rāšā‘ laṣṣadîq ûməḇaqqēš lahămîṯwō:<font color="red"><sup>1</sup></font> </p>
 <p>33 yəhwâ lō’-y<sup>a</sup>‘azəḇennû ḇəyāḏwō wəlō’ yarəšî‘ennû bəhiššāfəṭwō: </p>
 <p>34 qaûēh ’el-yəhwâ| ûšəmōr darəkwō wîrwōmiməḵā lārešeṯ ’āreṣ bəhikārēṯ rəšā‘îm tirə’eh: </p>
 <p>35 rā’îṯî rāšā‘ ‘ārîṣ ûmiṯə‘āreh kə’ezərāḥ r<sup>a</sup>‘ănān: </p>
 <p>36 wayy<sup>a</sup>‘ăḇōr wəhinnēh ’ênennû wā’ăḇaqəšēhû wəlō’ niməṣā’: </p>
 <p>37 šəmār-tām ûrə’ēh yāšār kî-’<sup>a</sup>ḥărîṯ lə’îš šālwōm: </p>
 <p>38 ûfōšə‘îm nišəməḏû y<sup>a</sup>ḥədāw ’<sup>a</sup>ḥărîṯ rəšā‘îm niḵərāṯâ: </p>
 <p>39 ûṯəšû‘aṯ ṣadîqîm mêəhwâ mā‘ûzzām bə‘ēṯ ṣārâ: </p>
 <p>40 wayy<sup>a</sup>‘əzərēm yəhwâ wayəfalləṭēm yəfalləṭēm mērəšā‘îm wəywōšî‘ēm kî-ḥāsû ḇwō: </p>
 </td>
 </tr></table>
 <p></p><hr>
 <center>
 <a href="psa038.htm">Next: Psalms (Tehilim) Chapter 38</a></center>
 </body>