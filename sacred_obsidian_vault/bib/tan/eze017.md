<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/eze017.htm">Polyglot</a> 
 <a href="../kjv/eze017.htm">KJV</a> 
 <a href="../sep/eze017.htm">Sep</a> 
 <a href="../vul/eze017.htm">Vul</a> 
 
 <br>
 <br><a href="eze.htm">Ezekiel (Yechezqel) Index</a><br>
  
 <a href="eze016.htm">Previous</a> 
 <a href="eze018.htm">Next</a> 
 </center>
 <hr>
 
 <h3 align="CENTER">Tanach (Hebrew): Ezekiel (Yechezqel) Chapter 17</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְהִ֥י דְבַר־יְהוָ֖ה אֵלַ֥י לֵאמֹֽר׃ </span></p>
 <p align="RIGHT"><span lang="he">‎<a name="002">2</a> ‏בֶּן־אָדָ֕ם ח֥וּד חִידָ֖ה וּמְשֹׁ֣ל מָשָׁ֑ל אֶל־בֵּ֖ית יִשְׂרָאֵֽל׃ </span></p>
 <p align="RIGHT"><span lang="he">‎<a name="003">3</a> ‏וְאָמַרְתָּ֞ כֹּה־אָמַ֣ר׀ אֲדֹנָ֣י יְהוִ֗ה הַנֶּ֤שֶׁר הַגָּדוֹל֙ גְּד֤וֹל הַכְּנָפַ֙יִם֙ אֶ֣רֶךְ הָאֵ֔בֶר מָלֵא֙ הַנּוֹצָ֔ה אֲשֶׁר־ל֖וֹ הָֽרִקְמָ֑ה בָּ֚א אֶל־הַלְּבָנ֔וֹן וַיִּקַּ֖ח אֶת־צַמֶּ֥רֶת הָאָֽרֶז׃ </span></p>
 <p align="RIGHT"><span lang="he">‎<a name="004">4</a> ‏אֵ֛ת רֹ֥אשׁ יְנִֽיקוֹתָ֖יו קָטָ֑ף וַיְבִיאֵ֙הוּ֙ אֶל־אֶ֣רֶץ כְּנַ֔עַן בְּעִ֥יר רֹכְלִ֖ים שָׂמֽוֹ׃ </span></p>
 <p align="RIGHT"><span lang="he">‎<a name="005">5</a> ‏וַיִּקַּח֙ מִזֶּ֣רַע הָאָ֔רֶץ וַֽיִּתְּנֵ֖הוּ בִּשְׂדֵה־זָ֑רַע קָ֚ח עַל־מַ֣יִם רַבִּ֔ים צַפְצָפָ֖ה שָׂמֽוֹ׃ </span></p>
 <p align="RIGHT"><span lang="he">‎<a name="006">6</a> ‏וַיִּצְמַ֡ח וַיְהִי֩ לְגֶ֨פֶן סֹרַ֜חַת שִׁפְלַ֣ת קוֹמָ֗ה לִפְנ֤וֹת דָּלִיּוֹתָיו֙ אֵלָ֔יו וְשָׁרָשָׁ֖יו תַּחְתָּ֣יו יִֽהְי֑וּ וַתְּהִ֣י לְגֶ֔פֶן וַתַּ֣עַשׂ בַּדִּ֔ים וַתְּשַׁלַּ֖ח פֹּארֽוֹת׃ </span></p>
 <p align="RIGHT"><span lang="he">‎<a name="007">7</a> ‏וַיְהִ֤י נֶֽשֶׁר־אֶחָד֙ גָּד֔וֹל גְּד֥וֹל כְּנָפַ֖יִם וְרַב־נוֹצָ֑ה וְהִנֵּה֩ הַגֶּ֨פֶן הַזֹּ֜את כָּֽפְנָ֧ה שָׁרֳשֶׁ֣יהָ עָלָ֗יו וְדָֽלִיּוֹתָיו֙ שִׁלְחָה־לּ֔וֹ לְהַשְׁק֣וֹת אוֹתָ֔הּ מֵעֲרֻג֖וֹת מַטָּעָֽהּ׃ </span></p>
 <p align="RIGHT"><span lang="he">‎<a name="008">8</a> ‏אֶל־שָׂ֥דֶה טּ֛וֹב אֶל־מַ֥יִם רַבִּ֖ים הִ֣יא שְׁתוּלָ֑ה לַעֲשׂ֤וֹת עָנָף֙ וְלָשֵׂ֣את פֶּ֔רִי לִהְי֖וֹת לְגֶ֥פֶן אַדָּֽרֶת׃ ס</span></p>
 <p align="RIGHT"><span lang="he">‎<a name="009">9</a> ‏אֱמֹ֗ר כֹּ֥ה אָמַ֛ר אֲדֹנָ֥י יְהוִֹ֖ה תִּצְלָ֑ח הֲלוֹא֩ אֶת־שָׁרָשֶׁ֨יהָ יְנַתֵּ֜ק וְאֶת־פִּרְיָ֣הּ׀ יְקוֹסֵ֣ס וְיָבֵ֗שׁ כָּל־טַרְפֵּ֤י צִמְחָהּ֙ תִּיבָ֔שׁ וְלֹֽא־בִזְרֹ֤עַ גְּדוֹלָה֙ וּבְעַם־רָ֔ב לְמַשְׂא֥וֹת אוֹתָ֖הּ מִשָּׁרָשֶֽׁיהָ׃ </span></p>
 <p align="RIGHT"><span lang="he">‎<a name="010">10</a> ‏וְהִנֵּ֥ה שְׁתוּלָ֖ה הֲתִצְלָ֑ח הֲלוֹא֩ כְגַ֨עַת בָּ֜הּ ר֤וּחַ הַקָּדִים֙ תִּיבַ֣שׁ יָבֹ֔שׁ עַל־עֲרֻגֹ֥ת צִמְחָ֖הּ תִּיבָֽשׁ׃ פ</span></p>
 <p align="RIGHT"><span lang="he">‎<a name="011">11</a> ‏וַיְהִ֥י דְבַר־יְהוָ֖ה אֵלַ֥י לֵאמֹֽר׃ </span></p>
 <p align="RIGHT"><span lang="he">‎<a name="012">12</a> ‏אֱמָר־נָא֙ לְבֵ֣ית הַמֶּ֔רִי הֲלֹ֥א יְדַעְתֶּ֖ם מָה־אֵ֑לֶּה אֱמֹ֗ר הִנֵּה־בָ֨א מֶֽלֶךְ־בָּבֶ֤ל יְרוּשָׁלִַ֙ם֙ וַיִּקַּ֤ח אֶת־מַלְכָּהּ֙ וְאֶת־שָׂרֶ֔יהָ וַיָּבֵ֥א אוֹתָ֛ם אֵלָ֖יו בָּבֶֽלָה׃ </span></p>
 <p align="RIGHT"><span lang="he">‎<a name="013">13</a> ‏וַיִּקַּח֙ מִזֶּ֣רַע הַמְּלוּכָ֔ה וַיִּכְרֹ֥ת אִתּ֖וֹ בְּרִ֑ית וַיָּבֵ֤א אֹתוֹ֙ בְּאָלָ֔ה וְאֶת־אֵילֵ֥י הָאָ֖רֶץ לָקָֽח׃ </span></p>
 <p align="RIGHT"><span lang="he">‎<a name="014">14</a> ‏לִֽהְיוֹת֙ מַמְלָכָ֣ה שְׁפָלָ֔ה לְבִלְתִּ֖י הִתְנַשֵּׂ֑א לִשְׁמֹ֥ר אֶת־בְּרִית֖וֹ לְעָמְדָֽהּ׃ </span></p>
 <p align="RIGHT"><span lang="he">‎<a name="015">15</a> ‏וַיִּמְרָד־בּ֗וֹ לִשְׁלֹ֤חַ מַלְאָכָיו֙ מִצְרַ֔יִם לָֽתֶת־ל֥וֹ סוּסִ֖ים וְעַם־רָ֑ב הֲיִצְלָ֤ח הֲיִמָּלֵט֙ הָעֹשֵׂ֣ה אֵ֔לֶּה וְהֵפֵ֥ר בְּרִ֖ית וְנִמְלָֽט׃ </span></p>
 <p align="RIGHT"><span lang="he">‎<a name="016">16</a> ‏חַי־אָ֗נִי נְאֻם֮ אֲדֹנָ֣י יְהוִה֒ אִם־לֹ֗א בִּמְקוֹם֙ הַמֶּ֙לֶךְ֙ הַמַּמְלִ֣יךְ אֹת֔וֹ אֲשֶׁ֤ר בָּזָה֙ אֶת־אָ֣לָת֔וֹ וַאֲשֶׁ֥ר הֵפֵ֖ר אֶת־בְּרִית֑וֹ אִתּ֥וֹ בְתוֹךְ־בָּבֶ֖ל יָמֽוּת׃ </span></p>
 <p align="RIGHT"><span lang="he">‎<a name="017">17</a> ‏וְלֹא֩ בְחַ֨יִל גָּד֜וֹל וּבְקָהָ֣ל רָ֗ב יַעֲשֶׂ֨ה אוֹת֤וֹ פַרְעֹה֙ בַּמִּלְחָמָ֔ה בִּשְׁפֹּ֥ךְ סֹלְלָ֖ה וּבִבְנ֣וֹת דָּיֵ֑ק לְהַכְרִ֖ית נְפָשׁ֥וֹת רַבּֽוֹת׃ </span></p>
 <p align="RIGHT"><span lang="he">‎<a name="018">18</a> ‏וּבָזָ֥ה אָלָ֖ה לְהָפֵ֣ר בְּרִ֑ית וְהִנֵּ֨ה נָתַ֥ן יָד֛וֹ וְכָל־אֵ֥לֶּה עָשָׂ֖ה לֹ֥א יִמָּלֵֽט׃ ס</span></p>
 <p align="RIGHT"><span lang="he">‎<a name="019">19</a> ‏לָכֵ֞ן כֹּה־אָמַ֨ר אֲדֹנָ֣י יְהוִה֮ חַי־אָנִי֒ אִם־לֹ֗א אָֽלָתִי֙ אֲשֶׁ֣ר בָּזָ֔ה וּבְרִיתִ֖י אֲשֶׁ֣ר הֵפִ֑יר וּנְתַתִּ֖יו בְּרֹאשֽׁוֹ׃ </span></p>
 <p align="RIGHT"><span lang="he">‎<a name="020">20</a> ‏וּפָרַשְׂתִּ֤י עָלָיו֙ רִשְׁתִּ֔י וְנִתְפַּ֖שׂ בִּמְצֽוּדָתִ֑י וַהֲבִיאוֹתִ֣יהוּ בָבֶ֗לָה וְנִשְׁפַּטְתִּ֤י אִתּוֹ֙ שָׁ֔ם מַעֲל֖וֹ אֲשֶׁ֥ר מָֽעַל־בִּֽי׃ </span></p>
 <p align="RIGHT"><span lang="he">‎<a name="021">21</a> ‏וְאֵ֨ת כָּל־<font color="brown">מברחו</font> <font color="blue">מִבְרָחָ֤יו</font> בְּכָל־אֲגַפָּיו֙ בַּחֶ֣רֶב יִפֹּ֔לוּ וְהַנִּשְׁאָרִ֖ים לְכָל־ר֣וּחַ יִפָּרֵ֑שׂוּ וִידַעְתֶּ֕ם כִּ֛י אֲנִ֥י יְהוָ֖ה דִּבַּֽרְתִּי׃ ס</span></p>
 <p align="RIGHT"><span lang="he">‎<a name="022">22</a> ‏כֹּ֤ה אָמַר֙ אֲדֹנָ֣י יְהוִ֔ה וְלָקַ֣חְתִּי אָ֗נִי מִצַּמֶּ֧רֶת הָאֶ֛רֶז הָרָמָ֖ה וְנָתָ֑תִּי מֵרֹ֤אשׁ יֹֽנְקוֹתָיו֙ רַ֣ךְ אֶקְטֹ֔ף וְשָׁתַ֣לְתִּי אָ֔נִי עַ֥ל הַר־גָּבֹ֖הַ וְתָלֽוּל׃ </span></p>
 <p align="RIGHT"><span lang="he">‎<a name="023">23</a> ‏בְּהַ֨ר מְר֤וֹם יִשְׂרָאֵל֙ אֶשְׁתֳּלֶ֔נּוּ וְנָשָׂ֤א עָנָף֙ וְעָ֣שָׂה פֶ֔רִי וְהָיָ֖ה לְאֶ֣רֶז אַדִּ֑יר וְשָׁכְנ֣וּ תַחְתָּ֗יו כֹּ֚ל צִפּ֣וֹר כָּל־כָּנָ֔ף בְּצֵ֥ל דָּלִיּוֹתָ֖יו תִּשְׁכֹּֽנָּה׃ </span></p>
 <p align="RIGHT"><span lang="he">‎<a name="024">24</a> ‏וְֽיָדְע֞וּ כָּל־עֲצֵ֣י הַשָּׂדֶ֗ה כִּ֣י אֲנִ֤י יְהוָה֙ הִשְׁפַּ֣לְתִּי׀ עֵ֣ץ גָּבֹ֗הַ הִגְבַּ֙הְתִּי֙ עֵ֣ץ שָׁפָ֔ל הוֹבַ֙שְׁתִּי֙ עֵ֣ץ לָ֔ח וְהִפְרַ֖חְתִּי עֵ֣ץ יָבֵ֑שׁ אֲנִ֥י יְהוָ֖ה דִּבַּ֥רְתִּי וְעָשִֽׂיתִי׃ פ</span></p>
 </td>
 <td width="50%">
 <p>1 wayəhî ḏəḇar-yəhwâ ’ēlay lē’mōr: </p>
 <p>2 ben-’āḏām ḥûḏ ḥîḏâ ûməšōl māšāl ’el-bêṯ yiśərā’ēl: </p>
 <p>3 wə’āmarətā kōh-’āmar| ’ăḏōnāy yəhwih hannešer hagāḏwōl gəḏwōl hakənāfayim ’ereḵə hā’ēḇer mālē’ hannwōṣâ ’ăšer-lwō hāriqəmâ bā’ ’el-halləḇānwōn wayyiqq<sup>a</sup>ḥ ’eṯ-ṣammereṯ hā’ārez: </p>
 <p>4 ’ēṯ rō’š yənîqwōṯāyw qāṭāf wayəḇî’ēhû ’el-’ereṣ kən<sup>a</sup>‘an bə‘îr rōḵəlîm śāmwō: </p>
 <p>5 wayyiqq<sup>a</sup>ḥ mizzer<sup>a</sup>‘ hā’āreṣ wayyitənēhû biśəḏēh-zār<sup>a</sup>‘ qāḥ ‘al-mayim rabîm ṣafəṣāfâ śāmwō: </p>
 <p>6 wayyiṣəm<sup>a</sup>ḥ wayəhî ləḡefen sōr<sup>a</sup>ḥaṯ šifəlaṯ qwōmâ lifənwōṯ dālîywōṯāyw ’ēlāyw wəšārāšāyw t<sup>a</sup>ḥətāyw yihəyû watəhî ləḡefen wat<sup>a</sup>‘aś badîm watəšall<sup>a</sup>ḥ pō’rwōṯ: </p>
 <p>7 wayəhî nešer-’eḥāḏ gāḏwōl gəḏwōl kənāfayim wəraḇ-nwōṣâ wəhinnēh hagefen hazzō’ṯ kāfənâ šārŏšeyhā ‘ālāyw wəḏālîywōṯāyw šiləḥâ-llwō ləhašəqwōṯ ’wōṯāh mē‘ăruḡwōṯ maṭṭā‘āh: </p>
 <p>8 ’el-śāḏeh ṭṭwōḇ ’el-mayim rabîm hî’ šəṯûlâ l<sup>a</sup>‘ăśwōṯ ‘ānāf wəlāśē’ṯ perî lihəywōṯ ləḡefen ’adāreṯ: s</p>
 <p>9 ’ĕmōr kōh ’āmar ’ăḏōnāy yəhwōih tiṣəlāḥ hălwō’ ’eṯ-šārāšeyhā yənatēq wə’eṯ-pirəyāh| yəqwōsēs wəyāḇēš kāl-ṭarəpê ṣiməḥāh tîḇāš wəlō’-ḇizərō‘a gəḏwōlâ ûḇə‘am-rāḇ ləmaśə’wōṯ ’wōṯāh miššārāšeyhā: </p>
 <p>10 wəhinnēh šəṯûlâ hăṯiṣəlāḥ hălwō’ ḵəḡ<sup>a</sup>‘aṯ bāh rûḥa haqqāḏîm tîḇaš yāḇōš ‘al-‘ăruḡōṯ ṣiməḥāh tîḇāš: f</p>
 <p>11 wayəhî ḏəḇar-yəhwâ ’ēlay lē’mōr: </p>
 <p>12 ’ĕmār-nā’ ləḇêṯ hammerî hălō’ yəḏ<sup>a</sup>‘ətem mâ-’ēlleh ’ĕmōr hinnēh-ḇā’ meleḵə-bāḇel yərûšālaim wayyiqq<sup>a</sup>ḥ ’eṯ-maləkāh wə’eṯ-śāreyhā wayyāḇē’ ’wōṯām ’ēlāyw bāḇelâ: </p>
 <p>13 wayyiqq<sup>a</sup>ḥ mizzer<sup>a</sup>‘ hamməlûḵâ wayyiḵərōṯ ’itwō bərîṯ wayyāḇē’ ’ōṯwō bə’ālâ wə’eṯ-’êlê hā’āreṣ lāqāḥ: </p>
 <p>14 lihəywōṯ maməlāḵâ šəfālâ ləḇilətî hiṯənaśśē’ lišəmōr ’eṯ-bərîṯwō lə‘āməḏāh: </p>
 <p>15 wayyimərāḏ-bwō lišəlōḥa malə’āḵāyw miṣərayim lāṯeṯ-lwō sûsîm wə‘am-rāḇ hăyiṣəlāḥ hăyimmālēṭ hā‘ōśēh ’ēlleh wəhēfēr bərîṯ wəniməlāṭ: </p>
 <p>16 ḥay-’ānî nə’um ’ăḏōnāy yəhwih ’im-lō’ biməqwōm hammeleḵə hammaməlîḵə ’ōṯwō ’ăšer bāzâ ’eṯ-’ālāṯwō wa’ăšer hēfēr ’eṯ-bərîṯwō ’itwō ḇəṯwōḵə-bāḇel yāmûṯ: </p>
 <p>17 wəlō’ ḇəḥayil gāḏwōl ûḇəqâāl rāḇ y<sup>a</sup>‘ăśeh ’wōṯwō farə‘ōh bammiləḥāmâ bišəpōḵə sōləlâ ûḇiḇənwōṯ dāyēq ləhaḵərîṯ nəfāšwōṯ rabwōṯ: </p>
 <p>18 ûḇāzâ ’ālâ ləhāfēr bərîṯ wəhinnēh nāṯan yāḏwō wəḵāl-’ēlleh ‘āśâ lō’ yimmālēṭ: s</p>
 <p>19 lāḵēn kōh-’āmar ’ăḏōnāy yəhwih ḥay-’ānî ’im-lō’ ’ālāṯî ’ăšer bāzâ ûḇərîṯî ’ăšer hēfîr ûnəṯatîw bərō’šwō: </p>
 <p>20 ûfāraśətî ‘ālāyw rišətî wəniṯəpaś biməṣûḏāṯî wahăḇî’wōṯîhû ḇāḇelâ wənišəpaṭətî ’itwō šām m<sup>a</sup>‘ălwō ’ăšer mā‘al-bî: </p>
 <p>21 wə’ēṯ kāl-<font color="brown">miḇərāḥwō</font> <font color="blue">miḇərāḥāyw</font> bəḵāl-’ăḡapāyw b<sup>a</sup>ḥereḇ yipōlû wəhannišə’ārîm ləḵāl-rûḥa yipārēśû wîḏ<sup>a</sup>‘ətem kî ’ănî yəhwâ dibarətî: s</p>
 <p>22 kōh ’āmar ’ăḏōnāy yəhwih wəlāq<sup>a</sup>ḥətî ’ānî miṣṣammereṯ hā’erez hārāmâ wənāṯātî mērō’š yōnəqwōṯāyw raḵə ’eqəṭōf wəšāṯalətî ’ānî ‘al har-gāḇōha wəṯālûl: </p>
 <p>23 bəhar mərwōm yiśərā’ēl ’ešətŏlennû wənāśā’ ‘ānāf wə‘āśâ ferî wəhāyâ lə’erez ’adîr wəšāḵənû ṯ<sup>a</sup>ḥətāyw kōl ṣipwōr kāl-kānāf bəṣēl dālîywōṯāyw tišəkōnnâ: </p>
 <p>24 wəyāḏə‘û kāl-‘ăṣê haśśāḏeh kî ’ănî yəhwâ hišəpalətî| ‘ēṣ gāḇōha hiḡəbahətî ‘ēṣ šāfāl hwōḇašətî ‘ēṣ lāḥ wəhifər<sup>a</sup>ḥətî ‘ēṣ yāḇēš ’ănî yəhwâ dibarətî wə‘āśîṯî: f</p>
 </td>
 </tr></table>
 <p></p><hr>
 <center>
 <a href="eze018.htm">Next: Ezekiel (Yechezqel) Chapter 18</a></center>
 </body>