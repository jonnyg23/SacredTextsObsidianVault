<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jer047.htm">Polyglot</a> 
 <a href="../kjv/jer047.htm">KJV</a> 
 <a href="../sep/jer047.htm">Sep</a> 
 <a href="../vul/jer047.htm">Vul</a> 
 
 <br>
 <br><a href="jer.htm">Jeremiah (Yermiyah) Index</a><br>
  
 <a href="jer046.htm">Previous</a> 
 <a href="jer048.htm">Next</a> 
 </center>
 <hr>
 
 <h3 align="CENTER">Tanach (Hebrew): Jeremiah (Yermiyah) Chapter 47</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏אֲשֶׁ֨ר הָיָ֧ה דְבַר־יְהוָ֛ה אֶל־יִרְמְיָ֥הוּ הַנָּבִ֖יא אֶל־פְּלִשְׁתִּ֑ים בְּטֶ֛רֶם יַכֶּ֥ה פַרְעֹ֖ה אֶת־עַזָּֽה׃ ס</span></p>
 <p align="RIGHT"><span lang="he">‎<a name="002">2</a> ‏כֹּ֣ה׀ אָמַ֣ר יְהוָ֗ה הִנֵּה־מַ֜יִם עֹלִ֤ים מִצָּפוֹן֙ וְהָיוּ֙ לְנַ֣חַל שׁוֹטֵ֔ף וְיִשְׁטְפוּ֙ אֶ֣רֶץ וּמְלוֹאָ֔הּ עִ֖יר וְיֹ֣שְׁבֵי בָ֑הּ וְזָֽעֲקוּ֙ הָֽאָדָ֔ם וְהֵילִ֕ל כֹּ֖ל יוֹשֵׁ֥ב הָאָֽרֶץ׃ </span></p>
 <p align="RIGHT"><span lang="he">‎<a name="003">3</a> ‏מִקּ֗וֹל שַֽׁעֲטַת֙ פַּרְס֣וֹת אַבִּירָ֔יו מֵרַ֣עַשׁ לְרִכְבּ֔וֹ הֲמ֖וֹן גַּלְגִּלָּ֑יו לֹֽא־הִפְנ֤וּ אָבוֹת֙ אֶל־בָּנִ֔ים מֵֽרִפְי֖וֹן יָדָֽיִם׃ </span></p>
 <p align="RIGHT"><span lang="he">‎<a name="004">4</a> ‏עַל־הַיּ֗וֹם הַבָּא֙ לִשְׁד֣וֹד אֶת־כָּל־פְּלִשְׁתִּ֔ים לְהַכְרִ֤ית לְצֹר֙ וּלְצִיד֔וֹן כֹּ֖ל שָׂרִ֣יד עֹזֵ֑ר כִּֽי־שֹׁדֵ֤ד יְהוָה֙ אֶת־פְּלִשְׁתִּ֔ים שְׁאֵרִ֖ית אִ֥י כַפְתּֽוֹר׃ </span></p>
 <p align="RIGHT"><span lang="he">‎<a name="005">5</a> ‏בָּ֤אָה קָרְחָה֙ אֶל־עַזָּ֔ה נִדְמְתָ֥ה אַשְׁקְל֖וֹן שְׁאֵרִ֣ית עִמְקָ֑ם עַד־מָתַ֖י תִּתְגּוֹדָֽדִי׃ ס</span></p>
 <p align="RIGHT"><span lang="he">‎<a name="006">6</a> ‏ה֗וֹי חֶ֚רֶב לַֽיהוָ֔ה עַד־אָ֖נָה לֹ֣א תִשְׁקֹ֑טִי הֵאָֽסְפִי֙ אַל־תַּעְרֵ֔ךְ הֵרָגְעִ֖י וָדֹֽמִּי׃ </span></p>
 <p align="RIGHT"><span lang="he">‎<a name="007">7</a> ‏אֵ֣יךְ תִּשְׁקֹ֔טִי וַֽיהוָ֖ה צִוָּה־לָ֑הּ אֶֽל־אַשְׁקְל֛וֹן וְאֶל־ח֥וֹף הַיָּ֖ם שָׁ֥ם יְעָדָֽהּ׃ ס</span></p>
 </td>
 <td width="50%">
 <p>1 ’ăšer hāyâ ḏəḇar-yəhwâ ’el-yirəməyâû hannāḇî’ ’el-pəlišətîm bəṭerem yakeh farə‘ōh ’eṯ-‘azzâ: s</p>
 <p>2 kōh| ’āmar yəhwâ hinnēh-mayim ‘ōlîm miṣṣāfwōn wəhāyû lən<sup>a</sup>ḥal šwōṭēf wəyišəṭəfû ’ereṣ ûməlwō’āh ‘îr wəyōšəḇê ḇāh wəzā‘ăqû hā’āḏām wəhêlil kōl ywōšēḇ hā’āreṣ: </p>
 <p>3 miqqwōl š<sup>a</sup>‘ăṭaṯ parəswōṯ ’abîrāyw mēr<sup>a</sup>‘aš ləriḵəbwō hămwōn galəgillāyw lō’-hifənû ’āḇwōṯ ’el-bānîm mērifəywōn yāḏāyim: </p>
 <p>4 ‘al-hayywōm habā’ lišəḏwōḏ ’eṯ-kāl-pəlišətîm ləhaḵərîṯ ləṣōr ûləṣîḏwōn kōl śārîḏ ‘ōzēr kî-šōḏēḏ yəhwâ ’eṯ-pəlišətîm šə’ērîṯ ’î ḵafətwōr: </p>
 <p>5 bā’â qārəḥâ ’el-‘azzâ niḏəməṯâ ’ašəqəlwōn šə’ērîṯ ‘iməqām ‘aḏ-māṯay tiṯəgwōḏāḏî: s</p>
 <p>6 hwōy ḥereḇ layhwâ ‘aḏ-’ānâ lō’ ṯišəqōṭî hē’āsəfî ’al-t<sup>a</sup>‘ərēḵə hērāḡə‘î wāḏōmmî: </p>
 <p>7 ’êḵə tišəqōṭî wayhwâ ṣiûâ-lāh ’el-’ašəqəlwōn wə’el-ḥwōf hayyām šām yə‘āḏāh: s</p>
 </td>
 </tr></table>
 <p></p><hr>
 <center>
 <a href="jer048.htm">Next: Jeremiah (Yermiyah) Chapter 48</a></center>
 </body>