<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/pro005.htm">Polyglot</a> 
 <a href="../kjv/pro005.htm">KJV</a> 
 <a href="../sep/pro005.htm">Sep</a> 
 <a href="../vul/pro005.htm">Vul</a> 
 
 <br>
 <br><a href="pro.htm">Proverbs (Mishlei) Index</a><br>
  
 <a href="pro004.htm">Previous</a> 
 <a href="pro006.htm">Next</a> 
 </center>
 <hr>
 
 <h3 align="CENTER">Tanach (Hebrew): Proverbs (Mishlei) Chapter 5</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏בְּ֭נִי לְחָכְמָתִ֣י הַקְשִׁ֑יבָה לִ֝תְבוּנָתִ֗י הַט־אָזְנֶֽךָ׃ </span></p>
 <p align="RIGHT"><span lang="he">‎<a name="002">2</a> ‏לִשְׁמֹ֥ר מְזִמּ֑וֹת וְ֝דַ֗עַת שְׂפָתֶ֥יךָ יִנְצֹֽרוּ׃ </span></p>
 <p align="RIGHT"><span lang="he">‎<a name="003">3</a> ‏כִּ֤י נֹ֣פֶת תִּ֭טֹּפְנָה שִׂפְתֵ֣י זָרָ֑ה וְחָלָ֖ק מִשֶּׁ֣מֶן חִכָּֽהּ׃ </span></p>
 <p align="RIGHT"><span lang="he">‎<a name="004">4</a> ‏וְֽ֭אַחֲרִיתָהּ מָרָ֣ה כַֽלַּעֲנָ֑ה חַ֝דָּ֗ה כְּחֶ֣רֶב פִּיּֽוֹת׃ </span></p>
 <p align="RIGHT"><span lang="he">‎<a name="005">5</a> ‏רַ֭גְלֶיהָ יֹרְד֣וֹת מָ֑וֶת שְׁ֝א֗וֹל צְעָדֶ֥יהָ יִתְמֹֽכוּ׃ </span></p>
 <p align="RIGHT"><span lang="he">‎<a name="006">6</a> ‏אֹ֣רַח חַ֭יִּים פֶּן־תְּפַלֵּ֑ס נָע֥וּ מַ֝עְגְּלֹתֶ֗יהָ לֹ֣א תֵדָֽע׃ פ</span></p>
 <p align="RIGHT"><span lang="he">‎<a name="007">7</a> ‏וְעַתָּ֣ה בָ֭נִים שִׁמְעוּ־לִ֑י וְאַל־תָּ֝ס֗וּרוּ מֵאִמְרֵי־פִֽי׃ </span></p>
 <p align="RIGHT"><span lang="he">‎<a name="008">8</a> ‏הַרְחֵ֣ק מֵעָלֶ֣יהָ דַרְכֶּ֑ךָ וְאַל־תִּ֝קְרַ֗ב אֶל־פֶּ֥תַח בֵּיתָֽהּ׃ </span></p>
 <p align="RIGHT"><span lang="he">‎<a name="009">9</a> ‏פֶּן־תִּתֵּ֣ן לַאֲחֵרִ֣ים הוֹדֶ֑ךָ וּ֝שְׁנֹתֶ֗יךָ לְאַכְזָרִֽי׃ </span></p>
 <p align="RIGHT"><span lang="he">‎<a name="010">10</a> ‏פֶּֽן־יִשְׂבְּע֣וּ זָרִ֣ים כֹּחֶ֑ךָ וַ֝עֲצָבֶ֗יךָ בְּבֵ֣ית נָכְרִֽי׃ </span></p>
 <p align="RIGHT"><span lang="he">‎<a name="011">11</a> ‏וְנָהַמְתָּ֥ בְאַחֲרִיתֶ֑ךָ בִּכְל֥וֹת בְּ֝שָׂרְךָ֗ וּשְׁאֵרֶֽךָ׃ </span></p>
 <p align="RIGHT"><span lang="he">‎<a name="012">12</a> ‏וְֽאָמַרְתָּ֗ אֵ֭יךְ שָׂנֵ֣אתִי מוּסָ֑ר וְ֝תוֹכַ֗חַת נָאַ֥ץ לִבִּֽי׃ </span></p>
 <p align="RIGHT"><span lang="he">‎<a name="013">13</a> ‏וְֽלֹא־שָׁ֭מַעְתִּי בְּק֣וֹל מוֹרָ֑י וְ֝לִֽמְלַמְּדַ֗י לֹא־הִטִּ֥יתִי אָזְנִֽי׃ </span></p>
 <p align="RIGHT"><span lang="he">‎<a name="014">14</a> ‏כִּ֭מְעַט הָיִ֣יתִי בְכָל־רָ֑ע בְּת֖וֹךְ קָהָ֣ל וְעֵדָֽה׃ </span></p>
 <p align="RIGHT"><span lang="he">‎<a name="015">15</a> ‏שְׁתֵה־מַ֥יִם מִבּוֹרֶ֑ךָ וְ֝נֹזְלִ֗ים מִתּ֥וֹךְ בְּאֵרֶֽךָ׃ </span></p>
 <p align="RIGHT"><span lang="he">‎<a name="016">16</a> ‏יָפ֣וּצוּ מַעְיְנֹתֶ֣יךָ ח֑וּצָה בָּ֝רְחֹב֗וֹת פַּלְגֵי־מָֽיִם׃ </span></p>
 <p align="RIGHT"><span lang="he">‎<a name="017">17</a> ‏יִֽהְיוּ־לְךָ֥ לְבַדֶּ֑ךָ וְאֵ֖ין לְזָרִ֣ים אִתָּֽךְ׃ </span></p>
 <p align="RIGHT"><span lang="he">‎<a name="018">18</a> ‏יְהִֽי־מְקוֹרְךָ֥ בָר֑וּךְ וּ֝שְׂמַ֗ח מֵאֵ֥שֶׁת נְעוּרֶֽךָ׃ </span></p>
 <p align="RIGHT"><span lang="he">‎<a name="019">19</a> ‏אַיֶּ֥לֶת אֲהָבִ֗ים וְֽיַעֲלַ֫ת־חֵ֥ן דַּ֭דֶּיהָ יְרַוֻּ֣ךָ בְכָל־עֵ֑ת בְּ֝אַהֲבָתָ֗הּ תִּשְׁגֶּ֥ה תָמִֽיד׃ </span></p>
 <p align="RIGHT"><span lang="he">‎<a name="020">20</a> ‏וְלָ֤מָּה תִשְׁגֶּ֣ה בְנִ֣י בְזָרָ֑ה וּ֝תְחַבֵּ֗ק חֵ֣ק נָכְרִיָּֽה׃ </span></p>
 <p align="RIGHT"><span lang="he">‎<a name="021">21</a> ‏כִּ֤י נֹ֨כַח׀ עֵינֵ֣י יְ֭הוָה דַּרְכֵי־אִ֑ישׁ וְֽכָל־מַעְגְּלֹתָ֥יו מְפַלֵּֽס׃ </span></p>
 <p align="RIGHT"><span lang="he">‎<a name="022">22</a> ‏עַֽווֹנוֹתָ֗יו יִלְכְּדֻנ֥וֹ אֶת־הָרָשָׁ֑ע וּבְחַבְלֵ֥י חַ֝טָּאת֗וֹ יִתָּמֵֽךְ׃ </span></p>
 <p align="RIGHT"><span lang="he">‎<a name="023">23</a> ‏ה֗וּא יָ֭מוּת בְּאֵ֣ין מוּסָ֑ר וּבְרֹ֖ב אִוַּלְתּ֣וֹ יִשְׁגֶּֽה׃ פ</span></p>
 </td>
 <td width="50%">
 <p>1 bənî ləḥāḵəmāṯî haqəšîḇâ liṯəḇûnāṯî haṭ-’āzəneḵā: </p>
 <p>2 lišəmōr məzimmwōṯ wəḏ<sup>a</sup>‘aṯ śəfāṯeyḵā yinəṣōrû: </p>
 <p>3 kî nōfeṯ tiṭṭōfənâ śifəṯê zārâ wəḥālāq miššemen ḥikāh: </p>
 <p>4 wə’<sup>a</sup>ḥărîṯāh mārâ ḵall<sup>a</sup>‘ănâ ḥadâ kəḥereḇ pîywōṯ: </p>
 <p>5 raḡəleyhā yōrəḏwōṯ māweṯ šə’wōl ṣə‘āḏeyhā yiṯəmōḵû: </p>
 <p>6 ’ōr<sup>a</sup>ḥ ḥayyîm pen-təfallēs nā‘û m<sup>a</sup>‘əgəlōṯeyhā lō’ ṯēḏā‘: f</p>
 <p>7 wə‘atâ ḇānîm šimə‘û-lî wə’al-tāsûrû mē’imərê-fî: </p>
 <p>8 harəḥēq mē‘āleyhā ḏarəkeḵā wə’al-tiqəraḇ ’el-peṯ<sup>a</sup>ḥ bêṯāh: </p>
 <p>9 pen-titēn la’ăḥērîm hwōḏeḵā ûšənōṯeyḵā lə’aḵəzārî: </p>
 <p>10 pen-yiśəbə‘û zārîm kōḥeḵā w<sup>a</sup>‘ăṣāḇeyḵā bəḇêṯ nāḵərî: </p>
 <p>11 wənâamətā ḇə’<sup>a</sup>ḥărîṯeḵā biḵəlwōṯ bəśārəḵā ûšə’ēreḵā: </p>
 <p>12 wə’āmarətā ’êḵə śānē’ṯî mûsār wəṯwōḵ<sup>a</sup>ḥaṯ nā’aṣ libî: </p>
 <p>13 wəlō’-šām<sup>a</sup>‘ətî bəqwōl mwōrāy wəliməlamməḏay lō’-hiṭṭîṯî ’āzənî: </p>
 <p>14 kimə‘aṭ hāyîṯî ḇəḵāl-rā‘ bəṯwōḵə qâāl wə‘ēḏâ: </p>
 <p>15 šəṯēh-mayim mibwōreḵā wənōzəlîm mitwōḵə bə’ēreḵā: </p>
 <p>16 yāfûṣû m<sup>a</sup>‘əyənōṯeyḵā ḥûṣâ bārəḥōḇwōṯ paləḡê-māyim: </p>
 <p>17 yihəyû-ləḵā ləḇadeḵā wə’ên ləzārîm ’itāḵə: </p>
 <p>18 yəhî-məqwōrəḵā ḇārûḵə ûśəm<sup>a</sup>ḥ mē’ēšeṯ nə‘ûreḵā: </p>
 <p>19 ’ayyeleṯ ’ăhāḇîm wəy<sup>a</sup>‘ălaṯ-ḥēn dadeyhā yəraûuḵā ḇəḵāl-‘ēṯ bə’ahăḇāṯāh tišəgeh ṯāmîḏ: </p>
 <p>20 wəlāmmâ ṯišəgeh ḇənî ḇəzārâ ûṯəḥabēq ḥēq nāḵərîyâ: </p>
 <p>21 kî nōḵ<sup>a</sup>ḥ| ‘ênê yəhwâ darəḵê-’îš wəḵāl-m<sup>a</sup>‘əgəlōṯāyw məfallēs: </p>
 <p>22 ‘awwōnwōṯāyw yiləkəḏunwō ’eṯ-hārāšā‘ ûḇəḥaḇəlê ḥaṭṭā’ṯwō yitāmēḵə: </p>
 <p>23 hû’ yāmûṯ bə’ên mûsār ûḇərōḇ ’iûalətwō yišəgeh: f</p>
 </td>
 </tr></table>
 <p></p><hr>
 <center>
 <a href="pro006.htm">Next: Proverbs (Mishlei) Chapter 6</a></center>
 </body>