<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/ecc012.htm">Polyglot</a> 
 <a href="../kjv/ecc012.htm">KJV</a> 
 <a href="../sep/ecc012.htm">Sep</a> 
 <a href="../vul/ecc012.htm">Vul</a> 
 
 <br>
 <br><a href="ecc.htm">Ecclesiastes (Qohelet) Index</a><br>
  
 <a href="ecc011.htm">Previous</a> 
 <a href="est001.htm">Next</a> 
 </center>
 <hr>
 
 <h3 align="CENTER">Tanach (Hebrew): Ecclesiastes (Qohelet) Chapter 12</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וּזְכֹר֙ אֶת־בּ֣וֹרְאֶ֔יךָ בִּימֵ֖י בְּחוּרֹתֶ֑יךָ עַ֣ד אֲשֶׁ֤ר לֹא־יָבֹ֙אוּ֙ יְמֵ֣י הָֽרָעָ֔ה וְהִגִּ֣יעוּ שָׁנִ֔ים אֲשֶׁ֣ר תֹּאמַ֔ר אֵֽין־לִ֥י בָהֶ֖ם חֵֽפֶץ׃ </span></p>
 <p align="RIGHT"><span lang="he">‎<a name="002">2</a> ‏עַ֠ד אֲשֶׁ֨ר לֹֽא־תֶחְשַׁ֤ךְ הַשֶּׁ֙מֶשׁ֙ וְהָא֔וֹר וְהַיָּרֵ֖חַ וְהַכּוֹכָבִ֑ים וְשָׁ֥בוּ הֶעָבִ֖ים אַחַ֥ר הַגָּֽשֶׁם׃ </span></p>
 <p align="RIGHT"><span lang="he">‎<a name="003">3</a> ‏בַּיּ֗וֹם שֶׁיָּזֻ֙עוּ֙ שֹׁמְרֵ֣י הַבַּ֔יִת וְהִֽתְעַוְּת֖וּ אַנְשֵׁ֣י הֶחָ֑יִל וּבָטְל֤וּ הַטֹּֽחֲנוֹת֙ כִּ֣י מִעֵ֔טוּ וְחָשְׁכ֥וּ הָרֹא֖וֹת בָּאֲרֻבּֽוֹת׃ </span></p>
 <p align="RIGHT"><span lang="he">‎<a name="004">4</a> ‏וְסֻגְּר֤וּ דְלָתַ֙יִם֙ בַּשּׁ֔וּק בִּשְׁפַ֖ל ק֣וֹל הַֽטַּחֲנָ֑ה וְיָקוּם֙ לְק֣וֹל הַצִּפּ֔וֹר וְיִשַּׁ֖חוּ כָּל־בְּנ֥וֹת הַשִּֽׁיר׃ </span></p>
 <p align="RIGHT"><span lang="he">‎<a name="005">5</a> ‏גַּ֣ם מִגָּבֹ֤הַּ יִרָ֙אוּ֙ וְחַתְחַתִּ֣ים בַּדֶּ֔רֶךְ וְיָנֵ֤אץ הַשָּׁקֵד֙ וְיִסְתַּבֵּ֣ל הֶֽחָגָ֔ב וְתָפֵ֖ר הָֽאֲבִיּוֹנָ֑ה כִּֽי־הֹלֵ֤ךְ הָאָדָם֙ אֶל־בֵּ֣ית עוֹלָמ֔וֹ וְסָבְב֥וּ בַשּׁ֖וּק הַסֹּפְדִֽים׃ </span></p>
 <p align="RIGHT"><span lang="he">‎<a name="006">6</a> ‏עַ֣ד אֲשֶׁ֤ר לֹֽא־<font color="brown">ירחק</font> <font color="blue">יֵרָתֵק֙</font> חֶ֣בֶל הַכֶּ֔סֶף וְתָרֻ֖ץ גֻּלַּ֣ת הַזָּהָ֑ב וְתִשָּׁ֤בֶר כַּד֙ עַל־הַמַּבּ֔וּעַ וְנָרֹ֥ץ הַגַּלְגַּ֖ל אֶל־הַבּֽוֹר׃ </span></p>
 <p align="RIGHT"><span lang="he">‎<a name="007">7</a> ‏וְיָשֹׁ֧ב הֶעָפָ֛ר עַל־הָאָ֖רֶץ כְּשֶׁהָיָ֑ה וְהָר֣וּחַ תָּשׁ֔וּב אֶל־הָאֱלֹהִ֖ים אֲשֶׁ֥ר נְתָנָֽהּ׃ </span></p>
 <p align="RIGHT"><span lang="he">‎<a name="008">8</a> ‏הֲבֵ֧ל הֲבָלִ֛ים אָמַ֥ר הַקּוֹהֶ֖לֶת הַכֹּ֥ל הָֽבֶל׃ </span></p>
 <p align="RIGHT"><span lang="he">‎<a name="009">9</a> ‏וְיֹתֵ֕ר שֶׁהָיָ֥ה קֹהֶ֖לֶת חָכָ֑ם ע֗וֹד לִמַּד־דַּ֙עַת֙ אֶת־הָעָ֔ם וְאִזֵּ֣ן וְחִקֵּ֔ר תִּקֵּ֖ן מְשָׁלִ֥ים הַרְבֵּֽה׃ </span></p>
 <p align="RIGHT"><span lang="he">‎<a name="010">10</a> ‏בִּקֵּ֣שׁ קֹהֶ֔לֶת לִמְצֹ֖א דִּבְרֵי־חֵ֑פֶץ וְכָת֥וּב יֹ֖שֶׁר דִּבְרֵ֥י אֱמֶֽת׃ </span></p>
 <p align="RIGHT"><span lang="he">‎<a name="011">11</a> ‏דִּבְרֵ֤י חֲכָמִים֙ כַּדָּ֣רְבֹנ֔וֹת וּֽכְמַשְׂמְר֥וֹת נְטוּעִ֖ים בַּעֲלֵ֣י אֲסֻפּ֑וֹת נִתְּנ֖וּ מֵרֹעֶ֥ה אֶחָֽד׃ </span></p>
 <p align="RIGHT"><span lang="he">‎<a name="012">12</a> ‏וְיֹתֵ֥ר מֵהֵ֖מָּה בְּנִ֣י הִזָּהֵ֑ר עֲשׂ֨וֹת סְפָרִ֤ים הַרְבֵּה֙ אֵ֣ין קֵ֔ץ וְלַ֥הַג הַרְבֵּ֖ה יְגִעַ֥ת בָּשָֽׂר׃ </span></p>
 <p align="RIGHT"><span lang="he">‎<a name="013">13</a> ‏ס֥וֹף דָּבָ֖ר הַכֹּ֣ל נִשְׁמָ֑ע אֶת־הָאֱלֹהִ֤ים יְרָא֙ וְאֶת־מִצְוֹתָ֣יו שְׁמ֔וֹר כִּי־זֶ֖ה כָּל־הָאָדָֽם׃ </span></p>
 <p align="RIGHT"><span lang="he">‎<a name="014">14</a> ‏כִּ֤י אֶת־כָּל־מַֽעֲשֶׂ֔ה הָאֱלֹהִ֛ים יָבִ֥א בְמִשְׁפָּ֖ט עַ֣ל כָּל־נֶעְלָ֑ם אִם־ט֖וֹב וְאִם־רָֽע׃ </span></p>
 <p></p>
 </td>
 <td width="50%">
 <p>1 ûzəḵōr ’eṯ-bwōrə’eyḵā bîmê bəḥûrōṯeyḵā ‘aḏ ’ăšer lō’-yāḇō’û yəmê hārā‘â wəhigî‘û šānîm ’ăšer tō’mar ’ên-lî ḇâem ḥēfeṣ: </p>
 <p>2 ‘aḏ ’ăšer lō’-ṯeḥəšaḵə haššemeš wəhā’wōr wəhayyārēḥa wəhakwōḵāḇîm wəšāḇû he‘āḇîm ’<sup>a</sup>ḥar hagāšem: </p>
 <p>3 bayywōm šeyyāzu‘û šōmərê habayiṯ wəhiṯə‘aûəṯû ’anəšê heḥāyil ûḇāṭəlû haṭṭōḥănwōṯ kî mi‘ēṭû wəḥāšəḵû hārō’wōṯ bā’ărubwōṯ: </p>
 <p>4 wəsugərû ḏəlāṯayim baššûq bišəfal qwōl haṭṭ<sup>a</sup>ḥănâ wəyāqûm ləqwōl haṣṣipwōr wəyišš<sup>a</sup>ḥû kāl-bənwōṯ haššîr: </p>
 <p>5 gam migāḇōhha yirā’û wəḥaṯəḥatîm badereḵə wəyānē’ṣ haššāqēḏ wəyisətabēl heḥāḡāḇ wəṯāfēr hā’ăḇîywōnâ kî-hōlēḵə hā’āḏām ’el-bêṯ ‘wōlāmwō wəsāḇəḇû ḇaššûq hassōfəḏîm: </p>
 <p>6 ‘aḏ ’ăšer lō’-<font color="brown">yirəḥaq</font> <font color="blue">yērāṯēq</font> ḥeḇel hakesef wəṯāruṣ gullaṯ hazzâāḇ wəṯiššāḇer kaḏ ‘al-hammabû‘a wənārōṣ hagaləgal ’el-habwōr: </p>
 <p>7 wəyāšōḇ he‘āfār ‘al-hā’āreṣ kəšehāyâ wəhārûḥa tāšûḇ ’el-hā’ĕlōhîm ’ăšer nəṯānāh: </p>
 <p>8 hăḇēl hăḇālîm ’āmar haqqwōheleṯ hakōl hāḇel: </p>
 <p>9 wəyōṯēr šehāyâ qōheleṯ ḥāḵām ‘wōḏ limmaḏ-d<sup>a</sup>‘aṯ ’eṯ-hā‘ām wə’izzēn wəḥiqqēr tiqqēn məšālîm harəbēh: </p>
 <p>10 biqqēš qōheleṯ liməṣō’ diḇərê-ḥēfeṣ wəḵāṯûḇ yōšer diḇərê ’ĕmeṯ: </p>
 <p>11 diḇərê ḥăḵāmîm kadārəḇōnwōṯ ûḵəmaśəmərwōṯ nəṭû‘îm b<sup>a</sup>‘ălê ’ăsupwōṯ nitənû mērō‘eh ’eḥāḏ: </p>
 <p>12 wəyōṯēr mēhēmmâ bənî hizzâēr ‘ăśwōṯ səfārîm harəbēh ’ên qēṣ wəlahaḡ harəbēh yəḡi‘aṯ bāśār: </p>
 <p>13 swōf dāḇār hakōl nišəmā‘ ’eṯ-hā’ĕlōhîm yərā’ wə’eṯ-miṣəwōṯāyw šəmwōr kî-zeh kāl-hā’āḏām: </p>
 <p>14 kî ’eṯ-kāl-m<sup>a</sup>‘ăśeh hā’ĕlōhîm yāḇi’ ḇəmišəpāṭ ‘al kāl-ne‘əlām ’im-ṭwōḇ wə’im-rā‘: </p>
 </td>
 </tr></table>
 <p></p><hr>
 <center>
 <a href="est001.htm">Next: Esther (Esther) Chapter 1</a></center>
 </body>