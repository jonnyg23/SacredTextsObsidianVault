<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/eze043.htm">Polyglot</a> 
 <a href="../kjv/eze043.htm">KJV</a> 
 <a href="../sep/eze043.htm">Sep</a> 
 <a href="../vul/eze043.htm">Vul</a> 
 
 <br>
 <br><a href="eze.htm">Ezekiel (Yechezqel) Index</a><br>
  
 <a href="eze042.htm">Previous</a> 
 <a href="eze044.htm">Next</a> 
 </center>
 <hr>
 
 <h3 align="CENTER">Tanach (Hebrew): Ezekiel (Yechezqel) Chapter 43</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיּוֹלִכֵ֖נִי אֶל־הַשָּׁ֑עַר שַׁ֕עַר אֲשֶׁ֥ר פֹּנֶ֖ה דֶּ֥רֶךְ הַקָּדִֽים׃ </span></p>
 <p align="RIGHT"><span lang="he">‎<a name="002">2</a> ‏וְהִנֵּ֗ה כְּבוֹד֙ אֱלֹהֵ֣י יִשְׂרָאֵ֔ל בָּ֖א מִדֶּ֣רֶךְ הַקָּדִ֑ים וְקוֹל֗וֹ כְּקוֹל֙ מַ֣יִם רַבִּ֔ים וְהָאָ֖רֶץ הֵאִ֥ירָה מִכְּבֹדֽוֹ׃ </span></p>
 <p align="RIGHT"><span lang="he">‎<a name="003">3</a> ‏וּכְמַרְאֵ֨ה הַמַּרְאֶ֜ה אֲשֶׁ֣ר רָאִ֗יתִי כַּמַּרְאֶ֤ה אֲשֶׁר־רָאִ֙יתִי֙ בְּבֹאִי֙ לְשַׁחֵ֣ת אֶת־הָעִ֔יר וּמַרְא֕וֹת כַּמַּרְאֶ֕ה אֲשֶׁ֥ר רָאִ֖יתִי אֶל־נְהַר־כְּבָ֑ר וָאֶפֹּ֖ל אֶל־פָּנָֽי׃ </span></p>
 <p align="RIGHT"><span lang="he">‎<a name="004">4</a> ‏וּכְב֥וֹד יְהוָ֖ה בָּ֣א אֶל־הַבָּ֑יִת דֶּ֣רֶךְ שַׁ֔עַר אֲשֶׁ֥ר פָּנָ֖יו דֶּ֥רֶךְ הַקָּדִֽים׃ </span></p>
 <p align="RIGHT"><span lang="he">‎<a name="005">5</a> ‏וַתִּשָּׂאֵ֣נִי ר֔וּחַ וַתְּבִיאֵ֕נִי אֶל־הֶֽחָצֵ֖ר הַפְּנִימִ֑י וְהִנֵּ֛ה מָלֵ֥א כְבוֹד־יְהוָ֖ה הַבָּֽיִת׃ </span></p>
 <p align="RIGHT"><span lang="he">‎<a name="006">6</a> ‏וָאֶשְׁמַ֛ע מִדַּבֵּ֥ר אֵלַ֖י מֵהַבָּ֑יִת וְאִ֕ישׁ הָיָ֥ה עֹמֵ֖ד אֶצְלִֽי׃ </span></p>
 <p align="RIGHT"><span lang="he">‎<a name="007">7</a> ‏וַיֹּ֣אמֶר אֵלַ֗י בֶּן־אָדָם֙ אֶת־מְק֣וֹם כִּסְאִ֗י וְאֶת־מְקוֹם֙ כַּפּ֣וֹת רַגְלַ֔י אֲשֶׁ֧ר אֶשְׁכָּן־שָׁ֛ם בְּת֥וֹךְ בְּנֵֽי־יִשְׂרָאֵ֖ל לְעוֹלָ֑ם וְלֹ֣א יְטַמְּא֣וּ ע֣וֹד בֵּֽית־יִ֠שְׂרָאֵל שֵׁ֣ם קָדְשִׁ֞י הֵ֤מָּה וּמַלְכֵיהֶם֙ בִּזְנוּתָ֔ם וּבְפִגְרֵ֥י מַלְכֵיהֶ֖ם בָּמוֹתָֽם׃ </span></p>
 <p align="RIGHT"><span lang="he">‎<a name="008">8</a> ‏בְּתִתָּ֨ם סִפָּ֜ם אֶת־סִפִּ֗י וּמְזֽוּזָתָם֙ אֵ֣צֶל מְזוּזָתִ֔י וְהַקִּ֖יר בֵּינִ֣י וּבֵֽינֵיהֶ֑ם וְטִמְּא֣וּ׀ אֶת־שֵׁ֣ם קָדְשִׁ֗י בְּתֽוֹעֲבוֹתָם֙ אֲשֶׁ֣ר עָשׂ֔וּ וָאֲכַ֥ל אֹתָ֖ם בְּאַפִּֽי׃ </span></p>
 <p align="RIGHT"><span lang="he">‎<a name="009">9</a> ‏עַתָּ֞ה יְרַחֲק֧וּ אֶת־זְנוּתָ֛ם וּפִגְרֵ֥י מַלְכֵיהֶ֖ם מִמֶּ֑נִּי וְשָׁכַנְתִּ֥י בְתוֹכָ֖ם לְעוֹלָֽם׃ ס</span></p>
 <p align="RIGHT"><span lang="he">‎<a name="010">10</a> ‏אַתָּ֣ה בֶן־אָדָ֗ם הַגֵּ֤ד אֶת־בֵּֽית־יִשְׂרָאֵל֙ אֶת־הַבַּ֔יִת וְיִכָּלְמ֖וּ מֵעֲוֹנֽוֹתֵיהֶ֑ם וּמָדְד֖וּ אֶת־תָּכְנִֽית׃ </span></p>
 <p align="RIGHT"><span lang="he">‎<a name="011">11</a> ‏וְאִֽם־נִכְלְמ֞וּ מִכֹּ֣ל אֲשֶׁר־עָשׂ֗וּ צוּרַ֣ת הַבַּ֡יִת וּתְכוּנָת֡וֹ וּמוֹצָאָ֡יו וּמוֹבָאָ֣יו וְֽכָל־צֽוּרֹתָ֡ו<font color="red"><sup>q</sup></font> וְאֵ֣ת כָּל־חֻקֹּתָיו֩ וְכָל־<font color="brown">צורתי</font> <font color="blue">צ֨וּרֹתָ֤יו</font> וְכָל־<font color="brown">תורתו</font> <font color="blue">תּוֹרֹתָיו֙</font> הוֹדַ֣ע אוֹתָ֔ם וּכְתֹ֖ב לְעֵֽינֵיהֶ֑ם וְיִשְׁמְר֞וּ אֶת־כָּל־צוּרָת֛וֹ וְאֶת־כָּל־חֻקֹּתָ֖יו וְעָשׂ֥וּ אוֹתָֽם׃ </span></p>
 <p align="RIGHT"><span lang="he">‎<a name="012">12</a> ‏זֹ֖את תּוֹרַ֣ת הַבָּ֑יִת עַל־רֹ֣אשׁ הָ֠הָר כָּל־גְּבֻל֞וֹ סָבִ֤יב׀ סָבִיב֙ קֹ֣דֶשׁ קָדָשִׁ֔ים הִנֵּה־זֹ֖את תּוֹרַ֥ת הַבָּֽיִת׃ </span></p>
 <p align="RIGHT"><span lang="he">‎<a name="013">13</a> ‏וְאֵ֨לֶּה מִדּ֤וֹת הַמִּזְבֵּ֙חַ֙ בָּֽאַמּ֔וֹת אַמָּ֥ה אַמָּ֖ה וָטֹ֑פַח וְחֵ֨יק הָאַמָּ֜ה וְאַמָּה־רֹ֗חַב וּגְבוּלָ֨הּ אֶל־שְׂפָתָ֤הּ סָבִיב֙ זֶ֣רֶת הָאֶחָ֔ד וְזֶ֖ה גַּ֥ב הַמִּזְבֵּֽחַ׃ </span></p>
 <p align="RIGHT"><span lang="he">‎<a name="014">14</a> ‏וּמֵחֵ֨יק הָאָ֜רֶץ עַד־הָעֲזָרָ֤ה הַתַּחְתּוֹנָה֙ שְׁתַּ֣יִם אַמּ֔וֹת וְרֹ֖חַב אַמָּ֣ה אֶחָ֑ת וּמֵהֳעֲזָרָ֨ה הַקְּטַנָּ֜ה עַד־הָעֲזָרָ֤ה הַגְּדוֹלָה֙ אַרְבַּ֣ע אַמּ֔וֹת וְרֹ֖חַב הָאַמָּֽה׃ </span></p>
 <p align="RIGHT"><span lang="he">‎<a name="015">15</a> ‏וְהַֽהַרְאֵ֖ל אַרְבַּ֣ע אַמּ֑וֹת <font color="brown">ומהאראיל</font> <font color="blue">וּמֵהָאֲרִיאֵ֣ל<font color="red"><sup>9</sup></font></font> וּלְמַ֔עְלָה הַקְּרָנ֖וֹת אַרְבַּֽע׃ </span></p>
 <p align="RIGHT"><span lang="he">‎<a name="016">16</a> ‏<font color="brown">והאראיל</font> <font color="blue">וְהָאֲרִיאֵ֗ל</font> שְׁתֵּ֤ים עֶשְׂרֵה֙ אֹ֔רֶךְ בִּשְׁתֵּ֥ים עֶשְׂרֵ֖ה רֹ֑חַב רָב֕וּעַ אֶ֖ל אַרְבַּ֥עַת רְבָעָֽיו׃ </span></p>
 <p align="RIGHT"><span lang="he">‎<a name="017">17</a> ‏וְהָעֲזָרָ֞ה אַרְבַּ֧ע עֶשְׂרֵ֣ה אֹ֗רֶךְ בְּאַרְבַּ֤ע עֶשְׂרֵה֙ רֹ֔חַב אֶ֖ל אַרְבַּ֣עַת רְבָעֶ֑יהָ וְהַגְּבוּל סָבִ֨יב אוֹתָ֜הּ חֲצִ֣י הָאַמָּ֗ה וְהַֽחֵיק־לָ֤הּ אַמָּה֙ סָבִ֔יב וּמַעֲלֹתֵ֖הוּ פְּנ֥וֹת קָדִֽים׃ </span></p>
 <p align="RIGHT"><span lang="he">‎<a name="018">18</a> ‏וַיֹּ֣אמֶר אֵלַ֗י בֶּן־אָדָם֙ כֹּ֤ה אָמַר֙ אֲדֹנָ֣י יְהוִ֔ה אֵ֚לֶּה חֻקּ֣וֹת הַמִּזְבֵּ֔חַ בְּי֖וֹם הֵעָֽשׂוֹת֑וֹ לְהַעֲל֤וֹת עָלָיו֙ עוֹלָ֔ה וְלִזְרֹ֥ק עָלָ֖יו דָּֽם׃ </span></p>
 <p align="RIGHT"><span lang="he">‎<a name="019">19</a> ‏וְנָתַתָּ֣ה אֶל־הַכֹּהֲנִ֣ים הַלְוִיִּ֡ם אֲשֶׁ֣ר הֵם֩ מִזֶּ֨רַע צָד֜וֹק הַקְּרֹבִ֣ים אֵלַ֗י נְאֻ֛ם אֲדֹנָ֥י יְהוִ֖ה לְשָֽׁרְתֵ֑נִי פַּ֥ר בֶּן־בָּקָ֖ר לְחַטָּֽאת׃ </span></p>
 <p align="RIGHT"><span lang="he">‎<a name="020">20</a> ‏וְלָקַחְתָּ֣ מִדָּמ֗וֹ וְנָ֨תַתָּ֜ה עַל־אַרְבַּ֤ע קַרְנֹתָיו֙ וְאֶל־אַרְבַּע֙ פִּנּ֣וֹת הָעֲזָרָ֔ה וְאֶֽל־הַגְּב֖וּל סָבִ֑יב וְחִטֵּאתָ֥ אוֹת֖וֹ וְכִפַּרְתָּֽהוּ׃ </span></p>
 <p align="RIGHT"><span lang="he">‎<a name="021">21</a> ‏וְלָ֣קַחְתָּ֔ אֵ֖ת הַפָּ֣ר הַֽחַטָּ֑את וּשְׂרָפוֹ֙ בְּמִפְקַ֣ד הַבַּ֔יִת מִח֖וּץ לַמִּקְדָּֽשׁ׃ </span></p>
 <p align="RIGHT"><span lang="he">‎<a name="022">22</a> ‏וּבַיּוֹם֙ הַשֵּׁנִ֔י תַּקְרִ֛יב שְׂעִיר־עִזִּ֥ים תָּמִ֖ים לְחַטָּ֑את וְחִטְּאוּ֙ אֶת־הַמִּזְבֵּ֔חַ כַּאֲשֶׁ֥ר חִטְּא֖וּ בַּפָּֽר׃ </span></p>
 <p align="RIGHT"><span lang="he">‎<a name="023">23</a> ‏בְּכַלּוֹתְךָ֖ מֵֽחַטֵּ֑א תַּקְרִיב֙ פַּ֣ר בֶּן־בָּקָ֣ר תָּמִ֔ים וְאַ֥יִל מִן־הַצֹּ֖אן תָּמִֽים׃ </span></p>
 <p align="RIGHT"><span lang="he">‎<a name="024">24</a> ‏וְהִקְרַבְתָּ֖ם לִפְנֵ֣י יְהוָ֑ה וְהִשְׁלִ֨יכוּ הַכֹּהֲנִ֤ים עֲלֵיהֶם֙ מֶ֔לַח וְהֶעֱל֥וּ אוֹתָ֛ם עֹלָ֖ה לַֽיהוָֽה׃ </span></p>
 <p align="RIGHT"><span lang="he">‎<a name="025">25</a> ‏שִׁבְעַ֣ת יָמִ֔ים תַּעֲשֶׂ֥ה שְׂעִיר־חַטָּ֖את לַיּ֑וֹם וּפַ֧ר בֶּן־בָּקָ֛ר וְאַ֥יִל מִן־הַצֹּ֖אן תְּמִימִ֥ים יַעֲשֽׂוּ׃ </span></p>
 <p align="RIGHT"><span lang="he">‎<a name="026">26</a> ‏שִׁבְעַ֣ת יָמִ֗ים יְכַפְּרוּ֙ אֶת־הַמִּזְבֵּ֔חַ וְטִֽהֲר֖וּ אֹת֑וֹ וּמִלְא֖וּ <font color="brown">ידו</font> <font color="blue">יָדָֽיו׃</font> </span></p>
 <p align="RIGHT"><span lang="he">‎<a name="027">27</a> ‏וִֽיכַלּ֖וּ אֶת־הַיָּמִ֑ים סוְהָיָה֩ בַיּ֨וֹם הַשְּׁמִינִ֜י וָהָ֗לְאָה יַעֲשׂ֨וּ הַכֹּהֲנִ֤ים עַל־הַמִּזְבֵּ֙חַ֙ אֶת־עוֹלֽוֹתֵיכֶם֙ וְאֶת־שַׁלְמֵיכֶ֔ם וְרָצִ֣אתִי אֶתְכֶ֔ם נְאֻ֖ם אֲדֹנָ֥י יְהוִֹֽה׃ ס</span></p>
 </td>
 <td width="50%">
 <p>1 wayywōliḵēnî ’el-haššā‘ar š<sup>a</sup>‘ar ’ăšer pōneh dereḵə haqqāḏîm: </p>
 <p>2 wəhinnēh kəḇwōḏ ’ĕlōhê yiśərā’ēl bā’ midereḵə haqqāḏîm wəqwōlwō kəqwōl mayim rabîm wəhā’āreṣ hē’îrâ mikəḇōḏwō: </p>
 <p>3 ûḵəmarə’ēh hammarə’eh ’ăšer rā’îṯî kammarə’eh ’ăšer-rā’îṯî bəḇō’î ləš<sup>a</sup>ḥēṯ ’eṯ-hā‘îr ûmarə’wōṯ kammarə’eh ’ăšer rā’îṯî ’el-nəhar-kəḇār wā’epōl ’el-pānāy: </p>
 <p>4 ûḵəḇwōḏ yəhwâ bā’ ’el-habāyiṯ dereḵə š<sup>a</sup>‘ar ’ăšer pānāyw dereḵə haqqāḏîm: </p>
 <p>5 watiśśā’ēnî rûḥa watəḇî’ēnî ’el-heḥāṣēr hapənîmî wəhinnēh mālē’ ḵəḇwōḏ-yəhwâ habāyiṯ: </p>
 <p>6 wā’ešəm<sup>a</sup>‘ midabēr ’ēlay mēhabāyiṯ wə’îš hāyâ ‘ōmēḏ ’eṣəlî: </p>
 <p>7 wayyō’mer ’ēlay ben-’āḏām ’eṯ-məqwōm kisə’î wə’eṯ-məqwōm kapwōṯ raḡəlay ’ăšer ’ešəkān-šām bəṯwōḵə bənê-yiśərā’ēl lə‘wōlām wəlō’ yəṭammə’û ‘wōḏ bêṯ-yiśərā’ēl šēm qāḏəšî hēmmâ ûmaləḵêhem bizənûṯām ûḇəfiḡərê maləḵêhem bāmwōṯām: </p>
 <p>8 bəṯitām sipām ’eṯ-sipî ûməzûzāṯām ’ēṣel məzûzāṯî wəhaqqîr bênî ûḇênêhem wəṭimmə’û| ’eṯ-šēm qāḏəšî bəṯwō‘ăḇwōṯām ’ăšer ‘āśû wā’ăḵal ’ōṯām bə’apî: </p>
 <p>9 ‘atâ yər<sup>a</sup>ḥăqû ’eṯ-zənûṯām ûfiḡərê maləḵêhem mimmennî wəšāḵanətî ḇəṯwōḵām lə‘wōlām: s</p>
 <p>10 ’atâ ḇen-’āḏām hagēḏ ’eṯ-bêṯ-yiśərā’ēl ’eṯ-habayiṯ wəyikāləmû mē‘ăwōnwōṯêhem ûmāḏəḏû ’eṯ-tāḵənîṯ: </p>
 <p>11 wə’im-niḵələmû mikōl ’ăšer-‘āśû ṣûraṯ habayiṯ ûṯəḵûnāṯwō ûmwōṣā’āyw ûmwōḇā’āyw wəḵāl-ṣûrōṯāw<font color="red"><sup>q</sup></font> wə’ēṯ kāl-ḥuqqōṯāyw wəḵāl-<font color="brown">ṣûrōṯāy</font> <font color="blue">ṣûrōṯāyw</font> wəḵāl-<font color="brown">twōrōṯāw</font> <font color="blue">twōrōṯāyw</font> hwōḏ<sup>a</sup>‘ ’wōṯām ûḵəṯōḇ lə‘ênêhem wəyišəmərû ’eṯ-kāl-ṣûrāṯwō wə’eṯ-kāl-ḥuqqōṯāyw wə‘āśû ’wōṯām: </p>
 <p>12 zō’ṯ twōraṯ habāyiṯ ‘al-rō’š hâār kāl-gəḇulwō sāḇîḇ| sāḇîḇ qōḏeš qāḏāšîm hinnēh-zō’ṯ twōraṯ habāyiṯ: </p>
 <p>13 wə’ēlleh midwōṯ hammizəbēḥa bā’ammwōṯ ’ammâ ’ammâ wāṭōf<sup>a</sup>ḥ wəḥêq hā’ammâ wə’ammâ-rōḥaḇ ûḡəḇûlāh ’el-śəfāṯāh sāḇîḇ zereṯ hā’eḥāḏ wəzeh gaḇ hammizəbēḥa: </p>
 <p>14 ûmēḥêq hā’āreṣ ‘aḏ-hā‘ăzārâ hat<sup>a</sup>ḥətwōnâ šətayim ’ammwōṯ wərōḥaḇ ’ammâ ’eḥāṯ ûmēhŏ‘ăzārâ haqqəṭannâ ‘aḏ-hā‘ăzārâ hagəḏwōlâ ’arəb<sup>a</sup>‘ ’ammwōṯ wərōḥaḇ hā’ammâ: </p>
 <p>15 wəhaharə’ēl ’arəb<sup>a</sup>‘ ’ammwōṯ <font color="brown">ûmēhā’ări’êl</font> <font color="blue">ûmēhā’ărî’ēl<font color="red"><sup>9</sup></font></font> ûləm<sup>a</sup>‘əlâ haqqərānwōṯ ’arəb<sup>a</sup>‘: </p>
 <p>16 <font color="brown">wəhā’ări’êl</font> <font color="blue">wəhā’ărî’ēl</font> šətêm ‘eśərēh ’ōreḵə bišətêm ‘eśərēh rōḥaḇ rāḇû‘a ’el ’arəb<sup>a</sup>‘aṯ rəḇā‘āyw: </p>
 <p>17 wəhā‘ăzārâ ’arəb<sup>a</sup>‘ ‘eśərēh ’ōreḵə bə’arəb<sup>a</sup>‘ ‘eśərēh rōḥaḇ ’el ’arəb<sup>a</sup>‘aṯ rəḇā‘eyhā wəhagəḇûl sāḇîḇ ’wōṯāh ḥăṣî hā’ammâ wəh<sup>a</sup>ḥêq-lāh ’ammâ sāḇîḇ ûm<sup>a</sup>‘ălōṯēhû pənwōṯ qāḏîm: </p>
 <p>18 wayyō’mer ’ēlay ben-’āḏām kōh ’āmar ’ăḏōnāy yəhwih ’ēlleh ḥuqqwōṯ hammizəbēḥa bəywōm hē‘āśwōṯwō ləh<sup>a</sup>‘ălwōṯ ‘ālāyw ‘wōlâ wəlizərōq ‘ālāyw dām: </p>
 <p>19 wənāṯatâ ’el-hakōhănîm haləwîyim ’ăšer hēm mizzer<sup>a</sup>‘ ṣāḏwōq haqqərōḇîm ’ēlay nə’um ’ăḏōnāy yəhwih ləšārəṯēnî par ben-bāqār ləḥaṭṭā’ṯ: </p>
 <p>20 wəlāq<sup>a</sup>ḥətā midāmwō wənāṯatâ ‘al-’arəb<sup>a</sup>‘ qarənōṯāyw wə’el-’arəb<sup>a</sup>‘ pinnwōṯ hā‘ăzārâ wə’el-hagəḇûl sāḇîḇ wəḥiṭṭē’ṯā ’wōṯwō wəḵiparətâû: </p>
 <p>21 wəlāq<sup>a</sup>ḥətā ’ēṯ hapār h<sup>a</sup>ḥaṭṭā’ṯ ûśərāfwō bəmifəqaḏ habayiṯ miḥûṣ lammiqədāš: </p>
 <p>22 ûḇayywōm haššēnî taqərîḇ śə‘îr-‘izzîm tāmîm ləḥaṭṭā’ṯ wəḥiṭṭə’û ’eṯ-hammizəbēḥa ka’ăšer ḥiṭṭə’û bapār: </p>
 <p>23 bəḵallwōṯəḵā mēḥaṭṭē’ taqərîḇ par ben-bāqār tāmîm wə’ayil min-haṣṣō’n tāmîm: </p>
 <p>24 wəhiqəraḇətām lifənê yəhwâ wəhišəlîḵû hakōhănîm ‘ălêhem mel<sup>a</sup>ḥ wəhe‘ĕlû ’wōṯām ‘ōlâ layhwâ: </p>
 <p>25 šiḇə‘aṯ yāmîm t<sup>a</sup>‘ăśeh śə‘îr-ḥaṭṭā’ṯ layywōm ûfar ben-bāqār wə’ayil min-haṣṣō’n təmîmîm y<sup>a</sup>‘ăśû: </p>
 <p>26 šiḇə‘aṯ yāmîm yəḵapərû ’eṯ-hammizəbēḥa wəṭihărû ’ōṯwō ûmilə’û <font color="brown">yāḏwō</font> <font color="blue">yāḏāyw:</font> </p>
 <p>27 wîḵallû ’eṯ-hayyāmîm swəhāyâ ḇayywōm haššəmînî wâālə’â y<sup>a</sup>‘ăśû hakōhănîm ‘al-hammizəbēḥa ’eṯ-‘wōlwōṯêḵem wə’eṯ-šaləmêḵem wərāṣi’ṯî ’eṯəḵem nə’um ’ăḏōnāy yəhwōih: s</p>
 </td>
 </tr></table>
 <p></p><hr>
 <center>
 <a href="eze044.htm">Next: Ezekiel (Yechezqel) Chapter 44</a></center>
 </body>