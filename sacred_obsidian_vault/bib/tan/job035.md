<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/job035.htm">Polyglot</a> 
 <a href="../kjv/job035.htm">KJV</a> 
 <a href="../sep/job035.htm">Sep</a> 
 <a href="../vul/job035.htm">Vul</a> 
 
 <br>
 <br><a href="job.htm">Job (Iyov) Index</a><br>
  
 <a href="job034.htm">Previous</a> 
 <a href="job036.htm">Next</a> 
 </center>
 <hr>
 
 <h3 align="CENTER">Tanach (Hebrew): Job (Iyov) Chapter 35</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיַּ֥עַן אֱלִיה֗וּ וַיֹּאמַֽר׃ </span></p>
 <p align="RIGHT"><span lang="he">‎<a name="002">2</a> ‏הֲ֭זֹאת חָשַׁ֣בְתָּ לְמִשְׁפָּ֑ט אָ֝מַ֗רְתָּ צִדְקִ֥י מֵאֵֽל׃ </span></p>
 <p align="RIGHT"><span lang="he">‎<a name="003">3</a> ‏כִּֽי־תֹ֭אמַר<font color="red"><sup>3</sup></font> מַה־יִּסְכָּן־לָ֑ךְ מָֽה־אֹ֝עִ֗יל מֵֽחַטָּאתִֽי׃ </span></p>
 <p align="RIGHT"><span lang="he">‎<a name="004">4</a> ‏אֲ֭נִי אֲשִֽׁיבְךָ֣ מִלִּ֑ין וְֽאֶת־רֵעֶ֥יךָ עִמָּֽךְ׃ </span></p>
 <p align="RIGHT"><span lang="he">‎<a name="005">5</a> ‏הַבֵּ֣ט שָׁמַ֣יִם וּרְאֵ֑ה וְשׁ֥וּר שְׁ֝חָקִ֗ים גָּבְה֥וּ מִמֶּֽךָּ׃ </span></p>
 <p align="RIGHT"><span lang="he">‎<a name="006">6</a> ‏אִם־חָ֭טָאתָ מַה־תִּפְעָל־בּ֑וֹ וְרַבּ֥וּ פְ֝שָׁעֶ֗יךָ מַה־תַּעֲשֶׂה־לּֽוֹ׃ </span></p>
 <p align="RIGHT"><span lang="he">‎<a name="007">7</a> ‏אִם־צָ֭דַקְתָּ מַה־תִּתֶּן־ל֑וֹ א֥וֹ<font color="red"><sup>3</sup></font> מַה־מִיָּדְךָ֥ יִקָּֽח׃ </span></p>
 <p align="RIGHT"><span lang="he">‎<a name="008">8</a> ‏לְאִישׁ־כָּמ֥וֹךָ רִשְׁעֶ֑ךָ וּלְבֶן־אָ֝דָ֗ם צִדְקָתֶֽךָ׃ </span></p>
 <p align="RIGHT"><span lang="he">‎<a name="009">9</a> ‏מֵ֭רֹב עֲשׁוּקִ֣ים יַזְעִ֑יקוּ יְשַׁוְּע֖וּ מִזְּר֣וֹעַ רַבִּֽים׃ </span></p>
 <p align="RIGHT"><span lang="he">‎<a name="010">10</a> ‏וְֽלֹא־אָמַ֗ר אַ֭יֵּה אֱל֣וֹהַּ עֹשָׂ֑י נֹתֵ֖ן זְמִר֣וֹת בַּלָּֽיְלָה׃ </span></p>
 <p align="RIGHT"><span lang="he">‎<a name="011">11</a> ‏מַ֭לְּפֵנוּ מִבַּהֲמ֣וֹת אָ֑רֶץ וּמֵע֖וֹף הַשָּׁמַ֣יִם יְחַכְּמֵֽנוּ׃ </span></p>
 <p align="RIGHT"><span lang="he">‎<a name="012">12</a> ‏שָׁ֣ם יִ֭צְעֲקוּ וְלֹ֣א יַעֲנֶ֑ה מִ֝פְּנֵ֗י גְּא֣וֹן רָעִֽים׃ </span></p>
 <p align="RIGHT"><span lang="he">‎<a name="013">13</a> ‏אַךְ־שָׁ֭וְא לֹא־יִשְׁמַ֥ע׀ אֵ֑ל וְ֝שַׁדַּ֗י לֹ֣א יְשׁוּרֶֽנָּה׃ </span></p>
 <p align="RIGHT"><span lang="he">‎<a name="014">14</a> ‏אַ֣ף כִּֽי־תֹ֖אמַר לֹ֣א תְשׁוּרֶ֑נּוּ דִּ֥ין לְ֝פָנָ֗יו וּתְח֥וֹלֵֽל<font color="red"><sup>3</sup></font> לֽוֹ׃ </span></p>
 <p align="RIGHT"><span lang="he">‎<a name="015">15</a> ‏וְעַתָּ֗ה כִּי־אַ֭יִן פָּקַ֣ד אַפּ֑וֹ וְלֹֽא־יָדַ֖ע בַּפַּ֣שׁ מְאֹֽד׃ </span></p>
 <p align="RIGHT"><span lang="he">‎<a name="016">16</a> ‏וְ֭אִיּוֹב הֶ֣בֶל יִפְצֶה־פִּ֑יהוּ בִּבְלִי־דַ֝֗עַת מִלִּ֥ין יַכְבִּֽר׃ פ</span></p>
 </td>
 <td width="50%">
 <p>1 wayy<sup>a</sup>‘an ’ĕlîhû wayyō’mar: </p>
 <p>2 hăzō’ṯ ḥāšaḇətā ləmišəpāṭ ’āmarətā ṣiḏəqî mē’ēl: </p>
 <p>3 kî-ṯō’mar<font color="red"><sup>3</sup></font> mah-yyisəkān-lāḵə mâ-’ō‘îl mēḥaṭṭā’ṯî: </p>
 <p>4 ’ănî ’ăšîḇəḵā millîn wə’eṯ-rē‘eyḵā ‘immāḵə: </p>
 <p>5 habēṭ šāmayim ûrə’ēh wəšûr šəḥāqîm gāḇəhû mimmeḵḵā: </p>
 <p>6 ’im-ḥāṭā’ṯā mah-tifə‘āl-bwō wərabû fəšā‘eyḵā mah-t<sup>a</sup>‘ăśeh-llwō: </p>
 <p>7 ’im-ṣāḏaqətā mah-titen-lwō ’wō<font color="red"><sup>3</sup></font> mah-mîyāḏəḵā yiqqāḥ: </p>
 <p>8 lə’îš-kāmwōḵā rišə‘eḵā ûləḇen-’āḏām ṣiḏəqāṯeḵā: </p>
 <p>9 mērōḇ ‘ăšûqîm yazə‘îqû yəšaûə‘û mizzərwō‘a rabîm: </p>
 <p>10 wəlō’-’āmar ’ayyēh ’ĕlwōhha ‘ōśāy nōṯēn zəmirwōṯ ballāyəlâ: </p>
 <p>11 malləfēnû mibahămwōṯ ’āreṣ ûmē‘wōf haššāmayim yəḥakəmēnû: </p>
 <p>12 šām yiṣə‘ăqû wəlō’ y<sup>a</sup>‘ăneh mipənê gə’wōn rā‘îm: </p>
 <p>13 ’aḵə-šāwə’ lō’-yišəm<sup>a</sup>‘| ’ēl wəšaday lō’ yəšûrennâ: </p>
 <p>14 ’af kî-ṯō’mar lō’ ṯəšûrennû dîn ləfānāyw ûṯəḥwōlēl<font color="red"><sup>3</sup></font> lwō: </p>
 <p>15 wə‘atâ kî-’ayin pāqaḏ ’apwō wəlō’-yāḏ<sup>a</sup>‘ bapaš mə’ōḏ: </p>
 <p>16 wə’îywōḇ heḇel yifəṣeh-pîhû biḇəlî-ḏ<sup>a</sup>‘aṯ millîn yaḵəbir: f</p>
 </td>
 </tr></table>
 <p></p><hr>
 <center>
 <a href="job036.htm">Next: Job (Iyov) Chapter 36</a></center>
 </body>