<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/dan012.htm">Polyglot</a> 
 <a href="../kjv/dan012.htm">KJV</a> 
 <a href="../sep/dan012.htm">Sep:Dan</a> 
 <a href="../sep/dat012.htm">Sep:DaT</a> 
 <a href="../vul/dan012.htm">Vul</a> 
 
 <br>
 <br><a href="dan.htm">Daniel (Daniyel) Index</a><br>
  
 <a href="dan011.htm">Previous</a> 
 <a href="ezr001.htm">Next</a> 
 </center>
 <hr>
 
 <h3 align="CENTER">Tanach (Hebrew): Daniel (Daniyel) Chapter 12</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וּבָעֵ֣ת הַהִיא֩ יַעֲמֹ֨ד מִֽיכָאֵ֜ל הַשַּׂ֣ר הַגָּד֗וֹל הָעֹמֵד֮ עַל־בְּנֵ֣י עַמֶּךָ֒ וְהָיְתָה֙ עֵ֣ת צָרָ֔ה אֲשֶׁ֤ר לֹֽא־נִהְיְתָה֙ מִֽהְי֣וֹת גּ֔וֹי עַ֖ד הָעֵ֣ת הַהִ֑יא וּבָעֵ֤ת הַהִיא֙ יִמָּלֵ֣ט עַמְּךָ֔ כָּל־הַנִּמְצָ֖א כָּת֥וּב בַּסֵּֽפֶר׃ </span></p>
 <p align="RIGHT"><span lang="he">‎<a name="002">2</a> ‏וְרַבִּ֕ים מִיְּשֵׁנֵ֥י אַדְמַת־עָפָ֖ר יָקִ֑יצוּ אֵ֚לֶּה לְחַיֵּ֣י עוֹלָ֔ם וְאֵ֥לֶּה לַחֲרָפ֖וֹת לְדִרְא֥וֹן עוֹלָֽם׃ ס</span></p>
 <p align="RIGHT"><span lang="he">‎<a name="003">3</a> ‏וְהַ֨מַּשְׂכִּלִ֔ים יַזְהִ֖רוּ כְּזֹ֣הַר הָרָקִ֑יעַ וּמַצְדִּיקֵי֙ הָֽרַבִּ֔ים כַּכּוֹכָבִ֖ים לְעוֹלָ֥ם וָעֶֽד׃ פ</span></p>
 <p align="RIGHT"><span lang="he">‎<a name="004">4</a> ‏וְאַתָּ֣ה דָֽנִיֵּ֗אל סְתֹ֧ם הַדְּבָרִ֛ים וַחֲתֹ֥ם הַסֵּ֖פֶר עַד־עֵ֣ת קֵ֑ץ יְשֹׁטְט֥וּ רַבִּ֖ים וְתִרְבֶּ֥ה הַדָּֽעַת׃ </span></p>
 <p align="RIGHT"><span lang="he">‎<a name="005">5</a> ‏וְרָאִ֙יתִי֙ אֲנִ֣י דָנִיֵּ֔אל וְהִנֵּ֛ה שְׁנַ֥יִם אֲחֵרִ֖ים עֹמְדִ֑ים אֶחָ֥ד הֵ֙נָּה֙ לִשְׂפַ֣ת הַיְאֹ֔ר וְאֶחָ֥ד הֵ֖נָּה לִשְׂפַ֥ת הַיְאֹֽר׃ </span></p>
 <p align="RIGHT"><span lang="he">‎<a name="006">6</a> ‏וַיֹּ֗אמֶר לָאִישׁ֙ לְב֣וּשׁ הַבַּדִּ֔ים אֲשֶׁ֥ר מִמַּ֖עַל לְמֵימֵ֣י הַיְאֹ֑ר עַד־מָתַ֖י קֵ֥ץ הַפְּלָאֽוֹת׃ </span></p>
 <p align="RIGHT"><span lang="he">‎<a name="007">7</a> ‏וָאֶשְׁמַ֞ע אֶת־הָאִ֣ישׁ׀ לְב֣וּשׁ הַבַּדִּ֗ים אֲשֶׁ֣ר מִמַּעַל֮ לְמֵימֵ֣י הַיְאֹר֒ וַיָּ֨רֶם יְמִינ֤וֹ וּשְׂמֹאלוֹ֙ אֶל־הַשָּׁמַ֔יִם וַיִּשָּׁבַ֖ע בְּחֵ֣י הָעוֹלָ֑ם כִּי֩ לְמוֹעֵ֨ד מֽוֹעֲדִ֜ים וָחֵ֗צִי וּכְכַלּ֛וֹת נַפֵּ֥ץ יַד־עַם־קֹ֖דֶשׁ תִּכְלֶ֥ינָה כָל־אֵֽלֶּה׃ </span></p>
 <p align="RIGHT"><span lang="he">‎<a name="008">8</a> ‏וַאֲנִ֥י שָׁמַ֖עְתִּי וְלֹ֣א אָבִ֑ין וָאֹ֣מְרָ֔ה אֲדֹנִ֕י מָ֥ה אַחֲרִ֖ית אֵֽלֶּה׃ פ</span></p>
 <p align="RIGHT"><span lang="he">‎<a name="009">9</a> ‏וַיֹּ֖אמֶר לֵ֣ךְ דָּנִיֵּ֑אל כִּֽי־סְתֻמִ֧ים וַחֲתֻמִ֛ים הַדְּבָרִ֖ים עַד־עֵ֥ת קֵֽץ׃ </span></p>
 <p align="RIGHT"><span lang="he">‎<a name="010">10</a> ‏יִ֠תְבָּֽרֲרוּ וְיִֽתְלַבְּנ֤וּ וְיִצָּֽרְפוּ֙ רַבִּ֔ים וְהִרְשִׁ֣יעוּ רְשָׁעִ֔ים וְלֹ֥א יָבִ֖ינוּ כָּל־רְשָׁעִ֑ים וְהַמַּשְׂכִּלִ֖ים יָבִֽינוּ׃ </span></p>
 <p align="RIGHT"><span lang="he">‎<a name="011">11</a> ‏וּמֵעֵת֙ הוּסַ֣ר הַתָּמִ֔יד וְלָתֵ֖ת שִׁקּ֣וּץ שֹׁמֵ֑ם יָמִ֕ים אֶ֖לֶף מָאתַ֥יִם וְתִשְׁעִֽים׃ </span></p>
 <p align="RIGHT"><span lang="he">‎<a name="012">12</a> ‏אַשְׁרֵ֥י הַֽמְחַכֶּ֖ה וְיַגִּ֑יעַ לְיָמִ֕ים אֶ֕לֶף שְׁלֹ֥שׁ מֵא֖וֹת שְׁלֹשִׁ֥ים וַחֲמִשָּֽׁה׃ </span></p>
 <p align="RIGHT"><span lang="he">‎<a name="013">13</a> ‏וְאַתָּ֖ה לֵ֣ךְ לַקֵּ֑ץ וְתָנ֛וּחַ וְתַעֲמֹ֥ד לְגֹרָלְךָ֖ לְקֵ֥ץ הַיָּמִֽין׃ </span></p>
 <p></p>
 </td>
 <td width="50%">
 <p>1 ûḇā‘ēṯ hahî’ y<sup>a</sup>‘ămōḏ mîḵā’ēl haśśar hagāḏwōl hā‘ōmēḏ ‘al-bənê ‘ammeḵā wəhāyəṯâ ‘ēṯ ṣārâ ’ăšer lō’-nihəyəṯâ mihəywōṯ gwōy ‘aḏ hā‘ēṯ hahî’ ûḇā‘ēṯ hahî’ yimmālēṭ ‘amməḵā kāl-hanniməṣā’ kāṯûḇ bassēfer: </p>
 <p>2 wərabîm mîyəšēnê ’aḏəmaṯ-‘āfār yāqîṣû ’ēlleh ləḥayyê ‘wōlām wə’ēlleh l<sup>a</sup>ḥărāfwōṯ ləḏirə’wōn ‘wōlām: s</p>
 <p>3 wəhammaśəkilîm yazəhirû kəzōhar hārāqî‘a ûmaṣədîqê hārabîm kakwōḵāḇîm lə‘wōlām wā‘eḏ: f</p>
 <p>4 wə’atâ ḏānîyē’l səṯōm hadəḇārîm w<sup>a</sup>ḥăṯōm hassēfer ‘aḏ-‘ēṯ qēṣ yəšōṭəṭû rabîm wəṯirəbeh hadā‘aṯ: </p>
 <p>5 wərā’îṯî ’ănî ḏānîyē’l wəhinnēh šənayim ’ăḥērîm ‘ōməḏîm ’eḥāḏ hēnnâ liśəfaṯ hayə’ōr wə’eḥāḏ hēnnâ liśəfaṯ hayə’ōr: </p>
 <p>6 wayyō’mer lā’îš ləḇûš habadîm ’ăšer mimm<sup>a</sup>‘al ləmêmê hayə’ōr ‘aḏ-māṯay qēṣ hapəlā’wōṯ: </p>
 <p>7 wā’ešəm<sup>a</sup>‘ ’eṯ-hā’îš| ləḇûš habadîm ’ăšer mimm<sup>a</sup>‘al ləmêmê hayə’ōr wayyārem yəmînwō ûśəmō’lwō ’el-haššāmayim wayyiššāḇ<sup>a</sup>‘ bəḥê hā‘wōlām kî ləmwō‘ēḏ mwō‘ăḏîm wāḥēṣî ûḵəḵallwōṯ napēṣ yaḏ-‘am-qōḏeš tiḵəleynâ ḵāl-’ēlleh: </p>
 <p>8 wa’ănî šām<sup>a</sup>‘ətî wəlō’ ’āḇîn wā’ōmərâ ’ăḏōnî mâ ’<sup>a</sup>ḥărîṯ ’ēlleh: f</p>
 <p>9 wayyō’mer lēḵə dānîyē’l kî-səṯumîm w<sup>a</sup>ḥăṯumîm hadəḇārîm ‘aḏ-‘ēṯ qēṣ: </p>
 <p>10 yiṯəbārărû wəyiṯəlabənû wəyiṣṣārəfû rabîm wəhirəšî‘û rəšā‘îm wəlō’ yāḇînû kāl-rəšā‘îm wəhammaśəkilîm yāḇînû: </p>
 <p>11 ûmē‘ēṯ hûsar hatāmîḏ wəlāṯēṯ šiqqûṣ šōmēm yāmîm ’elef mā’ṯayim wəṯišə‘îm: </p>
 <p>12 ’ašərê haməḥakeh wəyagî‘a ləyāmîm ’elef šəlōš mē’wōṯ šəlōšîm w<sup>a</sup>ḥămiššâ: </p>
 <p>13 wə’atâ lēḵə laqqēṣ wəṯānûḥa wəṯ<sup>a</sup>‘ămōḏ ləḡōrāləḵā ləqēṣ hayyāmîn: </p>
 </td>
 </tr></table>
 <p></p><hr>
 <center>
 <a href="ezr001.htm">Next: Ezra Chapter 1</a></center>
 </body>