<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa079.htm">Polyglot</a> 
 <a href="../kjv/psa079.htm">KJV</a> 
 <a href="../sep/psa079.htm">Sep</a> 
 <a href="../vul/psa079.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa078.htm">Previous</a> 
 <a href="psa080.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 79</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏מִזְמ֗וֹר לְאָ֫סָ֥ף אֱ‍ֽלֹהִ֡ים בָּ֤אוּ גוֹיִ֨ם׀ בְּֽנַחֲלָתֶ֗ךָ טִ֭מְּאוּ אֶת־הֵיכַ֣ל קָדְשֶׁ֑ךָ שָׂ֖מוּ אֶת־יְרוּשָׁלִַ֣ם לְעִיִּֽים׃ </span></p>
 <p align="RIGHT"><span lang="he">‎<a name="002">2</a> ‏נָֽתְנ֡וּ אֶת־נִבְלַ֬ת עֲבָדֶ֗יךָ מַ֭אֲכָל לְע֣וֹף הַשָּׁמָ֑יִם בְּשַׂ֥ר חֲ֝סִידֶ֗יךָ לְחַיְתוֹ־אָֽרֶץ׃ </span></p>
 <p align="RIGHT"><span lang="he">‎<a name="003">3</a> ‏שָׁפְכ֬וּ דָמָ֨ם׀ כַּמַּ֗יִם סְֽבִ֘יב֤וֹת יְֽרוּשָׁלִָ֗ם וְאֵ֣ין קוֹבֵֽר׃ </span></p>
 <p align="RIGHT"><span lang="he">‎<a name="004">4</a> ‏הָיִ֣ינוּ חֶ֭רְפָּה לִשְׁכֵנֵ֑ינוּ לַ֥עַג וָ֝קֶ֗לֶס לִסְבִיבוֹתֵֽינוּ׃ </span></p>
 <p align="RIGHT"><span lang="he">‎<a name="005">5</a> ‏עַד־מָ֣ה יְ֭הוָה תֶּאֱנַ֣ף לָנֶ֑צַח תִּבְעַ֥ר כְּמוֹ־אֵ֝֗שׁ קִנְאָתֶֽךָ׃ </span></p>
 <p align="RIGHT"><span lang="he">‎<a name="006">6</a> ‏שְׁפֹ֤ךְ חֲמָתְךָ֨ אֶֽל־הַגּוֹיִם֮ אֲשֶׁ֪ר לֹא־יְדָ֫ע֥וּךָ וְעַ֥ל מַמְלָכ֑וֹת אֲשֶׁ֥ר בְּ֝שִׁמְךָ֗ לֹ֣א קָרָֽאוּ׃ </span></p>
 <p align="RIGHT"><span lang="he">‎<a name="007">7</a> ‏כִּ֭י אָכַ֣ל אֶֽת־יַעֲקֹ֑ב וְֽאֶת־נָוֵ֥הוּ הֵשַֽׁמּוּ׃ </span></p>
 <p align="RIGHT"><span lang="he">‎<a name="008">8</a> ‏אַֽל־תִּזְכָּר־לָנוּ֮ עֲוֹנֹ֪ת רִאשֹׁ֫נִ֥ים מַ֭הֵר יְקַדְּמ֣וּנוּ רַחֲמֶ֑יךָ כִּ֖י דַלּ֣וֹנוּ מְאֹֽד׃ </span></p>
 <p align="RIGHT"><span lang="he">‎<a name="009">9</a> ‏עָזְרֵ֤נוּ׀ אֱלֹ֘הֵ֤י יִשְׁעֵ֗נוּ עַל־דְּבַ֥ר כְּבֽוֹד־שְׁמֶ֑ךָ וְהַצִּילֵ֥נוּ וְכַפֵּ֥ר עַל־חַ֝טֹּאתֵ֗ינוּ לְמַ֣עַן שְׁמֶֽךָ׃ </span></p>
 <p align="RIGHT"><span lang="he">‎<a name="010">10</a> ‏לָ֤מָּה׀ יֹאמְר֣וּ הַגּוֹיִם֮ אַיֵּ֪ה אֱ‍ֽלֹהֵ֫יהֶ֥ם יִוָּדַ֣ע <font color="brown">בגיים</font> <font color="blue">בַּגּוֹיִ֣ם</font> לְעֵינֵ֑ינוּ נִ֝קְמַ֗ת דַּֽם־עֲבָדֶ֥יךָ הַשָּׁפֽוּךְ׃ </span></p>
 <p align="RIGHT"><span lang="he">‎<a name="011">11</a> ‏תָּ֤ב֣וֹא לְפָנֶיךָ֮ אֶנְקַ֪ת אָ֫סִ֥יר כְּגֹ֥דֶל זְרוֹעֲךָ֑ ה֝וֹתֵ֗ר בְּנֵ֣י תְמוּתָֽה׃ </span></p>
 <p align="RIGHT"><span lang="he">‎<a name="012">12</a> ‏וְהָ֘שֵׁ֤ב לִשְׁכֵנֵ֣ינוּ שִׁ֭בְעָתַיִם אֶל־חֵיקָ֑ם חֶרְפָּ֘תָ֤ם אֲשֶׁ֖ר חֵרְפ֣וּךָ אֲדֹנָֽי׃ </span></p>
 <p align="RIGHT"><span lang="he">‎<a name="013">13</a> ‏וַאֲנַ֤חְנוּ עַמְּךָ֨׀<font color="red"><sup>3</sup></font> וְצֹ֥אן מַרְעִיתֶךָ֮ נ֤וֹדֶ֥ה לְּךָ֗ לְע֫וֹלָ֥ם לְדֹ֥ר וָדֹ֑ר נְ֝סַפֵּ֗ר תְּהִלָּתֶֽךָ׃ </span></p>
 </td>
 <td width="50%">
 <p>1 mizəmwōr lə’āsāf ’ĕ‍lōhîm bā’û ḡwōyim| bən<sup>a</sup>ḥălāṯeḵā ṭimmə’û ’eṯ-hêḵal qāḏəšeḵā śāmû ’eṯ-yərûšālaim lə‘îyîm: </p>
 <p>2 nāṯənû ’eṯ-niḇəlaṯ ‘ăḇāḏeyḵā ma’ăḵāl lə‘wōf haššāmāyim bəśar ḥăsîḏeyḵā ləḥayəṯwō-’āreṣ: </p>
 <p>3 šāfəḵû ḏāmām| kammayim səḇîḇwōṯ yərûšālāim wə’ên qwōḇēr: </p>
 <p>4 hāyînû ḥerəpâ lišəḵēnênû l<sup>a</sup>‘aḡ wāqeles lisəḇîḇwōṯênû: </p>
 <p>5 ‘aḏ-mâ yəhwâ te’ĕnaf lāneṣ<sup>a</sup>ḥ tiḇə‘ar kəmwō-’ēš qinə’āṯeḵā: </p>
 <p>6 šəfōḵə ḥămāṯəḵā ’el-hagwōyim ’ăšer lō’-yəḏā‘ûḵā wə‘al maməlāḵwōṯ ’ăšer bəšiməḵā lō’ qārā’û: </p>
 <p>7 kî ’āḵal ’eṯ-y<sup>a</sup>‘ăqōḇ wə’eṯ-nāwēhû hēšammû: </p>
 <p>8 ’al-tizəkār-lānû ‘ăwōnōṯ ri’šōnîm mahēr yəqadəmûnû r<sup>a</sup>ḥămeyḵā kî ḏallwōnû mə’ōḏ: </p>
 <p>9 ‘āzərēnû| ’ĕlōhê yišə‘ēnû ‘al-dəḇar kəḇwōḏ-šəmeḵā wəhaṣṣîlēnû wəḵapēr ‘al-ḥaṭṭō’ṯênû ləm<sup>a</sup>‘an šəmeḵā: </p>
 <p>10 lāmmâ| yō’mərû hagwōyim ’ayyēh ’ĕ‍lōhêhem yiûāḏ<sup>a</sup>‘ <font color="brown">bagōyîm</font> <font color="blue">bagwōyim</font> lə‘ênênû niqəmaṯ dam-‘ăḇāḏeyḵā haššāfûḵə: </p>
 <p>11 tāḇwō’ ləfāneyḵā ’enəqaṯ ’āsîr kəḡōḏel zərwō‘ăḵā hwōṯēr bənê ṯəmûṯâ: </p>
 <p>12 wəhāšēḇ lišəḵēnênû šiḇə‘āṯayim ’el-ḥêqām ḥerəpāṯām ’ăšer ḥērəfûḵā ’ăḏōnāy: </p>
 <p>13 wa’ăn<sup>a</sup>ḥənû ‘amməḵā|<font color="red"><sup>3</sup></font> wəṣō’n marə‘îṯeḵā nwōḏeh lləḵā lə‘wōlām ləḏōr wāḏōr nəsapēr təhillāṯeḵā: </p>
 </td>
 </tr></table>
 <p></p><hr>
 <center>
 <a href="psa080.htm">Next: Psalms (Tehilim) Chapter 80</a></center>
 </body>