<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/exo029.htm">Polyglot</a> 
 <a href="../kjv/exo029.htm">KJV</a> 
 <a href="../sep/exo029.htm">Sep</a> 
 <a href="../vul/exo029.htm">Vul</a> 
 
 <br>
 <br><a href="exo.htm">Exodus (Shemot) Index</a><br>
  
 <a href="exo028.htm">Previous</a> 
 <a href="exo030.htm">Next</a> 
 </center>
 <hr>
 
 <h3 align="CENTER">Tanach (Hebrew): Exodus (Shemot) Chapter 29</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וְזֶ֨ה<font color="red"><sup>3</sup></font> הַדָּבָ֜ר אֲשֶֽׁר־תַּעֲשֶׂ֥ה לָהֶ֛ם לְקַדֵּ֥שׁ אֹתָ֖ם לְכַהֵ֣ן לִ֑י לְ֠קַח פַּ֣ר אֶחָ֧ד בֶּן־בָּקָ֛ר וְאֵילִ֥ם שְׁנַ֖יִם תְּמִימִֽם׃ </span></p>
 <p align="RIGHT"><span lang="he">‎<a name="002">2</a> ‏וְלֶ֣חֶם מַצּ֗וֹת וְחַלֹּ֤ת מַצֹּת֙ בְּלוּלֹ֣ת בַּשֶּׁ֔מֶן וּרְקִיקֵ֥י מַצּ֖וֹת מְשֻׁחִ֣ים בַּשָּׁ֑מֶן סֹ֥לֶת חִטִּ֖ים תַּעֲשֶׂ֥ה אֹתָֽם׃ </span></p>
 <p align="RIGHT"><span lang="he">‎<a name="003">3</a> ‏וְנָתַתָּ֤ אוֹתָם֙ עַל־סַ֣ל אֶחָ֔ד וְהִקְרַבְתָּ֥ אֹתָ֖ם בַּסָּ֑ל וְאֶ֨ת־הַפָּ֔ר וְאֵ֖ת שְׁנֵ֥י הָאֵילִֽם׃ </span></p>
 <p align="RIGHT"><span lang="he">‎<a name="004">4</a> ‏וְאֶת־אַהֲרֹ֤ן וְאֶת־בָּנָיו֙ תַּקְרִ֔יב אֶל־פֶּ֖תַח אֹ֣הֶל מוֹעֵ֑ד וְרָחַצְתָּ֥ אֹתָ֖ם בַּמָּֽיִם׃ </span></p>
 <p align="RIGHT"><span lang="he">‎<a name="005">5</a> ‏וְלָקַחְתָּ֣ אֶת־הַבְּגָדִ֗ים וְהִלְבַּשְׁתָּ֤ אֶֽת־אַהֲרֹן֙ אֶת־הַכֻּתֹּ֔נֶת וְאֵת֙ מְעִ֣יל הָאֵפֹ֔ד וְאֶת־הָאֵפֹ֖ד וְאֶת־הַחֹ֑שֶׁן וְאָפַדְתָּ֣ ל֔וֹ בְּחֵ֖שֶׁב הָאֵפֹֽד׃ </span></p>
 <p align="RIGHT"><span lang="he">‎<a name="006">6</a> ‏וְשַׂמְתָּ֥ הַמִּצְנֶ֖פֶת עַל־רֹאשׁ֑וֹ וְנָתַתָּ֛ אֶת־נֵ֥זֶר הַקֹּ֖דֶשׁ עַל־הַמִּצְנָֽפֶת׃ </span></p>
 <p align="RIGHT"><span lang="he">‎<a name="007">7</a> ‏וְלָֽקַחְתָּ֙ אֶת־שֶׁ֣מֶן הַמִּשְׁחָ֔ה וְיָצַקְתָּ֖ עַל־רֹאשׁ֑וֹ וּמָשַׁחְתָּ֖ אֹתֽוֹ׃ </span></p>
 <p align="RIGHT"><span lang="he">‎<a name="008">8</a> ‏וְאֶת־בָּנָ֖יו תַּקְרִ֑יב וְהִלְבַּשְׁתָּ֖ם כֻּתֳּנֹֽת׃ </span></p>
 <p align="RIGHT"><span lang="he">‎<a name="009">9</a> ‏וְחָגַרְתָּ֩ אֹתָ֨ם אַבְנֵ֜ט אַהֲרֹ֣ן וּבָנָ֗יו וְחָבַשְׁתָּ֤ לָהֶם֙ מִגְבָּעֹ֔ת וְהָיְתָ֥ה לָהֶ֛ם כְּהֻנָּ֖ה לְחֻקַּ֣ת עוֹלָ֑ם וּמִלֵּאתָ֥ יַֽד־אַהֲרֹ֖ן וְיַד־בָּנָֽיו׃ </span></p>
 <p align="RIGHT"><span lang="he">‎<a name="010">10</a> ‏וְהִקְרַבְתָּ֙ אֶת־הַפָּ֔ר לִפְנֵ֖י אֹ֣הֶל מוֹעֵ֑ד וְסָמַ֨ךְ אַהֲרֹ֧ן וּבָנָ֛יו אֶת־יְדֵיהֶ֖ם עַל־רֹ֥אשׁ הַפָּֽר׃ </span></p>
 <p align="RIGHT"><span lang="he">‎<a name="011">11</a> ‏וְשָׁחַטְתָּ֥ אֶת־הַפָּ֖ר לִפְנֵ֣י יְהוָ֑ה פֶּ֖תַח אֹ֥הֶל מוֹעֵֽד׃ </span></p>
 <p align="RIGHT"><span lang="he">‎<a name="012">12</a> ‏וְלָֽקַחְתָּ֙ מִדַּ֣ם הַפָּ֔ר וְנָתַתָּ֛ה עַל־קַרְנֹ֥ת הַמִּזְבֵּ֖חַ בְּאֶצְבָּעֶ֑ךָ וְאֶת־כָּל־הַדָּ֣ם תִּשְׁפֹּ֔ךְ אֶל־יְס֖וֹד הַמִּזְבֵּֽחַ׃ </span></p>
 <p align="RIGHT"><span lang="he">‎<a name="013">13</a> ‏וְלָֽקַחְתָּ֗ אֶֽת־כָּל־הַחֵלֶב֮ הַֽמְכַסֶּ֣ה אֶת־הַקֶּרֶב֒ וְאֵ֗ת הַיֹּתֶ֙רֶת֙ עַל־הַכָּבֵ֔ד וְאֵת֙ שְׁתֵּ֣י הַכְּלָיֹ֔ת וְאֶת־הַחֵ֖לֶב אֲשֶׁ֣ר עֲלֵיהֶ֑ן וְהִקְטַרְתָּ֖ הַמִּזְבֵּֽחָה׃ </span></p>
 <p align="RIGHT"><span lang="he">‎<a name="014">14</a> ‏וְאֶת־בְּשַׂ֤ר הַפָּר֙ וְאֶת־עֹר֣וֹ וְאֶת־פִּרְשׁ֔וֹ תִּשְׂרֹ֣ף בָּאֵ֔שׁ מִח֖וּץ לַֽמַּחֲנֶ֑ה חַטָּ֖את הֽוּא׃ </span></p>
 <p align="RIGHT"><span lang="he">‎<a name="015">15</a> ‏וְאֶת־הָאַ֥יִל הָאֶחָ֖ד תִּקָּ֑ח וְסָ֨מְכ֜וּ אַהֲרֹ֧ן וּבָנָ֛יו אֶת־יְדֵיהֶ֖ם עַל־רֹ֥אשׁ הָאָֽיִל׃ </span></p>
 <p align="RIGHT"><span lang="he">‎<a name="016">16</a> ‏וְשָׁחַטְתָּ֖ אֶת־הָאָ֑יִל וְלָֽקַחְתָּ֙ אֶת־דָּמ֔וֹ וְזָרַקְתָּ֥ עַל־הַמִּזְבֵּ֖חַ סָבִֽיב׃ </span></p>
 <p align="RIGHT"><span lang="he">‎<a name="017">17</a> ‏וְאֶ֨ת־הָאַ֔יִל תְּנַתֵּ֖חַ לִנְתָחָ֑יו וְרָחַצְתָּ֤ קִרְבּוֹ֙ וּכְרָעָ֔יו וְנָתַתָּ֥ עַל־נְתָחָ֖יו וְעַל־רֹאשֽׁוֹ׃ </span></p>
 <p align="RIGHT"><span lang="he">‎<a name="018">18</a> ‏וְהִקְטַרְתָּ֤ אֶת־כָּל־הָאַ֙יִל֙ הַמִּזְבֵּ֔חָה עֹלָ֥ה ה֖וּא לַֽיהוָ֑ה רֵ֣יחַ נִיח֔וֹחַ אִשֶּׁ֥ה לַיהוָ֖ה הֽוּא׃ </span></p>
 <p align="RIGHT"><span lang="he">‎<a name="019">19</a> ‏וְלָ֣קַחְתָּ֔ אֵ֖ת הָאַ֣יִל הַשֵּׁנִ֑י וְסָמַ֨ךְ אַהֲרֹ֧ן וּבָנָ֛יו אֶת־יְדֵיהֶ֖ם עַל־רֹ֥אשׁ הָאָֽיִל׃ </span></p>
 <p align="RIGHT"><span lang="he">‎<a name="020">20</a> ‏וְשָׁחַטְתָּ֣ אֶת־הָאַ֗יִל וְלָקַחְתָּ֤ מִדָּמוֹ֙ וְנָֽתַתָּ֡ה עַל־תְּנוּךְ֩ אֹ֨זֶן אַהֲרֹ֜ן וְעַל־תְּנ֨וּךְ אֹ֤זֶן בָּנָיו֙ הַיְמָנִ֔ית וְעַל־בֹּ֤הֶן יָדָם֙ הַיְמָנִ֔ית וְעַל־בֹּ֥הֶן רַגְלָ֖ם הַיְמָנִ֑ית וְזָרַקְתָּ֧ אֶת־הַדָּ֛ם עַל־הַמִּזְבֵּ֖חַ סָבִֽיב׃ </span></p>
 <p align="RIGHT"><span lang="he">‎<a name="021">21</a> ‏וְלָקַחְתָּ֞ מִן־הַדָּ֨ם אֲשֶׁ֥ר עַֽל־הַמִּזְבֵּחַ֮ וּמִשֶּׁ֣מֶן הַמִּשְׁחָה֒ וְהִזֵּיתָ֤ עַֽל־אַהֲרֹן֙ וְעַל־בְּגָדָ֔יו וְעַל־בָּנָ֛יו וְעַל־בִּגְדֵ֥י בָנָ֖יו אִתּ֑וֹ וְקָדַ֥שׁ הוּא֙ וּבְגָדָ֔יו וּבָנָ֛יו וּבִגְדֵ֥י בָנָ֖יו אִתּֽוֹ׃ </span></p>
 <p align="RIGHT"><span lang="he">‎<a name="022">22</a> ‏וְלָקַחְתָּ֣ מִן־הָ֠אַיִל הַחֵ֨לֶב וְהָֽאַלְיָ֜ה וְאֶת־הַחֵ֣לֶב׀ הַֽמְכַסֶּ֣ה אֶת־הַקֶּ֗רֶב וְאֵ֨ת יֹתֶ֤רֶת הַכָּבֵד֙ וְאֵ֣ת׀ שְׁתֵּ֣י הַכְּלָיֹ֗ת וְאֶת־הַחֵ֙לֶב֙ אֲשֶׁ֣ר עֲלֵהֶ֔ן וְאֵ֖ת שׁ֣וֹק הַיָּמִ֑ין כִּ֛י אֵ֥יל מִלֻּאִ֖ים הֽוּא׃ </span></p>
 <p align="RIGHT"><span lang="he">‎<a name="023">23</a> ‏וְכִכַּ֨ר לֶ֜חֶם אַחַ֗ת וַֽחַלַּ֨ת לֶ֥חֶם שֶׁ֛מֶן אַחַ֖ת וְרָקִ֣יק אֶחָ֑ד מִסַּל֙<font color="red"><sup>3</sup></font> הַמַּצּ֔וֹת אֲשֶׁ֖ר לִפְנֵ֥י יְהוָֽה׃ </span></p>
 <p align="RIGHT"><span lang="he">‎<a name="024">24</a> ‏וְשַׂמְתָּ֣ הַכֹּ֔ל עַ֚ל כַּפֵּ֣י אַהֲרֹ֔ן וְעַ֖ל כַּפֵּ֣י בָנָ֑יו וְהֵנַפְתָּ֥ אֹתָ֛ם תְּנוּפָ֖ה לִפְנֵ֥י יְהוָֽה׃ </span></p>
 <p align="RIGHT"><span lang="he">‎<a name="025">25</a> ‏וְלָקַחְתָּ֤ אֹתָם֙ מִיָּדָ֔ם וְהִקְטַרְתָּ֥ הַמִּזְבֵּ֖חָה עַל־הָעֹלָ֑ה לְרֵ֤יחַ נִיח֙וֹחַ֙ לִפְנֵ֣י יְהוָ֔ה אִשֶּׁ֥ה ה֖וּא לַיהוָֽה׃ </span></p>
 <p align="RIGHT"><span lang="he">‎<a name="026">26</a> ‏וְלָקַחְתָּ֣ אֶת־הֶֽחָזֶ֗ה מֵאֵ֤יל הַמִּלֻּאִים֙ אֲשֶׁ֣ר לְאַהֲרֹ֔ן וְהֵנַפְתָּ֥ אֹת֛וֹ תְּנוּפָ֖ה לִפְנֵ֣י יְהוָ֑ה וְהָיָ֥ה לְךָ֖ לְמָנָֽה׃ </span></p>
 <p align="RIGHT"><span lang="he">‎<a name="027">27</a> ‏וְקִדַּשְׁתָּ֞ אֵ֣ת׀ חֲזֵ֣ה הַתְּנוּפָ֗ה וְאֵת֙ שׁ֣וֹק הַתְּרוּמָ֔ה אֲשֶׁ֥ר הוּנַ֖ף וַאֲשֶׁ֣ר הוּרָ֑ם מֵאֵיל֙ הַמִּלֻּאִ֔ים מֵאֲשֶׁ֥ר לְאַהֲרֹ֖ן וּמֵאֲשֶׁ֥ר לְבָנָֽיו׃ </span></p>
 <p align="RIGHT"><span lang="he">‎<a name="028">28</a> ‏וְהָיָה֩ לְאַהֲרֹ֨ן וּלְבָנָ֜יו לְחָק־עוֹלָ֗ם מֵאֵת֙ בְּנֵ֣י יִשְׂרָאֵ֔ל כִּ֥י תְרוּמָ֖ה ה֑וּא וּתְרוּמָ֞ה יִהְיֶ֨ה מֵאֵ֤ת בְּנֵֽי־יִשְׂרָאֵל֙ מִזִּבְחֵ֣י שַׁלְמֵיהֶ֔ם תְּרוּמָתָ֖ם לַיהוָֽה׃ </span></p>
 <p align="RIGHT"><span lang="he">‎<a name="029">29</a> ‏וּבִגְדֵ֤י הַקֹּ֙דֶשׁ֙ אֲשֶׁ֣ר לְאַהֲרֹ֔ן יִהְי֥וּ לְבָנָ֖יו אַחֲרָ֑יו לְמָשְׁחָ֣ה בָהֶ֔ם וּלְמַלֵּא־בָ֖ם אֶת־יָדָֽם׃ </span></p>
 <p align="RIGHT"><span lang="he">‎<a name="030">30</a> ‏שִׁבְעַ֣ת יָמִ֗ים יִלְבָּשָׁ֧ם הַכֹּהֵ֛ן תַּחְתָּ֖יו מִבָּנָ֑יו אֲשֶׁ֥ר יָבֹ֛א אֶל־אֹ֥הֶל מוֹעֵ֖ד לְשָׁרֵ֥ת בַּקֹּֽדֶשׁ׃ </span></p>
 <p align="RIGHT"><span lang="he">‎<a name="031">31</a> ‏וְאֵ֛ת אֵ֥יל הַמִּלֻּאִ֖ים תִּקָּ֑ח וּבִשַּׁלְתָּ֥ אֶת־בְּשָׂר֖וֹ בְּמָקֹ֥ם קָדֹֽשׁ׃ </span></p>
 <p align="RIGHT"><span lang="he">‎<a name="032">32</a> ‏וְאָכַ֨ל אַהֲרֹ֤ן וּבָנָיו֙ אֶת־בְּשַׂ֣ר הָאַ֔יִל וְאֶת־הַלֶּ֖חֶם אֲשֶׁ֣ר בַּסָּ֑ל פֶּ֖תַח אֹ֥הֶל מוֹעֵֽד׃ </span></p>
 <p align="RIGHT"><span lang="he">‎<a name="033">33</a> ‏וְאָכְל֤וּ אֹתָם֙ אֲשֶׁ֣ר כֻּפַּ֣ר בָּהֶ֔ם לְמַלֵּ֥א אֶת־יָדָ֖ם לְקַדֵּ֣שׁ אֹתָ֑ם וְזָ֥ר לֹא־יֹאכַ֖ל כִּי־קֹ֥דֶשׁ הֵֽם׃ </span></p>
 <p align="RIGHT"><span lang="he">‎<a name="034">34</a> ‏וְֽאִם־יִוָּתֵ֞ר מִבְּשַׂ֧ר הַמִּלֻּאִ֛ים וּמִן־הַלֶּ֖חֶם עַד־הַבֹּ֑קֶר וְשָׂרַפְתָּ֤ אֶת־הַנּוֹתָר֙ בָּאֵ֔שׁ לֹ֥א יֵאָכֵ֖ל כִּי־קֹ֥דֶשׁ הֽוּא׃ </span></p>
 <p align="RIGHT"><span lang="he">‎<a name="035">35</a> ‏וְעָשִׂ֜יתָ לְאַהֲרֹ֤ן וּלְבָנָיו֙ כָּ֔כָה כְּכֹ֥ל אֲשֶׁר־צִוִּ֖יתִי אֹתָ֑כָה שִׁבְעַ֥ת יָמִ֖ים תְּמַלֵּ֥א יָדָֽם׃ </span></p>
 <p align="RIGHT"><span lang="he">‎<a name="036">36</a> ‏וּפַ֨ר חַטָּ֜את תַּעֲשֶׂ֤ה לַיּוֹם֙ עַל־הַכִּפֻּרִ֔ים וְחִטֵּאתָ֙ עַל־הַמִּזְבֵּ֔חַ בְּכַפֶּרְךָ֖ עָלָ֑יו וּמָֽשַׁחְתָּ֥ אֹת֖וֹ לְקַדְּשֽׁוֹ׃ </span></p>
 <p align="RIGHT"><span lang="he">‎<a name="037">37</a> ‏שִׁבְעַ֣ת יָמִ֗ים תְּכַפֵּר֙ עַל־הַמִּזְבֵּ֔חַ וְקִדַּשְׁתָּ֖ אֹת֑וֹ וְהָיָ֤ה הַמִּזְבֵּ֙חַ֙ קֹ֣דֶשׁ קָֽדָשִׁ֔ים כָּל־הַנֹּגֵ֥עַ בַּמִּזְבֵּ֖חַ יִקְדָּֽשׁ׃ ס</span></p>
 <p align="RIGHT"><span lang="he">‎<a name="038">38</a> ‏וְזֶ֕ה אֲשֶׁ֥ר תַּעֲשֶׂ֖ה עַל־הַמִּזְבֵּ֑חַ כְּבָשִׂ֧ים בְּנֵֽי־שָׁנָ֛ה שְׁנַ֥יִם לַיּ֖וֹם תָּמִֽיד׃ </span></p>
 <p align="RIGHT"><span lang="he">‎<a name="039">39</a> ‏אֶת־הַכֶּ֥בֶשׂ הָאֶחָ֖ד תַּעֲשֶׂ֣ה בַבֹּ֑קֶר וְאֵת֙ הַכֶּ֣בֶשׂ הַשֵּׁנִ֔י תַּעֲשֶׂ֖ה בֵּ֥ין הָעַרְבָּֽיִם׃ </span></p>
 <p align="RIGHT"><span lang="he">‎<a name="040">40</a> ‏וְעִשָּׂרֹ֨ן סֹ֜לֶת בָּל֨וּל בְּשֶׁ֤מֶן כָּתִית֙ רֶ֣בַע הַהִ֔ין וְנֵ֕סֶךְ רְבִעִ֥ית הַהִ֖ין יָ֑יִן לַכֶּ֖בֶשׂ הָאֶחָֽד׃ </span></p>
 <p align="RIGHT"><span lang="he">‎<a name="041">41</a> ‏וְאֵת֙ הַכֶּ֣בֶשׂ הַשֵּׁנִ֔י תַּעֲשֶׂ֖ה בֵּ֣ין הָעַרְבָּ֑יִם כְּמִנְחַ֨ת הַבֹּ֤קֶר וּכְנִסְכָּהּ֙ תַּֽעֲשֶׂה־לָּ֔הּ לְרֵ֣יחַ נִיחֹ֔חַ אִשֶּׁ֖ה לַיהוָֽה׃ </span></p>
 <p align="RIGHT"><span lang="he">‎<a name="042">42</a> ‏עֹלַ֤ת תָּמִיד֙ לְדֹרֹ֣תֵיכֶ֔ם פֶּ֥תַח אֹֽהֶל־מוֹעֵ֖ד לִפְנֵ֣י יְהוָ֑ה אֲשֶׁ֨ר אִוָּעֵ֤ד לָכֶם֙ שָׁ֔מָּה לְדַבֵּ֥ר אֵלֶ֖יךָ שָֽׁם׃ </span></p>
 <p align="RIGHT"><span lang="he">‎<a name="043">43</a> ‏וְנֹעַדְתִּ֥י שָׁ֖מָּה לִבְנֵ֣י יִשְׂרָאֵ֑ל וְנִקְדַּ֖שׁ בִּכְבֹדִֽי׃ </span></p>
 <p align="RIGHT"><span lang="he">‎<a name="044">44</a> ‏וְקִדַּשְׁתִּ֛י אֶת־אֹ֥הֶל מוֹעֵ֖ד וְאֶת־הַמִּזְבֵּ֑חַ וְאֶת־אַהֲרֹ֧ן וְאֶת־בָּנָ֛יו אֲקַדֵּ֖שׁ לְכַהֵ֥ן לִֽי׃ </span></p>
 <p align="RIGHT"><span lang="he">‎<a name="045">45</a> ‏וְשָׁ֣כַנְתִּ֔י בְּת֖וֹךְ בְּנֵ֣י יִשְׂרָאֵ֑ל וְהָיִ֥יתִי לָהֶ֖ם לֵאלֹהִֽים׃ </span></p>
 <p align="RIGHT"><span lang="he">‎<a name="046">46</a> ‏וְיָדְע֗וּ כִּ֣י אֲנִ֤י יְהוָה֙ אֱלֹ֣הֵיהֶ֔ם אֲשֶׁ֨ר הוֹצֵ֧אתִי אֹתָ֛ם מֵאֶ֥רֶץ מִצְרַ֖יִם לְשָׁכְנִ֣י בְתוֹכָ֑ם אֲנִ֖י יְהוָ֥ה אֱלֹהֵיהֶֽם׃ פ</span></p>
 </td>
 <td width="50%">
 <p>1 wəzeh<font color="red"><sup>3</sup></font> hadāḇār ’ăšer-t<sup>a</sup>‘ăśeh lâem ləqadēš ’ōṯām ləḵahēn lî ləq<sup>a</sup>ḥ par ’eḥāḏ ben-bāqār wə’êlim šənayim təmîmim: </p>
 <p>2 wəleḥem maṣṣwōṯ wəḥallōṯ maṣṣōṯ bəlûlōṯ baššemen ûrəqîqê maṣṣwōṯ məšuḥîm baššāmen sōleṯ ḥiṭṭîm t<sup>a</sup>‘ăśeh ’ōṯām: </p>
 <p>3 wənāṯatā ’wōṯām ‘al-sal ’eḥāḏ wəhiqəraḇətā ’ōṯām bassāl wə’eṯ-hapār wə’ēṯ šənê hā’êlim: </p>
 <p>4 wə’eṯ-’ahărōn wə’eṯ-bānāyw taqərîḇ ’el-peṯ<sup>a</sup>ḥ ’ōhel mwō‘ēḏ wərāḥaṣətā ’ōṯām bammāyim: </p>
 <p>5 wəlāq<sup>a</sup>ḥətā ’eṯ-habəḡāḏîm wəhiləbašətā ’eṯ-’ahărōn ’eṯ-hakutōneṯ wə’ēṯ mə‘îl hā’ēfōḏ wə’eṯ-hā’ēfōḏ wə’eṯ-h<sup>a</sup>ḥōšen wə’āfaḏətā lwō bəḥēšeḇ hā’ēfōḏ: </p>
 <p>6 wəśamətā hammiṣənefeṯ ‘al-rō’šwō wənāṯatā ’eṯ-nēzer haqqōḏeš ‘al-hammiṣənāfeṯ: </p>
 <p>7 wəlāq<sup>a</sup>ḥətā ’eṯ-šemen hammišəḥâ wəyāṣaqətā ‘al-rō’šwō ûmāš<sup>a</sup>ḥətā ’ōṯwō: </p>
 <p>8 wə’eṯ-bānāyw taqərîḇ wəhiləbašətām kutŏnōṯ: </p>
 <p>9 wəḥāḡarətā ’ōṯām ’aḇənēṭ ’ahărōn ûḇānāyw wəḥāḇašətā lâem miḡəbā‘ōṯ wəhāyəṯâ lâem kəhunnâ ləḥuqqaṯ ‘wōlām ûmillē’ṯā yaḏ-’ahărōn wəyaḏ-bānāyw: </p>
 <p>10 wəhiqəraḇətā ’eṯ-hapār lifənê ’ōhel mwō‘ēḏ wəsāmaḵə ’ahărōn ûḇānāyw ’eṯ-yəḏêhem ‘al-rō’š hapār: </p>
 <p>11 wəšāḥaṭətā ’eṯ-hapār lifənê yəhwâ peṯ<sup>a</sup>ḥ ’ōhel mwō‘ēḏ: </p>
 <p>12 wəlāq<sup>a</sup>ḥətā midam hapār wənāṯatâ ‘al-qarənōṯ hammizəbēḥa bə’eṣəbā‘eḵā wə’eṯ-kāl-hadām tišəpōḵə ’el-yəswōḏ hammizəbēḥa: </p>
 <p>13 wəlāq<sup>a</sup>ḥətā ’eṯ-kāl-h<sup>a</sup>ḥēleḇ haməḵasseh ’eṯ-haqqereḇ wə’ēṯ hayyōṯereṯ ‘al-hakāḇēḏ wə’ēṯ šətê hakəlāyōṯ wə’eṯ-h<sup>a</sup>ḥēleḇ ’ăšer ‘ălêhen wəhiqəṭarətā hammizəbēḥâ: </p>
 <p>14 wə’eṯ-bəśar hapār wə’eṯ-‘ōrwō wə’eṯ-pirəšwō tiśərōf bā’ēš miḥûṣ lamm<sup>a</sup>ḥăneh ḥaṭṭā’ṯ hû’: </p>
 <p>15 wə’eṯ-hā’ayil hā’eḥāḏ tiqqāḥ wəsāməḵû ’ahărōn ûḇānāyw ’eṯ-yəḏêhem ‘al-rō’š hā’āyil: </p>
 <p>16 wəšāḥaṭətā ’eṯ-hā’āyil wəlāq<sup>a</sup>ḥətā ’eṯ-dāmwō wəzāraqətā ‘al-hammizəbēḥa sāḇîḇ: </p>
 <p>17 wə’eṯ-hā’ayil tənatēḥa linəṯāḥāyw wərāḥaṣətā qirəbwō ûḵərā‘āyw wənāṯatā ‘al-nəṯāḥāyw wə‘al-rō’šwō: </p>
 <p>18 wəhiqəṭarətā ’eṯ-kāl-hā’ayil hammizəbēḥâ ‘ōlâ hû’ layhwâ rêḥa nîḥwōḥa ’iššeh layhwâ hû’: </p>
 <p>19 wəlāq<sup>a</sup>ḥətā ’ēṯ hā’ayil haššēnî wəsāmaḵə ’ahărōn ûḇānāyw ’eṯ-yəḏêhem ‘al-rō’š hā’āyil: </p>
 <p>20 wəšāḥaṭətā ’eṯ-hā’ayil wəlāq<sup>a</sup>ḥətā midāmwō wənāṯatâ ‘al-tənûḵə ’ōzen ’ahărōn wə‘al-tənûḵə ’ōzen bānāyw hayəmānîṯ wə‘al-bōhen yāḏām hayəmānîṯ wə‘al-bōhen raḡəlām hayəmānîṯ wəzāraqətā ’eṯ-hadām ‘al-hammizəbēḥa sāḇîḇ: </p>
 <p>21 wəlāq<sup>a</sup>ḥətā min-hadām ’ăšer ‘al-hammizəbēḥa ûmiššemen hammišəḥâ wəhizzêṯā ‘al-’ahărōn wə‘al-bəḡāḏāyw wə‘al-bānāyw wə‘al-biḡəḏê ḇānāyw ’itwō wəqāḏaš hû’ ûḇəḡāḏāyw ûḇānāyw ûḇiḡəḏê ḇānāyw ’itwō: </p>
 <p>22 wəlāq<sup>a</sup>ḥətā min-hā’ayil h<sup>a</sup>ḥēleḇ wəhā’aləyâ wə’eṯ-h<sup>a</sup>ḥēleḇ| haməḵasseh ’eṯ-haqqereḇ wə’ēṯ yōṯereṯ hakāḇēḏ wə’ēṯ| šətê hakəlāyōṯ wə’eṯ-h<sup>a</sup>ḥēleḇ ’ăšer ‘ălēhen wə’ēṯ šwōq hayyāmîn kî ’êl millu’îm hû’: </p>
 <p>23 wəḵikar leḥem ’<sup>a</sup>ḥaṯ w<sup>a</sup>ḥallaṯ leḥem šemen ’<sup>a</sup>ḥaṯ wərāqîq ’eḥāḏ missal<font color="red"><sup>3</sup></font> hammaṣṣwōṯ ’ăšer lifənê yəhwâ: </p>
 <p>24 wəśamətā hakōl ‘al kapê ’ahărōn wə‘al kapê ḇānāyw wəhēnafətā ’ōṯām tənûfâ lifənê yəhwâ: </p>
 <p>25 wəlāq<sup>a</sup>ḥətā ’ōṯām mîyāḏām wəhiqəṭarətā hammizəbēḥâ ‘al-hā‘ōlâ lərêḥa nîḥwōḥa lifənê yəhwâ ’iššeh hû’ layhwâ: </p>
 <p>26 wəlāq<sup>a</sup>ḥətā ’eṯ-heḥāzeh mē’êl hammillu’îm ’ăšer lə’ahărōn wəhēnafətā ’ōṯwō tənûfâ lifənê yəhwâ wəhāyâ ləḵā ləmānâ: </p>
 <p>27 wəqidašətā ’ēṯ| ḥăzēh hatənûfâ wə’ēṯ šwōq hatərûmâ ’ăšer hûnaf wa’ăšer hûrām mē’êl hammillu’îm mē’ăšer lə’ahărōn ûmē’ăšer ləḇānāyw: </p>
 <p>28 wəhāyâ lə’ahărōn ûləḇānāyw ləḥāq-‘wōlām mē’ēṯ bənê yiśərā’ēl kî ṯərûmâ hû’ ûṯərûmâ yihəyeh mē’ēṯ bənê-yiśərā’ēl mizziḇəḥê šaləmêhem tərûmāṯām layhwâ: </p>
 <p>29 ûḇiḡəḏê haqqōḏeš ’ăšer lə’ahărōn yihəyû ləḇānāyw ’<sup>a</sup>ḥărāyw ləmāšəḥâ ḇâem ûləmallē’-ḇām ’eṯ-yāḏām: </p>
 <p>30 šiḇə‘aṯ yāmîm yiləbāšām hakōhēn t<sup>a</sup>ḥətāyw mibānāyw ’ăšer yāḇō’ ’el-’ōhel mwō‘ēḏ ləšārēṯ baqqōḏeš: </p>
 <p>31 wə’ēṯ ’êl hammillu’îm tiqqāḥ ûḇiššalətā ’eṯ-bəśārwō bəmāqōm qāḏōš: </p>
 <p>32 wə’āḵal ’ahărōn ûḇānāyw ’eṯ-bəśar hā’ayil wə’eṯ-halleḥem ’ăšer bassāl peṯ<sup>a</sup>ḥ ’ōhel mwō‘ēḏ: </p>
 <p>33 wə’āḵəlû ’ōṯām ’ăšer kupar bâem ləmallē’ ’eṯ-yāḏām ləqadēš ’ōṯām wəzār lō’-yō’ḵal kî-qōḏeš hēm: </p>
 <p>34 wə’im-yiûāṯēr mibəśar hammillu’îm ûmin-halleḥem ‘aḏ-habōqer wəśārafətā ’eṯ-hannwōṯār bā’ēš lō’ yē’āḵēl kî-qōḏeš hû’: </p>
 <p>35 wə‘āśîṯā lə’ahărōn ûləḇānāyw kāḵâ kəḵōl ’ăšer-ṣiûîṯî ’ōṯāḵâ šiḇə‘aṯ yāmîm təmallē’ yāḏām: </p>
 <p>36 ûfar ḥaṭṭā’ṯ t<sup>a</sup>‘ăśeh layywōm ‘al-hakipurîm wəḥiṭṭē’ṯā ‘al-hammizəbēḥa bəḵaperəḵā ‘ālāyw ûmāš<sup>a</sup>ḥətā ’ōṯwō ləqadəšwō: </p>
 <p>37 šiḇə‘aṯ yāmîm təḵapēr ‘al-hammizəbēḥa wəqidašətā ’ōṯwō wəhāyâ hammizəbēḥa qōḏeš qāḏāšîm kāl-hannōḡē‘a bammizəbēḥa yiqədāš: s</p>
 <p>38 wəzeh ’ăšer t<sup>a</sup>‘ăśeh ‘al-hammizəbēḥa kəḇāśîm bənê-šānâ šənayim layywōm tāmîḏ: </p>
 <p>39 ’eṯ-hakeḇeś hā’eḥāḏ t<sup>a</sup>‘ăśeh ḇabōqer wə’ēṯ hakeḇeś haššēnî t<sup>a</sup>‘ăśeh bên hā‘arəbāyim: </p>
 <p>40 wə‘iśśārōn sōleṯ bālûl bəšemen kāṯîṯ reḇ<sup>a</sup>‘ hahîn wənēseḵə rəḇi‘îṯ hahîn yāyin lakeḇeś hā’eḥāḏ: </p>
 <p>41 wə’ēṯ hakeḇeś haššēnî t<sup>a</sup>‘ăśeh bên hā‘arəbāyim kəminəḥaṯ habōqer ûḵənisəkāh t<sup>a</sup>‘ăśeh-llāh lərêḥa nîḥōḥa ’iššeh layhwâ: </p>
 <p>42 ‘ōlaṯ tāmîḏ ləḏōrōṯêḵem peṯ<sup>a</sup>ḥ ’ōhel-mwō‘ēḏ lifənê yəhwâ ’ăšer ’iûā‘ēḏ lāḵem šāmmâ ləḏabēr ’ēleyḵā šām: </p>
 <p>43 wənō‘aḏətî šāmmâ liḇənê yiśərā’ēl wəniqədaš biḵəḇōḏî: </p>
 <p>44 wəqidašətî ’eṯ-’ōhel mwō‘ēḏ wə’eṯ-hammizəbēḥa wə’eṯ-’ahărōn wə’eṯ-bānāyw ’ăqadēš ləḵahēn lî: </p>
 <p>45 wəšāḵanətî bəṯwōḵə bənê yiśərā’ēl wəhāyîṯî lâem lē’lōhîm: </p>
 <p>46 wəyāḏə‘û kî ’ănî yəhwâ ’ĕlōhêhem ’ăšer hwōṣē’ṯî ’ōṯām mē’ereṣ miṣərayim ləšāḵənî ḇəṯwōḵām ’ănî yəhwâ ’ĕlōhêhem: f</p>
 </td>
 </tr></table>
 <p></p><hr>
 <center>
 <a href="exo030.htm">Next: Exodus (Shemot) Chapter 30</a></center>
 </body>