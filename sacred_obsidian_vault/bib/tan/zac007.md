<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/zac007.htm">Polyglot</a> 
 <a href="../kjv/zac007.htm">KJV</a> 
 <a href="../sep/zac007.htm">Sep</a> 
 <a href="../vul/zac007.htm">Vul</a> 
 
 <br>
 <br><a href="zac.htm">Zechariah (Zekharyah) Index</a><br>
  
 <a href="zac006.htm">Previous</a> 
 <a href="zac008.htm">Next</a> 
 </center>
 <hr>
 
 <h3 align="CENTER">Tanach (Hebrew): Zechariah (Zekharyah) Chapter 7</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַֽיְהִי֙ בִּשְׁנַ֣ת אַרְבַּ֔ע לְדָרְיָ֖וֶשׁ הַמֶּ֑לֶךְ הָיָ֨ה דְבַר־יְהוָ֜ה אֶל־זְכַרְיָ֗ה בְּאַרְבָּעָ֛ה לַחֹ֥דֶשׁ הַתְּשִׁעִ֖י בְּכִסְלֵֽו׃ </span></p>
 <p align="RIGHT"><span lang="he">‎<a name="002">2</a> ‏וַיִּשְׁלַח֙ בֵּֽית־אֵ֔ל שַׂר־אֶ֕צֶר וְרֶ֥גֶם מֶ֖לֶךְ וַֽאֲנָשָׁ֑יו לְחַלּ֖וֹת אֶת־פְּנֵ֥י יְהוָֽה׃ </span></p>
 <p align="RIGHT"><span lang="he">‎<a name="003">3</a> ‏לֵאמֹ֗ר אֶל־הַכֹּֽהֲנִים֙ אֲשֶׁר֙ לְבֵית־יְהוָ֣ה צְבָא֔וֹת וְאֶל־הַנְּבִיאִ֖ים לֵאמֹ֑ר הַֽאֶבְכֶּה֙ בַּחֹ֣דֶשׁ הַחֲמִשִׁ֔י הִנָּזֵ֕ר כַּאֲשֶׁ֣ר עָשִׂ֔יתִי זֶ֖ה כַּמֶּ֥ה שָׁנִֽים׃ פ</span></p>
 <p align="RIGHT"><span lang="he">‎<a name="004">4</a> ‏וַיְהִ֛י דְּבַר־יְהוָ֥ה צְבָא֖וֹת אֵלַ֥י לֵאמֹֽר׃ </span></p>
 <p align="RIGHT"><span lang="he">‎<a name="005">5</a> ‏אֱמֹר֙ אֶל־כָּל־עַ֣ם הָאָ֔רֶץ וְאֶל־הַכֹּהֲנִ֖ים לֵאמֹ֑ר כִּֽי־צַמְתֶּ֨ם וְסָפ֜וֹד בַּחֲמִישִׁ֣י וּבַשְּׁבִיעִ֗י וְזֶה֙ שִׁבְעִ֣ים שָׁנָ֔ה הֲצ֥וֹם צַמְתֻּ֖נִי אָֽנִי׃ </span></p>
 <p align="RIGHT"><span lang="he">‎<a name="006">6</a> ‏וְכִ֥י תֹאכְל֖וּ וְכִ֣י תִשְׁתּ֑וּ הֲל֤וֹא אַתֶּם֙ הָאֹ֣כְלִ֔ים וְאַתֶּ֖ם הַשֹּׁתִֽים׃ </span></p>
 <p align="RIGHT"><span lang="he">‎<a name="007">7</a> ‏הֲל֣וֹא אֶת־הַדְּבָרִ֗ים אֲשֶׁ֨ר קָרָ֤א יְהוָה֙ בְּיַד֙ הַנְּבִיאִ֣ים הָרִֽאשֹׁנִ֔ים בִּהְי֤וֹת יְרוּשָׁלִַ֙ם֙ יֹשֶׁ֣בֶת וּשְׁלֵוָ֔ה וְעָרֶ֖יהָ סְבִיבֹתֶ֑יהָ<font color="red"><sup>3</sup></font> וְהַנֶּ֥גֶב וְהַשְּׁפֵלָ֖ה יֹשֵֽׁב׃ פ</span></p>
 <p align="RIGHT"><span lang="he">‎<a name="008">8</a> ‏וַֽיְהִי֙ דְּבַר־יְהוָ֔ה אֶל־זְכַרְיָ֖ה לֵאמֹֽר׃ </span></p>
 <p align="RIGHT"><span lang="he">‎<a name="009">9</a> ‏כֹּ֥ה אָמַ֛ר יְהוָ֥ה צְבָא֖וֹת לֵאמֹ֑ר מִשְׁפַּ֤ט אֱמֶת֙ שְׁפֹ֔טוּ וְחֶ֣סֶד וְרַֽחֲמִ֔ים עֲשׂ֖וּ אִ֥ישׁ אֶת־אָחִֽיו׃ </span></p>
 <p align="RIGHT"><span lang="he">‎<a name="010">10</a> ‏וְאַלְמָנָ֧ה וְיָת֛וֹם גֵּ֥ר וְעָנִ֖י אַֽל־תַּעֲשֹׁ֑קוּ וְרָעַת֙ אִ֣ישׁ אָחִ֔יו אַֽל־תַּחְשְׁב֖וּ בִּלְבַבְכֶֽם׃ </span></p>
 <p align="RIGHT"><span lang="he">‎<a name="011">11</a> ‏וַיְמָאֲנ֣וּ לְהַקְשִׁ֔יב וַיִּתְּנ֥וּ כָתֵ֖ף סֹרָ֑רֶת וְאָזְנֵיהֶ֖ם הִכְבִּ֥ידוּ מִשְּׁמֽוֹעַ׃ </span></p>
 <p align="RIGHT"><span lang="he">‎<a name="012">12</a> ‏וְלִבָּ֞ם שָׂ֣מוּ שָׁמִ֗יר מִ֠שְּׁמוֹעַ אֶת־הַתּוֹרָ֤ה וְאֶת־הַדְּבָרִים֙ אֲשֶׁ֨ר שָׁלַ֜ח יְהוָ֤ה צְבָאוֹת֙ בְּרוּח֔וֹ בְּיַ֖ד הַנְּבִיאִ֣ים הָרִֽאשֹׁנִ֑ים וַֽיְהִי֙ קֶ֣צֶף גָּד֔וֹל מֵאֵ֖ת יְהוָ֥ה צְבָאֽוֹת׃ </span></p>
 <p align="RIGHT"><span lang="he">‎<a name="013">13</a> ‏וַיְהִ֥י כַאֲשֶׁר־קָרָ֖א וְלֹ֣א שָׁמֵ֑עוּ כֵּ֤ן יִקְרְאוּ֙ וְלֹ֣א אֶשְׁמָ֔ע אָמַ֖ר יְהוָ֥ה צְבָאֽוֹת׃ </span></p>
 <p align="RIGHT"><span lang="he">‎<a name="014">14</a> ‏וְאֵ֣סָעֲרֵ֗ם עַ֤ל כָּל־הַגּוֹיִם֙ אֲשֶׁ֣ר לֹֽא־יְדָע֔וּם וְהָאָ֙רֶץ֙ נָשַׁ֣מָּה אַֽחֲרֵיהֶ֔ם מֵֽעֹבֵ֖ר וּמִשָּׁ֑ב וַיָּשִׂ֥ימוּ אֶֽרֶץ־חֶמְדָּ֖ה לְשַׁמָּֽה׃ פ</span></p>
 </td>
 <td width="50%">
 <p>1 wayəhî bišənaṯ ’arəb<sup>a</sup>‘ ləḏārəyāweš hammeleḵə hāyâ ḏəḇar-yəhwâ ’el-zəḵarəyâ bə’arəbā‘â l<sup>a</sup>ḥōḏeš hatəši‘î bəḵisəlēw: </p>
 <p>2 wayyišəl<sup>a</sup>ḥ bêṯ-’ēl śar-’eṣer wəreḡem meleḵə wa’ănāšāyw ləḥallwōṯ ’eṯ-pənê yəhwâ: </p>
 <p>3 lē’mōr ’el-hakōhănîm ’ăšer ləḇêṯ-yəhwâ ṣəḇā’wōṯ wə’el-hannəḇî’îm lē’mōr ha’eḇəkeh b<sup>a</sup>ḥōḏeš h<sup>a</sup>ḥămišî hinnāzēr ka’ăšer ‘āśîṯî zeh kammeh šānîm: f</p>
 <p>4 wayəhî dəḇar-yəhwâ ṣəḇā’wōṯ ’ēlay lē’mōr: </p>
 <p>5 ’ĕmōr ’el-kāl-‘am hā’āreṣ wə’el-hakōhănîm lē’mōr kî-ṣamətem wəsāfwōḏ b<sup>a</sup>ḥămîšî ûḇaššəḇî‘î wəzeh šiḇə‘îm šānâ hăṣwōm ṣamətunî ’ānî: </p>
 <p>6 wəḵî ṯō’ḵəlû wəḵî ṯišətû hălwō’ ’atem hā’ōḵəlîm wə’atem haššōṯîm: </p>
 <p>7 hălwō’ ’eṯ-hadəḇārîm ’ăšer qārā’ yəhwâ bəyaḏ hannəḇî’îm hāri’šōnîm bihəywōṯ yərûšālaim yōšeḇeṯ ûšəlēwâ wə‘āreyhā səḇîḇōṯeyhā<font color="red"><sup>3</sup></font> wəhanneḡeḇ wəhaššəfēlâ yōšēḇ: f</p>
 <p>8 wayəhî dəḇar-yəhwâ ’el-zəḵarəyâ lē’mōr: </p>
 <p>9 kōh ’āmar yəhwâ ṣəḇā’wōṯ lē’mōr mišəpaṭ ’ĕmeṯ šəfōṭû wəḥeseḏ wər<sup>a</sup>ḥămîm ‘ăśû ’îš ’eṯ-’āḥîw: </p>
 <p>10 wə’aləmānâ wəyāṯwōm gēr wə‘ānî ’al-t<sup>a</sup>‘ăšōqû wərā‘aṯ ’îš ’āḥîw ’al-t<sup>a</sup>ḥəšəḇû biləḇaḇəḵem: </p>
 <p>11 wayəmā’ănû ləhaqəšîḇ wayyitənû ḵāṯēf sōrāreṯ wə’āzənêhem hiḵəbîḏû miššəmwō‘a: </p>
 <p>12 wəlibām śāmû šāmîr miššəmwō‘a ’eṯ-hatwōrâ wə’eṯ-hadəḇārîm ’ăšer šāl<sup>a</sup>ḥ yəhwâ ṣəḇā’wōṯ bərûḥwō bəyaḏ hannəḇî’îm hāri’šōnîm wayəhî qeṣef gāḏwōl mē’ēṯ yəhwâ ṣəḇā’wōṯ: </p>
 <p>13 wayəhî ḵa’ăšer-qārā’ wəlō’ šāmē‘û kēn yiqərə’û wəlō’ ’ešəmā‘ ’āmar yəhwâ ṣəḇā’wōṯ: </p>
 <p>14 wə’ēsā‘ărēm ‘al kāl-hagwōyim ’ăšer lō’-yəḏā‘ûm wəhā’āreṣ nāšammâ ’<sup>a</sup>ḥărêhem mē‘ōḇēr ûmiššāḇ wayyāśîmû ’ereṣ-ḥemədâ ləšammâ: f</p>
 </td>
 </tr></table>
 <p></p><hr>
 <center>
 <a href="zac008.htm">Next: Zechariah (Zekharyah) Chapter 8</a></center>
 </body>