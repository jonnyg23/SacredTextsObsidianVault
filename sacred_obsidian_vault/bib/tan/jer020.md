<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jer020.htm">Polyglot</a> 
 <a href="../kjv/jer020.htm">KJV</a> 
 <a href="../sep/jer020.htm">Sep</a> 
 <a href="../vul/jer020.htm">Vul</a> 
 
 <br>
 <br><a href="jer.htm">Jeremiah (Yermiyah) Index</a><br>
  
 <a href="jer019.htm">Previous</a> 
 <a href="jer021.htm">Next</a> 
 </center>
 <hr>
 
 <h3 align="CENTER">Tanach (Hebrew): Jeremiah (Yermiyah) Chapter 20</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיִּשְׁמַ֤ע פַּשְׁחוּר֙ בֶּן־אִמֵּ֣ר הַכֹּהֵ֔ן וְהֽוּא־פָקִ֥יד נָגִ֖יד בְּבֵ֣ית יְהוָ֑ה אֶֽת־יִרְמְיָ֔הוּ נִבָּ֖א אֶת־הַדְּבָרִ֥ים הָאֵֽלֶּה׃ </span></p>
 <p align="RIGHT"><span lang="he">‎<a name="002">2</a> ‏וַיַּכֶּ֣ה פַשְׁח֔וּר אֵ֖ת יִרְמְיָ֣הוּ הַנָּבִ֑יא וַיִּתֵּ֨ן אֹת֜וֹ עַל־הַמַּהְפֶּ֗כֶת אֲשֶׁ֨ר בְּשַׁ֤עַר בִּנְיָמִן֙ הָֽעֶלְי֔וֹן אֲשֶׁ֖ר בְּבֵ֥ית יְהוָֽה׃ </span></p>
 <p align="RIGHT"><span lang="he">‎<a name="003">3</a> ‏וַֽיְהִי֙ מִֽמָּחֳרָ֔ת וַיֹּצֵ֥א פַשְׁח֛וּר אֶֽת־יִרְמְיָ֖הוּ מִן־הַמַּהְפָּ֑כֶת וַיֹּ֨אמֶר אֵלָ֜יו יִרְמְיָ֗הוּ לֹ֤א פַשְׁחוּר֙ קָרָ֤א יְהוָה֙ שְׁמֶ֔ךָ כִּ֖י אִם־מָג֥וֹר מִסָּבִֽיב׃ פ</span></p>
 <p align="RIGHT"><span lang="he">‎<a name="004">4</a> ‏כִּ֣י כֹ֣ה אָמַ֣ר יְהוָ֡ה הִנְנִי֩ נֹתֶנְךָ֙ לְמָג֜וֹר לְךָ֣ וּלְכָל־אֹהֲבֶ֗יךָ וְנָֽפְל֛וּ בְּחֶ֥רֶב אֹיְבֵיהֶ֖ם וְעֵינֶ֣יךָ רֹא֑וֹת וְאֶת־כָּל־יְהוּדָ֗ה אֶתֵּן֙ בְּיַ֣ד מֶֽלֶךְ־בָּבֶ֔ל וְהִגְלָ֥ם בָּבֶ֖לָה וְהִכָּ֥ם בֶּחָֽרֶב׃ </span></p>
 <p align="RIGHT"><span lang="he">‎<a name="005">5</a> ‏וְנָתַתִּ֗י אֶת־כָּל־חֹ֙סֶן֙ הָעִ֣יר הַזֹּ֔את וְאֶת־כָּל־יְגִיעָ֖הּ וְאֶת־כָּל־יְקָרָ֑הּ וְאֵ֨ת כָּל־אוֹצְר֜וֹת מַלְכֵ֣י יְהוּדָ֗ה אֶתֵּן֙ בְּיַ֣ד אֹֽיְבֵיהֶ֔ם וּבְזָזוּם֙ וּלְקָח֔וּם וֶהֱבִיא֖וּם בָּבֶֽלָה׃ </span></p>
 <p align="RIGHT"><span lang="he">‎<a name="006">6</a> ‏וְאַתָּ֣ה פַשְׁח֗וּר וְכֹל֙ יֹשְׁבֵ֣י בֵיתֶ֔ךָ תֵּלְכ֖וּ בַּשֶּׁ֑בִי וּבָבֶ֣ל תָּב֗וֹא וְשָׁ֤ם תָּמוּת֙ וְשָׁ֣ם תִּקָּבֵ֔ר אַתָּה֙ וְכָל־אֹ֣הֲבֶ֔יךָ אֲשֶׁר־נִבֵּ֥אתָ לָהֶ֖ם בַּשָּֽׁקֶר׃ ס</span></p>
 <p align="RIGHT"><span lang="he">‎<a name="007">7</a> ‏פִּתִּיתַ֤נִי יְהוָה֙ וָֽאֶפָּ֔ת חֲזַקְתַּ֖נִי וַתּוּכָ֑ל הָיִ֤יתִי לִשְׂחוֹק֙ כָּל־הַיּ֔וֹם כֻּלֹּ֖ה לֹעֵ֥ג לִֽי׃ </span></p>
 <p align="RIGHT"><span lang="he">‎<a name="008">8</a> ‏כִּֽי־מִדֵּ֤י אֲדַבֵּר֙ אֶזְעָ֔ק חָמָ֥ס וָשֹׁ֖ד אֶקְרָ֑א כִּֽי־הָיָ֨ה דְבַר־יְהוָ֥ה לִ֛י לְחֶרְפָּ֥ה וּלְקֶ֖לֶס כָּל־הַיּֽוֹם׃ </span></p>
 <p align="RIGHT"><span lang="he">‎<a name="009">9</a> ‏וְאָמַרְתִּ֣י לֹֽא־אֶזְכְּרֶ֗נּוּ וְלֹֽא־אֲדַבֵּ֥ר עוֹד֙ בִּשְׁמ֔וֹ וְהָיָ֤ה בְלִבִּי֙ כְּאֵ֣שׁ בֹּעֶ֔רֶת עָצֻ֖ר בְּעַצְמֹתָ֑י וְנִלְאֵ֥יתִי כַּֽלְכֵ֖ל וְלֹ֥א אוּכָֽל׃ </span></p>
 <p align="RIGHT"><span lang="he">‎<a name="010">10</a> ‏כִּ֣י שָׁמַ֜עְתִּי דִּבַּ֣ת רַבִּים֮ מָג֣וֹר מִסָּבִיב֒ הַגִּ֙ידוּ֙ וְנַגִּידֶ֔נּוּ כֹּ֚ל אֱנ֣וֹשׁ שְׁלוֹמִ֔י שֹׁמְרֵ֖י צַלְעִ֑י אוּלַ֤י יְפֻתֶּה֙ וְנ֣וּכְלָה ל֔וֹ וְנִקְחָ֥ה נִקְמָתֵ֖נוּ מִמֶּֽנּוּ׃ </span></p>
 <p align="RIGHT"><span lang="he">‎<a name="011">11</a> ‏וַֽיהוָ֤ה אוֹתִי֙ כְּגִבּ֣וֹר עָרִ֔יץ עַל־כֵּ֛ן רֹדְפַ֥י יִכָּשְׁל֖וּ וְלֹ֣א יֻכָ֑לוּ בֹּ֤שׁוּ מְאֹד֙ כִּֽי־לֹ֣א הִשְׂכִּ֔ילוּ כְּלִמַּ֥ת עוֹלָ֖ם לֹ֥א תִשָּׁכֵֽחַ׃ </span></p>
 <p align="RIGHT"><span lang="he">‎<a name="012">12</a> ‏וַיהוָ֤ה צְבָאוֹת֙ בֹּחֵ֣ן צַדִּ֔יק רֹאֶ֥ה כְלָי֖וֹת וָלֵ֑ב אֶרְאֶ֤ה נִקְמָֽתְךָ֙ מֵהֶ֔ם כִּ֥י אֵלֶ֖יךָ גִּלִּ֥יתִי אֶת־רִיבִֽי׃ ס</span></p>
 <p align="RIGHT"><span lang="he">‎<a name="013">13</a> ‏שִׁ֚ירוּ לַֽיהוָ֔ה הַֽלְל֖וּ אֶת־יְהוָ֑ה כִּ֥י הִצִּ֛יל אֶת־נֶ֥פֶשׁ אֶבְי֖וֹן מִיַּ֥ד מְרֵעִֽים׃ ס</span></p>
 <p align="RIGHT"><span lang="he">‎<a name="014">14</a> ‏אָר֣וּר הַיּ֔וֹם אֲשֶׁ֥ר יֻלַּ֖דְתִּי בּ֑וֹ י֛וֹם אֲשֶׁר־יְלָדַ֥תְנִי אִמִּ֖י אַל־יְהִ֥י בָרֽוּךְ׃ </span></p>
 <p align="RIGHT"><span lang="he">‎<a name="015">15</a> ‏אָר֣וּר הָאִ֗ישׁ אֲשֶׁ֨ר בִּשַּׂ֤ר אֶת־אָבִי֙ לֵאמֹ֔ר יֻֽלַּד־לְךָ֖ בֵּ֣ן זָכָ֑ר שַׂמֵּ֖חַ שִׂמֳּחָֽהוּ׃ </span></p>
 <p align="RIGHT"><span lang="he">‎<a name="016">16</a> ‏וְהָיָה֙ הָאִ֣ישׁ הַה֔וּא כֶּֽעָרִ֛ים אֲשֶׁר־הָפַ֥ךְ יְהוָ֖ה וְלֹ֣א נִחָ֑ם וְשָׁמַ֤ע זְעָקָה֙ בַּבֹּ֔קֶר וּתְרוּעָ֖ה בְּעֵ֥ת צָהֳרָֽיִם׃ </span></p>
 <p align="RIGHT"><span lang="he">‎<a name="017">17</a> ‏אֲשֶׁ֥ר לֹא־מוֹתְתַ֖נִי מֵרָ֑חֶם וַתְּהִי־לִ֤י אִמִּי֙ קִבְרִ֔י וְרַחְמָ֖הֿ הֲרַ֥ת עוֹלָֽם׃ </span></p>
 <p align="RIGHT"><span lang="he">‎<a name="018">18</a> ‏לָ֤מָּה זֶּה֙ מֵרֶ֣חֶם יָצָ֔אתִי לִרְא֥וֹת עָמָ֖ל וְיָג֑וֹן וַיִּכְל֥וּ בְּבֹ֖שֶׁת יָמָֽי׃ פ</span></p>
 </td>
 <td width="50%">
 <p>1 wayyišəm<sup>a</sup>‘ pašəḥûr ben-’immēr hakōhēn wəhû’-fāqîḏ nāḡîḏ bəḇêṯ yəhwâ ’eṯ-yirəməyâû nibā’ ’eṯ-hadəḇārîm hā’ēlleh: </p>
 <p>2 wayyakeh fašəḥûr ’ēṯ yirəməyâû hannāḇî’ wayyitēn ’ōṯwō ‘al-hammahəpeḵeṯ ’ăšer bəš<sup>a</sup>‘ar binəyāmin hā‘eləywōn ’ăšer bəḇêṯ yəhwâ: </p>
 <p>3 wayəhî mimmāḥŏrāṯ wayyōṣē’ fašəḥûr ’eṯ-yirəməyâû min-hammahəpāḵeṯ wayyō’mer ’ēlāyw yirəməyâû lō’ fašəḥûr qārā’ yəhwâ šəmeḵā kî ’im-māḡwōr missāḇîḇ: f</p>
 <p>4 kî ḵōh ’āmar yəhwâ hinənî nōṯenəḵā ləmāḡwōr ləḵā ûləḵāl-’ōhăḇeyḵā wənāfəlû bəḥereḇ ’ōyəḇêhem wə‘êneyḵā rō’wōṯ wə’eṯ-kāl-yəhûḏâ ’etēn bəyaḏ meleḵə-bāḇel wəhiḡəlām bāḇelâ wəhikām beḥāreḇ: </p>
 <p>5 wənāṯatî ’eṯ-kāl-ḥōsen hā‘îr hazzō’ṯ wə’eṯ-kāl-yəḡî‘āh wə’eṯ-kāl-yəqārāh wə’ēṯ kāl-’wōṣərwōṯ maləḵê yəhûḏâ ’etēn bəyaḏ ’ōyəḇêhem ûḇəzāzûm ûləqāḥûm wehĕḇî’ûm bāḇelâ: </p>
 <p>6 wə’atâ fašəḥûr wəḵōl yōšəḇê ḇêṯeḵā tēləḵû baššeḇî ûḇāḇel tāḇwō’ wəšām tāmûṯ wəšām tiqqāḇēr ’atâ wəḵāl-’ōhăḇeyḵā ’ăšer-nibē’ṯā lâem baššāqer: s</p>
 <p>7 pitîṯanî yəhwâ wā’epāṯ ḥăzaqətanî watûḵāl hāyîṯî liśəḥwōq kāl-hayywōm kullōh lō‘ēḡ lî: </p>
 <p>8 kî-midê ’ăḏabēr ’ezə‘āq ḥāmās wāšōḏ ’eqərā’ kî-hāyâ ḏəḇar-yəhwâ lî ləḥerəpâ ûləqeles kāl-hayywōm: </p>
 <p>9 wə’āmarətî lō’-’ezəkərennû wəlō’-’ăḏabēr ‘wōḏ bišəmwō wəhāyâ ḇəlibî kə’ēš bō‘ereṯ ‘āṣur bə‘aṣəmōṯāy wənilə’êṯî kaləḵēl wəlō’ ’ûḵāl: </p>
 <p>10 kî šām<sup>a</sup>‘ətî dibaṯ rabîm māḡwōr missāḇîḇ hagîḏû wənagîḏennû kōl ’ĕnwōš šəlwōmî šōmərê ṣalə‘î ’ûlay yəfuteh wənûḵəlâ lwō wəniqəḥâ niqəmāṯēnû mimmennû: </p>
 <p>11 wayhwâ ’wōṯî kəḡibwōr ‘ārîṣ ‘al-kēn rōḏəfay yikāšəlû wəlō’ yuḵālû bōšû mə’ōḏ kî-lō’ hiśəkîlû kəlimmaṯ ‘wōlām lō’ ṯiššāḵēḥa: </p>
 <p>12 wayhwâ ṣəḇā’wōṯ bōḥēn ṣadîq rō’eh ḵəlāywōṯ wālēḇ ’erə’eh niqəmāṯəḵā mēhem kî ’ēleyḵā gillîṯî ’eṯ-rîḇî: s</p>
 <p>13 šîrû layhwâ haləlû ’eṯ-yəhwâ kî hiṣṣîl ’eṯ-nefeš ’eḇəywōn mîyaḏ mərē‘îm: s</p>
 <p>14 ’ārûr hayywōm ’ăšer yullaḏətî bwō ywōm ’ăšer-yəlāḏaṯənî ’immî ’al-yəhî ḇārûḵə: </p>
 <p>15 ’ārûr hā’îš ’ăšer biśśar ’eṯ-’āḇî lē’mōr yullaḏ-ləḵā bēn zāḵār śammēḥa śimmŏḥâû: </p>
 <p>16 wəhāyâ hā’îš hahû’ ke‘ārîm ’ăšer-hāfaḵə yəhwâ wəlō’ niḥām wəšām<sup>a</sup>‘ zə‘āqâ babōqer ûṯərû‘â bə‘ēṯ ṣâŏrāyim: </p>
 <p>17 ’ăšer lō’-mwōṯəṯanî mērāḥem watəhî-lî ’immî qiḇərî wər<sup>a</sup>ḥəmâ hăraṯ ‘wōlām: </p>
 <p>18 lāmmâ zzeh mēreḥem yāṣā’ṯî lirə’wōṯ ‘āmāl wəyāḡwōn wayyiḵəlû bəḇōšeṯ yāmāy: f</p>
 </td>
 </tr></table>
 <p></p><hr>
 <center>
 <a href="jer021.htm">Next: Jeremiah (Yermiyah) Chapter 21</a></center>
 </body>