<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/num008.htm">Polyglot</a> 
 <a href="../kjv/num008.htm">KJV</a> 
 <a href="../sep/num008.htm">Sep</a> 
 <a href="../vul/num008.htm">Vul</a> 
 
 <br>
 <br><a href="num.htm">Numbers (Bemidbar) Index</a><br>
  
 <a href="num007.htm">Previous</a> 
 <a href="num009.htm">Next</a> 
 </center>
 <hr>
 
 <h3 align="CENTER">Tanach (Hebrew): Numbers (Bemidbar) Chapter 8</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </span></p>
 <p align="RIGHT"><span lang="he">‎<a name="002">2</a> ‏דַּבֵּר֙ אֶֽל־אַהֲרֹ֔ן וְאָמַרְתָּ֖ אֵלָ֑יו בְּהַעֲלֹֽתְךָ֙ אֶת־הַנֵּרֹ֔ת אֶל־מוּל֙ פְּנֵ֣י הַמְּנוֹרָ֔ה יָאִ֖ירוּ שִׁבְעַ֥ת הַנֵּרֽוֹת׃ </span></p>
 <p align="RIGHT"><span lang="he">‎<a name="003">3</a> ‏וַיַּ֤עַשׂ כֵּן֙ אַהֲרֹ֔ן אֶל־מוּל֙ פְּנֵ֣י הַמְּנוֹרָ֔ה הֶעֱלָ֖ה נֵרֹתֶ֑יהָ כַּֽאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃ </span></p>
 <p align="RIGHT"><span lang="he">‎<a name="004">4</a> ‏וְזֶ֨ה מַעֲשֵׂ֤ה הַמְּנֹרָה֙ מִקְשָׁ֣ה זָהָ֔ב עַד־יְרֵכָ֥הּ עַד־פִּרְחָ֖הּ מִקְשָׁ֣ה הִ֑וא כַּמַּרְאֶ֗ה אֲשֶׁ֨ר הֶרְאָ֤ה יְהוָה֙ אֶת־מֹשֶׁ֔ה כֵּ֥ן עָשָׂ֖ה אֶת־הַמְּנֹרָֽה׃ פ</span></p>
 <p align="RIGHT"><span lang="he">‎<a name="005">5</a> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </span></p>
 <p align="RIGHT"><span lang="he">‎<a name="006">6</a> ‏קַ֚ח אֶת־הַלְוִיִּ֔ם מִתּ֖וֹךְ בְּנֵ֣י יִשְׂרָאֵ֑ל וְטִהַרְתָּ֖ אֹתָֽם׃ </span></p>
 <p align="RIGHT"><span lang="he">‎<a name="007">7</a> ‏וְכֹֽה־תַעֲשֶׂ֤ה לָהֶם֙ לְטַֽהֲרָ֔ם הַזֵּ֥ה עֲלֵיהֶ֖ם מֵ֣י חַטָּ֑את וְהֶעֱבִ֤ירוּ תַ֙עַר֙ עַל־כָּל־בְּשָׂרָ֔ם וְכִבְּס֥וּ בִגְדֵיהֶ֖ם וְהִטֶּהָֽרוּ׃ </span></p>
 <p align="RIGHT"><span lang="he">‎<a name="008">8</a> ‏וְלָֽקְחוּ֙ פַּ֣ר בֶּן־בָּקָ֔ר וּמִנְחָת֔וֹ סֹ֖לֶת בְּלוּלָ֣ה בַשָּׁ֑מֶן וּפַר־שֵׁנִ֥י בֶן־בָּקָ֖ר תִּקַּ֥ח לְחַטָּֽאת׃ </span></p>
 <p align="RIGHT"><span lang="he">‎<a name="009">9</a> ‏וְהִקְרַבְתָּ֙ אֶת־הַלְוִיִּ֔ם לִפְנֵ֖י אֹ֣הֶל מוֹעֵ֑ד וְהִ֨קְהַלְתָּ֔ אֶֽת־כָּל־עֲדַ֖ת בְּנֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="010">10</a> ‏וְהִקְרַבְתָּ֥ אֶת־הַלְוִיִּ֖ם לִפְנֵ֣י יְהוָ֑ה וְסָמְכ֧וּ בְנֵי־יִשְׂרָאֵ֛ל אֶת־יְדֵיהֶ֖ם עַל־הַלְוִיִּֽם׃ </span></p>
 <p align="RIGHT"><span lang="he">‎<a name="011">11</a> ‏וְהֵנִיף֩ אַהֲרֹ֨ן אֶת־הַלְוִיִּ֤ם תְּנוּפָה֙ לִפְנֵ֣י יְהוָ֔ה מֵאֵ֖ת בְּנֵ֣י יִשְׂרָאֵ֑ל וְהָי֕וּ לַעֲבֹ֖ד אֶת־עֲבֹדַ֥ת יְהוָֽה׃ </span></p>
 <p align="RIGHT"><span lang="he">‎<a name="012">12</a> ‏וְהַלְוִיִּם֙ יִסְמְכ֣וּ אֶת־יְדֵיהֶ֔ם עַ֖ל רֹ֣אשׁ הַפָּרִ֑ים וַ֠עֲשֵׂה אֶת־הָאֶחָ֨ד חַטָּ֜את וְאֶת־הָאֶחָ֤ד עֹלָה֙ לַֽיהוָ֔ה לְכַפֵּ֖ר עַל־הַלְוִיִּֽם׃ </span></p>
 <p align="RIGHT"><span lang="he">‎<a name="013">13</a> ‏וְהַֽעֲמַדְתָּ֙ אֶת־הַלְוִיִּ֔ם לִפְנֵ֥י אַהֲרֹ֖ן וְלִפְנֵ֣י בָנָ֑יו וְהֵנַפְתָּ֥ אֹתָ֛ם תְּנוּפָ֖ה לַֽיהוָֽה׃ </span></p>
 <p align="RIGHT"><span lang="he">‎<a name="014">14</a> ‏וְהִבְדַּלְתָּ֙ אֶת־הַלְוִיִּ֔ם מִתּ֖וֹךְ בְּנֵ֣י יִשְׂרָאֵ֑ל וְהָ֥יוּ לִ֖י הַלְוִיִּֽם׃ </span></p>
 <p align="RIGHT"><span lang="he">‎<a name="015">15</a> ‏וְאַֽחֲרֵי־כֵן֙ יָבֹ֣אוּ הַלְוִיִּ֔ם לַעֲבֹ֖ד אֶת־אֹ֣הֶל מוֹעֵ֑ד וְטִֽהַרְתָּ֣ אֹתָ֔ם וְהֵנַפְתָּ֥ אֹתָ֖ם תְּנוּפָֽה׃ </span></p>
 <p align="RIGHT"><span lang="he">‎<a name="016">16</a> ‏כִּי֩ נְתֻנִ֨ים נְתֻנִ֥ים הֵ֙מָּה֙ לִ֔י מִתּ֖וֹךְ בְּנֵ֣י יִשְׂרָאֵ֑ל תַּחַת֩ פִּטְרַ֨ת כָּל־רֶ֜חֶם בְּכ֥וֹר כֹּל֙ מִבְּנֵ֣י יִשְׂרָאֵ֔ל לָקַ֥חְתִּי אֹתָ֖ם לִֽי׃ </span></p>
 <p align="RIGHT"><span lang="he">‎<a name="017">17</a> ‏כִּ֣י לִ֤י כָל־בְּכוֹר֙ בִּבְנֵ֣י יִשְׂרָאֵ֔ל בָּאָדָ֖ם וּבַבְּהֵמָ֑ה בְּי֗וֹם הַכֹּתִ֤י כָל־בְּכוֹר֙ בְּאֶ֣רֶץ מִצְרַ֔יִם הִקְדַּ֥שְׁתִּי אֹתָ֖ם לִֽי׃ </span></p>
 <p align="RIGHT"><span lang="he">‎<a name="018">18</a> ‏וָאֶקַּח֙ אֶת־הַלְוִיִּ֔ם תַּ֥חַת כָּל־בְּכ֖וֹר בִּבְנֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="019">19</a> ‏וָאֶתְּנָ֨ה אֶת־הַלְוִיִּ֜ם נְתֻנִ֣ים׀ לְאַהֲרֹ֣ן וּלְבָנָ֗יו מִתּוֹךְ֮ בְּנֵ֣י יִשְׂרָאֵל֒ לַעֲבֹ֞ד אֶת־עֲבֹדַ֤ת בְּנֵֽי־יִשְׂרָאֵל֙ בְּאֹ֣הֶל מוֹעֵ֔ד וּלְכַפֵּ֖ר עַל־בְּנֵ֣י יִשְׂרָאֵ֑ל וְלֹ֨א יִהְיֶ֜ה בִּבְנֵ֤י יִשְׂרָאֵל֙ נֶ֔גֶף בְּגֶ֥שֶׁת בְּנֵֽי־יִשְׂרָאֵ֖ל אֶל־הַקֹּֽדֶשׁ׃ </span></p>
 <p align="RIGHT"><span lang="he">‎<a name="020">20</a> ‏וַיַּ֨עַשׂ מֹשֶׁ֧ה וְאַהֲרֹ֛ן וְכָל־עֲדַ֥ת בְּנֵי־יִשְׂרָאֵ֖ל לַלְוִיִּ֑ם כְּ֠כֹל אֲשֶׁר־צִוָּ֨ה יְהוָ֤ה אֶת־מֹשֶׁה֙ לַלְוִיִּ֔ם כֵּן־עָשׂ֥וּ לָהֶ֖ם בְּנֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="021">21</a> ‏וַיִּֽתְחַטְּא֣וּ הַלְוִיִּ֗ם וַֽיְכַבְּסוּ֙ בִּגְדֵיהֶ֔ם וַיָּ֨נֶף אַהֲרֹ֥ן אֹתָ֛ם תְּנוּפָ֖ה לִפְנֵ֣י יְהוָ֑ה וַיְכַפֵּ֧ר עֲלֵיהֶ֛ם אַהֲרֹ֖ן לְטַהֲרָֽם׃ </span></p>
 <p align="RIGHT"><span lang="he">‎<a name="022">22</a> ‏וְאַחֲרֵי־כֵ֞ן בָּ֣אוּ הַלְוִיִּ֗ם לַעֲבֹ֤ד אֶת־עֲבֹֽדָתָם֙ בְּאֹ֣הֶל מוֹעֵ֔ד לִפְנֵ֥י אַהֲרֹ֖ן וְלִפְנֵ֣י בָנָ֑יו כַּאֲשֶׁר֩ צִוָּ֨ה יְהוָ֤ה אֶת־מֹשֶׁה֙ עַל־הַלְוִיִּ֔ם כֵּ֖ן עָשׂ֥וּ לָהֶֽם׃ ס</span></p>
 <p align="RIGHT"><span lang="he">‎<a name="023">23</a> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </span></p>
 <p align="RIGHT"><span lang="he">‎<a name="024">24</a> ‏זֹ֖את אֲשֶׁ֣ר לַלְוִיִּ֑ם מִבֶּן֩ חָמֵ֨שׁ וְעֶשְׂרִ֤ים שָׁנָה֙ וָמַ֔עְלָה יָבוֹא֙ לִצְבֹ֣א צָבָ֔א בַּעֲבֹדַ֖ת אֹ֥הֶל מוֹעֵֽד׃ </span></p>
 <p align="RIGHT"><span lang="he">‎<a name="025">25</a> ‏וּמִבֶּן֙ חֲמִשִּׁ֣ים שָׁנָ֔ה יָשׁ֖וּב מִצְּבָ֣א הָעֲבֹדָ֑ה וְלֹ֥א יַעֲבֹ֖ד עֽוֹד׃ </span></p>
 <p align="RIGHT"><span lang="he">‎<a name="026">26</a> ‏וְשֵׁרֵ֨ת אֶת־אֶחָ֜יו בְּאֹ֤הֶל מוֹעֵד֙ לִשְׁמֹ֣ר מִשְׁמֶ֔רֶת וַעֲבֹדָ֖ה לֹ֣א יַעֲבֹ֑ד כָּ֛כָה תַּעֲשֶׂ֥ה לַלְוִיִּ֖ם בְּמִשְׁמְרֹתָֽם׃ פ</span></p>
 </td>
 <td width="50%">
 <p>1 wayəḏabēr yəhwâ ’el-mōšeh llē’mōr: </p>
 <p>2 dabēr ’el-’ahărōn wə’āmarətā ’ēlāyw bəh<sup>a</sup>‘ălōṯəḵā ’eṯ-hannērōṯ ’el-mûl pənê hammənwōrâ yā’îrû šiḇə‘aṯ hannērwōṯ: </p>
 <p>3 wayy<sup>a</sup>‘aś kēn ’ahărōn ’el-mûl pənê hammənwōrâ he‘ĕlâ nērōṯeyhā ka’ăšer ṣiûâ yəhwâ ’eṯ-mōšeh: </p>
 <p>4 wəzeh m<sup>a</sup>‘ăśēh hammənōrâ miqəšâ zâāḇ ‘aḏ-yərēḵāh ‘aḏ-pirəḥāh miqəšâ hiw’ kammarə’eh ’ăšer herə’â yəhwâ ’eṯ-mōšeh kēn ‘āśâ ’eṯ-hammənōrâ: f</p>
 <p>5 wayəḏabēr yəhwâ ’el-mōšeh llē’mōr: </p>
 <p>6 q<sup>a</sup>ḥ ’eṯ-haləwîyim mitwōḵə bənê yiśərā’ēl wəṭiharətā ’ōṯām: </p>
 <p>7 wəḵōh-ṯ<sup>a</sup>‘ăśeh lâem ləṭahărām hazzēh ‘ălêhem mê ḥaṭṭā’ṯ wəhe‘ĕḇîrû ṯ<sup>a</sup>‘ar ‘al-kāl-bəśārām wəḵibəsû ḇiḡəḏêhem wəhiṭṭehārû: </p>
 <p>8 wəlāqəḥû par ben-bāqār ûminəḥāṯwō sōleṯ bəlûlâ ḇaššāmen ûfar-šēnî ḇen-bāqār tiqq<sup>a</sup>ḥ ləḥaṭṭā’ṯ: </p>
 <p>9 wəhiqəraḇətā ’eṯ-haləwîyim lifənê ’ōhel mwō‘ēḏ wəhiqəhalətā ’eṯ-kāl-‘ăḏaṯ bənê yiśərā’ēl: </p>
 <p>10 wəhiqəraḇətā ’eṯ-haləwîyim lifənê yəhwâ wəsāməḵû ḇənê-yiśərā’ēl ’eṯ-yəḏêhem ‘al-haləwîyim: </p>
 <p>11 wəhēnîf ’ahărōn ’eṯ-haləwîyim tənûfâ lifənê yəhwâ mē’ēṯ bənê yiśərā’ēl wəhāyû l<sup>a</sup>‘ăḇōḏ ’eṯ-‘ăḇōḏaṯ yəhwâ: </p>
 <p>12 wəhaləwîyim yisəməḵû ’eṯ-yəḏêhem ‘al rō’š hapārîm w<sup>a</sup>‘ăśēh ’eṯ-hā’eḥāḏ ḥaṭṭā’ṯ wə’eṯ-hā’eḥāḏ ‘ōlâ layhwâ ləḵapēr ‘al-haləwîyim: </p>
 <p>13 wəh<sup>a</sup>‘ămaḏətā ’eṯ-haləwîyim lifənê ’ahărōn wəlifənê ḇānāyw wəhēnafətā ’ōṯām tənûfâ layhwâ: </p>
 <p>14 wəhiḇədalətā ’eṯ-haləwîyim mitwōḵə bənê yiśərā’ēl wəhāyû lî haləwîyim: </p>
 <p>15 wə’<sup>a</sup>ḥărê-ḵēn yāḇō’û haləwîyim l<sup>a</sup>‘ăḇōḏ ’eṯ-’ōhel mwō‘ēḏ wəṭiharətā ’ōṯām wəhēnafətā ’ōṯām tənûfâ: </p>
 <p>16 kî nəṯunîm nəṯunîm hēmmâ lî mitwōḵə bənê yiśərā’ēl t<sup>a</sup>ḥaṯ piṭəraṯ kāl-reḥem bəḵwōr kōl mibənê yiśərā’ēl lāq<sup>a</sup>ḥətî ’ōṯām lî: </p>
 <p>17 kî lî ḵāl-bəḵwōr biḇənê yiśərā’ēl bā’āḏām ûḇabəhēmâ bəywōm hakōṯî ḵāl-bəḵwōr bə’ereṣ miṣərayim hiqədašətî ’ōṯām lî: </p>
 <p>18 wā’eqq<sup>a</sup>ḥ ’eṯ-haləwîyim t<sup>a</sup>ḥaṯ kāl-bəḵwōr biḇənê yiśərā’ēl: </p>
 <p>19 wā’etənâ ’eṯ-haləwîyim nəṯunîm| lə’ahărōn ûləḇānāyw mitwōḵə bənê yiśərā’ēl l<sup>a</sup>‘ăḇōḏ ’eṯ-‘ăḇōḏaṯ bənê-yiśərā’ēl bə’ōhel mwō‘ēḏ ûləḵapēr ‘al-bənê yiśərā’ēl wəlō’ yihəyeh biḇənê yiśərā’ēl neḡef bəḡešeṯ bənê-yiśərā’ēl ’el-haqqōḏeš: </p>
 <p>20 wayy<sup>a</sup>‘aś mōšeh wə’ahărōn wəḵāl-‘ăḏaṯ bənê-yiśərā’ēl laləwîyim kəḵōl ’ăšer-ṣiûâ yəhwâ ’eṯ-mōšeh laləwîyim kēn-‘āśû lâem bənê yiśərā’ēl: </p>
 <p>21 wayyiṯəḥaṭṭə’û haləwîyim wayəḵabəsû biḡəḏêhem wayyānef ’ahărōn ’ōṯām tənûfâ lifənê yəhwâ wayəḵapēr ‘ălêhem ’ahărōn ləṭahărām: </p>
 <p>22 wə’<sup>a</sup>ḥărê-ḵēn bā’û haləwîyim l<sup>a</sup>‘ăḇōḏ ’eṯ-‘ăḇōḏāṯām bə’ōhel mwō‘ēḏ lifənê ’ahărōn wəlifənê ḇānāyw ka’ăšer ṣiûâ yəhwâ ’eṯ-mōšeh ‘al-haləwîyim kēn ‘āśû lâem: s</p>
 <p>23 wayəḏabēr yəhwâ ’el-mōšeh llē’mōr: </p>
 <p>24 zō’ṯ ’ăšer laləwîyim miben ḥāmēš wə‘eśərîm šānâ wām<sup>a</sup>‘əlâ yāḇwō’ liṣəḇō’ ṣāḇā’ b<sup>a</sup>‘ăḇōḏaṯ ’ōhel mwō‘ēḏ: </p>
 <p>25 ûmiben ḥămiššîm šānâ yāšûḇ miṣṣəḇā’ hā‘ăḇōḏâ wəlō’ y<sup>a</sup>‘ăḇōḏ ‘wōḏ: </p>
 <p>26 wəšērēṯ ’eṯ-’eḥāyw bə’ōhel mwō‘ēḏ lišəmōr mišəmereṯ w<sup>a</sup>‘ăḇōḏâ lō’ y<sup>a</sup>‘ăḇōḏ kāḵâ t<sup>a</sup>‘ăśeh laləwîyim bəmišəmərōṯām: f</p>
 </td>
 </tr></table>
 <p></p><hr>
 <center>
 <a href="num009.htm">Next: Numbers (Bemidbar) Chapter 9</a></center>
 </body>