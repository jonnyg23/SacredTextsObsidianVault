<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/isa010.htm">Polyglot</a> 
 <a href="../kjv/isa010.htm">KJV</a> 
 <a href="../sep/isa010.htm">Sep</a> 
 <a href="../vul/isa010.htm">Vul</a> 
 
 <br>
 <br><a href="isa.htm">Isaiah (Yisheyah) Index</a><br>
  
 <a href="isa009.htm">Previous</a> 
 <a href="isa011.htm">Next</a> 
 </center>
 <hr>
 
 <h3 align="CENTER">Tanach (Hebrew): Isaiah (Yisheyah) Chapter 10</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏ה֥וֹי הַחֹֽקְקִ֖ים חִקְקֵי־אָ֑וֶן וּֽמְכַתְּבִ֥ים עָמָ֖ל כִּתֵּֽבוּ׃ </span></p>
 <p align="RIGHT"><span lang="he">‎<a name="002">2</a> ‏לְהַטּ֤וֹת מִדִּין֙ דַּלִּ֔ים וְלִגְזֹ֕ל מִשְׁפַּ֖ט עֲנִיֵּ֣י עַמִּ֑י לִהְי֤וֹת אַלְמָנוֹת֙ שְׁלָלָ֔ם וְאֶת־יְתוֹמִ֖ים יָבֹֽזּוּ׃ </span></p>
 <p align="RIGHT"><span lang="he">‎<a name="003">3</a> ‏וּמַֽה־תַּעֲשׂוּ֙ לְי֣וֹם פְּקֻדָּ֔ה וּלְשׁוֹאָ֖ה מִמֶּרְחָ֣ק תָּב֑וֹא עַל־מִי֙ תָּנ֣וּסוּ לְעֶזְרָ֔ה וְאָ֥נָה תַעַזְב֖וּ כְּבוֹדְכֶֽם׃ </span></p>
 <p align="RIGHT"><span lang="he">‎<a name="004">4</a> ‏בִּלְתִּ֤י כָרַע֙ תַּ֣חַת אַסִּ֔יר וְתַ֥חַת הֲרוּגִ֖ים יִפֹּ֑לוּ בְּכָל־זֹאת֙ לֹא־שָׁ֣ב אַפּ֔וֹ וְע֖וֹד יָד֥וֹ נְטוּיָֽה׃ ס</span></p>
 <p align="RIGHT"><span lang="he">‎<a name="005">5</a> ‏ה֥וֹי אַשּׁ֖וּר שֵׁ֣בֶט אַפִּ֑י וּמַטֶּה־ה֥וּא בְיָדָ֖ם זַעְמִֽי׃ </span></p>
 <p align="RIGHT"><span lang="he">‎<a name="006">6</a> ‏בְּג֤וֹי חָנֵף֙ אֲשַׁלְּחֶ֔נּוּ וְעַל־עַ֥ם עֶבְרָתִ֖י אֲצַוֶּ֑נּוּ לִשְׁלֹ֤ל שָׁלָל֙ וְלָבֹ֣ז בַּ֔ז <font color="brown">ולשימו</font> <font color="blue">וּלְשׂוּמ֥וֹ</font> מִרְמָ֖ס כְּחֹ֥מֶר חוּצֽוֹת׃ </span></p>
 <p align="RIGHT"><span lang="he">‎<a name="007">7</a> ‏וְהוּא֙ לֹא־כֵ֣ן יְדַמֶּ֔ה וּלְבָב֖וֹ לֹא־כֵ֣ן יַחְשֹׁ֑ב כִּ֚י לְהַשְׁמִ֣יד בִּלְבָב֔וֹ וּלְהַכְרִ֥ית גּוֹיִ֖ם לֹ֥א מְעָֽט׃ </span></p>
 <p align="RIGHT"><span lang="he">‎<a name="008">8</a> ‏כִּ֖י יֹאמַ֑ר הֲלֹ֥א שָׂרַ֛י יַחְדָּ֖ו מְלָכִֽים׃ </span></p>
 <p align="RIGHT"><span lang="he">‎<a name="009">9</a> ‏הֲלֹ֥א כְּכַרְכְּמִ֖ישׁ כַּלְנ֑וֹ אִם־לֹ֤א כְאַרְפַּד֙ חֲמָ֔ת אִם־לֹ֥א כְדַמֶּ֖שֶׂק שֹׁמְרֽוֹן׃ </span></p>
 <p align="RIGHT"><span lang="he">‎<a name="010">10</a> ‏כַּאֲשֶׁר֙ מָצְאָ֣ה יָדִ֔י לְמַמְלְכֹ֖ת הָאֱלִ֑יל וּפְסִ֣ילֵיהֶ֔ם מִירֽוּשָׁלִַ֖ם וּמִשֹּׁמְרֽוֹן׃ </span></p>
 <p align="RIGHT"><span lang="he">‎<a name="011">11</a> ‏הֲלֹ֗א כַּאֲשֶׁ֥ר עָשִׂ֛יתִי לְשֹׁמְר֖וֹן וְלֶאֱלִילֶ֑יהָ כֵּ֛ן אֶעֱשֶׂ֥ה לִירוּשָׁלִַ֖ם וְלַעֲצַבֶּֽיהָ׃ ס</span></p>
 <p align="RIGHT"><span lang="he">‎<a name="012">12</a> ‏וְהָיָ֗ה כִּֽי־יְבַצַּ֤ע אֲדֹנָי֙ אֶת־כָּל־מַֽעֲשֵׂ֔הוּ בְּהַ֥ר צִיּ֖וֹן וּבִירוּשָׁלִָ֑ם אֶפְקֹ֗ד עַל־פְּרִי־גֹ֙דֶל֙ לְבַ֣ב מֶֽלֶךְ־אַשּׁ֔וּר וְעַל־תִּפְאֶ֖רֶת ר֥וּם עֵינָֽיו׃ </span></p>
 <p align="RIGHT"><span lang="he">‎<a name="013">13</a> ‏כִּ֣י אָמַ֗ר בְּכֹ֤חַ יָדִי֙ עָשִׂ֔יתִי וּבְחָכְמָתִ֖י כִּ֣י נְבֻנ֑וֹתִי וְאָסִ֣יר׀ גְּבוּלֹ֣ת עַמִּ֗ים <font color="brown">ועתידתיהם</font> <font color="blue">וַעֲתוּדֽוֹתֵיהֶם֙</font> שׁוֹשֵׂ֔תִי וְאוֹרִ֥יד כַּאבִּ֖יר יוֹשְׁבִֽים׃ </span></p>
 <p align="RIGHT"><span lang="he">‎<a name="014">14</a> ‏וַתִּמְצָ֨א כַקֵּ֤ן׀ יָדִי֙ לְחֵ֣יל הָֽעַמִּ֔ים וְכֶאֱסֹף֙ בֵּיצִ֣ים עֲזֻב֔וֹת כָּל־הָאָ֖רֶץ אֲנִ֣י אָסָ֑פְתִּי וְלֹ֤א הָיָה֙ נֹדֵ֣ד כָּנָ֔ף וּפֹצֶ֥ה פֶ֖ה וּמְצַפְצֵֽף׃ </span></p>
 <p align="RIGHT"><span lang="he">‎<a name="015">15</a> ‏הֲיִתְפָּאֵר֙ הַגַּרְזֶ֔ן עַ֖ל הַחֹצֵ֣ב בּ֑וֹ אִם־יִתְגַּדֵּ֤ל הַמַּשּׂוֹר֙ עַל־מְנִיפ֔וֹ כְּהָנִ֥יף שֵׁ֙בֶט֙ וְאֶת־מְרִימָ֔יו כְּהָרִ֥ים מַטֶּ֖ה לֹא־עֵֽץ׃ </span></p>
 <p align="RIGHT"><span lang="he">‎<a name="016">16</a> ‏לָ֠כֵן יְשַׁלַּ֨ח הָאָד֜וֹן יְהוָ֧ה צְבָא֛וֹת בְּמִשְׁמַנָּ֖יו רָז֑וֹן וְתַ֧חַת כְּבֹד֛וֹ יֵקַ֥ד יְקֹ֖ד כִּיק֥וֹד אֵֽשׁ׃ </span></p>
 <p align="RIGHT"><span lang="he">‎<a name="017">17</a> ‏וְהָיָ֤ה אֽוֹר־יִשְׂרָאֵל֙ לְאֵ֔שׁ וּקְדוֹשׁ֖וֹ לְלֶהָבָ֑ה וּבָעֲרָ֗ה וְאָֽכְלָ֛ה שִׁית֥וֹ וּשְׁמִיר֖וֹ בְּי֥וֹם אֶחָֽד׃ </span></p>
 <p align="RIGHT"><span lang="he">‎<a name="018">18</a> ‏וּכְב֤וֹד יַעְרוֹ֙ וְכַרְמִלּ֔וֹ מִנֶּ֥פֶשׁ וְעַד־בָּשָׂ֖ר יְכַלֶּ֑ה וְהָיָ֖ה כִּמְסֹ֥ס נֹסֵֽס׃ </span></p>
 <p align="RIGHT"><span lang="he">‎<a name="019">19</a> ‏וּשְׁאָ֥ר עֵ֛ץ יַעְר֖וֹ מִסְפָּ֣ר יִֽהְי֑וּ וְנַ֖עַר יִכְתְּבֵֽם׃ פ</span></p>
 <p align="RIGHT"><span lang="he">‎<a name="020">20</a> ‏וְהָיָ֣ה׀ בַּיּ֣וֹם הַה֗וּא לֹֽא־יוֹסִ֨יף ע֜וֹד שְׁאָ֤ר יִשְׂרָאֵל֙ וּפְלֵיטַ֣ת בֵּֽית־יַעֲקֹ֔ב לְהִשָּׁעֵ֖ן עַל־מַכֵּ֑הוּ וְנִשְׁעַ֗ן עַל־יְהוָ֛ה קְד֥וֹשׁ יִשְׂרָאֵ֖ל בֶּאֱמֶֽת׃ </span></p>
 <p align="RIGHT"><span lang="he">‎<a name="021">21</a> ‏שְׁאָ֥ר יָשׁ֖וּב שְׁאָ֣ר יַעֲקֹ֑ב אֶל־אֵ֖ל גִּבּֽוֹר׃ </span></p>
 <p align="RIGHT"><span lang="he">‎<a name="022">22</a> ‏כִּ֣י אִם־יִהְיֶ֞ה עַמְּךָ֤ יִשְׂרָאֵל֙ כְּח֣וֹל הַיָּ֔ם שְׁאָ֖ר יָשׁ֣וּב בּ֑וֹ כִּלָּי֥וֹן חָר֖וּץ שׁוֹטֵ֥ף צְדָקָֽה׃ </span></p>
 <p align="RIGHT"><span lang="he">‎<a name="023">23</a> ‏כִּ֥י כָלָ֖ה וְנֶחֱרָצָ֑ה אֲדֹנָ֤י יְהוִה֙ צְבָא֔וֹת עֹשֶׂ֖ה בְּקֶ֥רֶב כָּל־הָאָֽרֶץ׃ ס</span></p>
 <p align="RIGHT"><span lang="he">‎<a name="024">24</a> ‏לָכֵ֗ן כֹּֽה־אָמַ֞ר אֲדֹנָ֤י יְהוִה֙ צְבָא֔וֹת אַל־תִּירָ֥א עַמִּ֛י יֹשֵׁ֥ב צִיּ֖וֹן מֵֽאַשּׁ֑וּר בַּשֵּׁ֣בֶט יַכֶּ֔כָּה וּמַטֵּ֥הוּ יִשָּֽׂא־עָלֶ֖יךָ בְּדֶ֥רֶךְ מִצְרָֽיִם׃ </span></p>
 <p align="RIGHT"><span lang="he">‎<a name="025">25</a> ‏כִּי־ע֖וֹד מְעַ֣ט מִזְעָ֑ר וְכָ֣לָה זַ֔עַם וְאַפִּ֖י עַל־תַּבְלִיתָֽם׃ </span></p>
 <p align="RIGHT"><span lang="he">‎<a name="026">26</a> ‏וְעוֹרֵ֨ר עָלָ֜יו יְהוָ֤ה צְבָאוֹת֙ שׁ֔וֹט כְּמַכַּ֥ת מִדְיָ֖ן בְּצ֣וּר עוֹרֵ֑ב וּמַטֵּ֙הוּ֙ עַל־הַיָּ֔ם וּנְשָׂא֖וֹ בְּדֶ֥רֶךְ מִצְרָֽיִם׃ </span></p>
 <p align="RIGHT"><span lang="he">‎<a name="027">27</a> ‏וְהָיָ֣ה׀ בַּיּ֣וֹם הַה֗וּא יָס֤וּר סֻבֳּלוֹ֙ מֵעַ֣ל שִׁכְמֶ֔ךָ וְעֻלּ֖וֹ מֵעַ֣ל צַוָּארֶ֑ךָ וְחֻבַּ֥ל עֹ֖ל מִפְּנֵי־שָֽׁמֶן׃ </span></p>
 <p align="RIGHT"><span lang="he">‎<a name="028">28</a> ‏בָּ֥א עַל־עַיַּ֖ת עָבַ֣ר בְּמִגְר֑וֹן לְמִכְמָ֖שׂ יַפְקִ֥יד כֵּלָֽיו׃ </span></p>
 <p align="RIGHT"><span lang="he">‎<a name="029">29</a> ‏עָֽבְרוּ֙ מַעְבָּרָ֔ה גֶּ֖בַע מָל֣וֹן לָ֑נוּ חָֽרְדָה֙ הָֽרָמָ֔ה גִּבְעַ֥ת שָׁא֖וּל נָֽסָה׃ </span></p>
 <p align="RIGHT"><span lang="he">‎<a name="030">30</a> ‏צַהֲלִ֥י קוֹלֵ֖ךְ בַּת־גַּלִּ֑ים הַקְשִׁ֥יבִי לַ֖יְשָׁה עֲנִיָּ֥ה עֲנָתֽוֹת׃ </span></p>
 <p align="RIGHT"><span lang="he">‎<a name="031">31</a> ‏נָדְדָ֖ה מַדְמֵנָ֑ה יֹשְׁבֵ֥י הַגֵּבִ֖ים הֵעִֽיזוּ׃ </span></p>
 <p align="RIGHT"><span lang="he">‎<a name="032">32</a> ‏ע֥וֹד הַיּ֖וֹם בְּנֹ֣ב לַֽעֲמֹ֑ד יְנֹפֵ֤ף יָדוֹ֙ הַ֣ר <font color="brown">בית־</font> <font color="blue">בַּת־</font> צִיּ֔וֹן גִּבְעַ֖ת יְרוּשָׁלִָֽם׃ ס</span></p>
 <p align="RIGHT"><span lang="he">‎<a name="033">33</a> ‏הִנֵּ֤ה הָאָדוֹן֙ יְהוָ֣ה צְבָא֔וֹת מְסָעֵ֥ף פֻּארָ֖ה בְּמַעֲרָצָ֑ה וְרָמֵ֤י הַקּוֹמָה֙ גְּדוּעִ֔ים וְהַגְּבֹהִ֖ים יִשְׁפָּֽלוּ׃ </span></p>
 <p align="RIGHT"><span lang="he">‎<a name="034">34</a> ‏וְנִקַּ֛ף סִֽבְכֵ֥י הַיַּ֖עַר בַּבַּרְזֶ֑ל וְהַלְּבָנ֖וֹן בְּאַדִּ֥יר יִפּֽוֹל׃ ס</span></p>
 </td>
 <td width="50%">
 <p>1 hwōy h<sup>a</sup>ḥōqəqîm ḥiqəqê-’āwen ûməḵatəḇîm ‘āmāl kitēḇû: </p>
 <p>2 ləhaṭṭwōṯ midîn dallîm wəliḡəzōl mišəpaṭ ‘ănîyê ‘ammî lihəywōṯ ’aləmānwōṯ šəlālām wə’eṯ-yəṯwōmîm yāḇōzzû: </p>
 <p>3 ûmah-t<sup>a</sup>‘ăśû ləywōm pəqudâ ûləšwō’â mimmerəḥāq tāḇwō’ ‘al-mî tānûsû lə‘ezərâ wə’ānâ ṯ<sup>a</sup>‘azəḇû kəḇwōḏəḵem: </p>
 <p>4 bilətî ḵār<sup>a</sup>‘ t<sup>a</sup>ḥaṯ ’assîr wəṯ<sup>a</sup>ḥaṯ hărûḡîm yipōlû bəḵāl-zō’ṯ lō’-šāḇ ’apwō wə‘wōḏ yāḏwō nəṭûyâ: s</p>
 <p>5 hwōy ’aššûr šēḇeṭ ’apî ûmaṭṭeh-hû’ ḇəyāḏām z<sup>a</sup>‘əmî: </p>
 <p>6 bəḡwōy ḥānēf ’ăšalləḥennû wə‘al-‘am ‘eḇərāṯî ’ăṣaûennû lišəlōl šālāl wəlāḇōz baz <font color="brown">ûləśîmwō</font> <font color="blue">ûləśûmwō</font> mirəmās kəḥōmer ḥûṣwōṯ: </p>
 <p>7 wəhû’ lō’-ḵēn yəḏammeh ûləḇāḇwō lō’-ḵēn y<sup>a</sup>ḥəšōḇ kî ləhašəmîḏ biləḇāḇwō ûləhaḵərîṯ gwōyim lō’ mə‘āṭ: </p>
 <p>8 kî yō’mar hălō’ śāray y<sup>a</sup>ḥədāw məlāḵîm: </p>
 <p>9 hălō’ kəḵarəkəmîš kalənwō ’im-lō’ ḵə’arəpaḏ ḥămāṯ ’im-lō’ ḵəḏammeśeq šōmərwōn: </p>
 <p>10 ka’ăšer māṣə’â yāḏî ləmamələḵōṯ hā’ĕlîl ûfəsîlêhem mîrûšālaim ûmiššōmərwōn: </p>
 <p>11 hălō’ ka’ăšer ‘āśîṯî ləšōmərwōn wəle’ĕlîleyhā kēn ’e‘ĕśeh lîrûšālaim wəl<sup>a</sup>‘ăṣabeyhā: s</p>
 <p>12 wəhāyâ kî-yəḇaṣṣ<sup>a</sup>‘ ’ăḏōnāy ’eṯ-kāl-m<sup>a</sup>‘ăśēhû bəhar ṣîywōn ûḇîrûšālāim ’efəqōḏ ‘al-pərî-ḡōḏel ləḇaḇ meleḵə-’aššûr wə‘al-tifə’ereṯ rûm ‘ênāyw: </p>
 <p>13 kî ’āmar bəḵōḥa yāḏî ‘āśîṯî ûḇəḥāḵəmāṯî kî nəḇunwōṯî wə’āsîr| gəḇûlōṯ ‘ammîm <font color="brown">w<sup>a</sup>‘ăṯîḏōṯêhem</font> <font color="blue">w<sup>a</sup>‘ăṯûḏwōṯêhem</font> šwōśēṯî wə’wōrîḏ ka’bîr ywōšəḇîm: </p>
 <p>14 watiməṣā’ ḵaqqēn| yāḏî ləḥêl hā‘ammîm wəḵe’ĕsōf bêṣîm ‘ăzuḇwōṯ kāl-hā’āreṣ ’ănî ’āsāfətî wəlō’ hāyâ nōḏēḏ kānāf ûfōṣeh feh ûməṣafəṣēf: </p>
 <p>15 hăyiṯəpā’ēr hagarəzen ‘al h<sup>a</sup>ḥōṣēḇ bwō ’im-yiṯəgadēl hammaśśwōr ‘al-mənîfwō kəhānîf šēḇeṭ wə’eṯ-mərîmāyw kəhārîm maṭṭeh lō’-‘ēṣ: </p>
 <p>16 lāḵēn yəšall<sup>a</sup>ḥ hā’āḏwōn yəhwâ ṣəḇā’wōṯ bəmišəmannāyw rāzwōn wəṯ<sup>a</sup>ḥaṯ kəḇōḏwō yēqaḏ yəqōḏ kîqwōḏ ’ēš: </p>
 <p>17 wəhāyâ ’wōr-yiśərā’ēl lə’ēš ûqəḏwōšwō ləlehāḇâ ûḇā‘ărâ wə’āḵəlâ šîṯwō ûšəmîrwō bəywōm ’eḥāḏ: </p>
 <p>18 ûḵəḇwōḏ y<sup>a</sup>‘ərwō wəḵarəmillwō minnefeš wə‘aḏ-bāśār yəḵalleh wəhāyâ kiməsōs nōsēs: </p>
 <p>19 ûšə’ār ‘ēṣ y<sup>a</sup>‘ərwō misəpār yihəyû wən<sup>a</sup>‘ar yiḵətəḇēm: f</p>
 <p>20 wəhāyâ| bayywōm hahû’ lō’-ywōsîf ‘wōḏ šə’ār yiśərā’ēl ûfəlêṭaṯ bêṯ-y<sup>a</sup>‘ăqōḇ ləhiššā‘ēn ‘al-makēhû wənišə‘an ‘al-yəhwâ qəḏwōš yiśərā’ēl be’ĕmeṯ: </p>
 <p>21 šə’ār yāšûḇ šə’ār y<sup>a</sup>‘ăqōḇ ’el-’ēl gibwōr: </p>
 <p>22 kî ’im-yihəyeh ‘amməḵā yiśərā’ēl kəḥwōl hayyām šə’ār yāšûḇ bwō killāywōn ḥārûṣ šwōṭēf ṣəḏāqâ: </p>
 <p>23 kî ḵālâ wəneḥĕrāṣâ ’ăḏōnāy yəhwih ṣəḇā’wōṯ ‘ōśeh bəqereḇ kāl-hā’āreṣ: s</p>
 <p>24 lāḵēn kōh-’āmar ’ăḏōnāy yəhwih ṣəḇā’wōṯ ’al-tîrā’ ‘ammî yōšēḇ ṣîywōn mē’aššûr baššēḇeṭ yakekâ ûmaṭṭēhû yiśśā’-‘āleyḵā bəḏereḵə miṣərāyim: </p>
 <p>25 kî-‘wōḏ mə‘aṭ mizə‘ār wəḵālâ z<sup>a</sup>‘am wə’apî ‘al-taḇəlîṯām: </p>
 <p>26 wə‘wōrēr ‘ālāyw yəhwâ ṣəḇā’wōṯ šwōṭ kəmakaṯ miḏəyān bəṣûr ‘wōrēḇ ûmaṭṭēhû ‘al-hayyām ûnəśā’wō bəḏereḵə miṣərāyim: </p>
 <p>27 wəhāyâ| bayywōm hahû’ yāsûr subŏlwō mē‘al šiḵəmeḵā wə‘ullwō mē‘al ṣaûā’reḵā wəḥubal ‘ōl mipənê-šāmen: </p>
 <p>28 bā’ ‘al-‘ayyaṯ ‘āḇar bəmiḡərwōn ləmiḵəmāś yafəqîḏ kēlāyw: </p>
 <p>29 ‘āḇərû m<sup>a</sup>‘əbārâ geḇ<sup>a</sup>‘ mālwōn lānû ḥārəḏâ hārāmâ giḇə‘aṯ šā’ûl nāsâ: </p>
 <p>30 ṣahălî qwōlēḵə baṯ-gallîm haqəšîḇî layəšâ ‘ănîyâ ‘ănāṯwōṯ: </p>
 <p>31 nāḏəḏâ maḏəmēnâ yōšəḇê hagēḇîm hē‘îzû: </p>
 <p>32 ‘wōḏ hayywōm bənōḇ l<sup>a</sup>‘ămōḏ yənōfēf yāḏwō har <font color="brown">bêṯ-</font> <font color="blue">baṯ-</font> ṣîywōn giḇə‘aṯ yərûšālāim: s</p>
 <p>33 hinnēh hā’āḏwōn yəhwâ ṣəḇā’wōṯ məsā‘ēf pu’râ bəm<sup>a</sup>‘ărāṣâ wərāmê haqqwōmâ gəḏû‘îm wəhagəḇōhîm yišəpālû: </p>
 <p>34 wəniqqaf siḇəḵê hayy<sup>a</sup>‘ar babarəzel wəhalləḇānwōn bə’adîr yipwōl: s</p>
 </td>
 </tr></table>
 <p></p><hr>
 <center>
 <a href="isa011.htm">Next: Isaiah (Yisheyah) Chapter 11</a></center>
 </body>