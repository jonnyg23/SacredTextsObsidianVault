<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa074.htm">Polyglot</a> 
 <a href="../kjv/psa074.htm">KJV</a> 
 <a href="../sep/psa074.htm">Sep</a> 
 <a href="../vul/psa074.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa073.htm">Previous</a> 
 <a href="psa075.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 74</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏מַשְׂכִּ֗יל לְאָ֫סָ֥ף לָמָ֣ה אֱ֭לֹהִים זָנַ֣חְתָּ לָנֶ֑צַח יֶעְשַׁ֥ן אַ֝פְּךָ֗ בְּצֹ֣אן מַרְעִיתֶֽךָ׃ </span></p>
 <p align="RIGHT"><span lang="he">‎<a name="002">2</a> ‏זְכֹ֤ר עֲדָתְךָ֨׀<font color="red"><sup>3</sup></font> קָ֘נִ֤יתָ קֶּ֗דֶם גָּ֭אַלְתָּ שֵׁ֣בֶט נַחֲלָתֶ֑ךָ הַר־צִ֝יּ֗וֹן זֶ֤ה׀ שָׁכַ֬נְתָּ בּֽוֹ׃ </span></p>
 <p align="RIGHT"><span lang="he">‎<a name="003">3</a> ‏הָרִ֣ימָה פְ֭עָמֶיךָ לְמַשֻּׁא֣וֹת נֶ֑צַח כָּל־הֵרַ֖ע אוֹיֵ֣ב בַּקֹּֽדֶשׁ׃ </span></p>
 <p align="RIGHT"><span lang="he">‎<a name="004">4</a> ‏שָׁאֲג֣וּ צֹ֭רְרֶיךָ בְּקֶ֣רֶב מוֹעֲדֶ֑ךָ שָׂ֖מוּ אוֹתֹתָ֣ם אֹתֽוֹת׃ </span></p>
 <p align="RIGHT"><span lang="he">‎<a name="005">5</a> ‏יִ֭וָּדַע כְּמֵבִ֣יא לְמָ֑עְלָה בִּֽסֲבָךְ־עֵ֝֗ץ קַרְדֻּמּֽוֹת׃ </span></p>
 <p align="RIGHT"><span lang="he">‎<a name="006">6</a> ‏<font color="brown">ועת</font> <font color="blue">וְ֭עַתָּה</font> פִּתּוּחֶ֣יהָ יָּ֑חַד בְּכַשִּׁ֥יל וְ֝כֵֽילַפֹּ֗ת יַהֲלֹמֽוּן׃ </span></p>
 <p align="RIGHT"><span lang="he">‎<a name="007">7</a> ‏שִׁלְח֣וּ בָ֭אֵשׁ מִקְדָּשֶׁ֑ךָ לָ֝אָ֗רֶץ חִלְּל֥וּ מִֽשְׁכַּן־שְׁמֶֽךָ׃ </span></p>
 <p align="RIGHT"><span lang="he">‎<a name="008">8</a> ‏אָמְר֣וּ בְ֭לִבָּם נִינָ֣ם יָ֑חַד שָׂרְפ֖וּ כָל־מוֹעֲדֵי־אֵ֣ל בָּאָֽרֶץ׃ </span></p>
 <p align="RIGHT"><span lang="he">‎<a name="009">9</a> ‏אֽוֹתֹתֵ֗ינוּ לֹ֥א רָ֫אִ֥ינוּ אֵֽין־ע֥וֹד נָבִ֑יא וְלֹֽא־אִ֝תָּ֗נוּ יֹדֵ֥עַ עַד־מָֽה׃ </span></p>
 <p align="RIGHT"><span lang="he">‎<a name="010">10</a> ‏עַד־מָתַ֣י אֱ֭לֹהִים יְחָ֣רֶף צָ֑ר יְנָ֘אֵ֤ץ אוֹיֵ֖ב שִׁמְךָ֣ לָנֶֽצַח׃ </span></p>
 <p align="RIGHT"><span lang="he">‎<a name="011">11</a> ‏לָ֤מָּה תָשִׁ֣יב יָ֭דְךָ וִֽימִינֶ֑ךָ מִקֶּ֖רֶב <font color="brown">חוקך</font> <font color="blue">חֵֽיקְךָ֣</font> כַלֵּֽה׃ </span></p>
 <p align="RIGHT"><span lang="he">‎<a name="012">12</a> ‏וֵ֭אלֹהִים מַלְכִּ֣י מִקֶּ֑דֶם פֹּעֵ֥ל יְ֝שׁוּע֗וֹת בְּקֶ֣רֶב הָאָֽרֶץ׃ </span></p>
 <p align="RIGHT"><span lang="he">‎<a name="013">13</a> ‏אַתָּ֤ה פוֹרַ֣רְתָּ בְעָזְּךָ֣ יָ֑ם שִׁבַּ֖רְתָּ רָאשֵׁ֥י תַ֝נִּינִ֗ים עַל־הַמָּֽיִם׃ </span></p>
 <p align="RIGHT"><span lang="he">‎<a name="014">14</a> ‏אַתָּ֣ה רִ֭צַּצְתָּ רָאשֵׁ֣י לִוְיָתָ֑ן תִּתְּנֶ֥נּוּ מַ֝אֲכָ֗ל לְעָ֣ם לְצִיִּֽים׃ </span></p>
 <p align="RIGHT"><span lang="he">‎<a name="015">15</a> ‏אַתָּ֣ה בָ֭קַעְתָּ מַעְיָ֣ן וָנָ֑חַל אַתָּ֥ה ה֝וֹבַ֗שְׁתָּ נַהֲר֥וֹת אֵיתָֽן׃ </span></p>
 <p align="RIGHT"><span lang="he">‎<a name="016">16</a> ‏לְךָ֣ י֭וֹם אַף־לְךָ֥ לָ֑יְלָה אַתָּ֥ה הֲ֝כִינ֗וֹתָ מָא֥וֹר וָשָֽׁמֶשׁ׃ </span></p>
 <p align="RIGHT"><span lang="he">‎<a name="017">17</a> ‏אַתָּ֣ה הִ֭צַּבְתָּ כָּל־גְּבוּל֣וֹת אָ֑רֶץ קַ֥יִץ וָ֝חֹ֗רֶף אַתָּ֥ה יְצַרְתָּם׃<font color="red"><sup>1</sup></font> </span></p>
 <p align="RIGHT"><span lang="he">‎<a name="018">18</a> ‏זְכָר־זֹ֗את א֭וֹיֵב חֵרֵ֣ף׀ יְהוָ֑ה וְעַ֥ם נָ֝בָ֗ל נִֽאֲצ֥וּ שְׁמֶֽךָ׃ </span></p>
 <p align="RIGHT"><span lang="he">‎<a name="019">19</a> ‏אַל־תִּתֵּ֣ן לְ֭חַיַּת נֶ֣פֶשׁ תּוֹרֶ֑ךָ חַיַּ֥ת עֲ֝נִיֶּ֗יךָ אַל־תִּשְׁכַּ֥ח לָנֶֽצַח׃ </span></p>
 <p align="RIGHT"><span lang="he">‎<a name="020">20</a> ‏הַבֵּ֥ט לַבְּרִ֑ית כִּ֥י מָלְא֥וּ מַחֲשַׁכֵּי־אֶ֝֗רֶץ נְא֣וֹת חָמָֽס׃ </span></p>
 <p align="RIGHT"><span lang="he">‎<a name="021">21</a> ‏אַל־יָשֹׁ֣ב דַּ֣ךְ נִכְלָ֑ם עָנִ֥י וְ֝אֶבְי֗וֹן יְֽהַלְל֥וּ שְׁמֶֽךָ׃ </span></p>
 <p align="RIGHT"><span lang="he">‎<a name="022">22</a> ‏קוּמָ֣ה אֱ֭לֹהִים רִיבָ֣ה רִיבֶ֑ךָ זְכֹ֥ר חֶרְפָּתְךָ֥ מִנִּי־נָ֝בָ֗ל כָּל־הַיּֽוֹם׃ </span></p>
 <p align="RIGHT"><span lang="he">‎<a name="023">23</a> ‏אַל־תִּ֭שְׁכַּח ק֣וֹל צֹרְרֶ֑יךָ שְׁא֥וֹן קָ֝מֶ֗יךָ עֹלֶ֥ה תָמִֽיד׃ </span></p>
 </td>
 <td width="50%">
 <p>1 maśəkîl lə’āsāf lāmâ ’ĕlōhîm zān<sup>a</sup>ḥətā lāneṣ<sup>a</sup>ḥ ye‘əšan ’apəḵā bəṣō’n marə‘îṯeḵā: </p>
 <p>2 zəḵōr ‘ăḏāṯəḵā|<font color="red"><sup>3</sup></font> qānîṯā qqeḏem gā’alətā šēḇeṭ n<sup>a</sup>ḥălāṯeḵā har-ṣîywōn zeh| šāḵanətā bwō: </p>
 <p>3 hārîmâ fə‘āmeyḵā ləmaššu’wōṯ neṣ<sup>a</sup>ḥ kāl-hēr<sup>a</sup>‘ ’wōyēḇ baqqōḏeš: </p>
 <p>4 šā’ăḡû ṣōrəreyḵā bəqereḇ mwō‘ăḏeḵā śāmû ’wōṯōṯām ’ōṯwōṯ: </p>
 <p>5 yiûāḏ<sup>a</sup>‘ kəmēḇî’ ləmā‘əlâ bisăḇāḵə-‘ēṣ qarədummwōṯ: </p>
 <p>6 <font color="brown">wə‘ēṯ</font> <font color="blue">wə‘atâ</font> pitûḥeyhā yyāḥaḏ bəḵaššîl wəḵêlapōṯ yahălōmûn: </p>
 <p>7 šiləḥû ḇā’ēš miqədāšeḵā lā’āreṣ ḥilləlû mišəkan-šəmeḵā: </p>
 <p>8 ’āmərû ḇəlibām nînām yāḥaḏ śārəfû ḵāl-mwō‘ăḏê-’ēl bā’āreṣ: </p>
 <p>9 ’wōṯōṯênû lō’ rā’înû ’ên-‘wōḏ nāḇî’ wəlō’-’itānû yōḏē‘a ‘aḏ-mâ: </p>
 <p>10 ‘aḏ-māṯay ’ĕlōhîm yəḥāref ṣār yənā’ēṣ ’wōyēḇ šiməḵā lāneṣ<sup>a</sup>ḥ: </p>
 <p>11 lāmmâ ṯāšîḇ yāḏəḵā wîmîneḵā miqqereḇ <font color="brown">ḥwōqəḵā</font> <font color="blue">ḥêqəḵā</font> ḵallēh: </p>
 <p>12 wē’lōhîm maləkî miqqeḏem pō‘ēl yəšû‘wōṯ bəqereḇ hā’āreṣ: </p>
 <p>13 ’atâ fwōrarətā ḇə‘āzzəḵā yām šibarətā rā’šê ṯannînîm ‘al-hammāyim: </p>
 <p>14 ’atâ riṣṣaṣətā rā’šê liwəyāṯān titənennû ma’ăḵāl lə‘ām ləṣîyîm: </p>
 <p>15 ’atâ ḇāq<sup>a</sup>‘ətā m<sup>a</sup>‘əyān wānāḥal ’atâ hwōḇašətā nahărwōṯ ’êṯān: </p>
 <p>16 ləḵā ywōm ’af-ləḵā lāyəlâ ’atâ hăḵînwōṯā mā’wōr wāšāmeš: </p>
 <p>17 ’atâ hiṣṣaḇətā kāl-gəḇûlwōṯ ’āreṣ qayiṣ wāḥōref ’atâ yəṣarətām:<font color="red"><sup>1</sup></font> </p>
 <p>18 zəḵār-zō’ṯ ’wōyēḇ ḥērēf| yəhwâ wə‘am nāḇāl ni’ăṣû šəmeḵā: </p>
 <p>19 ’al-titēn ləḥayyaṯ nefeš twōreḵā ḥayyaṯ ‘ănîyeyḵā ’al-tišək<sup>a</sup>ḥ lāneṣ<sup>a</sup>ḥ: </p>
 <p>20 habēṭ labərîṯ kî mālə’û m<sup>a</sup>ḥăšakê-’ereṣ nə’wōṯ ḥāmās: </p>
 <p>21 ’al-yāšōḇ daḵə niḵəlām ‘ānî wə’eḇəywōn yəhaləlû šəmeḵā: </p>
 <p>22 qûmâ ’ĕlōhîm rîḇâ rîḇeḵā zəḵōr ḥerəpāṯəḵā minnî-nāḇāl kāl-hayywōm: </p>
 <p>23 ’al-tišək<sup>a</sup>ḥ qwōl ṣōrəreyḵā šə’wōn qāmeyḵā ‘ōleh ṯāmîḏ: </p>
 </td>
 </tr></table>
 <p></p><hr>
 <center>
 <a href="psa075.htm">Next: Psalms (Tehilim) Chapter 75</a></center>
 </body>