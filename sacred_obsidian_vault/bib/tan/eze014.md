<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/eze014.htm">Polyglot</a> 
 <a href="../kjv/eze014.htm">KJV</a> 
 <a href="../sep/eze014.htm">Sep</a> 
 <a href="../vul/eze014.htm">Vul</a> 
 
 <br>
 <br><a href="eze.htm">Ezekiel (Yechezqel) Index</a><br>
  
 <a href="eze013.htm">Previous</a> 
 <a href="eze015.htm">Next</a> 
 </center>
 <hr>
 
 <h3 align="CENTER">Tanach (Hebrew): Ezekiel (Yechezqel) Chapter 14</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיָּב֤וֹא אֵלַי֙ אֲנָשִׁ֔ים מִזִּקְנֵ֖י יִשְׂרָאֵ֑ל וַיֵּשְׁב֖וּ לְפָנָֽי׃ פ</span></p>
 <p align="RIGHT"><span lang="he">‎<a name="002">2</a> ‏וַיְהִ֥י דְבַר־יְהוָ֖ה אֵלַ֥י לֵאמֹֽר׃ </span></p>
 <p align="RIGHT"><span lang="he">‎<a name="003">3</a> ‏בֶּן־אָדָ֗ם הָאֲנָשִׁ֤ים הָאֵ֙לֶּה֙ הֶעֱל֤וּ גִלּֽוּלֵיהֶם֙ עַל־לִבָּ֔ם וּמִכְשׁ֣וֹל עֲוֹנָ֔ם נָתְנ֖וּ נֹ֣כַח פְּנֵיהֶ֑ם הַאִדָּרֹ֥שׁ אִדָּרֵ֖שׁ לָהֶֽם׃ ס</span></p>
 <p align="RIGHT"><span lang="he">‎<a name="004">4</a> ‏לָכֵ֣ן דַּבֵּר־א֠וֹתָם וְאָמַרְתָּ֨ אֲלֵיהֶ֜ם כֹּה־אָמַ֣ר׀ אֲדֹנָ֣י יְהוִ֗ה אִ֣ישׁ אִ֣ישׁ מִבֵּ֣ית יִשְׂרָאֵ֡ל אֲשֶׁר֩ יַעֲלֶ֨ה אֶת־גִּלּוּלָ֜יו אֶל־לִבּ֗וֹ וּמִכְשׁ֤וֹל עֲוֹנוֹ֙ יָשִׂים֙ נֹ֣כַח פָּנָ֔יו וּבָ֖א אֶל־הַנָּבִ֑יא אֲנִ֣י יְהוָ֗ה נַעֲנֵ֧יתִי ל֦וֹ <font color="brown">בה</font> <font color="blue">בָ֖א</font> בְּרֹ֥ב גִּלּוּלָֽיו׃ </span></p>
 <p align="RIGHT"><span lang="he">‎<a name="005">5</a> ‏לְמַ֛עַן תְּפֹ֥שׂ אֶת־בֵּֽית־יִשְׂרָאֵ֖ל בְּלִבָּ֑ם אֲשֶׁ֤ר נָזֹ֙רוּ֙ מֵֽעָלַ֔י בְּגִלּֽוּלֵיהֶ֖ם כֻּלָּֽם׃ ס</span></p>
 <p align="RIGHT"><span lang="he">‎<a name="006">6</a> ‏לָכֵ֞ן אֱמֹ֣ר׀ אֶל־בֵּ֣ית יִשְׂרָאֵ֗ל כֹּ֤ה אָמַר֙ אֲדֹנָ֣י יְהוִ֔ה שׁ֣וּבוּ וְהָשִׁ֔יבוּ מֵעַ֖ל גִּלּֽוּלֵיכֶ֑ם וּמֵעַ֥ל כָּל־תּוֹעֲבֹתֵיכֶ֖ם הָשִׁ֥יבוּ פְנֵיכֶֽם׃ </span></p>
 <p align="RIGHT"><span lang="he">‎<a name="007">7</a> ‏כִּי֩ אִ֨ישׁ אִ֜ישׁ מִבֵּ֣ית יִשְׂרָאֵ֗ל וּמֵהַגֵּר֮ אֲשֶׁר־יָג֣וּר בְּיִשְׂרָאֵל֒ וְיִנָּזֵ֣ר מֵֽאַחֲרַ֗י וְיַ֤עַל גִּלּוּלָיו֙ אֶל־לִבּ֔וֹ וּמִכְשׁ֣וֹל עֲוֹנ֔וֹ יָשִׂ֖ים נֹ֣כַח פָּנָ֑יו וּבָ֤א אֶל־הַנָּבִיא֙ לִדְרָשׁ־ל֣וֹ בִ֔י אֲנִ֣י יְהוָ֔ה נַֽעֲנֶה־לּ֖וֹ בִּֽי׃ </span></p>
 <p align="RIGHT"><span lang="he">‎<a name="008">8</a> ‏וְנָתַתִּ֨י פָנַ֜י בָּאִ֣ישׁ הַה֗וּא וַהֲשִֽׂמֹתִ֙יהוּ֙ לְא֣וֹת וְלִמְשָׁלִ֔ים וְהִכְרַתִּ֖יו מִתּ֣וֹךְ עַמִּ֑י וִֽידַעְתֶּ֖ם כִּֽי־אֲנִ֥י יְהוָֽה׃<font color="red"><sup>3</sup></font> ס</span></p>
 <p align="RIGHT"><span lang="he">‎<a name="009">9</a> ‏וְהַנָּבִ֤יא כִֽי־יְפֻתֶּה֙ וְדִבֶּ֣ר דָּבָ֔ר אֲנִ֤י יְהוָה֙ פִּתֵּ֔יתִי אֵ֖ת הַנָּבִ֣יא הַה֑וּא וְנָטִ֤יתִי אֶת־יָדִי֙ עָלָ֔יו וְהִ֨שְׁמַדְתִּ֔יו מִתּ֖וֹךְ עַמִּ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="010">10</a> ‏וְנָשְׂא֖וּ עֲוֹנָ֑ם כַּֽעֲוֹן֙ הַדֹּרֵ֔שׁ כַּעֲוֹ֥ן הַנָּבִ֖יא יִֽהְיֶֽה׃ </span></p>
 <p align="RIGHT"><span lang="he">‎<a name="011">11</a> ‏לְ֠מַעַן לֹֽא־יִתְע֨וּ ע֤וֹד בֵּֽית־יִשְׂרָאֵל֙ מֵאַֽחֲרַ֔י וְלֹֽא־יִטַּמְּא֥וּ ע֖וֹד בְּכָל־פִּשְׁעֵיהֶ֑ם וְהָ֥יוּ לִ֣י לְעָ֗ם וַֽאֲנִי֙ אֶהְיֶ֤ה לָהֶם֙ לֵֽאלֹהִ֔ים נְאֻ֖ם אֲדֹנָ֥י יְהוִֽה׃ פ</span></p>
 <p align="RIGHT"><span lang="he">‎<a name="012">12</a> ‏וַיְהִ֥י דְבַר־יְהוָ֖ה אֵלַ֥י לֵאמֹֽר׃ </span></p>
 <p align="RIGHT"><span lang="he">‎<a name="013">13</a> ‏בֶּן־אָדָ֗ם אֶ֚רֶץ כִּ֤י תֶחֱטָא־לִי֙ לִמְעָל־מַ֔עַל וְנָטִ֤יתִי יָדִי֙ עָלֶ֔יהָ וְשָׁבַ֥רְתִּי לָ֖הּ מַטֵּה־לָ֑חֶם וְהִשְׁלַחְתִּי־בָ֣הּ רָעָ֔ב וְהִכְרַתִּ֥י מִמֶּ֖נָּה אָדָ֥ם וּבְהֵמָֽה׃ </span></p>
 <p align="RIGHT"><span lang="he">‎<a name="014">14</a> ‏וְ֠הָיוּ שְׁלֹ֨שֶׁת הָאֲנָשִׁ֤ים הָאֵ֙לֶּה֙ בְּתוֹכָ֔הּ נֹ֖חַ <font color="brown">דנאל</font> <font color="blue">דָּנִיאֵ֣ל</font> וְאִיּ֑וֹב הֵ֤מָּה בְצִדְקָתָם֙ יְנַצְּל֣וּ נַפְשָׁ֔ם נְאֻ֖ם אֲדֹנָ֥י יְהוִֽה׃ </span></p>
 <p align="RIGHT"><span lang="he">‎<a name="015">15</a> ‏לֽוּ־חַיָּ֥ה רָעָ֛ה אַעֲבִ֥יר בָּאָ֖רֶץ וְשִׁכְּלָ֑תָּה וְהָיְתָ֤ה שְׁמָמָה֙ מִבְּלִ֣י עוֹבֵ֔ר מִפְּנֵ֖י הַחַיָּֽה׃ </span></p>
 <p align="RIGHT"><span lang="he">‎<a name="016">16</a> ‏שְׁלֹ֨שֶׁת הָאֲנָשִׁ֣ים הָאֵלֶּה֮ בְּתוֹכָהּ֒ חַי־אָ֗נִי נְאֻם֙ אֲדֹנָ֣י יְהוִ֔ה אִם־בָּנִ֥ים וְאִם־בָּנ֖וֹת יַצִּ֑ילוּ הֵ֤מָּה לְבַדָּם֙ יִנָּצֵ֔לוּ וְהָאָ֖רֶץ תִּהְיֶ֥ה שְׁמָמָֽה׃ </span></p>
 <p align="RIGHT"><span lang="he">‎<a name="017">17</a> ‏א֛וֹ חֶ֥רֶב אָבִ֖יא עַל־הָאָ֣רֶץ הַהִ֑יא וְאָמַרְתִּ֗י חֶ֚רֶב תַּעֲבֹ֣ר בָּאָ֔רֶץ וְהִכְרַתִּ֥י מִמֶּ֖נָּה אָדָ֥ם וּבְהֵמָֽה׃ </span></p>
 <p align="RIGHT"><span lang="he">‎<a name="018">18</a> ‏וּשְׁלֹ֨שֶׁת הָאֲנָשִׁ֣ים הָאֵלֶּה֮ בְּתוֹכָהּ֒ חַי־אָ֗נִי נְאֻם֙ אֲדֹנָ֣י יְהוִ֔ה לֹ֥א יַצִּ֖ילוּ בָּנִ֣ים וּבָנ֑וֹת כִּ֛י הֵ֥ם לְבַדָּ֖ם יִנָּצֵֽלוּ׃ </span></p>
 <p align="RIGHT"><span lang="he">‎<a name="019">19</a> ‏א֛וֹ דֶּ֥בֶר אֲשַׁלַּ֖ח אֶל־הָאָ֣רֶץ הַהִ֑יא וְשָׁפַכְתִּ֨י חֲמָתִ֤י עָלֶ֙יהָ֙ בְּדָ֔ם לְהַכְרִ֥ית מִמֶּ֖נָּה אָדָ֥ם וּבְהֵמָֽה׃ </span></p>
 <p align="RIGHT"><span lang="he">‎<a name="020">20</a> ‏וְנֹ֨חַ <font color="brown">דנאל</font> <font color="blue">דָּנִיאֵ֣ל</font> וְאִיּוֹב֮ בְּתוֹכָהּ֒ חַי־אָ֗נִי נְאֻם֙ אֲדֹנָ֣י יְהוִ֔ה אִם־בֵּ֥ן אִם־בַּ֖ת יַצִּ֑ילוּ הֵ֥מָּה בְצִדְקָתָ֖ם יַצִּ֥ילוּ נַפְשָֽׁם׃ פ</span></p>
 <p align="RIGHT"><span lang="he">‎<a name="021">21</a> ‏כִּי֩ כֹ֨ה אָמַ֜ר אֲדֹנָ֣י יְהוִֹ֗ה אַ֣ף כִּֽי־אַרְבַּ֣עַת שְׁפָטַ֣י׀ הָרָעִ֡ים חֶ֠רֶב וְרָעָ֞ב וְחַיָּ֤ה רָעָה֙ וָדֶ֔בֶר שִׁלַּ֖חְתִּי אֶל־יְרוּשָׁלִָ֑ם לְהַכְרִ֥ית מִמֶּ֖נָּה אָדָ֥ם וּבְהֵמָֽה׃ </span></p>
 <p align="RIGHT"><span lang="he">‎<a name="022">22</a> ‏וְהִנֵּ֨ה נֽוֹתְרָה־בָּ֜הּ פְּלֵטָ֗ה הַֽמּוּצָאִים֮ בָּנִ֣ים וּבָנוֹת֒ הִנָּם֙ יוֹצְאִ֣ים אֲלֵיכֶ֔ם וּרְאִיתֶ֥ם אֶת־דַּרְכָּ֖ם וְאֶת־עֲלִֽילוֹתָ֑ם וְנִחַמְתֶּ֗ם עַל־הָֽרָעָה֙ אֲשֶׁ֤ר הֵבֵ֙אתִי֙ עַל־יְר֣וּשָׁלִַ֔ם אֵ֛ת כָּל־אֲשֶׁ֥ר הֵבֵ֖אתִי עָלֶֽיהָ׃ </span></p>
 <p align="RIGHT"><span lang="he">‎<a name="023">23</a> ‏וְנִחֲמ֣וּ אֶתְכֶ֔ם כִּֽי־תִרְא֥וּ אֶת־דַּרְכָּ֖ם וְאֶת־עֲלִֽילוֹתָ֑ם וִֽידַעְתֶּ֗ם כִּי֩ לֹ֨א חִנָּ֤ם עָשִׂ֙יתִי֙ אֵ֣ת כָּל־אֲשֶׁר־עָשִׂ֣יתִי בָ֔הּ נְאֻ֖ם אֲדֹנָ֥י יְהוִֹֽה׃ פ</span></p>
 </td>
 <td width="50%">
 <p>1 wayyāḇwō’ ’ēlay ’ănāšîm mizziqənê yiśərā’ēl wayyēšəḇû ləfānāy: f</p>
 <p>2 wayəhî ḏəḇar-yəhwâ ’ēlay lē’mōr: </p>
 <p>3 ben-’āḏām hā’ănāšîm hā’ēlleh he‘ĕlû ḡillûlêhem ‘al-libām ûmiḵəšwōl ‘ăwōnām nāṯənû nōḵ<sup>a</sup>ḥ pənêhem ha’idārōš ’idārēš lâem: s</p>
 <p>4 lāḵēn dabēr-’wōṯām wə’āmarətā ’ălêhem kōh-’āmar| ’ăḏōnāy yəhwih ’îš ’îš mibêṯ yiśərā’ēl ’ăšer y<sup>a</sup>‘ăleh ’eṯ-gillûlāyw ’el-libwō ûmiḵəšwōl ‘ăwōnwō yāśîm nōḵ<sup>a</sup>ḥ pānāyw ûḇā’ ’el-hannāḇî’ ’ănî yəhwâ n<sup>a</sup>‘ănêṯî lwō <font color="brown">ḇāh</font> <font color="blue">ḇā’</font> bərōḇ gillûlāyw: </p>
 <p>5 ləm<sup>a</sup>‘an təfōś ’eṯ-bêṯ-yiśərā’ēl bəlibām ’ăšer nāzōrû mē‘ālay bəḡillûlêhem kullām: s</p>
 <p>6 lāḵēn ’ĕmōr| ’el-bêṯ yiśərā’ēl kōh ’āmar ’ăḏōnāy yəhwih šûḇû wəhāšîḇû mē‘al gillûlêḵem ûmē‘al kāl-twō‘ăḇōṯêḵem hāšîḇû fənêḵem: </p>
 <p>7 kî ’îš ’îš mibêṯ yiśərā’ēl ûmēhagēr ’ăšer-yāḡûr bəyiśərā’ēl wəyinnāzēr mē’<sup>a</sup>ḥăray wəy<sup>a</sup>‘al gillûlāyw ’el-libwō ûmiḵəšwōl ‘ăwōnwō yāśîm nōḵ<sup>a</sup>ḥ pānāyw ûḇā’ ’el-hannāḇî’ liḏərāš-lwō ḇî ’ănî yəhwâ n<sup>a</sup>‘ăneh-llwō bî: </p>
 <p>8 wənāṯatî fānay bā’îš hahû’ wahăśimōṯîhû lə’wōṯ wəliməšālîm wəhiḵəratîw mitwōḵə ‘ammî wîḏ<sup>a</sup>‘ətem kî-’ănî yəhwâ:<font color="red"><sup>3</sup></font> s</p>
 <p>9 wəhannāḇî’ ḵî-yəfuteh wəḏiber dāḇār ’ănî yəhwâ pitêṯî ’ēṯ hannāḇî’ hahû’ wənāṭîṯî ’eṯ-yāḏî ‘ālāyw wəhišəmaḏətîw mitwōḵə ‘ammî yiśərā’ēl: </p>
 <p>10 wənāśə’û ‘ăwōnām k<sup>a</sup>‘ăwōn hadōrēš k<sup>a</sup>‘ăwōn hannāḇî’ yihəyeh: </p>
 <p>11 ləm<sup>a</sup>‘an lō’-yiṯə‘û ‘wōḏ bêṯ-yiśərā’ēl mē’<sup>a</sup>ḥăray wəlō’-yiṭṭammə’û ‘wōḏ bəḵāl-pišə‘êhem wəhāyû lî lə‘ām wa’ănî ’ehəyeh lâem lē’lōhîm nə’um ’ăḏōnāy yəhwih: f</p>
 <p>12 wayəhî ḏəḇar-yəhwâ ’ēlay lē’mōr: </p>
 <p>13 ben-’āḏām ’ereṣ kî ṯeḥĕṭā’-lî limə‘āl-m<sup>a</sup>‘al wənāṭîṯî yāḏî ‘āleyhā wəšāḇarətî lāh maṭṭēh-lāḥem wəhišəl<sup>a</sup>ḥətî-ḇāh rā‘āḇ wəhiḵəratî mimmennâ ’āḏām ûḇəhēmâ: </p>
 <p>14 wəhāyû šəlōšeṯ hā’ănāšîm hā’ēlleh bəṯwōḵāh nōḥa <font color="brown">dāni’ēl</font> <font color="blue">dānî’ēl</font> wə’îywōḇ hēmmâ ḇəṣiḏəqāṯām yənaṣṣəlû nafəšām nə’um ’ăḏōnāy yəhwih: </p>
 <p>15 lû-ḥayyâ rā‘â ’<sup>a</sup>‘ăḇîr bā’āreṣ wəšikəlātâ wəhāyəṯâ šəmāmâ mibəlî ‘wōḇēr mipənê h<sup>a</sup>ḥayyâ: </p>
 <p>16 šəlōšeṯ hā’ănāšîm hā’ēlleh bəṯwōḵāh ḥay-’ānî nə’um ’ăḏōnāy yəhwih ’im-bānîm wə’im-bānwōṯ yaṣṣîlû hēmmâ ləḇadām yinnāṣēlû wəhā’āreṣ tihəyeh šəmāmâ: </p>
 <p>17 ’wō ḥereḇ ’āḇî’ ‘al-hā’āreṣ hahî’ wə’āmarətî ḥereḇ t<sup>a</sup>‘ăḇōr bā’āreṣ wəhiḵəratî mimmennâ ’āḏām ûḇəhēmâ: </p>
 <p>18 ûšəlōšeṯ hā’ănāšîm hā’ēlleh bəṯwōḵāh ḥay-’ānî nə’um ’ăḏōnāy yəhwih lō’ yaṣṣîlû bānîm ûḇānwōṯ kî hēm ləḇadām yinnāṣēlû: </p>
 <p>19 ’wō deḇer ’ăšall<sup>a</sup>ḥ ’el-hā’āreṣ hahî’ wəšāfaḵətî ḥămāṯî ‘āleyhā bəḏām ləhaḵərîṯ mimmennâ ’āḏām ûḇəhēmâ: </p>
 <p>20 wənōḥa <font color="brown">dāni’ēl</font> <font color="blue">dānî’ēl</font> wə’îywōḇ bəṯwōḵāh ḥay-’ānî nə’um ’ăḏōnāy yəhwih ’im-bēn ’im-baṯ yaṣṣîlû hēmmâ ḇəṣiḏəqāṯām yaṣṣîlû nafəšām: f</p>
 <p>21 kî ḵōh ’āmar ’ăḏōnāy yəhwōih ’af kî-’arəb<sup>a</sup>‘aṯ šəfāṭay| hārā‘îm ḥereḇ wərā‘āḇ wəḥayyâ rā‘â wāḏeḇer šill<sup>a</sup>ḥətî ’el-yərûšālāim ləhaḵərîṯ mimmennâ ’āḏām ûḇəhēmâ: </p>
 <p>22 wəhinnēh nwōṯərâ-bāh pəlēṭâ hammûṣā’îm bānîm ûḇānwōṯ hinnām ywōṣə’îm ’ălêḵem ûrə’îṯem ’eṯ-darəkām wə’eṯ-‘ălîlwōṯām wəniḥamətem ‘al-hārā‘â ’ăšer hēḇē’ṯî ‘al-yərûšālaim ’ēṯ kāl-’ăšer hēḇē’ṯî ‘āleyhā: </p>
 <p>23 wəniḥămû ’eṯəḵem kî-ṯirə’û ’eṯ-darəkām wə’eṯ-‘ălîlwōṯām wîḏ<sup>a</sup>‘ətem kî lō’ ḥinnām ‘āśîṯî ’ēṯ kāl-’ăšer-‘āśîṯî ḇāh nə’um ’ăḏōnāy yəhwōih: f</p>
 </td>
 </tr></table>
 <p></p><hr>
 <center>
 <a href="eze015.htm">Next: Ezekiel (Yechezqel) Chapter 15</a></center>
 </body>