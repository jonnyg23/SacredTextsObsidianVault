<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/isa025.htm">Polyglot</a> 
 <a href="../kjv/isa025.htm">KJV</a> 
 <a href="../sep/isa025.htm">Sep</a> 
 <a href="../vul/isa025.htm">Vul</a> 
 
 <br>
 <br><a href="isa.htm">Isaiah (Yisheyah) Index</a><br>
  
 <a href="isa024.htm">Previous</a> 
 <a href="isa026.htm">Next</a> 
 </center>
 <hr>
 
 <h3 align="CENTER">Tanach (Hebrew): Isaiah (Yisheyah) Chapter 25</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏יְהוָ֤ה אֱלֹהַי֙ אַתָּ֔ה אֲרֽוֹמִמְךָ֙ אוֹדֶ֣ה שִׁמְךָ֔ כִּ֥י עָשִׂ֖יתָ פֶּ֑לֶא עֵצ֥וֹת מֵֽרָח֖וֹק אֱמ֥וּנָה אֹֽמֶן׃ </span></p>
 <p align="RIGHT"><span lang="he">‎<a name="002">2</a> ‏כִּ֣י שַׂ֤מְתָּ מֵעִיר֙ לַגָּ֔ל קִרְיָ֥ה בְצוּרָ֖ה לְמַפֵּלָ֑ה אַרְמ֤וֹן זָרִים֙ מֵעִ֔יר לְעוֹלָ֖ם לֹ֥א יִבָּנֶֽה׃ </span></p>
 <p align="RIGHT"><span lang="he">‎<a name="003">3</a> ‏עַל־כֵּ֖ן יְכַבְּד֣וּךָ עַם־עָ֑ז קִרְיַ֛ת גּוֹיִ֥ם עָרִיצִ֖ים יִירָאֽוּךָ׃ </span></p>
 <p align="RIGHT"><span lang="he">‎<a name="004">4</a> ‏כִּֽי־הָיִ֨יתָ מָע֥וֹז לַדָּ֛ל מָע֥וֹז לָאֶבְי֖וֹן בַּצַּר־ל֑וֹ מַחְסֶ֤ה מִזֶּ֙רֶם֙ צֵ֣ל מֵחֹ֔רֶב כִּ֛י ר֥וּחַ עָרִיצִ֖ים כְּזֶ֥רֶם קִֽיר׃ </span></p>
 <p align="RIGHT"><span lang="he">‎<a name="005">5</a> ‏כְּחֹ֣רֶב בְּצָי֔וֹן שְׁא֥וֹן זָרִ֖ים תַּכְנִ֑יעַ חֹ֚רֶב בְּצֵ֣ל עָ֔ב זְמִ֥יר עָֽרִיצִ֖ים יַעֲנֶֽה׃ פ</span></p>
 <p align="RIGHT"><span lang="he">‎<a name="006">6</a> ‏וְעָשָׂה֩ יְהוָ֨ה צְבָא֜וֹת לְכָל־הָֽעַמִּים֙ בָּהָ֣ר הַזֶּ֔ה מִשְׁתֵּ֥ה שְׁמָנִ֖ים מִשְׁתֵּ֣ה שְׁמָרִ֑ים שְׁמָנִים֙ מְמֻ֣חָיִ֔ם שְׁמָרִ֖ים מְזֻקָּקִֽים׃ </span></p>
 <p align="RIGHT"><span lang="he">‎<a name="007">7</a> ‏וּבִלַּע֙ בָּהָ֣ר הַזֶּ֔ה פְּנֵֽי־הַלּ֥וֹט׀ הַלּ֖וֹט עַל־כָּל־הָֽעַמִּ֑ים וְהַמַּסֵּכָ֥ה הַנְּסוּכָ֖ה עַל־כָּל־הַגּוֹיִֽם׃ </span></p>
 <p align="RIGHT"><span lang="he">‎<a name="008">8</a> ‏בִּלַּ֤ע הַמָּ֙וֶת֙ לָנֶ֔צַח וּמָחָ֨ה אֲדֹנָ֧י יְהוִ֛ה דִּמְעָ֖ה מֵעַ֣ל כָּל־פָּנִ֑ים וְחֶרְפַּ֣ת עַמּ֗וֹ יָסִיר֙ מֵעַ֣ל כָּל־הָאָ֔רֶץ כִּ֥י יְהוָ֖ה דִּבֵּֽר׃ פ</span></p>
 <p align="RIGHT"><span lang="he">‎<a name="009">9</a> ‏וְאָמַר֙ בַּיּ֣וֹם הַה֔וּא הִנֵּ֨ה אֱלֹהֵ֥ינוּ זֶ֛ה קִוִּ֥ינוּ ל֖וֹ וְיֽוֹשִׁיעֵ֑נוּ זֶ֤ה יְהוָה֙ קִוִּ֣ינוּ ל֔וֹ נָגִ֥ילָה וְנִשְׂמְחָ֖ה בִּישׁוּעָתֽוֹ׃ </span></p>
 <p align="RIGHT"><span lang="he">‎<a name="010">10</a> ‏כִּֽי־תָנ֥וּחַ יַד־יְהוָ֖ה בָּהָ֣ר הַזֶּ֑ה וְנָ֤דוֹשׁ מוֹאָב֙ תַּחְתָּ֔יו כְּהִדּ֥וּשׁ מַתְבֵּ֖ן <font color="brown">במי</font> <font color="blue">בְּמ֥וֹ</font> מַדְמֵנָֽה׃ </span></p>
 <p align="RIGHT"><span lang="he">‎<a name="011">11</a> ‏וּפֵרַ֤שׂ יָדָיו֙ בְּקִרְבּ֔וֹ כַּאֲשֶׁ֛ר יְפָרֵ֥שׂ הַשֹּׂחֶ֖ה לִשְׂח֑וֹת וְהִשְׁפִּיל֙ גַּֽאֲוָת֔וֹ עִ֖ם אָרְבּ֥וֹת יָדָֽיו׃ </span></p>
 <p align="RIGHT"><span lang="he">‎<a name="012">12</a> ‏וּמִבְצַ֞ר מִשְׂגַּ֣ב חוֹמֹתֶ֗יךָ הֵשַׁ֥ח הִשְׁפִּ֛יל הִגִּ֥יעַ לָאָ֖רֶץ עַד־עָפָֽר׃ ס</span></p>
 </td>
 <td width="50%">
 <p>1 yəhwâ ’ĕlōhay ’atâ ’ărwōmiməḵā ’wōḏeh šiməḵā kî ‘āśîṯā pele’ ‘ēṣwōṯ mērāḥwōq ’ĕmûnâ ’ōmen: </p>
 <p>2 kî śamətā mē‘îr lagāl qirəyâ ḇəṣûrâ ləmapēlâ ’arəmwōn zārîm mē‘îr lə‘wōlām lō’ yibāneh: </p>
 <p>3 ‘al-kēn yəḵabəḏûḵā ‘am-‘āz qirəyaṯ gwōyim ‘ārîṣîm yîrā’ûḵā: </p>
 <p>4 kî-hāyîṯā mā‘wōz ladāl mā‘wōz lā’eḇəywōn baṣṣar-lwō m<sup>a</sup>ḥəseh mizzerem ṣēl mēḥōreḇ kî rûḥa ‘ārîṣîm kəzerem qîr: </p>
 <p>5 kəḥōreḇ bəṣāywōn šə’wōn zārîm taḵənî‘a ḥōreḇ bəṣēl ‘āḇ zəmîr ‘ārîṣîm y<sup>a</sup>‘ăneh: f</p>
 <p>6 wə‘āśâ yəhwâ ṣəḇā’wōṯ ləḵāl-hā‘ammîm bâār hazzeh mišətēh šəmānîm mišətēh šəmārîm šəmānîm məmuḥāyim šəmārîm məzuqqāqîm: </p>
 <p>7 ûḇill<sup>a</sup>‘ bâār hazzeh pənê-hallwōṭ| hallwōṭ ‘al-kāl-hā‘ammîm wəhammassēḵâ hannəsûḵâ ‘al-kāl-hagwōyim: </p>
 <p>8 bill<sup>a</sup>‘ hammāweṯ lāneṣ<sup>a</sup>ḥ ûmāḥâ ’ăḏōnāy yəhwih dimə‘â mē‘al kāl-pānîm wəḥerəpaṯ ‘ammwō yāsîr mē‘al kāl-hā’āreṣ kî yəhwâ dibēr: f</p>
 <p>9 wə’āmar bayywōm hahû’ hinnēh ’ĕlōhênû zeh qiûînû lwō wəywōšî‘ēnû zeh yəhwâ qiûînû lwō nāḡîlâ wəniśəməḥâ bîšû‘āṯwō: </p>
 <p>10 kî-ṯānûḥa yaḏ-yəhwâ bâār hazzeh wənāḏwōš mwō’āḇ t<sup>a</sup>ḥətāyw kəhidûš maṯəbēn <font color="brown">bəmê</font> <font color="blue">bəmwō</font> maḏəmēnâ: </p>
 <p>11 ûfēraś yāḏāyw bəqirəbwō ka’ăšer yəfārēś haśśōḥeh liśəḥwōṯ wəhišəpîl ga’ăwāṯwō ‘im ’ārəbwōṯ yāḏāyw: </p>
 <p>12 ûmiḇəṣar miśəgaḇ ḥwōmōṯeyḵā hēš<sup>a</sup>ḥ hišəpîl higî‘a lā’āreṣ ‘aḏ-‘āfār: s</p>
 </td>
 </tr></table>
 <p></p><hr>
 <center>
 <a href="isa026.htm">Next: Isaiah (Yisheyah) Chapter 26</a></center>
 </body>