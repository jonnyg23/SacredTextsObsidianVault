<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/job030.htm">Polyglot</a> 
 <a href="../kjv/job030.htm">KJV</a> 
 <a href="../sep/job030.htm">Sep</a> 
 <a href="../vul/job030.htm">Vul</a> 
 
 <br>
 <br><a href="job.htm">Job (Iyov) Index</a><br>
  
 <a href="job029.htm">Previous</a> 
 <a href="job031.htm">Next</a> 
 </center>
 <hr>
 
 <h3 align="CENTER">Tanach (Hebrew): Job (Iyov) Chapter 30</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וְעַתָּ֤ה׀ שָֽׂחֲק֣וּ עָלַי֮ צְעִירִ֥ים מִמֶּ֗נִּי לְיָ֫מִ֥ים אֲשֶׁר־מָאַ֥סְתִּי אֲבוֹתָ֑ם לָ֝שִׁ֗ית עִם־כַּלְבֵ֥י צֹאנִֽי׃ </span></p>
 <p align="RIGHT"><span lang="he">‎<a name="002">2</a> ‏גַּם־כֹּ֣חַ יְ֭דֵיהֶם לָ֣מָּה לִּ֑י עָ֝לֵ֗ימוֹ אָ֣בַד כָּֽלַח׃ </span></p>
 <p align="RIGHT"><span lang="he">‎<a name="003">3</a> ‏בְּחֶ֥סֶר וּבְכָפָ֗ן גַּ֫לְמ֥וּד הַֽעֹרְקִ֥ים צִיָּ֑ה אֶ֝֗מֶשׁ שׁוֹאָ֥ה וּמְשֹׁאָֽה׃ </span></p>
 <p align="RIGHT"><span lang="he">‎<a name="004">4</a> ‏הַקֹּטְפִ֣ים מַלּ֣וּחַ עֲלֵי־שִׂ֑יחַ וְשֹׁ֖רֶשׁ רְתָמִ֣ים לַחְמָֽם׃ </span></p>
 <p align="RIGHT"><span lang="he">‎<a name="005">5</a> ‏מִן־גֵּ֥ו יְגֹרָ֑שׁוּ יָרִ֥יעוּ עָ֝לֵ֗ימוֹ כַּגַּנָּֽב׃ </span></p>
 <p align="RIGHT"><span lang="he">‎<a name="006">6</a> ‏בַּעֲר֣וּץ נְחָלִ֣ים לִשְׁכֹּ֑ן חֹרֵ֖י עָפָ֣ר וְכֵפִֽים׃ </span></p>
 <p align="RIGHT"><span lang="he">‎<a name="007">7</a> ‏בֵּין־שִׂיחִ֥ים יִנְהָ֑קוּ תַּ֖חַת חָר֣וּל יְסֻפָּֽחוּ׃ </span></p>
 <p align="RIGHT"><span lang="he">‎<a name="008">8</a> ‏בְּֽנֵי־נָ֭בָל גַּם־בְּנֵ֣י בְלִי־שֵׁ֑ם נִ֝כְּא֗וּ מִן־הָאָֽרֶץ׃ </span></p>
 <p align="RIGHT"><span lang="he">‎<a name="009">9</a> ‏וְ֭עַתָּה נְגִינָתָ֣ם הָיִ֑יתִי וָאֱהִ֖י לָהֶ֣ם לְמִלָּֽה׃ </span></p>
 <p align="RIGHT"><span lang="he">‎<a name="010">10</a> ‏תִּֽ֭עֲבוּנִי רָ֣חֲקוּ מֶ֑נִּי וּ֝מִפָּנַ֗י לֹא־חָ֥שְׂכוּ רֹֽק׃ </span></p>
 <p align="RIGHT"><span lang="he">‎<a name="011">11</a> ‏כִּֽי־<font color="brown">יתרו</font> <font color="blue">יִתְרִ֣י</font> פִ֭תַּח וַיְעַנֵּ֑נִי וְ֝רֶ֗סֶן מִפָּנַ֥י שִׁלֵּֽחוּ׃ </span></p>
 <p align="RIGHT"><span lang="he">‎<a name="012">12</a> ‏עַל־יָמִין֮ פִּרְחַ֪ח יָ֫ק֥וּמוּ רַגְלַ֥י שִׁלֵּ֑חוּ וַיָּסֹ֥לּוּ עָ֝לַ֗י אָרְח֥וֹת אֵידָֽם׃ </span></p>
 <p align="RIGHT"><span lang="he">‎<a name="013">13</a> ‏נָתְס֗וּ נְֽתִיבָ֫תִ֥י לְהַוָּתִֽי<font color="red"><sup>3</sup></font> יֹעִ֑ילוּ לֹ֖א עֹזֵ֣ר לָֽמוֹ׃ </span></p>
 <p align="RIGHT"><span lang="he">‎<a name="014">14</a> ‏כְּפֶ֣רֶץ רָחָ֣ב יֶאֱתָ֑יוּ תַּ֥חַת שֹׁ֝אָ֗ה הִתְגַּלְגָּֽלוּ׃ </span></p>
 <p align="RIGHT"><span lang="he">‎<a name="015">15</a> ‏הָהְפַּ֥ךְ עָלַ֗י בַּלָּ֫ה֥וֹת תִּרְדֹּ֣ף כָּ֭רוּחַ נְדִבָתִ֑י וּ֝כְעָ֗ב עָבְרָ֥ה יְשֻׁעָתִֽי׃ </span></p>
 <p align="RIGHT"><span lang="he">‎<a name="016">16</a> ‏וְעַתָּ֗ה עָ֭לַי תִּשְׁתַּפֵּ֣ךְ נַפְשִׁ֑י יֹ֖אחֲז֣וּנִי<font color="red"><sup>3</sup></font> יְמֵי־עֹֽנִי׃ </span></p>
 <p align="RIGHT"><span lang="he">‎<a name="017">17</a> ‏לַ֗יְלָה עֲ֭צָמַי נִקַּ֣ר מֵעָלָ֑י וְ֝עֹרְקַ֗י לֹ֣א יִשְׁכָּבֽוּן׃ </span></p>
 <p align="RIGHT"><span lang="he">‎<a name="018">18</a> ‏בְּרָב־כֹּ֖חַ יִתְחַפֵּ֣שׂ לְבוּשִׁ֑י כְּפִ֖י כֻתָּנְתִּ֣י יַֽאַזְרֵֽנִי׃ </span></p>
 <p align="RIGHT"><span lang="he">‎<a name="019">19</a> ‏הֹרָ֥נִי לַחֹ֑מֶר וָ֝אֶתְמַשֵּׁ֗ל כֶּעָפָ֥ר וָאֵֽפֶר׃ </span></p>
 <p align="RIGHT"><span lang="he">‎<a name="020">20</a> ‏אֲשַׁוַּ֣ע אֵ֭לֶיךָ וְלֹ֣א תַעֲנֵ֑נִי עָ֝מַ֗דְתִּי וַתִּתְבֹּ֥נֶן בִּֽי׃ </span></p>
 <p align="RIGHT"><span lang="he">‎<a name="021">21</a> ‏תֵּהָפֵ֣ךְ לְאַכְזָ֣ר לִ֑י בְּעֹ֖צֶם יָדְךָ֣ תִשְׂטְמֵֽנִי׃ </span></p>
 <p align="RIGHT"><span lang="he">‎<a name="022">22</a> ‏תִּשָּׂאֵ֣נִי אֶל־ר֖וּחַ תַּרְכִּיבֵ֑נִי וּ֝תְמֹגְגֵ֗נִי <font color="brown">תשוה</font> <font color="blue">תּוּשִׁיָּֽה׃</font> </span></p>
 <p align="RIGHT"><span lang="he">‎<a name="023">23</a> ‏כִּֽי־יָ֭דַעְתִּי מָ֣וֶת תְּשִׁיבֵ֑נִי וּבֵ֖ית מוֹעֵ֣ד לְכָל־חָֽי׃ </span></p>
 <p align="RIGHT"><span lang="he">‎<a name="024">24</a> ‏אַ֣ךְ לֹא־בְ֭עִי יִשְׁלַח־יָ֑ד אִם־בְּ֝פִיד֗וֹ לָהֶ֥ן שֽׁוּעַ׃ </span></p>
 <p align="RIGHT"><span lang="he">‎<a name="025">25</a> ‏אִם־לֹ֣א בָ֭כִיתִי לִקְשֵׁה־י֑וֹם עָֽגְמָ֥ה נַ֝פְשִׁ֗י לָאֶבְיֽוֹן׃ </span></p>
 <p align="RIGHT"><span lang="he">‎<a name="026">26</a> ‏כִּ֤י ט֣וֹב קִ֭וִּיתִי וַיָּ֣בֹא רָ֑ע וַֽאֲיַחֲלָ֥ה לְ֝א֗וֹר וַיָּ֥בֹא אֹֽפֶל׃ </span></p>
 <p align="RIGHT"><span lang="he">‎<a name="027">27</a> ‏מֵעַ֖י רֻתְּח֥וּ וְלֹא־דָ֗מּוּ קִדְּמֻ֥נִי יְמֵי־עֹֽנִי׃ </span></p>
 <p align="RIGHT"><span lang="he">‎<a name="028">28</a> ‏קֹדֵ֣ר הִ֭לַּכְתִּי בְּלֹ֣א חַמָּ֑ה קַ֖מְתִּי בַקָּהָ֣ל אֲשַׁוֵּֽעַ׃ </span></p>
 <p align="RIGHT"><span lang="he">‎<a name="029">29</a> ‏אָ֭ח הָיִ֣יתִי לְתַנִּ֑ים וְ֝רֵ֗עַ לִבְנ֥וֹת יַעֲנָֽה׃ </span></p>
 <p align="RIGHT"><span lang="he">‎<a name="030">30</a> ‏ע֖וֹרִי שָׁחַ֣ר מֵעָלָ֑י וְעַצְמִי־חָ֝֗רָה מִנִּי־חֹֽרֶב׃ </span></p>
 <p align="RIGHT"><span lang="he">‎<a name="031">31</a> ‏וַיְהִ֣י לְ֭אֵבֶל כִּנֹּרִ֑י וְ֝עֻגָבִ֗י לְק֣וֹל בֹּכִֽים׃ </span></p>
 </td>
 <td width="50%">
 <p>1 wə‘atâ| śāḥăqû ‘ālay ṣə‘îrîm mimmennî ləyāmîm ’ăšer-mā’asətî ’ăḇwōṯām lāšîṯ ‘im-kaləḇê ṣō’nî: </p>
 <p>2 gam-kōḥa yəḏêhem lāmmâ llî ‘ālêmwō ’āḇaḏ kāl<sup>a</sup>ḥ: </p>
 <p>3 bəḥeser ûḇəḵāfān galəmûḏ h<sup>a</sup>‘ōrəqîm ṣîyâ ’emeš šwō’â ûməšō’â: </p>
 <p>4 haqqōṭəfîm mallûḥa ‘ălê-śîḥa wəšōreš rəṯāmîm l<sup>a</sup>ḥəmām: </p>
 <p>5 min-gēw yəḡōrāšû yārî‘û ‘ālêmwō kagannāḇ: </p>
 <p>6 b<sup>a</sup>‘ărûṣ nəḥālîm lišəkōn ḥōrê ‘āfār wəḵēfîm: </p>
 <p>7 bên-śîḥîm yinəhāqû t<sup>a</sup>ḥaṯ ḥārûl yəsupāḥû: </p>
 <p>8 bənê-nāḇāl gam-bənê ḇəlî-šēm nikə’û min-hā’āreṣ: </p>
 <p>9 wə‘atâ nəḡînāṯām hāyîṯî wā’ĕhî lâem ləmillâ: </p>
 <p>10 ti‘ăḇûnî rāḥăqû mennî ûmipānay lō’-ḥāśəḵû rōq: </p>
 <p>11 kî-<font color="brown">yiṯərwō</font> <font color="blue">yiṯərî</font> fit<sup>a</sup>ḥ wayə‘annēnî wəresen mipānay šillēḥû: </p>
 <p>12 ‘al-yāmîn pirəḥ<sup>a</sup>ḥ yāqûmû raḡəlay šillēḥû wayyāsōllû ‘ālay ’ārəḥwōṯ ’êḏām: </p>
 <p>13 nāṯəsû nəṯîḇāṯî ləhaûāṯî<font color="red"><sup>3</sup></font> yō‘îlû lō’ ‘ōzēr lāmwō: </p>
 <p>14 kəfereṣ rāḥāḇ ye’ĕṯāyû t<sup>a</sup>ḥaṯ šō’â hiṯəgaləgālû: </p>
 <p>15 hâəpaḵə ‘ālay ballâwōṯ tirədōf kārûḥa nəḏiḇāṯî ûḵə‘āḇ ‘āḇərâ yəšu‘āṯî: </p>
 <p>16 wə‘atâ ‘ālay tišətapēḵə nafəšî yō’ḥăzûnî<font color="red"><sup>3</sup></font> yəmê-‘ōnî: </p>
 <p>17 layəlâ ‘ăṣāmay niqqar mē‘ālāy wə‘ōrəqay lō’ yišəkāḇûn: </p>
 <p>18 bərāḇ-kōḥa yiṯəḥapēś ləḇûšî kəfî ḵutānətî ya’azərēnî: </p>
 <p>19 hōrānî l<sup>a</sup>ḥōmer wā’eṯəmaššēl ke‘āfār wā’ēfer: </p>
 <p>20 ’ăšaû<sup>a</sup>‘ ’ēleyḵā wəlō’ ṯ<sup>a</sup>‘ănēnî ‘āmaḏətî watiṯəbōnen bî: </p>
 <p>21 tēhāfēḵə lə’aḵəzār lî bə‘ōṣem yāḏəḵā ṯiśəṭəmēnî: </p>
 <p>22 tiśśā’ēnî ’el-rûḥa tarəkîḇēnî ûṯəmōḡəḡēnî <font color="brown">təšuûeh</font> <font color="blue">tûšîyâ:</font> </p>
 <p>23 kî-yāḏ<sup>a</sup>‘ətî māweṯ təšîḇēnî ûḇêṯ mwō‘ēḏ ləḵāl-ḥāy: </p>
 <p>24 ’aḵə lō’-ḇə‘î yišəl<sup>a</sup>ḥ-yāḏ ’im-bəfîḏwō lâen šû‘a: </p>
 <p>25 ’im-lō’ ḇāḵîṯî liqəšēh-ywōm ‘āḡəmâ nafəšî lā’eḇəywōn: </p>
 <p>26 kî ṭwōḇ qiûîṯî wayyāḇō’ rā‘ wa’ăy<sup>a</sup>ḥălâ lə’wōr wayyāḇō’ ’ōfel: </p>
 <p>27 mē‘ay rutəḥû wəlō’-ḏāmmû qidəmunî yəmê-‘ōnî: </p>
 <p>28 qōḏēr hillaḵətî bəlō’ ḥammâ qamətî ḇaqqâāl ’ăšaûē‘a: </p>
 <p>29 ’āḥ hāyîṯî ləṯannîm wərē‘a liḇənwōṯ y<sup>a</sup>‘ănâ: </p>
 <p>30 ‘wōrî šāḥar mē‘ālāy wə‘aṣəmî-ḥārâ minnî-ḥōreḇ: </p>
 <p>31 wayəhî lə’ēḇel kinnōrî wə‘uḡāḇî ləqwōl bōḵîm: </p>
 </td>
 </tr></table>
 <p></p><hr>
 <center>
 <a href="job031.htm">Next: Job (Iyov) Chapter 31</a></center>
 </body>