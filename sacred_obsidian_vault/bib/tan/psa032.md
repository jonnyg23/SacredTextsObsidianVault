<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa032.htm">Polyglot</a> 
 <a href="../kjv/psa032.htm">KJV</a> 
 <a href="../sep/psa032.htm">Sep</a> 
 <a href="../vul/psa032.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa031.htm">Previous</a> 
 <a href="psa033.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 32</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏לְדָוִ֗ד מַ֫שְׂכִּ֥יל אַשְׁרֵ֥י נְֽשׂוּי־פֶּ֗שַׁע כְּס֣וּי חֲטָאָֽה׃ </span></p>
 <p align="RIGHT"><span lang="he">‎<a name="002">2</a> ‏אַ֥שְֽׁרֵי אָדָ֗ם לֹ֤א יַחְשֹׁ֬ב יְהוָ֣ה ל֣וֹ עָוֹ֑ן וְאֵ֖ין בְּרוּח֣וֹ רְמִיָּה׃<font color="red"><sup>1</sup></font> </span></p>
 <p align="RIGHT"><span lang="he">‎<a name="003">3</a> ‏כִּֽי־הֶ֭חֱרַשְׁתִּי בָּל֣וּ עֲצָמָ֑י בְּ֝שַׁאֲגָתִ֗י כָּל־הַיּֽוֹם׃ </span></p>
 <p align="RIGHT"><span lang="he">‎<a name="004">4</a> ‏כִּ֤י׀ יוֹמָ֣ם וָלַיְלָה֮ תִּכְבַּ֥ד עָלַ֗י יָ֫דֶ֥ךָ נֶהְפַּ֥ךְ לְשַׁדִּ֑י בְּחַרְבֹ֖נֵי קַ֣יִץ סֶֽלָה׃ </span></p>
 <p align="RIGHT"><span lang="he">‎<a name="005">5</a> ‏חַטָּאתִ֨י אוֹדִ֪יעֲךָ֡ וַעֲוֹ֘נִ֤י לֹֽא־כִסִּ֗יתִי אָמַ֗רְתִּי אוֹדֶ֤ה עֲלֵ֣י פְ֭שָׁעַי לַיהוָ֑ה וְאַתָּ֨ה נָ֘שָׂ֤אתָ עֲוֹ֖ן חַטָּאתִ֣י סֶֽלָה׃ </span></p>
 <p align="RIGHT"><span lang="he">‎<a name="006">6</a> ‏עַל־זֹ֡את יִתְפַּלֵּ֬ל כָּל־חָסִ֨יד׀ אֵלֶיךָ֮ לְעֵ֪ת מְ֫צֹ֥א רַ֗ק לְ֭שֵׁטֶף מַ֣יִם רַבִּ֑ים אֵ֝לָ֗יו לֹ֣א יַגִּֽיעוּ׃ </span></p>
 <p align="RIGHT"><span lang="he">‎<a name="007">7</a> ‏אַתָּ֤ה׀ סֵ֥תֶר לִי֮ מִצַּ֪ר תִּ֫צְּרֵ֥נִי רָנֵּ֥י פַלֵּ֑ט תְּס֖וֹבְבֵ֣נִי סֶֽלָה׃ </span></p>
 <p align="RIGHT"><span lang="he">‎<a name="008">8</a> ‏אַשְׂכִּֽילְךָ֨׀ וְֽאוֹרְךָ֗ בְּדֶֽרֶךְ־ז֥וּ תֵלֵ֑ךְ אִֽיעֲצָ֖ה עָלֶ֣יךָ עֵינִֽי׃ </span></p>
 <p align="RIGHT"><span lang="he">‎<a name="009">9</a> ‏אַל־תִּֽהְי֤וּ׀ כְּס֥וּס כְּפֶרֶד֮ אֵ֤ין הָ֫בִ֥ין בְּמֶֽתֶג־וָרֶ֣סֶן עֶדְי֣וֹ לִבְל֑וֹם בַּ֝֗ל קְרֹ֣ב אֵלֶֽיךָ׃ </span></p>
 <p align="RIGHT"><span lang="he">‎<a name="010">10</a> ‏רַבִּ֥ים מַכְאוֹבִ֗ים לָרָ֫שָׁ֥ע וְהַבּוֹטֵ֥חַ בַּיהוָ֑ה חֶ֝֗סֶד יְסוֹבְבֶֽנּוּ׃ </span></p>
 <p align="RIGHT"><span lang="he">‎<a name="011">11</a> ‏שִׂמְח֬וּ בַֽיהוָ֣ה וְ֭גִילוּ צַדִּיקִ֑ים וְ֝הַרְנִ֗ינוּ כָּל־יִשְׁרֵי־לֵֽב׃ </span></p>
 </td>
 <td width="50%">
 <p>1 ləḏāwiḏ maśəkîl ’ašərê nəśûy-peš<sup>a</sup>‘ kəsûy ḥăṭā’â: </p>
 <p>2 ’ašərê ’āḏām lō’ y<sup>a</sup>ḥəšōḇ yəhwâ lwō ‘āwōn wə’ên bərûḥwō rəmîyâ:<font color="red"><sup>1</sup></font> </p>
 <p>3 kî-heḥĕrašətî bālû ‘ăṣāmāy bəša’ăḡāṯî kāl-hayywōm: </p>
 <p>4 kî| ywōmām wālayəlâ tiḵəbaḏ ‘ālay yāḏeḵā nehəpaḵə ləšadî bəḥarəḇōnê qayiṣ selâ: </p>
 <p>5 ḥaṭṭā’ṯî ’wōḏî‘ăḵā w<sup>a</sup>‘ăwōnî lō’-ḵissîṯî ’āmarətî ’wōḏeh ‘ălê fəšā‘ay layhwâ wə’atâ nāśā’ṯā ‘ăwōn ḥaṭṭā’ṯî selâ: </p>
 <p>6 ‘al-zō’ṯ yiṯəpallēl kāl-ḥāsîḏ| ’ēleyḵā lə‘ēṯ məṣō’ raq ləšēṭef mayim rabîm ’ēlāyw lō’ yagî‘û: </p>
 <p>7 ’atâ| sēṯer lî miṣṣar tiṣṣərēnî rānnê fallēṭ təswōḇəḇēnî selâ: </p>
 <p>8 ’aśəkîləḵā| wə’wōrəḵā bəḏereḵə-zû ṯēlēḵə ’î‘ăṣâ ‘āleyḵā ‘ênî: </p>
 <p>9 ’al-tihəyû| kəsûs kəfereḏ ’ên hāḇîn bəmeṯeḡ-wāresen ‘eḏəywō liḇəlwōm bal qərōḇ ’ēleyḵā: </p>
 <p>10 rabîm maḵə’wōḇîm lārāšā‘ wəhabwōṭēḥa bayhwâ ḥeseḏ yəswōḇəḇennû: </p>
 <p>11 śiməḥû ḇayhwâ wəḡîlû ṣadîqîm wəharənînû kāl-yišərê-lēḇ: </p>
 </td>
 </tr></table>
 <p></p><hr>
 <center>
 <a href="psa033.htm">Next: Psalms (Tehilim) Chapter 33</a></center>
 </body>