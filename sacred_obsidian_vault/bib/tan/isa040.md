<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/isa040.htm">Polyglot</a> 
 <a href="../kjv/isa040.htm">KJV</a> 
 <a href="../sep/isa040.htm">Sep</a> 
 <a href="../vul/isa040.htm">Vul</a> 
 
 <br>
 <br><a href="isa.htm">Isaiah (Yisheyah) Index</a><br>
  
 <a href="isa039.htm">Previous</a> 
 <a href="isa041.htm">Next</a> 
 </center>
 <hr>
 
 <h3 align="CENTER">Tanach (Hebrew): Isaiah (Yisheyah) Chapter 40</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏נַחֲמ֥וּ נַחֲמ֖וּ עַמִּ֑י יֹאמַ֖ר אֱלֹהֵיכֶֽם׃ </span></p>
 <p align="RIGHT"><span lang="he">‎<a name="002">2</a> ‏דַּבְּר֞וּ עַל־לֵ֤ב יְרֽוּשָׁלִַ֙ם֙ וְקִרְא֣וּ אֵלֶ֔יהָ כִּ֤י מָֽלְאָה֙ צְבָאָ֔הּ כִּ֥י נִרְצָ֖ה עֲוֹנָ֑הּ כִּ֤י לָקְחָה֙ מִיַּ֣ד יְהוָ֔ה כִּפְלַ֖יִם בְּכָל־חַטֹּאתֶֽיהָ׃ ס</span></p>
 <p align="RIGHT"><span lang="he">‎<a name="003">3</a> ‏ק֣וֹל קוֹרֵ֔א בַּמִּדְבָּ֕ר פַּנּ֖וּ דֶּ֣רֶךְ יְהוָ֑ה יַשְּׁרוּ֙ בָּעֲרָבָ֔ה מְסִלָּ֖ה לֵאלֹהֵֽינוּ׃ </span></p>
 <p align="RIGHT"><span lang="he">‎<a name="004">4</a> ‏כָּל־גֶּיא֙ יִנָּשֵׂ֔א וְכָל־הַ֥ר וְגִבְעָ֖ה יִשְׁפָּ֑לוּ וְהָיָ֤ה הֶֽעָקֹב֙ לְמִישׁ֔וֹר וְהָרְכָסִ֖ים לְבִקְעָֽה׃ </span></p>
 <p align="RIGHT"><span lang="he">‎<a name="005">5</a> ‏וְנִגְלָ֖ה כְּב֣וֹד יְהוָ֑ה וְרָא֤וּ כָל־בָּשָׂר֙ יַחְדָּ֔ו כִּ֛י פִּ֥י יְהוָ֖ה דִּבֵּֽר׃ ס</span></p>
 <p align="RIGHT"><span lang="he">‎<a name="006">6</a> ‏ק֚וֹל אֹמֵ֣ר קְרָ֔א וְאָמַ֖ר מָ֣ה אֶקְרָ֑א כָּל־הַבָּשָׂ֣ר חָצִ֔יר וְכָל־חַסְדּ֖וֹ כְּצִ֥יץ הַשָּׂדֶֽה׃ </span></p>
 <p align="RIGHT"><span lang="he">‎<a name="007">7</a> ‏יָבֵ֤שׁ חָצִיר֙ נָ֣בֵֽל צִ֔יץ כִּ֛י ר֥וּחַ יְהוָ֖ה נָ֣שְׁבָה בּ֑וֹ אָכֵ֥ן חָצִ֖יר הָעָֽם׃ </span></p>
 <p align="RIGHT"><span lang="he">‎<a name="008">8</a> ‏יָבֵ֥שׁ חָצִ֖יר נָ֣בֵֽל צִ֑יץ וּדְבַר־אֱלֹהֵ֖ינוּ יָק֥וּם לְעוֹלָֽם׃ ס</span></p>
 <p align="RIGHT"><span lang="he">‎<a name="009">9</a> ‏עַ֣ל הַר־גָּבֹ֤הַ עֲלִי־לָךְ֙ מְבַשֶּׂ֣רֶת צִיּ֔וֹן הָרִ֤ימִי בַכֹּ֙חַ֙ קוֹלֵ֔ךְ מְבַשֶּׂ֖רֶת יְרוּשָׁלִָ֑ם הָרִ֙ימִי֙ אַל־תִּירָ֔אִי אִמְרִי֙ לְעָרֵ֣י יְהוּדָ֔ה הִנֵּ֖ה אֱלֹהֵיכֶֽם׃ </span></p>
 <p align="RIGHT"><span lang="he">‎<a name="010">10</a> ‏הִנֵּ֨ה אֲדֹנָ֤י יְהוִה֙ בְּחָזָ֣ק יָב֔וֹא וּזְרֹע֖וֹ מֹ֣שְׁלָה ל֑וֹ הִנֵּ֤ה שְׂכָרוֹ֙ אִתּ֔וֹ וּפְעֻלָּת֖וֹ לְפָנָֽיו׃ </span></p>
 <p align="RIGHT"><span lang="he">‎<a name="011">11</a> ‏כְּרֹעֶה֙ עֶדְר֣וֹ יִרְעֶ֔ה בִּזְרֹעוֹ֙ יְקַבֵּ֣ץ טְלָאִ֔ים וּבְחֵיק֖וֹ יִשָּׂ֑א עָל֖וֹת יְנַהֵֽל׃ ס</span></p>
 <p align="RIGHT"><span lang="he">‎<a name="012">12</a> ‏מִֽי־מָדַ֨ד בְּשָׁעֳל֜וֹ מַ֗יִם וְשָׁמַ֙יִם֙ בַּזֶּ֣רֶת תִּכֵּ֔ן וְכָ֥ל בַּשָּׁלִ֖שׁ עֲפַ֣ר הָאָ֑רֶץ וְשָׁקַ֤ל בַּפֶּ֙לֶס֙ הָרִ֔ים וּגְבָע֖וֹת בְּמֹאזְנָֽיִם׃ </span></p>
 <p align="RIGHT"><span lang="he">‎<a name="013">13</a> ‏מִֽי־תִכֵּ֥ן אֶת־ר֖וּחַ<font color="red"><sup>3</sup></font> יְהוָ֑ה וְאִ֥ישׁ עֲצָת֖וֹ יוֹדִיעֶֽנּוּ׃ </span></p>
 <p align="RIGHT"><span lang="he">‎<a name="014">14</a> ‏אֶת־מִ֤י נוֹעָץ֙ וַיְבִינֵ֔הוּ וַֽיְלַמְּדֵ֖הוּ בְּאֹ֣רַח מִשְׁפָּ֑ט וַיְלַמְּדֵ֣הוּ דַ֔עַת וְדֶ֥רֶךְ תְּבוּנ֖וֹת יוֹדִיעֶֽנּוּ׃ </span></p>
 <p align="RIGHT"><span lang="he">‎<a name="015">15</a> ‏הֵ֤ן גּוֹיִם֙ כְּמַ֣ר מִדְּלִ֔י וּכְשַׁ֥חַק מֹאזְנַ֖יִם נֶחְשָׁ֑בוּ הֵ֥ן אִיִּ֖ים כַּדַּ֥ק יִטּֽוֹל׃ </span></p>
 <p align="RIGHT"><span lang="he">‎<a name="016">16</a> ‏וּלְבָנ֕וֹן אֵ֥ין דֵּ֖י בָּעֵ֑ר וְחַיָּת֔וֹ אֵ֥ין דֵּ֖י עוֹלָֽה׃ ס</span></p>
 <p align="RIGHT"><span lang="he">‎<a name="017">17</a> ‏כָּל־הַגּוֹיִ֖ם כְּאַ֣יִן נֶגְדּ֑וֹ מֵאֶ֥פֶס וָתֹ֖הוּ נֶחְשְׁבוּ־לֽוֹ׃ </span></p>
 <p align="RIGHT"><span lang="he">‎<a name="018">18</a> ‏וְאֶל־מִ֖י תְּדַמְּי֣וּן אֵ֑ל וּמַה־דְּמ֖וּת תַּ֥עַרְכוּ לֽוֹ׃ </span></p>
 <p align="RIGHT"><span lang="he">‎<a name="019">19</a> ‏הַפֶּ֙סֶל֙ נָסַ֣ךְ חָרָ֔שׁ וְצֹרֵ֖ף בַּזָּהָ֣ב יְרַקְּעֶ֑נּוּ וּרְתֻק֥וֹת כֶּ֖סֶף צוֹרֵֽף׃ </span></p>
 <p align="RIGHT"><span lang="he">‎<a name="020">20</a> ‏הַֽמְסֻכָּ֣ן תְּרוּמָ֔ה עֵ֥ץ לֹֽא־יִרְקַ֖ב יִבְחָ֑ר חָרָ֤שׁ חָכָם֙ יְבַקֶּשׁ־ל֔וֹ לְהָכִ֥ין פֶּ֖סֶל לֹ֥א יִמּֽוֹט׃ </span></p>
 <p align="RIGHT"><span lang="he">‎<a name="021">21</a> ‏הֲל֤וֹא תֵֽדְעוּ֙ הֲל֣וֹא תִשְׁמָ֔עוּ הֲל֛וֹא הֻגַּ֥ד מֵרֹ֖אשׁ לָכֶ֑ם הֲלוֹא֙ הֲבִ֣ינֹתֶ֔ם מוֹסְד֖וֹת הָאָֽרֶץ׃ </span></p>
 <p align="RIGHT"><span lang="he">‎<a name="022">22</a> ‏הַיֹּשֵׁב֙ עַל־ח֣וּג הָאָ֔רֶץ וְיֹשְׁבֶ֖יהָ כַּחֲגָבִ֑ים הַנּוֹטֶ֤ה כַדֹּק֙ שָׁמַ֔יִם וַיִּמְתָּחֵ֥ם כָּאֹ֖הֶל לָשָֽׁבֶת׃ </span></p>
 <p align="RIGHT"><span lang="he">‎<a name="023">23</a> ‏הַנּוֹתֵ֥ן רוֹזְנִ֖ים לְאָ֑יִן שֹׁ֥פְטֵי אֶ֖רֶץ כַּתֹּ֥הוּ עָשָֽׂה׃ </span></p>
 <p align="RIGHT"><span lang="he">‎<a name="024">24</a> ‏אַ֣ף בַּל־נִטָּ֗עוּ אַ֚ף בַּל־זֹרָ֔עוּ אַ֛ף בַּל־שֹׁרֵ֥שׁ בָּאָ֖רֶץ גִּזְעָ֑ם וְגַם־נָשַׁ֤ף בָּהֶם֙ וַיִּבָ֔שׁוּ וּסְעָרָ֖ה כַּקַּ֥שׁ תִּשָּׂאֵֽם׃ ס</span></p>
 <p align="RIGHT"><span lang="he">‎<a name="025">25</a> ‏וְאֶל־מִ֥י תְדַמְּי֖וּנִי וְאֶשְׁוֶ֑ה יֹאמַ֖ר קָדֽוֹשׁ׃ </span></p>
 <p align="RIGHT"><span lang="he">‎<a name="026">26</a> ‏שְׂאוּ־מָר֨וֹם עֵינֵיכֶ֤ם וּרְאוּ֙ מִי־בָרָ֣א אֵ֔לֶּה הַמּוֹצִ֥יא בְמִסְפָּ֖ר צְבָאָ֑ם לְכֻלָּם֙ בְּשֵׁ֣ם יִקְרָ֔א מֵרֹ֤ב אוֹנִים֙ וְאַמִּ֣יץ כֹּ֔חַ אִ֖ישׁ לֹ֥א נֶעְדָּֽר׃ ס</span></p>
 <p align="RIGHT"><span lang="he">‎<a name="027">27</a> ‏לָ֤מָּה תֹאמַר֙ יַֽעֲקֹ֔ב וּתְדַבֵּ֖ר יִשְׂרָאֵ֑ל נִסְתְּרָ֤ה דַרְכִּי֙ מֵיְהוָ֔ה<font color="red"><sup>3</sup></font> וּמֵאֱלֹהַ֖י מִשְׁפָּטִ֥י יַעֲבֽוֹר׃ </span></p>
 <p align="RIGHT"><span lang="he">‎<a name="028">28</a> ‏הֲל֨וֹא יָדַ֜עְתָּ אִם־לֹ֣א שָׁמַ֗עְתָּ אֱלֹהֵ֨י עוֹלָ֤ם׀ יְהוָה֙ בּוֹרֵא֙ קְצ֣וֹת הָאָ֔רֶץ לֹ֥א יִיעַ֖ף וְלֹ֣א יִיגָ֑ע אֵ֥ין חֵ֖קֶר לִתְבוּנָתֽוֹ׃ </span></p>
 <p align="RIGHT"><span lang="he">‎<a name="029">29</a> ‏נֹתֵ֥ן לַיָּעֵ֖ף כֹּ֑חַ וּלְאֵ֥ין אוֹנִ֖ים עָצְמָ֥ה יַרְבֶּֽה׃ </span></p>
 <p align="RIGHT"><span lang="he">‎<a name="030">30</a> ‏וְיִֽעֲפ֥וּ נְעָרִ֖ים וְיִגָ֑עוּ וּבַחוּרִ֖ים כָּשׁ֥וֹל יִכָּשֵֽׁלוּ׃ </span></p>
 <p align="RIGHT"><span lang="he">‎<a name="031">31</a> ‏וְקוֹיֵ֤ יְהוָה֙ יַחֲלִ֣יפוּ כֹ֔חַ יַעֲל֥וּ אֵ֖בֶר כַּנְּשָׁרִ֑ים יָר֙וּצוּ֙ וְלֹ֣א יִיגָ֔עוּ יֵלְכ֖וּ וְלֹ֥א יִיעָֽפוּ׃ פ</span></p>
 </td>
 <td width="50%">
 <p>1 n<sup>a</sup>ḥămû n<sup>a</sup>ḥămû ‘ammî yō’mar ’ĕlōhêḵem: </p>
 <p>2 dabərû ‘al-lēḇ yərûšālaim wəqirə’û ’ēleyhā kî mālə’â ṣəḇā’āh kî nirəṣâ ‘ăwōnāh kî lāqəḥâ mîyaḏ yəhwâ kifəlayim bəḵāl-ḥaṭṭō’ṯeyhā: s</p>
 <p>3 qwōl qwōrē’ bammiḏəbār pannû dereḵə yəhwâ yaššərû bā‘ărāḇâ məsillâ lē’lōhênû: </p>
 <p>4 kāl-gey’ yinnāśē’ wəḵāl-har wəḡiḇə‘â yišəpālû wəhāyâ he‘āqōḇ ləmîšwōr wəhārəḵāsîm ləḇiqə‘â: </p>
 <p>5 wəniḡəlâ kəḇwōḏ yəhwâ wərā’û ḵāl-bāśār y<sup>a</sup>ḥədāw kî pî yəhwâ dibēr: s</p>
 <p>6 qwōl ’ōmēr qərā’ wə’āmar mâ ’eqərā’ kāl-habāśār ḥāṣîr wəḵāl-ḥasədwō kəṣîṣ haśśāḏeh: </p>
 <p>7 yāḇēš ḥāṣîr nāḇēl ṣîṣ kî rûḥa yəhwâ nāšəḇâ bwō ’āḵēn ḥāṣîr hā‘ām: </p>
 <p>8 yāḇēš ḥāṣîr nāḇēl ṣîṣ ûḏəḇar-’ĕlōhênû yāqûm lə‘wōlām: s</p>
 <p>9 ‘al har-gāḇōha ‘ălî-lāḵə məḇaśśereṯ ṣîywōn hārîmî ḇakōḥa qwōlēḵə məḇaśśereṯ yərûšālāim hārîmî ’al-tîrā’î ’imərî lə‘ārê yəhûḏâ hinnēh ’ĕlōhêḵem: </p>
 <p>10 hinnēh ’ăḏōnāy yəhwih bəḥāzāq yāḇwō’ ûzərō‘wō mōšəlâ lwō hinnēh śəḵārwō ’itwō ûfə‘ullāṯwō ləfānāyw: </p>
 <p>11 kərō‘eh ‘eḏərwō yirə‘eh bizərō‘wō yəqabēṣ ṭəlā’îm ûḇəḥêqwō yiśśā’ ‘ālwōṯ yənahēl: s</p>
 <p>12 mî-māḏaḏ bəšā‘ŏlwō mayim wəšāmayim bazzereṯ tikēn wəḵāl baššāliš ‘ăfar hā’āreṣ wəšāqal bapeles hārîm ûḡəḇā‘wōṯ bəmō’zənāyim: </p>
 <p>13 mî-ṯikēn ’eṯ-rûḥa<font color="red"><sup>3</sup></font> yəhwâ wə’îš ‘ăṣāṯwō ywōḏî‘ennû: </p>
 <p>14 ’eṯ-mî nwō‘āṣ wayəḇînēhû wayəlamməḏēhû bə’ōr<sup>a</sup>ḥ mišəpāṭ wayəlamməḏēhû ḏ<sup>a</sup>‘aṯ wəḏereḵə təḇûnwōṯ ywōḏî‘ennû: </p>
 <p>15 hēn gwōyim kəmar midəlî ûḵəš<sup>a</sup>ḥaq mō’zənayim neḥəšāḇû hēn ’îyîm kadaq yiṭṭwōl: </p>
 <p>16 ûləḇānwōn ’ên dê bā‘ēr wəḥayyāṯwō ’ên dê ‘wōlâ: s</p>
 <p>17 kāl-hagwōyim kə’ayin neḡədwō mē’efes wāṯōhû neḥəšəḇû-lwō: </p>
 <p>18 wə’el-mî təḏamməyûn ’ēl ûmah-dəmûṯ t<sup>a</sup>‘arəḵû lwō: </p>
 <p>19 hapesel nāsaḵə ḥārāš wəṣōrēf bazzâāḇ yəraqqə‘ennû ûrəṯuqwōṯ kesef ṣwōrēf: </p>
 <p>20 haməsukān tərûmâ ‘ēṣ lō’-yirəqaḇ yiḇəḥār ḥārāš ḥāḵām yəḇaqqeš-lwō ləhāḵîn pesel lō’ yimmwōṭ: </p>
 <p>21 hălwō’ ṯēḏə‘û hălwō’ ṯišəmā‘û hălwō’ hugaḏ mērō’š lāḵem hălwō’ hăḇînōṯem mwōsəḏwōṯ hā’āreṣ: </p>
 <p>22 hayyōšēḇ ‘al-ḥûḡ hā’āreṣ wəyōšəḇeyhā k<sup>a</sup>ḥăḡāḇîm hannwōṭeh ḵadōq šāmayim wayyimətāḥēm kā’ōhel lāšāḇeṯ: </p>
 <p>23 hannwōṯēn rwōzənîm lə’āyin šōfəṭê ’ereṣ katōhû ‘āśâ: </p>
 <p>24 ’af bal-niṭṭā‘û ’af bal-zōrā‘û ’af bal-šōrēš bā’āreṣ gizə‘ām wəḡam-nāšaf bâem wayyiḇāšû ûsə‘ārâ kaqqaš tiśśā’ēm: s</p>
 <p>25 wə’el-mî ṯəḏamməyûnî wə’ešəweh yō’mar qāḏwōš: </p>
 <p>26 śə’û-mārwōm ‘ênêḵem ûrə’û mî-ḇārā’ ’ēlleh hammwōṣî’ ḇəmisəpār ṣəḇā’ām ləḵullām bəšēm yiqərā’ mērōḇ ’wōnîm wə’ammîṣ kōḥa ’îš lō’ ne‘ədār: s</p>
 <p>27 lāmmâ ṯō’mar y<sup>a</sup>‘ăqōḇ ûṯəḏabēr yiśərā’ēl nisətərâ ḏarəkî mêəhwâ<font color="red"><sup>3</sup></font> ûmē’ĕlōhay mišəpāṭî y<sup>a</sup>‘ăḇwōr: </p>
 <p>28 hălwō’ yāḏ<sup>a</sup>‘ətā ’im-lō’ šām<sup>a</sup>‘ətā ’ĕlōhê ‘wōlām| yəhwâ bwōrē’ qəṣwōṯ hā’āreṣ lō’ yî‘af wəlō’ yîḡā‘ ’ên ḥēqer liṯəḇûnāṯwō: </p>
 <p>29 nōṯēn layyā‘ēf kōḥa ûlə’ên ’wōnîm ‘āṣəmâ yarəbeh: </p>
 <p>30 wəyi‘ăfû nə‘ārîm wəyiḡā‘û ûḇ<sup>a</sup>ḥûrîm kāšwōl yikāšēlû: </p>
 <p>31 wəqwōyē yəhwâ y<sup>a</sup>ḥălîfû ḵōḥa y<sup>a</sup>‘ălû ’ēḇer kannəšārîm yārûṣû wəlō’ yîḡā‘û yēləḵû wəlō’ yî‘āfû: f</p>
 </td>
 </tr></table>
 <p></p><hr>
 <center>
 <a href="isa041.htm">Next: Isaiah (Yisheyah) Chapter 41</a></center>
 </body>