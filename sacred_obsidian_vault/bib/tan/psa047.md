<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa047.htm">Polyglot</a> 
 <a href="../kjv/psa047.htm">KJV</a> 
 <a href="../sep/psa047.htm">Sep</a> 
 <a href="../vul/psa047.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa046.htm">Previous</a> 
 <a href="psa048.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 47</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏לַמְנַצֵּ֬חַ׀ לִבְנֵי־קֹ֬רַח מִזְמֽוֹר׃ </span></p>
 <p align="RIGHT"><span lang="he">‎<a name="002">2</a> ‏כָּֽל־הָ֭עַמִּים תִּקְעוּ־כָ֑ף הָרִ֥יעוּ לֵ֝אלֹהִ֗ים בְּק֣וֹל רִנָּֽה׃ </span></p>
 <p align="RIGHT"><span lang="he">‎<a name="003">3</a> ‏כִּֽי־יְהוָ֣ה עֶלְי֣וֹן נוֹרָ֑א מֶ֥לֶךְ גָּ֝דוֹל עַל־כָּל־הָאָֽרֶץ׃ </span></p>
 <p align="RIGHT"><span lang="he">‎<a name="004">4</a> ‏יַדְבֵּ֣ר עַמִּ֣ים תַּחְתֵּ֑ינוּ וּ֝לְאֻמִּ֗ים תַּ֣חַת רַגְלֵֽינוּ׃ </span></p>
 <p align="RIGHT"><span lang="he">‎<a name="005">5</a> ‏יִבְחַר־לָ֥נוּ אֶת־נַחֲלָתֵ֑נוּ אֶ֥ת גְּא֨וֹן יַעֲקֹ֖ב אֲשֶׁר־אָהֵ֣ב סֶֽלָה׃ </span></p>
 <p align="RIGHT"><span lang="he">‎<a name="006">6</a> ‏עָלָ֣ה אֱ֭לֹהִים בִּתְרוּעָ֑ה יְ֝הוָֹ֗ה בְּק֣וֹל שׁוֹפָֽר׃ </span></p>
 <p align="RIGHT"><span lang="he">‎<a name="007">7</a> ‏זַמְּר֣וּ אֱלֹהִ֣ים זַמֵּ֑רוּ זַמְּר֖וּ לְמַלְכֵּ֣נוּ זַמֵּֽרוּ׃ </span></p>
 <p align="RIGHT"><span lang="he">‎<a name="008">8</a> ‏כִּ֤י מֶ֖לֶךְ כָּל־הָאָ֥רֶץ אֱלֹהִ֗ים זַמְּר֥וּ מַשְׂכִּֽיל׃ </span></p>
 <p align="RIGHT"><span lang="he">‎<a name="009">9</a> ‏מָלַ֣ךְ אֱ֭לֹהִים עַל־גּוֹיִ֑ם אֱ֝לֹהִ֗ים יָשַׁ֤ב׀ עַל־כִּסֵּ֬א קָדְשֽׁוֹ׃ </span></p>
 <p align="RIGHT"><span lang="he">‎<a name="010">10</a> ‏נְדִ֘יבֵ֤י עַמִּ֨ים׀ נֶאֱסָ֗פוּ עַם֮ אֱלֹהֵ֪י אַבְרָ֫הָ֥ם כִּ֣י לֵֽ֭אלֹהִים מָֽגִנֵּי־אֶ֗רֶץ מְאֹ֣ד נַעֲלָֽה׃ </span></p>
 </td>
 <td width="50%">
 <p>1 lamənaṣṣēḥa| liḇənê-qōr<sup>a</sup>ḥ mizəmwōr: </p>
 <p>2 kāl-hā‘ammîm tiqə‘û-ḵāf hārî‘û lē’lōhîm bəqwōl rinnâ: </p>
 <p>3 kî-yəhwâ ‘eləywōn nwōrā’ meleḵə gāḏwōl ‘al-kāl-hā’āreṣ: </p>
 <p>4 yaḏəbēr ‘ammîm t<sup>a</sup>ḥətênû ûlə’ummîm t<sup>a</sup>ḥaṯ raḡəlênû: </p>
 <p>5 yiḇəḥar-lānû ’eṯ-n<sup>a</sup>ḥălāṯēnû ’eṯ gə’wōn y<sup>a</sup>‘ăqōḇ ’ăšer-’âēḇ selâ: </p>
 <p>6 ‘ālâ ’ĕlōhîm biṯərû‘â yəhwōâ bəqwōl šwōfār: </p>
 <p>7 zammərû ’ĕlōhîm zammērû zammərû ləmaləkēnû zammērû: </p>
 <p>8 kî meleḵə kāl-hā’āreṣ ’ĕlōhîm zammərû maśəkîl: </p>
 <p>9 mālaḵə ’ĕlōhîm ‘al-gwōyim ’ĕlōhîm yāšaḇ| ‘al-kissē’ qāḏəšwō: </p>
 <p>10 nəḏîḇê ‘ammîm| ne’ĕsāfû ‘am ’ĕlōhê ’aḇərâām kî lē’lōhîm māḡinnê-’ereṣ mə’ōḏ n<sup>a</sup>‘ălâ: </p>
 </td>
 </tr></table>
 <p></p><hr>
 <center>
 <a href="psa048.htm">Next: Psalms (Tehilim) Chapter 48</a></center>
 </body>