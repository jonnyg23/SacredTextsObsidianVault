<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/eze039.htm">Polyglot</a> 
 <a href="../kjv/eze039.htm">KJV</a> 
 <a href="../sep/eze039.htm">Sep</a> 
 <a href="../vul/eze039.htm">Vul</a> 
 
 <br>
 <br><a href="eze.htm">Ezekiel (Yechezqel) Index</a><br>
  
 <a href="eze038.htm">Previous</a> 
 <a href="eze040.htm">Next</a> 
 </center>
 <hr>
 
 <h3 align="CENTER">Tanach (Hebrew): Ezekiel (Yechezqel) Chapter 39</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וְאַתָּ֤ה בֶן־אָדָם֙ הִנָּבֵ֣א עַל־גּ֔וֹג וְאָ֣מַרְתָּ֔ כֹּ֥ה אָמַ֖ר אֲדֹנָ֣י יְהוִ֑ה הִנְנִ֤י אֵלֶ֙יךָ֙ גּ֔וֹג נְשִׂ֕יא רֹ֖אשׁ מֶ֥שֶׁךְ וְתֻבָֽל׃ </span></p>
 <p align="RIGHT"><span lang="he">‎<a name="002">2</a> ‏וְשֹׁבַבְתִּ֙יךָ֙ וְשִׁשֵּׁאתִ֔יךָ וְהַעֲלִיתִ֖יךָ מִיַּרְכְּתֵ֣י צָפ֑וֹן וַהֲבִאוֹתִ֖ךָ עַל־הָרֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="003">3</a> ‏וְהִכֵּיתִ֥י קַשְׁתְּךָ֖ מִיַּ֣ד שְׂמֹאולֶ֑ךָ וְחִצֶּ֕יךָ מִיַּ֥ד יְמִינְךָ֖ אַפִּֽיל׃ </span></p>
 <p align="RIGHT"><span lang="he">‎<a name="004">4</a> ‏עַל־הָרֵ֨י יִשְׂרָאֵ֜ל תִּפּ֗וֹל אַתָּה֙ וְכָל־אֲגַפֶּ֔יךָ וְעַמִּ֖ים אֲשֶׁ֣ר אִתָּ֑ךְ לְעֵ֨יט צִפּ֧וֹר כָּל־כָּנָ֛ף וְחַיַּ֥ת הַשָּׂדֶ֖ה נְתַתִּ֥יךָ לְאָכְלָֽה׃ </span></p>
 <p align="RIGHT"><span lang="he">‎<a name="005">5</a> ‏עַל־פְּנֵ֥י הַשָּׂדֶ֖ה תִּפּ֑וֹל כִּ֚י אֲנִ֣י דִבַּ֔רְתִּי נְאֻ֖ם אֲדֹנָ֥י יְהוִֽה׃ </span></p>
 <p align="RIGHT"><span lang="he">‎<a name="006">6</a> ‏וְשִׁלַּחְתִּי־אֵ֣שׁ בְּמָג֔וֹג וּבְיֹשְׁבֵ֥י הָאִיִּ֖ים לָבֶ֑טַח וְיָדְע֖וּ כִּי־אֲנִ֥י יְהוָֽה׃ </span></p>
 <p align="RIGHT"><span lang="he">‎<a name="007">7</a> ‏וְאֶת־שֵׁ֨ם קָדְשִׁ֜י אוֹדִ֗יעַ בְּתוֹךְ֙ עַמִּ֣י יִשְׂרָאֵ֔ל וְלֹֽא־אַחֵ֥ל אֶת־שֵׁם־קָדְשִׁ֖י ע֑וֹד וְיָדְע֤וּ הַגּוֹיִם֙ כִּי־אֲנִ֣י יְהוָ֔ה קָד֖וֹשׁ בְּיִשְׂרָאֵֽל׃ </span></p>
 <p align="RIGHT"><span lang="he">‎<a name="008">8</a> ‏הִנֵּ֤ה בָאָה֙ וְנִֽהְיָ֔תָה נְאֻ֖ם אֲדֹנָ֣י יְהוִ֑ה ה֥וּא הַיּ֖וֹם אֲשֶׁ֥ר דִּבַּֽרְתִּי׃ </span></p>
 <p align="RIGHT"><span lang="he">‎<a name="009">9</a> ‏וְֽיָצְא֞וּ יֹשְׁבֵ֣י׀ עָרֵ֣י יִשְׂרָאֵ֗ל וּבִעֲר֡וּ וְ֠הִשִּׂיקוּ בְּנֶ֨שֶׁק וּמָגֵ֤ן וְצִנָּה֙ בְּקֶ֣שֶׁת וּבְחִצִּ֔ים וּבְמַקֵּ֥ל יָ֖ד וּבְרֹ֑מַח וּבִעֲר֥וּ בָהֶ֛ם אֵ֖שׁ שֶׁ֥בַע שָׁנִֽים׃ </span></p>
 <p align="RIGHT"><span lang="he">‎<a name="010">10</a> ‏וְלֹֽא־יִשְׂא֨וּ עֵצִ֜ים מִן־הַשָּׂדֶ֗ה וְלֹ֤א יַחְטְבוּ֙ מִן־הַיְּעָרִ֔ים כִּ֥י בַנֶּ֖שֶׁק יְבַֽעֲרוּ־אֵ֑שׁ וְשָׁלְל֣וּ אֶת־שֹׁלְלֵיהֶ֗ם וּבָֽזְזוּ֙ אֶת־בֹּ֣זְזֵיהֶ֔ם נְאֻ֖ם אֲדֹנָ֥י יְהוִֽה׃ ס</span></p>
 <p align="RIGHT"><span lang="he">‎<a name="011">11</a> ‏וְהָיָ֣ה בַיּ֣וֹם הַה֡וּא אֶתֵּ֣ן לְגוֹג֩׀ מְקֽוֹם־שָׁ֨ם קֶ֜בֶר בְּיִשְׂרָאֵ֗ל גֵּ֤י הָעֹֽבְרִים֙ קִדְמַ֣ת הַיָּ֔ם וְחֹסֶ֥מֶת הִ֖יא אֶת־הָעֹֽבְרִ֑ים וְקָ֣בְרוּ שָׁ֗ם אֶת־גּוֹג֙ וְאֶת־כָּל־הֲמוֹנֹ֔ה<font color="red"><sup>q</sup></font> וְקָ֣רְא֔וּ גֵּ֖יא הֲמ֥וֹן גּֽוֹג׃ </span></p>
 <p align="RIGHT"><span lang="he">‎<a name="012">12</a> ‏וּקְבָרוּם֙ בֵּ֣ית יִשְׂרָאֵ֔ל לְמַ֖עַן טַהֵ֣ר אֶת־הָאָ֑רֶץ שִׁבְעָ֖ה חֳדָשִֽׁים׃ </span></p>
 <p align="RIGHT"><span lang="he">‎<a name="013">13</a> ‏וְקָֽבְרוּ֙ כָּל־עַ֣ם הָאָ֔רֶץ וְהָיָ֥ה לָהֶ֖ם לְשֵׁ֑ם י֚וֹם הִכָּ֣בְדִ֔י נְאֻ֖ם אֲדֹנָ֥י יְהוִֽה׃ </span></p>
 <p align="RIGHT"><span lang="he">‎<a name="014">14</a> ‏וְאַנְשֵׁ֨י תָמִ֤יד יַבְדִּ֙ילוּ֙ עֹבְרִ֣ים בָּאָ֔רֶץ מְקַבְּרִ֣ים אֶת־הָעֹבְרִ֗ים אֶת־הַנּוֹתָרִ֛ים עַל־פְּנֵ֥י הָאָ֖רֶץ לְטַֽהֲרָ֑הּ מִקְצֵ֥ה שִׁבְעָֽה־חֳדָשִׁ֖ים יַחְקֹֽרוּ׃ </span></p>
 <p align="RIGHT"><span lang="he">‎<a name="015">15</a> ‏וְעָבְר֤וּ הָעֹֽבְרִים֙ בָּאָ֔רֶץ וְרָאָה֙ עֶ֣צֶם אָדָ֔ם וּבָנָ֥ה אֶצְל֖וֹ צִיּ֑וּן עַ֣ד קָבְר֤וּ אֹתוֹ֙ הַֽמְקַבְּרִ֔ים אֶל־גֵּ֖יא הֲמ֥וֹן גּֽוֹג׃ </span></p>
 <p align="RIGHT"><span lang="he">‎<a name="016">16</a> ‏וְגַ֥ם שֶׁם־עִ֛יר הֲמוֹנָ֖ה וְטִהֲר֥וּ הָאָֽרֶץ׃ ס</span></p>
 <p align="RIGHT"><span lang="he">‎<a name="017">17</a> ‏וְאַתָּ֨ה בֶן־אָדָ֜ם כֹּֽה־אָמַ֣ר׀ אֲדֹנָ֣י יְהוִֹ֗ה אֱמֹר֩ לְצִפּ֨וֹר כָּל־כָּנָ֜ף וּלְכֹ֣ל׀ חַיַּ֣ת הַשָּׂדֶ֗ה הִקָּבְצ֤וּ וָבֹ֙אוּ֙ הֵאָסְפ֣וּ מִסָּבִ֔יב עַל־זִבְחִ֗י אֲשֶׁ֨ר אֲנִ֜י זֹבֵ֤חַ לָכֶם֙ זֶ֣בַח גָּד֔וֹל עַ֖ל הָרֵ֣י יִשְׂרָאֵ֑ל וַאֲכַלְתֶּ֥ם בָּשָׂ֖ר וּשְׁתִ֥יתֶם דָּֽם׃ </span></p>
 <p align="RIGHT"><span lang="he">‎<a name="018">18</a> ‏בְּשַׂ֤ר גִּבּוֹרִים֙ תֹּאכֵ֔לוּ וְדַם־נְשִׂיאֵ֥י הָאָ֖רֶץ תִּשְׁתּ֑וּ אֵילִ֨ים כָּרִ֤ים וְעַתּוּדִים֙ פָּרִ֔ים מְרִיאֵ֥י בָשָׁ֖ן כֻּלָּֽם׃ </span></p>
 <p align="RIGHT"><span lang="he">‎<a name="019">19</a> ‏וַאֲכַלְתֶּם־חֵ֣לֶב לְשָׂבְעָ֔ה וּשְׁתִ֥יתֶם דָּ֖ם לְשִׁכָּר֑וֹן מִזִּבְחִ֖י אֲשֶׁר־זָבַ֥חְתִּי לָכֶֽם׃ </span></p>
 <p align="RIGHT"><span lang="he">‎<a name="020">20</a> ‏וּשְׂבַעְתֶּ֤ם עַל־שֻׁלְחָנִי֙ ס֣וּס וָרֶ֔כֶב גִּבּ֖וֹר וְכָל־אִ֣ישׁ מִלְחָמָ֑ה נְאֻ֖ם אֲדֹנָ֥י יְהוִֽה׃ </span></p>
 <p align="RIGHT"><span lang="he">‎<a name="021">21</a> ‏וְנָתַתִּ֥י אֶת־כְּבוֹדִ֖י בַּגּוֹיִ֑ם וְרָא֣וּ כָל־הַגּוֹיִ֗ם אֶת־מִשְׁפָּטִי֙ אֲשֶׁ֣ר עָשִׂ֔יתִי וְאֶת־יָדִ֖י אֲשֶׁר־שַׂ֥מְתִּי בָהֶֽם׃ </span></p>
 <p align="RIGHT"><span lang="he">‎<a name="022">22</a> ‏וְיָֽדְעוּ֙ בֵּ֣ית יִשְׂרָאֵ֔ל כִּ֛י אֲנִ֥י יְהוָ֖ה אֱלֹֽהֵיהֶ֑ם מִן־הַיּ֥וֹם הַה֖וּא וָהָֽלְאָה׃ </span></p>
 <p align="RIGHT"><span lang="he">‎<a name="023">23</a> ‏וְיָדְע֣וּ הַ֠גּוֹיִם כִּ֣י בַעֲוֹנָ֞ם גָּל֣וּ בֵֽית־יִשְׂרָאֵ֗ל עַ֚ל אֲשֶׁ֣ר מָֽעֲלוּ־בִ֔י וָאַסְתִּ֥ר פָּנַ֖י מֵהֶ֑ם וָֽאֶתְּנֵם֙ בְּיַ֣ד צָרֵיהֶ֔ם וַיִּפְּל֥וּ בַחֶ֖רֶב כֻּלָּֽם׃ </span></p>
 <p align="RIGHT"><span lang="he">‎<a name="024">24</a> ‏כְּטֻמְאָתָ֥ם וּכְפִשְׁעֵיהֶ֖ם עָשִׂ֣יתִי אֹתָ֑ם וָאַסְתִּ֥ר פָּנַ֖י מֵהֶֽם׃ ס</span></p>
 <p align="RIGHT"><span lang="he">‎<a name="025">25</a> ‏לָכֵ֗ן כֹּ֤ה אָמַר֙ אֲדֹנָ֣י יְהוִ֔ה עַתָּ֗ה אָשִׁיב֙ אֶת־<font color="brown">שבית</font> <font color="blue">שְׁב֣וּת</font> יַֽעֲקֹ֔ב וְרִֽחַמְתִּ֖י כָּל־בֵּ֣ית יִשְׂרָאֵ֑ל וְקִנֵּאתִ֖י לְשֵׁ֥ם קָדְשִֽׁי׃ </span></p>
 <p align="RIGHT"><span lang="he">‎<a name="026">26</a> ‏וְנָשׂוּ֙ אֶת־כְּלִמָּתָ֔ם וְאֶת־כָּל־מַעֲלָ֖ם אֲשֶׁ֣ר מָעֲלוּ־בִ֑י בְּשִׁבְתָּ֧ם עַל־אַדְמָתָ֛ם לָבֶ֖טַח וְאֵ֥ין מַחֲרִֽיד׃ </span></p>
 <p align="RIGHT"><span lang="he">‎<a name="027">27</a> ‏בְּשׁוֹבְבִ֤י אוֹתָם֙ מִן־הָ֣עַמִּ֔ים וְקִבַּצְתִּ֣י אֹתָ֔ם מֵֽאַרְצ֖וֹת אֹֽיְבֵיהֶ֑ם וְנִקְדַּ֣שְׁתִּי בָ֔ם לְעֵינֵ֖י הַגּוֹיִ֥ם רַבִּֽים׃ </span></p>
 <p align="RIGHT"><span lang="he">‎<a name="028">28</a> ‏וְיָדְע֗וּ כִּ֣י אֲנִ֤י יְהוָה֙ אֱלֹ֣הֵיהֶ֔ם בְּהַגְלוֹתִ֤י אֹתָם֙ אֶל־הַגּוֹיִ֔ם וְכִנַּסְתִּ֖ים עַל־אַדְמָתָ֑ם וְלֹֽא־אוֹתִ֥יר ע֛וֹד מֵהֶ֖ם שָֽׁם׃ </span></p>
 <p align="RIGHT"><span lang="he">‎<a name="029">29</a> ‏וְלֹֽא־אַסְתִּ֥יר ע֛וֹד פָּנַ֖י מֵהֶ֑ם אֲשֶׁ֨ר שָׁפַ֤כְתִּי אֶת־רוּחִי֙ עַל־בֵּ֣ית יִשְׂרָאֵ֔ל נְאֻ֖ם אֲדֹנָ֥י יְהוִֽה׃ פ</span></p>
 </td>
 <td width="50%">
 <p>1 wə’atâ ḇen-’āḏām hinnāḇē’ ‘al-gwōḡ wə’āmarətā kōh ’āmar ’ăḏōnāy yəhwih hinənî ’ēleyḵā gwōḡ nəśî’ rō’š mešeḵə wəṯuḇāl: </p>
 <p>2 wəšōḇaḇətîḵā wəšiššē’ṯîḵā wəh<sup>a</sup>‘ălîṯîḵā mîyarəkəṯê ṣāfwōn wahăḇi’wōṯiḵā ‘al-hārê yiśərā’ēl: </p>
 <p>3 wəhikêṯî qašətəḵā mîyaḏ śəmō’wleḵā wəḥiṣṣeyḵā mîyaḏ yəmînəḵā ’apîl: </p>
 <p>4 ‘al-hārê yiśərā’ēl tipwōl ’atâ wəḵāl-’ăḡapeyḵā wə‘ammîm ’ăšer ’itāḵə lə‘êṭ ṣipwōr kāl-kānāf wəḥayyaṯ haśśāḏeh nəṯatîḵā lə’āḵəlâ: </p>
 <p>5 ‘al-pənê haśśāḏeh tipwōl kî ’ănî ḏibarətî nə’um ’ăḏōnāy yəhwih: </p>
 <p>6 wəšill<sup>a</sup>ḥətî-’ēš bəmāḡwōḡ ûḇəyōšəḇê hā’îyîm lāḇeṭ<sup>a</sup>ḥ wəyāḏə‘û kî-’ănî yəhwâ: </p>
 <p>7 wə’eṯ-šēm qāḏəšî ’wōḏî‘a bəṯwōḵə ‘ammî yiśərā’ēl wəlō’-’<sup>a</sup>ḥēl ’eṯ-šēm-qāḏəšî ‘wōḏ wəyāḏə‘û hagwōyim kî-’ănî yəhwâ qāḏwōš bəyiśərā’ēl: </p>
 <p>8 hinnēh ḇā’â wənihəyāṯâ nə’um ’ăḏōnāy yəhwih hû’ hayywōm ’ăšer dibarətî: </p>
 <p>9 wəyāṣə’û yōšəḇê| ‘ārê yiśərā’ēl ûḇi‘ărû wəhiśśîqû bənešeq ûmāḡēn wəṣinnâ bəqešeṯ ûḇəḥiṣṣîm ûḇəmaqqēl yāḏ ûḇərōm<sup>a</sup>ḥ ûḇi‘ărû ḇâem ’ēš šeḇ<sup>a</sup>‘ šānîm: </p>
 <p>10 wəlō’-yiśə’û ‘ēṣîm min-haśśāḏeh wəlō’ y<sup>a</sup>ḥəṭəḇû min-hayyə‘ārîm kî ḇannešeq yəḇ<sup>a</sup>‘ărû-’ēš wəšāləlû ’eṯ-šōləlêhem ûḇāzəzû ’eṯ-bōzəzêhem nə’um ’ăḏōnāy yəhwih: s</p>
 <p>11 wəhāyâ ḇayywōm hahû’ ’etēn ləḡwōḡ| məqwōm-šām qeḇer bəyiśərā’ēl gê hā‘ōḇərîm qiḏəmaṯ hayyām wəḥōsemeṯ hî’ ’eṯ-hā‘ōḇərîm wəqāḇərû šām ’eṯ-gwōḡ wə’eṯ-kāl-hămwōnōh<font color="red"><sup>q</sup></font> wəqārə’û gê’ hămwōn gwōḡ: </p>
 <p>12 ûqəḇārûm bêṯ yiśərā’ēl ləm<sup>a</sup>‘an ṭahēr ’eṯ-hā’āreṣ šiḇə‘â ḥŏḏāšîm: </p>
 <p>13 wəqāḇərû kāl-‘am hā’āreṣ wəhāyâ lâem ləšēm ywōm hikāḇəḏî nə’um ’ăḏōnāy yəhwih: </p>
 <p>14 wə’anəšê ṯāmîḏ yaḇədîlû ‘ōḇərîm bā’āreṣ məqabərîm ’eṯ-hā‘ōḇərîm ’eṯ-hannwōṯārîm ‘al-pənê hā’āreṣ ləṭahărāh miqəṣēh šiḇə‘â-ḥŏḏāšîm y<sup>a</sup>ḥəqōrû: </p>
 <p>15 wə‘āḇərû hā‘ōḇərîm bā’āreṣ wərā’â ‘eṣem ’āḏām ûḇānâ ’eṣəlwō ṣîyûn ‘aḏ qāḇərû ’ōṯwō haməqabərîm ’el-gê’ hămwōn gwōḡ: </p>
 <p>16 wəḡam šem-‘îr hămwōnâ wəṭihărû hā’āreṣ: s</p>
 <p>17 wə’atâ ḇen-’āḏām kōh-’āmar| ’ăḏōnāy yəhwōih ’ĕmōr ləṣipwōr kāl-kānāf ûləḵōl| ḥayyaṯ haśśāḏeh hiqqāḇəṣû wāḇō’û hē’āsəfû missāḇîḇ ‘al-ziḇəḥî ’ăšer ’ănî zōḇēḥa lāḵem zeḇ<sup>a</sup>ḥ gāḏwōl ‘al hārê yiśərā’ēl wa’ăḵalətem bāśār ûšəṯîṯem dām: </p>
 <p>18 bəśar gibwōrîm tō’ḵēlû wəḏam-nəśî’ê hā’āreṣ tišətû ’êlîm kārîm wə‘atûḏîm pārîm mərî’ê ḇāšān kullām: </p>
 <p>19 wa’ăḵalətem-ḥēleḇ ləśāḇə‘â ûšəṯîṯem dām ləšikārwōn mizziḇəḥî ’ăšer-zāḇ<sup>a</sup>ḥətî lāḵem: </p>
 <p>20 ûśəḇ<sup>a</sup>‘ətem ‘al-šuləḥānî sûs wāreḵeḇ gibwōr wəḵāl-’îš miləḥāmâ nə’um ’ăḏōnāy yəhwih: </p>
 <p>21 wənāṯatî ’eṯ-kəḇwōḏî bagwōyim wərā’û ḵāl-hagwōyim ’eṯ-mišəpāṭî ’ăšer ‘āśîṯî wə’eṯ-yāḏî ’ăšer-śamətî ḇâem: </p>
 <p>22 wəyāḏə‘û bêṯ yiśərā’ēl kî ’ănî yəhwâ ’ĕlōhêhem min-hayywōm hahû’ wâālə’â: </p>
 <p>23 wəyāḏə‘û hagwōyim kî ḇ<sup>a</sup>‘ăwōnām gālû ḇêṯ-yiśərā’ēl ‘al ’ăšer mā‘ălû-ḇî wā’asətir pānay mēhem wā’etənēm bəyaḏ ṣārêhem wayyipəlû ḇ<sup>a</sup>ḥereḇ kullām: </p>
 <p>24 kəṭumə’āṯām ûḵəfišə‘êhem ‘āśîṯî ’ōṯām wā’asətir pānay mēhem: s</p>
 <p>25 lāḵēn kōh ’āmar ’ăḏōnāy yəhwih ‘atâ ’āšîḇ ’eṯ-<font color="brown">šəḇîṯ</font> <font color="blue">šəḇûṯ</font> y<sup>a</sup>‘ăqōḇ wəriḥamətî kāl-bêṯ yiśərā’ēl wəqinnē’ṯî ləšēm qāḏəšî: </p>
 <p>26 wənāśû ’eṯ-kəlimmāṯām wə’eṯ-kāl-m<sup>a</sup>‘ălām ’ăšer mā‘ălû-ḇî bəšiḇətām ‘al-’aḏəmāṯām lāḇeṭ<sup>a</sup>ḥ wə’ên m<sup>a</sup>ḥărîḏ: </p>
 <p>27 bəšwōḇəḇî ’wōṯām min-hā‘ammîm wəqibaṣətî ’ōṯām mē’arəṣwōṯ ’ōyəḇêhem wəniqədašətî ḇām lə‘ênê hagwōyim rabîm: </p>
 <p>28 wəyāḏə‘û kî ’ănî yəhwâ ’ĕlōhêhem bəhaḡəlwōṯî ’ōṯām ’el-hagwōyim wəḵinnasətîm ‘al-’aḏəmāṯām wəlō’-’wōṯîr ‘wōḏ mēhem šām: </p>
 <p>29 wəlō’-’asətîr ‘wōḏ pānay mēhem ’ăšer šāfaḵətî ’eṯ-rûḥî ‘al-bêṯ yiśərā’ēl nə’um ’ăḏōnāy yəhwih: f</p>
 </td>
 </tr></table>
 <p></p><hr>
 <center>
 <a href="eze040.htm">Next: Ezekiel (Yechezqel) Chapter 40</a></center>
 </body>