<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/est006.htm">Polyglot</a> 
 <a href="../kjv/est006.htm">KJV</a> 
 <a href="../sep/est006.htm">Sep</a> 
 <a href="../vul/est006.htm">Vul</a> 
 
 <br>
 <br><a href="est.htm">Esther (Esther) Index</a><br>
  
 <a href="est005.htm">Previous</a> 
 <a href="est007.htm">Next</a> 
 </center>
 <hr>
 
 <h3 align="CENTER">Tanach (Hebrew): Esther (Esther) Chapter 6</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏בַּלַּ֣יְלָה הַה֔וּא נָדְדָ֖ה שְׁנַ֣ת הַמֶּ֑לֶךְ וַיֹּ֗אמֶר לְהָבִ֞יא אֶת־סֵ֤פֶר הַזִּכְרֹנוֹת֙ דִּבְרֵ֣י הַיָּמִ֔ים וַיִּהְי֥וּ נִקְרָאִ֖ים לִפְנֵ֥י הַמֶּֽלֶךְ׃ </span></p>
 <p align="RIGHT"><span lang="he">‎<a name="002">2</a> ‏וַיִּמָּצֵ֣א כָת֗וּב אֲשֶׁר֩ הִגִּ֨יד מָרְדֳּכַ֜י עַל־בִּגְתָ֣נָא וָתֶ֗רֶשׁ שְׁנֵי֙ סָרִיסֵ֣י הַמֶּ֔לֶךְ מִשֹּׁמְרֵ֖י הַסַּ֑ף אֲשֶׁ֤ר בִּקְשׁוּ֙ לִשְׁלֹ֣חַ יָ֔ד בַּמֶּ֖לֶךְ אֲחַשְׁוֵרֽוֹשׁ׃ </span></p>
 <p align="RIGHT"><span lang="he">‎<a name="003">3</a> ‏וַיֹּ֣אמֶר הַמֶּ֔לֶךְ מַֽה־נַּעֲשָׂ֞ה יְקָ֧ר וּגְדוּלָּ֛ה לְמָרְדֳּכַ֖י עַל־זֶ֑ה וַיֹּ֨אמְר֜וּ נַעֲרֵ֤י הַמֶּ֙לֶךְ֙ מְשָׁ֣רְתָ֔יו לֹא־נַעֲשָׂ֥ה עִמּ֖וֹ דָּבָֽר׃ </span></p>
 <p align="RIGHT"><span lang="he">‎<a name="004">4</a> ‏וַיֹּ֥אמֶר הַמֶּ֖לֶךְ מִ֣י בֶחָצֵ֑ר וְהָמָ֣ן בָּ֗א לַחֲצַ֤ר בֵּית־הַמֶּ֙לֶךְ֙ הַחִ֣יצוֹנָ֔ה לֵאמֹ֣ר לַמֶּ֔לֶךְ לִתְלוֹת֙ אֶֽת־מָרְדֳּכַ֔י עַל־הָעֵ֖ץ אֲשֶׁר־הֵכִ֥ין לֽוֹ׃ </span></p>
 <p align="RIGHT"><span lang="he">‎<a name="005">5</a> ‏וַיֹּ֨אמְר֜וּ נַעֲרֵ֤י הַמֶּ֙לֶךְ֙ אֵלָ֔יו הִנֵּ֥ה הָמָ֖ן עֹמֵ֣ד בֶּחָצֵ֑ר וַיֹּ֥אמֶר הַמֶּ֖לֶךְ יָבֽוֹא׃ </span></p>
 <p align="RIGHT"><span lang="he">‎<a name="006">6</a> ‏וַיָּבוֹא֮ הָמָן֒ וַיֹּ֤אמֶר לוֹ֙ הַמֶּ֔לֶךְ מַה־לַעֲשׂ֕וֹת בָּאִ֕ישׁ אֲשֶׁ֥ר הַמֶּ֖לֶךְ חָפֵ֣ץ בִּיקָר֑וֹ וַיֹּ֤אמֶר הָמָן֙ בְּלִבּ֔וֹ לְמִ֞י יַחְפֹּ֥ץ הַמֶּ֛לֶךְ לַעֲשׂ֥וֹת יְקָ֖ר יוֹתֵ֥ר מִמֶּֽנִּי׃ </span></p>
 <p align="RIGHT"><span lang="he">‎<a name="007">7</a> ‏וַיֹּ֥אמֶר הָמָ֖ן אֶל־הַמֶּ֑לֶךְ אִ֕ישׁ אֲשֶׁ֥ר הַמֶּ֖לֶךְ חָפֵ֥ץ בִּיקָרֽוֹ׃ </span></p>
 <p align="RIGHT"><span lang="he">‎<a name="008">8</a> ‏יָבִ֙יאוּ֙ לְב֣וּשׁ מַלְכ֔וּת אֲשֶׁ֥ר לָֽבַשׁ־בּ֖וֹ הַמֶּ֑לֶךְ וְס֗וּס אֲשֶׁ֨ר רָכַ֤ב עָלָיו֙ הַמֶּ֔לֶךְ וַאֲשֶׁ֥ר נִתַּ֛ן כֶּ֥תֶר מַלְכ֖וּת בְּרֹאשֽׁוֹ׃ </span></p>
 <p align="RIGHT"><span lang="he">‎<a name="009">9</a> ‏וְנָת֨וֹן הַלְּב֜וּשׁ וְהַסּ֗וּס עַל־יַד־אִ֞ישׁ מִשָּׂרֵ֤י הַמֶּ֙לֶךְ֙ הַֽפַּרְתְּמִ֔ים וְהִלְבִּ֙ישׁוּ֙ אֶת־הָאִ֔ישׁ אֲשֶׁ֥ר הַמֶּ֖לֶךְ חָפֵ֣ץ בִּֽיקָר֑וֹ וְהִרְכִּיבֻ֤הוּ עַל־הַסּוּס֙ בִּרְח֣וֹב הָעִ֔יר וְקָרְא֣וּ לְפָנָ֔יו כָּ֚כָה יֵעָשֶׂ֣ה לָאִ֔ישׁ אֲשֶׁ֥ר הַמֶּ֖לֶךְ חָפֵ֥ץ בִּיקָרֽוֹ׃ </span></p>
 <p align="RIGHT"><span lang="he">‎<a name="010">10</a> ‏וַיֹּ֨אמֶר הַמֶּ֜לֶךְ לְהָמָ֗ן מַ֠הֵר קַ֣ח אֶת־הַלְּב֤וּשׁ וְאֶת־הַסּוּס֙ כַּאֲשֶׁ֣ר דִּבַּ֔רְתָּ וַֽעֲשֵׂה־כֵן֙ לְמָרְדֳּכַ֣י הַיְּהוּדִ֔י הַיּוֹשֵׁ֖ב בְּשַׁ֣עַר הַמֶּ֑לֶךְ אַל־תַּפֵּ֣ל דָּבָ֔ר מִכֹּ֖ל אֲשֶׁ֥ר דִּבַּֽרְתָּ׃ </span></p>
 <p align="RIGHT"><span lang="he">‎<a name="011">11</a> ‏וַיִּקַּ֤ח הָמָן֙ אֶת־הַלְּב֣וּשׁ וְאֶת־הַסּ֔וּס וַיַּלְבֵּ֖שׁ אֶֽת־מָרְדֳּכָ֑י וַיַּרְכִּיבֵ֙הוּ֙ בִּרְח֣וֹב הָעִ֔יר וַיִּקְרָ֣א לְפָנָ֔יו כָּ֚כָה יֵעָשֶׂ֣ה לָאִ֔ישׁ אֲשֶׁ֥ר הַמֶּ֖לֶךְ חָפֵ֥ץ בִּיקָרֽוֹ׃ </span></p>
 <p align="RIGHT"><span lang="he">‎<a name="012">12</a> ‏וַיָּ֥שָׁב מָרְדֳּכַ֖י אֶל־שַׁ֣עַר הַמֶּ֑לֶךְ וְהָמָן֙ נִדְחַ֣ף אֶל־בֵּית֔וֹ אָבֵ֖ל וַחֲפ֥וּי רֹֽאשׁ׃ </span></p>
 <p align="RIGHT"><span lang="he">‎<a name="013">13</a> ‏וַיְסַפֵּ֨ר הָמָ֜ן לְזֶ֤רֶשׁ אִשְׁתּוֹ֙ וּלְכָל־אֹ֣הֲבָ֔יו אֵ֖ת כָּל־אֲשֶׁ֣ר קָרָ֑הוּ וַיֹּ֩אמְרוּ֩<font color="red"><sup>3</sup></font> ל֨וֹ חֲכָמָ֜יו וְזֶ֣רֶשׁ אִשְׁתּ֗וֹ אִ֣ם מִזֶּ֣רַע הַיְּהוּדִ֡ים מָרְדֳּכַ֞י אֲשֶׁר֩ הַחִלּ֨וֹתָ לִנְפֹּ֤ל לְפָנָיו֙ לֹא־תוּכַ֣ל ל֔וֹ כִּֽי־נָפ֥וֹל תִּפּ֖וֹל לְפָנָֽיו׃ </span></p>
 <p align="RIGHT"><span lang="he">‎<a name="014">14</a> ‏עוֹדָם֙ מְדַבְּרִ֣ים עִמּ֔וֹ וְסָרִיסֵ֥י הַמֶּ֖לֶךְ הִגִּ֑יעוּ וַיַּבְהִ֙לוּ֙ לְהָבִ֣יא אֶת־הָמָ֔ן אֶל־הַמִּשְׁתֶּ֖ה אֲשֶׁר־עָשְׂתָ֥ה אֶסְתֵּֽר׃ </span></p>
 </td>
 <td width="50%">
 <p>1 ballayəlâ hahû’ nāḏəḏâ šənaṯ hammeleḵə wayyō’mer ləhāḇî’ ’eṯ-sēfer hazziḵərōnwōṯ diḇərê hayyāmîm wayyihəyû niqərā’îm lifənê hammeleḵə: </p>
 <p>2 wayyimmāṣē’ ḵāṯûḇ ’ăšer higîḏ mārədŏḵay ‘al-biḡəṯānā’ wāṯereš šənê sārîsê hammeleḵə miššōmərê hassaf ’ăšer biqəšû lišəlōḥa yāḏ bammeleḵə ’ăḥašəwērwōš: </p>
 <p>3 wayyō’mer hammeleḵə mah-nn<sup>a</sup>‘ăśâ yəqār ûḡəḏûllâ ləmārədŏḵay ‘al-zeh wayyō’mərû n<sup>a</sup>‘ărê hammeleḵə məšārəṯāyw lō’-n<sup>a</sup>‘ăśâ ‘immwō dāḇār: </p>
 <p>4 wayyō’mer hammeleḵə mî ḇeḥāṣēr wəhāmān bā’ l<sup>a</sup>ḥăṣar bêṯ-hammeleḵə h<sup>a</sup>ḥîṣwōnâ lē’mōr lammeleḵə liṯəlwōṯ ’eṯ-mārədŏḵay ‘al-hā‘ēṣ ’ăšer-hēḵîn lwō: </p>
 <p>5 wayyō’mərû n<sup>a</sup>‘ărê hammeleḵə ’ēlāyw hinnēh hāmān ‘ōmēḏ beḥāṣēr wayyō’mer hammeleḵə yāḇwō’: </p>
 <p>6 wayyāḇwō’ hāmān wayyō’mer lwō hammeleḵə mah-l<sup>a</sup>‘ăśwōṯ bā’îš ’ăšer hammeleḵə ḥāfēṣ bîqārwō wayyō’mer hāmān bəlibwō ləmî y<sup>a</sup>ḥəpōṣ hammeleḵə l<sup>a</sup>‘ăśwōṯ yəqār ywōṯēr mimmennî: </p>
 <p>7 wayyō’mer hāmān ’el-hammeleḵə ’îš ’ăšer hammeleḵə ḥāfēṣ bîqārwō: </p>
 <p>8 yāḇî’û ləḇûš maləḵûṯ ’ăšer lāḇaš-bwō hammeleḵə wəsûs ’ăšer rāḵaḇ ‘ālāyw hammeleḵə wa’ăšer nitan keṯer maləḵûṯ bərō’šwō: </p>
 <p>9 wənāṯwōn halləḇûš wəhassûs ‘al-yaḏ-’îš miśśārê hammeleḵə haparətəmîm wəhiləbîšû ’eṯ-hā’îš ’ăšer hammeleḵə ḥāfēṣ bîqārwō wəhirəkîḇuhû ‘al-hassûs birəḥwōḇ hā‘îr wəqārə’û ləfānāyw kāḵâ yē‘āśeh lā’îš ’ăšer hammeleḵə ḥāfēṣ bîqārwō: </p>
 <p>10 wayyō’mer hammeleḵə ləhāmān mahēr q<sup>a</sup>ḥ ’eṯ-halləḇûš wə’eṯ-hassûs ka’ăšer dibarətā w<sup>a</sup>‘ăśēh-ḵēn ləmārədŏḵay hayyəhûḏî hayywōšēḇ bəš<sup>a</sup>‘ar hammeleḵə ’al-tapēl dāḇār mikōl ’ăšer dibarətā: </p>
 <p>11 wayyiqq<sup>a</sup>ḥ hāmān ’eṯ-halləḇûš wə’eṯ-hassûs wayyaləbēš ’eṯ-mārədŏḵāy wayyarəkîḇēhû birəḥwōḇ hā‘îr wayyiqərā’ ləfānāyw kāḵâ yē‘āśeh lā’îš ’ăšer hammeleḵə ḥāfēṣ bîqārwō: </p>
 <p>12 wayyāšāḇ mārədŏḵay ’el-š<sup>a</sup>‘ar hammeleḵə wəhāmān niḏəḥaf ’el-bêṯwō ’āḇēl w<sup>a</sup>ḥăfûy rō’š: </p>
 <p>13 wayəsapēr hāmān ləzereš ’išətwō ûləḵāl-’ōhăḇāyw ’ēṯ kāl-’ăšer qārâû wayyō’mərû<font color="red"><sup>3</sup></font> lwō ḥăḵāmāyw wəzereš ’išətwō ’im mizzer<sup>a</sup>‘ hayyəhûḏîm mārədŏḵay ’ăšer h<sup>a</sup>ḥillwōṯā linəpōl ləfānāyw lō’-ṯûḵal lwō kî-nāfwōl tipwōl ləfānāyw: </p>
 <p>14 ‘wōḏām məḏabərîm ‘immwō wəsārîsê hammeleḵə higî‘û wayyaḇəhilû ləhāḇî’ ’eṯ-hāmān ’el-hammišəteh ’ăšer-‘āśəṯâ ’esətēr: </p>
 </td>
 </tr></table>
 <p></p><hr>
 <center>
 <a href="est007.htm">Next: Esther (Esther) Chapter 7</a></center>
 </body>