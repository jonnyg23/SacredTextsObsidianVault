<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/sa1021.htm">Polyglot</a> 
 <a href="../kjv/sa1021.htm">KJV</a> 
 <a href="../sep/sa1021.htm">Sep</a> 
 <a href="../vul/sa1021.htm">Vul</a> 
 
 <br>
 <br><a href="sa1.htm">1 Samuel (1 Shmuel) Index</a><br>
  
 <a href="sa1020.htm">Previous</a> 
 <a href="sa1022.htm">Next</a> 
 </center>
 <hr>
 
 <h3 align="CENTER">Tanach (Hebrew): 1 Samuel (1 Shmuel) Chapter 21</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיָּ֖קָם וַיֵּלַ֑ךְ וִיהוֹנָתָ֖ן בָּ֥א הָעִֽיר׃ </span></p>
 <p align="RIGHT"><span lang="he">‎<a name="002">2</a> ‏וַיָּבֹ֤א דָוִד֙ נֹ֔בֶה אֶל־אֲחִימֶ֖לֶךְ הַכֹּהֵ֑ן וַיֶּחֱרַ֨ד אֲחִימֶ֜לֶךְ לִקְרַ֣את דָּוִ֗ד וַיֹּ֤אמֶר לוֹ֙ מַדּ֤וּעַ אַתָּה֙ לְבַדֶּ֔ךָ וְאִ֖ישׁ אֵ֥ין אִתָּֽךְ׃ </span></p>
 <p align="RIGHT"><span lang="he">‎<a name="003">3</a> ‏וַיֹּ֨אמֶר דָּוִ֜ד לַאֲחִימֶ֣לֶךְ הַכֹּהֵ֗ן הַמֶּלֶךְ֮ צִוַּ֣נִי דָבָר֒ וַיֹּ֣אמֶר אֵלַ֗י אִ֣ישׁ אַל־יֵ֧דַע מְא֛וּמָה אֶת־הַדָּבָ֛ר אֲשֶׁר־אָנֹכִ֥י שֹׁלֵֽחֲךָ֖ וַאֲשֶׁ֣ר צִוִּיתִ֑ךָ וְאֶת־הַנְּעָרִ֣ים יוֹדַ֔עְתִּי אֶל־מְק֥וֹם פְּלֹנִ֖י אַלְמוֹנִֽי׃ </span></p>
 <p align="RIGHT"><span lang="he">‎<a name="004">4</a> ‏וְעַתָּ֗ה מַה־יֵּ֧שׁ תַּֽחַת־יָדְךָ֛ חֲמִשָּׁה־לֶ֖חֶם תְּנָ֣ה בְיָדִ֑י א֖וֹ הַנִּמְצָֽא׃ </span></p>
 <p align="RIGHT"><span lang="he">‎<a name="005">5</a> ‏וַיַּ֨עַן הַכֹּהֵ֤ן אֶת־דָּוִד֙ וַיֹּ֔אמֶר אֵֽין־לֶ֥חֶם חֹ֖ל אֶל־תַּ֣חַת יָדִ֑י כִּֽי־אִם־לֶ֤חֶם קֹ֙דֶשׁ֙ יֵ֔שׁ אִם־נִשְׁמְר֥וּ הַנְּעָרִ֖ים אַ֥ךְ מֵאִשָּֽׁה׃ פ</span></p>
 <p align="RIGHT"><span lang="he">‎<a name="006">6</a> ‏וַיַּעַן֩ דָּוִ֨ד אֶת־הַכֹּהֵ֜ן וַיֹּ֣אמֶר ל֗וֹ כִּ֣י אִם־אִשָּׁ֤ה עֲצֻֽרָה־לָ֙נוּ֙ כִּתְמ֣וֹל שִׁלְשֹׁ֔ם בְּצֵאתִ֕י וַיִּהְי֥וּ כְלֵֽי־הַנְּעָרִ֖ים קֹ֑דֶשׁ וְהוּא֙ דֶּ֣רֶךְ חֹ֔ל וְאַ֕ף כִּ֥י הַיּ֖וֹם יִקְדַּ֥שׁ בַּכֶּֽלִי׃ </span></p>
 <p align="RIGHT"><span lang="he">‎<a name="007">7</a> ‏וַיִּתֶּן־ל֥וֹ הַכֹּהֵ֖ן קֹ֑דֶשׁ כִּי֩ לֹא־הָ֨יָה שָׁ֜ם לֶ֗חֶם כִּֽי־אִם־לֶ֤חֶם הַפָּנִים֙ הַמּֽוּסָרִים֙ מִלִּפְנֵ֣י יְהוָ֔ה לָשׂוּם֙ לֶ֣חֶם חֹ֔ם בְּי֖וֹם הִלָּקְחֽוֹ׃ </span></p>
 <p align="RIGHT"><span lang="he">‎<a name="008">8</a> ‏וְשָׁ֡ם אִישׁ֩ מֵעַבְדֵ֨י שָׁא֜וּל בַּיּ֣וֹם הַה֗וּא נֶעְצָר֙ לִפְנֵ֣י יְהוָ֔ה וּשְׁמ֖וֹ דֹּאֵ֣ג הָאֲדֹמִ֑י אַבִּ֥יר הָרֹעִ֖ים אֲשֶׁ֥ר לְשָׁאֽוּל׃ </span></p>
 <p align="RIGHT"><span lang="he">‎<a name="009">9</a> ‏וַיֹּ֤אמֶר דָּוִד֙ לַאֲחִימֶ֔לֶךְ וְאִ֛ין יֶשׁ־פֹּ֥ה תַֽחַת־יָדְךָ֖ חֲנִ֣ית אוֹ־חָ֑רֶב כִּ֣י גַם־חַרְבִּ֤י וְגַם־כֵּלַי֙ לֹֽא־לָקַ֣חְתִּי בְיָדִ֔י כִּֽי־הָיָ֥ה דְבַר־הַמֶּ֖לֶךְ נָחֽוּץ׃ ס</span></p>
 <p align="RIGHT"><span lang="he">‎<a name="010">10</a> ‏וַיֹּ֣אמֶר הַכֹּהֵ֗ן חֶרֶב֩ גָּלְיָ֨ת הַפְּלִשְׁתִּ֜י אֲשֶׁר־הִכִּ֣יתָ׀ בְּעֵ֣מֶק הָאֵלָ֗ה הִנֵּה־הִ֞יא לוּטָ֣ה בַשִּׂמְלָה֮ אַחֲרֵ֣י הָאֵפוֹד֒ אִם־אֹתָ֤הּ תִּֽקַּח־לְךָ֙ קָ֔ח כִּ֣י אֵ֥ין אַחֶ֛רֶת זוּלָתָ֖הּ בָּזֶ֑ה וַיֹּ֧אמֶר דָּוִ֛ד אֵ֥ין כָּמ֖וֹהָ תְּנֶ֥נָּה לִּֽי׃ </span></p>
 <p align="RIGHT"><span lang="he">‎<a name="011">11</a> ‏וַיָּ֣קָם דָּוִ֔ד וַיִּבְרַ֥ח בַּיּוֹם־הַה֖וּא מִפְּנֵ֣י שָׁא֑וּל וַיָּבֹ֕א אֶל־אָכִ֖ישׁ מֶ֥לֶךְ גַּֽת׃ </span></p>
 <p align="RIGHT"><span lang="he">‎<a name="012">12</a> ‏וַיֹּ֨אמְר֜וּ עַבְדֵ֤י אָכִישׁ֙ אֵלָ֔יו הֲלוֹא־זֶ֥ה דָוִ֖ד מֶ֣לֶךְ הָאָ֑רֶץ הֲל֣וֹא לָזֶ֗ה יַעֲנ֤וּ בַמְּחֹלוֹת֙ לֵאמֹ֔ר הִכָּ֤ה שָׁאוּל֙ <font color="brown">באלפו</font> <font color="blue">בַּאֲלָפָ֔יו</font> וְדָוִ֖ד <font color="brown">ברבבתו</font> <font color="blue">בְּרִבְבֹתָֽיו׃</font> </span></p>
 <p align="RIGHT"><span lang="he">‎<a name="013">13</a> ‏וַיָּ֧שֶׂם דָּוִ֛ד אֶת־הַדְּבָרִ֥ים הָאֵ֖לֶּה בִּלְבָב֑וֹ וַיִּרָ֣א מְאֹ֔ד מִפְּנֵ֖י אָכִ֥ישׁ מֶֽלֶךְ־גַּֽת׃ </span></p>
 <p align="RIGHT"><span lang="he">‎<a name="014">14</a> ‏וַיְשַׁנּ֤וֹ אֶת־טַעְמוֹ֙ בְּעֵ֣ינֵיהֶ֔ם וַיִּתְהֹלֵ֖ל בְּיָדָ֑ם <font color="brown">ויתו</font> <font color="blue">וַיְתָיו֙</font> עַל־דַּלְת֣וֹת הַשַּׁ֔עַר וַיּ֥וֹרֶד רִיר֖וֹ אֶל־זְקָנֽוֹ׃ </span></p>
 <p align="RIGHT"><span lang="he">‎<a name="015">15</a> ‏וַיֹּ֥אמֶר אָכִ֖ישׁ אֶל־עֲבָדָ֑יו הִנֵּ֤ה תִרְאוּ֙ אִ֣ישׁ מִשְׁתַּגֵּ֔עַ לָ֛מָּה תָּבִ֥יאוּ אֹת֖וֹ אֵלָֽי׃ </span></p>
 <p align="RIGHT"><span lang="he">‎<a name="016">16</a> ‏חֲסַ֤ר מְשֻׁגָּעִים֙ אָ֔נִי כִּי־הֲבֵאתֶ֣ם אֶת־זֶ֔ה לְהִשְׁתַּגֵּ֖עַ עָלָ֑י הֲזֶ֖ה יָב֥וֹא אֶל־בֵּיתִֽי׃ ס</span></p>
 </td>
 <td width="50%">
 <p>1 wayyāqām wayyēlaḵə wîhwōnāṯān bā’ hā‘îr: </p>
 <p>2 wayyāḇō’ ḏāwiḏ nōḇeh ’el-’ăḥîmeleḵə hakōhēn wayyeḥĕraḏ ’ăḥîmeleḵə liqəra’ṯ dāwiḏ wayyō’mer lwō madû‘a ’atâ ləḇadeḵā wə’îš ’ên ’itāḵə: </p>
 <p>3 wayyō’mer dāwiḏ la’ăḥîmeleḵə hakōhēn hammeleḵə ṣiûanî ḏāḇār wayyō’mer ’ēlay ’îš ’al-yēḏ<sup>a</sup>‘ mə’ûmâ ’eṯ-hadāḇār ’ăšer-’ānōḵî šōlēḥăḵā wa’ăšer ṣiûîṯiḵā wə’eṯ-hannə‘ārîm ywōḏ<sup>a</sup>‘ətî ’el-məqwōm pəlōnî ’aləmwōnî: </p>
 <p>4 wə‘atâ mah-yyēš t<sup>a</sup>ḥaṯ-yāḏəḵā ḥămiššâ-leḥem tənâ ḇəyāḏî ’wō hanniməṣā’: </p>
 <p>5 wayy<sup>a</sup>‘an hakōhēn ’eṯ-dāwiḏ wayyō’mer ’ên-leḥem ḥōl ’el-t<sup>a</sup>ḥaṯ yāḏî kî-’im-leḥem qōḏeš yēš ’im-nišəmərû hannə‘ārîm ’aḵə mē’iššâ: f</p>
 <p>6 wayy<sup>a</sup>‘an dāwiḏ ’eṯ-hakōhēn wayyō’mer lwō kî ’im-’iššâ ‘ăṣurâ-lānû kiṯəmwōl šiləšōm bəṣē’ṯî wayyihəyû ḵəlê-hannə‘ārîm qōḏeš wəhû’ dereḵə ḥōl wə’af kî hayywōm yiqədaš bakelî: </p>
 <p>7 wayyiten-lwō hakōhēn qōḏeš kî lō’-hāyâ šām leḥem kî-’im-leḥem hapānîm hammûsārîm millifənê yəhwâ lāśûm leḥem ḥōm bəywōm hillāqəḥwō: </p>
 <p>8 wəšām ’îš mē‘aḇəḏê šā’ûl bayywōm hahû’ ne‘əṣār lifənê yəhwâ ûšəmwō dō’ēḡ hā’ăḏōmî ’abîr hārō‘îm ’ăšer ləšā’ûl: </p>
 <p>9 wayyō’mer dāwiḏ la’ăḥîmeleḵə wə’în yeš-pōh ṯ<sup>a</sup>ḥaṯ-yāḏəḵā ḥănîṯ ’wō-ḥāreḇ kî ḡam-ḥarəbî wəḡam-kēlay lō’-lāq<sup>a</sup>ḥətî ḇəyāḏî kî-hāyâ ḏəḇar-hammeleḵə nāḥûṣ: s</p>
 <p>10 wayyō’mer hakōhēn ḥereḇ gāləyāṯ hapəlišətî ’ăšer-hikîṯā| bə‘ēmeq hā’ēlâ hinnēh-hî’ lûṭâ ḇaśśiməlâ ’<sup>a</sup>ḥărê hā’ēfwōḏ ’im-’ōṯāh tiqq<sup>a</sup>ḥ-ləḵā qāḥ kî ’ên ’<sup>a</sup>ḥereṯ zûlāṯāh bāzeh wayyō’mer dāwiḏ ’ên kāmwōhā tənennâ llî: </p>
 <p>11 wayyāqām dāwiḏ wayyiḇər<sup>a</sup>ḥ bayywōm-hahû’ mipənê šā’ûl wayyāḇō’ ’el-’āḵîš meleḵə gaṯ: </p>
 <p>12 wayyō’mərû ‘aḇəḏê ’āḵîš ’ēlāyw hălwō’-zeh ḏāwiḏ meleḵə hā’āreṣ hălwō’ lāzeh y<sup>a</sup>‘ănû ḇamməḥōlwōṯ lē’mōr hikâ šā’ûl <font color="brown">bə’ălāfāw</font> <font color="blue">ba’ălāfāyw</font> wəḏāwiḏ <font color="brown">bəriḇəḇōṯāw</font> <font color="blue">bəriḇəḇōṯāyw:</font> </p>
 <p>13 wayyāśem dāwiḏ ’eṯ-hadəḇārîm hā’ēlleh biləḇāḇwō wayyirā’ mə’ōḏ mipənê ’āḵîš meleḵə-gaṯ: </p>
 <p>14 wayəšannwō ’eṯ-ṭ<sup>a</sup>‘əmwō bə‘ênêhem wayyiṯəhōlēl bəyāḏām <font color="brown">wayəṯāw</font> <font color="blue">wayəṯāyw</font> ‘al-daləṯwōṯ hašš<sup>a</sup>‘ar wayywōreḏ rîrwō ’el-zəqānwō: </p>
 <p>15 wayyō’mer ’āḵîš ’el-‘ăḇāḏāyw hinnēh ṯirə’û ’îš mišətagē‘a lāmmâ tāḇî’û ’ōṯwō ’ēlāy: </p>
 <p>16 ḥăsar məšugā‘îm ’ānî kî-hăḇē’ṯem ’eṯ-zeh ləhišətagē‘a ‘ālāy hăzeh yāḇwō’ ’el-bêṯî: s</p>
 </td>
 </tr></table>
 <p></p><hr>
 <center>
 <a href="sa1022.htm">Next: 1 Samuel (1 Shmuel) Chapter 22</a></center>
 </body>