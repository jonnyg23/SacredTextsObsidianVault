<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jdg006.htm">Polyglot</a> 
 <a href="../kjv/jdg006.htm">KJV</a> 
 <a href="../sep/jdb006.htm">Sep:JdB</a> 
 <a href="../sep/jda006.htm">Sep:JdA</a> 
 <a href="../vul/jdg006.htm">Vul</a> 
 
 <br>
 <br><a href="jdg.htm">Judges (Shoftim) Index</a><br>
  
 <a href="jdg005.htm">Previous</a> 
 <a href="jdg007.htm">Next</a> 
 </center>
 <hr>
 
 <h3 align="CENTER">Tanach (Hebrew): Judges (Shoftim) Chapter 6</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיַּעֲשׂ֧וּ בְנֵי־יִשְׂרָאֵ֛ל הָרַ֖ע בְּעֵינֵ֣י יְהוָ֑ה וַיִּתְּנֵ֧ם יְהוָ֛ה בְּיַד־מִדְיָ֖ן שֶׁ֥בַע שָׁנִֽים׃ </span></p>
 <p align="RIGHT"><span lang="he">‎<a name="002">2</a> ‏וַתָּ֥עָז יַד־מִדְיָ֖ן עַל־יִשְׂרָאֵ֑ל מִפְּנֵ֨י מִדְיָ֜ן עָשֽׂוּ לָהֶ֣ם׀ בְּנֵ֣י יִשְׂרָאֵ֗ל אֶת־הַמִּנְהָרוֹת֙ אֲשֶׁ֣ר בֶּֽהָרִ֔ים וְאֶת־הַמְּעָר֖וֹת וְאֶת־הַמְּצָדֽוֹת׃ </span></p>
 <p align="RIGHT"><span lang="he">‎<a name="003">3</a> ‏וְהָיָ֖ה אִם־זָרַ֣ע יִשְׂרָאֵ֑ל וְעָלָ֨ה מִדְיָ֧ן וַֽעֲמָלֵ֛ק וּבְנֵי־קֶ֖דֶם וְעָל֥וּ עָלָֽיו׃ </span></p>
 <p align="RIGHT"><span lang="he">‎<a name="004">4</a> ‏וַיַּחֲנ֣וּ עֲלֵיהֶ֗ם וַיַּשְׁחִ֙יתוּ֙ אֶת־יְב֣וּל הָאָ֔רֶץ עַד־בּוֹאֲךָ֖ עַזָּ֑ה וְלֹֽא־יַשְׁאִ֤ירוּ מִֽחְיָה֙ בְּיִשְׂרָאֵ֔ל וְשֶׂ֥ה וָשׁ֖וֹר וַחֲמֽוֹר׃ </span></p>
 <p align="RIGHT"><span lang="he">‎<a name="005">5</a> ‏כִּ֡י הֵם֩ וּמִקְנֵיהֶ֨ם יַעֲל֜וּ וְאָהֳלֵיהֶ֗ם <font color="brown">יבאו</font> <font color="blue">וּבָ֤אוּ</font> כְדֵֽי־אַרְבֶּה֙ לָרֹ֔ב וְלָהֶ֥ם וְלִגְמַלֵּיהֶ֖ם אֵ֣ין מִסְפָּ֑ר וַיָּבֹ֥אוּ בָאָ֖רֶץ לְשַׁחֲתָֽהּ׃ </span></p>
 <p align="RIGHT"><span lang="he">‎<a name="006">6</a> ‏וַיִּדַּ֧ל יִשְׂרָאֵ֛ל מְאֹ֖ד מִפְּנֵ֣י מִדְיָ֑ן וַיִּזְעֲק֥וּ בְנֵֽי־יִשְׂרָאֵ֖ל אֶל־יְהוָֽה׃ פ</span></p>
 <p align="RIGHT"><span lang="he">‎<a name="007">7</a> ‏וַיְהִ֕י כִּֽי־זָעֲק֥וּ בְנֵֽי־יִשְׂרָאֵ֖ל אֶל־יְהוָ֑ה עַ֖ל אֹד֥וֹת מִדְיָֽן׃ </span></p>
 <p align="RIGHT"><span lang="he">‎<a name="008">8</a> ‏וַיִּשְׁלַ֧ח יְהוָ֛ה אִ֥ישׁ נָבִ֖יא אֶל־בְּנֵ֣י יִשְׂרָאֵ֑ל וַיֹּ֨אמֶר לָהֶ֜ם כֹּה־אָמַ֥ר יְהוָ֣ה׀ אֱלֹהֵ֣י יִשְׂרָאֵ֗ל אָנֹכִ֞י הֶעֱלֵ֤יתִי אֶתְכֶם֙ מִמִּצְרַ֔יִם וָאֹצִ֥יא אֶתְכֶ֖ם מִבֵּ֥ית עֲבָדִֽים׃ </span></p>
 <p align="RIGHT"><span lang="he">‎<a name="009">9</a> ‏וָאַצִּ֤ל אֶתְכֶם֙ מִיַּ֣ד מִצְרַ֔יִם וּמִיַּ֖ד כָּל־לֹחֲצֵיכֶ֑ם וָאֲגָרֵ֤שׁ אוֹתָם֙ מִפְּנֵיכֶ֔ם וָאֶתְּנָ֥ה לָכֶ֖ם אֶת־אַרְצָֽם׃ </span></p>
 <p align="RIGHT"><span lang="he">‎<a name="010">10</a> ‏וָאֹמְרָ֣ה לָכֶ֗ם אֲנִי֙ יְהוָ֣ה אֱלֹהֵיכֶ֔ם לֹ֤א תִֽירְאוּ֙ אֶת־אֱלֹהֵ֣י הָאֱמֹרִ֔י אֲשֶׁ֥ר אַתֶּ֖ם יוֹשְׁבִ֣ים בְּאַרְצָ֑ם וְלֹ֥א שְׁמַעְתֶּ֖ם בְּקוֹלִֽי׃ פ</span></p>
 <p align="RIGHT"><span lang="he">‎<a name="011">11</a> ‏וַיָּבֹ֞א מַלְאַ֣ךְ יְהוָ֗ה וַיֵּ֙שֶׁב֙ תַּ֤חַת הָֽאֵלָה֙ אֲשֶׁ֣ר בְּעָפְרָ֔ה אֲשֶׁ֥ר לְיוֹאָ֖שׁ אֲבִ֣י הָֽעֶזְרִ֑י וְגִדְע֣וֹן בְּנ֗וֹ חֹבֵ֤ט חִטִּים֙ בַּגַּ֔ת לְהָנִ֖יס מִפְּנֵ֥י מִדְיָֽן׃ </span></p>
 <p align="RIGHT"><span lang="he">‎<a name="012">12</a> ‏וַיֵּרָ֥א אֵלָ֖יו מַלְאַ֣ךְ יְהוָ֑ה וַיֹּ֣אמֶר אֵלָ֔יו יְהוָ֥ה עִמְּךָ֖ גִּבּ֥וֹר הֶחָֽיִל׃ </span></p>
 <p align="RIGHT"><span lang="he">‎<a name="013">13</a> ‏וַיֹּ֨אמֶר אֵלָ֤יו גִּדְעוֹן֙ בִּ֣י אֲדֹנִ֔י וְיֵ֤שׁ יְהוָה֙ עִמָּ֔נוּ וְלָ֥מָּה מְצָאַ֖תְנוּ כָּל־זֹ֑את וְאַיֵּ֣ה כָֽל־נִפְלְאֹתָ֡יו אֲשֶׁר֩ סִפְּרוּ־לָ֨נוּ אֲבוֹתֵ֜ינוּ לֵאמֹ֗ר הֲלֹ֤א מִמִּצְרַ֙יִם֙ הֶעֱלָ֣נוּ יְהוָ֔ה וְעַתָּה֙ נְטָשָׁ֣נוּ יְהוָ֔ה וַֽיִּתְּנֵ֖נוּ בְּכַף־מִדְיָֽן׃ </span></p>
 <p align="RIGHT"><span lang="he">‎<a name="014">14</a> ‏וַיִּ֤פֶן אֵלָיו֙ יְהוָ֔ה וַיֹּ֗אמֶר לֵ֚ךְ בְּכֹחֲךָ֣ זֶ֔ה וְהוֹשַׁעְתָּ֥ אֶת־יִשְׂרָאֵ֖ל מִכַּ֣ף מִדְיָ֑ן הֲלֹ֖א שְׁלַחְתִּֽיךָ׃ </span></p>
 <p align="RIGHT"><span lang="he">‎<a name="015">15</a> ‏וַיֹּ֤אמֶר אֵלָיו֙ בִּ֣י אֲדֹנָ֔י בַּמָּ֥ה אוֹשִׁ֖יעַ אֶת־יִשְׂרָאֵ֑ל הִנֵּ֤ה אַלְפִּי֙ הַדַּ֣ל בִּמְנַשֶּׁ֔ה וְאָנֹכִ֥י הַצָּעִ֖יר בְּבֵ֥ית אָבִֽי׃ </span></p>
 <p align="RIGHT"><span lang="he">‎<a name="016">16</a> ‏וַיֹּ֤אמֶר אֵלָיו֙ יְהוָ֔ה כִּ֥י אֶהְיֶ֖ה עִמָּ֑ךְ וְהִכִּיתָ֥ אֶת־מִדְיָ֖ן כְּאִ֥ישׁ אֶחָֽד׃ </span></p>
 <p align="RIGHT"><span lang="he">‎<a name="017">17</a> ‏וַיֹּ֣אמֶר אֵלָ֔יו אִם־נָ֛א מָצָ֥אתִי חֵ֖ן בְּעֵינֶ֑יךָ וְעָשִׂ֤יתָ לִּי֙ א֔וֹת שָׁאַתָּ֖ה מְדַבֵּ֥ר עִמִּֽי׃ </span></p>
 <p align="RIGHT"><span lang="he">‎<a name="018">18</a> ‏אַל־נָ֨א תָמֻ֤שׁ מִזֶּה֙ עַד־בֹּאִ֣י אֵלֶ֔יךָ וְהֹֽצֵאתִי֙ אֶת־מִנְחָתִ֔י וְהִנַּחְתִּ֖י לְפָנֶ֑יךָ וַיֹּאמַ֕ר אָנֹכִ֥י אֵשֵׁ֖ב עַ֥ד שׁוּבֶֽךָ׃ </span></p>
 <p align="RIGHT"><span lang="he">‎<a name="019">19</a> ‏וְגִדְע֣וֹן בָּ֗א וַיַּ֤עַשׂ גְּדִֽי־עִזִּים֙ וְאֵיפַת־קֶ֣מַח מַצּ֔וֹת הַבָּשָׂר֙ שָׂ֣ם בַּסַּ֔ל וְהַמָּרַ֖ק שָׂ֣ם בַּפָּר֑וּר וַיּוֹצֵ֥א אֵלָ֛יו אֶל־תַּ֥חַת הָאֵלָ֖ה וַיַּגַּֽשׁ׃ ס</span></p>
 <p align="RIGHT"><span lang="he">‎<a name="020">20</a> ‏וַיֹּ֨אמֶר אֵלָ֜יו מַלְאַ֣ךְ הָאֱלֹהִ֗ים קַ֣ח אֶת־הַבָּשָׂ֤ר וְאֶת־הַמַּצּוֹת֙ וְהַנַּח֙ אֶל־הַסֶּ֣לַע הַלָּ֔ז וְאֶת־הַמָּרַ֖ק שְׁפ֑וֹךְ וַיַּ֖עַשׂ כֵּֽן׃ </span></p>
 <p align="RIGHT"><span lang="he">‎<a name="021">21</a> ‏וַיִּשְׁלַ֞ח מַלְאַ֣ךְ יְהוָ֗ה אֶת־קְצֵ֤ה הַמִּשְׁעֶ֙נֶת֙ אֲשֶׁ֣ר בְּיָד֔וֹ וַיִּגַּ֥ע בַּבָּשָׂ֖ר וּבַמַּצּ֑וֹת וַתַּ֨עַל הָאֵ֜שׁ מִן־הַצּ֗וּר וַתֹּ֤אכַל אֶת־הַבָּשָׂר֙ וְאֶת־הַמַּצּ֔וֹת וּמַלְאַ֣ךְ יְהוָ֔ה הָלַ֖ךְ מֵעֵינָֽיו׃ </span></p>
 <p align="RIGHT"><span lang="he">‎<a name="022">22</a> ‏וַיַּ֣רְא גִּדְע֔וֹן כִּֽי־מַלְאַ֥ךְ יְהוָ֖ה ה֑וּא סוַיֹּ֣אמֶר גִּדְע֗וֹן אֲהָהּ֙ אֲדֹנָ֣י יְהוִ֔ה כִּֽי־עַל־כֵּ֤ן רָאִ֙יתִי֙ מַלְאַ֣ךְ יְהוָ֔ה פָּנִ֖ים אֶל־פָּנִֽים׃ </span></p>
 <p align="RIGHT"><span lang="he">‎<a name="023">23</a> ‏וַיֹּ֨אמֶר ל֧וֹ יְהוָ֛ה שָׁל֥וֹם לְךָ֖ אַל־תִּירָ֑א לֹ֖א תָּמֽוּת׃ </span></p>
 <p align="RIGHT"><span lang="he">‎<a name="024">24</a> ‏וַיִּבֶן֩ שָׁ֨ם גִּדְע֤וֹן מִזְבֵּ֙חַ֙ לַֽיהוָ֔ה וַיִּקְרָא־ל֥וֹ יְהוָ֖ה שָׁל֑וֹם עַ֚ד הַיּ֣וֹם הַזֶּ֔ה עוֹדֶ֕נּוּ בְּעָפְרָ֖ת אֲבִ֥י הָעֶזְרִֽי׃ פ</span></p>
 <p align="RIGHT"><span lang="he">‎<a name="025">25</a> ‏וַיְהִי֮ בַּלַּ֣יְלָה הַהוּא֒ וַיֹּ֧אמֶר ל֣וֹ יְהוָ֗ה קַ֤ח אֶת־פַּר־הַשּׁוֹר֙ אֲשֶׁ֣ר לְאָבִ֔יךָ וּפַ֥ר הַשֵּׁנִ֖י שֶׁ֣בַע שָׁנִ֑ים וְהָרַסְתָּ֗ אֶת־מִזְבַּ֤ח הַבַּ֙עַל֙ אֲשֶׁ֣ר לְאָבִ֔יךָ וְאֶת־הָאֲשֵׁרָ֥ה אֲשֶׁר־עָלָ֖יו תִּכְרֹֽת׃ </span></p>
 <p align="RIGHT"><span lang="he">‎<a name="026">26</a> ‏וּבָנִ֨יתָ מִזְבֵּ֜חַ לַיהוָ֣ה אֱלֹהֶ֗יךָ עַ֣ל רֹ֧אשׁ הַמָּע֛וֹז הַזֶּ֖ה בַּמַּֽעֲרָכָ֑ה וְלָֽקַחְתָּ֙ אֶת־הַפָּ֣ר הַשֵּׁנִ֔י וְהַעֲלִ֣יתָ עוֹלָ֔ה בַּעֲצֵ֥י הָאֲשֵׁרָ֖ה אֲשֶׁ֥ר תִּכְרֹֽת׃ </span></p>
 <p align="RIGHT"><span lang="he">‎<a name="027">27</a> ‏וַיִּקַּ֨ח גִּדְע֜וֹן עֲשָׂרָ֤ה אֲנָשִׁים֙ מֵֽעֲבָדָ֔יו וַיַּ֕עַשׂ כַּאֲשֶׁ֛ר דִּבֶּ֥ר אֵלָ֖יו יְהוָ֑ה וַיְהִ֡י כַּאֲשֶׁ֣ר יָרֵא֩ אֶת־בֵּ֨ית אָבִ֜יו וְאֶת־אַנְשֵׁ֥י הָעִ֛יר מֵעֲשׂ֥וֹת יוֹמָ֖ם וַיַּ֥עַשׂ לָֽיְלָה׃ </span></p>
 <p align="RIGHT"><span lang="he">‎<a name="028">28</a> ‏וַיַּשְׁכִּ֜ימוּ אַנְשֵׁ֤י הָעִיר֙ בַּבֹּ֔קֶר וְהִנֵּ֤ה נֻתַּץ֙ מִזְבַּ֣ח הַבַּ֔עַל וְהָאֲשֵׁרָ֥ה אֲשֶׁר־עָלָ֖יו כֹּרָ֑תָה וְאֵת֙ הַפָּ֣ר הַשֵּׁנִ֔י הֹֽעֲלָ֔ה עַל־הַמִּזְבֵּ֖חַ הַבָּנֽוּי׃ </span></p>
 <p align="RIGHT"><span lang="he">‎<a name="029">29</a> ‏וַיֹּֽאמְרוּ֙ אִ֣ישׁ אֶל־רֵעֵ֔הוּ מִ֥י עָשָׂ֖ה הַדָּבָ֣ר הַזֶּ֑ה וַֽיִּדְרְשׁוּ֙ וַיְבַקְשׁ֔וּ וַיֹּ֣אמְר֔וּ גִּדְעוֹן֙ בֶּן־יוֹאָ֔שׁ עָשָׂ֖ה הַדָּבָ֥ר הַזֶּֽה׃ </span></p>
 <p align="RIGHT"><span lang="he">‎<a name="030">30</a> ‏וַיֹּ֨אמְר֜וּ אַנְשֵׁ֤י הָעִיר֙ אֶל־יוֹאָ֔שׁ הוֹצֵ֥א אֶת־בִּנְךָ֖ וְיָמֹ֑ת כִּ֤י נָתַץ֙ אֶת־מִזְבַּ֣ח הַבַּ֔עַל וְכִ֥י כָרַ֖ת הָאֲשֵׁרָ֥ה אֲשֶׁר־עָלָֽיו׃ </span></p>
 <p align="RIGHT"><span lang="he">‎<a name="031">31</a> ‏וַיֹּ֣אמֶר יוֹאָ֡שׁ לְכֹל֩ אֲשֶׁר־עָמְד֨וּ עָלָ֜יו הַאַתֶּ֣ם׀ תְּרִיב֣וּן לַבַּ֗עַל אִם־אַתֶּם֙ תּוֹשִׁיע֣וּן אוֹת֔וֹ אֲשֶׁ֨ר יָרִ֥יב ל֛וֹ יוּמַ֖ת עַד־הַבֹּ֑קֶר אִם־אֱלֹהִ֥ים הוּא֙ יָ֣רֶב ל֔וֹ כִּ֥י נָתַ֖ץ אֶֽת־מִזְבְּחֽוֹ׃ </span></p>
 <p align="RIGHT"><span lang="he">‎<a name="032">32</a> ‏וַיִּקְרָא־ל֥וֹ בַיּוֹם־הַה֖וּא יְרֻבַּ֣עַל לֵאמֹ֑ר יָ֤רֶב בּוֹ֙ הַבַּ֔עַל כִּ֥י נָתַ֖ץ אֶֽת־מִזְבְּחֽוֹ׃ פ</span></p>
 <p align="RIGHT"><span lang="he">‎<a name="033">33</a> ‏וְכָל־מִדְיָ֧ן וַעֲמָלֵ֛ק וּבְנֵי־קֶ֖דֶם נֶאֶסְפ֣וּ יַחְדָּ֑ו וַיַּעַבְר֥וּ וַֽיַּחֲנ֖וּ בְּעֵ֥מֶק יִזְרְעֶֽאל׃ </span></p>
 <p align="RIGHT"><span lang="he">‎<a name="034">34</a> ‏וְר֣וּחַ יְהוָ֔ה לָבְשָׁ֖ה אֶת־גִּדְע֑וֹן וַיִּתְקַע֙ בַּשּׁוֹפָ֔ר וַיִּזָּעֵ֥ק אֲבִיעֶ֖זֶר אַחֲרָֽיו׃ </span></p>
 <p align="RIGHT"><span lang="he">‎<a name="035">35</a> ‏וּמַלְאָכִים֙ שָׁלַ֣ח בְּכָל־מְנַשֶּׁ֔ה וַיִּזָּעֵ֥ק גַּם־ה֖וּא אַחֲרָ֑יו וּמַלְאָכִ֣ים שָׁלַ֗ח בְּאָשֵׁ֤ר וּבִזְבֻלוּן֙ וּבְנַפְתָּלִ֔י וַֽיַּעֲל֖וּ לִקְרָאתָֽם׃ </span></p>
 <p align="RIGHT"><span lang="he">‎<a name="036">36</a> ‏וַיֹּ֥אמֶר גִּדְע֖וֹן אֶל־הָאֱלֹהִ֑ים אִם־יֶשְׁךָ֞ מוֹשִׁ֧יעַ בְּיָדִ֛י אֶת־יִשְׂרָאֵ֖ל כַּאֲשֶׁ֥ר דִּבַּֽרְתָּ׃ </span></p>
 <p align="RIGHT"><span lang="he">‎<a name="037">37</a> ‏הִנֵּ֣ה אָנֹכִ֗י מַצִּ֛יג אֶת־גִּזַּ֥ת הַצֶּ֖מֶר בַּגֹּ֑רֶן אִ֡ם טַל֩ יִהְיֶ֨ה עַֽל־הַגִּזָּ֜ה לְבַדָּ֗הּ וְעַל־כָּל־הָאָ֙רֶץ֙ חֹ֔רֶב וְיָדַעְתִּ֗י כִּֽי־תוֹשִׁ֧יעַ בְּיָדִ֛י אֶת־יִשְׂרָאֵ֖ל כַּאֲשֶׁ֥ר דִּבַּֽרְתָּ׃ </span></p>
 <p align="RIGHT"><span lang="he">‎<a name="038">38</a> ‏וַיְהִי־כֵ֕ן וַיַּשְׁכֵּם֙ מִֽמָּחֳרָ֔ת וַיָּ֖זַר אֶת־הַגִּזָּ֑ה וַיִּ֤מֶץ טַל֙ מִן־הַגִּזָּ֔ה מְל֥וֹא הַסֵּ֖פֶל מָֽיִם׃ </span></p>
 <p align="RIGHT"><span lang="he">‎<a name="039">39</a> ‏וַיֹּ֤אמֶר גִּדְעוֹן֙ אֶל־הָ֣אֱלֹהִ֔ים אַל־יִ֤חַר אַפְּךָ֙ בִּ֔י וַאֲדַבְּרָ֖ה אַ֣ךְ הַפָּ֑עַם אֲנַסֶּ֤ה נָּא־רַק־הַפַּ֙עַם֙ בַּגִּזָּ֔ה יְהִי־נָ֨א חֹ֤רֶב אֶל־הַגִּזָּה֙ לְבַדָּ֔הּ וְעַל־כָּל־הָאָ֖רֶץ יִֽהְיֶה־טָּֽל׃ </span></p>
 <p align="RIGHT"><span lang="he">‎<a name="040">40</a> ‏וַיַּ֧עַשׂ אֱלֹהִ֛ים כֵּ֖ן בַּלַּ֣יְלָה הַה֑וּא וַיְהִי־חֹ֤רֶב אֶל־הַגִּזָּה֙ לְבַדָּ֔הּ וְעַל־כָּל־הָאָ֖רֶץ הָ֥יָה טָֽל׃ פ</span></p>
 </td>
 <td width="50%">
 <p>1 wayy<sup>a</sup>‘ăśû ḇənê-yiśərā’ēl hār<sup>a</sup>‘ bə‘ênê yəhwâ wayyitənēm yəhwâ bəyaḏ-miḏəyān šeḇ<sup>a</sup>‘ šānîm: </p>
 <p>2 watā‘āz yaḏ-miḏəyān ‘al-yiśərā’ēl mipənê miḏəyān ‘āśû lâem| bənê yiśərā’ēl ’eṯ-hamminəhārwōṯ ’ăšer behārîm wə’eṯ-hammə‘ārwōṯ wə’eṯ-hamməṣāḏwōṯ: </p>
 <p>3 wəhāyâ ’im-zār<sup>a</sup>‘ yiśərā’ēl wə‘ālâ miḏəyān w<sup>a</sup>‘ămālēq ûḇənê-qeḏem wə‘ālû ‘ālāyw: </p>
 <p>4 wayy<sup>a</sup>ḥănû ‘ălêhem wayyašəḥîṯû ’eṯ-yəḇûl hā’āreṣ ‘aḏ-bwō’ăḵā ‘azzâ wəlō’-yašə’îrû miḥəyâ bəyiśərā’ēl wəśeh wāšwōr w<sup>a</sup>ḥămwōr: </p>
 <p>5 kî hēm ûmiqənêhem y<sup>a</sup>‘ălû wə’âŏlêhem <font color="brown">yāḇō’û</font> <font color="blue">ûḇā’û</font> ḵəḏê-’arəbeh lārōḇ wəlâem wəliḡəmallêhem ’ên misəpār wayyāḇō’û ḇā’āreṣ ləš<sup>a</sup>ḥăṯāh: </p>
 <p>6 wayyidal yiśərā’ēl mə’ōḏ mipənê miḏəyān wayyizə‘ăqû ḇənê-yiśərā’ēl ’el-yəhwâ: f</p>
 <p>7 wayəhî kî-zā‘ăqû ḇənê-yiśərā’ēl ’el-yəhwâ ‘al ’ōḏwōṯ miḏəyān: </p>
 <p>8 wayyišəl<sup>a</sup>ḥ yəhwâ ’îš nāḇî’ ’el-bənê yiśərā’ēl wayyō’mer lâem kōh-’āmar yəhwâ| ’ĕlōhê yiśərā’ēl ’ānōḵî he‘ĕlêṯî ’eṯəḵem mimmiṣərayim wā’ōṣî’ ’eṯəḵem mibêṯ ‘ăḇāḏîm: </p>
 <p>9 wā’aṣṣil ’eṯəḵem mîyaḏ miṣərayim ûmîyaḏ kāl-lōḥăṣêḵem wā’ăḡārēš ’wōṯām mipənêḵem wā’etənâ lāḵem ’eṯ-’arəṣām: </p>
 <p>10 wā’ōmərâ lāḵem ’ănî yəhwâ ’ĕlōhêḵem lō’ ṯîrə’û ’eṯ-’ĕlōhê hā’ĕmōrî ’ăšer ’atem ywōšəḇîm bə’arəṣām wəlō’ šəm<sup>a</sup>‘ətem bəqwōlî: f</p>
 <p>11 wayyāḇō’ malə’aḵə yəhwâ wayyēšeḇ t<sup>a</sup>ḥaṯ hā’ēlâ ’ăšer bə‘āfərâ ’ăšer ləywō’āš ’ăḇî hā‘ezərî wəḡiḏə‘wōn bənwō ḥōḇēṭ ḥiṭṭîm bagaṯ ləhānîs mipənê miḏəyān: </p>
 <p>12 wayyērā’ ’ēlāyw malə’aḵə yəhwâ wayyō’mer ’ēlāyw yəhwâ ‘imməḵā gibwōr heḥāyil: </p>
 <p>13 wayyō’mer ’ēlāyw giḏə‘wōn bî ’ăḏōnî wəyēš yəhwâ ‘immānû wəlāmmâ məṣā’aṯənû kāl-zō’ṯ wə’ayyēh ḵāl-nifələ’ōṯāyw ’ăšer sipərû-lānû ’ăḇwōṯênû lē’mōr hălō’ mimmiṣərayim he‘ĕlānû yəhwâ wə‘atâ nəṭāšānû yəhwâ wayyitənēnû bəḵaf-miḏəyān: </p>
 <p>14 wayyifen ’ēlāyw yəhwâ wayyō’mer lēḵə bəḵōḥăḵā zeh wəhwōš<sup>a</sup>‘ətā ’eṯ-yiśərā’ēl mikaf miḏəyān hălō’ šəl<sup>a</sup>ḥətîḵā: </p>
 <p>15 wayyō’mer ’ēlāyw bî ’ăḏōnāy bammâ ’wōšî‘a ’eṯ-yiśərā’ēl hinnēh ’aləpî hadal bimənaššeh wə’ānōḵî haṣṣā‘îr bəḇêṯ ’āḇî: </p>
 <p>16 wayyō’mer ’ēlāyw yəhwâ kî ’ehəyeh ‘immāḵə wəhikîṯā ’eṯ-miḏəyān kə’îš ’eḥāḏ: </p>
 <p>17 wayyō’mer ’ēlāyw ’im-nā’ māṣā’ṯî ḥēn bə‘êneyḵā wə‘āśîṯā llî ’wōṯ šā’atâ məḏabēr ‘immî: </p>
 <p>18 ’al-nā’ ṯāmuš mizzeh ‘aḏ-bō’î ’ēleyḵā wəhōṣē’ṯî ’eṯ-minəḥāṯî wəhinn<sup>a</sup>ḥətî ləfāneyḵā wayyō’mar ’ānōḵî ’ēšēḇ ‘aḏ šûḇeḵā: </p>
 <p>19 wəḡiḏə‘wōn bā’ wayy<sup>a</sup>‘aś gəḏî-‘izzîm wə’êfaṯ-qem<sup>a</sup>ḥ maṣṣwōṯ habāśār śām bassal wəhammāraq śām bapārûr wayywōṣē’ ’ēlāyw ’el-t<sup>a</sup>ḥaṯ hā’ēlâ wayyagaš: s</p>
 <p>20 wayyō’mer ’ēlāyw malə’aḵə hā’ĕlōhîm q<sup>a</sup>ḥ ’eṯ-habāśār wə’eṯ-hammaṣṣwōṯ wəhann<sup>a</sup>ḥ ’el-hassel<sup>a</sup>‘ hallāz wə’eṯ-hammāraq šəfwōḵə wayy<sup>a</sup>‘aś kēn: </p>
 <p>21 wayyišəl<sup>a</sup>ḥ malə’aḵə yəhwâ ’eṯ-qəṣēh hammišə‘eneṯ ’ăšer bəyāḏwō wayyig<sup>a</sup>‘ babāśār ûḇammaṣṣwōṯ wat<sup>a</sup>‘al hā’ēš min-haṣṣûr watō’ḵal ’eṯ-habāśār wə’eṯ-hammaṣṣwōṯ ûmalə’aḵə yəhwâ hālaḵə mē‘ênāyw: </p>
 <p>22 wayyarə’ giḏə‘wōn kî-malə’aḵə yəhwâ hû’ swayyō’mer giḏə‘wōn ’ăhāh ’ăḏōnāy yəhwih kî-‘al-kēn rā’îṯî malə’aḵə yəhwâ pānîm ’el-pānîm: </p>
 <p>23 wayyō’mer lwō yəhwâ šālwōm ləḵā ’al-tîrā’ lō’ tāmûṯ: </p>
 <p>24 wayyiḇen šām giḏə‘wōn mizəbēḥa layhwâ wayyiqərā’-lwō yəhwâ šālwōm ‘aḏ hayywōm hazzeh ‘wōḏennû bə‘āfərāṯ ’ăḇî hā‘ezərî: f</p>
 <p>25 wayəhî ballayəlâ hahû’ wayyō’mer lwō yəhwâ q<sup>a</sup>ḥ ’eṯ-par-haššwōr ’ăšer lə’āḇîḵā ûfar haššēnî šeḇ<sup>a</sup>‘ šānîm wəhārasətā ’eṯ-mizəb<sup>a</sup>ḥ hab<sup>a</sup>‘al ’ăšer lə’āḇîḵā wə’eṯ-hā’ăšērâ ’ăšer-‘ālāyw tiḵərōṯ: </p>
 <p>26 ûḇānîṯā mizəbēḥa layhwâ ’ĕlōheyḵā ‘al rō’š hammā‘wōz hazzeh bamm<sup>a</sup>‘ărāḵâ wəlāq<sup>a</sup>ḥətā ’eṯ-hapār haššēnî wəh<sup>a</sup>‘ălîṯā ‘wōlâ b<sup>a</sup>‘ăṣê hā’ăšērâ ’ăšer tiḵərōṯ: </p>
 <p>27 wayyiqq<sup>a</sup>ḥ giḏə‘wōn ‘ăśārâ ’ănāšîm mē‘ăḇāḏāyw wayy<sup>a</sup>‘aś ka’ăšer diber ’ēlāyw yəhwâ wayəhî ka’ăšer yārē’ ’eṯ-bêṯ ’āḇîw wə’eṯ-’anəšê hā‘îr mē‘ăśwōṯ ywōmām wayy<sup>a</sup>‘aś lāyəlâ: </p>
 <p>28 wayyašəkîmû ’anəšê hā‘îr babōqer wəhinnēh nutaṣ mizəb<sup>a</sup>ḥ hab<sup>a</sup>‘al wəhā’ăšērâ ’ăšer-‘ālāyw kōrāṯâ wə’ēṯ hapār haššēnî hō‘ălâ ‘al-hammizəbēḥa habānûy: </p>
 <p>29 wayyō’mərû ’îš ’el-rē‘ēhû mî ‘āśâ hadāḇār hazzeh wayyiḏərəšû wayəḇaqəšû wayyō’mərû giḏə‘wōn ben-ywō’āš ‘āśâ hadāḇār hazzeh: </p>
 <p>30 wayyō’mərû ’anəšê hā‘îr ’el-ywō’āš hwōṣē’ ’eṯ-binəḵā wəyāmōṯ kî nāṯaṣ ’eṯ-mizəb<sup>a</sup>ḥ hab<sup>a</sup>‘al wəḵî ḵāraṯ hā’ăšērâ ’ăšer-‘ālāyw: </p>
 <p>31 wayyō’mer ywō’āš ləḵōl ’ăšer-‘āməḏû ‘ālāyw ha’atem| tərîḇûn lab<sup>a</sup>‘al ’im-’atem twōšî‘ûn ’wōṯwō ’ăšer yārîḇ lwō yûmaṯ ‘aḏ-habōqer ’im-’ĕlōhîm hû’ yāreḇ lwō kî nāṯaṣ ’eṯ-mizəbəḥwō: </p>
 <p>32 wayyiqərā’-lwō ḇayywōm-hahû’ yərub<sup>a</sup>‘al lē’mōr yāreḇ bwō hab<sup>a</sup>‘al kî nāṯaṣ ’eṯ-mizəbəḥwō: f</p>
 <p>33 wəḵāl-miḏəyān w<sup>a</sup>‘ămālēq ûḇənê-qeḏem ne’esəfû y<sup>a</sup>ḥədāw wayy<sup>a</sup>‘aḇərû wayy<sup>a</sup>ḥănû bə‘ēmeq yizərə‘e’l: </p>
 <p>34 wərûḥa yəhwâ lāḇəšâ ’eṯ-giḏə‘wōn wayyiṯəq<sup>a</sup>‘ baššwōfār wayyizzā‘ēq ’ăḇî‘ezer ’<sup>a</sup>ḥărāyw: </p>
 <p>35 ûmalə’āḵîm šāl<sup>a</sup>ḥ bəḵāl-mənaššeh wayyizzā‘ēq gam-hû’ ’<sup>a</sup>ḥărāyw ûmalə’āḵîm šāl<sup>a</sup>ḥ bə’āšēr ûḇizəḇulûn ûḇənafətālî wayy<sup>a</sup>‘ălû liqərā’ṯām: </p>
 <p>36 wayyō’mer giḏə‘wōn ’el-hā’ĕlōhîm ’im-yešəḵā mwōšî‘a bəyāḏî ’eṯ-yiśərā’ēl ka’ăšer dibarətā: </p>
 <p>37 hinnēh ’ānōḵî maṣṣîḡ ’eṯ-gizzaṯ haṣṣemer bagōren ’im ṭal yihəyeh ‘al-hagizzâ ləḇadāh wə‘al-kāl-hā’āreṣ ḥōreḇ wəyāḏ<sup>a</sup>‘ətî kî-ṯwōšî‘a bəyāḏî ’eṯ-yiśərā’ēl ka’ăšer dibarətā: </p>
 <p>38 wayəhî-ḵēn wayyašəkēm mimmāḥŏrāṯ wayyāzar ’eṯ-hagizzâ wayyimeṣ ṭal min-hagizzâ məlwō’ hassēfel māyim: </p>
 <p>39 wayyō’mer giḏə‘wōn ’el-hā’ĕlōhîm ’al-yiḥar ’apəḵā bî wa’ăḏabərâ ’aḵə hapā‘am ’ănasseh nnā’-raq-hap<sup>a</sup>‘am bagizzâ yəhî-nā’ ḥōreḇ ’el-hagizzâ ləḇadāh wə‘al-kāl-hā’āreṣ yihəyeh-ṭṭāl: </p>
 <p>40 wayy<sup>a</sup>‘aś ’ĕlōhîm kēn ballayəlâ hahû’ wayəhî-ḥōreḇ ’el-hagizzâ ləḇadāh wə‘al-kāl-hā’āreṣ hāyâ ṭāl: f</p>
 </td>
 </tr></table>
 <p></p><hr>
 <center>
 <a href="jdg007.htm">Next: Judges (Shoftim) Chapter 7</a></center>
 </body>