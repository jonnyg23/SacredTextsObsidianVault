<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/job034.htm">Polyglot</a> 
 <a href="../kjv/job034.htm">KJV</a> 
 <a href="../sep/job034.htm">Sep</a> 
 <a href="../vul/job034.htm">Vul</a> 
 
 <br>
 <br><a href="job.htm">Job (Iyov) Index</a><br>
  
 <a href="job033.htm">Previous</a> 
 <a href="job035.htm">Next</a> 
 </center>
 <hr>
 
 <h3 align="CENTER">Tanach (Hebrew): Job (Iyov) Chapter 34</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיַּ֥עַן אֱלִיה֗וּא וַיֹּאמַֽר׃ </span></p>
 <p align="RIGHT"><span lang="he">‎<a name="002">2</a> ‏שִׁמְע֣וּ חֲכָמִ֣ים מִלָּ֑י וְ֝יֹדְעִ֗ים הַאֲזִ֥ינוּ לִֽי׃ </span></p>
 <p align="RIGHT"><span lang="he">‎<a name="003">3</a> ‏כִּי־אֹ֭זֶן<font color="red"><sup>3</sup></font> מִלִּ֣ין תִּבְחָ֑ן וְ֝חֵ֗ךְ יִטְעַ֥ם לֶאֱכֹֽל׃ </span></p>
 <p align="RIGHT"><span lang="he">‎<a name="004">4</a> ‏מִשְׁפָּ֥ט נִבְחֲרָה־לָּ֑נוּ נֵדְעָ֖ה בֵינֵ֣ינוּ מַה־טּֽוֹב׃ </span></p>
 <p align="RIGHT"><span lang="he">‎<a name="005">5</a> ‏כִּֽי־אָ֭מַר אִיּ֣וֹב צָדַ֑קְתִּי וְ֝אֵ֗ל הֵסִ֥יר מִשְׁפָּטִֽי׃ </span></p>
 <p align="RIGHT"><span lang="he">‎<a name="006">6</a> ‏עַל־מִשְׁפָּטִ֥י אֲכַזֵּ֑ב אָנ֖וּשׁ חִצִּ֣י בְלִי־פָֽשַׁע׃ </span></p>
 <p align="RIGHT"><span lang="he">‎<a name="007">7</a> ‏מִי־גֶ֥בֶר כְּאִיּ֑וֹב יִֽשְׁתֶּה־לַּ֥עַג כַּמָּֽיִם׃ </span></p>
 <p align="RIGHT"><span lang="he">‎<a name="008">8</a> ‏וְאָרַ֣ח לְ֭חֶבְרָה עִם־פֹּ֣עֲלֵי אָ֑וֶן וְ֝לָלֶ֗כֶת עִם־אַנְשֵׁי־רֶֽשַׁע׃ </span></p>
 <p align="RIGHT"><span lang="he">‎<a name="009">9</a> ‏כִּֽי־אָ֭מַר לֹ֣א יִסְכָּן־גָּ֑בֶר בִּ֝רְצֹת֗וֹ עִם־אֱלֹהִֽים׃ </span></p>
 <p align="RIGHT"><span lang="he">‎<a name="010">10</a> ‏לָכֵ֤ן׀ אַ֥נֲשֵׁ֥י<font color="red"><sup>3</sup></font> לֵבָ֗ב שִׁמְע֫וּ לִ֥י חָלִ֖לָה לָאֵ֥ל מֵרֶ֗שַׁע וְשַׁדַּ֥י מֵעָֽוֶל׃ </span></p>
 <p align="RIGHT"><span lang="he">‎<a name="011">11</a> ‏כִּ֤י פֹ֣עַל אָ֭דָם יְשַׁלֶּם־ל֑וֹ וּֽכְאֹ֥רַח אִ֝֗ישׁ יַמְצִאֶֽנּוּ׃ </span></p>
 <p align="RIGHT"><span lang="he">‎<a name="012">12</a> ‏אַף־אָמְנָ֗ם אֵ֥ל לֹֽא־יַרְשִׁ֑יעַ וְ֝שַׁדַּ֗י לֹֽא־יְעַוֵּ֥ת מִשְׁפָּֽט׃ </span></p>
 <p align="RIGHT"><span lang="he">‎<a name="013">13</a> ‏מִֽי־פָקַ֣ד עָלָ֣יו אָ֑רְצָה וּמִ֥י שָׂ֝֗ם תֵּבֵ֥ל כֻּלָּֽהּ׃ </span></p>
 <p align="RIGHT"><span lang="he">‎<a name="014">14</a> ‏אִם־יָשִׂ֣ים אֵלָ֣יו לִבּ֑וֹ רוּח֥וֹ וְ֝נִשְׁמָת֗וֹ אֵלָ֥יו יֶאֱסֹֽף׃ </span></p>
 <p align="RIGHT"><span lang="he">‎<a name="015">15</a> ‏יִגְוַ֣ע כָּל־בָּשָׂ֣ר יָ֑חַד וְ֝אָדָ֗ם עַל־עָפָ֥ר יָשֽׁוּב׃ </span></p>
 <p align="RIGHT"><span lang="he">‎<a name="016">16</a> ‏וְאִם־בִּ֥ינָה שִׁמְעָה־זֹּ֑את הַ֝אֲזִ֗ינָה לְק֣וֹל מִלָּֽי׃ </span></p>
 <p align="RIGHT"><span lang="he">‎<a name="017">17</a> ‏הַאַ֬ף שׂוֹנֵ֣א מִשְׁפָּ֣ט יַחֲב֑וֹשׁ וְאִם־צַדִּ֖יק כַּבִּ֣יר תַּרְשִֽׁיעַ׃ </span></p>
 <p align="RIGHT"><span lang="he">‎<a name="018">18</a> ‏הַאֲמֹ֣ר לְמֶ֣לֶךְ בְּלִיָּ֑עַל רָ֝שָׁ֗ע אֶל־נְדִיבִֽים׃ </span></p>
 <p align="RIGHT"><span lang="he">‎<a name="019">19</a> ‏אֲשֶׁ֤ר לֹֽא־נָשָׂ֨א׀ פְּנֵ֥י שָׂרִ֗ים וְלֹ֣א נִכַּר־שׁ֖וֹעַ לִפְנֵי־דָ֑ל כִּֽי־מַעֲשֵׂ֖ה יָדָ֣יו כֻּלָּֽם׃ </span></p>
 <p align="RIGHT"><span lang="he">‎<a name="020">20</a> ‏רֶ֤גַע׀ יָמֻתוּ֮ וַחֲצ֪וֹת לָ֥יְלָה יְגֹעֲשׁ֣וּ עָ֣ם וְיַעֲבֹ֑רוּ וְיָסִ֥ירוּ אַ֝בִּ֗יר לֹ֣א בְיָֽד׃ </span></p>
 <p align="RIGHT"><span lang="he">‎<a name="021">21</a> ‏כִּי־עֵ֭ינָיו עַל־דַּרְכֵי־אִ֑ישׁ וְֽכָל־צְעָדָ֥יו<font color="red"><sup>3</sup></font> יִרְאֶֽה׃ </span></p>
 <p align="RIGHT"><span lang="he">‎<a name="022">22</a> ‏אֵֽין־חֹ֖שֶׁךְ וְאֵ֣ין צַלְמָ֑וֶת לְהִסָּ֥תֶר שָׁ֝֗ם פֹּ֣עֲלֵי אָֽוֶן׃ </span></p>
 <p align="RIGHT"><span lang="he">‎<a name="023">23</a> ‏כִּ֤י לֹ֣א עַל־אִ֭ישׁ יָשִׂ֣ים ע֑וֹד לַהֲלֹ֥ךְ אֶל־אֵ֝֗ל בַּמִּשְׁפָּֽט׃ </span></p>
 <p align="RIGHT"><span lang="he">‎<a name="024">24</a> ‏יָרֹ֣עַ כַּבִּירִ֣ים לֹא־חֵ֑קֶר וַיַּעֲמֵ֖ד אֲחֵרִ֣ים תַּחְתָּֽם׃ </span></p>
 <p align="RIGHT"><span lang="he">‎<a name="025">25</a> ‏לָכֵ֗ן יַ֭כִּיר מַעְבָּֽדֵיהֶ֑ם וְהָ֥פַךְ לַ֝֗יְלָה וְיִדַּכָּֽאוּ׃ </span></p>
 <p align="RIGHT"><span lang="he">‎<a name="026">26</a> ‏תַּֽחַת־רְשָׁעִ֥ים סְפָקָ֗ם בִּמְק֥וֹם רֹאִֽים׃ </span></p>
 <p align="RIGHT"><span lang="he">‎<a name="027">27</a> ‏אֲשֶׁ֣ר עַל־כֵּ֭ן סָ֣רוּ מֵֽאַחֲרָ֑יו וְכָל־דְּ֝רָכָ֗יו לֹ֣א הִשְׂכִּֽילוּ׃ </span></p>
 <p align="RIGHT"><span lang="he">‎<a name="028">28</a> ‏לְהָבִ֣יא עָ֭לָיו צַֽעֲקַת־דָּ֑ל וְצַעֲקַ֖ת עֲנִיִּ֣ים יִשְׁמָֽע׃ </span></p>
 <p align="RIGHT"><span lang="he">‎<a name="029">29</a> ‏וְה֤וּא יַשְׁקִ֨ט׀ וּמִ֥י יַרְשִׁ֗עַ וְיַסְתֵּ֣ר פָּ֭נִים וּמִ֣י יְשׁוּרֶ֑נּוּ וְעַל־גּ֖וֹי וְעַל־אָדָ֣ם יָֽחַד׃ </span></p>
 <p align="RIGHT"><span lang="he">‎<a name="030">30</a> ‏מִ֭מְּלֹךְ אָדָ֥ם חָנֵ֗ף מִמֹּ֥קְשֵׁי עָֽם׃ </span></p>
 <p align="RIGHT"><span lang="he">‎<a name="031">31</a> ‏כִּֽי־אֶל־אֵ֭ל הֶאָמַ֥ר נָשָׂ֗אתִי לֹ֣א אֶחְבֹּֽל׃ </span></p>
 <p align="RIGHT"><span lang="he">‎<a name="032">32</a> ‏בִּלְעֲדֵ֣י אֶ֭חֱזֶה אַתָּ֣ה הֹרֵ֑נִי אִֽם־עָ֥וֶל פָּ֝עַ֗לְתִּי לֹ֣א אֹסִֽיף׃ </span></p>
 <p align="RIGHT"><span lang="he">‎<a name="033">33</a> ‏הַֽמֵעִמְּךָ֬ יְשַׁלְמֶ֨נָּה כִּֽי־מָאַ֗סְתָּ כִּי־אַתָּ֣ה תִבְחַ֣ר וְלֹא־אָ֑נִי וּֽמַה־יָדַ֥עְתָּ דַבֵּֽר׃ </span></p>
 <p align="RIGHT"><span lang="he">‎<a name="034">34</a> ‏אַנְשֵׁ֣י לֵ֭בָב יֹ֣אמְרוּ לִ֑י וְגֶ֥בֶר חָ֝כָ֗ם שֹׁמֵ֥עַֽ לִֽי׃ </span></p>
 <p align="RIGHT"><span lang="he">‎<a name="035">35</a> ‏אִ֭יּוֹב לֹא־בְדַ֣עַת יְדַבֵּ֑ר וּ֝דְבָרָ֗יו לֹ֣א בְהַשְׂכֵּֽיל׃ </span></p>
 <p align="RIGHT"><span lang="he">‎<a name="036">36</a> ‏אָבִ֗י יִבָּחֵ֣ן אִיּ֣וֹב עַד־נֶ֑צַח עַל־תְּ֝שֻׁבֹ֗ת בְּאַנְשֵׁי־אָֽוֶן׃ </span></p>
 <p align="RIGHT"><span lang="he">‎<a name="037">37</a> ‏כִּ֥י יֹ֘סִ֤יף עַֽל־חַטָּאת֣וֹ פֶ֭שַׁע בֵּינֵ֣ינוּ יִסְפּ֑וֹק וְיֶ֖רֶב אֲמָרָ֣יו לָאֵֽל׃ ס</span></p>
 </td>
 <td width="50%">
 <p>1 wayy<sup>a</sup>‘an ’ĕlîhû’ wayyō’mar: </p>
 <p>2 šimə‘û ḥăḵāmîm millāy wəyōḏə‘îm ha’ăzînû lî: </p>
 <p>3 kî-’ōzen<font color="red"><sup>3</sup></font> millîn tiḇəḥān wəḥēḵə yiṭə‘am le’ĕḵōl: </p>
 <p>4 mišəpāṭ niḇəḥărâ-llānû nēḏə‘â ḇênênû mah-ṭṭwōḇ: </p>
 <p>5 kî-’āmar ’îywōḇ ṣāḏaqətî wə’ēl hēsîr mišəpāṭî: </p>
 <p>6 ‘al-mišəpāṭî ’ăḵazzēḇ ’ānûš ḥiṣṣî ḇəlî-fāš<sup>a</sup>‘: </p>
 <p>7 mî-ḡeḇer kə’îywōḇ yišəteh-ll<sup>a</sup>‘aḡ kammāyim: </p>
 <p>8 wə’ār<sup>a</sup>ḥ ləḥeḇərâ ‘im-pō‘ălê ’āwen wəlāleḵeṯ ‘im-’anəšê-reš<sup>a</sup>‘: </p>
 <p>9 kî-’āmar lō’ yisəkān-gāḇer birəṣōṯwō ‘im-’ĕlōhîm: </p>
 <p>10 lāḵēn| ’anăšê<font color="red"><sup>3</sup></font> lēḇāḇ šimə‘û lî ḥālilâ lā’ēl mēreš<sup>a</sup>‘ wəšaday mē‘āwel: </p>
 <p>11 kî fō‘al ’āḏām yəšallem-lwō ûḵə’ōr<sup>a</sup>ḥ ’îš yaməṣi’ennû: </p>
 <p>12 ’af-’āmənām ’ēl lō’-yarəšî‘a wəšaday lō’-yə‘aûēṯ mišəpāṭ: </p>
 <p>13 mî-fāqaḏ ‘ālāyw ’ārəṣâ ûmî śām tēḇēl kullāh: </p>
 <p>14 ’im-yāśîm ’ēlāyw libwō rûḥwō wənišəmāṯwō ’ēlāyw ye’ĕsōf: </p>
 <p>15 yiḡəw<sup>a</sup>‘ kāl-bāśār yāḥaḏ wə’āḏām ‘al-‘āfār yāšûḇ: </p>
 <p>16 wə’im-bînâ šimə‘â-zzō’ṯ ha’ăzînâ ləqwōl millāy: </p>
 <p>17 ha’af śwōnē’ mišəpāṭ y<sup>a</sup>ḥăḇwōš wə’im-ṣadîq kabîr tarəšî‘a: </p>
 <p>18 ha’ămōr ləmeleḵə bəlîyā‘al rāšā‘ ’el-nəḏîḇîm: </p>
 <p>19 ’ăšer lō’-nāśā’| pənê śārîm wəlō’ nikar-šwō‘a lifənê-ḏāl kî-m<sup>a</sup>‘ăśēh yāḏāyw kullām: </p>
 <p>20 reḡ<sup>a</sup>‘| yāmuṯû w<sup>a</sup>ḥăṣwōṯ lāyəlâ yəḡō‘ăšû ‘ām wəy<sup>a</sup>‘ăḇōrû wəyāsîrû ’abîr lō’ ḇəyāḏ: </p>
 <p>21 kî-‘ênāyw ‘al-darəḵê-’îš wəḵāl-ṣə‘āḏāyw<font color="red"><sup>3</sup></font> yirə’eh: </p>
 <p>22 ’ên-ḥōšeḵə wə’ên ṣaləmāweṯ ləhissāṯer šām pō‘ălê ’āwen: </p>
 <p>23 kî lō’ ‘al-’îš yāśîm ‘wōḏ lahălōḵə ’el-’ēl bammišəpāṭ: </p>
 <p>24 yārō‘a kabîrîm lō’-ḥēqer wayy<sup>a</sup>‘ămēḏ ’ăḥērîm t<sup>a</sup>ḥətām: </p>
 <p>25 lāḵēn yakîr m<sup>a</sup>‘əbāḏêhem wəhāfaḵə layəlâ wəyidakā’û: </p>
 <p>26 t<sup>a</sup>ḥaṯ-rəšā‘îm səfāqām biməqwōm rō’îm: </p>
 <p>27 ’ăšer ‘al-kēn sārû mē’<sup>a</sup>ḥărāyw wəḵāl-dərāḵāyw lō’ hiśəkîlû: </p>
 <p>28 ləhāḇî’ ‘ālāyw ṣ<sup>a</sup>‘ăqaṯ-dāl wəṣ<sup>a</sup>‘ăqaṯ ‘ănîyîm yišəmā‘: </p>
 <p>29 wəhû’ yašəqiṭ| ûmî yarəši‘a wəyasətēr pānîm ûmî yəšûrennû wə‘al-gwōy wə‘al-’āḏām yāḥaḏ: </p>
 <p>30 mimməlōḵə ’āḏām ḥānēf mimmōqəšê ‘ām: </p>
 <p>31 kî-’el-’ēl he’āmar nāśā’ṯî lō’ ’eḥəbōl: </p>
 <p>32 bilə‘ăḏê ’eḥĕzeh ’atâ hōrēnî ’im-‘āwel pā‘alətî lō’ ’ōsîf: </p>
 <p>33 hamē‘imməḵā yəšaləmennâ kî-mā’asətā kî-’atâ ṯiḇəḥar wəlō’-’ānî ûmah-yāḏ<sup>a</sup>‘ətā ḏabēr: </p>
 <p>34 ’anəšê lēḇāḇ yō’mərû lî wəḡeḇer ḥāḵām šōmē‘a lî: </p>
 <p>35 ’îywōḇ lō’-ḇəḏ<sup>a</sup>‘aṯ yəḏabēr ûḏəḇārāyw lō’ ḇəhaśəkêl: </p>
 <p>36 ’āḇî yibāḥēn ’îywōḇ ‘aḏ-neṣ<sup>a</sup>ḥ ‘al-təšuḇōṯ bə’anəšê-’āwen: </p>
 <p>37 kî yōsîf ‘al-ḥaṭṭā’ṯwō feš<sup>a</sup>‘ bênênû yisəpwōq wəyereḇ ’ămārāyw lā’ēl: s</p>
 </td>
 </tr></table>
 <p></p><hr>
 <center>
 <a href="job035.htm">Next: Job (Iyov) Chapter 35</a></center>
 </body>