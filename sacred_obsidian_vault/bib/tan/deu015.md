<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/deu015.htm">Polyglot</a> 
 <a href="../kjv/deu015.htm">KJV</a> 
 <a href="../sep/deu015.htm">Sep</a> 
 <a href="../vul/deu015.htm">Vul</a> 
 
 <br>
 <br><a href="deu.htm">Deuteronomy (Devarim) Index</a><br>
  
 <a href="deu014.htm">Previous</a> 
 <a href="deu016.htm">Next</a> 
 </center>
 <hr>
 
 <h3 align="CENTER">Tanach (Hebrew): Deuteronomy (Devarim) Chapter 15</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏מִקֵּ֥ץ שֶֽׁבַע־שָׁנִ֖ים תַּעֲשֶׂ֥ה שְׁמִטָּֽה׃ </span></p>
 <p align="RIGHT"><span lang="he">‎<a name="002">2</a> ‏וְזֶה֮ דְּבַ֣ר הַשְּׁמִטָּה֒ שָׁמ֗וֹט כָּל־בַּ֙עַל֙ מַשֵּׁ֣ה יָד֔וֹ אֲשֶׁ֥ר יַשֶּׁ֖ה בְּרֵעֵ֑הוּ לֹֽא־יִגֹּ֤שׂ אֶת־רֵעֵ֙הוּ֙ וְאֶת־אָחִ֔יו כִּֽי־קָרָ֥א שְׁמִטָּ֖ה לַֽיהוָֽה׃ </span></p>
 <p align="RIGHT"><span lang="he">‎<a name="003">3</a> ‏אֶת־הַנָּכְרִ֖י תִּגֹּ֑שׂ וַאֲשֶׁ֨ר יִהְיֶ֥ה לְךָ֛ אֶת־אָחִ֖יךָ תַּשְׁמֵ֥ט יָדֶֽךָ׃ </span></p>
 <p align="RIGHT"><span lang="he">‎<a name="004">4</a> ‏אֶ֕פֶס כִּ֛י לֹ֥א יִֽהְיֶה־בְּךָ֖ אֶבְי֑וֹן כִּֽי־בָרֵ֤ךְ יְבָֽרֶכְךָ֙ יְהוָ֔ה בָּאָ֕רֶץ אֲשֶׁר֙ יְהוָ֣ה אֱלֹהֶ֔יךָ נֹֽתֵן־לְךָ֥ נַחֲלָ֖ה לְרִשְׁתָּֽהּ׃ </span></p>
 <p align="RIGHT"><span lang="he">‎<a name="005">5</a> ‏רַ֚ק אִם־שָׁמ֣וֹעַ תִּשְׁמַ֔ע בְּק֖וֹל יְהוָ֣ה אֱלֹהֶ֑יךָ לִשְׁמֹ֤ר לַעֲשׂוֹת֙ אֶת־כָּל־הַמִּצְוָ֣ה הַזֹּ֔את אֲשֶׁ֛ר אָנֹכִ֥י מְצַוְּךָ֖ הַיּֽוֹם׃ </span></p>
 <p align="RIGHT"><span lang="he">‎<a name="006">6</a> ‏כִּֽי־יְהוָ֤ה אֱלֹהֶ֙יךָ֙ בֵּֽרַכְךָ֔ כַּאֲשֶׁ֖ר דִּבֶּר־לָ֑ךְ וְהַֽעֲבַטְתָּ֞ גּוֹיִ֣ם רַבִּ֗ים וְאַתָּה֙ לֹ֣א תַעֲבֹ֔ט וּמָֽשַׁלְתָּ֙ בְּגוֹיִ֣ם רַבִּ֔ים וּבְךָ֖ לֹ֥א יִמְשֹֽׁלוּ׃ ס</span></p>
 <p align="RIGHT"><span lang="he">‎<a name="007">7</a> ‏כִּֽי־יִהְיֶה֩ בְךָ֨ אֶבְי֜וֹן מֵאַחַ֤ד אַחֶ֙יךָ֙ בְּאַחַ֣ד שְׁעָרֶ֔יךָ בְּאַ֨רְצְךָ֔ אֲשֶׁר־יְהוָ֥ה אֱלֹהֶ֖יךָ נֹתֵ֣ן לָ֑ךְ לֹ֧א תְאַמֵּ֣ץ אֶת־לְבָבְךָ֗ וְלֹ֤א תִקְפֹּץ֙ אֶת־יָ֣דְךָ֔ מֵאָחִ֖יךָ הָאֶבְיֽוֹן׃ </span></p>
 <p align="RIGHT"><span lang="he">‎<a name="008">8</a> ‏כִּֽי־פָתֹ֧חַ תִּפְתַּ֛ח אֶת־יָדְךָ֖ ל֑וֹ וְהַעֲבֵט֙ תַּעֲבִיטֶ֔נּוּ דֵּ֚י מַחְסֹר֔וֹ אֲשֶׁ֥ר יֶחְסַ֖ר לֽוֹ׃ </span></p>
 <p align="RIGHT"><span lang="he">‎<a name="009">9</a> ‏הִשָּׁ֣מֶר לְךָ֡ פֶּן־יִהְיֶ֣ה דָבָר֩ עִם־לְבָבְךָ֨ בְלִיַּ֜עַל לֵאמֹ֗ר קָֽרְבָ֣ה שְׁנַֽת־הַשֶּׁבַע֮ שְׁנַ֣ת הַשְּׁמִטָּה֒ וְרָעָ֣ה עֵֽינְךָ֗ בְּאָחִ֙יךָ֙ הָֽאֶבְי֔וֹן וְלֹ֥א תִתֵּ֖ן ל֑וֹ וְקָרָ֤א עָלֶ֙יךָ֙ אֶל־יְהוָ֔ה וְהָיָ֥ה בְךָ֖ חֵֽטְא׃ </span></p>
 <p align="RIGHT"><span lang="he">‎<a name="010">10</a> ‏נָת֤וֹן תִּתֵּן֙ ל֔וֹ וְלֹא־יֵרַ֥ע לְבָבְךָ֖ בְּתִתְּךָ֣ ל֑וֹ כִּ֞י בִּגְלַ֣ל׀ הַדָּבָ֣ר הַזֶּ֗ה יְבָרֶכְךָ֙ יְהוָ֣ה אֱלֹהֶ֔יךָ בְּכָֽל־מַעֲשֶׂ֔ךָ וּבְכֹ֖ל מִשְׁלַ֥ח יָדֶֽךָ׃ </span></p>
 <p align="RIGHT"><span lang="he">‎<a name="011">11</a> ‏כִּ֛י לֹא־יֶחְדַּ֥ל אֶבְי֖וֹן מִקֶּ֣רֶב הָאָ֑רֶץ עַל־כֵּ֞ן אָנֹכִ֤י מְצַוְּךָ֙ לֵאמֹ֔ר פָּ֠תֹחַ תִּפְתַּ֨ח אֶת־יָדְךָ֜ לְאָחִ֧יךָ לַעֲנִיֶּ֛ךָ וּלְאֶבְיֹנְךָ֖ בְּאַרְצֶֽךָ׃ ס</span></p>
 <p align="RIGHT"><span lang="he">‎<a name="012">12</a> ‏כִּֽי־יִמָּכֵ֨ר לְךָ֜ אָחִ֣יךָ הָֽעִבְרִ֗י א֚וֹ הָֽעִבְרִיָּ֔ה וַעֲבָֽדְךָ֖ שֵׁ֣שׁ שָׁנִ֑ים וּבַשָּׁנָה֙ הַשְּׁבִיעִ֔ת תְּשַׁלְּחֶ֥נּוּ חָפְשִׁ֖י מֵעִמָּֽךְ׃ </span></p>
 <p align="RIGHT"><span lang="he">‎<a name="013">13</a> ‏וְכִֽי־תְשַׁלְּחֶ֥נּוּ חָפְשִׁ֖י מֵֽעִמָּ֑ךְ לֹ֥א תְשַׁלְּחֶ֖נּוּ רֵיקָֽם׃ </span></p>
 <p align="RIGHT"><span lang="he">‎<a name="014">14</a> ‏הַעֲנֵ֤יק תַּעֲנִיק֙ ל֔וֹ מִצֹּ֣אנְךָ֔ וּמִֽגָּרְנְךָ֖ וּמִיִּקְבֶ֑ךָ אֲשֶׁ֧ר בֵּרַכְךָ֛ יְהוָ֥ה אֱלֹהֶ֖יךָ תִּתֶּן־לֽוֹ׃ </span></p>
 <p align="RIGHT"><span lang="he">‎<a name="015">15</a> ‏וְזָכַרְתָּ֗ כִּ֣י עֶ֤בֶד הָיִ֙יתָ֙ בְּאֶ֣רֶץ מִצְרַ֔יִם וַֽיִּפְדְּךָ֖ יְהוָ֣ה אֱלֹהֶ֑יךָ עַל־כֵּ֞ן אָנֹכִ֧י מְצַוְּךָ֛ אֶת־הַדָּבָ֥ר הַזֶּ֖ה הַיּֽוֹם׃ </span></p>
 <p align="RIGHT"><span lang="he">‎<a name="016">16</a> ‏וְהָיָה֙ כִּֽי־יֹאמַ֣ר אֵלֶ֔יךָ לֹ֥א אֵצֵ֖א מֵעִמָּ֑ךְ כִּ֤י אֲהֵֽבְךָ֙ וְאֶת־בֵּיתֶ֔ךָ כִּי־ט֥וֹב ל֖וֹ עִמָּֽךְ׃ </span></p>
 <p align="RIGHT"><span lang="he">‎<a name="017">17</a> ‏וְלָקַחְתָּ֣ אֶת־הַמַּרְצֵ֗עַ וְנָתַתָּ֤ה בְאָזְנוֹ֙ וּבַדֶּ֔לֶת וְהָיָ֥ה לְךָ֖ עֶ֣בֶד עוֹלָ֑ם וְאַ֥ף לַאֲמָתְךָ֖ תַּעֲשֶׂה־כֵּֽן׃ </span></p>
 <p align="RIGHT"><span lang="he">‎<a name="018">18</a> ‏לֹא־יִקְשֶׁ֣ה בְעֵינֶ֗ךָ בְּשַׁלֵּֽחֲךָ֙ אֹת֤וֹ חָפְשִׁי֙ מֵֽעִמָּ֔ךְ כִּ֗י מִשְׁנֶה֙ שְׂכַ֣ר שָׂכִ֔יר עֲבָֽדְךָ֖ שֵׁ֣שׁ שָׁנִ֑ים וּבֵֽרַכְךָ֙ יְהוָ֣ה אֱלֹהֶ֔יךָ בְּכֹ֖ל אֲשֶׁ֥ר תַּעֲשֶֽׂה׃ פ</span></p>
 <p align="RIGHT"><span lang="he">‎<a name="019">19</a> ‏כָּֽל־הַבְּכ֡וֹר אֲשֶׁר֩ יִוָּלֵ֨ד בִּבְקָרְךָ֤ וּבְצֹֽאנְךָ֙ הַזָּכָ֔ר תַּקְדִּ֖ישׁ לַיהוָ֣ה אֱלֹהֶ֑יךָ לֹ֤א תַעֲבֹד֙ בִּבְכֹ֣ר שׁוֹרֶ֔ךָ וְלֹ֥א תָגֹ֖ז בְּכ֥וֹר צֹאנֶֽךָ׃ </span></p>
 <p align="RIGHT"><span lang="he">‎<a name="020">20</a> ‏לִפְנֵי֩ יְהוָ֨ה אֱלֹהֶ֤יךָ תֹאכֲלֶ֙נּוּ֙ שָׁנָ֣ה בְשָׁנָ֔ה בַּמָּק֖וֹם אֲשֶׁר־יִבְחַ֣ר יְהוָ֑ה אַתָּ֖ה וּבֵיתֶֽךָ׃ </span></p>
 <p align="RIGHT"><span lang="he">‎<a name="021">21</a> ‏וְכִֽי־יִהְיֶ֨ה ב֜וֹ מ֗וּם פִּסֵּ֙חַ֙ א֣וֹ עִוֵּ֔ר כֹּ֖ל מ֣וּם רָ֑ע לֹ֣א תִזְבָּחֶ֔נּוּ לַיהוָ֖ה אֱלֹהֶֽיךָ׃ </span></p>
 <p align="RIGHT"><span lang="he">‎<a name="022">22</a> ‏בִּשְׁעָרֶ֖יךָ תֹּאכֲלֶ֑נּוּ הַטָּמֵ֤א וְהַטָּהוֹר֙ יַחְדָּ֔ו כַּצְּבִ֖י וְכָאַיָּֽל׃ </span></p>
 <p align="RIGHT"><span lang="he">‎<a name="023">23</a> ‏רַ֥ק אֶת־דָּמ֖וֹ לֹ֣א תֹאכֵ֑ל עַל־הָאָ֥רֶץ תִּשְׁפְּכֶ֖נּוּ כַּמָּֽיִם׃ פ</span></p>
 </td>
 <td width="50%">
 <p>1 miqqēṣ šeḇ<sup>a</sup>‘-šānîm t<sup>a</sup>‘ăśeh šəmiṭṭâ: </p>
 <p>2 wəzeh dəḇar haššəmiṭṭâ šāmwōṭ kāl-b<sup>a</sup>‘al maššēh yāḏwō ’ăšer yaššeh bərē‘ēhû lō’-yigōś ’eṯ-rē‘ēhû wə’eṯ-’āḥîw kî-qārā’ šəmiṭṭâ layhwâ: </p>
 <p>3 ’eṯ-hannāḵərî tigōś wa’ăšer yihəyeh ləḵā ’eṯ-’āḥîḵā tašəmēṭ yāḏeḵā: </p>
 <p>4 ’efes kî lō’ yihəyeh-bəḵā ’eḇəywōn kî-ḇārēḵə yəḇāreḵəḵā yəhwâ bā’āreṣ ’ăšer yəhwâ ’ĕlōheyḵā nōṯēn-ləḵā n<sup>a</sup>ḥălâ lərišətāh: </p>
 <p>5 raq ’im-šāmwō‘a tišəm<sup>a</sup>‘ bəqwōl yəhwâ ’ĕlōheyḵā lišəmōr l<sup>a</sup>‘ăśwōṯ ’eṯ-kāl-hammiṣəwâ hazzō’ṯ ’ăšer ’ānōḵî məṣaûəḵā hayywōm: </p>
 <p>6 kî-yəhwâ ’ĕlōheyḵā bēraḵəḵā ka’ăšer diber-lāḵə wəh<sup>a</sup>‘ăḇaṭətā gwōyim rabîm wə’atâ lō’ ṯ<sup>a</sup>‘ăḇōṭ ûmāšalətā bəḡwōyim rabîm ûḇəḵā lō’ yiməšōlû: s</p>
 <p>7 kî-yihəyeh ḇəḵā ’eḇəywōn mē’<sup>a</sup>ḥaḏ ’<sup>a</sup>ḥeyḵā bə’<sup>a</sup>ḥaḏ šə‘āreyḵā bə’arəṣəḵā ’ăšer-yəhwâ ’ĕlōheyḵā nōṯēn lāḵə lō’ ṯə’ammēṣ ’eṯ-ləḇāḇəḵā wəlō’ ṯiqəpōṣ ’eṯ-yāḏəḵā mē’āḥîḵā hā’eḇəywōn: </p>
 <p>8 kî-fāṯōḥa tifət<sup>a</sup>ḥ ’eṯ-yāḏəḵā lwō wəh<sup>a</sup>‘ăḇēṭ t<sup>a</sup>‘ăḇîṭennû dê m<sup>a</sup>ḥəsōrwō ’ăšer yeḥəsar lwō: </p>
 <p>9 hiššāmer ləḵā pen-yihəyeh ḏāḇār ‘im-ləḇāḇəḵā ḇəlîy<sup>a</sup>‘al lē’mōr qārəḇâ šənaṯ-haššeḇ<sup>a</sup>‘ šənaṯ haššəmiṭṭâ wərā‘â ‘ênəḵā bə’āḥîḵā hā’eḇəywōn wəlō’ ṯitēn lwō wəqārā’ ‘āleyḵā ’el-yəhwâ wəhāyâ ḇəḵā ḥēṭə’: </p>
 <p>10 nāṯwōn titēn lwō wəlō’-yēr<sup>a</sup>‘ ləḇāḇəḵā bəṯitəḵā lwō kî biḡəlal| hadāḇār hazzeh yəḇāreḵəḵā yəhwâ ’ĕlōheyḵā bəḵāl-m<sup>a</sup>‘ăśeḵā ûḇəḵōl mišəl<sup>a</sup>ḥ yāḏeḵā: </p>
 <p>11 kî lō’-yeḥədal ’eḇəywōn miqqereḇ hā’āreṣ ‘al-kēn ’ānōḵî məṣaûəḵā lē’mōr pāṯōḥa tifət<sup>a</sup>ḥ ’eṯ-yāḏəḵā lə’āḥîḵā l<sup>a</sup>‘ănîyeḵā ûlə’eḇəyōnəḵā bə’arəṣeḵā: s</p>
 <p>12 kî-yimmāḵēr ləḵā ’āḥîḵā hā‘iḇərî ’wō hā‘iḇərîyâ w<sup>a</sup>‘ăḇāḏəḵā šēš šānîm ûḇaššānâ haššəḇî‘iṯ təšalləḥennû ḥāfəšî mē‘immāḵə: </p>
 <p>13 wəḵî-ṯəšalləḥennû ḥāfəšî mē‘immāḵə lō’ ṯəšalləḥennû rêqām: </p>
 <p>14 h<sup>a</sup>‘ănêq t<sup>a</sup>‘ănîq lwō miṣṣō’nəḵā ûmigārənəḵā ûmîyiqəḇeḵā ’ăšer bēraḵəḵā yəhwâ ’ĕlōheyḵā titen-lwō: </p>
 <p>15 wəzāḵarətā kî ‘eḇeḏ hāyîṯā bə’ereṣ miṣərayim wayyifədəḵā yəhwâ ’ĕlōheyḵā ‘al-kēn ’ānōḵî məṣaûəḵā ’eṯ-hadāḇār hazzeh hayywōm: </p>
 <p>16 wəhāyâ kî-yō’mar ’ēleyḵā lō’ ’ēṣē’ mē‘immāḵə kî ’ăhēḇəḵā wə’eṯ-bêṯeḵā kî-ṭwōḇ lwō ‘immāḵə: </p>
 <p>17 wəlāq<sup>a</sup>ḥətā ’eṯ-hammarəṣē‘a wənāṯatâ ḇə’āzənwō ûḇadeleṯ wəhāyâ ləḵā ‘eḇeḏ ‘wōlām wə’af la’ămāṯəḵā t<sup>a</sup>‘ăśeh-kēn: </p>
 <p>18 lō’-yiqəšeh ḇə‘êneḵā bəšallēḥăḵā ’ōṯwō ḥāfəšî mē‘immāḵə kî mišəneh śəḵar śāḵîr ‘ăḇāḏəḵā šēš šānîm ûḇēraḵəḵā yəhwâ ’ĕlōheyḵā bəḵōl ’ăšer t<sup>a</sup>‘ăśeh: f</p>
 <p>19 kāl-habəḵwōr ’ăšer yiûālēḏ biḇəqārəḵā ûḇəṣō’nəḵā hazzāḵār taqədîš layhwâ ’ĕlōheyḵā lō’ ṯ<sup>a</sup>‘ăḇōḏ biḇəḵōr šwōreḵā wəlō’ ṯāḡōz bəḵwōr ṣō’neḵā: </p>
 <p>20 lifənê yəhwâ ’ĕlōheyḵā ṯō’ḵălennû šānâ ḇəšānâ bammāqwōm ’ăšer-yiḇəḥar yəhwâ ’atâ ûḇêṯeḵā: </p>
 <p>21 wəḵî-yihəyeh ḇwō mûm pissēḥa ’wō ‘iûēr kōl mûm rā‘ lō’ ṯizəbāḥennû layhwâ ’ĕlōheyḵā: </p>
 <p>22 bišə‘āreyḵā tō’ḵălennû haṭṭāmē’ wəhaṭṭâwōr y<sup>a</sup>ḥədāw kaṣṣəḇî wəḵā’ayyāl: </p>
 <p>23 raq ’eṯ-dāmwō lō’ ṯō’ḵēl ‘al-hā’āreṣ tišəpəḵennû kammāyim: f</p>
 </td>
 </tr></table>
 <p></p><hr>
 <center>
 <a href="deu016.htm">Next: Deuteronomy (Devarim) Chapter 16</a></center>
 </body>