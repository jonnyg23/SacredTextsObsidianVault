<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/lev004.htm">Polyglot</a> 
 <a href="../kjv/lev004.htm">KJV</a> 
 <a href="../sep/lev004.htm">Sep</a> 
 <a href="../vul/lev004.htm">Vul</a> 
 
 <br>
 <br><a href="lev.htm">Leviticus (Vayikra) Index</a><br>
  
 <a href="lev003.htm">Previous</a> 
 <a href="lev005.htm">Next</a> 
 </center>
 <hr>
 
 <h3 align="CENTER">Tanach (Hebrew): Leviticus (Vayikra) Chapter 4</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </span></p>
 <p align="RIGHT"><span lang="he">‎<a name="002">2</a> ‏דַּבֵּ֞ר אֶל־בְּנֵ֣י יִשְׂרָאֵל֮<font color="red"><sup>3</sup></font> לֵאמֹר֒ נֶ֗פֶשׁ כִּֽי־תֶחֱטָ֤א בִשְׁגָגָה֙ מִכֹּל֙ מִצְוֹ֣ת יְהוָ֔ה אֲשֶׁ֖ר לֹ֣א תֵעָשֶׂ֑ינָה וְעָשָׂ֕ה מֵאַחַ֖ת מֵהֵֽנָּה׃ </span></p>
 <p align="RIGHT"><span lang="he">‎<a name="003">3</a> ‏אִ֣ם הַכֹּהֵ֧ן הַמָּשִׁ֛יחַ יֶחֱטָ֖א לְאַשְׁמַ֣ת הָעָ֑ם וְהִקְרִ֡יב עַ֣ל חַטָּאתוֹ֩ אֲשֶׁ֨ר חָטָ֜א פַּ֣ר בֶּן־בָּקָ֥ר תָּמִ֛ים לַיהוָ֖ה לְחַטָּֽאת׃ </span></p>
 <p align="RIGHT"><span lang="he">‎<a name="004">4</a> ‏וְהֵבִ֣יא אֶת־הַפָּ֗ר אֶל־פֶּ֛תַח אֹ֥הֶל מוֹעֵ֖ד לִפְנֵ֣י יְהוָ֑ה וְסָמַ֤ךְ אֶת־יָדוֹ֙ עַל־רֹ֣אשׁ הַפָּ֔ר וְשָׁחַ֥ט אֶת־הַפָּ֖ר לִפְנֵ֥י יְהוָֽה׃ </span></p>
 <p align="RIGHT"><span lang="he">‎<a name="005">5</a> ‏וְלָקַ֛ח הַכֹּהֵ֥ן הַמָּשִׁ֖יחַ מִדַּ֣ם הַפָּ֑ר וְהֵבִ֥יא אֹת֖וֹ אֶל־אֹ֥הֶל מוֹעֵֽד׃ </span></p>
 <p align="RIGHT"><span lang="he">‎<a name="006">6</a> ‏וְטָבַ֧ל הַכֹּהֵ֛ן אֶת־אֶצְבָּע֖וֹ בַּדָּ֑ם וְהִזָּ֨ה מִן־הַדָּ֜ם שֶׁ֤בַע פְּעָמִים֙ לִפְנֵ֣י יְהוָ֔ה אֶת־פְּנֵ֖י פָּרֹ֥כֶת הַקֹּֽדֶשׁ׃ </span></p>
 <p align="RIGHT"><span lang="he">‎<a name="007">7</a> ‏וְנָתַן֩ הַכֹּהֵ֨ן מִן־הַדָּ֜ם עַל־קַ֠רְנוֹת מִזְבַּ֨ח קְטֹ֤רֶת הַסַּמִּים֙ לִפְנֵ֣י יְהוָ֔ה אֲשֶׁ֖ר בְּאֹ֣הֶל מוֹעֵ֑ד וְאֵ֣ת׀ כָּל־דַּ֣ם הַפָּ֗ר יִשְׁפֹּךְ֙ אֶל־יְסוֹד֙ מִזְבַּ֣ח הָעֹלָ֔ה אֲשֶׁר־פֶּ֖תַח אֹ֥הֶל מוֹעֵֽד׃ </span></p>
 <p align="RIGHT"><span lang="he">‎<a name="008">8</a> ‏וְאֶת־כָּל־חֵ֛לֶב פַּ֥ר הַֽחַטָּ֖את יָרִ֣ים מִמֶּ֑נּוּ אֶת־הַחֵ֙לֶב֙ הַֽמְכַסֶּ֣ה עַל־הַקֶּ֔רֶב וְאֵת֙ כָּל־הַחֵ֔לֶב אֲשֶׁ֖ר עַל־הַקֶּֽרֶב׃ </span></p>
 <p align="RIGHT"><span lang="he">‎<a name="009">9</a> ‏וְאֵת֙ שְׁתֵּ֣י הַכְּלָיֹ֔ת וְאֶת־הַחֵ֙לֶב֙ אֲשֶׁ֣ר עֲלֵיהֶ֔ן אֲשֶׁ֖ר עַל־הַכְּסָלִ֑ים וְאֶת־הַיֹּתֶ֙רֶת֙ עַל־הַכָּבֵ֔ד עַל־הַכְּלָי֖וֹת יְסִירֶֽנָּה׃ </span></p>
 <p align="RIGHT"><span lang="he">‎<a name="010">10</a> ‏כַּאֲשֶׁ֣ר יוּרַ֔ם מִשּׁ֖וֹר זֶ֣בַח הַשְּׁלָמִ֑ים וְהִקְטִירָם֙ הַכֹּהֵ֔ן עַ֖ל מִזְבַּ֥ח הָעֹלָֽה׃ </span></p>
 <p align="RIGHT"><span lang="he">‎<a name="011">11</a> ‏וְאֶת־ע֤וֹר הַפָּר֙ וְאֶת־כָּל־בְּשָׂר֔וֹ עַל־רֹאשׁ֖וֹ וְעַל־כְּרָעָ֑יו וְקִרְבּ֖וֹ וּפִרְשֽׁוֹ׃ </span></p>
 <p align="RIGHT"><span lang="he">‎<a name="012">12</a> ‏וְהוֹצִ֣יא אֶת־כָּל־הַ֠פָּר אֶל־מִח֨וּץ לַֽמַּחֲנֶ֜ה אֶל־מָק֤וֹם טָהוֹר֙ אֶל־שֶׁ֣פֶךְ הַדֶּ֔שֶׁן וְשָׂרַ֥ף אֹת֛וֹ עַל־עֵצִ֖ים בָּאֵ֑שׁ עַל־שֶׁ֥פֶךְ הַדֶּ֖שֶׁן יִשָּׂרֵֽף׃ פ</span></p>
 <p align="RIGHT"><span lang="he">‎<a name="013">13</a> ‏וְאִ֨ם כָּל־עֲדַ֤ת יִשְׂרָאֵל֙ יִשְׁגּ֔וּ וְנֶעְלַ֣ם דָּבָ֔ר מֵעֵינֵ֖י הַקָּהָ֑ל וְ֠עָשׂוּ אַחַ֨ת מִכָּל־מִצְוֹ֧ת יְהוָ֛ה אֲשֶׁ֥ר לֹא־תֵעָשֶׂ֖ינָה וְאָשֵֽׁמוּ׃ </span></p>
 <p align="RIGHT"><span lang="he">‎<a name="014">14</a> ‏וְנֽוֹדְעָה֙ הַֽחַטָּ֔את אֲשֶׁ֥ר חָטְא֖וּ עָלֶ֑יהָ וְהִקְרִ֨יבוּ הַקָּהָ֜ל פַּ֤ר בֶּן־בָּקָר֙ לְחַטָּ֔את וְהֵבִ֣יאוּ אֹת֔וֹ לִפְנֵ֖י אֹ֥הֶל מוֹעֵֽד׃ </span></p>
 <p align="RIGHT"><span lang="he">‎<a name="015">15</a> ‏וְ֠סָמְכוּ זִקְנֵ֨י הָעֵדָ֧ה אֶת־יְדֵיהֶ֛ם עַל־רֹ֥אשׁ הַפָּ֖ר לִפְנֵ֣י יְהוָ֑ה וְשָׁחַ֥ט אֶת־הַפָּ֖ר לִפְנֵ֥י יְהוָֽה׃ </span></p>
 <p align="RIGHT"><span lang="he">‎<a name="016">16</a> ‏וְהֵבִ֛יא הַכֹּהֵ֥ן הַמָּשִׁ֖יחַ מִדַּ֣ם הַפָּ֑ר אֶל־אֹ֖הֶל מוֹעֵֽד׃ </span></p>
 <p align="RIGHT"><span lang="he">‎<a name="017">17</a> ‏וְטָבַ֧ל הַכֹּהֵ֛ן אֶצְבָּע֖וֹ מִן־הַדָּ֑ם וְהִזָּ֞ה שֶׁ֤בַע פְּעָמִים֙ לִפְנֵ֣י יְהוָ֔ה אֵ֖ת פְּנֵ֥י הַפָּרֹֽכֶת׃ </span></p>
 <p align="RIGHT"><span lang="he">‎<a name="018">18</a> ‏וּמִן־הַדָּ֞ם יִתֵּ֣ן׀ עַל־קַרְנֹ֣ת הַמִּזְבֵּ֗חַ אֲשֶׁר֙ לִפְנֵ֣י יְהוָ֔ה אֲשֶׁ֖ר בְּאֹ֣הֶל מוֹעֵ֑ד וְאֵ֣ת כָּל־הַדָּ֗ם יִשְׁפֹּךְ֙ אֶל־יְסוֹד֙ מִזְבַּ֣ח הָעֹלָ֔ה אֲשֶׁר־פֶּ֖תַח אֹ֥הֶל מוֹעֵֽד׃ </span></p>
 <p align="RIGHT"><span lang="he">‎<a name="019">19</a> ‏וְאֵ֥ת כָּל־חֶלְבּ֖וֹ יָרִ֣ים מִמֶּ֑נּוּ וְהִקְטִ֖יר הַמִּזְבֵּֽחָה׃ </span></p>
 <p align="RIGHT"><span lang="he">‎<a name="020">20</a> ‏וְעָשָׂ֣ה לַפָּ֔ר כַּאֲשֶׁ֤ר עָשָׂה֙ לְפַ֣ר הַֽחַטָּ֔את כֵּ֖ן יַעֲשֶׂה־לּ֑וֹ וְכִפֶּ֧ר עֲלֵהֶ֛ם הַכֹּהֵ֖ן וְנִסְלַ֥ח לָהֶֽם׃ </span></p>
 <p align="RIGHT"><span lang="he">‎<a name="021">21</a> ‏וְהוֹצִ֣יא אֶת־הַפָּ֗ר אֶל־מִחוּץ֙ לַֽמַּחֲנֶ֔ה וְשָׂרַ֣ף אֹת֔וֹ כַּאֲשֶׁ֣ר שָׂרַ֔ף אֵ֖ת הַפָּ֣ר הָרִאשׁ֑וֹן חַטַּ֥את הַקָּהָ֖ל הֽוּא׃ פ</span></p>
 <p align="RIGHT"><span lang="he">‎<a name="022">22</a> ‏אֲשֶׁ֥ר נָשִׂ֖יא יֶֽחֱטָ֑א וְעָשָׂ֡ה אַחַ֣ת מִכָּל־מִצְוֹת֩ יְהוָ֨ה אֱלֹהָ֜יו אֲשֶׁ֧ר לֹא־תֵעָשֶׂ֛ינָה בִּשְׁגָגָ֖ה וְאָשֵֽׁם׃ </span></p>
 <p align="RIGHT"><span lang="he">‎<a name="023">23</a> ‏אֽוֹ־הוֹדַ֤ע אֵלָיו֙ חַטָּאת֔וֹ אֲשֶׁ֥ר חָטָ֖א בָּ֑הּ וְהֵבִ֧יא אֶת־קָרְבָּנ֛וֹ שְׂעִ֥יר עִזִּ֖ים זָכָ֥ר תָּמִֽים׃ </span></p>
 <p align="RIGHT"><span lang="he">‎<a name="024">24</a> ‏וְסָמַ֤ךְ יָדוֹ֙ עַל־רֹ֣אשׁ הַשָּׂעִ֔יר וְשָׁחַ֣ט אֹת֔וֹ בִּמְק֛וֹם אֲשֶׁר־יִשְׁחַ֥ט אֶת־הָעֹלָ֖ה לִפְנֵ֣י יְהוָ֑ה חַטָּ֖את הֽוּא׃ </span></p>
 <p align="RIGHT"><span lang="he">‎<a name="025">25</a> ‏וְלָקַ֨ח הַכֹּהֵ֜ן מִדַּ֤ם הַֽחַטָּאת֙ בְּאֶצְבָּע֔וֹ וְנָתַ֕ן עַל־קַרְנֹ֖ת מִזְבַּ֣ח הָעֹלָ֑ה וְאֶת־דָּמ֣וֹ יִשְׁפֹּ֔ךְ אֶל־יְס֖וֹד מִזְבַּ֥ח הָעֹלָֽה׃ </span></p>
 <p align="RIGHT"><span lang="he">‎<a name="026">26</a> ‏וְאֶת־כָּל־חֶלְבּוֹ֙ יַקְטִ֣יר הַמִּזְבֵּ֔חָה כְּחֵ֖לֶב זֶ֣בַח הַשְּׁלָמִ֑ים וְכִפֶּ֨ר עָלָ֧יו הַכֹּהֵ֛ן מֵחַטָּאת֖וֹ וְנִסְלַ֥ח לֽוֹ׃ פ</span></p>
 <p align="RIGHT"><span lang="he">‎<a name="027">27</a> ‏וְאִם־נֶ֧פֶשׁ אַחַ֛ת תֶּחֱטָ֥א בִשְׁגָגָ֖ה מֵעַ֣ם הָאָ֑רֶץ בַּ֠עֲשֹׂתָהּ אַחַ֨ת מִמִּצְוֹ֧ת יְהוָ֛ה אֲשֶׁ֥ר לֹא־תֵעָשֶׂ֖ינָה וְאָשֵֽׁם׃ </span></p>
 <p align="RIGHT"><span lang="he">‎<a name="028">28</a> ‏א֚וֹ הוֹדַ֣ע אֵלָ֔יו חַטָּאת֖וֹ אֲשֶׁ֣ר חָטָ֑א וְהֵבִ֨יא קָרְבָּנ֜וֹ שְׂעִירַ֤ת עִזִּים֙ תְּמִימָ֣ה נְקֵבָ֔ה עַל־חַטָּאת֖וֹ אֲשֶׁ֥ר חָטָֽא׃ </span></p>
 <p align="RIGHT"><span lang="he">‎<a name="029">29</a> ‏וְסָמַךְ֙ אֶת־יָד֔וֹ עַ֖ל רֹ֣אשׁ הַֽחַטָּ֑את וְשָׁחַט֙ אֶת־הַ֣חַטָּ֔את בִּמְק֖וֹם הָעֹלָֽה׃ </span></p>
 <p align="RIGHT"><span lang="he">‎<a name="030">30</a> ‏וְלָקַ֨ח הַכֹּהֵ֤ן מִדָּמָהּ֙ בְּאֶצְבָּע֔וֹ וְנָתַ֕ן עַל־קַרְנֹ֖ת מִזְבַּ֣ח הָעֹלָ֑ה וְאֶת־כָּל־דָּמָ֣הּ יִשְׁפֹּ֔ךְ אֶל־יְס֖וֹד הַמִּזְבֵּֽחַ׃ </span></p>
 <p align="RIGHT"><span lang="he">‎<a name="031">31</a> ‏וְאֶת־כָּל־חֶלְבָּ֣הּ יָסִ֗יר כַּאֲשֶׁ֨ר הוּסַ֣ר חֵלֶב֮ מֵעַ֣ל זֶ֣בַח הַשְּׁלָמִים֒ וְהִקְטִ֤יר הַכֹּהֵן֙ הַמִּזְבֵּ֔חָה לְרֵ֥יחַ נִיחֹ֖חַ לַיהוָ֑ה וְכִפֶּ֥ר עָלָ֛יו הַכֹּהֵ֖ן וְנִסְלַ֥ח לֽוֹ׃ פ</span></p>
 <p align="RIGHT"><span lang="he">‎<a name="032">32</a> ‏וְאִם־כֶּ֛בֶשׂ יָבִ֥יא קָרְבָּנ֖וֹ לְחַטָּ֑את נְקֵבָ֥ה תְמִימָ֖ה יְבִיאֶֽנָּה׃ </span></p>
 <p align="RIGHT"><span lang="he">‎<a name="033">33</a> ‏וְסָמַךְ֙ אֶת־יָד֔וֹ עַ֖ל רֹ֣אשׁ הַֽחַטָּ֑את וְשָׁחַ֤ט אֹתָהּ֙ לְחַטָּ֔את בִּמְק֕וֹם אֲשֶׁ֥ר יִשְׁחַ֖ט אֶת־הָעֹלָֽה׃ </span></p>
 <p align="RIGHT"><span lang="he">‎<a name="034">34</a> ‏וְלָקַ֨ח הַכֹּהֵ֜ן מִדַּ֤ם הַֽחַטָּאת֙ בְּאֶצְבָּע֔וֹ וְנָתַ֕ן עַל־קַרְנֹ֖ת מִזְבַּ֣ח הָעֹלָ֑ה וְאֶת־כָּל־דָּמָ֣הּ יִשְׁפֹּ֔ךְ אֶל־יְס֖וֹד הַמִּזְבֵּֽחַ׃ </span></p>
 <p align="RIGHT"><span lang="he">‎<a name="035">35</a> ‏וְאֶת־כָּל־חֶלְבָּ֣ה יָסִ֗יר כַּאֲשֶׁ֨ר יוּסַ֥ר חֵֽלֶב־הַכֶּשֶׂב֮ מִזֶּ֣בַח הַשְּׁלָמִים֒ וְהִקְטִ֨יר הַכֹּהֵ֤ן אֹתָם֙ הַמִּזְבֵּ֔חָה עַ֖ל אִשֵּׁ֣י יְהוָ֑ה וְכִפֶּ֨ר עָלָ֧יו הַכֹּהֵ֛ן עַל־חַטָּאת֥וֹ אֲשֶׁר־חָטָ֖א וְנִסְלַ֥ח לֽוֹ׃ פ</span></p>
 </td>
 <td width="50%">
 <p>1 wayəḏabēr yəhwâ ’el-mōšeh llē’mōr: </p>
 <p>2 dabēr ’el-bənê yiśərā’ēl<font color="red"><sup>3</sup></font> lē’mōr nefeš kî-ṯeḥĕṭā’ ḇišəḡāḡâ mikōl miṣəwōṯ yəhwâ ’ăšer lō’ ṯē‘āśeynâ wə‘āśâ mē’<sup>a</sup>ḥaṯ mēhēnnâ: </p>
 <p>3 ’im hakōhēn hammāšîḥa yeḥĕṭā’ lə’ašəmaṯ hā‘ām wəhiqərîḇ ‘al ḥaṭṭā’ṯwō ’ăšer ḥāṭā’ par ben-bāqār tāmîm layhwâ ləḥaṭṭā’ṯ: </p>
 <p>4 wəhēḇî’ ’eṯ-hapār ’el-peṯ<sup>a</sup>ḥ ’ōhel mwō‘ēḏ lifənê yəhwâ wəsāmaḵə ’eṯ-yāḏwō ‘al-rō’š hapār wəšāḥaṭ ’eṯ-hapār lifənê yəhwâ: </p>
 <p>5 wəlāq<sup>a</sup>ḥ hakōhēn hammāšîḥa midam hapār wəhēḇî’ ’ōṯwō ’el-’ōhel mwō‘ēḏ: </p>
 <p>6 wəṭāḇal hakōhēn ’eṯ-’eṣəbā‘wō badām wəhizzâ min-hadām šeḇ<sup>a</sup>‘ pə‘āmîm lifənê yəhwâ ’eṯ-pənê pārōḵeṯ haqqōḏeš: </p>
 <p>7 wənāṯan hakōhēn min-hadām ‘al-qarənwōṯ mizəb<sup>a</sup>ḥ qəṭōreṯ hassammîm lifənê yəhwâ ’ăšer bə’ōhel mwō‘ēḏ wə’ēṯ| kāl-dam hapār yišəpōḵə ’el-yəswōḏ mizəb<sup>a</sup>ḥ hā‘ōlâ ’ăšer-peṯ<sup>a</sup>ḥ ’ōhel mwō‘ēḏ: </p>
 <p>8 wə’eṯ-kāl-ḥēleḇ par h<sup>a</sup>ḥaṭṭā’ṯ yārîm mimmennû ’eṯ-h<sup>a</sup>ḥēleḇ haməḵasseh ‘al-haqqereḇ wə’ēṯ kāl-h<sup>a</sup>ḥēleḇ ’ăšer ‘al-haqqereḇ: </p>
 <p>9 wə’ēṯ šətê hakəlāyōṯ wə’eṯ-h<sup>a</sup>ḥēleḇ ’ăšer ‘ălêhen ’ăšer ‘al-hakəsālîm wə’eṯ-hayyōṯereṯ ‘al-hakāḇēḏ ‘al-hakəlāywōṯ yəsîrennâ: </p>
 <p>10 ka’ăšer yûram miššwōr zeḇ<sup>a</sup>ḥ haššəlāmîm wəhiqəṭîrām hakōhēn ‘al mizəb<sup>a</sup>ḥ hā‘ōlâ: </p>
 <p>11 wə’eṯ-‘wōr hapār wə’eṯ-kāl-bəśārwō ‘al-rō’šwō wə‘al-kərā‘āyw wəqirəbwō ûfirəšwō: </p>
 <p>12 wəhwōṣî’ ’eṯ-kāl-hapār ’el-miḥûṣ lamm<sup>a</sup>ḥăneh ’el-māqwōm ṭâwōr ’el-šefeḵə hadešen wəśāraf ’ōṯwō ‘al-‘ēṣîm bā’ēš ‘al-šefeḵə hadešen yiśśārēf: f</p>
 <p>13 wə’im kāl-‘ăḏaṯ yiśərā’ēl yišəgû wəne‘əlam dāḇār mē‘ênê haqqâāl wə‘āśû ’<sup>a</sup>ḥaṯ mikāl-miṣəwōṯ yəhwâ ’ăšer lō’-ṯē‘āśeynâ wə’āšēmû: </p>
 <p>14 wənwōḏə‘â h<sup>a</sup>ḥaṭṭā’ṯ ’ăšer ḥāṭə’û ‘āleyhā wəhiqərîḇû haqqâāl par ben-bāqār ləḥaṭṭā’ṯ wəhēḇî’û ’ōṯwō lifənê ’ōhel mwō‘ēḏ: </p>
 <p>15 wəsāməḵû ziqənê hā‘ēḏâ ’eṯ-yəḏêhem ‘al-rō’š hapār lifənê yəhwâ wəšāḥaṭ ’eṯ-hapār lifənê yəhwâ: </p>
 <p>16 wəhēḇî’ hakōhēn hammāšîḥa midam hapār ’el-’ōhel mwō‘ēḏ: </p>
 <p>17 wəṭāḇal hakōhēn ’eṣəbā‘wō min-hadām wəhizzâ šeḇ<sup>a</sup>‘ pə‘āmîm lifənê yəhwâ ’ēṯ pənê hapārōḵeṯ: </p>
 <p>18 ûmin-hadām yitēn| ‘al-qarənōṯ hammizəbēḥa ’ăšer lifənê yəhwâ ’ăšer bə’ōhel mwō‘ēḏ wə’ēṯ kāl-hadām yišəpōḵə ’el-yəswōḏ mizəb<sup>a</sup>ḥ hā‘ōlâ ’ăšer-peṯ<sup>a</sup>ḥ ’ōhel mwō‘ēḏ: </p>
 <p>19 wə’ēṯ kāl-ḥeləbwō yārîm mimmennû wəhiqəṭîr hammizəbēḥâ: </p>
 <p>20 wə‘āśâ lapār ka’ăšer ‘āśâ ləfar h<sup>a</sup>ḥaṭṭā’ṯ kēn y<sup>a</sup>‘ăśeh-llwō wəḵiper ‘ălēhem hakōhēn wənisəl<sup>a</sup>ḥ lâem: </p>
 <p>21 wəhwōṣî’ ’eṯ-hapār ’el-miḥûṣ lamm<sup>a</sup>ḥăneh wəśāraf ’ōṯwō ka’ăšer śāraf ’ēṯ hapār hāri’šwōn ḥaṭṭa’ṯ haqqâāl hû’: f</p>
 <p>22 ’ăšer nāśî’ yeḥĕṭā’ wə‘āśâ ’<sup>a</sup>ḥaṯ mikāl-miṣəwōṯ yəhwâ ’ĕlōhāyw ’ăšer lō’-ṯē‘āśeynâ bišəḡāḡâ wə’āšēm: </p>
 <p>23 ’wō-hwōḏ<sup>a</sup>‘ ’ēlāyw ḥaṭṭā’ṯwō ’ăšer ḥāṭā’ bāh wəhēḇî’ ’eṯ-qārəbānwō śə‘îr ‘izzîm zāḵār tāmîm: </p>
 <p>24 wəsāmaḵə yāḏwō ‘al-rō’š haśśā‘îr wəšāḥaṭ ’ōṯwō biməqwōm ’ăšer-yišəḥaṭ ’eṯ-hā‘ōlâ lifənê yəhwâ ḥaṭṭā’ṯ hû’: </p>
 <p>25 wəlāq<sup>a</sup>ḥ hakōhēn midam h<sup>a</sup>ḥaṭṭā’ṯ bə’eṣəbā‘wō wənāṯan ‘al-qarənōṯ mizəb<sup>a</sup>ḥ hā‘ōlâ wə’eṯ-dāmwō yišəpōḵə ’el-yəswōḏ mizəb<sup>a</sup>ḥ hā‘ōlâ: </p>
 <p>26 wə’eṯ-kāl-ḥeləbwō yaqəṭîr hammizəbēḥâ kəḥēleḇ zeḇ<sup>a</sup>ḥ haššəlāmîm wəḵiper ‘ālāyw hakōhēn mēḥaṭṭā’ṯwō wənisəl<sup>a</sup>ḥ lwō: f</p>
 <p>27 wə’im-nefeš ’<sup>a</sup>ḥaṯ teḥĕṭā’ ḇišəḡāḡâ mē‘am hā’āreṣ b<sup>a</sup>‘ăśōṯāh ’<sup>a</sup>ḥaṯ mimmiṣəwōṯ yəhwâ ’ăšer lō’-ṯē‘āśeynâ wə’āšēm: </p>
 <p>28 ’wō hwōḏ<sup>a</sup>‘ ’ēlāyw ḥaṭṭā’ṯwō ’ăšer ḥāṭā’ wəhēḇî’ qārəbānwō śə‘îraṯ ‘izzîm təmîmâ nəqēḇâ ‘al-ḥaṭṭā’ṯwō ’ăšer ḥāṭā’: </p>
 <p>29 wəsāmaḵə ’eṯ-yāḏwō ‘al rō’š h<sup>a</sup>ḥaṭṭā’ṯ wəšāḥaṭ ’eṯ-h<sup>a</sup>ḥaṭṭā’ṯ biməqwōm hā‘ōlâ: </p>
 <p>30 wəlāq<sup>a</sup>ḥ hakōhēn midāmāh bə’eṣəbā‘wō wənāṯan ‘al-qarənōṯ mizəb<sup>a</sup>ḥ hā‘ōlâ wə’eṯ-kāl-dāmāh yišəpōḵə ’el-yəswōḏ hammizəbēḥa: </p>
 <p>31 wə’eṯ-kāl-ḥeləbāh yāsîr ka’ăšer hûsar ḥēleḇ mē‘al zeḇ<sup>a</sup>ḥ haššəlāmîm wəhiqəṭîr hakōhēn hammizəbēḥâ lərêḥa nîḥōḥa layhwâ wəḵiper ‘ālāyw hakōhēn wənisəl<sup>a</sup>ḥ lwō: f</p>
 <p>32 wə’im-keḇeś yāḇî’ qārəbānwō ləḥaṭṭā’ṯ nəqēḇâ ṯəmîmâ yəḇî’ennâ: </p>
 <p>33 wəsāmaḵə ’eṯ-yāḏwō ‘al rō’š h<sup>a</sup>ḥaṭṭā’ṯ wəšāḥaṭ ’ōṯāh ləḥaṭṭā’ṯ biməqwōm ’ăšer yišəḥaṭ ’eṯ-hā‘ōlâ: </p>
 <p>34 wəlāq<sup>a</sup>ḥ hakōhēn midam h<sup>a</sup>ḥaṭṭā’ṯ bə’eṣəbā‘wō wənāṯan ‘al-qarənōṯ mizəb<sup>a</sup>ḥ hā‘ōlâ wə’eṯ-kāl-dāmāh yišəpōḵə ’el-yəswōḏ hammizəbēḥa: </p>
 <p>35 wə’eṯ-kāl-ḥeləbâ yāsîr ka’ăšer yûsar ḥēleḇ-hakeśeḇ mizzeḇ<sup>a</sup>ḥ haššəlāmîm wəhiqəṭîr hakōhēn ’ōṯām hammizəbēḥâ ‘al ’iššê yəhwâ wəḵiper ‘ālāyw hakōhēn ‘al-ḥaṭṭā’ṯwō ’ăšer-ḥāṭā’ wənisəl<sup>a</sup>ḥ lwō: f</p>
 </td>
 </tr></table>
 <p></p><hr>
 <center>
 <a href="lev005.htm">Next: Leviticus (Vayikra) Chapter 5</a></center>
 </body>