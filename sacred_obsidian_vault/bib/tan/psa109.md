<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa109.htm">Polyglot</a> 
 <a href="../kjv/psa109.htm">KJV</a> 
 <a href="../sep/psa109.htm">Sep</a> 
 <a href="../vul/psa109.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa108.htm">Previous</a> 
 <a href="psa110.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 109</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏לַ֭מְנַצֵּחַ לְדָוִ֣ד מִזְמ֑וֹר אֱלֹהֵ֥י תְ֝הִלָּתִ֗י אַֽל־תֶּחֱרַֽשׁ׃ </span></p>
 <p align="RIGHT"><span lang="he">‎<a name="002">2</a> ‏כִּ֤י פִ֪י רָשָׁ֡ע וּֽפִי־מִ֭רְמָה עָלַ֣י פָּתָ֑חוּ דִּבְּר֥וּ אִ֝תִּ֗י לְשׁ֣וֹן שָֽׁקֶר׃ </span></p>
 <p align="RIGHT"><span lang="he">‎<a name="003">3</a> ‏וְדִבְרֵ֣י שִׂנְאָ֣ה סְבָב֑וּנִי וַיִּֽלָּחֲמ֥וּנִי חִנָּֽם׃ </span></p>
 <p align="RIGHT"><span lang="he">‎<a name="004">4</a> ‏תַּֽחַת־אַהֲבָתִ֥י יִשְׂטְנ֗וּנִי וַאֲנִ֥י תְפִלָּֽה׃ </span></p>
 <p align="RIGHT"><span lang="he">‎<a name="005">5</a> ‏וַיָּ֘שִׂ֤ימוּ עָלַ֣י רָ֭עָה תַּ֣חַת טוֹבָ֑ה וְ֝שִׂנְאָ֗ה תַּ֣חַת אַהֲבָתִֽי׃ </span></p>
 <p align="RIGHT"><span lang="he">‎<a name="006">6</a> ‏הַפְקֵ֣ד עָלָ֣יו רָשָׁ֑ע וְ֝שָׂטָ֗ן יַעֲמֹ֥ד עַל־יְמִינֽוֹ׃ </span></p>
 <p align="RIGHT"><span lang="he">‎<a name="007">7</a> ‏בְּ֭הִשָּׁ֣פְטוֹ יֵצֵ֣א רָשָׁ֑ע וּ֝תְפִלָּת֗וֹ תִּהְיֶ֥ה לַֽחֲטָאָֽה׃ </span></p>
 <p align="RIGHT"><span lang="he">‎<a name="008">8</a> ‏יִֽהְיֽוּ־יָמָ֥יו מְעַטִּ֑ים פְּ֝קֻדָּת֗וֹ יִקַּ֥ח אַחֵֽר׃ </span></p>
 <p align="RIGHT"><span lang="he">‎<a name="009">9</a> ‏יִֽהְיוּ־בָנָ֥יו יְתוֹמִ֑ים וְ֝אִשְׁתּוֹ אַלְמָנָֽה׃ </span></p>
 <p align="RIGHT"><span lang="he">‎<a name="010">10</a> ‏וְנ֤וֹעַ יָנ֣וּעוּ בָנָ֣יו וְשִׁאֵ֑לוּ וְ֝דָרְשׁ֗וּ מֵחָרְבוֹתֵיהֶֽם׃ </span></p>
 <p align="RIGHT"><span lang="he">‎<a name="011">11</a> ‏יְנַקֵּ֣שׁ נ֭וֹשֶׁה<font color="red"><sup>3</sup></font> לְכָל־אֲשֶׁר־ל֑וֹ וְיָבֹ֖זּוּ זָרִ֣ים יְגִיעֽוֹ׃ </span></p>
 <p align="RIGHT"><span lang="he">‎<a name="012">12</a> ‏אַל־יְהִי־ל֖וֹ מֹשֵׁ֣ךְ חָ֑סֶד וְֽאַל־יְהִ֥י ח֝וֹנֵ֗ן לִיתוֹמָֽיו׃ </span></p>
 <p align="RIGHT"><span lang="he">‎<a name="013">13</a> ‏יְהִֽי־אַחֲרִית֥וֹ לְהַכְרִ֑ית בְּד֥וֹר אַ֝חֵ֗ר יִמַּ֥ח שְׁמָֽם׃ </span></p>
 <p align="RIGHT"><span lang="he">‎<a name="014">14</a> ‏יִזָּכֵ֤ר׀ עֲוֹ֣ן אֲ֭בֹתָיו אֶל־יְהוָ֑ה וְחַטַּ֥את אִ֝מּ֗וֹ אַל־תִּמָּֽח׃ </span></p>
 <p align="RIGHT"><span lang="he">‎<a name="015">15</a> ‏יִהְי֣וּ נֶֽגֶד־יְהוָ֣ה תָּמִ֑יד וְיַכְרֵ֖ת מֵאֶ֣רֶץ זִכְרָֽם׃ </span></p>
 <p align="RIGHT"><span lang="he">‎<a name="016">16</a> ‏יַ֗עַן אֲשֶׁ֤ר׀ לֹ֥א זָכַר֮ עֲשׂ֪וֹת חָ֥סֶד וַיִּרְדֹּ֡ף אִישׁ־עָנִ֣י וְ֭אֶבְיוֹן וְנִכְאֵ֨ה לֵבָ֬ב לְמוֹתֵֽת׃ </span></p>
 <p align="RIGHT"><span lang="he">‎<a name="017">17</a> ‏וַיֶּאֱהַ֣ב קְ֭לָלָה וַתְּבוֹאֵ֑הוּ וְֽלֹא־חָפֵ֥ץ בִּ֝בְרָכָ֗ה וַתִּרְחַ֥ק מִמֶּֽנּוּ׃ </span></p>
 <p align="RIGHT"><span lang="he">‎<a name="018">18</a> ‏וַיִּלְבַּ֥שׁ קְלָלָ֗ה כְּמַ֫דּ֥וֹ וַתָּבֹ֣א כַמַּ֣יִם בְּקִרְבּ֑וֹ וְ֝כַשֶּׁ֗מֶן בְּעַצְמוֹתָֽיו׃ </span></p>
 <p align="RIGHT"><span lang="he">‎<a name="019">19</a> ‏תְּהִי־ל֖וֹ כְּבֶ֣גֶד יַעְטֶ֑ה וּ֝לְמֵ֗זַח תָּמִ֥יד יַחְגְּרֶֽהָ׃ </span></p>
 <p align="RIGHT"><span lang="he">‎<a name="020">20</a> ‏זֹ֤את פְּעֻלַּ֣ת שֹׂ֭טְנַי<font color="red"><sup>3</sup></font> מֵאֵ֣ת יְהוָ֑ה וְהַדֹּבְרִ֥ים רָ֝֗ע עַל־נַפְשִֽׁי׃ </span></p>
 <p align="RIGHT"><span lang="he">‎<a name="021">21</a> ‏וְאַתָּ֤ה׀ יְה֘וִ֤ה אֲדֹנָ֗י עֲ‍ֽשֵׂה־אִ֭תִּי לְמַ֣עַן שְׁמֶ֑ךָ כִּי־ט֥וֹב חַ֝סְדְּךָ֗ הַצִּילֵֽנִי׃ </span></p>
 <p align="RIGHT"><span lang="he">‎<a name="022">22</a> ‏כִּֽי־עָנִ֣י וְאֶבְי֣וֹן אָנֹ֑כִי וְ֝לִבִּ֗י חָלַ֥ל בְּקִרְבִּֽי׃ </span></p>
 <p align="RIGHT"><span lang="he">‎<a name="023">23</a> ‏כְּצֵל־כִּנְטוֹת֥וֹ נֶהֱלָ֑כְתִּי נִ֝נְעַ֗רְתִּי כָּֽאַרְבֶּֽה׃ </span></p>
 <p align="RIGHT"><span lang="he">‎<a name="024">24</a> ‏בִּ֭רְכַּי כָּשְׁל֣וּ מִצּ֑וֹם וּ֝בְשָׂרִ֗י כָּחַ֥שׁ מִשָּֽׁמֶן׃ </span></p>
 <p align="RIGHT"><span lang="he">‎<a name="025">25</a> ‏וַאֲנִ֤י׀ הָיִ֣יתִי חֶרְפָּ֣ה לָהֶ֑ם יִ֝רְא֗וּנִי יְנִיע֥וּן רֹאשָֽׁם׃ </span></p>
 <p align="RIGHT"><span lang="he">‎<a name="026">26</a> ‏עָ֭זְרֵנִי יְהוָ֣ה אֱלֹהָ֑י ה֭וֹשִׁיעֵ֣נִי כְחַסְדֶּֽךָ׃ </span></p>
 <p align="RIGHT"><span lang="he">‎<a name="027">27</a> ‏וְֽ֭יֵדְעוּ כִּי־יָ֣דְךָ זֹּ֑את אַתָּ֖ה יְהוָ֣ה עֲשִׂיתָֽהּ׃ </span></p>
 <p align="RIGHT"><span lang="he">‎<a name="028">28</a> ‏יְקַֽלְלוּ־הֵמָּה֮ וְאַתָּ֪ה תְבָ֫רֵ֥ךְ קָ֤מוּ׀ וַיֵּבֹ֗שׁוּ וְֽעַבְדְּךָ֥ יִשְׂמָֽח׃ </span></p>
 <p align="RIGHT"><span lang="he">‎<a name="029">29</a> ‏יִלְבְּשׁ֣וּ שׂוֹטְנַ֣י כְּלִמָּ֑ה וְיַעֲט֖וּ כַמְעִ֣יל בָּשְׁתָּֽם׃ </span></p>
 <p align="RIGHT"><span lang="he">‎<a name="030">30</a> ‏א֘וֹדֶ֤ה יְהוָ֣ה מְאֹ֣ד בְּפִ֑י וּבְת֖וֹךְ רַבִּ֣ים אֲהַֽלְלֶֽנּוּ׃ </span></p>
 <p align="RIGHT"><span lang="he">‎<a name="031">31</a> ‏כִּֽי־יַ֭עֲמֹד לִימִ֣ין אֶבְי֑וֹן לְ֝הוֹשִׁ֗יעַ מִשֹּׁפְטֵ֥י נַפְשֽׁוֹ׃ </span></p>
 </td>
 <td width="50%">
 <p>1 lamənaṣṣēḥa ləḏāwiḏ mizəmwōr ’ĕlōhê ṯəhillāṯî ’al-teḥĕraš: </p>
 <p>2 kî fî rāšā‘ ûfî-mirəmâ ‘ālay pāṯāḥû dibərû ’itî ləšwōn šāqer: </p>
 <p>3 wəḏiḇərê śinə’â səḇāḇûnî wayyillāḥămûnî ḥinnām: </p>
 <p>4 t<sup>a</sup>ḥaṯ-’ahăḇāṯî yiśəṭənûnî wa’ănî ṯəfillâ: </p>
 <p>5 wayyāśîmû ‘ālay rā‘â t<sup>a</sup>ḥaṯ ṭwōḇâ wəśinə’â t<sup>a</sup>ḥaṯ ’ahăḇāṯî: </p>
 <p>6 hafəqēḏ ‘ālāyw rāšā‘ wəśāṭān y<sup>a</sup>‘ămōḏ ‘al-yəmînwō: </p>
 <p>7 bəhiššāfəṭwō yēṣē’ rāšā‘ ûṯəfillāṯwō tihəyeh l<sup>a</sup>ḥăṭā’â: </p>
 <p>8 yihəyû-yāmāyw mə‘aṭṭîm pəqudāṯwō yiqq<sup>a</sup>ḥ ’<sup>a</sup>ḥēr: </p>
 <p>9 yihəyû-ḇānāyw yəṯwōmîm wə’išətwō ’aləmānâ: </p>
 <p>10 wənwō‘a yānû‘û ḇānāyw wəši’ēlû wəḏārəšû mēḥārəḇwōṯêhem: </p>
 <p>11 yənaqqēš nwōšeh<font color="red"><sup>3</sup></font> ləḵāl-’ăšer-lwō wəyāḇōzzû zārîm yəḡî‘wō: </p>
 <p>12 ’al-yəhî-lwō mōšēḵə ḥāseḏ wə’al-yəhî ḥwōnēn lîṯwōmāyw: </p>
 <p>13 yəhî-’<sup>a</sup>ḥărîṯwō ləhaḵərîṯ bəḏwōr ’<sup>a</sup>ḥēr yimm<sup>a</sup>ḥ šəmām: </p>
 <p>14 yizzāḵēr| ‘ăwōn ’ăḇōṯāyw ’el-yəhwâ wəḥaṭṭa’ṯ ’immwō ’al-timmāḥ: </p>
 <p>15 yihəyû neḡeḏ-yəhwâ tāmîḏ wəyaḵərēṯ mē’ereṣ ziḵərām: </p>
 <p>16 y<sup>a</sup>‘an ’ăšer| lō’ zāḵar ‘ăśwōṯ ḥāseḏ wayyirədōf ’îš-‘ānî wə’eḇəywōn wəniḵə’ēh lēḇāḇ ləmwōṯēṯ: </p>
 <p>17 wayye’ĕhaḇ qəlālâ watəḇwō’ēhû wəlō’-ḥāfēṣ biḇərāḵâ watirəḥaq mimmennû: </p>
 <p>18 wayyiləbaš qəlālâ kəmadwō watāḇō’ ḵammayim bəqirəbwō wəḵaššemen bə‘aṣəmwōṯāyw: </p>
 <p>19 təhî-lwō kəḇeḡeḏ y<sup>a</sup>‘əṭeh ûləmēz<sup>a</sup>ḥ tāmîḏ y<sup>a</sup>ḥəgərehā: </p>
 <p>20 zō’ṯ pə‘ullaṯ śōṭənay<font color="red"><sup>3</sup></font> mē’ēṯ yəhwâ wəhadōḇərîm rā‘ ‘al-nafəšî: </p>
 <p>21 wə’atâ| yəhwih ’ăḏōnāy ‘ă‍śēh-’itî ləm<sup>a</sup>‘an šəmeḵā kî-ṭwōḇ ḥasədəḵā haṣṣîlēnî: </p>
 <p>22 kî-‘ānî wə’eḇəywōn ’ānōḵî wəlibî ḥālal bəqirəbî: </p>
 <p>23 kəṣēl-kinəṭwōṯwō nehĕlāḵətî ninə‘arətî kā’arəbeh: </p>
 <p>24 birəkay kāšəlû miṣṣwōm ûḇəśārî kāḥaš miššāmen: </p>
 <p>25 wa’ănî| hāyîṯî ḥerəpâ lâem yirə’ûnî yənî‘ûn rō’šām: </p>
 <p>26 ‘āzərēnî yəhwâ ’ĕlōhāy hwōšî‘ēnî ḵəḥasədeḵā: </p>
 <p>27 wəyēḏə‘û kî-yāḏəḵā zzō’ṯ ’atâ yəhwâ ‘ăśîṯāh: </p>
 <p>28 yəqaləlû-hēmmâ wə’atâ ṯəḇārēḵə qāmû| wayyēḇōšû wə‘aḇədəḵā yiśəmāḥ: </p>
 <p>29 yiləbəšû śwōṭənay kəlimmâ wəy<sup>a</sup>‘ăṭû ḵamə‘îl bāšətām: </p>
 <p>30 ’wōḏeh yəhwâ mə’ōḏ bəfî ûḇəṯwōḵə rabîm ’ăhaləlennû: </p>
 <p>31 kî-y<sup>a</sup>‘ămōḏ lîmîn ’eḇəywōn ləhwōšî‘a miššōfəṭê nafəšwō: </p>
 </td>
 </tr></table>
 <p></p><hr>
 <center>
 <a href="psa110.htm">Next: Psalms (Tehilim) Chapter 110</a></center>
 </body>