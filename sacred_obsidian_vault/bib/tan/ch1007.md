<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/ch1007.htm">Polyglot</a> 
 <a href="../kjv/ch1007.htm">KJV</a> 
 <a href="../sep/ch1007.htm">Sep</a> 
 <a href="../vul/ch1007.htm">Vul</a> 
 
 <br>
 <br><a href="ch1.htm">1 Chronicles (1 Divrey Yamim) Index</a><br>
  
 <a href="ch1006.htm">Previous</a> 
 <a href="ch1008.htm">Next</a> 
 </center>
 <hr>
 
 <h3 align="CENTER">Tanach (Hebrew): 1 Chronicles (1 Divrey Yamim) Chapter 7</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וְלִבְנֵ֣י יִשָׂשכָ֗ר תּוֹלָ֧ע וּפוּאָ֛ה <font color="brown">ישיב</font> <font color="blue">יָשׁ֥וּב</font> וְשִׁמְר֖וֹן אַרְבָּעָֽה׃ ס</span></p>
 <p align="RIGHT"><span lang="he">‎<a name="002">2</a> ‏וּבְנֵ֣י תוֹלָ֗ע עֻזִּ֡י וּרְפָיָ֡ה וִֽ֠ירִיאֵל וְיַחְמַ֨י וְיִבְשָׂ֜ם וּשְׁמוּאֵ֗ל רָאשִׁ֤ים לְבֵית־אֲבוֹתָם֙ לְתוֹלָ֔ע גִּבּ֥וֹרֵי חַ֖יִל לְתֹלְדוֹתָ֑ם מִסְפָּרָם֙ בִּימֵ֣י דָוִ֔יד עֶשְׂרִֽים־וּשְׁנַ֥יִם אֶ֖לֶף וְשֵׁ֥שׁ מֵאֽוֹת׃ ס</span></p>
 <p align="RIGHT"><span lang="he">‎<a name="003">3</a> ‏וּבְנֵ֥י עֻזִּ֖י יִֽזְרַֽחְיָ֑ה וּבְנֵ֣י יִֽזְרַֽחְיָ֗ה מִֽיכָאֵ֡ל וְ֠עֹבַדְיָה וְיוֹאֵ֧ל יִשִּׁיָּ֛ה חֲמִשָּׁ֖ה רָאשִׁ֥ים כֻּלָּֽם׃ </span></p>
 <p align="RIGHT"><span lang="he">‎<a name="004">4</a> ‏וַעֲלֵיהֶ֨ם לְתֹלְדוֹתָ֜ם לְבֵ֣ית אֲבוֹתָ֗ם גְּדוּדֵי֙ צְבָ֣א מִלְחָמָ֔ה שְׁלֹשִׁ֥ים וְשִׁשָּׁ֖ה אָ֑לֶף כִּֽי־הִרְבּ֥וּ נָשִׁ֖ים וּבָנִֽים׃ </span></p>
 <p align="RIGHT"><span lang="he">‎<a name="005">5</a> ‏וַאֲחֵיהֶ֗ם לְכֹל֙ מִשְׁפְּח֣וֹת יִשָׂשכָ֔ר גִּבּוֹרֵ֖י חֲיָלִ֑ים שְׁמוֹנִ֤ים וְשִׁבְעָה֙ אֶ֔לֶף הִתְיַחְשָׂ֖ם לַכֹּֽל׃ פ</span></p>
 <p align="RIGHT"><span lang="he">‎<a name="006">6</a> ‏בִּנְיָמִ֗ן בֶּ֧לַע וָבֶ֛כֶר וִידִֽיעֲאֵ֖ל שְׁלֹשָֽׁה׃ </span></p>
 <p align="RIGHT"><span lang="he">‎<a name="007">7</a> ‏וּבְנֵ֣י בֶ֗לַע אֶצְבּ֡וֹן וְעֻזִּ֡י וְ֠עֻזִּיאֵל וִירִימ֨וֹת וְעִירִ֜י חֲמִשָּׁ֗ה רָאשֵׁי֙ בֵּ֣ית אָב֔וֹת גִּבּוֹרֵ֖י חֲיָלִ֑ים וְהִתְיַחְשָׂ֗ם עֶשְׂרִ֤ים וּשְׁנַ֙יִם֙ אֶ֔לֶף וּשְׁלֹשִׁ֖ים וְאַרְבָּעָֽה׃ ס</span></p>
 <p align="RIGHT"><span lang="he">‎<a name="008">8</a> ‏וּבְנֵ֣י בֶ֗כֶר זְמִירָ֡ה וְיוֹעָ֡שׁ וֶ֠אֱלִיעֶזֶר וְאֶלְיוֹעֵינַ֤י וְעָמְרִי֙ וִירֵמ֣וֹת וַאֲבִיָּ֔ה וַעֲנָת֖וֹת וְעָלָ֑מֶת כָּל־אֵ֖לֶּה בְּנֵי־בָֽכֶר׃ </span></p>
 <p align="RIGHT"><span lang="he">‎<a name="009">9</a> ‏וְהִתְיַחְשָׂ֣ם לְתֹלְדוֹתָ֗ם רָאשֵׁי֙ בֵּ֣ית אֲבוֹתָ֔ם גִּבּוֹרֵ֖י חָ֑יִל עֶשְׂרִ֥ים אֶ֖לֶף וּמָאתָֽיִם׃ ס</span></p>
 <p align="RIGHT"><span lang="he">‎<a name="010">10</a> ‏וּבְנֵ֥י יְדִיעֲאֵ֖ל בִּלְהָ֑ן וּבְנֵ֣י בִלְהָ֗ן <font color="brown">יעיש</font> <font color="blue">יְע֡וּשׁ</font> וּ֠בִנְיָמִן וְאֵה֤וּד וּֽכְנַעֲנָה֙ וְזֵיתָ֔ן וְתַרְשִׁ֖ישׁ וַאֲחִישָֽׁחַר׃ </span></p>
 <p align="RIGHT"><span lang="he">‎<a name="011">11</a> ‏כָּל־אֵ֜לֶּה בְּנֵ֤י יְדִֽיעֲאֵל֙ לְרָאשֵׁ֣י הָאָב֔וֹת גִּבּוֹרֵ֖י חֲיָלִ֑ים שִׁבְעָֽה־עָשָׂ֥ר אֶ֙לֶף֙ וּמָאתַ֔יִם יֹצְאֵ֥י צָבָ֖א לַמִּלְחָמָֽה׃ </span></p>
 <p align="RIGHT"><span lang="he">‎<a name="012">12</a> ‏וְשֻׁפִּ֤ם וְחֻפִּם֙ בְּנֵ֣י עִ֔יר חֻשִׁ֖ם בְּנֵ֥י אַחֵֽר׃ </span></p>
 <p align="RIGHT"><span lang="he">‎<a name="013">13</a> ‏בְּנֵ֣י נַפְתָּלִ֗י יַחֲצִיאֵ֧ל וְגוּנִ֛י וְיֵ֥צֶר וְשַׁלּ֖וּם בְּנֵ֥י בִלְהָֽה׃ פ</span></p>
 <p align="RIGHT"><span lang="he">‎<a name="014">14</a> ‏בְּנֵ֣י מְנַשֶּׁ֔ה אַשְׂרִיאֵ֖ל אֲשֶׁ֣ר יָלָ֑דָה פִּֽילַגְשׁוֹ֙ הָֽאֲרַמִּיָּ֔ה יָלְדָ֕ה אֶת־מָכִ֖יר אֲבִ֥י גִלְעָֽד׃ </span></p>
 <p align="RIGHT"><span lang="he">‎<a name="015">15</a> ‏וּמָכִ֞יר לָקַ֤ח אִשָּׁה֙ לְחֻפִּ֣ים וּלְשֻׁפִּ֔ים וְשֵׁ֤ם אֲחֹתוֹ֙ מַעֲכָ֔ה וְשֵׁ֥ם הַשֵּׁנִ֖י צְלָפְחָ֑ד וַתִּהְיֶ֥נָה לִצְלָפְחָ֖ד בָּנֽוֹת׃ </span></p>
 <p align="RIGHT"><span lang="he">‎<a name="016">16</a> ‏וַתֵּ֨לֶד מַעֲכָ֤ה אֵֽשֶׁת־מָכִיר֙ בֵּ֔ן וַתִּקְרָ֤א שְׁמוֹ֙ פֶּ֔רֶשׁ וְשֵׁ֥ם אָחִ֖יו שָׁ֑רֶשׁ וּבָנָ֖יו אוּלָ֥ם וָרָֽקֶם׃ </span></p>
 <p align="RIGHT"><span lang="he">‎<a name="017">17</a> ‏וּבְנֵ֥י אוּלָ֖ם בְּדָ֑ן אֵ֚לֶּה בְּנֵ֣י גִלְעָ֔ד בֶּן־מָכִ֖יר בֶּן־מְנַשֶּֽׁה׃ </span></p>
 <p align="RIGHT"><span lang="he">‎<a name="018">18</a> ‏וַאֲחֹת֖וֹ הַמֹּלֶ֑כֶת יָלְדָה֙ אֶת־אִישְׁה֔וֹד וְאֶת־אֲבִיעֶ֖זֶר וְאֶת־מַחְלָֽה׃ </span></p>
 <p align="RIGHT"><span lang="he">‎<a name="019">19</a> ‏וַיִּהְי֖וּ בְּנֵ֣י שְׁמִידָ֑ע אַחְיָ֣ן וָשֶׁ֔כֶם וְלִקְחִ֖י וַאֲנִיעָֽם׃ פ</span></p>
 <p align="RIGHT"><span lang="he">‎<a name="020">20</a> ‏וּבְנֵ֥י אֶפְרַ֖יִם שׁוּתָ֑לַח וּבֶ֤רֶד בְּנוֹ֙ וְתַ֣חַת בְּנ֔וֹ וְאֶלְעָדָ֥ה בְנ֖וֹ וְתַ֥חַת בְּנֽוֹ׃ </span></p>
 <p align="RIGHT"><span lang="he">‎<a name="021">21</a> ‏וְזָבָ֥ד בְּנ֛וֹ וְשׁוּתֶ֥לַח בְּנ֖וֹ וְעֵ֣זֶר וְאֶלְעָ֑ד וַהֲרָג֗וּם אַנְשֵׁי־גַת֙ הַנּוֹלָדִ֣ים בָּאָ֔רֶץ כִּ֣י יָרְד֔וּ לָקַ֖חַת אֶת־מִקְנֵיהֶֽם׃ </span></p>
 <p align="RIGHT"><span lang="he">‎<a name="022">22</a> ‏וַיִּתְאַבֵּ֛ל אֶפְרַ֥יִם אֲבִיהֶ֖ם יָמִ֣ים רַבִּ֑ים וַיָּבֹ֥אוּ אֶחָ֖יו לְנַחֲמֽוֹ׃ </span></p>
 <p align="RIGHT"><span lang="he">‎<a name="023">23</a> ‏וַיָּבֹא֙ אֶל־אִשְׁתּ֔וֹ וַתַּ֖הַר וַתֵּ֣לֶד בֵּ֑ן וַיִּקְרָ֤א אֶת־שְׁמוֹ֙ בְּרִיעָ֔ה כִּ֥י בְרָעָ֖ה הָיְתָ֥ה בְּבֵיתֽוֹ׃ </span></p>
 <p align="RIGHT"><span lang="he">‎<a name="024">24</a> ‏וּבִתּ֣וֹ שֶׁאֱרָ֔ה וַתִּ֧בֶן אֶת־בֵּית־חוֹר֛וֹן הַתַּחְתּ֖וֹן וְאֶת־הָעֶלְי֑וֹן וְאֵ֖ת אֻזֵּ֥ן שֶׁאֱרָֽה׃ </span></p>
 <p align="RIGHT"><span lang="he">‎<a name="025">25</a> ‏וְרֶ֣פַח בְּנ֗וֹ וְרֶ֧שֶׁף וְתֶ֛לַח בְּנ֖וֹ וְתַ֥חַן בְּנֽוֹ׃ </span></p>
 <p align="RIGHT"><span lang="he">‎<a name="026">26</a> ‏לַעְדָּ֥ן בְּנ֛וֹ עַמִּיה֥וּד בְּנ֖וֹ אֱלִישָׁמָ֥ע בְּנֽוֹ׃ </span></p>
 <p align="RIGHT"><span lang="he">‎<a name="027">27</a> ‏נ֥וֹן בְּנ֖וֹ יְהוֹשֻׁ֥עַ בְּנֽוֹ׃ </span></p>
 <p align="RIGHT"><span lang="he">‎<a name="028">28</a> ‏וַאֲחֻזָּתָם֙ וּמֹ֣שְׁבוֹתָ֔ם בֵּֽית־אֵ֖ל וּבְנֹתֶ֑יהָ וְלַמִּזְרָ֣ח נַעֲרָ֔ן וְלַֽמַּעֲרָ֗ב גֶּ֤זֶר וּבְנֹתֶ֙יהָ֙ וּשְׁכֶ֣ם וּבְנֹתֶ֔יהָ עַד־עַיָּ֖ה וּבְנֹתֶֽיהָ׃ </span></p>
 <p align="RIGHT"><span lang="he">‎<a name="029">29</a> ‏וְעַל־יְדֵ֣י בְנֵי־מְנַשֶּׁ֗ה בֵּית־שְׁאָ֤ן וּבְנֹתֶ֙יהָ֙ תַּעְנַ֣ךְ וּבְנֹתֶ֔יהָ מְגִדּ֥וֹ וּבְנוֹתֶ֖יהָ דּ֣וֹר וּבְנוֹתֶ֑יהָ בְּאֵ֙לֶּה֙ יָשְׁב֔וּ בְּנֵ֥י יוֹסֵ֖ף בֶּן־יִשְׂרָאֵֽל׃ פ</span></p>
 <p align="RIGHT"><span lang="he">‎<a name="030">30</a> ‏בְּנֵ֣י אָשֵׁ֗ר יִמְנָ֧ה וְיִשְׁוָ֛ה וְיִשְׁוִ֥י וּבְרִיעָ֖ה וְשֶׂ֥רַח אֲחוֹתָֽם׃ </span></p>
 <p align="RIGHT"><span lang="he">‎<a name="031">31</a> ‏וּבְנֵ֣י בְרִיעָ֔ה חֶ֖בֶר וּמַלְכִּיאֵ֑ל ה֖וּא אֲבִ֥י <font color="brown">ברזות</font> <font color="blue">בִרְזָֽיִת׃</font> </span></p>
 <p align="RIGHT"><span lang="he">‎<a name="032">32</a> ‏וְחֶ֙בֶר֙ הוֹלִ֣יד אֶת־יַפְלֵ֔ט וְאֶת־שׁוֹמֵ֖ר וְאֶת־חוֹתָ֑ם וְאֵ֖ת שׁוּעָ֥א אֲחוֹתָֽם׃ </span></p>
 <p align="RIGHT"><span lang="he">‎<a name="033">33</a> ‏וּבְנֵ֣י יַפְלֵ֔ט פָּסַ֥ךְ וּבִמְהָ֖ל וְעַשְׁוָ֑ת אֵ֖לֶּה בְּנֵ֥י יַפְלֵֽט׃ </span></p>
 <p align="RIGHT"><span lang="he">‎<a name="034">34</a> ‏וּבְנֵ֖י שָׁ֑מֶר אֲחִ֥י <font color="brown">ורוהגה</font> <font color="blue">וְרָהְגָּ֖ה</font> <font color="brown">יחבה</font> <font color="blue">וְחֻבָּ֥ה</font> וַאֲרָֽם׃ </span></p>
 <p align="RIGHT"><span lang="he">‎<a name="035">35</a> ‏וּבֶן־הֵ֖לֶם אָחִ֑יו צוֹפַ֥ח וְיִמְנָ֖ע וְשֵׁ֥לֶשׁ וְעָמָֽל׃ </span></p>
 <p align="RIGHT"><span lang="he">‎<a name="036">36</a> ‏בְּנֵ֖י צוֹפָ֑ח ס֧וּחַ וְחַרְנֶ֛פֶר וְשׁוּעָ֖ל וּבֵרִ֥י וְיִמְרָֽה׃ </span></p>
 <p align="RIGHT"><span lang="he">‎<a name="037">37</a> ‏בֶּ֣צֶר וָה֗וֹד וְשַׁמָּ֧א וְשִׁלְשָׁ֛ה וְיִתְרָ֖ן וּבְאֵרָֽא׃ </span></p>
 <p align="RIGHT"><span lang="he">‎<a name="038">38</a> ‏וּבְנֵ֖י יֶ֑תֶר יְפֻנֶּ֥ה וּפִסְפָּ֖ה וַאְרָֽא׃ </span></p>
 <p align="RIGHT"><span lang="he">‎<a name="039">39</a> ‏וּבְנֵ֖י עֻלָּ֑א אָרַ֥ח וְחַנִּיאֵ֖ל וְרִצְיָֽא׃ </span></p>
 <p align="RIGHT"><span lang="he">‎<a name="040">40</a> ‏כָּל־אֵ֣לֶּה בְנֵי־אָ֠שֵׁר רָאשֵׁ֨י בֵית־הָאָב֤וֹת בְּרוּרִים֙ גִּבּוֹרֵ֣י חֲיָלִ֔ים רָאשֵׁ֖י הַנְּשִׂיאִ֑ים וְהִתְיַחְשָׂ֤ם בַּצָּבָא֙ בַּמִּלְחָמָ֔ה מִסְפָּרָ֣ם אֲנָשִׁ֔ים עֶשְׂרִ֥ים וְשִׁשָּׁ֖ה אָֽלֶף׃ ס</span></p>
 </td>
 <td width="50%">
 <p>1 wəliḇənê yiśāsḵār twōlā‘ ûfû’â <font color="brown">yāšîḇ</font> <font color="blue">yāšûḇ</font> wəšimərwōn ’arəbā‘â: s</p>
 <p>2 ûḇənê ṯwōlā‘ ‘uzzî ûrəfāyâ wîrî’ēl wəy<sup>a</sup>ḥəmay wəyiḇəśām ûšəmû’ēl rā’šîm ləḇêṯ-’ăḇwōṯām ləṯwōlā‘ gibwōrê ḥayil ləṯōləḏwōṯām misəpārām bîmê ḏāwîḏ ‘eśərîm-ûšənayim ’elef wəšēš mē’wōṯ: s</p>
 <p>3 ûḇənê ‘uzzî yizər<sup>a</sup>ḥəyâ ûḇənê yizər<sup>a</sup>ḥəyâ mîḵā’ēl wə‘ōḇaḏəyâ wəywō’ēl yiššîyâ ḥămiššâ rā’šîm kullām: </p>
 <p>4 w<sup>a</sup>‘ălêhem ləṯōləḏwōṯām ləḇêṯ ’ăḇwōṯām gəḏûḏê ṣəḇā’ miləḥāmâ šəlōšîm wəšiššâ ’ālef kî-hirəbû nāšîm ûḇānîm: </p>
 <p>5 wa’ăḥêhem ləḵōl mišəpəḥwōṯ yiśāsḵār gibwōrê ḥăyālîm šəmwōnîm wəšiḇə‘â ’elef hiṯəy<sup>a</sup>ḥəśām lakōl: f</p>
 <p>6 binəyāmin bel<sup>a</sup>‘ wāḇeḵer wîḏî‘ă’ēl šəlōšâ: </p>
 <p>7 ûḇənê ḇel<sup>a</sup>‘ ’eṣəbwōn wə‘uzzî wə‘uzzî’ēl wîrîmwōṯ wə‘îrî ḥămiššâ rā’šê bêṯ ’āḇwōṯ gibwōrê ḥăyālîm wəhiṯəy<sup>a</sup>ḥəśām ‘eśərîm ûšənayim ’elef ûšəlōšîm wə’arəbā‘â: s</p>
 <p>8 ûḇənê ḇeḵer zəmîrâ wəywō‘āš we’ĕlî‘ezer wə’eləywō‘ênay wə‘āmərî wîrēmwōṯ wa’ăḇîyâ w<sup>a</sup>‘ănāṯwōṯ wə‘ālāmeṯ kāl-’ēlleh bənê-ḇāḵer: </p>
 <p>9 wəhiṯəy<sup>a</sup>ḥəśām ləṯōləḏwōṯām rā’šê bêṯ ’ăḇwōṯām gibwōrê ḥāyil ‘eśərîm ’elef ûmā’ṯāyim: s</p>
 <p>10 ûḇənê yəḏî‘ă’ēl biləhān ûḇənê ḇiləhān <font color="brown">yə‘îš</font> <font color="blue">yə‘ûš</font> ûḇinəyāmin wə’ēhûḏ ûḵən<sup>a</sup>‘ănâ wəzêṯān wəṯarəšîš wa’ăḥîšāḥar: </p>
 <p>11 kāl-’ēlleh bənê yəḏî‘ă’ēl lərā’šê hā’āḇwōṯ gibwōrê ḥăyālîm šiḇə‘â-‘āśār ’elef ûmā’ṯayim yōṣə’ê ṣāḇā’ lammiləḥāmâ: </p>
 <p>12 wəšupim wəḥupim bənê ‘îr ḥušim bənê ’<sup>a</sup>ḥēr: </p>
 <p>13 bənê nafətālî y<sup>a</sup>ḥăṣî’ēl wəḡûnî wəyēṣer wəšallûm bənê ḇiləhâ: f</p>
 <p>14 bənê mənaššeh ’aśərî’ēl ’ăšer yālāḏâ pîlaḡəšwō hā’ărammîyâ yāləḏâ ’eṯ-māḵîr ’ăḇî ḡilə‘āḏ: </p>
 <p>15 ûmāḵîr lāq<sup>a</sup>ḥ ’iššâ ləḥupîm ûləšupîm wəšēm ’ăḥōṯwō m<sup>a</sup>‘ăḵâ wəšēm haššēnî ṣəlāfəḥāḏ watihəyenâ liṣəlāfəḥāḏ bānwōṯ: </p>
 <p>16 watēleḏ m<sup>a</sup>‘ăḵâ ’ēšeṯ-māḵîr bēn watiqərā’ šəmwō pereš wəšēm ’āḥîw šāreš ûḇānāyw ’ûlām wārāqem: </p>
 <p>17 ûḇənê ’ûlām bəḏān ’ēlleh bənê ḡilə‘āḏ ben-māḵîr ben-mənaššeh: </p>
 <p>18 wa’ăḥōṯwō hammōleḵeṯ yāləḏâ ’eṯ-’îšəhwōḏ wə’eṯ-’ăḇî‘ezer wə’eṯ-m<sup>a</sup>ḥəlâ: </p>
 <p>19 wayyihəyû bənê šəmîḏā‘ ’<sup>a</sup>ḥəyān wāšeḵem wəliqəḥî wa’ănî‘ām: f</p>
 <p>20 ûḇənê ’efərayim šûṯāl<sup>a</sup>ḥ ûḇereḏ bənwō wəṯ<sup>a</sup>ḥaṯ bənwō wə’elə‘āḏâ ḇənwō wəṯ<sup>a</sup>ḥaṯ bənwō: </p>
 <p>21 wəzāḇāḏ bənwō wəšûṯel<sup>a</sup>ḥ bənwō wə‘ēzer wə’elə‘āḏ wahărāḡûm ’anəšê-ḡaṯ hannwōlāḏîm bā’āreṣ kî yārəḏû lāq<sup>a</sup>ḥaṯ ’eṯ-miqənêhem: </p>
 <p>22 wayyiṯə’abēl ’efərayim ’ăḇîhem yāmîm rabîm wayyāḇō’û ’eḥāyw lən<sup>a</sup>ḥămwō: </p>
 <p>23 wayyāḇō’ ’el-’išətwō watahar watēleḏ bēn wayyiqərā’ ’eṯ-šəmwō bərî‘â kî ḇərā‘â hāyəṯâ bəḇêṯwō: </p>
 <p>24 ûḇitwō še’ĕrâ watiḇen ’eṯ-bêṯ-ḥwōrwōn hat<sup>a</sup>ḥətwōn wə’eṯ-hā‘eləywōn wə’ēṯ ’uzzēn še’ĕrâ: </p>
 <p>25 wəref<sup>a</sup>ḥ bənwō wərešef wəṯel<sup>a</sup>ḥ bənwō wəṯ<sup>a</sup>ḥan bənwō: </p>
 <p>26 l<sup>a</sup>‘ədān bənwō ‘ammîhûḏ bənwō ’ĕlîšāmā‘ bənwō: </p>
 <p>27 nwōn bənwō yəhwōšu‘a bənwō: </p>
 <p>28 wa’ăḥuzzāṯām ûmōšəḇwōṯām bêṯ-’ēl ûḇənōṯeyhā wəlammizərāḥ n<sup>a</sup>‘ărān wəlamm<sup>a</sup>‘ărāḇ gezer ûḇənōṯeyhā ûšəḵem ûḇənōṯeyhā ‘aḏ-‘ayyâ ûḇənōṯeyhā: </p>
 <p>29 wə‘al-yəḏê ḇənê-mənaššeh bêṯ-šə’ān ûḇənōṯeyhā t<sup>a</sup>‘ənaḵə ûḇənōṯeyhā məḡidwō ûḇənwōṯeyhā dwōr ûḇənwōṯeyhā bə’ēlleh yāšəḇû bənê ywōsēf ben-yiśərā’ēl: f</p>
 <p>30 bənê ’āšēr yimənâ wəyišəwâ wəyišəwî ûḇərî‘â wəśer<sup>a</sup>ḥ ’ăḥwōṯām: </p>
 <p>31 ûḇənê ḇərî‘â ḥeḇer ûmaləkî’ēl hû’ ’ăḇî <font color="brown">ḇirəzwōṯ</font> <font color="blue">ḇirəzāyiṯ:</font> </p>
 <p>32 wəḥeḇer hwōlîḏ ’eṯ-yafəlēṭ wə’eṯ-šwōmēr wə’eṯ-ḥwōṯām wə’ēṯ šû‘ā’ ’ăḥwōṯām: </p>
 <p>33 ûḇənê yafəlēṭ pāsaḵə ûḇiməhāl wə‘ašəwāṯ ’ēlleh bənê yafəlēṭ: </p>
 <p>34 ûḇənê šāmer ’ăḥî <font color="brown">wərwōhăḡâ</font> <font color="blue">wərâəgâ</font> <font color="brown">y<sup>a</sup>ḥəbâ</font> <font color="blue">wəḥubâ</font> wa’ărām: </p>
 <p>35 ûḇen-hēlem ’āḥîw ṣwōf<sup>a</sup>ḥ wəyimənā‘ wəšēleš wə‘āmāl: </p>
 <p>36 bənê ṣwōfāḥ sûḥa wəḥarənefer wəšû‘āl ûḇērî wəyimərâ: </p>
 <p>37 beṣer wâwōḏ wəšammā’ wəšiləšâ wəyiṯərān ûḇə’ērā’: </p>
 <p>38 ûḇənê yeṯer yəfunneh ûfisəpâ wa’ərā’: </p>
 <p>39 ûḇənê ‘ullā’ ’ār<sup>a</sup>ḥ wəḥannî’ēl wəriṣəyā’: </p>
 <p>40 kāl-’ēlleh ḇənê-’āšēr rā’šê ḇêṯ-hā’āḇwōṯ bərûrîm gibwōrê ḥăyālîm rā’šê hannəśî’îm wəhiṯəy<sup>a</sup>ḥəśām baṣṣāḇā’ bammiləḥāmâ misəpārām ’ănāšîm ‘eśərîm wəšiššâ ’ālef: s</p>
 </td>
 </tr></table>
 <p></p><hr>
 <center>
 <a href="ch1008.htm">Next: 1 Chronicles (1 Divrey Yamim) Chapter 8</a></center>
 </body>