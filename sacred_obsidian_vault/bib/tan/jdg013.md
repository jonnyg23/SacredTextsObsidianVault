<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jdg013.htm">Polyglot</a> 
 <a href="../kjv/jdg013.htm">KJV</a> 
 <a href="../sep/jdb013.htm">Sep:JdB</a> 
 <a href="../sep/jda013.htm">Sep:JdA</a> 
 <a href="../vul/jdg013.htm">Vul</a> 
 
 <br>
 <br><a href="jdg.htm">Judges (Shoftim) Index</a><br>
  
 <a href="jdg012.htm">Previous</a> 
 <a href="jdg014.htm">Next</a> 
 </center>
 <hr>
 
 <h3 align="CENTER">Tanach (Hebrew): Judges (Shoftim) Chapter 13</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיֹּסִ֙פוּ֙ בְּנֵ֣י יִשְׂרָאֵ֔ל לַעֲשׂ֥וֹת הָרַ֖ע בְּעֵינֵ֣י יְהוָ֑ה וַיִּתְּנֵ֧ם יְהוָ֛ה בְּיַד־פְּלִשְׁתִּ֖ים אַרְבָּעִ֥ים שָׁנָֽה׃ פ</span></p>
 <p align="RIGHT"><span lang="he">‎<a name="002">2</a> ‏וַיְהִי֩ אִ֨ישׁ אֶחָ֧ד מִצָּרְעָ֛ה מִמִּשְׁפַּ֥חַת הַדָּנִ֖י וּשְׁמ֣וֹ מָנ֑וֹחַ וְאִשְׁתּ֥וֹ עֲקָרָ֖ה וְלֹ֥א יָלָֽדָה׃ </span></p>
 <p align="RIGHT"><span lang="he">‎<a name="003">3</a> ‏וַיֵּרָ֥א מַלְאַךְ־יְהוָ֖ה אֶל־הָאִשָּׁ֑ה וַיֹּ֣אמֶר אֵלֶ֗יהָ הִנֵּה־נָ֤א אַתְּ־עֲקָרָה֙ וְלֹ֣א יָלַ֔דְתְּ וְהָרִ֖ית וְיָלַ֥דְתְּ בֵּֽן׃ </span></p>
 <p align="RIGHT"><span lang="he">‎<a name="004">4</a> ‏וְעַתָּה֙ הִשָּׁ֣מְרִי נָ֔א וְאַל־תִּשְׁתִּ֖י יַ֣יִן וְשֵׁכָ֑ר וְאַל־תֹּאכְלִ֖י כָּל־טָמֵֽא׃ </span></p>
 <p align="RIGHT"><span lang="he">‎<a name="005">5</a> ‏כִּי֩ הִנָּ֨ךְ הָרָ֜ה וְיֹלַ֣דְתְּ בֵּ֗ן וּמוֹרָה֙ לֹא־יַעֲלֶ֣ה עַל־רֹאשׁ֔וֹ כִּֽי־נְזִ֧יר אֱלֹהִ֛ים יִהְיֶ֥ה הַנַּ֖עַר מִן־הַבָּ֑טֶן וְה֗וּא יָחֵ֛ל לְהוֹשִׁ֥יעַ אֶת־יִשְׂרָאֵ֖ל מִיַּ֥ד פְּלִשְׁתִּֽים׃ </span></p>
 <p align="RIGHT"><span lang="he">‎<a name="006">6</a> ‏וַתָּבֹ֣א הָאִשָּׁ֗ה וַתֹּ֣אמֶר לְאִישָׁהּ֮ לֵאמֹר֒ אִ֤ישׁ הָאֱלֹהִים֙ בָּ֣א אֵלַ֔י וּמַרְאֵ֕הוּ כְּמַרְאֵ֛ה מַלְאַ֥ךְ הָאֱלֹהִ֖ים נוֹרָ֣א מְאֹ֑ד וְלֹ֤א שְׁאִלְתִּ֙יהוּ֙ אֵֽי־מִזֶּ֣ה ה֔וּא וְאֶת־שְׁמ֖וֹ לֹֽא־הִגִּ֥יד לִֽי׃ </span></p>
 <p align="RIGHT"><span lang="he">‎<a name="007">7</a> ‏וַיֹּ֣אמֶר לִ֔י הִנָּ֥ךְ הָרָ֖ה וְיֹלַ֣דְתְּ בֵּ֑ן וְעַתָּ֞ה אַל־תִּשְׁתִּ֣י׀ יַ֣יִן וְשֵׁכָ֗ר וְאַל־תֹּֽאכְלִי֙ כָּל־טֻמְאָ֔ה כִּֽי־נְזִ֤יר אֱלֹהִים֙ יִהְיֶ֣ה הַנַּ֔עַר מִן־הַבֶּ֖טֶן עַד־י֥וֹם מוֹתֽוֹ׃ פ</span></p>
 <p align="RIGHT"><span lang="he">‎<a name="008">8</a> ‏וַיֶּעְתַּ֥ר מָנ֛וֹחַ אֶל־יְהוָ֖ה וַיֹּאמַ֑ר בִּ֣י אֲדוֹנָ֔י אִ֣ישׁ הָאֱלֹהִ֞ים אֲשֶׁ֣ר שָׁלַ֗חְתָּ יָבוֹא־נָ֥א עוֹד֙ אֵלֵ֔ינוּ וְיוֹרֵ֕נוּ מַֽה־נַּעֲשֶׂ֖ה לַנַּ֥עַר הַיּוּלָּֽד׃ </span></p>
 <p align="RIGHT"><span lang="he">‎<a name="009">9</a> ‏וַיִּשְׁמַ֥ע הָאֱלֹהִ֖ים בְּק֣וֹל מָנ֑וֹחַ וַיָּבֹ֣א מַלְאַךְ֩ הָאֱלֹהִ֨ים ע֜וֹד אֶל־הָאִשָּׁ֗ה וְהִיא֙ יוֹשֶׁ֣בֶת בַּשָּׂדֶ֔ה וּמָנ֥וֹחַ אִישָׁ֖הּ אֵ֥ין עִמָּֽהּ׃ </span></p>
 <p align="RIGHT"><span lang="he">‎<a name="010">10</a> ‏וַתְּמַהֵר֙ הָֽאִשָּׁ֔ה וַתָּ֖רָץ וַתַּגֵּ֣ד לְאִישָׁ֑הּ וַתֹּ֣אמֶר אֵלָ֔יו הִנֵּ֨ה נִרְאָ֤ה אֵלַי֙ הָאִ֔ישׁ אֲשֶׁר־בָּ֥א בַיּ֖וֹם אֵלָֽי׃ </span></p>
 <p align="RIGHT"><span lang="he">‎<a name="011">11</a> ‏וַיָּ֛קָם וַיֵּ֥לֶךְ מָנ֖וֹחַ אַחֲרֵ֣י אִשְׁתּ֑וֹ וַיָּבֹא֙ אֶל־הָאִ֔ישׁ וַיֹּ֣אמֶר ל֗וֹ הַאַתָּ֥ה הָאִ֛ישׁ אֲשֶׁר־דִּבַּ֥רְתָּ אֶל־הָאִשָּׁ֖ה וַיֹּ֥אמֶר אָֽנִי׃ </span></p>
 <p align="RIGHT"><span lang="he">‎<a name="012">12</a> ‏וַיֹּ֣אמֶר מָנ֔וֹחַ עַתָּ֖ה יָבֹ֣א דְבָרֶ֑יךָ מַה־יִּֽהְיֶ֥ה מִשְׁפַּט־הַנַּ֖עַר וּמַעֲשֵֽׂהוּ׃ </span></p>
 <p align="RIGHT"><span lang="he">‎<a name="013">13</a> ‏וַיֹּ֛אמֶר מַלְאַ֥ךְ יְהוָ֖ה אֶל־מָנ֑וֹחַ מִכֹּ֛ל אֲשֶׁר־אָמַ֥רְתִּי אֶל־הָאִשָּׁ֖ה תִּשָּׁמֵֽר׃ </span></p>
 <p align="RIGHT"><span lang="he">‎<a name="014">14</a> ‏מִכֹּ֣ל אֲשֶׁר־יֵצֵא֩ מִגֶּ֨פֶן הַיַּ֜יִן לֹ֣א תֹאכַ֗ל וְיַ֤יִן וְשֵׁכָר֙ אַל־תֵּ֔שְׁתְּ וְכָל־טֻמְאָ֖ה אַל־תֹּאכַ֑ל כֹּ֥ל אֲשֶׁר־צִוִּיתִ֖יהָ תִּשְׁמֹֽר׃ </span></p>
 <p align="RIGHT"><span lang="he">‎<a name="015">15</a> ‏וַיֹּ֥אמֶר מָנ֖וֹחַ אֶל־מַלְאַ֣ךְ יְהוָ֑ה נַעְצְרָה־נָּ֣א אוֹתָ֔ךְ וְנַעֲשֶׂ֥ה לְפָנֶ֖יךָ גְּדִ֥י עִזִּֽים׃ </span></p>
 <p align="RIGHT"><span lang="he">‎<a name="016">16</a> ‏וַיֹּאמֶר֩ מַלְאַ֨ךְ יְהוָ֜ה אֶל־מָנ֗וֹחַ אִם־תַּעְצְרֵ֙נִי֙ לֹא־אֹכַ֣ל בְּלַחְמֶ֔ךָ וְאִם־תַּעֲשֶׂ֣ה עֹלָ֔ה לַיהוָ֖ה תַּעֲלֶ֑נָּה כִּ֚י לֹא־יָדַ֣ע מָנ֔וֹחַ כִּֽי־מַלְאַ֥ךְ יְהוָ֖ה הֽוּא׃ </span></p>
 <p align="RIGHT"><span lang="he">‎<a name="017">17</a> ‏וַיֹּ֧אמֶר מָנ֛וֹחַ אֶל־מַלְאַ֥ךְ יְהוָ֖ה מִ֣י שְׁמֶ֑ךָ כִּֽי־יָבֹ֥א <font color="brown">דבריך</font> <font color="blue">דְבָרְךָ֖</font> וְכִבַּדְנֽוּךָ׃ </span></p>
 <p align="RIGHT"><span lang="he">‎<a name="018">18</a> ‏וַיֹּ֤אמֶר לוֹ֙ מַלְאַ֣ךְ יְהוָ֔ה לָ֥מָּה זֶּ֖ה תִּשְׁאַ֣ל לִשְׁמִ֑י וְהוּא־פֶֽלִאי׃ ס</span></p>
 <p align="RIGHT"><span lang="he">‎<a name="019">19</a> ‏וַיִּקַּ֨ח מָנ֜וֹחַ אֶת־גְּדִ֤י הָעִזִּים֙ וְאֶת־הַמִּנְחָ֔ה וַיַּ֥עַל עַל־הַצּ֖וּר לַֽיהוָ֑ה וּמַפְלִ֣א לַעֲשׂ֔וֹת וּמָנ֥וֹחַ וְאִשְׁתּ֖וֹ רֹאִֽים׃ </span></p>
 <p align="RIGHT"><span lang="he">‎<a name="020">20</a> ‏וַיְהִי֩ בַעֲל֨וֹת הַלַּ֜הַב מֵעַ֤ל הַמִּזְבֵּ֙חַ֙ הַשָּׁמַ֔יְמָה וַיַּ֥עַל מַלְאַךְ־יְהוָ֖ה בְּלַ֣הַב הַמִּזְבֵּ֑חַ וּמָנ֤וֹחַ וְאִשְׁתּוֹ֙ רֹאִ֔ים וַיִּפְּל֥וּ עַל־פְּנֵיהֶ֖ם אָֽרְצָה׃ </span></p>
 <p align="RIGHT"><span lang="he">‎<a name="021">21</a> ‏וְלֹא־יָ֤סַף עוֹד֙ מַלְאַ֣ךְ יְהוָ֔ה לְהֵרָאֹ֖ה אֶל־מָנ֣וֹחַ וְאֶל־אִשְׁתּ֑וֹ אָ֚ז יָדַ֣ע מָנ֔וֹחַ כִּֽי־מַלְאַ֥ךְ יְהוָ֖ה הֽוּא׃ </span></p>
 <p align="RIGHT"><span lang="he">‎<a name="022">22</a> ‏וַיֹּ֧אמֶר מָנ֛וֹחַ אֶל־אִשְׁתּ֖וֹ מ֣וֹת נָמ֑וּת כִּ֥י אֱלֹהִ֖ים רָאִֽינוּ׃ </span></p>
 <p align="RIGHT"><span lang="he">‎<a name="023">23</a> ‏וַתֹּ֧אמֶר ל֣וֹ אִשְׁתּ֗וֹ לוּ֩ חָפֵ֨ץ יְהוָ֤ה לַהֲמִיתֵ֙נוּ֙ לֹֽא־לָקַ֤ח מִיָּדֵ֙נוּ֙ עֹלָ֣ה וּמִנְחָ֔ה וְלֹ֥א הֶרְאָ֖נוּ אֶת־כָּל־אֵ֑לֶּה וְכָעֵ֕ת לֹ֥א הִשְׁמִיעָ֖נוּ כָּזֹֽאת׃ </span></p>
 <p align="RIGHT"><span lang="he">‎<a name="024">24</a> ‏וַתֵּ֤לֶד הָֽאִשָּׁה֙ בֵּ֔ן וַתִּקְרָ֥א אֶת־שְׁמ֖וֹ שִׁמְשׁ֑וֹן וַיִּגְדַּ֣ל הַנַּ֔עַר וַֽיְבָרְכֵ֖הוּ יְהוָֽה׃ </span></p>
 <p align="RIGHT"><span lang="he">‎<a name="025">25</a> ‏וַתָּ֙חֶל֙ ר֣וּחַ יְהוָ֔ה לְפַעֲמ֖וֹ בְּמַחֲנֵה־דָ֑ן בֵּ֥ין צָרְעָ֖ה וּבֵ֥ין אֶשְׁתָּאֹֽל׃ פ</span></p>
 </td>
 <td width="50%">
 <p>1 wayyōsifû bənê yiśərā’ēl l<sup>a</sup>‘ăśwōṯ hār<sup>a</sup>‘ bə‘ênê yəhwâ wayyitənēm yəhwâ bəyaḏ-pəlišətîm ’arəbā‘îm šānâ: f</p>
 <p>2 wayəhî ’îš ’eḥāḏ miṣṣārə‘â mimmišəp<sup>a</sup>ḥaṯ hadānî ûšəmwō mānwōḥa wə’išətwō ‘ăqārâ wəlō’ yālāḏâ: </p>
 <p>3 wayyērā’ malə’aḵə-yəhwâ ’el-hā’iššâ wayyō’mer ’ēleyhā hinnēh-nā’ ’atə-‘ăqārâ wəlō’ yālaḏətə wəhārîṯ wəyālaḏətə bēn: </p>
 <p>4 wə‘atâ hiššāmərî nā’ wə’al-tišətî yayin wəšēḵār wə’al-tō’ḵəlî kāl-ṭāmē’: </p>
 <p>5 kî hinnāḵə hārâ wəyōlaḏətə bēn ûmwōrâ lō’-y<sup>a</sup>‘ăleh ‘al-rō’šwō kî-nəzîr ’ĕlōhîm yihəyeh hann<sup>a</sup>‘ar min-habāṭen wəhû’ yāḥēl ləhwōšî‘a ’eṯ-yiśərā’ēl mîyaḏ pəlišətîm: </p>
 <p>6 watāḇō’ hā’iššâ watō’mer lə’îšāh lē’mōr ’îš hā’ĕlōhîm bā’ ’ēlay ûmarə’ēhû kəmarə’ēh malə’aḵə hā’ĕlōhîm nwōrā’ mə’ōḏ wəlō’ šə’ilətîhû ’ê-mizzeh hû’ wə’eṯ-šəmwō lō’-higîḏ lî: </p>
 <p>7 wayyō’mer lî hinnāḵə hārâ wəyōlaḏətə bēn wə‘atâ ’al-tišətî| yayin wəšēḵār wə’al-tō’ḵəlî kāl-ṭumə’â kî-nəzîr ’ĕlōhîm yihəyeh hann<sup>a</sup>‘ar min-habeṭen ‘aḏ-ywōm mwōṯwō: f</p>
 <p>8 wayye‘ətar mānwōḥa ’el-yəhwâ wayyō’mar bî ’ăḏwōnāy ’îš hā’ĕlōhîm ’ăšer šāl<sup>a</sup>ḥətā yāḇwō’-nā’ ‘wōḏ ’ēlênû wəywōrēnû mah-nn<sup>a</sup>‘ăśeh lann<sup>a</sup>‘ar hayyûllāḏ: </p>
 <p>9 wayyišəm<sup>a</sup>‘ hā’ĕlōhîm bəqwōl mānwōḥa wayyāḇō’ malə’aḵə hā’ĕlōhîm ‘wōḏ ’el-hā’iššâ wəhî’ ywōšeḇeṯ baśśāḏeh ûmānwōḥa ’îšāh ’ên ‘immāh: </p>
 <p>10 watəmahēr hā’iššâ watārāṣ watagēḏ lə’îšāh watō’mer ’ēlāyw hinnēh nirə’â ’ēlay hā’îš ’ăšer-bā’ ḇayywōm ’ēlāy: </p>
 <p>11 wayyāqām wayyēleḵə mānwōḥa ’<sup>a</sup>ḥărê ’išətwō wayyāḇō’ ’el-hā’îš wayyō’mer lwō ha’atâ hā’îš ’ăšer-dibarətā ’el-hā’iššâ wayyō’mer ’ānî: </p>
 <p>12 wayyō’mer mānwōḥa ‘atâ yāḇō’ ḏəḇāreyḵā mah-yyihəyeh mišəpaṭ-hann<sup>a</sup>‘ar ûm<sup>a</sup>‘ăśēhû: </p>
 <p>13 wayyō’mer malə’aḵə yəhwâ ’el-mānwōḥa mikōl ’ăšer-’āmarətî ’el-hā’iššâ tiššāmēr: </p>
 <p>14 mikōl ’ăšer-yēṣē’ migefen hayyayin lō’ ṯō’ḵal wəyayin wəšēḵār ’al-tēšətə wəḵāl-ṭumə’â ’al-tō’ḵal kōl ’ăšer-ṣiûîṯîhā tišəmōr: </p>
 <p>15 wayyō’mer mānwōḥa ’el-malə’aḵə yəhwâ n<sup>a</sup>‘əṣərâ-nnā’ ’wōṯāḵə wən<sup>a</sup>‘ăśeh ləfāneyḵā gəḏî ‘izzîm: </p>
 <p>16 wayyō’mer malə’aḵə yəhwâ ’el-mānwōḥa ’im-t<sup>a</sup>‘əṣərēnî lō’-’ōḵal bəl<sup>a</sup>ḥəmeḵā wə’im-t<sup>a</sup>‘ăśeh ‘ōlâ layhwâ t<sup>a</sup>‘ălennâ kî lō’-yāḏ<sup>a</sup>‘ mānwōḥa kî-malə’aḵə yəhwâ hû’: </p>
 <p>17 wayyō’mer mānwōḥa ’el-malə’aḵə yəhwâ mî šəmeḵā kî-yāḇō’ <font color="brown">ḏəḇāreyḵā</font> <font color="blue">ḏəḇārəḵā</font> wəḵibaḏənûḵā: </p>
 <p>18 wayyō’mer lwō malə’aḵə yəhwâ lāmmâ zzeh tišə’al lišəmî wəhû’-feli’y: s</p>
 <p>19 wayyiqq<sup>a</sup>ḥ mānwōḥa ’eṯ-gəḏî hā‘izzîm wə’eṯ-hamminəḥâ wayy<sup>a</sup>‘al ‘al-haṣṣûr layhwâ ûmafəli’ l<sup>a</sup>‘ăśwōṯ ûmānwōḥa wə’išətwō rō’îm: </p>
 <p>20 wayəhî ḇ<sup>a</sup>‘ălwōṯ hallahaḇ mē‘al hammizəbēḥa haššāmayəmâ wayy<sup>a</sup>‘al malə’aḵə-yəhwâ bəlahaḇ hammizəbēḥa ûmānwōḥa wə’išətwō rō’îm wayyipəlû ‘al-pənêhem ’ārəṣâ: </p>
 <p>21 wəlō’-yāsaf ‘wōḏ malə’aḵə yəhwâ ləhērā’ōh ’el-mānwōḥa wə’el-’išətwō ’āz yāḏ<sup>a</sup>‘ mānwōḥa kî-malə’aḵə yəhwâ hû’: </p>
 <p>22 wayyō’mer mānwōḥa ’el-’išətwō mwōṯ nāmûṯ kî ’ĕlōhîm rā’înû: </p>
 <p>23 watō’mer lwō ’išətwō lû ḥāfēṣ yəhwâ lahămîṯēnû lō’-lāq<sup>a</sup>ḥ mîyāḏēnû ‘ōlâ ûminəḥâ wəlō’ herə’ānû ’eṯ-kāl-’ēlleh wəḵā‘ēṯ lō’ hišəmî‘ānû kāzō’ṯ: </p>
 <p>24 watēleḏ hā’iššâ bēn watiqərā’ ’eṯ-šəmwō šiməšwōn wayyiḡədal hann<sup>a</sup>‘ar wayəḇārəḵēhû yəhwâ: </p>
 <p>25 watāḥel rûḥa yəhwâ ləf<sup>a</sup>‘ămwō bəm<sup>a</sup>ḥănēh-ḏān bên ṣārə‘â ûḇên ’ešətā’ōl: f</p>
 </td>
 </tr></table>
 <p></p><hr>
 <center>
 <a href="jdg014.htm">Next: Judges (Shoftim) Chapter 14</a></center>
 </body>