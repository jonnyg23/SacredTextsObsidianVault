<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/exo039.htm">Polyglot</a> 
 <a href="../kjv/exo039.htm">KJV</a> 
 <a href="../sep/exo039.htm">Sep</a> 
 <a href="../vul/exo039.htm">Vul</a> 
 
 <br>
 <br><a href="exo.htm">Exodus (Shemot) Index</a><br>
  
 <a href="exo038.htm">Previous</a> 
 <a href="exo040.htm">Next</a> 
 </center>
 <hr>
 
 <h3 align="CENTER">Tanach (Hebrew): Exodus (Shemot) Chapter 39</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וּמִן־הַתְּכֵ֤לֶת וְהָֽאַרְגָּמָן֙ וְתוֹלַ֣עַת הַשָּׁנִ֔י עָשׂ֥וּ בִגְדֵי־שְׂרָ֖ד לְשָׁרֵ֣ת בַּקֹּ֑דֶשׁ וַֽיַּעֲשׂ֞וּ אֶת־בִּגְדֵ֤י הַקֹּ֙דֶשׁ֙ אֲשֶׁ֣ר לְאַהֲרֹ֔ן כַּאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃ פ</span></p>
 <p align="RIGHT"><span lang="he">‎<a name="002">2</a> ‏וַיַּ֖עַשׂ אֶת־הָאֵפֹ֑ד זָהָ֗ב תְּכֵ֧לֶת וְאַרְגָּמָ֛ן וְתוֹלַ֥עַת שָׁנִ֖י וְשֵׁ֥שׁ מָשְׁזָֽר׃ </span></p>
 <p align="RIGHT"><span lang="he">‎<a name="003">3</a> ‏וַֽיְרַקְּע֞וּ אֶת־פַּחֵ֣י הַזָּהָב֮ וְקִצֵּ֣ץ פְּתִילִם֒ לַעֲשׂ֗וֹת בְּת֤וֹךְ הַתְּכֵ֙לֶת֙ וּבְת֣וֹךְ הָֽאַרְגָּמָ֔ן וּבְת֛וֹךְ תּוֹלַ֥עַת הַשָּׁנִ֖י וּבְת֣וֹךְ הַשֵּׁ֑שׁ מַעֲשֵׂ֖ה חֹשֵֽׁב׃ </span></p>
 <p align="RIGHT"><span lang="he">‎<a name="004">4</a> ‏כְּתֵפֹ֥ת עָֽשׂוּ־ל֖וֹ חֹבְרֹ֑ת עַל־שְׁנֵ֥י <font color="brown">קצוותו</font> <font color="blue">קְצוֹתָ֖יו</font> חֻבָּֽר׃ </span></p>
 <p align="RIGHT"><span lang="he">‎<a name="005">5</a> ‏וְחֵ֨שֶׁב אֲפֻדָּת֜וֹ אֲשֶׁ֣ר עָלָ֗יו מִמֶּ֣נּוּ הוּא֮ כְּמַעֲשֵׂהוּ֒ זָהָ֗ב תְּכֵ֧לֶת וְאַרְגָּמָ֛ן וְתוֹלַ֥עַת שָׁנִ֖י וְשֵׁ֣שׁ מָשְׁזָ֑ר כַּאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃ </span></p>
 <p align="RIGHT"><span lang="he">‎<a name="006">6</a> ‏וַֽיַּעֲשׂוּ֙ אֶת־אַבְנֵ֣י הַשֹּׁ֔הַם מֻֽסַבֹּ֖ת מִשְׁבְּצֹ֣ת זָהָ֑ב מְפֻתָּחֹת֙ פִּתּוּחֵ֣י חוֹתָ֔ם עַל־שְׁמ֖וֹת בְּנֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="007">7</a> ‏וַיָּ֣שֶׂם אֹתָ֗ם עַ֚ל כִּתְפֹ֣ת הָאֵפֹ֔ד אַבְנֵ֥י זִכָּר֖וֹן לִבְנֵ֣י יִשְׂרָאֵ֑ל כַּאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃ פ</span></p>
 <p align="RIGHT"><span lang="he">‎<a name="008">8</a> ‏וַיַּ֧עַשׂ אֶת־הַחֹ֛שֶׁן מַעֲשֵׂ֥ה חֹשֵׁ֖ב כְּמַעֲשֵׂ֣ה אֵפֹ֑ד זָהָ֗ב תְּכֵ֧לֶת וְאַרְגָּמָ֛ן וְתוֹלַ֥עַת שָׁנִ֖י וְשֵׁ֥שׁ מָשְׁזָֽר׃ </span></p>
 <p align="RIGHT"><span lang="he">‎<a name="009">9</a> ‏רָב֧וּעַ הָיָ֛ה כָּפ֖וּל עָשׂ֣וּ אֶת־הַחֹ֑שֶׁן זֶ֧רֶת אָרְכּ֛וֹ וְזֶ֥רֶת רָחְבּ֖וֹ כָּפֽוּל׃ </span></p>
 <p align="RIGHT"><span lang="he">‎<a name="010">10</a> ‏וַיְמַלְאוּ־ב֔וֹ אַרְבָּעָ֖ה ט֣וּרֵי אָ֑בֶן ט֗וּר אֹ֤דֶם פִּטְדָה֙ וּבָרֶ֔קֶת הַטּ֖וּר הָאֶחָֽד׃ </span></p>
 <p align="RIGHT"><span lang="he">‎<a name="011">11</a> ‏וְהַטּ֖וּר הַשֵּׁנִ֑י נֹ֥פֶךְ סַפִּ֖יר וְיָהֲלֹֽם׃ </span></p>
 <p align="RIGHT"><span lang="he">‎<a name="012">12</a> ‏וְהַטּ֖וּר הַשְּׁלִישִׁ֑י לֶ֥שֶׁם שְׁב֖וֹ וְאַחְלָֽמָה׃ </span></p>
 <p align="RIGHT"><span lang="he">‎<a name="013">13</a> ‏וְהַטּוּר֙ הָֽרְבִיעִ֔י תַּרְשִׁ֥ישׁ שֹׁ֖הַם וְיָשְׁפֵ֑ה מֽוּסַבֹּ֛ת מִשְׁבְּצ֥וֹת זָהָ֖ב בְּמִלֻּאֹתָֽם׃ </span></p>
 <p align="RIGHT"><span lang="he">‎<a name="014">14</a> ‏וְ֠הָאֲבָנִים עַל־שְׁמֹ֨ת בְּנֵי־יִשְׂרָאֵ֥ל הֵ֛נָּה שְׁתֵּ֥ים עֶשְׂרֵ֖ה עַל־שְׁמֹתָ֑ם פִּתּוּחֵ֤י חֹתָם֙ אִ֣ישׁ עַל־שְׁמ֔וֹ לִשְׁנֵ֥ים עָשָׂ֖ר שָֽׁבֶט׃ </span></p>
 <p align="RIGHT"><span lang="he">‎<a name="015">15</a> ‏וַיַּעֲשׂ֧וּ עַל־הַחֹ֛שֶׁן שַׁרְשְׁרֹ֥ת גַּבְלֻ֖ת מַעֲשֵׂ֣ה עֲבֹ֑ת זָהָ֖ב טָהֽוֹר׃ </span></p>
 <p align="RIGHT"><span lang="he">‎<a name="016">16</a> ‏וַֽיַּעֲשׂ֗וּ שְׁתֵּי֙ מִשְׁבְּצֹ֣ת זָהָ֔ב וּשְׁתֵּ֖י טַבְּעֹ֣ת זָהָ֑ב וַֽיִּתְּנ֗וּ אֶת־שְׁתֵּי֙ הַטַּבָּעֹ֔ת עַל־שְׁנֵ֖י קְצ֥וֹת הַחֹֽשֶׁן׃ </span></p>
 <p align="RIGHT"><span lang="he">‎<a name="017">17</a> ‏וַֽיִּתְּנ֗וּ שְׁתֵּי֙ הָעֲבֹתֹ֣ת הַזָּהָ֔ב עַל־שְׁתֵּ֖י הַטַּבָּעֹ֑ת עַל־קְצ֖וֹת הַחֹֽשֶׁן׃ </span></p>
 <p align="RIGHT"><span lang="he">‎<a name="018">18</a> ‏וְאֵ֨ת שְׁתֵּ֤י קְצוֹת֙ שְׁתֵּ֣י הָֽעֲבֹתֹ֔ת נָתְנ֖וּ עַל־שְׁתֵּ֣י הַֽמִּשְׁבְּצֹ֑ת וַֽיִּתְּנֻ֛ם עַל־כִּתְפֹ֥ת הָאֵפֹ֖ד אֶל־מ֥וּל פָּנָֽיו׃ </span></p>
 <p align="RIGHT"><span lang="he">‎<a name="019">19</a> ‏וַֽיַּעֲשׂ֗וּ שְׁתֵּי֙ טַבְּעֹ֣ת זָהָ֔ב וַיָּשִׂ֕ימוּ עַל־שְׁנֵ֖י קְצ֣וֹת הַחֹ֑שֶׁן עַל־שְׂפָת֕וֹ אֲשֶׁ֛ר אֶל־עֵ֥בֶר הָאֵפֹ֖ד בָּֽיְתָה׃ </span></p>
 <p align="RIGHT"><span lang="he">‎<a name="020">20</a> ‏וַֽיַּעֲשׂוּ֮ שְׁתֵּ֣י טַבְּעֹ֣ת זָהָב֒ וַֽיִּתְּנֻ֡ם עַל־שְׁתֵּי֩ כִתְפֹ֨ת הָאֵפֹ֤ד מִלְמַ֙טָּה֙ מִמּ֣וּל פָּנָ֔יו לְעֻמַּ֖ת מֶחְבַּרְתּ֑וֹ מִמַּ֕עַל לְחֵ֖שֶׁב הָאֵפֹֽד׃ </span></p>
 <p align="RIGHT"><span lang="he">‎<a name="021">21</a> ‏וַיִּרְכְּס֣וּ אֶת־הַחֹ֡שֶׁן מִטַּבְּעֹתָיו֩ אֶל־טַבְּעֹ֨ת הָאֵפֹ֜ד בִּפְתִ֣יל תְּכֵ֗לֶת לִֽהְיֹת֙ עַל־חֵ֣שֶׁב הָאֵפֹ֔ד וְלֹֽא־יִזַּ֣ח הַחֹ֔שֶׁן מֵעַ֖ל הָאֵפֹ֑ד כַּאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃ </span></p>
 <p align="RIGHT"><span lang="he">‎<a name="022">22</a> ‏וַיַּ֛עַשׂ אֶת־מְעִ֥יל הָאֵפֹ֖ד מַעֲשֵׂ֣ה אֹרֵ֑ג כְּלִ֖יל תְּכֵֽלֶת׃ </span></p>
 <p align="RIGHT"><span lang="he">‎<a name="023">23</a> ‏וּפִֽי־הַמְּעִ֥יל בְּתוֹכ֖וֹ כְּפִ֣י תַחְרָ֑א שָׂפָ֥ה לְפִ֛יו סָבִ֖יב לֹ֥א יִקָּרֵֽעַ׃ </span></p>
 <p align="RIGHT"><span lang="he">‎<a name="024">24</a> ‏וַֽיַּעֲשׂוּ֙ עַל־שׁוּלֵ֣י הַמְּעִ֔יל רִמּוֹנֵ֕י תְּכֵ֥לֶת וְאַרְגָּמָ֖ן וְתוֹלַ֣עַת שָׁנִ֑י מָשְׁזָֽר׃ </span></p>
 <p align="RIGHT"><span lang="he">‎<a name="025">25</a> ‏וַיַּעֲשׂ֥וּ פַעֲמֹנֵ֖י זָהָ֣ב טָה֑וֹר וַיִּתְּנ֨וּ אֶת־הַפַּֽעֲמֹנִ֜ים בְּת֣וֹךְ הָרִמֹּנִ֗ים עַל־שׁוּלֵ֤י הַמְּעִיל֙ סָבִ֔יב בְּת֖וֹךְ הָרִמֹּנִֽים׃ </span></p>
 <p align="RIGHT"><span lang="he">‎<a name="026">26</a> ‏פַּעֲמֹ֤ן וְרִמֹּן֙ פַּעֲמֹ֣ן וְרִמֹּ֔ן עַל־שׁוּלֵ֥י הַמְּעִ֖יל סָבִ֑יב לְשָׁרֵ֕ת כַּאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃ ס</span></p>
 <p align="RIGHT"><span lang="he">‎<a name="027">27</a> ‏וַֽיַּעֲשׂ֛וּ אֶת־הַכָּתְנֹ֥ת שֵׁ֖שׁ מַעֲשֵׂ֣ה אֹרֵ֑ג לְאַהֲרֹ֖ן וּלְבָנָֽיו׃ </span></p>
 <p align="RIGHT"><span lang="he">‎<a name="028">28</a> ‏וְאֵת֙ הַמִּצְנֶ֣פֶת שֵׁ֔שׁ וְאֶת־פַּאֲרֵ֥י הַמִּגְבָּעֹ֖ת שֵׁ֑שׁ וְאֶת־מִכְנְסֵ֥י הַבָּ֖ד שֵׁ֥שׁ מָשְׁזָֽר׃ </span></p>
 <p align="RIGHT"><span lang="he">‎<a name="029">29</a> ‏וְֽאֶת־הָאַבְנֵ֞ט שֵׁ֣שׁ מָשְׁזָ֗ר וּתְכֵ֧לֶת וְאַרְגָּמָ֛ן וְתוֹלַ֥עַת שָׁנִ֖י מַעֲשֵׂ֣ה רֹקֵ֑ם כַּאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃ ס</span></p>
 <p align="RIGHT"><span lang="he">‎<a name="030">30</a> ‏וַֽיַּעֲשׂ֛וּ אֶת־צִ֥יץ נֵֽזֶר־הַקֹּ֖דֶשׁ זָהָ֣ב טָה֑וֹר וַיִּכְתְּב֣וּ עָלָ֗יו מִכְתַּב֙ פִּתּוּחֵ֣י חוֹתָ֔ם קֹ֖דֶשׁ לַיהוָֽה׃ </span></p>
 <p align="RIGHT"><span lang="he">‎<a name="031">31</a> ‏וַיִּתְּנ֤וּ עָלָיו֙ פְּתִ֣יל תְּכֵ֔לֶת לָתֵ֥ת עַל־הַמִּצְנֶ֖פֶת מִלְמָ֑עְלָה כַּאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃ ס</span></p>
 <p align="RIGHT"><span lang="he">‎<a name="032">32</a> ‏וַתֵּ֕כֶל כָּל־עֲבֹדַ֕ת מִשְׁכַּ֖ן אֹ֣הֶל מוֹעֵ֑ד וַֽיַּעֲשׂוּ֙ בְּנֵ֣י יִשְׂרָאֵ֔ל כְּ֠כֹל אֲשֶׁ֨ר צִוָּ֧ה יְהוָ֛ה אֶת־מֹשֶׁ֖ה כֵּ֥ן עָשֽׂוּ׃ פ</span></p>
 <p align="RIGHT"><span lang="he">‎<a name="033">33</a> ‏וַיָּבִ֤יאוּ אֶת־הַמִּשְׁכָּן֙ אֶל־מֹשֶׁ֔ה אֶת־הָאֹ֖הֶל וְאֶת־כָּל־כֵּלָ֑יו קְרָסָ֣יו קְרָשָׁ֔יו <font color="brown">בריחו</font> <font color="blue">בְּרִיחָ֖יו</font> וְעַמֻּדָ֥יו וַאֲדָנָֽיו׃ </span></p>
 <p align="RIGHT"><span lang="he">‎<a name="034">34</a> ‏וְאֶת־מִכְסֵ֞ה עוֹרֹ֤ת הָֽאֵילִם֙ הַמְאָדָּמִ֔ים וְאֶת־מִכְסֵ֖ה עֹרֹ֣ת הַתְּחָשִׁ֑ים וְאֵ֖ת פָּרֹ֥כֶת הַמָּסָֽךְ׃ </span></p>
 <p align="RIGHT"><span lang="he">‎<a name="035">35</a> ‏אֶת־אֲרֹ֥ן הָעֵדֻ֖ת וְאֶת־בַּדָּ֑יו וְאֵ֖ת הַכַּפֹּֽרֶת׃ </span></p>
 <p align="RIGHT"><span lang="he">‎<a name="036">36</a> ‏אֶת־הַשֻּׁלְחָן֙ אֶת־כָּל־כֵּלָ֔יו וְאֵ֖ת לֶ֥חֶם הַפָּנִֽים׃ </span></p>
 <p align="RIGHT"><span lang="he">‎<a name="037">37</a> ‏אֶת־הַמְּנֹרָ֨ה הַטְּהֹרָ֜ה אֶת־נֵרֹתֶ֗יהָ נֵרֹ֛ת הַמַּֽעֲרָכָ֖ה וְאֶת־כָּל־כֵּלֶ֑יהָ וְאֵ֖ת שֶׁ֥מֶן הַמָּאֽוֹר׃ </span></p>
 <p align="RIGHT"><span lang="he">‎<a name="038">38</a> ‏וְאֵת֙ מִזְבַּ֣ח הַזָּהָ֔ב וְאֵת֙ שֶׁ֣מֶן הַמִּשְׁחָ֔ה וְאֵ֖ת קְטֹ֣רֶת הַסַּמִּ֑ים וְאֵ֕ת מָסַ֖ךְ פֶּ֥תַח הָאֹֽהֶל׃ </span></p>
 <p align="RIGHT"><span lang="he">‎<a name="039">39</a> ‏אֵ֣ת׀ מִזְבַּ֣ח הַנְּחֹ֗שֶׁת וְאֶת־מִכְבַּ֤ר הַנְּחֹ֙שֶׁת֙ אֲשֶׁר־ל֔וֹ אֶת־בַּדָּ֖יו וְאֶת־כָּל־כֵּלָ֑יו אֶת־הַכִּיֹּ֖ר וְאֶת־כַּנּֽוֹ׃ </span></p>
 <p align="RIGHT"><span lang="he">‎<a name="040">40</a> ‏אֵת֩ קַלְעֵ֨י הֶחָצֵ֜ר אֶת־עַמֻּדֶ֣יהָ וְאֶת־אֲדָנֶ֗יהָ וְאֶת־הַמָּסָךְ֙ לְשַׁ֣עַר הֶֽחָצֵ֔ר אֶת־מֵיתָרָ֖יו וִיתֵדֹתֶ֑יהָ וְאֵ֗ת כָּל־כְּלֵ֛י עֲבֹדַ֥ת הַמִּשְׁכָּ֖ן לְאֹ֥הֶל מוֹעֵֽד׃ </span></p>
 <p align="RIGHT"><span lang="he">‎<a name="041">41</a> ‏אֶת־בִּגְדֵ֥י הַשְּׂרָ֖ד לְשָׁרֵ֣ת בַּקֹּ֑דֶשׁ אֶת־בִּגְדֵ֤י הַקֹּ֙דֶשׁ֙ לְאַהֲרֹ֣ן הַכֹּהֵ֔ן וְאֶת־בִּגְדֵ֥י בָנָ֖יו לְכַהֵֽן׃ </span></p>
 <p align="RIGHT"><span lang="he">‎<a name="042">42</a> ‏כְּכֹ֛ל אֲשֶׁר־צִוָּ֥ה יְהוָ֖ה אֶת־מֹשֶׁ֑ה כֵּ֤ן עָשׂוּ֙ בְּנֵ֣י יִשְׂרָאֵ֔ל אֵ֖ת כָּל־הָעֲבֹדָֽה׃ </span></p>
 <p align="RIGHT"><span lang="he">‎<a name="043">43</a> ‏וַיַּ֨רְא מֹשֶׁ֜ה אֶת־כָּל־הַמְּלָאכָ֗ה וְהִנֵּה֙ עָשׂ֣וּ אֹתָ֔הּ כַּאֲשֶׁ֛ר צִוָּ֥ה יְהוָ֖ה כֵּ֣ן עָשׂ֑וּ וַיְבָ֥רֶךְ אֹתָ֖ם מֹשֶֽׁה׃ פ</span></p>
 </td>
 <td width="50%">
 <p>1 ûmin-hatəḵēleṯ wəhā’arəgāmān wəṯwōl<sup>a</sup>‘aṯ haššānî ‘āśû ḇiḡəḏê-śərāḏ ləšārēṯ baqqōḏeš wayy<sup>a</sup>‘ăśû ’eṯ-biḡəḏê haqqōḏeš ’ăšer lə’ahărōn ka’ăšer ṣiûâ yəhwâ ’eṯ-mōšeh: f</p>
 <p>2 wayy<sup>a</sup>‘aś ’eṯ-hā’ēfōḏ zâāḇ təḵēleṯ wə’arəgāmān wəṯwōl<sup>a</sup>‘aṯ šānî wəšēš māšəzār: </p>
 <p>3 wayəraqqə‘û ’eṯ-p<sup>a</sup>ḥê hazzâāḇ wəqiṣṣēṣ pəṯîlim l<sup>a</sup>‘ăśwōṯ bəṯwōḵə hatəḵēleṯ ûḇəṯwōḵə hā’arəgāmān ûḇəṯwōḵə twōl<sup>a</sup>‘aṯ haššānî ûḇəṯwōḵə haššēš m<sup>a</sup>‘ăśēh ḥōšēḇ: </p>
 <p>4 kəṯēfōṯ ‘āśû-lwō ḥōḇərōṯ ‘al-šənê <font color="brown">qaṣəwwōṯāw</font> <font color="blue">qəṣwōṯāyw</font> ḥubār: </p>
 <p>5 wəḥēšeḇ ’ăfudāṯwō ’ăšer ‘ālāyw mimmennû hû’ kəm<sup>a</sup>‘ăśēhû zâāḇ təḵēleṯ wə’arəgāmān wəṯwōl<sup>a</sup>‘aṯ šānî wəšēš māšəzār ka’ăšer ṣiûâ yəhwâ ’eṯ-mōšeh: </p>
 <p>6 wayy<sup>a</sup>‘ăśû ’eṯ-’aḇənê haššōham musabōṯ mišəbəṣōṯ zâāḇ məfutāḥōṯ pitûḥê ḥwōṯām ‘al-šəmwōṯ bənê yiśərā’ēl: </p>
 <p>7 wayyāśem ’ōṯām ‘al kiṯəfōṯ hā’ēfōḏ ’aḇənê zikārwōn liḇənê yiśərā’ēl ka’ăšer ṣiûâ yəhwâ ’eṯ-mōšeh: f</p>
 <p>8 wayy<sup>a</sup>‘aś ’eṯ-h<sup>a</sup>ḥōšen m<sup>a</sup>‘ăśēh ḥōšēḇ kəm<sup>a</sup>‘ăśēh ’ēfōḏ zâāḇ təḵēleṯ wə’arəgāmān wəṯwōl<sup>a</sup>‘aṯ šānî wəšēš māšəzār: </p>
 <p>9 rāḇû‘a hāyâ kāfûl ‘āśû ’eṯ-h<sup>a</sup>ḥōšen zereṯ ’ārəkwō wəzereṯ rāḥəbwō kāfûl: </p>
 <p>10 wayəmalə’û-ḇwō ’arəbā‘â ṭûrê ’āḇen ṭûr ’ōḏem piṭəḏâ ûḇāreqeṯ haṭṭûr hā’eḥāḏ: </p>
 <p>11 wəhaṭṭûr haššēnî nōfeḵə sapîr wəyâălōm: </p>
 <p>12 wəhaṭṭûr haššəlîšî lešem šəḇwō wə’<sup>a</sup>ḥəlāmâ: </p>
 <p>13 wəhaṭṭûr hārəḇî‘î tarəšîš šōham wəyāšəfēh mûsabōṯ mišəbəṣwōṯ zâāḇ bəmillu’ōṯām: </p>
 <p>14 wəhā’ăḇānîm ‘al-šəmōṯ bənê-yiśərā’ēl hēnnâ šətêm ‘eśərēh ‘al-šəmōṯām pitûḥê ḥōṯām ’îš ‘al-šəmwō lišənêm ‘āśār šāḇeṭ: </p>
 <p>15 wayy<sup>a</sup>‘ăśû ‘al-h<sup>a</sup>ḥōšen šarəšərōṯ gaḇəluṯ m<sup>a</sup>‘ăśēh ‘ăḇōṯ zâāḇ ṭâwōr: </p>
 <p>16 wayy<sup>a</sup>‘ăśû šətê mišəbəṣōṯ zâāḇ ûšətê ṭabə‘ōṯ zâāḇ wayyitənû ’eṯ-šətê haṭṭabā‘ōṯ ‘al-šənê qəṣwōṯ h<sup>a</sup>ḥōšen: </p>
 <p>17 wayyitənû šətê hā‘ăḇōṯōṯ hazzâāḇ ‘al-šətê haṭṭabā‘ōṯ ‘al-qəṣwōṯ h<sup>a</sup>ḥōšen: </p>
 <p>18 wə’ēṯ šətê qəṣwōṯ šətê hā‘ăḇōṯōṯ nāṯənû ‘al-šətê hammišəbəṣōṯ wayyitənum ‘al-kiṯəfōṯ hā’ēfōḏ ’el-mûl pānāyw: </p>
 <p>19 wayy<sup>a</sup>‘ăśû šətê ṭabə‘ōṯ zâāḇ wayyāśîmû ‘al-šənê qəṣwōṯ h<sup>a</sup>ḥōšen ‘al-śəfāṯwō ’ăšer ’el-‘ēḇer hā’ēfōḏ bāyəṯâ: </p>
 <p>20 wayy<sup>a</sup>‘ăśû šətê ṭabə‘ōṯ zâāḇ wayyitənum ‘al-šətê ḵiṯəfōṯ hā’ēfōḏ miləmaṭṭâ mimmûl pānāyw lə‘ummaṯ meḥəbarətwō mimm<sup>a</sup>‘al ləḥēšeḇ hā’ēfōḏ: </p>
 <p>21 wayyirəkəsû ’eṯ-h<sup>a</sup>ḥōšen miṭṭabə‘ōṯāyw ’el-ṭabə‘ōṯ hā’ēfōḏ bifəṯîl təḵēleṯ lihəyōṯ ‘al-ḥēšeḇ hā’ēfōḏ wəlō’-yizz<sup>a</sup>ḥ h<sup>a</sup>ḥōšen mē‘al hā’ēfōḏ ka’ăšer ṣiûâ yəhwâ ’eṯ-mōšeh: </p>
 <p>22 wayy<sup>a</sup>‘aś ’eṯ-mə‘îl hā’ēfōḏ m<sup>a</sup>‘ăśēh ’ōrēḡ kəlîl təḵēleṯ: </p>
 <p>23 ûfî-hammə‘îl bəṯwōḵwō kəfî ṯ<sup>a</sup>ḥərā’ śāfâ ləfîw sāḇîḇ lō’ yiqqārē‘a: </p>
 <p>24 wayy<sup>a</sup>‘ăśû ‘al-šûlê hammə‘îl rimmwōnê təḵēleṯ wə’arəgāmān wəṯwōl<sup>a</sup>‘aṯ šānî māšəzār: </p>
 <p>25 wayy<sup>a</sup>‘ăśû f<sup>a</sup>‘ămōnê zâāḇ ṭâwōr wayyitənû ’eṯ-hap<sup>a</sup>‘ămōnîm bəṯwōḵə hārimmōnîm ‘al-šûlê hammə‘îl sāḇîḇ bəṯwōḵə hārimmōnîm: </p>
 <p>26 p<sup>a</sup>‘ămōn wərimmōn p<sup>a</sup>‘ămōn wərimmōn ‘al-šûlê hammə‘îl sāḇîḇ ləšārēṯ ka’ăšer ṣiûâ yəhwâ ’eṯ-mōšeh: s</p>
 <p>27 wayy<sup>a</sup>‘ăśû ’eṯ-hakāṯənōṯ šēš m<sup>a</sup>‘ăśēh ’ōrēḡ lə’ahărōn ûləḇānāyw: </p>
 <p>28 wə’ēṯ hammiṣənefeṯ šēš wə’eṯ-pa’ărê hammiḡəbā‘ōṯ šēš wə’eṯ-miḵənəsê habāḏ šēš māšəzār: </p>
 <p>29 wə’eṯ-hā’aḇənēṭ šēš māšəzār ûṯəḵēleṯ wə’arəgāmān wəṯwōl<sup>a</sup>‘aṯ šānî m<sup>a</sup>‘ăśēh rōqēm ka’ăšer ṣiûâ yəhwâ ’eṯ-mōšeh: s</p>
 <p>30 wayy<sup>a</sup>‘ăśû ’eṯ-ṣîṣ nēzer-haqqōḏeš zâāḇ ṭâwōr wayyiḵətəḇû ‘ālāyw miḵətaḇ pitûḥê ḥwōṯām qōḏeš layhwâ: </p>
 <p>31 wayyitənû ‘ālāyw pəṯîl təḵēleṯ lāṯēṯ ‘al-hammiṣənefeṯ miləmā‘əlâ ka’ăšer ṣiûâ yəhwâ ’eṯ-mōšeh: s</p>
 <p>32 watēḵel kāl-‘ăḇōḏaṯ mišəkan ’ōhel mwō‘ēḏ wayy<sup>a</sup>‘ăśû bənê yiśərā’ēl kəḵōl ’ăšer ṣiûâ yəhwâ ’eṯ-mōšeh kēn ‘āśû: f</p>
 <p>33 wayyāḇî’û ’eṯ-hammišəkān ’el-mōšeh ’eṯ-hā’ōhel wə’eṯ-kāl-kēlāyw qərāsāyw qərāšāyw <font color="brown">bərîḥāw</font> <font color="blue">bərîḥāyw</font> wə‘ammuḏāyw wa’ăḏānāyw: </p>
 <p>34 wə’eṯ-miḵəsēh ‘wōrōṯ hā’êlim hamə’ādāmîm wə’eṯ-miḵəsēh ‘ōrōṯ hatəḥāšîm wə’ēṯ pārōḵeṯ hammāsāḵə: </p>
 <p>35 ’eṯ-’ărōn hā‘ēḏuṯ wə’eṯ-badāyw wə’ēṯ hakapōreṯ: </p>
 <p>36 ’eṯ-haššuləḥān ’eṯ-kāl-kēlāyw wə’ēṯ leḥem hapānîm: </p>
 <p>37 ’eṯ-hammənōrâ haṭṭəhōrâ ’eṯ-nērōṯeyhā nērōṯ hamm<sup>a</sup>‘ărāḵâ wə’eṯ-kāl-kēleyhā wə’ēṯ šemen hammā’wōr: </p>
 <p>38 wə’ēṯ mizəb<sup>a</sup>ḥ hazzâāḇ wə’ēṯ šemen hammišəḥâ wə’ēṯ qəṭōreṯ hassammîm wə’ēṯ māsaḵə peṯ<sup>a</sup>ḥ hā’ōhel: </p>
 <p>39 ’ēṯ| mizəb<sup>a</sup>ḥ hannəḥōšeṯ wə’eṯ-miḵəbar hannəḥōšeṯ ’ăšer-lwō ’eṯ-badāyw wə’eṯ-kāl-kēlāyw ’eṯ-hakîyōr wə’eṯ-kannwō: </p>
 <p>40 ’ēṯ qalə‘ê heḥāṣēr ’eṯ-‘ammuḏeyhā wə’eṯ-’ăḏāneyhā wə’eṯ-hammāsāḵə ləš<sup>a</sup>‘ar heḥāṣēr ’eṯ-mêṯārāyw wîṯēḏōṯeyhā wə’ēṯ kāl-kəlê ‘ăḇōḏaṯ hammišəkān lə’ōhel mwō‘ēḏ: </p>
 <p>41 ’eṯ-biḡəḏê haśśərāḏ ləšārēṯ baqqōḏeš ’eṯ-biḡəḏê haqqōḏeš lə’ahărōn hakōhēn wə’eṯ-biḡəḏê ḇānāyw ləḵahēn: </p>
 <p>42 kəḵōl ’ăšer-ṣiûâ yəhwâ ’eṯ-mōšeh kēn ‘āśû bənê yiśərā’ēl ’ēṯ kāl-hā‘ăḇōḏâ: </p>
 <p>43 wayyarə’ mōšeh ’eṯ-kāl-hamməlā’ḵâ wəhinnēh ‘āśû ’ōṯāh ka’ăšer ṣiûâ yəhwâ kēn ‘āśû wayəḇāreḵə ’ōṯām mōšeh: f</p>
 </td>
 </tr></table>
 <p></p><hr>
 <center>
 <a href="exo040.htm">Next: Exodus (Shemot) Chapter 40</a></center>
 </body>