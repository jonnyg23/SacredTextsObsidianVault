<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/nah002.htm">Polyglot</a> 
 <a href="../kjv/nah002.htm">KJV</a> 
 <a href="../sep/nah002.htm">Sep</a> 
 <a href="../vul/nah002.htm">Vul</a> 
 
 <br>
 <br><a href="nah.htm">Nahum (Nahum) Index</a><br>
  
 <a href="nah001.htm">Previous</a> 
 <a href="nah003.htm">Next</a> 
 </center>
 <hr>
 
 <h3 align="CENTER">Tanach (Hebrew): Nahum (Nahum) Chapter 2</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏הִנֵּ֨ה עַל־הֶהָרִ֜ים רַגְלֵ֤י מְבַשֵּׂר֙ מַשְׁמִ֣יעַ שָׁל֔וֹם חָגִּ֧י יְהוּדָ֛ה חַגַּ֖יִךְ שַׁלְּמִ֣י נְדָרָ֑יִךְ כִּי֩ לֹ֨א יוֹסִ֥יף ע֛וֹד <font color="brown">לעבור־</font> <font color="blue">לַֽעֲבָר־</font> בָּ֥ךְ בְּלִיַּ֖עַל כֻּלֹּ֥ה נִכְרָֽת׃ </span></p>
 <p align="RIGHT"><span lang="he">‎<a name="002">2</a> ‏עָלָ֥ה מֵפִ֛יץ עַל־פָּנַ֖יִךְ נָצ֣וֹר מְצֻרָ֑ה צַפֵּה־דֶ֙רֶךְ֙ חַזֵּ֣ק מָתְנַ֔יִם אַמֵּ֥ץ כֹּ֖חַ מְאֹֽד׃ </span></p>
 <p align="RIGHT"><span lang="he">‎<a name="003">3</a> ‏כִּ֣י שָׁ֤ב יְהוָה֙ אֶת־גְּא֣וֹן יַעֲקֹ֔ב כִּגְא֖וֹן יִשְׂרָאֵ֑ל כִּ֤י בְקָקוּם֙ בֹּֽקְקִ֔ים וּזְמֹרֵיהֶ֖ם שִׁחֵֽתוּ׃ </span></p>
 <p align="RIGHT"><span lang="he">‎<a name="004">4</a> ‏מָגֵ֨ן גִּבֹּרֵ֜יהוּ מְאָדָּ֗ם אַנְשֵׁי־חַ֙יִל֙ מְתֻלָּעִ֔ים בְּאֵשׁ־פְּלָד֥וֹת הָרֶ֖כֶב בְּי֣וֹם הֲכִינ֑וֹ וְהַבְּרֹשִׁ֖ים הָרְעָֽלוּ׃ </span></p>
 <p align="RIGHT"><span lang="he">‎<a name="005">5</a> ‏בַּֽחוּצוֹת֙ יִתְהוֹלְל֣וּ הָרֶ֔כֶב יִֽשְׁתַּקְשְׁק֖וּן בָּרְחֹב֑וֹת מַרְאֵיהֶן֙ כַּלַּפִּידִ֔ם כַּבְּרָקִ֖ים יְרוֹצֵֽצוּ׃ </span></p>
 <p align="RIGHT"><span lang="he">‎<a name="006">6</a> ‏יִזְכֹּר֙ אַדִּירָ֔יו יִכָּשְׁל֖וּ <font color="brown">בהלכותם</font> <font color="blue">בַּהֲלִֽיכָתָ֑ם</font> יְמַֽהֲרוּ֙ חֽוֹמָתָ֔הּ וְהֻכַ֖ן הַסֹּכֵֽךְ׃ </span></p>
 <p align="RIGHT"><span lang="he">‎<a name="007">7</a> ‏שַׁעֲרֵ֥י הַנְּהָר֖וֹת נִפְתָּ֑חוּ וְהַֽהֵיכָ֖ל נָמֽוֹג׃ </span></p>
 <p align="RIGHT"><span lang="he">‎<a name="008">8</a> ‏וְהֻצַּ֖ב גֻּלְּתָ֣ה הֹֽעֲלָ֑תָה וְאַמְהֹתֶ֗יהָ מְנַֽהֲגוֹת֙ כְּק֣וֹל יוֹנִ֔ים מְתֹפְפֹ֖ת עַל־לִבְבֵהֶֽן׃ </span></p>
 <p align="RIGHT"><span lang="he">‎<a name="009">9</a> ‏וְנִינְוֵ֥ה כִבְרֵֽכַת־מַ֖יִם מִ֣ימֵי הִ֑יא וְהֵ֣מָּה נָסִ֔ים עִמְד֥וּ עֲמֹ֖דוּ וְאֵ֥ין מַפְנֶֽה׃ </span></p>
 <p align="RIGHT"><span lang="he">‎<a name="010">10</a> ‏בֹּ֥זּוּ כֶ֖סֶף בֹּ֣זּוּ זָהָ֑ב וְאֵ֥ין קֵ֙צֶה֙ לַתְּכוּנָ֔ה כָּבֹ֕ד מִכֹּ֖ל כְּלִ֥י חֶמְדָּֽה׃ </span></p>
 <p align="RIGHT"><span lang="he">‎<a name="011">11</a> ‏בּוּקָ֥ה וּמְבוּקָ֖ה וּמְבֻלָּקָ֑ה וְלֵ֨ב נָמֵ֜ס וּפִ֣ק בִּרְכַּ֗יִם וְחַלְחָלָה֙ בְּכָל־מָתְנַ֔יִם וּפְנֵ֥י כֻלָּ֖ם קִבְּצ֥וּ פָארֽוּר׃ </span></p>
 <p align="RIGHT"><span lang="he">‎<a name="012">12</a> ‏אַיֵּה֙ מְע֣וֹן אֲרָי֔וֹת וּמִרְעֶ֥ה ה֖וּא לַכְּפִרִ֑ים אֲשֶׁ֣ר הָלַךְ֩ אַרְיֵ֨ה לָבִ֥יא שָׁ֛ם גּ֥וּר אַרְיֵ֖ה וְאֵ֥ין מַחֲרִֽיד׃ </span></p>
 <p align="RIGHT"><span lang="he">‎<a name="013">13</a> ‏אַרְיֵ֤ה טֹרֵף֙ בְּדֵ֣י גֹֽרוֹתָ֔יו וּמְחַנֵּ֖ק לְלִבְאֹתָ֑יו וַיְמַלֵּא־טֶ֣רֶף חֹרָ֔יו וּמְעֹֽנֹתָ֖יו טְרֵפָֽה׃ </span></p>
 <p align="RIGHT"><span lang="he">‎<a name="014">14</a> ‏הִנְנִ֣י אֵלַ֗יִךְ נְאֻם֙ יְהוָ֣ה צְבָא֔וֹת וְהִבְעַרְתִּ֤י בֶֽעָשָׁן֙ רִכְבָּ֔הּ וּכְפִירַ֖יִךְ תֹּ֣אכַל חָ֑רֶב וְהִכְרַתִּ֤י מֵאֶ֙רֶץ֙ טַרְפֵּ֔ךְ וְלֹֽא־יִשָּׁמַ֥ע ע֖וֹד ק֥וֹל מַלְאָכֵֽכֵה׃ ס</span></p>
 </td>
 <td width="50%">
 <p>1 hinnēh ‘al-hehārîm raḡəlê məḇaśśēr mašəmî‘a šālwōm ḥāgî yəhûḏâ ḥagayiḵə šalləmî nəḏārāyiḵə kî lō’ ywōsîf ‘wōḏ <font color="brown">l<sup>a</sup>‘ăḇwōr-</font> <font color="blue">l<sup>a</sup>‘ăḇār-</font> bāḵə bəlîy<sup>a</sup>‘al kullōh niḵərāṯ: </p>
 <p>2 ‘ālâ mēfîṣ ‘al-pānayiḵə nāṣwōr məṣurâ ṣapēh-ḏereḵə ḥazzēq māṯənayim ’ammēṣ kōḥa mə’ōḏ: </p>
 <p>3 kî šāḇ yəhwâ ’eṯ-gə’wōn y<sup>a</sup>‘ăqōḇ kiḡə’wōn yiśərā’ēl kî ḇəqāqûm bōqəqîm ûzəmōrêhem šiḥēṯû: </p>
 <p>4 māḡēn gibōrêhû mə’ādām ’anəšê-ḥayil məṯullā‘îm bə’ēš-pəlāḏwōṯ hāreḵeḇ bəywōm hăḵînwō wəhabərōšîm hārə‘ālû: </p>
 <p>5 b<sup>a</sup>ḥûṣwōṯ yiṯəhwōləlû hāreḵeḇ yišətaqəšəqûn bārəḥōḇwōṯ marə’êhen kallapîḏim kabərāqîm yərwōṣēṣû: </p>
 <p>6 yizəkōr ’adîrāyw yikāšəlû <font color="brown">ḇahăliḵwōṯām</font> <font color="blue">bahălîḵāṯām</font> yəmahărû ḥwōmāṯāh wəhuḵan hassōḵēḵə: </p>
 <p>7 š<sup>a</sup>‘ărê hannəhārwōṯ nifətāḥû wəhahêḵāl nāmwōḡ: </p>
 <p>8 wəhuṣṣaḇ gulləṯâ hō‘ălāṯâ wə’aməhōṯeyhā mənahăḡwōṯ kəqwōl ywōnîm məṯōfəfōṯ ‘al-liḇəḇēhen: </p>
 <p>9 wənînəwēh ḵiḇərēḵaṯ-mayim mîmê hî’ wəhēmmâ nāsîm ‘iməḏû ‘ămōḏû wə’ên mafəneh: </p>
 <p>10 bōzzû ḵesef bōzzû zâāḇ wə’ên qēṣeh latəḵûnâ kāḇōḏ mikōl kəlî ḥemədâ: </p>
 <p>11 bûqâ ûməḇûqâ ûməḇullāqâ wəlēḇ nāmēs ûfiq birəkayim wəḥaləḥālâ bəḵāl-māṯənayim ûfənê ḵullām qibəṣû fā’rûr: </p>
 <p>12 ’ayyēh mə‘wōn ’ărāywōṯ ûmirə‘eh hû’ lakəfirîm ’ăšer hālaḵə ’arəyēh lāḇî’ šām gûr ’arəyēh wə’ên m<sup>a</sup>ḥărîḏ: </p>
 <p>13 ’arəyēh ṭōrēf bəḏê ḡōrwōṯāyw ûməḥannēq ləliḇə’ōṯāyw wayəmallē’-ṭeref ḥōrāyw ûmə‘ōnōṯāyw ṭərēfâ: </p>
 <p>14 hinənî ’ēlayiḵə nə’um yəhwâ ṣəḇā’wōṯ wəhiḇə‘arətî ḇe‘āšān riḵəbāh ûḵəfîrayiḵə tō’ḵal ḥāreḇ wəhiḵəratî mē’ereṣ ṭarəpēḵə wəlō’-yiššām<sup>a</sup>‘ ‘wōḏ qwōl malə’āḵēḵēh: s</p>
 </td>
 </tr></table>
 <p></p><hr>
 <center>
 <a href="nah003.htm">Next: Nahum (Nahum) Chapter 3</a></center>
 </body>