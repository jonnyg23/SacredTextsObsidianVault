<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa041.htm">Polyglot</a> 
 <a href="../kjv/psa041.htm">KJV</a> 
 <a href="../sep/psa041.htm">Sep</a> 
 <a href="../vul/psa041.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa040.htm">Previous</a> 
 <a href="psa042.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 41</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏לַמְנַצֵּ֗חַ מִזְמ֥וֹר לְדָוִֽד׃ </span></p>
 <p align="RIGHT"><span lang="he">‎<a name="002">2</a> ‏אַ֭שְׁרֵי מַשְׂכִּ֣יל אֶל־דָּ֑ל בְּי֥וֹם רָ֝עָ֗ה יְֽמַלְּטֵ֥הוּ יְהוָֽה׃ </span></p>
 <p align="RIGHT"><span lang="he">‎<a name="003">3</a> ‏יְהוָ֤ה׀ יִשְׁמְרֵ֣הוּ וִֽ֭יחַיֵּהוּ <font color="brown">יאשר</font> <font color="blue">וְאֻשַּׁ֣ר</font> בָּאָ֑רֶץ וְאַֽל־תִּ֝תְּנֵ֗הוּ בְּנֶ֣פֶשׁ אֹיְבָֽיו׃ </span></p>
 <p align="RIGHT"><span lang="he">‎<a name="004">4</a> ‏יְֽהוָ֗ה יִ֭סְעָדֶנּוּ עַל־עֶ֣רֶשׂ דְּוָ֑י כָּל־מִ֝שְׁכָּב֗וֹ הָפַ֥כְתָּ בְחָלְיֽוֹ׃ </span></p>
 <p align="RIGHT"><span lang="he">‎<a name="005">5</a> ‏אֲ‍ֽנִי־אָ֭מַרְתִּי יְהוָ֣ה חָנֵּ֑נִי רְפָאָ֥ה נַ֝פְשִׁ֗י כִּי־חָטָ֥אתִי לָֽךְ׃ </span></p>
 <p align="RIGHT"><span lang="he">‎<a name="006">6</a> ‏אוֹיְבַ֗י יֹאמְר֣וּ רַ֣ע לִ֑י מָתַ֥י יָ֝מ֗וּת וְאָבַ֥ד שְׁמֽוֹ׃ </span></p>
 <p align="RIGHT"><span lang="he">‎<a name="007">7</a> ‏וְאִם־בָּ֤א לִרְא֨וֹת׀ שָׁ֤וְא יְדַבֵּ֗ר לִבּ֗וֹ יִקְבָּץ־אָ֥וֶן ל֑וֹ יֵצֵ֖א לַח֣וּץ יְדַבֵּֽר׃ </span></p>
 <p align="RIGHT"><span lang="he">‎<a name="008">8</a> ‏יַ֗חַד עָלַ֣י יִ֭תְלַחֲשׁוּ כָּל־שֹׂנְאָ֑י עָלַ֓י׀ יַחְשְׁב֖וּ רָעָ֣ה לִֽי׃ </span></p>
 <p align="RIGHT"><span lang="he">‎<a name="009">9</a> ‏דְּֽבַר־בְּ֭לִיַּעַל יָצ֣וּק בּ֑וֹ וַאֲשֶׁ֥ר שָׁ֝כַ֗ב לֹא־יוֹסִ֥יף לָקֽוּם׃ </span></p>
 <p align="RIGHT"><span lang="he">‎<a name="010">10</a> ‏גַּם־אִ֤ישׁ שְׁלוֹמִ֨י׀ אֲשֶׁר־בָּטַ֣חְתִּי ב֖וֹ אוֹכֵ֣ל לַחְמִ֑י הִגְדִּ֖יל עָלַ֣י עָקֵֽב׃ </span></p>
 <p align="RIGHT"><span lang="he">‎<a name="011">11</a> ‏וְאַתָּ֤ה יְהוָ֗ה חָנֵּ֥נִי וַהֲקִימֵ֑נִי וַֽאֲשַׁלְּמָ֥ה לָהֶֽם׃ </span></p>
 <p align="RIGHT"><span lang="he">‎<a name="012">12</a> ‏בְּזֹ֣את יָ֭דַעְתִּי כִּֽי־חָפַ֣צְתָּ בִּ֑י כִּ֤י לֹֽא־יָרִ֖יעַ אֹיְבִ֣י עָלָֽי׃ </span></p>
 <p align="RIGHT"><span lang="he">‎<a name="013">13</a> ‏וַאֲנִ֗י בְּ֭תֻמִּי תָּמַ֣כְתָּ בִּ֑י וַתַּצִּיבֵ֖נִי לְפָנֶ֣יךָ לְעוֹלָֽם׃ </span></p>
 <p align="RIGHT"><span lang="he">‎<a name="014">14</a> ‏בָּ֘ר֤וּךְ יְהוָ֨ה׀ אֱלֹ֘הֵ֤י יִשְׂרָאֵ֗ל מֵֽ֭הָעוֹלָם וְעַ֥ד הָעוֹלָ֗ם אָ֘מֵ֥ן׀ וְאָמֵֽן׃ </span></p>
 </td>
 <td width="50%">
 <p>1 lamənaṣṣēḥa mizəmwōr ləḏāwiḏ: </p>
 <p>2 ’ašərê maśəkîl ’el-dāl bəywōm rā‘â yəmalləṭēhû yəhwâ: </p>
 <p>3 yəhwâ| yišəmərēhû wîḥayyēhû <font color="brown">ye’əššōr</font> <font color="blue">wə’uššar</font> bā’āreṣ wə’al-titənēhû bənefeš ’ōyəḇāyw: </p>
 <p>4 yəhwâ yisə‘āḏennû ‘al-‘ereś dəwāy kāl-mišəkāḇwō hāfaḵətā ḇəḥāləywō: </p>
 <p>5 ’ă‍nî-’āmarətî yəhwâ ḥānnēnî rəfā’â nafəšî kî-ḥāṭā’ṯî lāḵə: </p>
 <p>6 ’wōyəḇay yō’mərû r<sup>a</sup>‘ lî māṯay yāmûṯ wə’āḇaḏ šəmwō: </p>
 <p>7 wə’im-bā’ lirə’wōṯ| šāwə’ yəḏabēr libwō yiqəbāṣ-’āwen lwō yēṣē’ l<sup>a</sup>ḥûṣ yəḏabēr: </p>
 <p>8 y<sup>a</sup>ḥaḏ ‘ālay yiṯəl<sup>a</sup>ḥăšû kāl-śōnə’āy ‘ālay| y<sup>a</sup>ḥəšəḇû rā‘â lî: </p>
 <p>9 dəḇar-bəlîy<sup>a</sup>‘al yāṣûq bwō wa’ăšer šāḵaḇ lō’-ywōsîf lāqûm: </p>
 <p>10 gam-’îš šəlwōmî| ’ăšer-bāṭ<sup>a</sup>ḥətî ḇwō ’wōḵēl l<sup>a</sup>ḥəmî hiḡədîl ‘ālay ‘āqēḇ: </p>
 <p>11 wə’atâ yəhwâ ḥānnēnî wahăqîmēnî wa’ăšalləmâ lâem: </p>
 <p>12 bəzō’ṯ yāḏ<sup>a</sup>‘ətî kî-ḥāfaṣətā bî kî lō’-yārî‘a ’ōyəḇî ‘ālāy: </p>
 <p>13 wa’ănî bəṯummî tāmaḵətā bî wataṣṣîḇēnî ləfāneyḵā lə‘wōlām: </p>
 <p>14 bārûḵə yəhwâ| ’ĕlōhê yiśərā’ēl mēhā‘wōlām wə‘aḏ hā‘wōlām ’āmēn| wə’āmēn: </p>
 </td>
 </tr></table>
 <p></p><hr>
 <center>
 <a href="psa042.htm">Next: Psalms (Tehilim) Chapter 42</a></center>
 </body>