<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa102.htm">Polyglot</a> 
 <a href="../kjv/psa102.htm">KJV</a> 
 <a href="../sep/psa102.htm">Sep</a> 
 <a href="../vul/psa102.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa101.htm">Previous</a> 
 <a href="psa103.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 102</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏תְּ֭פִלָּה לְעָנִ֣י כִֽי־יַעֲטֹ֑ף וְלִפְנֵ֥י יְ֝הוָ֗ה יִשְׁפֹּ֥ךְ שִׂיחֽוֹ׃ </span></p>
 <p align="RIGHT"><span lang="he">‎<a name="002">2</a> ‏יְ֭הוָה שִׁמְעָ֣ה תְפִלָּתִ֑י וְ֝שַׁוְעָתִ֗י אֵלֶ֥יךָ תָבֽוֹא׃ </span></p>
 <p align="RIGHT"><span lang="he">‎<a name="003">3</a> ‏אַל־תַּסְתֵּ֬ר פָּנֶ֨יךָ׀ מִמֶּנִּי֮ בְּי֪וֹם צַ֫ר לִ֥י הַטֵּֽה־אֵלַ֥י אָזְנֶ֑ךָ בְּי֥וֹם אֶ֝קְרָ֗א מַהֵ֥ר עֲנֵֽנִי׃ </span></p>
 <p align="RIGHT"><span lang="he">‎<a name="004">4</a> ‏כִּֽי־כָל֣וּ בְעָשָׁ֣ן יָמָ֑י וְ֝עַצְמוֹתַ֗י כְּמוֹ־קֵ֥ד נִחָֽרוּ׃ </span></p>
 <p align="RIGHT"><span lang="he">‎<a name="005">5</a> ‏הוּכָּֽה־כָ֭עֵשֶׂב וַיִּבַ֣שׁ לִבִּ֑י כִּֽי־שָׁ֝כַ֗חְתִּי מֵאֲכֹ֥ל לַחְמִֽי׃ </span></p>
 <p align="RIGHT"><span lang="he">‎<a name="006">6</a> ‏מִקּ֥וֹל אַנְחָתִ֑י דָּבְקָ֥ה עַ֝צְמִ֗י לִבְשָׂרִֽי׃ </span></p>
 <p align="RIGHT"><span lang="he">‎<a name="007">7</a> ‏דָּ֭מִיתִי לִקְאַ֣ת מִדְבָּ֑ר הָ֝יִ֗יתִי כְּכ֣וֹס חֳרָבֽוֹת׃ </span></p>
 <p align="RIGHT"><span lang="he">‎<a name="008">8</a> ‏שָׁקַ֥דְתִּי וָאֶֽהְיֶ֑ה כְּ֝צִפּ֗וֹר בּוֹדֵ֥ד עַל־גָּֽג׃ </span></p>
 <p align="RIGHT"><span lang="he">‎<a name="009">9</a> ‏כָּל־הַ֭יּוֹם חֵרְפ֣וּנִי אוֹיְבָ֑י מְ֝הוֹלָלַ֗י בִּ֣י נִשְׁבָּֽעוּ׃ </span></p>
 <p align="RIGHT"><span lang="he">‎<a name="010">10</a> ‏כִּי־אֵ֭פֶר כַּלֶּ֣חֶם אָכָ֑לְתִּי וְ֝שִׁקֻּוַ֗י בִּבְכִ֥י מָסָֽכְתִּי׃ </span></p>
 <p align="RIGHT"><span lang="he">‎<a name="011">11</a> ‏מִפְּנֵֽי־זַֽעַמְךָ֥ וְקִצְפֶּ֑ךָ כִּ֥י נְ֝שָׂאתַ֗נִי וַתַּשְׁלִיכֵֽנִי׃ </span></p>
 <p align="RIGHT"><span lang="he">‎<a name="012">12</a> ‏יָ֭מַי כְּצֵ֣ל נָט֑וּי וַ֝אֲנִ֗י כָּעֵ֥שֶׂב אִיבָֽשׁ׃ </span></p>
 <p align="RIGHT"><span lang="he">‎<a name="013">13</a> ‏וְאַתָּ֣ה יְ֭הוָה לְעוֹלָ֣ם תֵּשֵׁ֑ב וְ֝זִכְרְךָ֗ לְדֹ֣ר וָדֹֽר׃ </span></p>
 <p align="RIGHT"><span lang="he">‎<a name="014">14</a> ‏אַתָּ֣ה תָ֭קוּם תְּרַחֵ֣ם צִיּ֑וֹן כִּי־עֵ֥ת לְ֝חֶֽנְנָ֗הּ כִּי־בָ֥א מוֹעֵֽד׃ </span></p>
 <p align="RIGHT"><span lang="he">‎<a name="015">15</a> ‏כִּֽי־רָצ֣וּ עֲ֭בָדֶיךָ אֶת־אֲבָנֶ֑יהָ וְֽאֶת־עֲפָרָ֥הּ יְחֹנֵֽנוּ׃ </span></p>
 <p align="RIGHT"><span lang="he">‎<a name="016">16</a> ‏וְיִֽירְא֣וּ ג֭וֹיִם אֶת־שֵׁ֣ם יְהוָ֑ה וְֽכָל־מַלְכֵ֥י הָ֝אָ֗רֶץ אֶת־כְּבוֹדֶֽךָ׃ </span></p>
 <p align="RIGHT"><span lang="he">‎<a name="017">17</a> ‏כִּֽי־בָנָ֣ה יְהוָ֣ה צִיּ֑וֹן נִ֝רְאָ֗ה בִּכְבוֹדֽוֹ׃ </span></p>
 <p align="RIGHT"><span lang="he">‎<a name="018">18</a> ‏פָּ֭נָה אֶל־תְּפִלַּ֣ת הָעַרְעָ֑ר וְלֹֽא־בָ֝זָ֗ה אֶת־תְּפִלָּתָֽם׃ </span></p>
 <p align="RIGHT"><span lang="he">‎<a name="019">19</a> ‏תִּכָּ֣תֶב זֹ֭את לְד֣וֹר אַחֲר֑וֹן וְעַ֥ם נִ֝בְרָ֗א יְהַלֶּל־יָֽהּ׃ </span></p>
 <p align="RIGHT"><span lang="he">‎<a name="020">20</a> ‏כִּֽי־הִ֭שְׁקִיף מִמְּר֣וֹם קָדְשׁ֑וֹ יְ֝הוָ֗ה מִשָּׁמַ֤יִם׀ אֶל־אֶ֬רֶץ הִבִּֽיט׃ </span></p>
 <p align="RIGHT"><span lang="he">‎<a name="021">21</a> ‏לִ֭שְׁמֹעַ אֶנְקַ֣ת אָסִ֑יר לְ֝פַתֵּ֗חַ בְּנֵ֣י תְמוּתָֽה׃ </span></p>
 <p align="RIGHT"><span lang="he">‎<a name="022">22</a> ‏לְסַפֵּ֣ר בְּ֭צִיּוֹן שֵׁ֣ם יְהוָ֑ה וּ֝תְהִלָּת֗וֹ בִּירוּשָׁלִָֽם׃ </span></p>
 <p align="RIGHT"><span lang="he">‎<a name="023">23</a> ‏בְּהִקָּבֵ֣ץ עַמִּ֣ים יַחְדָּ֑ו וּ֝מַמְלָכ֗וֹת לַעֲבֹ֥ד אֶת־יְהוָֽה׃ </span></p>
 <p align="RIGHT"><span lang="he">‎<a name="024">24</a> ‏עִנָּ֖ה בַדֶּ֥רֶךְ <font color="brown">כחו</font> <font color="blue">כֹּחִ֗י</font> קִצַּ֥ר יָמָֽי׃ </span></p>
 <p align="RIGHT"><span lang="he">‎<a name="025">25</a> ‏אֹמַ֗ר אֵלִ֗י אַֽל־תַּ֭עֲלֵנִי בַּחֲצִ֣י יָמָ֑י בְּד֖וֹר דּוֹרִ֣ים שְׁנוֹתֶֽיךָ׃ </span></p>
 <p align="RIGHT"><span lang="he">‎<a name="026">26</a> ‏לְ֭פָנִים הָאָ֣רֶץ יָסַ֑דְתָּ וּֽמַעֲשֵׂ֖ה יָדֶ֣יךָ שָׁמָֽיִם׃ </span></p>
 <p align="RIGHT"><span lang="he">‎<a name="027">27</a> ‏הֵ֤מָּה׀ יֹאבֵדוּ֮ וְאַתָּ֪ה תַ֫עֲמֹ֥ד וְ֭כֻלָּם כַּבֶּ֣גֶד יִבְל֑וּ כַּלְּב֖וּשׁ תַּחֲלִיפֵ֣ם וְֽיַחֲלֹֽפוּ׃ </span></p>
 <p align="RIGHT"><span lang="he">‎<a name="028">28</a> ‏וְאַתָּה־ה֑וּא וּ֝שְׁנוֹתֶ֗יךָ לֹ֣א יִתָּֽמּוּ׃ </span></p>
 <p align="RIGHT"><span lang="he">‎<a name="029">29</a> ‏בְּנֵֽי־עֲבָדֶ֥יךָ יִשְׁכּ֑וֹנוּ וְ֝זַרְעָ֗ם לְפָנֶ֥יךָ יִכּֽוֹן׃ </span></p>
 </td>
 <td width="50%">
 <p>1 təfillâ lə‘ānî ḵî-y<sup>a</sup>‘ăṭōf wəlifənê yəhwâ yišəpōḵə śîḥwō: </p>
 <p>2 yəhwâ šimə‘â ṯəfillāṯî wəšawə‘āṯî ’ēleyḵā ṯāḇwō’: </p>
 <p>3 ’al-tasətēr pāneyḵā| mimmennî bəywōm ṣar lî haṭṭēh-’ēlay ’āzəneḵā bəywōm ’eqərā’ mahēr ‘ănēnî: </p>
 <p>4 kî-ḵālû ḇə‘āšān yāmāy wə‘aṣəmwōṯay kəmwō-qēḏ niḥārû: </p>
 <p>5 hûkâ-ḵā‘ēśeḇ wayyiḇaš libî kî-šāḵ<sup>a</sup>ḥətî mē’ăḵōl l<sup>a</sup>ḥəmî: </p>
 <p>6 miqqwōl ’anəḥāṯî dāḇəqâ ‘aṣəmî liḇəśārî: </p>
 <p>7 dāmîṯî liqə’aṯ miḏəbār hāyîṯî kəḵwōs ḥŏrāḇwōṯ: </p>
 <p>8 šāqaḏətî wā’ehəyeh kəṣipwōr bwōḏēḏ ‘al-gāḡ: </p>
 <p>9 kāl-hayywōm ḥērəfûnî ’wōyəḇāy məhwōlālay bî nišəbā‘û: </p>
 <p>10 kî-’ēfer kalleḥem ’āḵālətî wəšiqquway biḇəḵî māsāḵətî: </p>
 <p>11 mipənê-z<sup>a</sup>‘aməḵā wəqiṣəpeḵā kî nəśā’ṯanî watašəlîḵēnî: </p>
 <p>12 yāmay kəṣēl nāṭûy wa’ănî kā‘ēśeḇ ’îḇāš: </p>
 <p>13 wə’atâ yəhwâ lə‘wōlām tēšēḇ wəziḵərəḵā ləḏōr wāḏōr: </p>
 <p>14 ’atâ ṯāqûm tər<sup>a</sup>ḥēm ṣîywōn kî-‘ēṯ ləḥenənāh kî-ḇā’ mwō‘ēḏ: </p>
 <p>15 kî-rāṣû ‘ăḇāḏeyḵā ’eṯ-’ăḇāneyhā wə’eṯ-‘ăfārāh yəḥōnēnû: </p>
 <p>16 wəyîrə’û ḡwōyim ’eṯ-šēm yəhwâ wəḵāl-maləḵê hā’āreṣ ’eṯ-kəḇwōḏeḵā: </p>
 <p>17 kî-ḇānâ yəhwâ ṣîywōn nirə’â biḵəḇwōḏwō: </p>
 <p>18 pānâ ’el-təfillaṯ hā‘arə‘ār wəlō’-ḇāzâ ’eṯ-təfillāṯām: </p>
 <p>19 tikāṯeḇ zō’ṯ ləḏwōr ’<sup>a</sup>ḥărwōn wə‘am niḇərā’ yəhallel-yāh: </p>
 <p>20 kî-hišəqîf mimmərwōm qāḏəšwō yəhwâ miššāmayim| ’el-’ereṣ hibîṭ: </p>
 <p>21 lišəmō‘a ’enəqaṯ ’āsîr ləfatēḥa bənê ṯəmûṯâ: </p>
 <p>22 ləsapēr bəṣîywōn šēm yəhwâ ûṯəhillāṯwō bîrûšālāim: </p>
 <p>23 bəhiqqāḇēṣ ‘ammîm y<sup>a</sup>ḥədāw ûmaməlāḵwōṯ l<sup>a</sup>‘ăḇōḏ ’eṯ-yəhwâ: </p>
 <p>24 ‘innâ ḇadereḵə <font color="brown">kōḥwō</font> <font color="blue">kōḥî</font> qiṣṣar yāmāy: </p>
 <p>25 ’ōmar ’ēlî ’al-t<sup>a</sup>‘ălēnî b<sup>a</sup>ḥăṣî yāmāy bəḏwōr dwōrîm šənwōṯeyḵā: </p>
 <p>26 ləfānîm hā’āreṣ yāsaḏətā ûm<sup>a</sup>‘ăśēh yāḏeyḵā šāmāyim: </p>
 <p>27 hēmmâ| yō’ḇēḏû wə’atâ ṯ<sup>a</sup>‘ămōḏ wəḵullām kabeḡeḏ yiḇəlû kalləḇûš t<sup>a</sup>ḥălîfēm wəy<sup>a</sup>ḥălōfû: </p>
 <p>28 wə’atâ-hû’ ûšənwōṯeyḵā lō’ yitāmmû: </p>
 <p>29 bənê-‘ăḇāḏeyḵā yišəkwōnû wəzarə‘ām ləfāneyḵā yikwōn: </p>
 </td>
 </tr></table>
 <p></p><hr>
 <center>
 <a href="psa103.htm">Next: Psalms (Tehilim) Chapter 103</a></center>
 </body>