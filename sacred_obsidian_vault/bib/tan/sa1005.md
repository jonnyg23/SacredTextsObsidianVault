<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/sa1005.htm">Polyglot</a> 
 <a href="../kjv/sa1005.htm">KJV</a> 
 <a href="../sep/sa1005.htm">Sep</a> 
 <a href="../vul/sa1005.htm">Vul</a> 
 
 <br>
 <br><a href="sa1.htm">1 Samuel (1 Shmuel) Index</a><br>
  
 <a href="sa1004.htm">Previous</a> 
 <a href="sa1006.htm">Next</a> 
 </center>
 <hr>
 
 <h3 align="CENTER">Tanach (Hebrew): 1 Samuel (1 Shmuel) Chapter 5</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וּפְלִשְׁתִּים֙ לָֽקְח֔וּ אֵ֖ת אֲר֣וֹן הָאֱלֹהִ֑ים וַיְבִאֻ֛הוּ מֵאֶ֥בֶן הָעֵ֖זֶר אַשְׁדּֽוֹדָה׃ </span></p>
 <p align="RIGHT"><span lang="he">‎<a name="002">2</a> ‏וַיִּקְח֤וּ פְלִשְׁתִּים֙ אֶת־אֲר֣וֹן הָאֱלֹהִ֔ים וַיָּבִ֥יאוּ אֹת֖וֹ בֵּ֣ית דָּג֑וֹן וַיַּצִּ֥יגוּ אֹת֖וֹ אֵ֥צֶל דָּגֽוֹן׃ </span></p>
 <p align="RIGHT"><span lang="he">‎<a name="003">3</a> ‏וַיַּשְׁכִּ֤מוּ אַשְׁדּוֹדִים֙ מִֽמָּחֳרָ֔ת וְהִנֵּ֣ה דָג֗וֹן נֹפֵ֤ל לְפָנָיו֙ אַ֔רְצָה לִפְנֵ֖י אֲר֣וֹן יְהוָ֑ה וַיִּקְחוּ֙ אֶת־דָּג֔וֹן וַיָּשִׁ֥בוּ אֹת֖וֹ לִמְקוֹמֽוֹ׃ </span></p>
 <p align="RIGHT"><span lang="he">‎<a name="004">4</a> ‏וַיַּשְׁכִּ֣מוּ בַבֹּקֶר֮ מִֽמָּחֳרָת֒ וְהִנֵּ֣ה דָג֗וֹן נֹפֵ֤ל לְפָנָיו֙ אַ֔רְצָה לִפְנֵ֖י אֲר֣וֹן יְהוָ֑ה וְרֹ֨אשׁ דָּג֜וֹן וּשְׁתֵּ֣י׀ כַּפּ֣וֹת יָדָ֗יו כְּרֻתוֹת֙ אֶל־הַמִּפְתָּ֔ן רַ֥ק דָּג֖וֹן נִשְׁאַ֥ר עָלָֽיו׃ </span></p>
 <p align="RIGHT"><span lang="he">‎<a name="005">5</a> ‏עַל־כֵּ֡ן לֹֽא־יִדְרְכוּ֩ כֹהֲנֵ֨י דָג֜וֹן וְכָֽל־הַבָּאִ֧ים בֵּית־דָּג֛וֹן עַל־מִפְתַּ֥ן דָּג֖וֹן בְּאַשְׁדּ֑וֹד עַ֖ד הַיּ֥וֹם הַזֶּֽה׃ ס</span></p>
 <p align="RIGHT"><span lang="he">‎<a name="006">6</a> ‏וַתִּכְבַּ֧ד יַד־יְהוָ֛ה אֶל־הָאַשְׁדּוֹדִ֖ים וַיְשִׁמֵּ֑ם וַיַּ֤ךְ אֹתָם֙ <font color="brown">בעפלים</font> <font color="blue">בַּטְּחֹרִ֔ים<font color="red"><sup>a</sup></font></font> אֶת־אַשְׁדּ֖וֹד וְאֶת־גְּבוּלֶֽיהָ׃ </span></p>
 <p align="RIGHT"><span lang="he">‎<a name="007">7</a> ‏וַיִּרְא֥וּ אַנְשֵֽׁי־אַשְׁדּ֖וֹד כִּֽי־כֵ֑ן וְאָמְר֗וּ לֹֽא־יֵשֵׁ֞ב אֲר֨וֹן אֱלֹהֵ֤י יִשְׂרָאֵל֙ עִמָּ֔נוּ כִּֽי־קָשְׁתָ֤ה יָדוֹ֙ עָלֵ֔ינוּ וְעַ֖ל דָּג֥וֹן אֱלֹהֵֽינוּ׃ </span></p>
 <p align="RIGHT"><span lang="he">‎<a name="008">8</a> ‏וַיִּשְׁלְח֡וּ וַיַּאַסְפוּ֩ אֶת־כָּל־סַרְנֵ֨י פְלִשְׁתִּ֜ים אֲלֵיהֶ֗ם וַיֹּֽאמְרוּ֙ מַֽה־נַּעֲשֶׂ֗ה לַֽאֲרוֹן֙ אֱלֹהֵ֣י יִשְׂרָאֵ֔ל וַיֹּ֣אמְר֔וּ גַּ֣ת יִסֹּ֔ב אֲר֖וֹן אֱלֹהֵ֣י יִשְׂרָאֵ֑ל וַיַּסֵּ֕בּוּ אֶת־אֲר֖וֹן אֱלֹהֵ֥י יִשְׂרָאֵֽל׃ ס</span></p>
 <p align="RIGHT"><span lang="he">‎<a name="009">9</a> ‏וַיְהִ֞י אַחֲרֵ֣י׀ הֵסַ֣בּוּ אֹת֗וֹ וַתְּהִ֨י יַד־יְהוָ֤ה׀ בָּעִיר֙ מְהוּמָה֙ גְּדוֹלָ֣ה מְאֹ֔ד וַיַּךְ֙ אֶת־אַנְשֵׁ֣י הָעִ֔יר מִקָּטֹ֖ן וְעַד־גָּד֑וֹל וַיִּשָּׂתְר֥וּ לָהֶ֖ם <font color="brown">עפלים</font> <font color="blue">טְחֹרִֽים׃</font> </span></p>
 <p align="RIGHT"><span lang="he">‎<a name="010">10</a> ‏וַֽיְשַׁלְּח֛וּ אֶת־אֲר֥וֹן הָאֱלֹהִ֖ים עֶקְר֑וֹן וַיְהִ֗י כְּב֨וֹא אֲר֤וֹן הָאֱלֹהִים֙ עֶקְר֔וֹן וַיִּזְעֲק֨וּ הָֽעֶקְרֹנִ֜ים לֵאמֹ֗ר הֵסַ֤בּוּ אֵלַי֙ אֶת־אֲרוֹן֙ אֱלֹהֵ֣י יִשְׂרָאֵ֔ל לַהֲמִיתֵ֖נִי וְאֶת־עַמִּֽי׃ </span></p>
 <p align="RIGHT"><span lang="he">‎<a name="011">11</a> ‏וַיִּשְׁלְח֨וּ וַיַּאַסְפ֜וּ אֶת־כָּל־סַרְנֵ֣י פְלִשְׁתִּ֗ים וַיֹּֽאמְרוּ֙ שַׁלְּח֞וּ אֶת־אֲר֨וֹן אֱלֹהֵ֤י יִשְׂרָאֵל֙ וְיָשֹׁ֣ב לִמְקֹמ֔וֹ וְלֹֽא־יָמִ֥ית אֹתִ֖י וְאֶת־עַמִּ֑י כִּֽי־הָיְתָ֤ה מְהֽוּמַת־מָ֙וֶת֙ בְּכָל־הָעִ֔יר כָּבְדָ֥ה מְאֹ֛ד יַ֥ד הָאֱלֹהִ֖ים שָֽׁם׃ </span></p>
 <p align="RIGHT"><span lang="he">‎<a name="012">12</a> ‏וְהָֽאֲנָשִׁים֙ אֲשֶׁ֣ר לֹא־מֵ֔תוּ הֻכּ֖וּ <font color="brown">בעפלים</font> <font color="blue">בַּטְּחֹרִ֑ים<font color="red"><sup>a</sup></font></font> וַתַּ֛עַל שַֽׁוְעַ֥ת הָעִ֖יר הַשָּׁמָֽיִם׃ </span></p>
 </td>
 <td width="50%">
 <p>1 ûfəlišətîm lāqəḥû ’ēṯ ’ărwōn hā’ĕlōhîm wayəḇi’uhû mē’eḇen hā‘ēzer ’ašədwōḏâ: </p>
 <p>2 wayyiqəḥû fəlišətîm ’eṯ-’ărwōn hā’ĕlōhîm wayyāḇî’û ’ōṯwō bêṯ dāḡwōn wayyaṣṣîḡû ’ōṯwō ’ēṣel dāḡwōn: </p>
 <p>3 wayyašəkimû ’ašədwōḏîm mimmāḥŏrāṯ wəhinnēh ḏāḡwōn nōfēl ləfānāyw ’arəṣâ lifənê ’ărwōn yəhwâ wayyiqəḥû ’eṯ-dāḡwōn wayyāšiḇû ’ōṯwō liməqwōmwō: </p>
 <p>4 wayyašəkimû ḇabōqer mimmāḥŏrāṯ wəhinnēh ḏāḡwōn nōfēl ləfānāyw ’arəṣâ lifənê ’ărwōn yəhwâ wərō’š dāḡwōn ûšətê| kapwōṯ yāḏāyw kəruṯwōṯ ’el-hammifətān raq dāḡwōn nišə’ar ‘ālāyw: </p>
 <p>5 ‘al-kēn lō’-yiḏərəḵû ḵōhănê ḏāḡwōn wəḵāl-habā’îm bêṯ-dāḡwōn ‘al-mifətan dāḡwōn bə’ašədwōḏ ‘aḏ hayywōm hazzeh: s</p>
 <p>6 watiḵəbaḏ yaḏ-yəhwâ ’el-hā’ašədwōḏîm wayəšimmēm wayyaḵə ’ōṯām <font color="brown">bā‘ŏfālîm</font> <font color="blue">baṭṭəḥōrîm<font color="red"><sup>a</sup></font></font> ’eṯ-’ašədwōḏ wə’eṯ-gəḇûleyhā: </p>
 <p>7 wayyirə’û ’anəšê-’ašədwōḏ kî-ḵēn wə’āmərû lō’-yēšēḇ ’ărwōn ’ĕlōhê yiśərā’ēl ‘immānû kî-qāšəṯâ yāḏwō ‘ālênû wə‘al dāḡwōn ’ĕlōhênû: </p>
 <p>8 wayyišələḥû wayya’asəfû ’eṯ-kāl-sarənê fəlišətîm ’ălêhem wayyō’mərû mah-nn<sup>a</sup>‘ăśeh la’ărwōn ’ĕlōhê yiśərā’ēl wayyō’mərû gaṯ yissōḇ ’ărwōn ’ĕlōhê yiśərā’ēl wayyassēbû ’eṯ-’ărwōn ’ĕlōhê yiśərā’ēl: s</p>
 <p>9 wayəhî ’<sup>a</sup>ḥărê| hēsabû ’ōṯwō watəhî yaḏ-yəhwâ| bā‘îr məhûmâ gəḏwōlâ mə’ōḏ wayyaḵə ’eṯ-’anəšê hā‘îr miqqāṭōn wə‘aḏ-gāḏwōl wayyiśśāṯərû lâem <font color="brown">‘ŏfālîm</font> <font color="blue">ṭəḥōrîm:</font> </p>
 <p>10 wayəšalləḥû ’eṯ-’ărwōn hā’ĕlōhîm ‘eqərwōn wayəhî kəḇwō’ ’ărwōn hā’ĕlōhîm ‘eqərwōn wayyizə‘ăqû hā‘eqərōnîm lē’mōr hēsabû ’ēlay ’eṯ-’ărwōn ’ĕlōhê yiśərā’ēl lahămîṯēnî wə’eṯ-‘ammî: </p>
 <p>11 wayyišələḥû wayya’asəfû ’eṯ-kāl-sarənê fəlišətîm wayyō’mərû šalləḥû ’eṯ-’ărwōn ’ĕlōhê yiśərā’ēl wəyāšōḇ liməqōmwō wəlō’-yāmîṯ ’ōṯî wə’eṯ-‘ammî kî-hāyəṯâ məhûmaṯ-māweṯ bəḵāl-hā‘îr kāḇəḏâ mə’ōḏ yaḏ hā’ĕlōhîm šām: </p>
 <p>12 wəhā’ănāšîm ’ăšer lō’-mēṯû hukû <font color="brown">bā‘ŏfālîm</font> <font color="blue">baṭṭəḥōrîm<font color="red"><sup>a</sup></font></font> wat<sup>a</sup>‘al šawə‘aṯ hā‘îr haššāmāyim: </p>
 </td>
 </tr></table>
 <p></p><hr>
 <center>
 <a href="sa1006.htm">Next: 1 Samuel (1 Shmuel) Chapter 6</a></center>
 </body>