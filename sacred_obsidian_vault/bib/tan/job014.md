<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/job014.htm">Polyglot</a> 
 <a href="../kjv/job014.htm">KJV</a> 
 <a href="../sep/job014.htm">Sep</a> 
 <a href="../vul/job014.htm">Vul</a> 
 
 <br>
 <br><a href="job.htm">Job (Iyov) Index</a><br>
  
 <a href="job013.htm">Previous</a> 
 <a href="job015.htm">Next</a> 
 </center>
 <hr>
 
 <h3 align="CENTER">Tanach (Hebrew): Job (Iyov) Chapter 14</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏אָ֭דָם יְל֣וּד אִשָּׁ֑ה קְצַ֥ר יָ֝מִ֗ים וּֽשְׂבַֽע־רֹֽגֶז׃ </span></p>
 <p align="RIGHT"><span lang="he">‎<a name="002">2</a> ‏כְּצִ֣יץ יָ֭צָא וַיִּמָּ֑ל וַיִּבְרַ֥ח כַּ֝צֵּ֗ל וְלֹ֣א יַעֲמֽוֹד׃ </span></p>
 <p align="RIGHT"><span lang="he">‎<a name="003">3</a> ‏אַף־עַל־זֶ֭ה פָּקַ֣חְתָּ עֵינֶ֑ךָ וְאֹ֘תִ֤י תָבִ֖יא בְמִשְׁפָּ֣ט עִמָּֽךְ׃ </span></p>
 <p align="RIGHT"><span lang="he">‎<a name="004">4</a> ‏מִֽי־יִתֵּ֣ן טָ֭הוֹר מִטָּמֵ֗א לֹ֣א אֶחָֽד׃ </span></p>
 <p align="RIGHT"><span lang="he">‎<a name="005">5</a> ‏אִ֥ם חֲרוּצִ֨ים׀ יָמָ֗יו מִֽסְפַּר־חֳדָשָׁ֥יו אִתָּ֑ךְ <font color="brown">חקו</font> <font color="blue">חֻקָּ֥יו</font> עָ֝שִׂ֗יתָ וְלֹ֣א יַעֲבֽוֹר׃ </span></p>
 <p align="RIGHT"><span lang="he">‎<a name="006">6</a> ‏שְׁעֵ֣ה מֵעָלָ֣יו וְיֶחְדָּ֑ל עַד־יִ֝רְצֶ֗ה כְּשָׂכִ֥יר יוֹמֽוֹ׃ </span></p>
 <p align="RIGHT"><span lang="he">‎<a name="007">7</a> ‏כִּ֤י יֵ֥שׁ לָעֵ֗ץ תִּ֫קְוָ֥ה אִֽם־יִ֭כָּרֵת וְע֣וֹד יַחֲלִ֑יף וְ֝יֹֽנַקְתּ֗וֹ לֹ֣א תֶחְדָּֽל׃ </span></p>
 <p align="RIGHT"><span lang="he">‎<a name="008">8</a> ‏אִם־יַזְקִ֣ין בָּאָ֣רֶץ שָׁרְשׁ֑וֹ וּ֝בֶעָפָ֗ר יָמ֥וּת גִּזְעֽוֹ׃ </span></p>
 <p align="RIGHT"><span lang="he">‎<a name="009">9</a> ‏מֵרֵ֣יחַ מַ֣יִם יַפְרִ֑חַ וְעָשָׂ֖ה קָצִ֣יר כְּמוֹ־נָֽטַע׃ </span></p>
 <p align="RIGHT"><span lang="he">‎<a name="010">10</a> ‏וְגֶ֣בֶר יָ֭מוּת וַֽיֶּחֱלָ֑שׁ וַיִּגְוַ֖ע אָדָ֣ם וְאַיּֽוֹ׃ </span></p>
 <p align="RIGHT"><span lang="he">‎<a name="011">11</a> ‏אָֽזְלוּ־מַ֭יִם מִנִּי־יָ֑ם וְ֝נָהָ֗ר יֶחֱרַ֥ב וְיָבֵֽשׁ׃ </span></p>
 <p align="RIGHT"><span lang="he">‎<a name="012">12</a> ‏וְאִ֥ישׁ שָׁכַ֗ב וְֽלֹא־יָ֫ק֥וּם עַד־בִּלְתִּ֣י שָׁ֭מַיִם לֹ֣א יָקִ֑יצוּ וְלֹֽא־יֵ֝עֹ֗רוּ מִשְּׁנָתָֽם׃ </span></p>
 <p align="RIGHT"><span lang="he">‎<a name="013">13</a> ‏מִ֤י יִתֵּ֨ן׀ בִּשְׁא֬וֹל תַּצְפִּנֵ֗נִי תַּ֭סְתִּירֵנִי עַד־שׁ֣וּב אַפֶּ֑ךָ תָּ֤שִׁ֥ית<font color="red"><sup>3</sup></font> לִ֖י חֹ֣ק וְתִזְכְּרֵֽנִי׃ </span></p>
 <p align="RIGHT"><span lang="he">‎<a name="014">14</a> ‏אִם־יָמ֥וּת גֶּ֗בֶר הֲיִ֫חְיֶ֥ה כָּל־יְמֵ֣י צְבָאִ֣י אֲיַחֵ֑ל עַד־בּ֝֗וֹא חֲלִיפָתִֽי׃ </span></p>
 <p align="RIGHT"><span lang="he">‎<a name="015">15</a> ‏תִּ֭קְרָא וְאָנֹכִ֣י אֶֽעֱנֶ֑ךָּ לְֽמַעֲשֵׂ֖ה יָדֶ֣יךָ תִכְסֹֽף׃ </span></p>
 <p align="RIGHT"><span lang="he">‎<a name="016">16</a> ‏כִּֽי־עַ֭תָּה צְעָדַ֣י תִּסְפּ֑וֹר לֹֽא־תִ֝שְׁמ֗וֹר עַל־חַטָּאתִֽי׃ </span></p>
 <p align="RIGHT"><span lang="he">‎<a name="017">17</a> ‏חָתֻ֣ם בִּצְר֣וֹר פִּשְׁעִ֑י וַ֝תִּטְפֹּ֗ל עַל־עֲוֹנִֽי׃ </span></p>
 <p align="RIGHT"><span lang="he">‎<a name="018">18</a> ‏וְ֭אוּלָם הַר־נוֹפֵ֣ל יִבּ֑וֹל וְ֝צ֗וּר יֶעְתַּ֥ק מִמְּקֹמֽוֹ׃ </span></p>
 <p align="RIGHT"><span lang="he">‎<a name="019">19</a> ‏אֲבָנִ֤ים׀ שָׁ֥חֲקוּ מַ֗יִם תִּשְׁטֹֽף־סְפִיחֶ֥יהָ עֲפַר־אָ֑רֶץ וְתִקְוַ֖ת אֱנ֣וֹשׁ הֶאֱבַֽדְתָּ׃ </span></p>
 <p align="RIGHT"><span lang="he">‎<a name="020">20</a> ‏תִּתְקְפֵ֣הוּ לָ֭נֶצַח וַֽיַּהֲלֹ֑ךְ מְשַׁנֶּ֥ה פָ֝נָ֗יו וַֽתְּשַׁלְּחֵֽהוּ׃ </span></p>
 <p align="RIGHT"><span lang="he">‎<a name="021">21</a> ‏יִכְבְּד֣וּ בָ֭נָיו וְלֹ֣א יֵדָ֑ע וְ֝יִצְעֲר֗וּ וְֽלֹא־יָבִ֥ין לָֽמוֹ׃ </span></p>
 <p align="RIGHT"><span lang="he">‎<a name="022">22</a> ‏אַךְ־בְּ֭שָׂרוֹ עָלָ֣יו יִכְאָ֑ב וְ֝נַפְשׁ֗וֹ עָלָ֥יו תֶּאֱבָֽל׃ פ</span></p>
 </td>
 <td width="50%">
 <p>1 ’āḏām yəlûḏ ’iššâ qəṣar yāmîm ûśəḇ<sup>a</sup>‘-rōḡez: </p>
 <p>2 kəṣîṣ yāṣā’ wayyimmāl wayyiḇər<sup>a</sup>ḥ kaṣṣēl wəlō’ y<sup>a</sup>‘ămwōḏ: </p>
 <p>3 ’af-‘al-zeh pāq<sup>a</sup>ḥətā ‘êneḵā wə’ōṯî ṯāḇî’ ḇəmišəpāṭ ‘immāḵə: </p>
 <p>4 mî-yitēn ṭâwōr miṭṭāmē’ lō’ ’eḥāḏ: </p>
 <p>5 ’im ḥărûṣîm| yāmāyw misəpar-ḥŏḏāšāyw ’itāḵə <font color="brown">ḥuqqwō</font> <font color="blue">ḥuqqāyw</font> ‘āśîṯā wəlō’ y<sup>a</sup>‘ăḇwōr: </p>
 <p>6 šə‘ēh mē‘ālāyw wəyeḥədāl ‘aḏ-yirəṣeh kəśāḵîr ywōmwō: </p>
 <p>7 kî yēš lā‘ēṣ tiqəwâ ’im-yikārēṯ wə‘wōḏ y<sup>a</sup>ḥălîf wəyōnaqətwō lō’ ṯeḥədāl: </p>
 <p>8 ’im-yazəqîn bā’āreṣ šārəšwō ûḇe‘āfār yāmûṯ gizə‘wō: </p>
 <p>9 mērêḥa mayim yafəriḥa wə‘āśâ qāṣîr kəmwō-nāṭ<sup>a</sup>‘: </p>
 <p>10 wəḡeḇer yāmûṯ wayyeḥĕlāš wayyiḡəw<sup>a</sup>‘ ’āḏām wə’ayywō: </p>
 <p>11 ’āzəlû-mayim minnî-yām wənâār yeḥĕraḇ wəyāḇēš: </p>
 <p>12 wə’îš šāḵaḇ wəlō’-yāqûm ‘aḏ-bilətî šāmayim lō’ yāqîṣû wəlō’-yē‘ōrû miššənāṯām: </p>
 <p>13 mî yitēn| bišə’wōl taṣəpinēnî tasətîrēnî ‘aḏ-šûḇ ’apeḵā tāšîṯ<font color="red"><sup>3</sup></font> lî ḥōq wəṯizəkərēnî: </p>
 <p>14 ’im-yāmûṯ geḇer hăyiḥəyeh kāl-yəmê ṣəḇā’î ’ăy<sup>a</sup>ḥēl ‘aḏ-bwō’ ḥălîfāṯî: </p>
 <p>15 tiqərā’ wə’ānōḵî ’e‘ĕneḵḵā ləm<sup>a</sup>‘ăśēh yāḏeyḵā ṯiḵəsōf: </p>
 <p>16 kî-‘atâ ṣə‘āḏay tisəpwōr lō’-ṯišəmwōr ‘al-ḥaṭṭā’ṯî: </p>
 <p>17 ḥāṯum biṣərwōr pišə‘î watiṭəpōl ‘al-‘ăwōnî: </p>
 <p>18 wə’ûlām har-nwōfēl yibwōl wəṣûr ye‘ətaq mimməqōmwō: </p>
 <p>19 ’ăḇānîm| šāḥăqû mayim tišəṭōf-səfîḥeyhā ‘ăfar-’āreṣ wəṯiqəwaṯ ’ĕnwōš he’ĕḇaḏətā: </p>
 <p>20 tiṯəqəfēhû lāneṣ<sup>a</sup>ḥ wayyahălōḵə məšanneh fānāyw watəšalləḥēhû: </p>
 <p>21 yiḵəbəḏû ḇānāyw wəlō’ yēḏā‘ wəyiṣə‘ărû wəlō’-yāḇîn lāmwō: </p>
 <p>22 ’aḵə-bəśārwō ‘ālāyw yiḵə’āḇ wənafəšwō ‘ālāyw te’ĕḇāl: f</p>
 </td>
 </tr></table>
 <p></p><hr>
 <center>
 <a href="job015.htm">Next: Job (Iyov) Chapter 15</a></center>
 </body>