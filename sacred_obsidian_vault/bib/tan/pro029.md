<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/pro029.htm">Polyglot</a> 
 <a href="../kjv/pro029.htm">KJV</a> 
 <a href="../vul/pro029.htm">Vul</a> 
 
 <br>
 <br><a href="pro.htm">Proverbs (Mishlei) Index</a><br>
  
 <a href="pro028.htm">Previous</a> 
 <a href="pro030.htm">Next</a> 
 </center>
 <hr>
 
 <h3 align="CENTER">Tanach (Hebrew): Proverbs (Mishlei) Chapter 29</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏אִ֣ישׁ תּ֭וֹכָחוֹת מַקְשֶׁה־עֹ֑רֶף פֶּ֥תַע יִ֝שָּׁבֵ֗ר וְאֵ֣ין מַרְפֵּֽא׃ </span></p>
 <p align="RIGHT"><span lang="he">‎<a name="002">2</a> ‏בִּרְב֣וֹת צַ֭דִּיקִים יִשְׂמַ֣ח הָעָ֑ם וּבִמְשֹׁ֥ל רָ֝שָׁ֗ע יֵאָ֥נַֽח עָֽם׃ </span></p>
 <p align="RIGHT"><span lang="he">‎<a name="003">3</a> ‏אִֽישׁ־אֹהֵ֣ב חָ֭כְמָה יְשַׂמַּ֣ח אָבִ֑יו וְרֹעֶ֥ה ז֝וֹנ֗וֹת יְאַבֶּד־הֽוֹן׃ </span></p>
 <p align="RIGHT"><span lang="he">‎<a name="004">4</a> ‏מֶ֗לֶךְ בְּ֭מִשְׁפָּט יַעֲמִ֣יד אָ֑רֶץ וְאִ֖ישׁ תְּרוּמ֣וֹת יֶֽהֶרְסֶֽנָּה׃ </span></p>
 <p align="RIGHT"><span lang="he">‎<a name="005">5</a> ‏גֶּ֭בֶר מַחֲלִ֣יק עַל־רֵעֵ֑הוּ רֶ֝֗שֶׁת פּוֹרֵ֥שׂ עַל־פְּעָמָֽיו׃ </span></p>
 <p align="RIGHT"><span lang="he">‎<a name="006">6</a> ‏בְּפֶ֤שַֽׁע אִ֣ישׁ רָ֣ע מוֹקֵ֑שׁ וְ֝צַדִּ֗יק יָר֥וּן וְשָׂמֵֽחַ׃ </span></p>
 <p align="RIGHT"><span lang="he">‎<a name="007">7</a> ‏יֹדֵ֣עַ צַ֭דִּיק דִּ֣ין דַּלִּ֑ים רָ֝שָׁ֗ע לֹא־יָבִ֥ין דָּֽעַת׃ </span></p>
 <p align="RIGHT"><span lang="he">‎<a name="008">8</a> ‏אַנְשֵׁ֣י לָ֭צוֹן יָפִ֣יחוּ קִרְיָ֑ה וַ֝חֲכָמִ֗ים יָשִׁ֥יבוּ אָֽף׃ </span></p>
 <p align="RIGHT"><span lang="he">‎<a name="009">9</a> ‏אִֽישׁ־חָכָ֗ם נִ֭שְׁפָּט אֶת־אִ֣ישׁ אֱוִ֑יל וְרָגַ֥ז וְ֝שָׂחַ֗ק וְאֵ֣ין נָֽחַת׃ </span></p>
 <p align="RIGHT"><span lang="he">‎<a name="010">10</a> ‏אַנְשֵׁ֣י דָ֭מִים יִשְׂנְאוּ־תָ֑ם וִֽ֝ישָׁרִ֗ים יְבַקְשׁ֥וּ נַפְשֽׁוֹ׃ </span></p>
 <p align="RIGHT"><span lang="he">‎<a name="011">11</a> ‏כָּל־ר֭וּחוֹ יוֹצִ֣יא כְסִ֑יל וְ֝חָכָ֗ם בְּאָח֥וֹר יְשַׁבְּחֶֽנָּה׃ </span></p>
 <p align="RIGHT"><span lang="he">‎<a name="012">12</a> ‏מֹ֭שֵׁל מַקְשִׁ֣יב עַל־דְּבַר־שָׁ֑קֶר כָּֽל־מְשָׁרְתָ֥יו רְשָׁעִֽים׃ </span></p>
 <p align="RIGHT"><span lang="he">‎<a name="013">13</a> ‏רָ֤שׁ וְאִ֣ישׁ תְּכָכִ֣ים נִפְגָּ֑שׁוּ מֵ֤אִיר־עֵינֵ֖י שְׁנֵיהֶ֣ם יְהוָֽה׃ </span></p>
 <p align="RIGHT"><span lang="he">‎<a name="014">14</a> ‏מֶ֤לֶךְ שׁוֹפֵ֣ט בֶּֽאֱמֶ֣ת דַּלִּ֑ים כִּ֝סְא֗וֹ לָעַ֥ד יִכּֽוֹן׃ </span></p>
 <p align="RIGHT"><span lang="he">‎<a name="015">15</a> ‏שֵׁ֣בֶט וְ֭תוֹכַחַת יִתֵּ֣ן חָכְמָ֑ה וְנַ֥עַר מְ֝שֻׁלָּ֗ח מֵבִ֥ישׁ אִמּֽוֹ׃ </span></p>
 <p align="RIGHT"><span lang="he">‎<a name="016">16</a> ‏בִּרְב֣וֹת רְ֭שָׁעִים יִרְבֶּה־פָּ֑שַׁע וְ֝צַדִּיקִ֗ים בְּֽמַפַּלְתָּ֥ם יִרְאֽוּ׃ </span></p>
 <p align="RIGHT"><span lang="he">‎<a name="017">17</a> ‏יַסֵּ֣ר בִּ֭נְךָ וִֽינִיחֶ֑ךָ וְיִתֵּ֖ן מַעֲדַנִּ֣ים לְנַפְשֶֽׁךָ׃ פ</span></p>
 <p align="RIGHT"><span lang="he">‎<a name="018">18</a> ‏בְּאֵ֣ין חָ֭זוֹן יִפָּ֣רַֽע עָ֑ם וְשֹׁמֵ֖ר תּוֹרָ֣ה אַשְׁרֵֽהוּ׃ </span></p>
 <p align="RIGHT"><span lang="he">‎<a name="019">19</a> ‏בִּ֭דְבָרִים לֹא־יִוָּ֣סֶר עָ֑בֶד כִּֽי־יָ֝בִ֗ין וְאֵ֣ין מַעֲנֶֽה׃ </span></p>
 <p align="RIGHT"><span lang="he">‎<a name="020">20</a> ‏חָזִ֗יתָ אִ֭ישׁ אָ֣ץ בִּדְבָרָ֑יו תִּקְוָ֖ה לִכְסִ֣יל מִמֶּֽנּוּ׃ </span></p>
 <p align="RIGHT"><span lang="he">‎<a name="021">21</a> ‏מְפַנֵּ֣ק מִנֹּ֣עַר עַבְדּ֑וֹ וְ֝אַחֲרִית֗וֹ יִהְיֶ֥ה מָנֽוֹן׃ </span></p>
 <p align="RIGHT"><span lang="he">‎<a name="022">22</a> ‏אִֽישׁ־אַ֭ף יְגָרֶ֣ה מָד֑וֹן וּבַ֖עַל חֵמָ֣ה רַב־פָּֽשַׁע׃ </span></p>
 <p align="RIGHT"><span lang="he">‎<a name="023">23</a> ‏גַּאֲוַ֣ת אָ֭דָם תַּשְׁפִּילֶ֑נּוּ וּשְׁפַל־ר֝֗וּחַ יִתְמֹ֥ךְ כָּבֽוֹד׃ </span></p>
 <p align="RIGHT"><span lang="he">‎<a name="024">24</a> ‏חוֹלֵ֣ק עִם־גַּ֭נָּב שׂוֹנֵ֣א נַפְשׁ֑וֹ אָלָ֥ה יִ֝שְׁמַ֗ע וְלֹ֣א יַגִּֽיד׃ </span></p>
 <p align="RIGHT"><span lang="he">‎<a name="025">25</a> ‏חֶרְדַּ֣ת אָ֭דָם יִתֵּ֣ן מוֹקֵ֑שׁ וּבוֹטֵ֖חַ בַּיהוָ֣ה יְשֻׂגָּֽב׃ </span></p>
 <p align="RIGHT"><span lang="he">‎<a name="026">26</a> ‏רַ֭בִּים מְבַקְשִׁ֣ים פְּנֵי־מוֹשֵׁ֑ל וּ֝מֵיְהוָ֗ה מִשְׁפַּט־אִֽישׁ׃ </span></p>
 <p align="RIGHT"><span lang="he">‎<a name="027">27</a> ‏תּוֹעֲבַ֣ת צַ֭דִּיקִים אִ֣ישׁ עָ֑וֶל וְתוֹעֲבַ֖ת רָשָׁ֣ע יְשַׁר־דָּֽרֶךְ׃ פ</span></p>
 </td>
 <td width="50%">
 <p>1 ’îš twōḵāḥwōṯ maqəšeh-‘ōref peṯ<sup>a</sup>‘ yiššāḇēr wə’ên marəpē’: </p>
 <p>2 birəḇwōṯ ṣadîqîm yiśəm<sup>a</sup>ḥ hā‘ām ûḇiməšōl rāšā‘ yē’ān<sup>a</sup>ḥ ‘ām: </p>
 <p>3 ’îš-’ōhēḇ ḥāḵəmâ yəśamm<sup>a</sup>ḥ ’āḇîw wərō‘eh zwōnwōṯ yə’abeḏ-hwōn: </p>
 <p>4 meleḵə bəmišəpāṭ y<sup>a</sup>‘ămîḏ ’āreṣ wə’îš tərûmwōṯ yeherəsennâ: </p>
 <p>5 geḇer m<sup>a</sup>ḥălîq ‘al-rē‘ēhû rešeṯ pwōrēś ‘al-pə‘āmāyw: </p>
 <p>6 bəfeš<sup>a</sup>‘ ’îš rā‘ mwōqēš wəṣadîq yārûn wəśāmēḥa: </p>
 <p>7 yōḏē‘a ṣadîq dîn dallîm rāšā‘ lō’-yāḇîn dā‘aṯ: </p>
 <p>8 ’anəšê lāṣwōn yāfîḥû qirəyâ w<sup>a</sup>ḥăḵāmîm yāšîḇû ’āf: </p>
 <p>9 ’îš-ḥāḵām nišəpāṭ ’eṯ-’îš ’ĕwîl wərāḡaz wəśāḥaq wə’ên nāḥaṯ: </p>
 <p>10 ’anəšê ḏāmîm yiśənə’û-ṯām wîšārîm yəḇaqəšû nafəšwō: </p>
 <p>11 kāl-rûḥwō ywōṣî’ ḵəsîl wəḥāḵām bə’āḥwōr yəšabəḥennâ: </p>
 <p>12 mōšēl maqəšîḇ ‘al-dəḇar-šāqer kāl-məšārəṯāyw rəšā‘îm: </p>
 <p>13 rāš wə’îš təḵāḵîm nifəgāšû mē’îr-‘ênê šənêhem yəhwâ: </p>
 <p>14 meleḵə šwōfēṭ be’ĕmeṯ dallîm kisə’wō lā‘aḏ yikwōn: </p>
 <p>15 šēḇeṭ wəṯwōḵ<sup>a</sup>ḥaṯ yitēn ḥāḵəmâ wən<sup>a</sup>‘ar məšullāḥ mēḇîš ’immwō: </p>
 <p>16 birəḇwōṯ rəšā‘îm yirəbeh-pāš<sup>a</sup>‘ wəṣadîqîm bəmapalətām yirə’û: </p>
 <p>17 yassēr binəḵā wînîḥeḵā wəyitēn m<sup>a</sup>‘ăḏannîm lənafəšeḵā: f</p>
 <p>18 bə’ên ḥāzwōn yipār<sup>a</sup>‘ ‘ām wəšōmēr twōrâ ’ašərēhû: </p>
 <p>19 biḏəḇārîm lō’-yiûāser ‘āḇeḏ kî-yāḇîn wə’ên m<sup>a</sup>‘ăneh: </p>
 <p>20 ḥāzîṯā ’îš ’āṣ biḏəḇārāyw tiqəwâ liḵəsîl mimmennû: </p>
 <p>21 məfannēq minnō‘ar ‘aḇədwō wə’<sup>a</sup>ḥărîṯwō yihəyeh mānwōn: </p>
 <p>22 ’îš-’af yəḡāreh māḏwōn ûḇ<sup>a</sup>‘al ḥēmâ raḇ-pāš<sup>a</sup>‘: </p>
 <p>23 ga’ăwaṯ ’āḏām tašəpîlennû ûšəfal-rûḥa yiṯəmōḵə kāḇwōḏ: </p>
 <p>24 ḥwōlēq ‘im-gannāḇ śwōnē’ nafəšwō ’ālâ yišəm<sup>a</sup>‘ wəlō’ yagîḏ: </p>
 <p>25 ḥerədaṯ ’āḏām yitēn mwōqēš ûḇwōṭēḥa bayhwâ yəśugāḇ: </p>
 <p>26 rabîm məḇaqəšîm pənê-mwōšēl ûmêəhwâ mišəpaṭ-’îš: </p>
 <p>27 twō‘ăḇaṯ ṣadîqîm ’îš ‘āwel wəṯwō‘ăḇaṯ rāšā‘ yəšar-dāreḵə: f</p>
 </td>
 </tr></table>
 <p></p><hr>
 <center>
 <a href="pro030.htm">Next: Proverbs (Mishlei) Chapter 30</a></center>
 </body>