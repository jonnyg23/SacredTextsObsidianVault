<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa086.htm">Polyglot</a> 
 <a href="../kjv/psa086.htm">KJV</a> 
 <a href="../sep/psa086.htm">Sep</a> 
 <a href="../vul/psa086.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa085.htm">Previous</a> 
 <a href="psa087.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 86</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏תְּפִלָּ֗ה לְדָ֫וִ֥ד הַטֵּֽה־יְהוָ֣ה אָזְנְךָ֣ עֲנֵ֑נִי כִּֽי־עָנִ֖י וְאֶבְי֣וֹן אָֽנִי׃ </span></p>
 <p align="RIGHT"><span lang="he">‎<a name="002">2</a> ‏שָֽׁמְרָ֣ה נַפְשִׁי֮ כִּֽי־חָסִ֪יד אָ֥נִי הוֹשַׁ֣ע עַ֭בְדְּךָ אַתָּ֣ה אֱלֹהַ֑י הַבּוֹטֵ֥חַ אֵלֶֽיךָ׃ </span></p>
 <p align="RIGHT"><span lang="he">‎<a name="003">3</a> ‏חָנֵּ֥נִי אֲדֹנָ֑י כִּ֥י אֵלֶ֥יךָ אֶ֝קְרָ֗א כָּל־הַיּֽוֹם׃ </span></p>
 <p align="RIGHT"><span lang="he">‎<a name="004">4</a> ‏שַׂ֭מֵּחַ נֶ֣פֶשׁ עַבְדֶּ֑ךָ כִּ֥י אֵלֶ֥יךָ אֲ֝דֹנָ֗י נַפְשִׁ֥י אֶשָּֽׂא׃ </span></p>
 <p align="RIGHT"><span lang="he">‎<a name="005">5</a> ‏כִּֽי־אַתָּ֣ה אֲ֭דֹנָי ט֣וֹב וְסַלָּ֑ח וְרַב־חֶ֝֗סֶד לְכָל־קֹרְאֶֽיךָ׃ </span></p>
 <p align="RIGHT"><span lang="he">‎<a name="006">6</a> ‏הַאֲזִ֣ינָה יְ֭הוָה תְּפִלָּתִ֑י וְ֝הַקְשִׁ֗יבָה בְּק֣וֹל תַּחֲנוּנוֹתָֽי׃ </span></p>
 <p align="RIGHT"><span lang="he">‎<a name="007">7</a> ‏בְּי֣וֹם צָ֭רָתִ֥י אֶקְרָאֶ֗ךָּ כִּ֣י תַעֲנֵֽנִי׃ </span></p>
 <p align="RIGHT"><span lang="he">‎<a name="008">8</a> ‏אֵין־כָּמ֖וֹךָ בָאֱלֹהִ֥ים׀ אֲדֹנָ֗י וְאֵ֣ין כְּֽמַעֲשֶֽׂיךָ׃ </span></p>
 <p align="RIGHT"><span lang="he">‎<a name="009">9</a> ‏כָּל־גּוֹיִ֤ם׀ אֲשֶׁ֥ר עָשִׂ֗יתָ יָב֤וֹאוּ׀ וְיִשְׁתַּחֲו֣וּ לְפָנֶ֣יךָ אֲדֹנָ֑י וִֽיכַבְּד֣וּ לִשְׁמֶֽךָ׃ </span></p>
 <p align="RIGHT"><span lang="he">‎<a name="010">10</a> ‏כִּֽי־גָד֣וֹל אַ֭תָּה וְעֹשֵׂ֣ה נִפְלָא֑וֹת אַתָּ֖ה אֱלֹהִ֣ים לְבַדֶּֽךָ׃ </span></p>
 <p align="RIGHT"><span lang="he">‎<a name="011">11</a> ‏ה֘וֹרֵ֤נִי יְהוָ֨ה׀ דַּרְכֶּ֗ךָ אֲהַלֵּ֥ךְ בַּאֲמִתֶּ֑ךָ יַחֵ֥ד לְ֝בָבִ֗י לְיִרְאָ֥ה שְׁמֶֽךָ׃ </span></p>
 <p align="RIGHT"><span lang="he">‎<a name="012">12</a> ‏אוֹדְךָ֤׀ אֲדֹנָ֣י אֱ֭לֹהַי בְּכָל־לְבָבִ֑י וַאֲכַבְּדָ֖ה שִׁמְךָ֣ לְעוֹלָֽם׃ </span></p>
 <p align="RIGHT"><span lang="he">‎<a name="013">13</a> ‏כִּֽי־חַ֭סְדְּךָ גָּד֣וֹל עָלָ֑י וְהִצַּ֥לְתָּ נַ֝פְשִׁ֗י מִשְּׁא֥וֹל תַּחְתִּיָּֽה׃ </span></p>
 <p align="RIGHT"><span lang="he">‎<a name="014">14</a> ‏אֱלֹהִ֤ים׀ זֵ֘דִ֤ים קָֽמוּ־עָלַ֗י וַעֲדַ֣ת עָ֭רִיצִים בִּקְשׁ֣וּ נַפְשִׁ֑י וְלֹ֖א שָׂמ֣וּךָ לְנֶגְדָּֽם׃ </span></p>
 <p align="RIGHT"><span lang="he">‎<a name="015">15</a> ‏וְאַתָּ֣ה אֲ֭דֹנָי אֵל־רַח֣וּם וְחַנּ֑וּן אֶ֥רֶךְ אַ֝פַּ֗יִם וְרַב־חֶ֥סֶד וֶאֱמֶֽת׃ </span></p>
 <p align="RIGHT"><span lang="he">‎<a name="016">16</a> ‏פְּנֵ֥ה אֵלַ֗י וְחָ֫נֵּ֥נִי תְּנָֽה־עֻזְּךָ֥ לְעַבְדֶּ֑ךָ וְ֝הוֹשִׁ֗יעָה לְבֶן־אֲמָתֶֽךָ׃ </span></p>
 <p align="RIGHT"><span lang="he">‎<a name="017">17</a> ‏עֲשֵֽׂה־עִמִּ֥י א֗וֹת לְט֫וֹבָ֥ה וְיִרְא֣וּ שֹׂנְאַ֣י וְיֵבֹ֑שׁוּ כִּֽי־אַתָּ֥ה יְ֝הוָ֗ה עֲזַרְתַּ֥נִי וְנִחַמְתָּֽנִי׃ </span></p>
 </td>
 <td width="50%">
 <p>1 təfillâ ləḏāwiḏ haṭṭēh-yəhwâ ’āzənəḵā ‘ănēnî kî-‘ānî wə’eḇəywōn ’ānî: </p>
 <p>2 šāmərâ nafəšî kî-ḥāsîḏ ’ānî hwōš<sup>a</sup>‘ ‘aḇədəḵā ’atâ ’ĕlōhay habwōṭēḥa ’ēleyḵā: </p>
 <p>3 ḥānnēnî ’ăḏōnāy kî ’ēleyḵā ’eqərā’ kāl-hayywōm: </p>
 <p>4 śammēḥa nefeš ‘aḇədeḵā kî ’ēleyḵā ’ăḏōnāy nafəšî ’eśśā’: </p>
 <p>5 kî-’atâ ’ăḏōnāy ṭwōḇ wəsallāḥ wəraḇ-ḥeseḏ ləḵāl-qōrə’eyḵā: </p>
 <p>6 ha’ăzînâ yəhwâ təfillāṯî wəhaqəšîḇâ bəqwōl t<sup>a</sup>ḥănûnwōṯāy: </p>
 <p>7 bəywōm ṣārāṯî ’eqərā’eḵḵā kî ṯ<sup>a</sup>‘ănēnî: </p>
 <p>8 ’ên-kāmwōḵā ḇā’ĕlōhîm| ’ăḏōnāy wə’ên kəm<sup>a</sup>‘ăśeyḵā: </p>
 <p>9 kāl-gwōyim| ’ăšer ‘āśîṯā yāḇwō’û| wəyišət<sup>a</sup>ḥăwû ləfāneyḵā ’ăḏōnāy wîḵabəḏû lišəmeḵā: </p>
 <p>10 kî-ḡāḏwōl ’atâ wə‘ōśēh nifəlā’wōṯ ’atâ ’ĕlōhîm ləḇadeḵā: </p>
 <p>11 hwōrēnî yəhwâ| darəkeḵā ’ăhallēḵə ba’ămiteḵā y<sup>a</sup>ḥēḏ ləḇāḇî ləyirə’â šəmeḵā: </p>
 <p>12 ’wōḏəḵā| ’ăḏōnāy ’ĕlōhay bəḵāl-ləḇāḇî wa’ăḵabəḏâ šiməḵā lə‘wōlām: </p>
 <p>13 kî-ḥasədəḵā gāḏwōl ‘ālāy wəhiṣṣalətā nafəšî miššə’wōl t<sup>a</sup>ḥətîyâ: </p>
 <p>14 ’ĕlōhîm| zēḏîm qāmû-‘ālay w<sup>a</sup>‘ăḏaṯ ‘ārîṣîm biqəšû nafəšî wəlō’ śāmûḵā ləneḡədām: </p>
 <p>15 wə’atâ ’ăḏōnāy ’ēl-r<sup>a</sup>ḥûm wəḥannûn ’ereḵə ’apayim wəraḇ-ḥeseḏ we’ĕmeṯ: </p>
 <p>16 pənēh ’ēlay wəḥānnēnî tənâ-‘uzzəḵā lə‘aḇədeḵā wəhwōšî‘â ləḇen-’ămāṯeḵā: </p>
 <p>17 ‘ăśēh-‘immî ’wōṯ ləṭwōḇâ wəyirə’û śōnə’ay wəyēḇōšû kî-’atâ yəhwâ ‘ăzarətanî wəniḥamətānî: </p>
 </td>
 </tr></table>
 <p></p><hr>
 <center>
 <a href="psa087.htm">Next: Psalms (Tehilim) Chapter 87</a></center>
 </body>