<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/hos005.htm">Polyglot</a> 
 <a href="../kjv/hos005.htm">KJV</a> 
 <a href="../sep/hos005.htm">Sep</a> 
 <a href="../vul/hos005.htm">Vul</a> 
 
 <br>
 <br><a href="hos.htm">Hosea (Hoshea) Index</a><br>
  
 <a href="hos004.htm">Previous</a> 
 <a href="hos006.htm">Next</a> 
 </center>
 <hr>
 
 <h3 align="CENTER">Tanach (Hebrew): Hosea (Hoshea) Chapter 5</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏שִׁמְעוּ־זֹ֨את הַכֹּהֲנִ֜ים וְהַקְשִׁ֣יבוּ׀ בֵּ֣ית יִשְׂרָאֵ֗ל וּבֵ֤ית הַמֶּ֙לֶךְ֙ הַאֲזִ֔ינוּ כִּ֥י לָכֶ֖ם הַמִּשְׁפָּ֑ט כִּֽי־פַח֙ הֱיִיתֶ֣ם לְמִצְפָּ֔ה וְרֶ֖שֶׁת פְּרוּשָׂ֥ה עַל־תָּבֽוֹר׃ </span></p>
 <p align="RIGHT"><span lang="he">‎<a name="002">2</a> ‏וְשַׁחֲטָ֥ה שֵׂטִ֖ים הֶעְמִ֑יקוּ וַאֲנִ֖י מוּסָ֥ר לְכֻלָּֽם׃ </span></p>
 <p align="RIGHT"><span lang="he">‎<a name="003">3</a> ‏אֲנִי֙ יָדַ֣עְתִּי אֶפְרַ֔יִם וְיִשְׂרָאֵ֖ל לֹֽא־נִכְחַ֣ד מִמֶּ֑נִּי כִּ֤י עַתָּה֙ הִזְנֵ֣יתָ אֶפְרַ֔יִם נִטְמָ֖א יִשְׂרָאֵֽל׃ </span></p>
 <p align="RIGHT"><span lang="he">‎<a name="004">4</a> ‏לֹ֤א יִתְּנוּ֙ מַ֣עַלְלֵיהֶ֔ם לָשׁ֖וּב אֶל־אֱלֹֽהֵיהֶ֑ם כִּ֣י ר֤וּחַ זְנוּנִים֙ בְּקִרְבָּ֔ם וְאֶת־יְהוָ֖ה לֹ֥א יָדָֽעוּ׃ </span></p>
 <p align="RIGHT"><span lang="he">‎<a name="005">5</a> ‏וְעָנָ֥ה גְאֽוֹן־יִשְׂרָאֵ֖ל בְּפָנָ֑יו וְיִשְׂרָאֵ֣ל וְאֶפְרַ֗יִם יִכָּֽשְׁלוּ֙ בַּעֲוֹנָ֔ם כָּשַׁ֥ל גַּם־יְהוּדָ֖ה עִמָּֽם׃ </span></p>
 <p align="RIGHT"><span lang="he">‎<a name="006">6</a> ‏בְּצֹאנָ֣ם וּבִבְקָרָ֗ם יֵֽלְכ֛וּ לְבַקֵּ֥שׁ אֶת־יְהוָ֖ה וְלֹ֣א יִמְצָ֑אוּ חָלַ֖ץ מֵהֶֽם׃ </span></p>
 <p align="RIGHT"><span lang="he">‎<a name="007">7</a> ‏בַּיהוָ֣ה בָּגָ֔דוּ כִּֽי־בָנִ֥ים זָרִ֖ים יָלָ֑דוּ עַתָּ֛ה יֹאכְלֵ֥ם חֹ֖דֶשׁ אֶת־חֶלְקֵיהֶֽם׃ ס</span></p>
 <p align="RIGHT"><span lang="he">‎<a name="008">8</a> ‏תִּקְע֤וּ שׁוֹפָר֙ בַּגִּבְעָ֔ה חֲצֹצְרָ֖ה בָּרָמָ֑ה הָרִ֙יעוּ֙ בֵּ֣ית אָ֔וֶן אַחֲרֶ֖יךָ בִּנְיָמִֽין׃ </span></p>
 <p align="RIGHT"><span lang="he">‎<a name="009">9</a> ‏אֶפְרַ֙יִם֙ לְשַׁמָּ֣ה תִֽהְיֶ֔ה בְּי֖וֹם תּֽוֹכֵחָ֑ה בְּשִׁבְטֵי֙ יִשְׂרָאֵ֔ל הוֹדַ֖עְתִּי נֶאֱמָנָֽה׃ </span></p>
 <p align="RIGHT"><span lang="he">‎<a name="010">10</a> ‏הָיוּ֙ שָׂרֵ֣י יְהוּדָ֔ה כְּמַסִּיגֵ֖י גְּב֑וּל עֲלֵיהֶ֕ם אֶשְׁפּ֥וֹךְ כַּמַּ֖יִם עֶבְרָתִֽי׃ </span></p>
 <p align="RIGHT"><span lang="he">‎<a name="011">11</a> ‏עָשׁ֥וּק אֶפְרַ֖יִם רְצ֣וּץ מִשְׁפָּ֑ט כִּ֣י הוֹאִ֔יל הָלַ֖ךְ אַחֲרֵי־צָֽו׃ </span></p>
 <p align="RIGHT"><span lang="he">‎<a name="012">12</a> ‏וַאֲנִ֥י כָעָ֖שׁ לְאֶפְרָ֑יִם וְכָרָקָ֖ב לְבֵ֥ית יְהוּדָֽה׃ </span></p>
 <p align="RIGHT"><span lang="he">‎<a name="013">13</a> ‏וַיַּ֨רְא אֶפְרַ֜יִם אֶת־חָלְי֗וֹ וִֽיהוּדָה֙ אֶת־מְזֹר֔וֹ וַיֵּ֤לֶךְ אֶפְרַ֙יִם֙ אֶל־אַשּׁ֔וּר וַיִּשְׁלַ֖ח אֶל־מֶ֣לֶךְ יָרֵ֑ב וְה֗וּא לֹ֤א יוּכַל֙ לִרְפֹּ֣א לָכֶ֔ם וְלֹֽא־יִגְהֶ֥ה מִכֶּ֖ם מָזֽוֹר׃ </span></p>
 <p align="RIGHT"><span lang="he">‎<a name="014">14</a> ‏כִּ֣י אָנֹכִ֤י כַשַּׁ֙חַל֙ לְאֶפְרַ֔יִם וְכַכְּפִ֖יר לְבֵ֣ית יְהוּדָ֑ה אֲנִ֨י אֲנִ֤י אֶטְרֹף֙ וְאֵלֵ֔ךְ אֶשָּׂ֖א וְאֵ֥ין מַצִּֽיל׃ </span></p>
 <p align="RIGHT"><span lang="he">‎<a name="015">15</a> ‏אֵלֵ֤ךְ אָשׁ֙וּבָה֙ אֶל־מְקוֹמִ֔י עַ֥ד אֲשֶֽׁר־יֶאְשְׁמ֖וּ וּבִקְשׁ֣וּ פָנָ֑י בַּצַּ֥ר לָהֶ֖ם יְשַׁחֲרֻֽנְנִי׃ </span></p>
 </td>
 <td width="50%">
 <p>1 šimə‘û-zō’ṯ hakōhănîm wəhaqəšîḇû| bêṯ yiśərā’ēl ûḇêṯ hammeleḵə ha’ăzînû kî lāḵem hammišəpāṭ kî-f<sup>a</sup>ḥ hĕyîṯem ləmiṣəpâ wərešeṯ pərûśâ ‘al-tāḇwōr: </p>
 <p>2 wəš<sup>a</sup>ḥăṭâ śēṭîm he‘əmîqû wa’ănî mûsār ləḵullām: </p>
 <p>3 ’ănî yāḏ<sup>a</sup>‘ətî ’efərayim wəyiśərā’ēl lō’-niḵəḥaḏ mimmennî kî ‘atâ hizənêṯā ’efərayim niṭəmā’ yiśərā’ēl: </p>
 <p>4 lō’ yitənû m<sup>a</sup>‘aləlêhem lāšûḇ ’el-’ĕlōhêhem kî rûḥa zənûnîm bəqirəbām wə’eṯ-yəhwâ lō’ yāḏā‘û: </p>
 <p>5 wə‘ānâ ḡə’wōn-yiśərā’ēl bəfānāyw wəyiśərā’ēl wə’efərayim yikāšəlû b<sup>a</sup>‘ăwōnām kāšal gam-yəhûḏâ ‘immām: </p>
 <p>6 bəṣō’nām ûḇiḇəqārām yēləḵû ləḇaqqēš ’eṯ-yəhwâ wəlō’ yiməṣā’û ḥālaṣ mēhem: </p>
 <p>7 bayhwâ bāḡāḏû kî-ḇānîm zārîm yālāḏû ‘atâ yō’ḵəlēm ḥōḏeš ’eṯ-ḥeləqêhem: s</p>
 <p>8 tiqə‘û šwōfār bagiḇə‘â ḥăṣōṣərâ bārāmâ hārî‘û bêṯ ’āwen ’<sup>a</sup>ḥăreyḵā binəyāmîn: </p>
 <p>9 ’efərayim ləšammâ ṯihəyeh bəywōm twōḵēḥâ bəšiḇəṭê yiśərā’ēl hwōḏ<sup>a</sup>‘ətî ne’ĕmānâ: </p>
 <p>10 hāyû śārê yəhûḏâ kəmassîḡê gəḇûl ‘ălêhem ’ešəpwōḵə kammayim ‘eḇərāṯî: </p>
 <p>11 ‘āšûq ’efərayim rəṣûṣ mišəpāṭ kî hwō’îl hālaḵə ’<sup>a</sup>ḥărê-ṣāw: </p>
 <p>12 wa’ănî ḵā‘āš lə’efərāyim wəḵārāqāḇ ləḇêṯ yəhûḏâ: </p>
 <p>13 wayyarə’ ’efərayim ’eṯ-ḥāləywō wîhûḏâ ’eṯ-məzōrwō wayyēleḵə ’efərayim ’el-’aššûr wayyišəl<sup>a</sup>ḥ ’el-meleḵə yārēḇ wəhû’ lō’ yûḵal lirəpō’ lāḵem wəlō’-yiḡəheh mikem māzwōr: </p>
 <p>14 kî ’ānōḵî ḵašš<sup>a</sup>ḥal lə’efərayim wəḵakəfîr ləḇêṯ yəhûḏâ ’ănî ’ănî ’eṭərōf wə’ēlēḵə ’eśśā’ wə’ên maṣṣîl: </p>
 <p>15 ’ēlēḵə ’āšûḇâ ’el-məqwōmî ‘aḏ ’ăšer-ye’əšəmû ûḇiqəšû fānāy baṣṣar lâem yəš<sup>a</sup>ḥărunənî: </p>
 </td>
 </tr></table>
 <p></p><hr>
 <center>
 <a href="hos006.htm">Next: Hosea (Hoshea) Chapter 6</a></center>
 </body>