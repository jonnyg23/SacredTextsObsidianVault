<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/rut003.htm">Polyglot</a> 
 <a href="../kjv/rut003.htm">KJV</a> 
 <a href="../sep/rut003.htm">Sep</a> 
 <a href="../vul/rut003.htm">Vul</a> 
 
 <br>
 <br><a href="rut.htm">Ruth Index</a><br>
  
 <a href="rut002.htm">Previous</a> 
 <a href="rut004.htm">Next</a> 
 </center>
 <hr>
 
 <h3 align="CENTER">Tanach (Hebrew): Ruth Chapter 3</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַתֹּ֥אמֶר לָ֖הּ נָעֳמִ֣י חֲמוֹתָ֑הּ בִּתִּ֞י הֲלֹ֧א אֲבַקֶּשׁ־לָ֛ךְ מָנ֖וֹחַ אֲשֶׁ֥ר יִֽיטַב־לָֽךְ׃ </span></p>
 <p align="RIGHT"><span lang="he">‎<a name="002">2</a> ‏וְעַתָּ֗ה הֲלֹ֥א בֹ֙עַז֙ מֹֽדַעְתָּ֔נוּ אֲשֶׁ֥ר הָיִ֖ית אֶת־נַעֲרוֹתָ֑יו הִנֵּה־ה֗וּא זֹרֶ֛ה אֶת־גֹּ֥רֶן הַשְּׂעֹרִ֖ים הַלָּֽיְלָה׃ </span></p>
 <p align="RIGHT"><span lang="he">‎<a name="003">3</a> ‏וְרָחַ֣צְתְּ׀ וָסַ֗כְתְּ וְשַׂ֧מְתְּ <font color="brown">שמלתך</font> <font color="blue">שִׂמְלֹתַ֛יִךְ</font> עָלַ֖יִךְ <font color="brown">וירדתי</font> <font color="blue">וְיָרַ֣דְתְּ</font> הַגֹּ֑רֶן אַל־תִּוָּדְעִ֣י לָאִ֔ישׁ עַ֥ד כַּלֹּת֖וֹ לֶאֱכֹ֥ל וְלִשְׁתּֽוֹת׃ </span></p>
 <p align="RIGHT"><span lang="he">‎<a name="004">4</a> ‏וִיהִ֣י בְשָׁכְב֗וֹ וְיָדַ֙עַתְּ֙ אֶת־הַמָּקוֹם֙ אֲשֶׁ֣ר יִשְׁכַּב־שָׁ֔ם וּבָ֛את וְגִלִּ֥ית מַרְגְּלֹתָ֖יו <font color="brown">ושכבתי</font> <font color="blue">וְשָׁכָ֑בְתְּ</font> וְהוּא֙ יַגִּ֣יד לָ֔ךְ אֵ֖ת אֲשֶׁ֥ר תַּעֲשִֽׂין׃ </span></p>
 <p align="RIGHT"><span lang="he">‎<a name="005">5</a> ‏וַתֹּ֖אמֶר אֵלֶ֑יהָ כֹּ֛ל אֲשֶׁר־תֹּאמְרִ֥י <font color="blue">אֵלַ֖י</font> אֶֽעֱשֶֽׂה׃ </span></p>
 <p align="RIGHT"><span lang="he">‎<a name="006">6</a> ‏וַתֵּ֖רֶד הַגֹּ֑רֶן וַתַּ֕עַשׂ כְּכֹ֥ל אֲשֶׁר־צִוַּ֖תָּה חֲמוֹתָֽהּ׃ </span></p>
 <p align="RIGHT"><span lang="he">‎<a name="007">7</a> ‏וַיֹּ֨אכַל בֹּ֤עַז וַיֵּשְׁתְּ֙ וַיִּיטַ֣ב לִבּ֔וֹ וַיָּבֹ֕א לִשְׁכַּ֖ב בִּקְצֵ֣ה הָעֲרֵמָ֑ה וַתָּבֹ֣א בַלָּ֔ט וַתְּגַ֥ל מַרְגְּלֹתָ֖יו וַתִּשְׁכָּֽב׃ </span></p>
 <p align="RIGHT"><span lang="he">‎<a name="008">8</a> ‏וַיְהִי֙ בַּחֲצִ֣י הַלַּ֔יְלָה וַיֶּחֱרַ֥ד הָאִ֖ישׁ וַיִּלָּפֵ֑ת וְהִנֵּ֣ה אִשָּׁ֔ה שֹׁכֶ֖בֶת מַרְגְּלֹתָֽיו׃ </span></p>
 <p align="RIGHT"><span lang="he">‎<a name="009">9</a> ‏וַיֹּ֖אמֶר מִי־אָ֑תּ<font color="red"><sup>1</sup></font> וַתֹּ֗אמֶר אָנֹכִי֙ ר֣וּת אֲמָתֶ֔ךָ וּפָרַשְׂתָּ֤ כְנָפֶ֙ךָ֙ עַל־אֲמָ֣תְךָ֔ כִּ֥י גֹאֵ֖ל אָֽתָּה׃ </span></p>
 <p align="RIGHT"><span lang="he">‎<a name="010">10</a> ‏וַיֹּ֗אמֶר בְּרוּכָ֨ה אַ֤תְּ לַֽיהוָה֙ בִּתִּ֔י הֵיטַ֛בְתְּ חַסְדֵּ֥ךְ הָאַחֲר֖וֹן מִן־הָרִאשׁ֑וֹן לְבִלְתִּי־לֶ֗כֶת אַחֲרֵי֙ הַבַּ֣חוּרִ֔ים אִם־דַּ֖ל וְאִם־עָשִֽׁיר׃ </span></p>
 <p align="RIGHT"><span lang="he">‎<a name="011">11</a> ‏וְעַתָּ֗ה בִּתִּי֙ אַל־תִּ֣ירְאִ֔י כֹּ֥ל אֲשֶׁר־תֹּאמְרִ֖י אֶֽעֱשֶׂה־לָּ֑ךְ כִּ֤י יוֹדֵ֙עַ֙ כָּל־שַׁ֣עַר עַמִּ֔י כִּ֛י אֵ֥שֶׁת חַ֖יִל אָֽתְּ׃ </span></p>
 <p align="RIGHT"><span lang="he">‎<a name="012">12</a> ‏וְעַתָּה֙ כִּ֣י אָמְנָ֔ם כִּ֥י <font color="brown">אם</font> גֹאֵ֖ל אָנֹ֑כִי וְגַ֛ם יֵ֥שׁ גֹּאֵ֖ל קָר֥וֹב מִמֶּֽנִּי׃ </span></p>
 <p align="RIGHT"><span lang="he">‎<a name="013">13</a> ‏לִ֣ינִי׀ הַלַּ֗יְלָה וְהָיָ֤ה בַבֹּ֙קֶר֙ אִם־יִגְאָלֵ֥ךְ טוֹב֙ יִגְאָ֔ל וְאִם־לֹ֨א יַחְפֹּ֧ץ לְגָֽאֳלֵ֛ךְ וּגְאַלְתִּ֥יךְ אָנֹ֖כִי חַי־יְהוָ֑ה שִׁכְבִ֖י עַד־הַבֹּֽקֶר׃ </span></p>
 <p align="RIGHT"><span lang="he">‎<a name="014">14</a> ‏וַתִּשְׁכַּ֤ב <font color="brown">מרגלתו</font> <font color="blue">מַרְגְּלוֹתָיו֙<font color="red"><sup>3</sup></font></font> עַד־הַבֹּ֔קֶר וַתָּ֕קָם <font color="brown">בטרום</font> <font color="blue">בְּטֶ֛רֶם</font> יַכִּ֥יר אִ֖ישׁ אֶת־רֵעֵ֑הוּ וַיֹּ֙אמֶר֙ אַל־יִוָּדַ֔ע כִּי־בָ֥אָה הָאִשָּׁ֖ה הַגֹּֽרֶן׃ </span></p>
 <p align="RIGHT"><span lang="he">‎<a name="015">15</a> ‏וַיֹּ֗אמֶר הָ֠בִי הַמִּטְפַּ֧חַת אֲשֶׁר־עָלַ֛יִךְ וְאֶֽחֳזִי־בָ֖הּ וַתֹּ֣אחֶז בָּ֑הּ וַיָּ֤מָד שֵׁשׁ־שְׂעֹרִים֙ וַיָּ֣שֶׁת עָלֶ֔יהָ וַיָּבֹ֖א הָעִֽיר׃ </span></p>
 <p align="RIGHT"><span lang="he">‎<a name="016">16</a> ‏וַתָּבוֹא֙ אֶל־חֲמוֹתָ֔הּ וַתֹּ֖אמֶר מִי־אַ֣תְּ בִּתִּ֑י וַתַּ֨גֶּד־לָ֔הּ אֵ֛ת כָּל־אֲשֶׁ֥ר עָֽשָׂה־לָ֖הּ הָאִֽישׁ׃ </span></p>
 <p align="RIGHT"><span lang="he">‎<a name="017">17</a> ‏וַתֹּ֕אמֶר שֵׁשׁ־הַשְּׂעֹרִ֥ים הָאֵ֖לֶּה נָ֣תַן לִ֑י כִּ֚י אָמַ֣ר <font color="blue">אֵלַ֔י</font> אַל־תָּב֥וֹאִי רֵיקָ֖ם אֶל־חֲמוֹתֵֽךְ׃ </span></p>
 <p align="RIGHT"><span lang="he">‎<a name="018">18</a> ‏וַתֹּ֙אמֶר֙ שְׁבִ֣י בִתִּ֔י עַ֚ד אֲשֶׁ֣ר תֵּֽדְעִ֔ין אֵ֖יךְ יִפֹּ֣ל דָּבָ֑ר כִּ֣י לֹ֤א יִשְׁקֹט֙ הָאִ֔ישׁ כִּֽי־אִם־כִּלָּ֥ה הַדָּבָ֖ר הַיּֽוֹם׃ </span></p>
 </td>
 <td width="50%">
 <p>1 watō’mer lāh nā‘ŏmî ḥămwōṯāh bitî hălō’ ’ăḇaqqeš-lāḵə mānwōḥa ’ăšer yîṭaḇ-lāḵə: </p>
 <p>2 wə‘atâ hălō’ ḇō‘az mōḏ<sup>a</sup>‘ətānû ’ăšer hāyîṯ ’eṯ-n<sup>a</sup>‘ărwōṯāyw hinnēh-hû’ zōreh ’eṯ-gōren haśśə‘ōrîm hallāyəlâ: </p>
 <p>3 wərāḥaṣətə| wāsaḵətə wəśamətə <font color="brown">śiməlōṯēḵə</font> <font color="blue">śiməlōṯayiḵə</font> ‘ālayiḵə <font color="brown">wəyāraḏətî</font> <font color="blue">wəyāraḏətə</font> hagōren ’al-tiûāḏə‘î lā’îš ‘aḏ kallōṯwō le’ĕḵōl wəlišətwōṯ: </p>
 <p>4 wîhî ḇəšāḵəḇwō wəyāḏ<sup>a</sup>‘atə ’eṯ-hammāqwōm ’ăšer yišəkaḇ-šām ûḇā’ṯ wəḡillîṯ marəgəlōṯāyw <font color="brown">wəšāḵāḇətî</font> <font color="blue">wəšāḵāḇətə</font> wəhû’ yagîḏ lāḵə ’ēṯ ’ăšer t<sup>a</sup>‘ăśîn: </p>
 <p>5 watō’mer ’ēleyhā kōl ’ăšer-tō’mərî <font color="blue">’ēlay</font> ’e‘ĕśeh: </p>
 <p>6 watēreḏ hagōren wat<sup>a</sup>‘aś kəḵōl ’ăšer-ṣiûatâ ḥămwōṯāh: </p>
 <p>7 wayyō’ḵal bō‘az wayyēšətə wayyîṭaḇ libwō wayyāḇō’ lišəkaḇ biqəṣēh hā‘ărēmâ watāḇō’ ḇallāṭ watəḡal marəgəlōṯāyw watišəkāḇ: </p>
 <p>8 wayəhî b<sup>a</sup>ḥăṣî hallayəlâ wayyeḥĕraḏ hā’îš wayyillāfēṯ wəhinnēh ’iššâ šōḵeḇeṯ marəgəlōṯāyw: </p>
 <p>9 wayyō’mer mî-’āt<font color="red"><sup>1</sup></font> watō’mer ’ānōḵî rûṯ ’ămāṯeḵā ûfāraśətā ḵənāfeḵā ‘al-’ămāṯəḵā kî ḡō’ēl ’ātâ: </p>
 <p>10 wayyō’mer bərûḵâ ’atə layhwâ bitî hêṭaḇətə ḥasədēḵə hā’<sup>a</sup>ḥărwōn min-hāri’šwōn ləḇilətî-leḵeṯ ’<sup>a</sup>ḥărê hab<sup>a</sup>ḥûrîm ’im-dal wə’im-‘āšîr: </p>
 <p>11 wə‘atâ bitî ’al-tîrə’î kōl ’ăšer-tō’mərî ’e‘ĕśeh-llāḵə kî ywōḏē‘a kāl-š<sup>a</sup>‘ar ‘ammî kî ’ēšeṯ ḥayil ’ātə: </p>
 <p>12 wə‘atâ kî ’āmənām kî <font color="brown">’im</font> ḡō’ēl ’ānōḵî wəḡam yēš gō’ēl qārwōḇ mimmennî: </p>
 <p>13 lînî| hallayəlâ wəhāyâ ḇabōqer ’im-yiḡə’ālēḵə ṭwōḇ yiḡə’āl wə’im-lō’ y<sup>a</sup>ḥəpōṣ ləḡā’ŏlēḵə ûḡə’alətîḵə ’ānōḵî ḥay-yəhwâ šiḵəḇî ‘aḏ-habōqer: </p>
 <p>14 watišəkaḇ <font color="brown">marəgəlōṯāw</font> <font color="blue">marəgəlwōṯāyw<font color="red"><sup>3</sup></font></font> ‘aḏ-habōqer watāqām <font color="brown">biṭərwōm</font> <font color="blue">bəṭerem</font> yakîr ’îš ’eṯ-rē‘ēhû wayyō’mer ’al-yiûāḏ<sup>a</sup>‘ kî-ḇā’â hā’iššâ hagōren: </p>
 <p>15 wayyō’mer hāḇî hammiṭəp<sup>a</sup>ḥaṯ ’ăšer-‘ālayiḵə wə’eḥŏzî-ḇāh watō’ḥez bāh wayyāmāḏ šēš-śə‘ōrîm wayyāšeṯ ‘āleyhā wayyāḇō’ hā‘îr: </p>
 <p>16 watāḇwō’ ’el-ḥămwōṯāh watō’mer mî-’atə bitî watageḏ-lāh ’ēṯ kāl-’ăšer ‘āśâ-lāh hā’îš: </p>
 <p>17 watō’mer šēš-haśśə‘ōrîm hā’ēlleh nāṯan lî kî ’āmar <font color="blue">’ēlay</font> ’al-tāḇwō’î rêqām ’el-ḥămwōṯēḵə: </p>
 <p>18 watō’mer šəḇî ḇitî ‘aḏ ’ăšer tēḏə‘în ’êḵə yipōl dāḇār kî lō’ yišəqōṭ hā’îš kî-’im-killâ hadāḇār hayywōm: </p>
 </td>
 </tr></table>
 <p></p><hr>
 <center>
 <a href="rut004.htm">Next: Ruth Chapter 4</a></center>
 </body>