<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/neh008.htm">Polyglot</a> 
 <a href="../kjv/neh008.htm">KJV</a> 
 <a href="../vul/neh008.htm">Vul</a> 
 
 <br>
 <br><a href="neh.htm">Nehemiah (Nechemiyah) Index</a><br>
  
 <a href="neh007.htm">Previous</a> 
 <a href="neh009.htm">Next</a> 
 </center>
 <hr>
 
 <h3 align="CENTER">Tanach (Hebrew): Nehemiah (Nechemiyah) Chapter 8</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיֵּאָסְפ֤וּ כָל־הָעָם֙ כְּאִ֣ישׁ אֶחָ֔ד אֶל־הָ֣רְח֔וֹב אֲשֶׁ֖ר לִפְנֵ֣י שַֽׁעַר־הַמָּ֑יִם וַיֹּֽאמְרוּ֙ לְעֶזְרָ֣א הַסֹּפֵ֔ר לְהָבִ֗יא אֶת־סֵ֙פֶר֙ תּוֹרַ֣ת מֹשֶׁ֔ה אֲשֶׁר־צִוָּ֥ה יְהוָ֖ה אֶת־יִשְׂרָאֵֽל׃ </span></p>
 <p align="RIGHT"><span lang="he">‎<a name="002">2</a> ‏וַיָּבִ֣יא עֶזְרָ֣א הַ֠כֹּהֵן אֶֽת־הַתּוֹרָ֞ה לִפְנֵ֤י הַקָּהָל֙ מֵאִ֣ישׁ וְעַד־אִשָּׁ֔ה וְכֹ֖ל מֵבִ֣ין לִשְׁמֹ֑עַ בְּי֥וֹם אֶחָ֖ד לַחֹ֥דֶשׁ הַשְּׁבִיעִֽי׃ </span></p>
 <p align="RIGHT"><span lang="he">‎<a name="003">3</a> ‏וַיִּקְרָא־בוֹ֩ לִפְנֵ֨י הָרְח֜וֹב אֲשֶׁ֣ר׀ לִפְנֵ֣י שַֽׁעַר־הַמַּ֗יִם מִן־הָאוֹר֙ עַד־מַחֲצִ֣ית הַיּ֔וֹם נֶ֛גֶד הָאֲנָשִׁ֥ים וְהַנָּשִׁ֖ים וְהַמְּבִינִ֑ים וְאָזְנֵ֥י כָל־הָעָ֖ם אֶל־סֵ֥פֶר הַתּוֹרָֽה׃ </span></p>
 <p align="RIGHT"><span lang="he">‎<a name="004">4</a> ‏וַֽיַּעֲמֹ֞ד עֶזְרָ֣א הַסֹּפֵ֗ר עַֽל־מִגְדַּל־עֵץ֮ אֲשֶׁ֣ר עָשׂ֣וּ לַדָּבָר֒ וַיַּֽעֲמֹ֣ד אֶצְל֡וֹ מַתִּתְיָ֡ה וְשֶׁ֡מַע וַ֠עֲנָיָה וְאוּרִיָּ֧ה וְחִלְקִיָּ֛ה וּמַעֲשֵׂיָ֖ה עַל־יְמִינ֑וֹ וּמִשְּׂמֹאל֗וֹ פְּ֠דָיָה וּמִֽישָׁאֵ֧ל וּמַלְכִּיָּ֛ה וְחָשֻׁ֥ם וְחַשְׁבַּדָּ֖נָה זְכַרְיָ֥ה מְשֻׁלָּֽם׃ פ</span></p>
 <p align="RIGHT"><span lang="he">‎<a name="005">5</a> ‏וַיִּפְתַּ֨ח עֶזְרָ֤א הַסֵּ֙פֶר֙ לְעֵינֵ֣י כָל־הָעָ֔ם כִּֽי־מֵעַ֥ל כָּל־הָעָ֖ם הָיָ֑ה וּכְפִתְח֖וֹ עָֽמְד֥וּ כָל־הָעָֽם׃ </span></p>
 <p align="RIGHT"><span lang="he">‎<a name="006">6</a> ‏וַיְבָ֣רֶךְ עֶזְרָ֔א אֶת־יְהוָ֥ה הָאֱלֹהִ֖ים הַגָּד֑וֹל וַיַּֽעֲנ֨וּ כָל־הָעָ֜ם אָמֵ֤ן׀ אָמֵן֙ בְּמֹ֣עַל יְדֵיהֶ֔ם וַיִּקְּד֧וּ וַיִּשְׁתַּחֲוֻּ֛ לַיהוָ֖ה אַפַּ֥יִם אָֽרְצָה׃ </span></p>
 <p align="RIGHT"><span lang="he">‎<a name="007">7</a> ‏וְיֵשׁ֡וּעַ וּבָנִ֡י וְשֵׁרֵ֥בְיָ֣ה׀<font color="red"><sup>3</sup></font> יָמִ֡ין עַקּ֡וּב שַׁבְּתַ֣י׀ הֽוֹדִיָּ֡ה מַעֲשֵׂיָ֡ה קְלִיטָ֣א עֲזַרְיָה֩ יוֹזָבָ֨ד חָנָ֤ן פְּלָאיָה֙ וְהַלְוִיִּ֔ם מְבִינִ֥ים אֶת־הָעָ֖ם לַתּוֹרָ֑ה וְהָעָ֖ם עַל־עָמְדָֽם׃ </span></p>
 <p align="RIGHT"><span lang="he">‎<a name="008">8</a> ‏וַֽיִּקְרְא֥וּ בַסֵּ֛פֶר בְּתוֹרַ֥ת הָאֱלֹהִ֖ים מְפֹרָ֑שׁ וְשׂ֣וֹם שֶׂ֔כֶל וַיָּבִ֖ינוּ בַּמִּקְרָֽא׃ ס</span></p>
 <p align="RIGHT"><span lang="he">‎<a name="009">9</a> ‏וַיֹּ֣אמֶר נְחֶמְיָ֣ה ה֣וּא הַתִּרְשָׁ֡תָא וְעֶזְרָ֣א הַכֹּהֵ֣ן׀ הַסֹּפֵ֡ר וְהַלְוִיִּם֩ הַמְּבִינִ֨ים אֶת־הָעָ֜ם לְכָל־הָעָ֗ם הַיּ֤וֹם קָדֹֽשׁ־הוּא֙ לַיהוָ֣ה אֱלֹהֵיכֶ֔ם אַל־תִּֽתְאַבְּל֖וּ וְאַל־תִּבְכּ֑וּ כִּ֤י בוֹכִים֙ כָּל־הָעָ֔ם כְּשָׁמְעָ֖ם אֶת־דִּבְרֵ֥י הַתּוֹרָֽה׃ </span></p>
 <p align="RIGHT"><span lang="he">‎<a name="010">10</a> ‏וַיֹּ֣אמֶר לָהֶ֡ם לְכוּ֩ אִכְל֨וּ מַשְׁמַנִּ֜ים וּשְׁת֣וּ מַֽמְתַקִּ֗ים וְשִׁלְח֤וּ מָנוֹת֙ לְאֵ֣ין נָכ֣וֹן ל֔וֹ כִּֽי־קָד֥וֹשׁ הַיּ֖וֹם לַאֲדֹנֵ֑ינוּ וְאַל־תֵּ֣עָצֵ֔בוּ כִּֽי־חֶדְוַ֥ת יְהוָ֖ה הִ֥יא מָֽעֻזְּכֶֽם׃ </span></p>
 <p align="RIGHT"><span lang="he">‎<a name="011">11</a> ‏וְהַלְוִיִּ֞ם מַחְשִׁ֤ים לְכָל־הָעָם֙ לֵאמֹ֣ר הַ֔סּוּ כִּ֥י הַיּ֖וֹם קָדֹ֑שׁ וְאַל־תֵּעָצֵֽבוּ׃ </span></p>
 <p align="RIGHT"><span lang="he">‎<a name="012">12</a> ‏וַיֵּלְכ֨וּ כָל־הָעָ֜ם לֶאֱכֹ֤ל וְלִשְׁתּוֹת֙ וּלְשַׁלַּ֣ח מָנ֔וֹת וְלַעֲשׂ֖וֹת שִׂמְחָ֣ה גְדוֹלָ֑ה כִּ֤י הֵבִ֙ינוּ֙ בַּדְּבָרִ֔ים אֲשֶׁ֥ר הוֹדִ֖יעוּ לָהֶֽם׃ ס</span></p>
 <p align="RIGHT"><span lang="he">‎<a name="013">13</a> ‏וּבַיּ֣וֹם הַשֵּׁנִ֡י נֶאֶסְפוּ֩ רָאשֵׁ֨י הָאָב֜וֹת לְכָל־הָעָ֗ם הַכֹּֽהֲנִים֙ וְהַלְוִיִּ֔ם אֶל־עֶזְרָ֖א הַסֹּפֵ֑ר וּלְהַשְׂכִּ֖יל אֶל־דִּבְרֵ֥י הַתּוֹרָֽה׃ </span></p>
 <p align="RIGHT"><span lang="he">‎<a name="014">14</a> ‏וַֽיִּמְצְא֖וּ כָּת֣וּב בַּתּוֹרָ֑ה אֲשֶׁ֨ר צִוָּ֤ה יְהוָה֙ בְּיַד־מֹשֶׁ֔ה אֲשֶׁר֩ יֵשְׁב֨וּ בְנֵֽי־יִשְׂרָאֵ֧ל בַּסֻּכּ֛וֹת בֶּחָ֖ג בַּחֹ֥דֶשׁ הַשְּׁבִיעִֽי׃ </span></p>
 <p align="RIGHT"><span lang="he">‎<a name="015">15</a> ‏וַאֲשֶׁ֣ר יַשְׁמִ֗יעוּ וְיַעֲבִ֨ירוּ ק֥וֹל בְּכָל־עָרֵיהֶם֮ וּבִירוּשָׁלִַ֣ם לֵאמֹר֒ צְא֣וּ הָהָ֗ר וְהָבִ֙יאוּ֙ עֲלֵי־זַ֙יִת֙ וַעֲלֵי־עֵ֣ץ שֶׁ֔מֶן וַעֲלֵ֤י הֲדַס֙ וַעֲלֵ֣י תְמָרִ֔ים וַעֲלֵ֖י עֵ֣ץ עָבֹ֑ת לַעֲשֹׂ֥ת סֻכֹּ֖ת כַּכָּתֽוּב׃ פ</span></p>
 <p align="RIGHT"><span lang="he">‎<a name="016">16</a> ‏וַיֵּצְא֣וּ הָעָם֮ וַיָּבִיאוּ֒ וַיַּעֲשׂוּ֩ לָהֶ֨ם סֻכּ֜וֹת אִ֤ישׁ עַל־גַּגּוֹ֙ וּבְחַצְרֹ֣תֵיהֶ֔ם וּבְחַצְר֖וֹת בֵּ֣ית הָאֱלֹהִ֑ים וּבִרְחוֹב֙ שַׁ֣עַר הַמַּ֔יִם וּבִרְח֖וֹב שַׁ֥עַר אֶפְרָֽיִם׃ </span></p>
 <p align="RIGHT"><span lang="he">‎<a name="017">17</a> ‏וַיַּֽעֲשׂ֣וּ כָֽל־הַ֠קָּהָל הַשָּׁבִ֨ים מִן־הַשְּׁבִ֥י׀ סֻכּוֹת֮ וַיֵּשְׁב֣וּ בַסֻּכּוֹת֒ כִּ֣י לֹֽא־עָשׂ֡וּ מִימֵי֩ יֵשׁ֨וּעַ בִּן־נ֥וּן כֵּן֙ בְּנֵ֣י יִשְׂרָאֵ֔ל עַ֖ד הַיּ֣וֹם הַה֑וּא וַתְּהִ֥י שִׂמְחָ֖ה גְּדוֹלָ֥ה מְאֹֽד׃ </span></p>
 <p align="RIGHT"><span lang="he">‎<a name="018">18</a> ‏וַ֠יִּקְרָא בְּסֵ֨פֶר תּוֹרַ֤ת הָאֱלֹהִים֙ י֣וֹם׀ בְּי֔וֹם מִן־הַיּוֹם֙ הָֽרִאשׁ֔וֹן עַ֖ד הַיּ֣וֹם הָאַחֲר֑וֹן וַיַּֽעֲשׂוּ־חָג֙ שִׁבְעַ֣ת יָמִ֔ים וּבַיּ֧וֹם הַשְּׁמִינִ֛י עֲצֶ֖רֶת כַּמִּשְׁפָּֽט׃ פ</span></p>
 </td>
 <td width="50%">
 <p>1 wayyē’āsəfû ḵāl-hā‘ām kə’îš ’eḥāḏ ’el-hārəḥwōḇ ’ăšer lifənê š<sup>a</sup>‘ar-hammāyim wayyō’mərû lə‘ezərā’ hassōfēr ləhāḇî’ ’eṯ-sēfer twōraṯ mōšeh ’ăšer-ṣiûâ yəhwâ ’eṯ-yiśərā’ēl: </p>
 <p>2 wayyāḇî’ ‘ezərā’ hakōhēn ’eṯ-hatwōrâ lifənê haqqâāl mē’îš wə‘aḏ-’iššâ wəḵōl mēḇîn lišəmō‘a bəywōm ’eḥāḏ l<sup>a</sup>ḥōḏeš haššəḇî‘î: </p>
 <p>3 wayyiqərā’-ḇwō lifənê hārəḥwōḇ ’ăšer| lifənê š<sup>a</sup>‘ar-hammayim min-hā’wōr ‘aḏ-m<sup>a</sup>ḥăṣîṯ hayywōm neḡeḏ hā’ănāšîm wəhannāšîm wəhamməḇînîm wə’āzənê ḵāl-hā‘ām ’el-sēfer hatwōrâ: </p>
 <p>4 wayy<sup>a</sup>‘ămōḏ ‘ezərā’ hassōfēr ‘al-miḡədal-‘ēṣ ’ăšer ‘āśû ladāḇār wayy<sup>a</sup>‘ămōḏ ’eṣəlwō matiṯəyâ wəšem<sup>a</sup>‘ w<sup>a</sup>‘ănāyâ wə’ûrîyâ wəḥiləqîyâ ûm<sup>a</sup>‘ăśêâ ‘al-yəmînwō ûmiśśəmō’lwō pəḏāyâ ûmîšā’ēl ûmaləkîyâ wəḥāšum wəḥašəbadānâ zəḵarəyâ məšullām: f</p>
 <p>5 wayyifət<sup>a</sup>ḥ ‘ezərā’ hassēfer lə‘ênê ḵāl-hā‘ām kî-mē‘al kāl-hā‘ām hāyâ ûḵəfiṯəḥwō ‘āməḏû ḵāl-hā‘ām: </p>
 <p>6 wayəḇāreḵə ‘ezərā’ ’eṯ-yəhwâ hā’ĕlōhîm hagāḏwōl wayy<sup>a</sup>‘ănû ḵāl-hā‘ām ’āmēn| ’āmēn bəmō‘al yəḏêhem wayyiqqəḏû wayyišət<sup>a</sup>ḥăûu layhwâ ’apayim ’ārəṣâ: </p>
 <p>7 wəyēšû‘a ûḇānî wəšērēḇəyâ|<font color="red"><sup>3</sup></font> yāmîn ‘aqqûḇ šabəṯay| hwōḏîyâ m<sup>a</sup>‘ăśêâ qəlîṭā’ ‘ăzarəyâ ywōzāḇāḏ ḥānān pəlā’yâ wəhaləwîyim məḇînîm ’eṯ-hā‘ām latwōrâ wəhā‘ām ‘al-‘āməḏām: </p>
 <p>8 wayyiqərə’û ḇassēfer bəṯwōraṯ hā’ĕlōhîm məfōrāš wəśwōm śeḵel wayyāḇînû bammiqərā’: s</p>
 <p>9 wayyō’mer nəḥeməyâ hû’ hatirəšāṯā’ wə‘ezərā’ hakōhēn| hassōfēr wəhaləwîyim hamməḇînîm ’eṯ-hā‘ām ləḵāl-hā‘ām hayywōm qāḏōš-hû’ layhwâ ’ĕlōhêḵem ’al-tiṯə’abəlû wə’al-tiḇəkû kî ḇwōḵîm kāl-hā‘ām kəšāmə‘ām ’eṯ-diḇərê hatwōrâ: </p>
 <p>10 wayyō’mer lâem ləḵû ’iḵəlû mašəmannîm ûšəṯû maməṯaqqîm wəšiləḥû mānwōṯ lə’ên nāḵwōn lwō kî-qāḏwōš hayywōm la’ăḏōnênû wə’al-tē‘āṣēḇû kî-ḥeḏəwaṯ yəhwâ hî’ mā‘uzzəḵem: </p>
 <p>11 wəhaləwîyim m<sup>a</sup>ḥəšîm ləḵāl-hā‘ām lē’mōr hassû kî hayywōm qāḏōš wə’al-tē‘āṣēḇû: </p>
 <p>12 wayyēləḵû ḵāl-hā‘ām le’ĕḵōl wəlišətwōṯ ûləšall<sup>a</sup>ḥ mānwōṯ wəl<sup>a</sup>‘ăśwōṯ śiməḥâ ḡəḏwōlâ kî hēḇînû badəḇārîm ’ăšer hwōḏî‘û lâem: s</p>
 <p>13 ûḇayywōm haššēnî ne’esəfû rā’šê hā’āḇwōṯ ləḵāl-hā‘ām hakōhănîm wəhaləwîyim ’el-‘ezərā’ hassōfēr ûləhaśəkîl ’el-diḇərê hatwōrâ: </p>
 <p>14 wayyiməṣə’û kāṯûḇ batwōrâ ’ăšer ṣiûâ yəhwâ bəyaḏ-mōšeh ’ăšer yēšəḇû ḇənê-yiśərā’ēl bassukwōṯ beḥāḡ b<sup>a</sup>ḥōḏeš haššəḇî‘î: </p>
 <p>15 wa’ăšer yašəmî‘û wəy<sup>a</sup>‘ăḇîrû qwōl bəḵāl-‘ārêhem ûḇîrûšālaim lē’mōr ṣə’û hâār wəhāḇî’û ‘ălê-zayiṯ w<sup>a</sup>‘ălê-‘ēṣ šemen w<sup>a</sup>‘ălê hăḏas w<sup>a</sup>‘ălê ṯəmārîm w<sup>a</sup>‘ălê ‘ēṣ ‘āḇōṯ l<sup>a</sup>‘ăśōṯ sukōṯ kakāṯûḇ: f</p>
 <p>16 wayyēṣə’û hā‘ām wayyāḇî’û wayy<sup>a</sup>‘ăśû lâem sukwōṯ ’îš ‘al-gagwō ûḇəḥaṣərōṯêhem ûḇəḥaṣərwōṯ bêṯ hā’ĕlōhîm ûḇirəḥwōḇ š<sup>a</sup>‘ar hammayim ûḇirəḥwōḇ š<sup>a</sup>‘ar ’efərāyim: </p>
 <p>17 wayy<sup>a</sup>‘ăśû ḵāl-haqqâāl haššāḇîm min-haššəḇî| sukwōṯ wayyēšəḇû ḇassukwōṯ kî lō’-‘āśû mîmê yēšû‘a bin-nûn kēn bənê yiśərā’ēl ‘aḏ hayywōm hahû’ watəhî śiməḥâ gəḏwōlâ mə’ōḏ: </p>
 <p>18 wayyiqərā’ bəsēfer twōraṯ hā’ĕlōhîm ywōm| bəywōm min-hayywōm hāri’šwōn ‘aḏ hayywōm hā’<sup>a</sup>ḥărwōn wayy<sup>a</sup>‘ăśû-ḥāḡ šiḇə‘aṯ yāmîm ûḇayywōm haššəmînî ‘ăṣereṯ kammišəpāṭ: f</p>
 </td>
 </tr></table>
 <p></p><hr>
 <center>
 <a href="neh009.htm">Next: Nehemiah (Nechemiyah) Chapter 9</a></center>
 </body>