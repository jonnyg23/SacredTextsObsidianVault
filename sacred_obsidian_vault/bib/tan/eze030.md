<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/eze030.htm">Polyglot</a> 
 <a href="../kjv/eze030.htm">KJV</a> 
 <a href="../sep/eze030.htm">Sep</a> 
 <a href="../vul/eze030.htm">Vul</a> 
 
 <br>
 <br><a href="eze.htm">Ezekiel (Yechezqel) Index</a><br>
  
 <a href="eze029.htm">Previous</a> 
 <a href="eze031.htm">Next</a> 
 </center>
 <hr>
 
 <h3 align="CENTER">Tanach (Hebrew): Ezekiel (Yechezqel) Chapter 30</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְהִ֥י דְבַר־יְהוָ֖ה אֵלַ֥י לֵאמֹֽר׃ </span></p>
 <p align="RIGHT"><span lang="he">‎<a name="002">2</a> ‏בֶּן־אָדָ֕ם הִנָּבֵא֙ וְאָ֣מַרְתָּ֔ כֹּ֥ה אָמַ֖ר אֲדֹנָ֣י יְהוִ֑ה הֵילִ֖ילוּ הָ֥הּ לַיּֽוֹם׃ </span></p>
 <p align="RIGHT"><span lang="he">‎<a name="003">3</a> ‏כִּֽי־קָר֣וֹב י֔וֹם וְקָר֥וֹב י֖וֹם לַֽיהוָ֑ה י֣וֹם עָנָ֔ן עֵ֥ת גּוֹיִ֖ם יִֽהְיֶֽה׃ </span></p>
 <p align="RIGHT"><span lang="he">‎<a name="004">4</a> ‏וּבָאָ֥ה חֶ֙רֶב֙ בְּמִצְרַ֔יִם וְהָיְתָ֤ה חַלְחָלָה֙ בְּכ֔וּשׁ בִּנְפֹ֥ל חָלָ֖ל בְּמִצְרָ֑יִם וְלָקְח֣וּ הֲמוֹנָ֔הּ וְנֶהֶרְס֖וּ יְסוֹדֹתֶֽיהָ׃ </span></p>
 <p align="RIGHT"><span lang="he">‎<a name="005">5</a> ‏כּ֣וּשׁ וּפ֤וּט וְלוּד֙ וְכָל־הָעֶ֣רֶב וְכ֔וּב וּבְנֵ֖י אֶ֣רֶץ הַבְּרִ֑ית אִתָּ֖ם בַּחֶ֥רֶב יִפֹּֽלוּ׃ פ</span></p>
 <p align="RIGHT"><span lang="he">‎<a name="006">6</a> ‏כֹּ֚ה אָמַ֣ר יְהוָ֔ה וְנָֽפְלוּ֙ סֹמְכֵ֣י מִצְרַ֔יִם וְיָרַ֖ד גְּא֣וֹן עֻזָּ֑הּ מִמִּגְדֹּ֣ל סְוֵנֵ֗ה בַּחֶ֙רֶב֙ יִפְּלוּ־בָ֔הּ נְאֻ֖ם אֲדֹנָ֥י יְהוִֽה׃ </span></p>
 <p align="RIGHT"><span lang="he">‎<a name="007">7</a> ‏וְנָשַׁ֕מּוּ בְּת֖וֹךְ אֲרָצ֣וֹת נְשַׁמּ֑וֹת וְעָרָ֕יו בְּתוֹךְ־עָרִ֥ים נַחֲרָב֖וֹת תִּֽהְיֶֽינָה׃ </span></p>
 <p align="RIGHT"><span lang="he">‎<a name="008">8</a> ‏וְיָדְע֖וּ כִּֽי־אֲנִ֣י יְהוָ֑ה בְּתִתִּי־אֵ֣שׁ בְּמִצְרַ֔יִם וְנִשְׁבְּר֖וּ כָּל־עֹזְרֶֽיהָ׃ </span></p>
 <p align="RIGHT"><span lang="he">‎<a name="009">9</a> ‏בַּיּ֣וֹם הַה֗וּא יֵצְא֨וּ מַלְאָכִ֤ים מִלְּפָנַי֙ בַּצִּ֔ים לְהַחֲרִ֖יד אֶת־כּ֣וּשׁ בֶּ֑טַח וְהָיְתָ֨ה חַלְחָלָ֤ה בָהֶם֙ בְּי֣וֹם מִצְרַ֔יִם כִּ֥י הִנֵּ֖ה בָּאָֽה׃ ס</span></p>
 <p align="RIGHT"><span lang="he">‎<a name="010">10</a> ‏כֹּ֥ה אָמַ֖ר אֲדֹנָ֣י יְהוִ֑ה וְהִשְׁבַּתִּי֙ אֶת־הֲמ֣וֹן מִצְרַ֔יִם בְּיַ֖ד נְבוּכַדְרֶאצַּ֥ר מֶלֶךְ־בָּבֶֽל׃ </span></p>
 <p align="RIGHT"><span lang="he">‎<a name="011">11</a> ‏ה֠וּא וְעַמּ֤וֹ אִתּוֹ֙ עָרִיצֵ֣י גוֹיִ֔ם מֽוּבָאִ֖ים לְשַׁחֵ֣ת הָאָ֑רֶץ וְהֵרִ֤יקוּ חַרְבוֹתָם֙ עַל־מִצְרַ֔יִם וּמָלְא֥וּ אֶת־הָאָ֖רֶץ חָלָֽל׃ </span></p>
 <p align="RIGHT"><span lang="he">‎<a name="012">12</a> ‏וְנָתַתִּ֤י יְאֹרִים֙ חָֽרָבָ֔ה וּמָכַרְתִּ֥י אֶת־הָאָ֖רֶץ בְּיַד־רָעִ֑ים וַהֲשִׁמֹּתִ֞י אֶ֤רֶץ וּמְלֹאָהּ֙ בְּיַד־זָרִ֔ים אֲנִ֥י יְהוָ֖ה דִּבַּֽרְתִּי׃ ס</span></p>
 <p align="RIGHT"><span lang="he">‎<a name="013">13</a> ‏כֹּֽה־אָמַ֞ר אֲדֹנָ֣י יְהוִ֗ה וְהַאֲבַדְתִּ֨י גִלּוּלִ֜ים וְהִשְׁבַּתִּ֤י אֱלִילִים֙ מִנֹּ֔ף וְנָשִׂ֥יא מֵאֶֽרֶץ־מִצְרַ֖יִם לֹ֣א יִֽהְיֶה־ע֑וֹד וְנָתַתִּ֥י יִרְאָ֖ה בְּאֶ֥רֶץ מִצְרָֽיִם׃ </span></p>
 <p align="RIGHT"><span lang="he">‎<a name="014">14</a> ‏וַהֲשִׁמֹּתִי֙ אֶת־פַּתְר֔וֹס וְנָתַ֥תִּי אֵ֖שׁ בְּצֹ֑עַן וְעָשִׂ֥יתִי שְׁפָטִ֖ים בְּנֹֽא׃ </span></p>
 <p align="RIGHT"><span lang="he">‎<a name="015">15</a> ‏וְשָׁפַכְתִּ֣י חֲמָתִ֔י עַל־סִ֖ין מָע֣וֹז מִצְרָ֑יִם וְהִכְרַתִּ֖י אֶת־הֲמ֥וֹן נֹֽא׃ </span></p>
 <p align="RIGHT"><span lang="he">‎<a name="016">16</a> ‏וְנָתַ֤תִּי אֵשׁ֙ בְּמִצְרַ֔יִם ח֤וּל <font color="brown">תחיל</font> <font color="blue">תָּחוּל֙</font> סִ֔ין וְנֹ֖א תִּהְיֶ֣ה לְהִבָּקֵ֑עַ וְנֹ֖ף צָרֵ֥י יוֹמָֽם׃ </span></p>
 <p align="RIGHT"><span lang="he">‎<a name="017">17</a> ‏בַּח֥וּרֵי אָ֛וֶן וּפִי־בֶ֖סֶת בַּחֶ֣רֶב יִפֹּ֑לוּ וְהֵ֖נָּה בַּשְּׁבִ֥י תֵלַֽכְנָה׃ </span></p>
 <p align="RIGHT"><span lang="he">‎<a name="018">18</a> ‏וּבִֽתְחַפְנְחֵס֙ חָשַׂ֣ךְ הַיּ֔וֹם בְּשִׁבְרִי־שָׁם֙ אֶת־מֹט֣וֹת מִצְרַ֔יִם וְנִשְׁבַּת־בָּ֖הּ גְּא֣וֹן עֻזָּ֑הּ הִ֚יא עָנָ֣ן יְכַסֶּ֔נָּה וּבְנוֹתֶ֖יהָ בַּשְּׁבִ֥י תֵלַֽכְנָה׃ </span></p>
 <p align="RIGHT"><span lang="he">‎<a name="019">19</a> ‏וְעָשִׂ֥יתִי שְׁפָטִ֖ים בְּמִצְרָ֑יִם וְיָדְע֖וּ כִּֽי־אֲנִ֥י יְהוָֽה׃ פ</span></p>
 <p align="RIGHT"><span lang="he">‎<a name="020">20</a> ‏וַיְהִ֗י בְּאַחַ֤ת עֶשְׂרֵה֙ שָׁנָ֔ה בָּֽרִאשׁ֖וֹן בְּשִׁבְעָ֣ה לַחֹ֑דֶשׁ הָיָ֥ה דְבַר־יְהוָ֖ה אֵלַ֥י לֵאמֹֽר׃ </span></p>
 <p align="RIGHT"><span lang="he">‎<a name="021">21</a> ‏בֶּן־אָדָ֕ם אֶת־זְר֛וֹעַ פַּרְעֹ֥ה מֶֽלֶךְ־מִצְרַ֖יִם שָׁבָ֑רְתִּי וְהִנֵּ֣ה לֹֽא־חֻ֠בְּשָׁה לָתֵ֨ת רְפֻא֜וֹת לָשׂ֥וּם חִתּ֛וּל לְחָבְשָׁ֥הּ לְחָזְקָ֖הּ לִתְפֹּ֥שׂ בֶּחָֽרֶב׃ ס</span></p>
 <p align="RIGHT"><span lang="he">‎<a name="022">22</a> ‏לָכֵ֞ן כֹּה־אָמַ֣ר׀ אֲדֹנָ֣י יְהוִֹ֗ה הִנְנִי֙ אֶל־פַּרְעֹ֣ה מֶֽלֶךְ־מִצְרַ֔יִם וְשָֽׁבַרְתִּי֙ אֶת־זְרֹ֣עֹתָ֔יו אֶת־הַחֲזָקָ֖ה וְאֶת־הַנִּשְׁבָּ֑רֶת וְהִפַּלְתִּ֥י אֶת־הַחֶ֖רֶב מִיָּדֽוֹ׃ </span></p>
 <p align="RIGHT"><span lang="he">‎<a name="023">23</a> ‏וַהֲפִצוֹתִ֥י אֶת־מִצְרַ֖יִם בַּגּוֹיִ֑ם וְזֵרִיתִ֖ם בָּאֲרָצֽוֹת׃ </span></p>
 <p align="RIGHT"><span lang="he">‎<a name="024">24</a> ‏וְחִזַּקְתִּ֗י אֶת־זְרֹעוֹת֙ מֶ֣לֶךְ בָּבֶ֔ל וְנָתַתִּ֥י אֶת־חַרְבִּ֖י בְּיָד֑וֹ וְשָׁבַרְתִּי֙ אֶת־זְרֹע֣וֹת פַּרְעֹ֔ה וְנָאַ֛ק נַאֲק֥וֹת חָלָ֖ל לְפָנָֽיו׃ </span></p>
 <p align="RIGHT"><span lang="he">‎<a name="025">25</a> ‏וְהַחֲזַקְתִּ֗י אֶת־זְרֹעוֹת֙ מֶ֣לֶךְ בָּבֶ֔ל וּזְרֹע֥וֹת פַּרְעֹ֖ה תִּפֹּ֑לְנָה וְֽיָדְע֞וּ כִּֽי־אֲנִ֣י יְהוָ֗ה בְּתִתִּ֤י חַרְבִּי֙ בְּיַ֣ד מֶֽלֶךְ־בָּבֶ֔ל וְנָטָ֥ה אוֹתָ֖הּ אֶל־אֶ֥רֶץ מִצְרָֽיִם׃ </span></p>
 <p align="RIGHT"><span lang="he">‎<a name="026">26</a> ‏וַהֲפִצוֹתִ֤י אֶת־מִצְרַ֙יִם֙ בַּגּוֹיִ֔ם וְזֵרִיתִ֥י אוֹתָ֖ם בָּאֲרָצ֑וֹת וְיָדְע֖וּ כִּֽי־אֲנִ֥י יְהוָֽה׃ ס</span></p>
 </td>
 <td width="50%">
 <p>1 wayəhî ḏəḇar-yəhwâ ’ēlay lē’mōr: </p>
 <p>2 ben-’āḏām hinnāḇē’ wə’āmarətā kōh ’āmar ’ăḏōnāy yəhwih hêlîlû hāh layywōm: </p>
 <p>3 kî-qārwōḇ ywōm wəqārwōḇ ywōm layhwâ ywōm ‘ānān ‘ēṯ gwōyim yihəyeh: </p>
 <p>4 ûḇā’â ḥereḇ bəmiṣərayim wəhāyəṯâ ḥaləḥālâ bəḵûš binəfōl ḥālāl bəmiṣərāyim wəlāqəḥû hămwōnāh wəneherəsû yəswōḏōṯeyhā: </p>
 <p>5 kûš ûfûṭ wəlûḏ wəḵāl-hā‘ereḇ wəḵûḇ ûḇənê ’ereṣ habərîṯ ’itām b<sup>a</sup>ḥereḇ yipōlû: f</p>
 <p>6 kōh ’āmar yəhwâ wənāfəlû sōməḵê miṣərayim wəyāraḏ gə’wōn ‘uzzāh mimmiḡədōl səwēnēh b<sup>a</sup>ḥereḇ yipəlû-ḇāh nə’um ’ăḏōnāy yəhwih: </p>
 <p>7 wənāšammû bəṯwōḵə ’ărāṣwōṯ nəšammwōṯ wə‘ārāyw bəṯwōḵə-‘ārîm n<sup>a</sup>ḥărāḇwōṯ tihəyeynâ: </p>
 <p>8 wəyāḏə‘û kî-’ănî yəhwâ bəṯitî-’ēš bəmiṣərayim wənišəbərû kāl-‘ōzəreyhā: </p>
 <p>9 bayywōm hahû’ yēṣə’û malə’āḵîm milləfānay baṣṣîm ləh<sup>a</sup>ḥărîḏ ’eṯ-kûš beṭ<sup>a</sup>ḥ wəhāyəṯâ ḥaləḥālâ ḇâem bəywōm miṣərayim kî hinnēh bā’â: s</p>
 <p>10 kōh ’āmar ’ăḏōnāy yəhwih wəhišəbatî ’eṯ-hămwōn miṣərayim bəyaḏ nəḇûḵaḏəre’ṣṣar meleḵə-bāḇel: </p>
 <p>11 hû’ wə‘ammwō ’itwō ‘ārîṣê ḡwōyim mûḇā’îm ləš<sup>a</sup>ḥēṯ hā’āreṣ wəhērîqû ḥarəḇwōṯām ‘al-miṣərayim ûmālə’û ’eṯ-hā’āreṣ ḥālāl: </p>
 <p>12 wənāṯatî yə’ōrîm ḥārāḇâ ûmāḵarətî ’eṯ-hā’āreṣ bəyaḏ-rā‘îm wahăšimmōṯî ’ereṣ ûməlō’āh bəyaḏ-zārîm ’ănî yəhwâ dibarətî: s</p>
 <p>13 kōh-’āmar ’ăḏōnāy yəhwih wəha’ăḇaḏətî ḡillûlîm wəhišəbatî ’ĕlîlîm minnōf wənāśî’ mē’ereṣ-miṣərayim lō’ yihəyeh-‘wōḏ wənāṯatî yirə’â bə’ereṣ miṣərāyim: </p>
 <p>14 wahăšimmōṯî ’eṯ-paṯərwōs wənāṯatî ’ēš bəṣō‘an wə‘āśîṯî šəfāṭîm bənō’: </p>
 <p>15 wəšāfaḵətî ḥămāṯî ‘al-sîn mā‘wōz miṣərāyim wəhiḵəratî ’eṯ-hămwōn nō’: </p>
 <p>16 wənāṯatî ’ēš bəmiṣərayim ḥûl <font color="brown">tāḥîl</font> <font color="blue">tāḥûl</font> sîn wənō’ tihəyeh ləhibāqē‘a wənōf ṣārê ywōmām: </p>
 <p>17 b<sup>a</sup>ḥûrê ’āwen ûfî-ḇeseṯ b<sup>a</sup>ḥereḇ yipōlû wəhēnnâ baššəḇî ṯēlaḵənâ: </p>
 <p>18 ûḇiṯəḥafənəḥēs ḥāśaḵə hayywōm bəšiḇərî-šām ’eṯ-mōṭwōṯ miṣərayim wənišəbaṯ-bāh gə’wōn ‘uzzāh hî’ ‘ānān yəḵassennâ ûḇənwōṯeyhā baššəḇî ṯēlaḵənâ: </p>
 <p>19 wə‘āśîṯî šəfāṭîm bəmiṣərāyim wəyāḏə‘û kî-’ănî yəhwâ: f</p>
 <p>20 wayəhî bə’<sup>a</sup>ḥaṯ ‘eśərēh šānâ bāri’šwōn bəšiḇə‘â l<sup>a</sup>ḥōḏeš hāyâ ḏəḇar-yəhwâ ’ēlay lē’mōr: </p>
 <p>21 ben-’āḏām ’eṯ-zərwō‘a parə‘ōh meleḵə-miṣərayim šāḇārətî wəhinnēh lō’-ḥubəšâ lāṯēṯ rəfu’wōṯ lāśûm ḥitûl ləḥāḇəšāh ləḥāzəqāh liṯəpōś beḥāreḇ: s</p>
 <p>22 lāḵēn kōh-’āmar| ’ăḏōnāy yəhwōih hinənî ’el-parə‘ōh meleḵə-miṣərayim wəšāḇarətî ’eṯ-zərō‘ōṯāyw ’eṯ-h<sup>a</sup>ḥăzāqâ wə’eṯ-hannišəbāreṯ wəhipalətî ’eṯ-h<sup>a</sup>ḥereḇ mîyāḏwō: </p>
 <p>23 wahăfiṣwōṯî ’eṯ-miṣərayim bagwōyim wəzērîṯim bā’ărāṣwōṯ: </p>
 <p>24 wəḥizzaqətî ’eṯ-zərō‘wōṯ meleḵə bāḇel wənāṯatî ’eṯ-ḥarəbî bəyāḏwō wəšāḇarətî ’eṯ-zərō‘wōṯ parə‘ōh wənā’aq na’ăqwōṯ ḥālāl ləfānāyw: </p>
 <p>25 wəh<sup>a</sup>ḥăzaqətî ’eṯ-zərō‘wōṯ meleḵə bāḇel ûzərō‘wōṯ parə‘ōh tipōlənâ wəyāḏə‘û kî-’ănî yəhwâ bəṯitî ḥarəbî bəyaḏ meleḵə-bāḇel wənāṭâ ’wōṯāh ’el-’ereṣ miṣərāyim: </p>
 <p>26 wahăfiṣwōṯî ’eṯ-miṣərayim bagwōyim wəzērîṯî ’wōṯām bā’ărāṣwōṯ wəyāḏə‘û kî-’ănî yəhwâ: s</p>
 </td>
 </tr></table>
 <p></p><hr>
 <center>
 <a href="eze031.htm">Next: Ezekiel (Yechezqel) Chapter 31</a></center>
 </body>