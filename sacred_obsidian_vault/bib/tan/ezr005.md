<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/ezr005.htm">Polyglot</a> 
 <a href="../kjv/ezr005.htm">KJV</a> 
 <a href="../vul/ezr005.htm">Vul</a> 
 
 <br>
 <br><a href="ezr.htm">Ezra Index</a><br>
  
 <a href="ezr004.htm">Previous</a> 
 <a href="ezr006.htm">Next</a> 
 </center>
 <hr>
 
 <h3 align="CENTER">Tanach (Hebrew): Ezra Chapter 5</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וְהִתְנַבִּ֞י חַגַּ֣י <font color="brown">נביאה</font> <font color="blue">נְבִיָּ֗א</font> וּזְכַרְיָ֤ה בַר־עִדּוֹא֙ <font color="brown">נביאיא</font> <font color="blue">נְבִיַּיָּ֔א</font> עַל־יְה֣וּדָיֵ֔א דִּ֥י בִיה֖וּד וּבִירוּשְׁלֶ֑ם בְּשֻׁ֛ם אֱלָ֥הּ יִשְׂרָאֵ֖ל עֲלֵיהֽוֹן׃ ס</span></p>
 <p align="RIGHT"><span lang="he">‎<a name="002">2</a> ‏בֵּאדַ֡יִן קָ֠מוּ זְרֻבָּבֶ֤ל בַּר־שְׁאַלְתִּיאֵל֙ וְיֵשׁ֣וּעַ בַּר־יֽוֹצָדָ֔ק וְשָׁרִ֣יו לְמִבְנֵ֔א בֵּ֥ית אֱלָהָ֖א דִּ֣י בִירֽוּשְׁלֶ֑ם וְעִמְּה֛וֹן <font color="brown">נביאיא</font> <font color="blue">נְבִיַּיָּ֥א</font> דִֽי־אֱלָהָ֖א מְסָעֲדִ֥ין לְהֽוֹן׃<font color="red"><sup>3</sup></font> פ</span></p>
 <p align="RIGHT"><span lang="he">‎<a name="003">3</a> ‏בֵּהּ־זִמְנָא֩ אֲתָ֨א עֲלֵיה֜וֹן תַּ֠תְּנַי פַּחַ֧ת עֲבַֽר־נַהֲרָ֛ה וּשְׁתַ֥ר בּוֹזְנַ֖י וּכְנָוָתְה֑וֹן וְכֵן֙ אָמְרִ֣ין לְהֹ֔ם מַן־שָׂ֨ם לְכֹ֜ם טְעֵ֗ם בַּיְתָ֤א דְנָה֙ לִבְּנֵ֔א וְאֻשַּׁרְנָ֥א דְנָ֖ה לְשַׁכְלָלָֽה׃ ס</span></p>
 <p align="RIGHT"><span lang="he">‎<a name="004">4</a> ‏אֱדַ֥יִן כְּנֵ֖מָא אֲמַ֣רְנָא לְּהֹ֑ם מַן־אִנּוּן֙ שְׁמָהָ֣ת גֻּבְרַיָּ֔א דִּֽי־דְנָ֥ה בִנְיָנָ֖א בָּנַֽיִן׃ </span></p>
 <p align="RIGHT"><span lang="he">‎<a name="005">5</a> ‏וְעֵ֣ין אֱלָהֲהֹ֗ם הֲוָת֙ עַל־שָׂבֵ֣י יְהוּדָיֵ֔א וְלָא־בַטִּ֣לוּ הִמּ֔וֹ עַד־טַעְמָ֖א לְדָרְיָ֣וֶשׁ יְהָ֑ךְ וֶאֱדַ֛יִן יְתִיב֥וּן נִשְׁתְּוָנָ֖א עַל־דְּנָֽה׃ פ</span></p>
 <p align="RIGHT"><span lang="he">‎<a name="006">6</a> ‏פַּרְשֶׁ֣גֶן אִ֠גַּרְתָּא דִּֽי־שְׁלַ֞ח תַּתְּנַ֣י׀ פַּחַ֣ת עֲבַֽר־נַהֲרָ֗ה וּשְׁתַ֤ר בּוֹזְנַי֙ וּכְנָ֣וָתֵ֔הּ אֲפַ֨רְסְכָיֵ֔א דִּ֖י בַּעֲבַ֣ר נַהֲרָ֑ה עַל־דָּרְיָ֖וֶשׁ מַלְכָּֽא׃ </span></p>
 <p align="RIGHT"><span lang="he">‎<a name="007">7</a> ‏פִּתְגָמָ֖א שְׁלַ֣חוּ עֲל֑וֹהִי וְכִדְנָה֙ כְּתִ֣יב בְּגַוֵּ֔הּ לְדָרְיָ֥וֶשׁ מַלְכָּ֖א שְׁלָמָ֥א כֹֽלָּא׃ ס</span></p>
 <p align="RIGHT"><span lang="he">‎<a name="008">8</a> ‏יְדִ֣יעַ׀ לֶהֱוֵ֣א לְמַלְכָּ֗א דִּֽי־אֲזַ֜לְנָא לִיה֤וּד מְדִֽינְתָּא֙ לְבֵית֙ אֱלָהָ֣א רַבָּ֔א וְה֤וּא מִתְבְּנֵא֙ אֶ֣בֶן גְּלָ֔ל וְאָ֖ע מִתְּשָׂ֣ם בְּכֻתְלַיָּ֑א וַעֲבִ֥ידְתָּא דָ֛ךְ אָסְפַּ֥רְנָא מִתְעַבְדָ֖א וּמַצְלַ֥ח בְּיֶדְהֹֽם׃ ס</span></p>
 <p align="RIGHT"><span lang="he">‎<a name="009">9</a> ‏אֱדַ֗יִן שְׁאֵ֙לְנָא֙ לְשָׂבַיָּ֣א אִלֵּ֔ךְ כְּנֵ֖מָא אֲמַ֣רְנָא לְּהֹ֑ם<font color="red"><sup>3</sup></font> מַן־שָׂ֨ם לְכֹ֜ם טְעֵ֗ם בַּיְתָ֤א דְנָה֙ לְמִבְנְיָ֔ה וְאֻשַּׁרְנָ֥א דְנָ֖ה לְשַׁכְלָלָֽה׃ </span></p>
 <p align="RIGHT"><span lang="he">‎<a name="010">10</a> ‏וְאַ֧ף שְׁמָהָתְהֹ֛ם שְׁאֵ֥לְנָא לְּהֹ֖ם<font color="red"><sup>3</sup></font> לְהוֹדָעוּתָ֑ךְ דִּ֛י נִכְתֻּ֥ב שֻׁם־גֻּבְרַיָּ֖א דִּ֥י בְרָאשֵׁיהֹֽם׃ ס</span></p>
 <p align="RIGHT"><span lang="he">‎<a name="011">11</a> ‏וּכְנֵ֥מָא פִתְגָמָ֖א הֲתִיב֣וּנָא לְמֵמַ֑ר אֲנַ֣חְנָא הִמּ֡וֹ עַבְדוֹהִי֩ דִֽי־אֱלָ֨הּ שְׁמַיָּ֜א וְאַרְעָ֗א וּבָנַ֤יִן בַּיְתָא֙ דִּֽי־הֲוָ֨א בְנֵ֜ה מִקַּדְמַ֤ת דְּנָה֙ שְׁנִ֣ין שַׂגִּיאָ֔ן וּמֶ֤לֶךְ לְיִשְׂרָאֵל֙ רַ֔ב בְּנָ֖הִי וְשַׁכְלְלֵֽהּ׃ </span></p>
 <p align="RIGHT"><span lang="he">‎<a name="012">12</a> ‏לָהֵ֗ן מִן־דִּ֨י הַרְגִּ֤זוּ אֲבָהֳתַ֙נָא֙ לֶאֱלָ֣הּ שְׁמַיָּ֔א יְהַ֣ב הִמּ֔וֹ בְּיַ֛ד נְבוּכַדְנֶצַּ֥ר מֶֽלֶךְ־בָּבֶ֖ל <font color="brown">כסדיא</font> <font color="blue">כַּסְדָּאָ֑ה</font> וּבַיְתָ֤ה דְנָה֙ סַתְרֵ֔הּ וְעַמָּ֖ה הַגְלִ֥י לְבָבֶֽל׃ ס</span></p>
 <p align="RIGHT"><span lang="he">‎<a name="013">13</a> ‏בְּרַם֙ בִּשְׁנַ֣ת חֲדָ֔ה לְכ֥וֹרֶשׁ מַלְכָּ֖א דִּ֣י בָבֶ֑ל כּ֤וֹרֶשׁ מַלְכָּא֙ שָׂ֣ם טְעֵ֔ם בֵּית־אֱלָהָ֥א דְנָ֖ה לִבְּנֵֽא׃ </span></p>
 <p align="RIGHT"><span lang="he">‎<a name="014">14</a> ‏וְ֠אַף מָאנַיָּ֣א דִֽי־בֵית־אֱלָהָא֮ דִּ֣י דַהֲבָ֣ה וְכַסְפָּא֒ דִּ֣י נְבוּכַדְנֶצַּ֗ר הַנְפֵּק֙ מִן־הֵֽיכְלָא֙ דִּ֣י בִֽירוּשְׁלֶ֔ם וְהֵיבֵ֣ל הִמּ֔וֹ לְהֵיכְלָ֖א דִּ֣י בָבֶ֑ל הַנְפֵּ֨ק הִמּ֜וֹ כּ֣וֹרֶשׁ מַלְכָּ֗א מִן־הֵֽיכְלָא֙ דִּ֣י בָבֶ֔ל וִיהִ֙יבוּ֙ לְשֵׁשְׁבַּצַּ֣ר שְׁמֵ֔הּ דִּ֥י פֶחָ֖ה שָׂמֵֽהּ׃ </span></p>
 <p align="RIGHT"><span lang="he">‎<a name="015">15</a> ‏וַאֲמַר־לֵ֓הּ׀ <font color="brown">אלה</font> <font color="blue">אֵ֚ל</font> מָֽאנַיָּ֔א שֵׂ֚א אֵֽזֶל־אֲחֵ֣ת הִמּ֔וֹ בְּהֵיכְלָ֖א דִּ֣י בִירוּשְׁלֶ֑ם וּבֵ֥ית אֱלָהָ֖א יִתְבְּנֵ֥א עַל־אַתְרֵֽהּ׃ ס</span></p>
 <p align="RIGHT"><span lang="he">‎<a name="016">16</a> ‏אֱדַ֙יִן֙ שֵׁשְׁבַּצַּ֣ר דֵּ֔ךְ אֲתָ֗א יְהַ֧ב אֻשַּׁיָּ֛א דִּי־בֵ֥ית אֱלָהָ֖א דִּ֣י בִירוּשְׁלֶ֑ם וּמִן־אֱדַ֧יִן וְעַד־כְּעַ֛ן מִתְבְּנֵ֖א וְלָ֥א שְׁלִֽם׃ </span></p>
 <p align="RIGHT"><span lang="he">‎<a name="017">17</a> ‏וּכְעַ֞ן הֵ֧ן עַל־מַלְכָּ֣א טָ֗ב יִ֠תְבַּקַּר<font color="red"><sup>3</sup></font> בְּבֵ֨ית גִּנְזַיָּ֜א דִּי־מַלְכָּ֣א תַמָּה֮ דִּ֣י בְּבָבֶל֒ הֵ֣ן אִיתַ֗י דִּֽי־מִן־כּ֤וֹרֶשׁ מַלְכָּא֙ שִׂ֣ים טְעֵ֔ם לְמִבְנֵ֛א בֵּית־אֱלָהָ֥א דֵ֖ךְ בִּירוּשְׁלֶ֑ם וּרְע֥וּת מַלְכָּ֛א עַל־דְּנָ֖ה יִשְׁלַ֥ח עֲלֶֽינָא׃ ס</span></p>
 </td>
 <td width="50%">
 <p>1 wəhiṯənabî ḥagay <font color="brown">nəḇî’â</font> <font color="blue">nəḇîyā’</font> ûzəḵarəyâ ḇar-‘idwō’ <font color="brown">nəḇî’ayyā’</font> <font color="blue">nəḇîyayyā’</font> ‘al-yəhûḏāyē’ dî ḇîhûḏ ûḇîrûšəlem bəšum ’ĕlāh yiśərā’ēl ‘ălêhwōn: s</p>
 <p>2 bē’ḏayin qāmû zərubāḇel bar-šə’alətî’ēl wəyēšû‘a bar-ywōṣāḏāq wəšārîw ləmiḇənē’ bêṯ ’ĕlâā’ dî ḇîrûšəlem wə‘imməhwōn <font color="brown">nəḇî’ayyā’</font> <font color="blue">nəḇîyayyā’</font> ḏî-’ĕlâā’ məsā‘ăḏîn ləhwōn:<font color="red"><sup>3</sup></font> f</p>
 <p>3 bēhh-zimənā’ ’ăṯā’ ‘ălêhwōn tatənay p<sup>a</sup>ḥaṯ ‘ăḇar-nahărâ ûšəṯar bwōzənay ûḵənāwāṯəhwōn wəḵēn ’āmərîn ləhōm man-śām ləḵōm ṭə‘ēm bayəṯā’ ḏənâ libənē’ wə’uššarənā’ ḏənâ ləšaḵəlālâ: s</p>
 <p>4 ’ĕḏayin kənēmā’ ’ămarənā’ lləhōm man-’innûn šəmâāṯ guḇərayyā’ dî-ḏənâ ḇinəyānā’ bānayin: </p>
 <p>5 wə‘ên ’ĕlâăhōm hăwāṯ ‘al-śāḇê yəhûḏāyē’ wəlā’-ḇaṭṭilû himmwō ‘aḏ-ṭ<sup>a</sup>‘əmā’ ləḏārəyāweš yəhāḵə we’ĕḏayin yəṯîḇûn nišətəwānā’ ‘al-dənâ: f</p>
 <p>6 parəšeḡen ’igarətā’ dî-šəl<sup>a</sup>ḥ tatənay| p<sup>a</sup>ḥaṯ ‘ăḇar-nahărâ ûšəṯar bwōzənay ûḵənāwāṯēhh ’ăfarəsəḵāyē’ dî b<sup>a</sup>‘ăḇar nahărâ ‘al-dārəyāweš maləkā’: </p>
 <p>7 piṯəḡāmā’ šəl<sup>a</sup>ḥû ‘ălwōhî wəḵiḏənâ kəṯîḇ bəḡaûēhh ləḏārəyāweš maləkā’ šəlāmā’ ḵōllā’: s</p>
 <p>8 yəḏî‘a| lehĕwē’ ləmaləkā’ dî-’ăzalənā’ lîhûḏ məḏînətā’ ləḇêṯ ’ĕlâā’ rabā’ wəhû’ miṯəbənē’ ’eḇen gəlāl wə’ā‘ mitəśām bəḵuṯəlayyā’ w<sup>a</sup>‘ăḇîḏətā’ ḏāḵə ’āsəparənā’ miṯə‘aḇəḏā’ ûmaṣəl<sup>a</sup>ḥ bəyeḏəhōm: s</p>
 <p>9 ’ĕḏayin šə’ēlənā’ ləśāḇayyā’ ’illēḵə kənēmā’ ’ămarənā’ lləhōm<font color="red"><sup>3</sup></font> man-śām ləḵōm ṭə‘ēm bayəṯā’ ḏənâ ləmiḇənəyâ wə’uššarənā’ ḏənâ ləšaḵəlālâ: </p>
 <p>10 wə’af šəmâāṯəhōm šə’ēlənā’ lləhōm<font color="red"><sup>3</sup></font> ləhwōḏā‘ûṯāḵə dî niḵətuḇ šum-guḇərayyā’ dî ḇərā’šêhōm: s</p>
 <p>11 ûḵənēmā’ fiṯəḡāmā’ hăṯîḇûnā’ ləmēmar ’ăn<sup>a</sup>ḥənā’ himmwō ‘aḇəḏwōhî ḏî-’ĕlāh šəmayyā’ wə’arə‘ā’ ûḇānayin bayəṯā’ dî-hăwā’ ḇənēh miqqaḏəmaṯ dənâ šənîn śagî’ān ûmeleḵə ləyiśərā’ēl raḇ bənâî wəšaḵələlēhh: </p>
 <p>12 lâēn min-dî harəgizû ’ăḇâŏṯanā’ le’ĕlāh šəmayyā’ yəhaḇ himmwō bəyaḏ nəḇûḵaḏəneṣṣar meleḵə-bāḇel <font color="brown">kasədāyā’</font> <font color="blue">kasədā’â</font> ûḇayəṯâ ḏənâ saṯərēhh wə‘ammâ haḡəlî ləḇāḇel: s</p>
 <p>13 bəram bišənaṯ ḥăḏâ ləḵwōreš maləkā’ dî ḇāḇel kwōreš maləkā’ śām ṭə‘ēm bêṯ-’ĕlâā’ ḏənâ libənē’: </p>
 <p>14 wə’af mā’nayyā’ ḏî-ḇêṯ-’ĕlâā’ dî ḏahăḇâ wəḵasəpā’ dî nəḇûḵaḏəneṣṣar hanəpēq min-hêḵəlā’ dî ḇîrûšəlem wəhêḇēl himmwō ləhêḵəlā’ dî ḇāḇel hanəpēq himmwō kwōreš maləkā’ min-hêḵəlā’ dî ḇāḇel wîhîḇû ləšēšəbaṣṣar šəmēhh dî feḥâ śāmēhh: </p>
 <p>15 wa’ămar-lēhh| <font color="brown">’ēlleh</font> <font color="blue">’ēl</font> mā’nayyā’ śē’ ’ēzel-’ăḥēṯ himmwō bəhêḵəlā’ dî ḇîrûšəlem ûḇêṯ ’ĕlâā’ yiṯəbənē’ ‘al-’aṯərēhh: s</p>
 <p>16 ’ĕḏayin šēšəbaṣṣar dēḵə ’ăṯā’ yəhaḇ ’uššayyā’ dî-ḇêṯ ’ĕlâā’ dî ḇîrûšəlem ûmin-’ĕḏayin wə‘aḏ-kə‘an miṯəbənē’ wəlā’ šəlim: </p>
 <p>17 ûḵə‘an hēn ‘al-maləkā’ ṭāḇ yiṯəbaqqar<font color="red"><sup>3</sup></font> bəḇêṯ ginəzayyā’ dî-maləkā’ ṯammâ dî bəḇāḇel hēn ’îṯay dî-min-kwōreš maləkā’ śîm ṭə‘ēm ləmiḇənē’ bêṯ-’ĕlâā’ ḏēḵə bîrûšəlem ûrə‘ûṯ maləkā’ ‘al-dənâ yišəl<sup>a</sup>ḥ ‘ăleynā’: s</p>
 </td>
 </tr></table>
 <p></p><hr>
 <center>
 <a href="ezr006.htm">Next: Ezra Chapter 6</a></center>
 </body>