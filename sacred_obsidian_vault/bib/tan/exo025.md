<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/exo025.htm">Polyglot</a> 
 <a href="../kjv/exo025.htm">KJV</a> 
 <a href="../sep/exo025.htm">Sep</a> 
 <a href="../vul/exo025.htm">Vul</a> 
 
 <br>
 <br><a href="exo.htm">Exodus (Shemot) Index</a><br>
  
 <a href="exo024.htm">Previous</a> 
 <a href="exo026.htm">Next</a> 
 </center>
 <hr>
 
 <h3 align="CENTER">Tanach (Hebrew): Exodus (Shemot) Chapter 25</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </span></p>
 <p align="RIGHT"><span lang="he">‎<a name="002">2</a> ‏דַּבֵּר֙ אֶל־בְּנֵ֣י יִשְׂרָאֵ֔ל וְיִקְחוּ־לִ֖י תְּרוּמָ֑ה מֵאֵ֤ת כָּל־אִישׁ֙ אֲשֶׁ֣ר יִדְּבֶ֣נּוּ לִבּ֔וֹ תִּקְח֖וּ אֶת־תְּרוּמָתִֽי׃ </span></p>
 <p align="RIGHT"><span lang="he">‎<a name="003">3</a> ‏וְזֹאת֙ הַתְּרוּמָ֔ה אֲשֶׁ֥ר תִּקְח֖וּ מֵאִתָּ֑ם זָהָ֥ב וָכֶ֖סֶף וּנְחֹֽשֶׁת׃ </span></p>
 <p align="RIGHT"><span lang="he">‎<a name="004">4</a> ‏וּתְכֵ֧לֶת וְאַרְגָּמָ֛ן וְתוֹלַ֥עַת שָׁנִ֖י וְשֵׁ֥שׁ וְעִזִּֽים׃ </span></p>
 <p align="RIGHT"><span lang="he">‎<a name="005">5</a> ‏וְעֹרֹ֨ת אֵילִ֧ם מְאָדָּמִ֛ים וְעֹרֹ֥ת תְּחָשִׁ֖ים וַעֲצֵ֥י שִׁטִּֽים׃ </span></p>
 <p align="RIGHT"><span lang="he">‎<a name="006">6</a> ‏שֶׁ֖מֶן לַמָּאֹ֑ר בְּשָׂמִים֙ לְשֶׁ֣מֶן הַמִּשְׁחָ֔ה וְלִקְטֹ֖רֶת הַסַּמִּֽים׃ </span></p>
 <p align="RIGHT"><span lang="he">‎<a name="007">7</a> ‏אַבְנֵי־שֹׁ֕הַם וְאַבְנֵ֖י מִלֻּאִ֑ים לָאֵפֹ֖ד וְלַחֹֽשֶׁן׃ </span></p>
 <p align="RIGHT"><span lang="he">‎<a name="008">8</a> ‏וְעָ֥שׂוּ לִ֖י מִקְדָּ֑שׁ וְשָׁכַנְתִּ֖י בְּתוֹכָֽם׃ </span></p>
 <p align="RIGHT"><span lang="he">‎<a name="009">9</a> ‏כְּכֹ֗ל אֲשֶׁ֤ר אֲנִי֙ מַרְאֶ֣ה אוֹתְךָ֔ אֵ֚ת תַּבְנִ֣ית הַמִּשְׁכָּ֔ן וְאֵ֖ת תַּבְנִ֣ית כָּל־כֵּלָ֑יו וְכֵ֖ן תַּעֲשֽׂוּ׃ ס</span></p>
 <p align="RIGHT"><span lang="he">‎<a name="010">10</a> ‏וְעָשׂ֥וּ אֲר֖וֹן עֲצֵ֣י שִׁטִּ֑ים אַמָּתַ֨יִם וָחֵ֜צִי אָרְכּ֗וֹ וְאַמָּ֤ה וָחֵ֙צִי֙ רָחְבּ֔וֹ וְאַמָּ֥ה וָחֵ֖צִי קֹמָתֽוֹ׃ </span></p>
 <p align="RIGHT"><span lang="he">‎<a name="011">11</a> ‏וְצִפִּיתָ֤ אֹתוֹ֙ זָהָ֣ב טָה֔וֹר מִבַּ֥יִת וּמִח֖וּץ תְּצַפֶּ֑נּוּ וְעָשִׂ֧יתָ עָלָ֛יו זֵ֥ר זָהָ֖ב סָבִֽיב׃ </span></p>
 <p align="RIGHT"><span lang="he">‎<a name="012">12</a> ‏וְיָצַ֣קְתָּ לּ֗וֹ אַרְבַּע֙ טַבְּעֹ֣ת זָהָ֔ב וְנָ֣תַתָּ֔ה עַ֖ל אַרְבַּ֣ע פַּעֲמֹתָ֑יו וּשְׁתֵּ֣י טַבָּעֹ֗ת עַל־צַלְעוֹ֙ הָֽאֶחָ֔ת וּשְׁתֵּי֙ טַבָּעֹ֔ת עַל־צַלְע֖וֹ הַשֵּׁנִֽית׃ </span></p>
 <p align="RIGHT"><span lang="he">‎<a name="013">13</a> ‏וְעָשִׂ֥יתָ בַדֵּ֖י עֲצֵ֣י שִׁטִּ֑ים וְצִפִּיתָ֥ אֹתָ֖ם זָהָֽב׃ </span></p>
 <p align="RIGHT"><span lang="he">‎<a name="014">14</a> ‏וְהֵבֵאתָ֤<font color="red"><sup>3</sup></font> אֶת־הַבַּדִּים֙ בַּטַּבָּעֹ֔ת עַ֖ל צַלְעֹ֣ת הָאָרֹ֑ן לָשֵׂ֥את אֶת־הָאָרֹ֖ן בָּהֶֽם׃ </span></p>
 <p align="RIGHT"><span lang="he">‎<a name="015">15</a> ‏בְּטַבְּעֹת֙ הָאָרֹ֔ן יִהְי֖וּ הַבַּדִּ֑ים לֹ֥א יָסֻ֖רוּ מִמֶּֽנּוּ׃ </span></p>
 <p align="RIGHT"><span lang="he">‎<a name="016">16</a> ‏וְנָתַתָּ֖ אֶל־הָאָרֹ֑ן אֵ֚ת הָעֵדֻ֔ת אֲשֶׁ֥ר אֶתֵּ֖ן אֵלֶֽיךָ׃ </span></p>
 <p align="RIGHT"><span lang="he">‎<a name="017">17</a> ‏וְעָשִׂ֥יתָ כַפֹּ֖רֶת זָהָ֣ב טָה֑וֹר אַמָּתַ֤יִם וָחֵ֙צִי֙ אָרְכָּ֔הּ וְאַמָּ֥ה וָחֵ֖צִי רָחְבָּֽהּ׃ </span></p>
 <p align="RIGHT"><span lang="he">‎<a name="018">18</a> ‏וְעָשִׂ֛יתָ שְׁנַ֥יִם כְּרֻבִ֖ים זָהָ֑ב מִקְשָׁה֙ תַּעֲשֶׂ֣ה אֹתָ֔ם מִשְּׁנֵ֖י קְצ֥וֹת הַכַּפֹּֽרֶת׃ </span></p>
 <p align="RIGHT"><span lang="he">‎<a name="019">19</a> ‏וַ֠עֲשֵׂה כְּר֨וּב אֶחָ֤ד מִקָּצָה֙ מִזֶּ֔ה וּכְרוּב־אֶחָ֥ד מִקָּצָ֖ה מִזֶּ֑ה מִן־הַכַּפֹּ֛רֶת תַּעֲשׂ֥וּ אֶת־הַכְּרֻבִ֖ים עַל־שְׁנֵ֥י קְצוֹתָֽיו׃ </span></p>
 <p align="RIGHT"><span lang="he">‎<a name="020">20</a> ‏וְהָי֣וּ הַכְּרֻבִים֩ פֹּרְשֵׂ֨י כְנָפַ֜יִם לְמַ֗עְלָה סֹכְכִ֤ים בְּכַנְפֵיהֶם֙ עַל־הַכַּפֹּ֔רֶת וּפְנֵיהֶ֖ם אִ֣ישׁ אֶל־אָחִ֑יו אֶל־הַכַּפֹּ֔רֶת יִהְי֖וּ פְּנֵ֥י הַכְּרֻבִֽים׃ </span></p>
 <p align="RIGHT"><span lang="he">‎<a name="021">21</a> ‏וְנָתַתָּ֧ אֶת־הַכַּפֹּ֛רֶת עַל־הָאָרֹ֖ן מִלְמָ֑עְלָה וְאֶל־הָ֣אָרֹ֔ן תִּתֵּן֙ אֶת־הָ֣עֵדֻ֔ת אֲשֶׁ֥ר אֶתֵּ֖ן אֵלֶֽיךָ׃ </span></p>
 <p align="RIGHT"><span lang="he">‎<a name="022">22</a> ‏וְנוֹעַדְתִּ֣י לְךָ֮ שָׁם֒ וְדִבַּרְתִּ֨י אִתְּךָ֜ מֵעַ֣ל הַכַּפֹּ֗רֶת מִבֵּין֙ שְׁנֵ֣י הַכְּרֻבִ֔ים אֲשֶׁ֖ר עַל־אֲרֹ֣ן הָעֵדֻ֑ת אֵ֣ת כָּל־אֲשֶׁ֧ר אֲצַוֶּ֛ה אוֹתְךָ֖ אֶל־בְּנֵ֥י יִשְׂרָאֵֽל׃ פ</span></p>
 <p align="RIGHT"><span lang="he">‎<a name="023">23</a> ‏וְעָשִׂ֥יתָ שֻׁלְחָ֖ן עֲצֵ֣י שִׁטִּ֑ים אַמָּתַ֤יִם אָרְכּוֹ֙ וְאַמָּ֣ה רָחְבּ֔וֹ וְאַמָּ֥ה וָחֵ֖צִי קֹמָתֽוֹ׃ </span></p>
 <p align="RIGHT"><span lang="he">‎<a name="024">24</a> ‏וְצִפִּיתָ֥ אֹת֖וֹ זָהָ֣ב טָה֑וֹר וְעָשִׂ֥יתָ לּ֛וֹ זֵ֥ר זָהָ֖ב סָבִֽיב׃ </span></p>
 <p align="RIGHT"><span lang="he">‎<a name="025">25</a> ‏וְעָשִׂ֨יתָ לּ֥וֹ מִסְגֶּ֛רֶת טֹ֖פַח סָבִ֑יב וְעָשִׂ֧יתָ זֵר־זָהָ֛ב לְמִסְגַּרְתּ֖וֹ סָבִֽיב׃ </span></p>
 <p align="RIGHT"><span lang="he">‎<a name="026">26</a> ‏וְעָשִׂ֣יתָ לּ֔וֹ אַרְבַּ֖ע טַבְּעֹ֣ת זָהָ֑ב וְנָתַתָּ֙ אֶת־הַטַּבָּעֹ֔ת עַ֚ל אַרְבַּ֣ע הַפֵּאֹ֔ת אֲשֶׁ֖ר לְאַרְבַּ֥ע רַגְלָֽיו׃ </span></p>
 <p align="RIGHT"><span lang="he">‎<a name="027">27</a> ‏לְעֻמַּת֙ הַמִּסְגֶּ֔רֶת תִּהְיֶ֖יןָ הַטַּבָּעֹ֑ת לְבָתִּ֣ים לְבַדִּ֔ים לָשֵׂ֖את אֶת־הַשֻּׁלְחָֽן׃ </span></p>
 <p align="RIGHT"><span lang="he">‎<a name="028">28</a> ‏וְעָשִׂ֤יתָ אֶת־הַבַּדִּים֙ עֲצֵ֣י שִׁטִּ֔ים וְצִפִּיתָ֥ אֹתָ֖ם זָהָ֑ב וְנִשָּׂא־בָ֖ם אֶת־הַשֻּׁלְחָֽן׃ </span></p>
 <p align="RIGHT"><span lang="he">‎<a name="029">29</a> ‏וְעָשִׂ֨יתָ קְּעָרֹתָ֜יו וְכַפֹּתָ֗יו וּקְשׂוֹתָיו֙ וּמְנַקִּיֹּתָ֔יו אֲשֶׁ֥ר יֻסַּ֖ךְ בָּהֵ֑ן זָהָ֥ב טָה֖וֹר תַּעֲשֶׂ֥ה אֹתָֽם׃ </span></p>
 <p align="RIGHT"><span lang="he">‎<a name="030">30</a> ‏וְנָתַתָּ֧ עַֽל־הַשֻּׁלְחָ֛ן לֶ֥חֶם פָּנִ֖ים לְפָנַ֥י תָּמִֽיד׃ פ</span></p>
 <p align="RIGHT"><span lang="he">‎<a name="031">31</a> ‏וְעָשִׂ֥יתָ מְנֹרַ֖ת זָהָ֣ב טָה֑וֹר מִקְשָׁ֞ה תֵּעָשֶׂ֤ה הַמְּנוֹרָה֙ יְרֵכָ֣הּ וְקָנָ֔הּ גְּבִיעֶ֛יהָ כַּפְתֹּרֶ֥יהָ וּפְרָחֶ֖יהָ מִמֶּ֥נָּה יִהְיֽוּ׃ </span></p>
 <p align="RIGHT"><span lang="he">‎<a name="032">32</a> ‏וְשִׁשָּׁ֣ה קָנִ֔ים יֹצְאִ֖ים מִצִּדֶּ֑יהָ שְׁלֹשָׁ֣ה׀ קְנֵ֣י מְנֹרָ֗ה מִצִּדָּהּ֙ הָאֶחָ֔ד וּשְׁלֹשָׁה֙ קְנֵ֣י מְנֹרָ֔ה מִצִּדָּ֖הּ הַשֵּׁנִֽי׃ </span></p>
 <p align="RIGHT"><span lang="he">‎<a name="033">33</a> ‏שְׁלֹשָׁ֣ה גְ֠בִעִים מְֽשֻׁקָּדִ֞ים בַּקָּנֶ֣ה הָאֶחָד֮ כַּפְתֹּ֣ר וָפֶרַח֒ וּשְׁלֹשָׁ֣ה גְבִעִ֗ים מְשֻׁקָּדִ֛ים בַּקָּנֶ֥ה הָאֶחָ֖ד כַּפְתֹּ֣ר וָפָ֑רַח כֵּ֚ן לְשֵׁ֣שֶׁת הַקָּנִ֔ים הַיֹּצְאִ֖ים מִן־הַמְּנֹרָֽה׃ </span></p>
 <p align="RIGHT"><span lang="he">‎<a name="034">34</a> ‏וּבַמְּנֹרָ֖ה אַרְבָּעָ֣ה גְבִעִ֑ים מְשֻׁקָּדִ֔ים כַּפְתֹּרֶ֖יהָ וּפְרָחֶֽיהָ׃ </span></p>
 <p align="RIGHT"><span lang="he">‎<a name="035">35</a> ‏וְכַפְתֹּ֡ר תַּחַת֩ שְׁנֵ֨י הַקָּנִ֜ים מִמֶּ֗נָּה וְכַפְתֹּר֙ תַּ֣חַת שְׁנֵ֤י הַקָּנִים֙ מִמֶּ֔נָּה וְכַפְתֹּ֕ר תַּחַת־שְׁנֵ֥י הַקָּנִ֖ים מִמֶּ֑נָּה לְשֵׁ֙שֶׁת֙ הַקָּנִ֔ים הַיֹּצְאִ֖ים מִן־הַמְּנֹרָֽה׃ </span></p>
 <p align="RIGHT"><span lang="he">‎<a name="036">36</a> ‏כַּפְתֹּרֵיהֶ֥ם וּקְנֹתָ֖ם מִמֶּ֣נָּה יִהְי֑וּ כֻּלָּ֛הּ מִקְשָׁ֥ה אַחַ֖ת זָהָ֥ב טָהֽוֹר׃ </span></p>
 <p align="RIGHT"><span lang="he">‎<a name="037">37</a> ‏וְעָשִׂ֥יתָ אֶת־נֵרֹתֶ֖יהָ שִׁבְעָ֑ה וְהֶֽעֱלָה֙ אֶת־נֵ֣רֹתֶ֔יהָ וְהֵאִ֖יר עַל־עֵ֥בֶר פָּנֶֽיהָ׃ </span></p>
 <p align="RIGHT"><span lang="he">‎<a name="038">38</a> ‏וּמַלְקָחֶ֥יהָ וּמַחְתֹּתֶ֖יהָ זָהָ֥ב טָהֽוֹר׃ </span></p>
 <p align="RIGHT"><span lang="he">‎<a name="039">39</a> ‏כִּכָּ֛ר זָהָ֥ב טָה֖וֹר יַעֲשֶׂ֣ה אֹתָ֑הּ אֵ֥ת כָּל־הַכֵּלִ֖ים הָאֵֽלֶּה׃ </span></p>
 <p align="RIGHT"><span lang="he">‎<a name="040">40</a> ‏וּרְאֵ֖ה וַעֲשֵׂ֑ה בְּתַ֨בְנִיתָ֔ם אֲשֶׁר־אַתָּ֥ה מָרְאֶ֖ה בָּהָֽר׃ ס</span></p>
 </td>
 <td width="50%">
 <p>1 wayəḏabēr yəhwâ ’el-mōšeh llē’mōr: </p>
 <p>2 dabēr ’el-bənê yiśərā’ēl wəyiqəḥû-lî tərûmâ mē’ēṯ kāl-’îš ’ăšer yidəḇennû libwō tiqəḥû ’eṯ-tərûmāṯî: </p>
 <p>3 wəzō’ṯ hatərûmâ ’ăšer tiqəḥû mē’itām zâāḇ wāḵesef ûnəḥōšeṯ: </p>
 <p>4 ûṯəḵēleṯ wə’arəgāmān wəṯwōl<sup>a</sup>‘aṯ šānî wəšēš wə‘izzîm: </p>
 <p>5 wə‘ōrōṯ ’êlim mə’ādāmîm wə‘ōrōṯ təḥāšîm w<sup>a</sup>‘ăṣê šiṭṭîm: </p>
 <p>6 šemen lammā’ōr bəśāmîm ləšemen hammišəḥâ wəliqəṭōreṯ hassammîm: </p>
 <p>7 ’aḇənê-šōham wə’aḇənê millu’îm lā’ēfōḏ wəl<sup>a</sup>ḥōšen: </p>
 <p>8 wə‘āśû lî miqədāš wəšāḵanətî bəṯwōḵām: </p>
 <p>9 kəḵōl ’ăšer ’ănî marə’eh ’wōṯəḵā ’ēṯ taḇənîṯ hammišəkān wə’ēṯ taḇənîṯ kāl-kēlāyw wəḵēn t<sup>a</sup>‘ăśû: s</p>
 <p>10 wə‘āśû ’ărwōn ‘ăṣê šiṭṭîm ’ammāṯayim wāḥēṣî ’ārəkwō wə’ammâ wāḥēṣî rāḥəbwō wə’ammâ wāḥēṣî qōmāṯwō: </p>
 <p>11 wəṣipîṯā ’ōṯwō zâāḇ ṭâwōr mibayiṯ ûmiḥûṣ təṣapennû wə‘āśîṯā ‘ālāyw zēr zâāḇ sāḇîḇ: </p>
 <p>12 wəyāṣaqətā llwō ’arəb<sup>a</sup>‘ ṭabə‘ōṯ zâāḇ wənāṯatâ ‘al ’arəb<sup>a</sup>‘ p<sup>a</sup>‘ămōṯāyw ûšətê ṭabā‘ōṯ ‘al-ṣalə‘wō hā’eḥāṯ ûšətê ṭabā‘ōṯ ‘al-ṣalə‘wō haššēnîṯ: </p>
 <p>13 wə‘āśîṯā ḇadê ‘ăṣê šiṭṭîm wəṣipîṯā ’ōṯām zâāḇ: </p>
 <p>14 wəhēḇē’ṯā<font color="red"><sup>3</sup></font> ’eṯ-habadîm baṭṭabā‘ōṯ ‘al ṣalə‘ōṯ hā’ārōn lāśē’ṯ ’eṯ-hā’ārōn bâem: </p>
 <p>15 bəṭabə‘ōṯ hā’ārōn yihəyû habadîm lō’ yāsurû mimmennû: </p>
 <p>16 wənāṯatā ’el-hā’ārōn ’ēṯ hā‘ēḏuṯ ’ăšer ’etēn ’ēleyḵā: </p>
 <p>17 wə‘āśîṯā ḵapōreṯ zâāḇ ṭâwōr ’ammāṯayim wāḥēṣî ’ārəkāh wə’ammâ wāḥēṣî rāḥəbāh: </p>
 <p>18 wə‘āśîṯā šənayim kəruḇîm zâāḇ miqəšâ t<sup>a</sup>‘ăśeh ’ōṯām miššənê qəṣwōṯ hakapōreṯ: </p>
 <p>19 w<sup>a</sup>‘ăśēh kərûḇ ’eḥāḏ miqqāṣâ mizzeh ûḵərûḇ-’eḥāḏ miqqāṣâ mizzeh min-hakapōreṯ t<sup>a</sup>‘ăśû ’eṯ-hakəruḇîm ‘al-šənê qəṣwōṯāyw: </p>
 <p>20 wəhāyû hakəruḇîm pōrəśê ḵənāfayim ləm<sup>a</sup>‘əlâ sōḵəḵîm bəḵanəfêhem ‘al-hakapōreṯ ûfənêhem ’îš ’el-’āḥîw ’el-hakapōreṯ yihəyû pənê hakəruḇîm: </p>
 <p>21 wənāṯatā ’eṯ-hakapōreṯ ‘al-hā’ārōn miləmā‘əlâ wə’el-hā’ārōn titēn ’eṯ-hā‘ēḏuṯ ’ăšer ’etēn ’ēleyḵā: </p>
 <p>22 wənwō‘aḏətî ləḵā šām wəḏibarətî ’itəḵā mē‘al hakapōreṯ mibên šənê hakəruḇîm ’ăšer ‘al-’ărōn hā‘ēḏuṯ ’ēṯ kāl-’ăšer ’ăṣaûeh ’wōṯəḵā ’el-bənê yiśərā’ēl: f</p>
 <p>23 wə‘āśîṯā šuləḥān ‘ăṣê šiṭṭîm ’ammāṯayim ’ārəkwō wə’ammâ rāḥəbwō wə’ammâ wāḥēṣî qōmāṯwō: </p>
 <p>24 wəṣipîṯā ’ōṯwō zâāḇ ṭâwōr wə‘āśîṯā llwō zēr zâāḇ sāḇîḇ: </p>
 <p>25 wə‘āśîṯā llwō misəgereṯ ṭōf<sup>a</sup>ḥ sāḇîḇ wə‘āśîṯā zēr-zâāḇ ləmisəgarətwō sāḇîḇ: </p>
 <p>26 wə‘āśîṯā llwō ’arəb<sup>a</sup>‘ ṭabə‘ōṯ zâāḇ wənāṯatā ’eṯ-haṭṭabā‘ōṯ ‘al ’arəb<sup>a</sup>‘ hapē’ōṯ ’ăšer lə’arəb<sup>a</sup>‘ raḡəlāyw: </p>
 <p>27 lə‘ummaṯ hammisəgereṯ tihəyeynā haṭṭabā‘ōṯ ləḇātîm ləḇadîm lāśē’ṯ ’eṯ-haššuləḥān: </p>
 <p>28 wə‘āśîṯā ’eṯ-habadîm ‘ăṣê šiṭṭîm wəṣipîṯā ’ōṯām zâāḇ wəniśśā’-ḇām ’eṯ-haššuləḥān: </p>
 <p>29 wə‘āśîṯā qqə‘ārōṯāyw wəḵapōṯāyw ûqəśwōṯāyw ûmənaqqîyōṯāyw ’ăšer yussaḵə bâēn zâāḇ ṭâwōr t<sup>a</sup>‘ăśeh ’ōṯām: </p>
 <p>30 wənāṯatā ‘al-haššuləḥān leḥem pānîm ləfānay tāmîḏ: f</p>
 <p>31 wə‘āśîṯā mənōraṯ zâāḇ ṭâwōr miqəšâ tē‘āśeh hammənwōrâ yərēḵāh wəqānāh gəḇî‘eyhā kafətōreyhā ûfərāḥeyhā mimmennâ yihəyû: </p>
 <p>32 wəšiššâ qānîm yōṣə’îm miṣṣideyhā šəlōšâ| qənê mənōrâ miṣṣidāh hā’eḥāḏ ûšəlōšâ qənê mənōrâ miṣṣidāh haššēnî: </p>
 <p>33 šəlōšâ ḡəḇi‘îm məšuqqāḏîm baqqāneh hā’eḥāḏ kafətōr wāfer<sup>a</sup>ḥ ûšəlōšâ ḡəḇi‘îm məšuqqāḏîm baqqāneh hā’eḥāḏ kafətōr wāfār<sup>a</sup>ḥ kēn ləšēšeṯ haqqānîm hayyōṣə’îm min-hammənōrâ: </p>
 <p>34 ûḇammənōrâ ’arəbā‘â ḡəḇi‘îm məšuqqāḏîm kafətōreyhā ûfərāḥeyhā: </p>
 <p>35 wəḵafətōr t<sup>a</sup>ḥaṯ šənê haqqānîm mimmennâ wəḵafətōr t<sup>a</sup>ḥaṯ šənê haqqānîm mimmennâ wəḵafətōr t<sup>a</sup>ḥaṯ-šənê haqqānîm mimmennâ ləšēšeṯ haqqānîm hayyōṣə’îm min-hammənōrâ: </p>
 <p>36 kafətōrêhem ûqənōṯām mimmennâ yihəyû kullāh miqəšâ ’<sup>a</sup>ḥaṯ zâāḇ ṭâwōr: </p>
 <p>37 wə‘āśîṯā ’eṯ-nērōṯeyhā šiḇə‘â wəhe‘ĕlâ ’eṯ-nērōṯeyhā wəhē’îr ‘al-‘ēḇer pāneyhā: </p>
 <p>38 ûmaləqāḥeyhā ûm<sup>a</sup>ḥətōṯeyhā zâāḇ ṭâwōr: </p>
 <p>39 kikār zâāḇ ṭâwōr y<sup>a</sup>‘ăśeh ’ōṯāh ’ēṯ kāl-hakēlîm hā’ēlleh: </p>
 <p>40 ûrə’ēh w<sup>a</sup>‘ăśēh bəṯaḇənîṯām ’ăšer-’atâ mārə’eh bâār: s</p>
 </td>
 </tr></table>
 <p></p><hr>
 <center>
 <a href="exo026.htm">Next: Exodus (Shemot) Chapter 26</a></center>
 </body>