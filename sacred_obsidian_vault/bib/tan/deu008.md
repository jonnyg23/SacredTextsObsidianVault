<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/deu008.htm">Polyglot</a> 
 <a href="../kjv/deu008.htm">KJV</a> 
 <a href="../sep/deu008.htm">Sep</a> 
 <a href="../vul/deu008.htm">Vul</a> 
 
 <br>
 <br><a href="deu.htm">Deuteronomy (Devarim) Index</a><br>
  
 <a href="deu007.htm">Previous</a> 
 <a href="deu009.htm">Next</a> 
 </center>
 <hr>
 
 <h3 align="CENTER">Tanach (Hebrew): Deuteronomy (Devarim) Chapter 8</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏כָּל־הַמִּצְוָ֗ה אֲשֶׁ֨ר אָנֹכִ֧י מְצַוְּךָ֛ הַיּ֖וֹם תִּשְׁמְר֣וּן לַעֲשׂ֑וֹת לְמַ֨עַן תִּֽחְי֜וּן וּרְבִיתֶ֗ם וּבָאתֶם֙ וִֽירִשְׁתֶּ֣ם אֶת־הָאָ֔רֶץ אֲשֶׁר־נִשְׁבַּ֥ע יְהוָ֖ה לַאֲבֹתֵיכֶֽם׃ </span></p>
 <p align="RIGHT"><span lang="he">‎<a name="002">2</a> ‏וְזָכַרְתָּ֣ אֶת־כָּל־הַדֶּ֗רֶךְ אֲשֶׁ֨ר<font color="red"><sup>3</sup></font> הֹלִֽיכֲךָ֜ יְהוָ֧ה אֱלֹהֶ֛יךָ זֶ֛ה אַרְבָּעִ֥ים שָׁנָ֖ה בַּמִּדְבָּ֑ר לְמַ֨עַן עַנֹּֽתְךָ֜ לְנַסֹּֽתְךָ֗ לָדַ֜עַת אֶת־אֲשֶׁ֧ר בִּֽלְבָבְךָ֛ הֲתִשְׁמֹ֥ר <font color="brown">מצותו</font> <font color="blue">מִצְוֹתָ֖יו</font> אִם־לֹֽא׃ </span></p>
 <p align="RIGHT"><span lang="he">‎<a name="003">3</a> ‏וַֽיְעַנְּךָ֮ וַיַּרְעִבֶךָ֒ וַיַּֽאֲכִֽלְךָ֤ אֶת־הַמָּן֙ אֲשֶׁ֣ר לֹא־יָדַ֔עְתָּ וְלֹ֥א יָדְע֖וּן אֲבֹתֶ֑יךָ לְמַ֣עַן הוֹדִֽעֲךָ֗ כִּ֠י לֹ֣א עַל־הַלֶּ֤חֶם לְבַדּוֹ֙ יִחְיֶ֣ה הָֽאָדָ֔ם כִּ֛י עַל־כָּל־מוֹצָ֥א פִֽי־יְהוָ֖ה יִחְיֶ֥ה הָאָדָֽם׃ </span></p>
 <p align="RIGHT"><span lang="he">‎<a name="004">4</a> ‏שִׂמְלָ֨תְךָ֜ לֹ֤א בָֽלְתָה֙ מֵֽעָלֶ֔יךָ וְרַגְלְךָ֖ לֹ֣א בָצֵ֑קָה זֶ֖ה אַרְבָּעִ֥ים שָׁנָֽה׃ </span></p>
 <p align="RIGHT"><span lang="he">‎<a name="005">5</a> ‏וְיָדַעְתָּ֖ עִם־לְבָבֶ֑ךָ כִּ֗י כַּאֲשֶׁ֨ר יְיַסֵּ֥ר אִישׁ֙ אֶת־בְּנ֔וֹ יְהוָ֥ה אֱלֹהֶ֖יךָ מְיַסְּרֶֽךָּ׃ </span></p>
 <p align="RIGHT"><span lang="he">‎<a name="006">6</a> ‏וְשָׁ֣מַרְתָּ֔ אֶת־מִצְוֹ֖ת יְהוָ֣ה אֱלֹהֶ֑יךָ לָלֶ֥כֶת בִּדְרָכָ֖יו וּלְיִרְאָ֥ה אֹתֽוֹ׃ </span></p>
 <p align="RIGHT"><span lang="he">‎<a name="007">7</a> ‏כִּ֚י יְהוָ֣ה אֱלֹהֶ֔יךָ מְבִֽיאֲךָ֖ אֶל־אֶ֣רֶץ טוֹבָ֑ה אֶ֚רֶץ נַ֣חֲלֵי מָ֔יִם עֲיָנֹת֙ וּתְהֹמֹ֔ת יֹצְאִ֥ים בַּבִּקְעָ֖ה וּבָהָֽר׃ </span></p>
 <p align="RIGHT"><span lang="he">‎<a name="008">8</a> ‏אֶ֤רֶץ חִטָּה֙ וּשְׂעֹרָ֔ה וְגֶ֥פֶן וּתְאֵנָ֖ה וְרִמּ֑וֹן אֶֽרֶץ־זֵ֥ית שֶׁ֖מֶן וּדְבָֽשׁ׃ </span></p>
 <p align="RIGHT"><span lang="he">‎<a name="009">9</a> ‏אֶ֗רֶץ אֲשֶׁ֨ר לֹ֤א בְמִסְכֵּנֻת֙ תֹּֽאכַל־בָּ֣הּ לֶ֔חֶם לֹֽא־תֶחְסַ֥ר כֹּ֖ל בָּ֑הּ אֶ֚רֶץ אֲשֶׁ֣ר אֲבָנֶ֣יהָ בַרְזֶ֔ל וּמֵהֲרָרֶ֖יהָ תַּחְצֹ֥ב נְחֹֽשֶׁת׃ </span></p>
 <p align="RIGHT"><span lang="he">‎<a name="010">10</a> ‏וְאָכַלְתָּ֖ וְשָׂבָ֑עְתָּ וּבֵֽרַכְתָּ֙ אֶת־יְהוָ֣ה אֱלֹהֶ֔יךָ עַל־הָאָ֥רֶץ הַטֹּבָ֖ה אֲשֶׁ֥ר נָֽתַן־לָֽךְ׃ </span></p>
 <p align="RIGHT"><span lang="he">‎<a name="011">11</a> ‏הִשָּׁ֣מֶר לְךָ֔ פֶּן־תִּשְׁכַּ֖ח אֶת־יְהוָ֣ה אֱלֹהֶ֑יךָ לְבִלְתִּ֨י שְׁמֹ֤ר מִצְוֹתָיו֙ וּמִשְׁפָּטָ֣יו וְחֻקֹּתָ֔יו אֲשֶׁ֛ר אָנֹכִ֥י מְצַוְּךָ֖ הַיּֽוֹם׃ </span></p>
 <p align="RIGHT"><span lang="he">‎<a name="012">12</a> ‏פֶּן־תֹּאכַ֖ל וְשָׂבָ֑עְתָּ וּבָתִּ֥ים טוֹבִ֛ים תִּבְנֶ֖ה וְיָשָֽׁבְתָּ׃ </span></p>
 <p align="RIGHT"><span lang="he">‎<a name="013">13</a> ‏וּבְקָֽרְךָ֤ וְצֹֽאנְךָ֙ יִרְבְּיֻ֔ן וְכֶ֥סֶף וְזָהָ֖ב יִרְבֶּה־לָּ֑ךְ וְכֹ֥ל אֲשֶׁר־לְךָ֖ יִרְבֶּֽה׃ </span></p>
 <p align="RIGHT"><span lang="he">‎<a name="014">14</a> ‏וְרָ֖ם לְבָבֶ֑ךָ וְשָֽׁכַחְתָּ֙ אֶת־יְהוָ֣ה אֱלֹהֶ֔יךָ הַמּוֹצִיאֲךָ֛ מֵאֶ֥רֶץ מִצְרַ֖יִם מִבֵּ֥ית עֲבָדִֽים׃ </span></p>
 <p align="RIGHT"><span lang="he">‎<a name="015">15</a> ‏הַמּוֹלִ֨יכֲךָ֜ בַּמִּדְבָּ֣ר׀ הַגָּדֹ֣ל וְהַנּוֹרָ֗א נָחָ֤שׁ׀ שָׂרָף֙ וְעַקְרָ֔ב וְצִמָּא֖וֹן אֲשֶׁ֣ר אֵֽין־מָ֑יִם הַמּוֹצִ֤יא לְךָ֙ מַ֔יִם מִצּ֖וּר הַֽחַלָּמִֽישׁ׃ </span></p>
 <p align="RIGHT"><span lang="he">‎<a name="016">16</a> ‏הַמַּֽאֲכִ֨לְךָ֥ מָן֙ בַּמִּדְבָּ֔ר אֲשֶׁ֥ר לֹא־יָדְע֖וּן אֲבֹתֶ֑יךָ לְמַ֣עַן עַנֹּֽתְךָ֗ וּלְמַ֙עַן֙ נַסֹּתֶ֔ךָ לְהֵיטִֽבְךָ֖ בְּאַחֲרִיתֶֽךָ׃ </span></p>
 <p align="RIGHT"><span lang="he">‎<a name="017">17</a> ‏וְאָמַרְתָּ֖ בִּלְבָבֶ֑ךָ כֹּחִי֙ וְעֹ֣צֶם יָדִ֔י עָ֥שָׂה לִ֖י אֶת־הַחַ֥יִל הַזֶּֽה׃ </span></p>
 <p align="RIGHT"><span lang="he">‎<a name="018">18</a> ‏וְזָֽכַרְתָּ֙ אֶת־יְהוָ֣ה אֱלֹהֶ֔יךָ כִּ֣י ה֗וּא הַנֹּתֵ֥ן לְךָ֛ כֹּ֖חַ לַעֲשׂ֣וֹת חָ֑יִל לְמַ֨עַן הָקִ֧ים אֶת־בְּרִית֛וֹ אֲשֶׁר־נִשְׁבַּ֥ע לַאֲבֹתֶ֖יךָ כַּיּ֥וֹם הַזֶּֽה׃ פ</span></p>
 <p align="RIGHT"><span lang="he">‎<a name="019">19</a> ‏וְהָיָ֗ה אִם־שָׁכֹ֤חַ תִּשְׁכַּח֙ אֶת־יְהוָ֣ה אֱלֹהֶ֔יךָ וְהָֽלַכְתָּ֗ אַחֲרֵי֙ אֱלֹהִ֣ים אֲחֵרִ֔ים וַעֲבַדְתָּ֖ם וְהִשְׁתַּחֲוִ֣יתָ לָהֶ֑ם הַעִדֹ֤תִי בָכֶם֙ הַיּ֔וֹם כִּ֥י אָבֹ֖ד תֹּאבֵדֽוּן׃ </span></p>
 <p align="RIGHT"><span lang="he">‎<a name="020">20</a> ‏כַּגּוֹיִ֗ם אֲשֶׁ֤ר יְהוָה֙ מַאֲבִ֣יד מִפְּנֵיכֶ֔ם כֵּ֖ן תֹאבֵד֑וּן עֵ֚קֶב לֹ֣א תִשְׁמְע֔וּן בְּק֖וֹל יְהוָ֥ה אֱלֹהֵיכֶֽם׃ פ</span></p>
 </td>
 <td width="50%">
 <p>1 kāl-hammiṣəwâ ’ăšer ’ānōḵî məṣaûəḵā hayywōm tišəmərûn l<sup>a</sup>‘ăśwōṯ ləm<sup>a</sup>‘an tiḥəyûn ûrəḇîṯem ûḇā’ṯem wîrišətem ’eṯ-hā’āreṣ ’ăšer-nišəb<sup>a</sup>‘ yəhwâ la’ăḇōṯêḵem: </p>
 <p>2 wəzāḵarətā ’eṯ-kāl-hadereḵə ’ăšer<font color="red"><sup>3</sup></font> hōlîḵăḵā yəhwâ ’ĕlōheyḵā zeh ’arəbā‘îm šānâ bammiḏəbār ləm<sup>a</sup>‘an ‘annōṯəḵā lənassōṯəḵā lāḏ<sup>a</sup>‘aṯ ’eṯ-’ăšer biləḇāḇəḵā hăṯišəmōr <font color="brown">miṣəwōṯāw</font> <font color="blue">miṣəwōṯāyw</font> ’im-lō’: </p>
 <p>3 wayə‘annəḵā wayyarə‘iḇeḵā wayya’ăḵiləḵā ’eṯ-hammān ’ăšer lō’-yāḏ<sup>a</sup>‘ətā wəlō’ yāḏə‘ûn ’ăḇōṯeyḵā ləm<sup>a</sup>‘an hwōḏi‘ăḵā kî lō’ ‘al-halleḥem ləḇadwō yiḥəyeh hā’āḏām kî ‘al-kāl-mwōṣā’ fî-yəhwâ yiḥəyeh hā’āḏām: </p>
 <p>4 śiməlāṯəḵā lō’ ḇāləṯâ mē‘āleyḵā wəraḡələḵā lō’ ḇāṣēqâ zeh ’arəbā‘îm šānâ: </p>
 <p>5 wəyāḏ<sup>a</sup>‘ətā ‘im-ləḇāḇeḵā kî ka’ăšer yəyassēr ’îš ’eṯ-bənwō yəhwâ ’ĕlōheyḵā məyassəreḵḵā: </p>
 <p>6 wəšāmarətā ’eṯ-miṣəwōṯ yəhwâ ’ĕlōheyḵā lāleḵeṯ biḏərāḵāyw ûləyirə’â ’ōṯwō: </p>
 <p>7 kî yəhwâ ’ĕlōheyḵā məḇî’ăḵā ’el-’ereṣ ṭwōḇâ ’ereṣ n<sup>a</sup>ḥălê māyim ‘ăyānōṯ ûṯəhōmōṯ yōṣə’îm babiqə‘â ûḇâār: </p>
 <p>8 ’ereṣ ḥiṭṭâ ûśə‘ōrâ wəḡefen ûṯə’ēnâ wərimmwōn ’ereṣ-zêṯ šemen ûḏəḇāš: </p>
 <p>9 ’ereṣ ’ăšer lō’ ḇəmisəkēnuṯ tō’ḵal-bāh leḥem lō’-ṯeḥəsar kōl bāh ’ereṣ ’ăšer ’ăḇāneyhā ḇarəzel ûmēhărāreyhā t<sup>a</sup>ḥəṣōḇ nəḥōšeṯ: </p>
 <p>10 wə’āḵalətā wəśāḇā‘ətā ûḇēraḵətā ’eṯ-yəhwâ ’ĕlōheyḵā ‘al-hā’āreṣ haṭṭōḇâ ’ăšer nāṯan-lāḵə: </p>
 <p>11 hiššāmer ləḵā pen-tišək<sup>a</sup>ḥ ’eṯ-yəhwâ ’ĕlōheyḵā ləḇilətî šəmōr miṣəwōṯāyw ûmišəpāṭāyw wəḥuqqōṯāyw ’ăšer ’ānōḵî məṣaûəḵā hayywōm: </p>
 <p>12 pen-tō’ḵal wəśāḇā‘ətā ûḇātîm ṭwōḇîm tiḇəneh wəyāšāḇətā: </p>
 <p>13 ûḇəqārəḵā wəṣō’nəḵā yirəbəyun wəḵesef wəzâāḇ yirəbeh-llāḵə wəḵōl ’ăšer-ləḵā yirəbeh: </p>
 <p>14 wərām ləḇāḇeḵā wəšāḵ<sup>a</sup>ḥətā ’eṯ-yəhwâ ’ĕlōheyḵā hammwōṣî’ăḵā mē’ereṣ miṣərayim mibêṯ ‘ăḇāḏîm: </p>
 <p>15 hammwōlîḵăḵā bammiḏəbār| hagāḏōl wəhannwōrā’ nāḥāš| śārāf wə‘aqərāḇ wəṣimmā’wōn ’ăšer ’ên-māyim hammwōṣî’ ləḵā mayim miṣṣûr h<sup>a</sup>ḥallāmîš: </p>
 <p>16 hamma’ăḵiləḵā mān bammiḏəbār ’ăšer lō’-yāḏə‘ûn ’ăḇōṯeyḵā ləm<sup>a</sup>‘an ‘annōṯəḵā ûləm<sup>a</sup>‘an nassōṯeḵā ləhêṭiḇəḵā bə’<sup>a</sup>ḥărîṯeḵā: </p>
 <p>17 wə’āmarətā biləḇāḇeḵā kōḥî wə‘ōṣem yāḏî ‘āśâ lî ’eṯ-h<sup>a</sup>ḥayil hazzeh: </p>
 <p>18 wəzāḵarətā ’eṯ-yəhwâ ’ĕlōheyḵā kî hû’ hannōṯēn ləḵā kōḥa l<sup>a</sup>‘ăśwōṯ ḥāyil ləm<sup>a</sup>‘an hāqîm ’eṯ-bərîṯwō ’ăšer-nišəb<sup>a</sup>‘ la’ăḇōṯeyḵā kayywōm hazzeh: f</p>
 <p>19 wəhāyâ ’im-šāḵōḥa tišək<sup>a</sup>ḥ ’eṯ-yəhwâ ’ĕlōheyḵā wəhālaḵətā ’<sup>a</sup>ḥărê ’ĕlōhîm ’ăḥērîm w<sup>a</sup>‘ăḇaḏətām wəhišət<sup>a</sup>ḥăwîṯā lâem h<sup>a</sup>‘iḏōṯî ḇāḵem hayywōm kî ’āḇōḏ tō’ḇēḏûn: </p>
 <p>20 kagwōyim ’ăšer yəhwâ ma’ăḇîḏ mipənêḵem kēn ṯō’ḇēḏûn ‘ēqeḇ lō’ ṯišəmə‘ûn bəqwōl yəhwâ ’ĕlōhêḵem: f</p>
 </td>
 </tr></table>
 <p></p><hr>
 <center>
 <a href="deu009.htm">Next: Deuteronomy (Devarim) Chapter 9</a></center>
 </body>