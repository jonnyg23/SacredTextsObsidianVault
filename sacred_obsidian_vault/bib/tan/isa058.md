<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/isa058.htm">Polyglot</a> 
 <a href="../kjv/isa058.htm">KJV</a> 
 <a href="../sep/isa058.htm">Sep</a> 
 <a href="../vul/isa058.htm">Vul</a> 
 
 <br>
 <br><a href="isa.htm">Isaiah (Yisheyah) Index</a><br>
  
 <a href="isa057.htm">Previous</a> 
 <a href="isa059.htm">Next</a> 
 </center>
 <hr>
 
 <h3 align="CENTER">Tanach (Hebrew): Isaiah (Yisheyah) Chapter 58</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏קְרָ֤א בְגָרוֹן֙ אַל־תַּחְשֹׂ֔ךְ כַּשּׁוֹפָ֖ר הָרֵ֣ם קוֹלֶ֑ךָ וְהַגֵּ֤ד לְעַמִּי֙ פִּשְׁעָ֔ם וּלְבֵ֥ית יַעֲקֹ֖ב חַטֹּאתָֽם׃ </span></p>
 <p align="RIGHT"><span lang="he">‎<a name="002">2</a> ‏וְאוֹתִ֗י י֥וֹם<font color="red"><sup>3</sup></font> יוֹם֙ יִדְרֹשׁ֔וּן וְדַ֥עַת דְּרָכַ֖י יֶחְפָּצ֑וּן כְּג֞וֹי אֲשֶׁר־צְדָקָ֣ה עָשָׂ֗ה וּמִשְׁפַּ֤ט אֱלֹהָיו֙ לֹ֣א עָזָ֔ב יִשְׁאָל֙וּנִי֙ מִשְׁפְּטֵי־צֶ֔דֶק קִרְבַ֥ת אֱלֹהִ֖ים יֶחְפָּצֽוּן׃ </span></p>
 <p align="RIGHT"><span lang="he">‎<a name="003">3</a> ‏לָ֤מָּה צַּ֙מְנוּ֙ וְלֹ֣א רָאִ֔יתָ עִנִּ֥ינוּ נַפְשֵׁ֖נוּ וְלֹ֣א תֵדָ֑ע הֵ֣ן בְּי֤וֹם צֹֽמְכֶם֙ תִּמְצְאוּ־חֵ֔פֶץ וְכָל־עַצְּבֵיכֶ֖ם תִּנְגֹּֽשׂוּ׃ </span></p>
 <p align="RIGHT"><span lang="he">‎<a name="004">4</a> ‏הֵ֣ן לְרִ֤יב וּמַצָּה֙ תָּצ֔וּמוּ וּלְהַכּ֖וֹת בְּאֶגְרֹ֣ף רֶ֑שַׁע לֹא־תָצ֣וּמוּ כַיּ֔וֹם לְהַשְׁמִ֥יעַ בַּמָּר֖וֹם קוֹלְכֶֽם׃ </span></p>
 <p align="RIGHT"><span lang="he">‎<a name="005">5</a> ‏הֲכָזֶ֗ה יִֽהְיֶה֙ צ֣וֹם אֶבְחָרֵ֔הוּ י֛וֹם עַנּ֥וֹת אָדָ֖ם נַפְשׁ֑וֹ הֲלָכֹ֨ף כְּאַגְמֹ֜ן רֹאשׁ֗וֹ וְשַׂ֤ק וָאֵ֙פֶר֙ יַצִּ֔יעַ הֲלָזֶה֙ תִּקְרָא־צ֔וֹם וְי֥וֹם רָצ֖וֹן לַיהוָֽה׃ </span></p>
 <p align="RIGHT"><span lang="he">‎<a name="006">6</a> ‏הֲל֣וֹא זֶה֮ צ֣וֹם אֶבְחָרֵהוּ֒ פַּתֵּ֙חַ֙ חַרְצֻבּ֣וֹת רֶ֔שַׁע הַתֵּ֖ר אֲגֻדּ֣וֹת<font color="red"><sup>3</sup></font> מוֹטָ֑ה וְשַׁלַּ֤ח רְצוּצִים֙ חָפְשִׁ֔ים וְכָל־מוֹטָ֖ה תְּנַתֵּֽקוּ׃ </span></p>
 <p align="RIGHT"><span lang="he">‎<a name="007">7</a> ‏הֲל֨וֹא פָרֹ֤ס לָֽרָעֵב֙ לַחְמֶ֔ךָ וַעֲנִיִּ֥ים מְרוּדִ֖ים תָּ֣בִיא בָ֑יִת כִּֽי־תִרְאֶ֤ה עָרֹם֙ וְכִסִּית֔וֹ וּמִבְּשָׂרְךָ֖ לֹ֥א תִתְעַלָּֽם׃ </span></p>
 <p align="RIGHT"><span lang="he">‎<a name="008">8</a> ‏אָ֣ז יִבָּקַ֤ע כַּשַּׁ֙חַר֙ אוֹרֶ֔ךָ וַאֲרֻכָתְךָ֖ מְהֵרָ֣ה תִצְמָ֑ח וְהָלַ֤ךְ לְפָנֶ֙יךָ֙ צִדְקֶ֔ךָ כְּב֥וֹד יְהוָ֖ה יַאַסְפֶֽךָ׃ </span></p>
 <p align="RIGHT"><span lang="he">‎<a name="009">9</a> ‏אָ֤ז תִּקְרָא֙ וַיהוָ֣ה יַעֲנֶ֔ה תְּשַׁוַּ֖ע וְיֹאמַ֣ר הִנֵּ֑נִי אִם־תָּסִ֤יר מִתּֽוֹכְךָ֙ מוֹטָ֔ה שְׁלַ֥ח אֶצְבַּ֖ע וְדַבֶּר־אָֽוֶן׃ </span></p>
 <p align="RIGHT"><span lang="he">‎<a name="010">10</a> ‏וְתָפֵ֤ק לָֽרָעֵב֙ נַפְשֶׁ֔ךָ וְנֶ֥פֶשׁ נַעֲנָ֖ה תַּשְׂבִּ֑יעַ וְזָרַ֤ח בַּחֹ֙שֶׁךְ֙ אוֹרֶ֔ךָ וַאֲפֵלָתְךָ֖ כַּֽצָּהֳרָֽיִם׃ </span></p>
 <p align="RIGHT"><span lang="he">‎<a name="011">11</a> ‏וְנָחֲךָ֣ יְהוָה֮ תָּמִיד֒ וְהִשְׂבִּ֤יעַ בְּצַחְצָחוֹת֙ נַפְשֶׁ֔ךָ וְעַצְמֹתֶ֖יךָ יַחֲלִ֑יץ וְהָיִ֙יתָ֙ כְּגַ֣ן רָוֶ֔ה וּכְמוֹצָ֣א מַ֔יִם אֲשֶׁ֥ר לֹא־יְכַזְּב֖וּ מֵימָֽיו׃ </span></p>
 <p align="RIGHT"><span lang="he">‎<a name="012">12</a> ‏וּבָנ֤וּ מִמְּךָ֙ חָרְב֣וֹת עוֹלָ֔ם מוֹסְדֵ֥י דוֹר־וָד֖וֹר תְּקוֹמֵ֑ם וְקֹרָ֤א לְךָ֙ גֹּדֵ֣ר פֶּ֔רֶץ מְשֹׁבֵ֥ב נְתִיב֖וֹת לָשָֽׁבֶת׃ </span></p>
 <p align="RIGHT"><span lang="he">‎<a name="013">13</a> ‏אִם־תָּשִׁ֤יב מִשַּׁבָּת֙ רַגְלֶ֔ךָ עֲשׂ֥וֹת חֲפָצֶ֖יךָ בְּי֣וֹם קָדְשִׁ֑י וְקָרָ֨אתָ לַשַּׁבָּ֜ת עֹ֗נֶג לִקְד֤וֹשׁ יְהוָה֙ מְכֻבָּ֔ד וְכִבַּדְתּוֹ֙ מֵעֲשׂ֣וֹת דְּרָכֶ֔יךָ מִמְּצ֥וֹא חֶפְצְךָ֖ וְדַבֵּ֥ר דָּבָֽר׃ </span></p>
 <p align="RIGHT"><span lang="he">‎<a name="014">14</a> ‏אָ֗ז תִּתְעַנַּג֙ עַל־יְהוָ֔ה וְהִרְכַּבְתִּ֖יךָ עַל־<font color="brown">במותי</font> <font color="blue">בָּ֣מֳתֵי<font color="red"><sup>9</sup></font></font> אָ֑רֶץ וְהַאֲכַלְתִּ֗יךָ נַחֲלַת֙ יַעֲקֹ֣ב אָבִ֔יךָ כִּ֛י פִּ֥י יְהוָ֖ה דִּבֵּֽר׃ ס</span></p>
 </td>
 <td width="50%">
 <p>1 qərā’ ḇəḡārwōn ’al-t<sup>a</sup>ḥəśōḵə kaššwōfār hārēm qwōleḵā wəhagēḏ lə‘ammî pišə‘ām ûləḇêṯ y<sup>a</sup>‘ăqōḇ ḥaṭṭō’ṯām: </p>
 <p>2 wə’wōṯî ywōm<font color="red"><sup>3</sup></font> ywōm yiḏərōšûn wəḏ<sup>a</sup>‘aṯ dərāḵay yeḥəpāṣûn kəḡwōy ’ăšer-ṣəḏāqâ ‘āśâ ûmišəpaṭ ’ĕlōhāyw lō’ ‘āzāḇ yišə’ālûnî mišəpəṭê-ṣeḏeq qirəḇaṯ ’ĕlōhîm yeḥəpāṣûn: </p>
 <p>3 lāmmâ ṣṣamənû wəlō’ rā’îṯā ‘innînû nafəšēnû wəlō’ ṯēḏā‘ hēn bəywōm ṣōməḵem timəṣə’û-ḥēfeṣ wəḵāl-‘aṣṣəḇêḵem tinəgōśû: </p>
 <p>4 hēn lərîḇ ûmaṣṣâ tāṣûmû ûləhakwōṯ bə’eḡərōf reš<sup>a</sup>‘ lō’-ṯāṣûmû ḵayywōm ləhašəmî‘a bammārwōm qwōləḵem: </p>
 <p>5 hăḵāzeh yihəyeh ṣwōm ’eḇəḥārēhû ywōm ‘annwōṯ ’āḏām nafəšwō hălāḵōf kə’aḡəmōn rō’šwō wəśaq wā’ēfer yaṣṣî‘a hălāzeh tiqərā’-ṣwōm wəywōm rāṣwōn layhwâ: </p>
 <p>6 hălwō’ zeh ṣwōm ’eḇəḥārēhû patēḥa ḥarəṣubwōṯ reš<sup>a</sup>‘ hatēr ’ăḡudwōṯ<font color="red"><sup>3</sup></font> mwōṭâ wəšall<sup>a</sup>ḥ rəṣûṣîm ḥāfəšîm wəḵāl-mwōṭâ tənatēqû: </p>
 <p>7 hălwō’ fārōs lārā‘ēḇ l<sup>a</sup>ḥəmeḵā w<sup>a</sup>‘ănîyîm mərûḏîm tāḇî’ ḇāyiṯ kî-ṯirə’eh ‘ārōm wəḵissîṯwō ûmibəśārəḵā lō’ ṯiṯə‘allām: </p>
 <p>8 ’āz yibāq<sup>a</sup>‘ kašš<sup>a</sup>ḥar ’wōreḵā wa’ăruḵāṯəḵā məhērâ ṯiṣəmāḥ wəhālaḵə ləfāneyḵā ṣiḏəqeḵā kəḇwōḏ yəhwâ ya’asəfeḵā: </p>
 <p>9 ’āz tiqərā’ wayhwâ y<sup>a</sup>‘ăneh təšaû<sup>a</sup>‘ wəyō’mar hinnēnî ’im-tāsîr mitwōḵəḵā mwōṭâ šəl<sup>a</sup>ḥ ’eṣəb<sup>a</sup>‘ wəḏaber-’āwen: </p>
 <p>10 wəṯāfēq lārā‘ēḇ nafəšeḵā wənefeš n<sup>a</sup>‘ănâ taśəbî‘a wəzār<sup>a</sup>ḥ b<sup>a</sup>ḥōšeḵə ’wōreḵā wa’ăfēlāṯəḵā kaṣṣâŏrāyim: </p>
 <p>11 wənāḥăḵā yəhwâ tāmîḏ wəhiśəbî‘a bəṣ<sup>a</sup>ḥəṣāḥwōṯ nafəšeḵā wə‘aṣəmōṯeyḵā y<sup>a</sup>ḥălîṣ wəhāyîṯā kəḡan rāweh ûḵəmwōṣā’ mayim ’ăšer lō’-yəḵazzəḇû mêmāyw: </p>
 <p>12 ûḇānû mimməḵā ḥārəḇwōṯ ‘wōlām mwōsəḏê ḏwōr-wāḏwōr təqwōmēm wəqōrā’ ləḵā gōḏēr pereṣ məšōḇēḇ nəṯîḇwōṯ lāšāḇeṯ: </p>
 <p>13 ’im-tāšîḇ miššabāṯ raḡəleḵā ‘ăśwōṯ ḥăfāṣeyḵā bəywōm qāḏəšî wəqārā’ṯā laššabāṯ ‘ōneḡ liqəḏwōš yəhwâ məḵubāḏ wəḵibaḏətwō mē‘ăśwōṯ dərāḵeyḵā mimməṣwō’ ḥefəṣəḵā wəḏabēr dāḇār: </p>
 <p>14 ’āz tiṯə‘annaḡ ‘al-yəhwâ wəhirəkaḇətîḵā ‘al-<font color="brown">bāmwōṯê</font> <font color="blue">bāmŏṯê<font color="red"><sup>9</sup></font></font> ’āreṣ wəha’ăḵalətîḵā n<sup>a</sup>ḥălaṯ y<sup>a</sup>‘ăqōḇ ’āḇîḵā kî pî yəhwâ dibēr: s</p>
 </td>
 </tr></table>
 <p></p><hr>
 <center>
 <a href="isa059.htm">Next: Isaiah (Yisheyah) Chapter 59</a></center>
 </body>