<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/lev013.htm">Polyglot</a> 
 <a href="../kjv/lev013.htm">KJV</a> 
 <a href="../sep/lev013.htm">Sep</a> 
 <a href="../vul/lev013.htm">Vul</a> 
 
 <br>
 <br><a href="lev.htm">Leviticus (Vayikra) Index</a><br>
  
 <a href="lev012.htm">Previous</a> 
 <a href="lev014.htm">Next</a> 
 </center>
 <hr>
 
 <h3 align="CENTER">Tanach (Hebrew): Leviticus (Vayikra) Chapter 13</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְדַבֵּ֣ר יְהוָ֔ה אֶל־מֹשֶׁ֥ה וְאֶֽל־אַהֲרֹ֖ן לֵאמֹֽר׃ </span></p>
 <p align="RIGHT"><span lang="he">‎<a name="002">2</a> ‏אָדָ֗ם כִּֽי־יִהְיֶ֤ה בְעוֹר־בְּשָׂרוֹ֙ שְׂאֵ֤ת אֽוֹ־סַפַּ֙חַת֙ א֣וֹ בַהֶ֔רֶת וְהָיָ֥ה בְעוֹר־בְּשָׂר֖וֹ לְנֶ֣גַע צָרָ֑עַת וְהוּבָא֙ אֶל־אַהֲרֹ֣ן הַכֹּהֵ֔ן א֛וֹ אֶל־אַחַ֥ד מִבָּנָ֖יו הַכֹּהֲנִֽים׃ </span></p>
 <p align="RIGHT"><span lang="he">‎<a name="003">3</a> ‏וְרָאָ֣ה הַכֹּהֵ֣ן אֶת־הַנֶּ֣גַע בְּעֽוֹר־הַ֠בָּשָׂר וְשֵׂעָ֨ר בַּנֶּ֜גַע הָפַ֣ךְ׀ לָבָ֗ן וּמַרְאֵ֤ה הַנֶּ֙גַע֙ עָמֹק֙ מֵע֣וֹר בְּשָׂר֔וֹ נֶ֥גַע צָרַ֖עַת ה֑וּא וְרָאָ֥הוּ הַכֹּהֵ֖ן וְטִמֵּ֥א אֹתֽוֹ׃ </span></p>
 <p align="RIGHT"><span lang="he">‎<a name="004">4</a> ‏וְאִם־בַּהֶרֶת֩ לְבָנָ֨ה הִ֜וא בְּע֣וֹר בְּשָׂר֗וֹ וְעָמֹק֙ אֵין־מַרְאֶ֣הָ מִן־הָע֔וֹר וּשְׂעָרָ֖ה לֹא־הָפַ֣ךְ לָבָ֑ן וְהִסְגִּ֧יר הַכֹּהֵ֛ן אֶת־הַנֶּ֖גַע שִׁבְעַ֥ת יָמִֽים׃ </span></p>
 <p align="RIGHT"><span lang="he">‎<a name="005">5</a> ‏וְרָאָ֣הוּ הַכֹּהֵן֮ בַּיּ֣וֹם הַשְּׁבִיעִי֒ וְהִנֵּ֤ה הַנֶּ֙גַע֙ עָמַ֣ד בְּעֵינָ֔יו לֹֽא־פָשָׂ֥ה הַנֶּ֖גַע בָּע֑וֹר וְהִסְגִּיר֧וֹ הַכֹּהֵ֛ן שִׁבְעַ֥ת יָמִ֖ים שֵׁנִֽית׃ </span></p>
 <p align="RIGHT"><span lang="he">‎<a name="006">6</a> ‏וְרָאָה֩ הַכֹּהֵ֨ן אֹת֜וֹ בַּיּ֣וֹם הַשְּׁבִיעִי֮ שֵׁנִית֒ וְהִנֵּה֙ כֵּהָ֣ה הַנֶּ֔גַע וְלֹא־פָשָׂ֥ה הַנֶּ֖גַע בָּע֑וֹר וְטִהֲר֤וֹ הַכֹּהֵן֙ מִסְפַּ֣חַת הִ֔יא וְכִבֶּ֥ס בְּגָדָ֖יו וְטָהֵֽר׃ </span></p>
 <p align="RIGHT"><span lang="he">‎<a name="007">7</a> ‏וְאִם־פָּשֹׂ֨ה תִפְשֶׂ֤ה הַמִּסְפַּ֙חַת֙ בָּע֔וֹר אַחֲרֵ֧י הֵרָאֹת֛וֹ אֶל־הַכֹּהֵ֖ן לְטָהֳרָת֑וֹ וְנִרְאָ֥ה שֵׁנִ֖ית אֶל־הַכֹּהֵֽן׃ </span></p>
 <p align="RIGHT"><span lang="he">‎<a name="008">8</a> ‏וְרָאָה֙ הַכֹּהֵ֔ן וְהִנֵּ֛ה פָּשְׂתָ֥ה הַמִּסְפַּ֖חַת בָּע֑וֹר וְטִמְּא֥וֹ הַכֹּהֵ֖ן צָרַ֥עַת הִֽוא׃ פ</span></p>
 <p align="RIGHT"><span lang="he">‎<a name="009">9</a> ‏נֶ֣גַע צָרַ֔עַת כִּ֥י תִהְיֶ֖ה בְּאָדָ֑ם וְהוּבָ֖א אֶל־הַכֹּהֵֽן׃ </span></p>
 <p align="RIGHT"><span lang="he">‎<a name="010">10</a> ‏וְרָאָ֣ה הַכֹּהֵ֗ן וְהִנֵּ֤ה שְׂאֵת־לְבָנָה֙ בָּע֔וֹר וְהִ֕יא הָפְכָ֖ה שֵׂעָ֣ר לָבָ֑ן וּמִֽחְיַ֛ת בָּשָׂ֥ר חַ֖י בַּשְׂאֵֽת׃ </span></p>
 <p align="RIGHT"><span lang="he">‎<a name="011">11</a> ‏צָרַ֨עַת נוֹשֶׁ֤נֶת הִוא֙ בְּע֣וֹר בְּשָׂר֔וֹ וְטִמְּא֖וֹ הַכֹּהֵ֑ן לֹ֣א יַסְגִּרֶ֔נּוּ כִּ֥י טָמֵ֖א הֽוּא׃ </span></p>
 <p align="RIGHT"><span lang="he">‎<a name="012">12</a> ‏וְאִם־פָּר֨וֹחַ תִּפְרַ֤ח הַצָּרַ֙עַת֙ בָּע֔וֹר וְכִסְּתָ֣ה הַצָּרַ֗עַת אֵ֚ת כָּל־ע֣וֹר הַנֶּ֔גַע מֵרֹאשׁ֖וֹ וְעַד־רַגְלָ֑יו לְכָל־מַרְאֵ֖ה עֵינֵ֥י הַכֹּהֵֽן׃ </span></p>
 <p align="RIGHT"><span lang="he">‎<a name="013">13</a> ‏וְרָאָ֣ה הַכֹּהֵ֗ן וְהִנֵּ֨ה כִסְּתָ֤ה הַצָּרַ֙עַת֙ אֶת־כָּל־בְּשָׂר֔וֹ וְטִהַ֖ר אֶת־הַנָּ֑גַע כֻּלּ֛וֹ הָפַ֥ךְ לָבָ֖ן טָה֥וֹר הֽוּא׃ </span></p>
 <p align="RIGHT"><span lang="he">‎<a name="014">14</a> ‏וּבְי֨וֹם הֵרָא֥וֹת בּ֛וֹ בָּשָׂ֥ר חַ֖י יִטְמָֽא׃ </span></p>
 <p align="RIGHT"><span lang="he">‎<a name="015">15</a> ‏וְרָאָ֧ה הַכֹּהֵ֛ן אֶת־הַבָּשָׂ֥ר הַחַ֖י וְטִמְּא֑וֹ הַבָּשָׂ֥ר הַחַ֛י טָמֵ֥א ה֖וּא צָרַ֥עַת הֽוּא׃ </span></p>
 <p align="RIGHT"><span lang="he">‎<a name="016">16</a> ‏א֣וֹ כִ֥י יָשׁ֛וּב הַבָּשָׂ֥ר הַחַ֖י וְנֶהְפַּ֣ךְ לְלָבָ֑ן וּבָ֖א אֶל־הַכֹּהֵֽן׃ </span></p>
 <p align="RIGHT"><span lang="he">‎<a name="017">17</a> ‏וְרָאָ֙הוּ֙ הַכֹּהֵ֔ן וְהִנֵּ֛ה נֶהְפַּ֥ךְ הַנֶּ֖גַע לְלָבָ֑ן וְטִהַ֧ר הַכֹּהֵ֛ן אֶת־הַנֶּ֖גַע טָה֥וֹר הֽוּא׃ פ</span></p>
 <p align="RIGHT"><span lang="he">‎<a name="018">18</a> ‏וּבָשָׂ֕ר כִּֽי־יִהְיֶ֥ה בֽוֹ־בְעֹר֖וֹ שְׁחִ֑ין וְנִרְפָּֽא׃ </span></p>
 <p align="RIGHT"><span lang="he">‎<a name="019">19</a> ‏וְהָיָ֞ה בִּמְק֤וֹם הַשְּׁחִין֙ שְׂאֵ֣ת לְבָנָ֔ה א֥וֹ בַהֶ֖רֶת לְבָנָ֣ה אֲדַמְדָּ֑מֶת וְנִרְאָ֖ה אֶל־הַכֹּהֵֽן׃ </span></p>
 <p align="RIGHT"><span lang="he">‎<a name="020">20</a> ‏וְרָאָ֣ה הַכֹּהֵ֗ן וְהִנֵּ֤ה מַרְאֶ֙הָ֙ שָׁפָ֣ל מִן־הָע֔וֹר וּשְׂעָרָ֖הּ הָפַ֣ךְ לָבָ֑ן וְטִמְּא֧וֹ הַכֹּהֵ֛ן נֶֽגַע־צָרַ֥עַת הִ֖וא<font color="red"><sup>3</sup></font> בַּשְּׁחִ֥ין פָּרָֽחָה׃ </span></p>
 <p align="RIGHT"><span lang="he">‎<a name="021">21</a> ‏וְאִ֣ם׀ יִרְאֶ֣נָּה הַכֹּהֵ֗ן וְהִנֵּ֤ה אֵֽין־בָּהּ֙ שֵׂעָ֣ר לָבָ֔ן וּשְׁפָלָ֥ה אֵינֶ֛נָּה מִן־הָע֖וֹר וְהִ֣יא כֵהָ֑ה וְהִסְגִּיר֥וֹ הַכֹּהֵ֖ן שִׁבְעַ֥ת יָמִֽים׃ </span></p>
 <p align="RIGHT"><span lang="he">‎<a name="022">22</a> ‏וְאִם־פָּשֹׂ֥ה תִפְשֶׂ֖ה בָּע֑וֹר וְטִמֵּ֧א הַכֹּהֵ֛ן אֹת֖וֹ נֶ֥גַע הִֽוא׃ </span></p>
 <p align="RIGHT"><span lang="he">‎<a name="023">23</a> ‏וְאִם־תַּחְתֶּ֜יהָ תַּעֲמֹ֤ד הַבַּהֶ֙רֶת֙ לֹ֣א פָשָׂ֔תָה צָרֶ֥בֶת הַשְּׁחִ֖ין הִ֑וא וְטִהֲר֖וֹ הַכֹּהֵֽן׃ ס</span></p>
 <p align="RIGHT"><span lang="he">‎<a name="024">24</a> ‏א֣וֹ בָשָׂ֔ר כִּֽי־יִהְיֶ֥ה בְעֹר֖וֹ מִכְוַת־אֵ֑שׁ וְֽהָיְתָ֞ה מִֽחְיַ֣ת הַמִּכְוָ֗ה בַּהֶ֛רֶת לְבָנָ֥ה אֲדַמְדֶּ֖מֶת א֥וֹ לְבָנָֽה׃ </span></p>
 <p align="RIGHT"><span lang="he">‎<a name="025">25</a> ‏וְרָאָ֣ה אֹתָ֣הּ הַכֹּהֵ֡ן וְהִנֵּ֣ה נֶהְפַּךְ֩ שֵׂעָ֨ר לָבָ֜ן בַּבַּהֶ֗רֶת וּמַרְאֶ֙הָ֙ עָמֹ֣ק מִן־הָע֔וֹר צָרַ֣עַת הִ֔וא בַּמִּכְוָ֖ה פָּרָ֑חָה וְטִמֵּ֤א אֹתוֹ֙ הַכֹּהֵ֔ן נֶ֥גַע צָרַ֖עַת הִֽוא׃ </span></p>
 <p align="RIGHT"><span lang="he">‎<a name="026">26</a> ‏וְאִ֣ם׀ יִרְאֶ֣נָּה הַכֹּהֵ֗ן וְהִנֵּ֤ה אֵֽין־בַּבֶּהֶ֙רֶת֙ שֵׂעָ֣ר לָבָ֔ן וּשְׁפָלָ֥ה אֵינֶ֛נָּה מִן־הָע֖וֹר וְהִ֣וא כֵהָ֑ה וְהִסְגִּיר֥וֹ הַכֹּהֵ֖ן שִׁבְעַ֥ת יָמִֽים׃ </span></p>
 <p align="RIGHT"><span lang="he">‎<a name="027">27</a> ‏וְרָאָ֥הוּ הַכֹּהֵ֖ן בַּיּ֣וֹם הַשְּׁבִיעִ֑י אִם־פָּשֹׂ֤ה תִפְשֶׂה֙ בָּע֔וֹר וְטִמֵּ֤א הַכֹּהֵן֙ אֹת֔וֹ נֶ֥גַע צָרַ֖עַת הִֽוא׃ </span></p>
 <p align="RIGHT"><span lang="he">‎<a name="028">28</a> ‏וְאִם־תַּחְתֶּיהָ֩ תַעֲמֹ֨ד הַבַּהֶ֜רֶת לֹא־פָשְׂתָ֤ה בָעוֹר֙ וְהִ֣וא כֵהָ֔ה שְׂאֵ֥ת הַמִּכְוָ֖ה הִ֑וא וְטִֽהֲרוֹ֙ הַכֹּהֵ֔ן כִּֽי־צָרֶ֥בֶת הַמִּכְוָ֖ה הִֽוא׃ פ</span></p>
 <p align="RIGHT"><span lang="he">‎<a name="029">29</a> ‏וְאִישׁ֙ א֣וֹ אִשָּׁ֔ה כִּֽי־יִהְיֶ֥ה ב֖וֹ נָ֑גַע בְּרֹ֖אשׁ א֥וֹ בְזָקָֽן׃ </span></p>
 <p align="RIGHT"><span lang="he">‎<a name="030">30</a> ‏וְרָאָ֨ה הַכֹּהֵ֜ן אֶת־הַנֶּ֗גַע וְהִנֵּ֤ה מַרְאֵ֙הוּ֙ עָמֹ֣ק מִן־הָע֔וֹר וּב֛וֹ שֵׂעָ֥ר צָהֹ֖ב דָּ֑ק וְטִמֵּ֨א אֹת֤וֹ הַכֹּהֵן֙ נֶ֣תֶק ה֔וּא צָרַ֧עַת הָרֹ֛אשׁ א֥וֹ הַזָּקָ֖ן הֽוּא׃ </span></p>
 <p align="RIGHT"><span lang="he">‎<a name="031">31</a> ‏וְכִֽי־יִרְאֶ֨ה הַכֹּהֵ֜ן אֶת־נֶ֣גַע הַנֶּ֗תֶק וְהִנֵּ֤ה אֵין־מַרְאֵ֙הוּ֙ עָמֹ֣ק מִן־הָע֔וֹר וְשֵׂעָ֥ר שָׁחֹ֖ר אֵ֣ין בּ֑וֹ וְהִסְגִּ֧יר הַכֹּהֵ֛ן אֶת־נֶ֥גַע הַנֶּ֖תֶק שִׁבְעַ֥ת יָמִֽים׃ </span></p>
 <p align="RIGHT"><span lang="he">‎<a name="032">32</a> ‏וְרָאָ֨ה הַכֹּהֵ֣ן אֶת־הַנֶּגַע֮ בַּיּ֣וֹם הַשְּׁבִיעִי֒ וְהִנֵּה֙ לֹא־פָשָׂ֣ה הַנֶּ֔תֶק וְלֹא־הָ֥יָה ב֖וֹ שֵׂעָ֣ר צָהֹ֑ב וּמַרְאֵ֣ה הַנֶּ֔תֶק אֵ֥ין עָמֹ֖ק מִן־הָעֽוֹר׃ </span></p>
 <p align="RIGHT"><span lang="he">‎<a name="033">33</a> ‏וְהִ֨תְגַּלָּ֔ח וְאֶת־הַנֶּ֖תֶק לֹ֣א יְגַלֵּ֑חַ וְהִסְגִּ֨יר הַכֹּהֵ֧ן אֶת־הַנֶּ֛תֶק שִׁבְעַ֥ת יָמִ֖ים שֵׁנִֽית׃ </span></p>
 <p align="RIGHT"><span lang="he">‎<a name="034">34</a> ‏וְרָאָה֩ הַכֹּהֵ֨ן אֶת־הַנֶּ֜תֶק בַּיּ֣וֹם הַשְּׁבִיעִ֗י וְ֠הִנֵּה לֹא־פָשָׂ֤ה הַנֶּ֙תֶק֙ בָּע֔וֹר וּמַרְאֵ֕הוּ אֵינֶ֥נּוּ עָמֹ֖ק מִן־הָע֑וֹר וְטִהַ֤ר אֹתוֹ֙ הַכֹּהֵ֔ן וְכִבֶּ֥ס בְּגָדָ֖יו וְטָהֵֽר׃ </span></p>
 <p align="RIGHT"><span lang="he">‎<a name="035">35</a> ‏וְאִם־פָּשֹׂ֥ה יִפְשֶׂ֛ה הַנֶּ֖תֶק בָּע֑וֹר אַחֲרֵ֖י טָהֳרָתֽוֹ׃ </span></p>
 <p align="RIGHT"><span lang="he">‎<a name="036">36</a> ‏וְרָאָ֙הוּ֙ הַכֹּהֵ֔ן וְהִנֵּ֛ה פָּשָׂ֥ה הַנֶּ֖תֶק בָּע֑וֹר לֹֽא־יְבַקֵּ֧ר הַכֹּהֵ֛ן לַשֵּׂעָ֥ר הַצָּהֹ֖ב טָמֵ֥א הֽוּא׃ </span></p>
 <p align="RIGHT"><span lang="he">‎<a name="037">37</a> ‏וְאִם־בְּעֵינָיו֩ עָמַ֨ד הַנֶּ֜תֶק וְשֵׂעָ֨ר שָׁחֹ֧ר צָֽמַח־בּ֛וֹ נִרְפָּ֥א הַנֶּ֖תֶק טָה֣וֹר ה֑וּא וְטִהֲר֖וֹ הַכֹּהֵֽן׃ ס</span></p>
 <p align="RIGHT"><span lang="he">‎<a name="038">38</a> ‏וְאִישׁ֙ אֽוֹ־אִשָּׁ֔ה כִּֽי־יִהְיֶ֥ה בְעוֹר־בְּשָׂרָ֖ם בֶּהָרֹ֑ת בֶּהָרֹ֖ת לְבָנֹֽת׃ </span></p>
 <p align="RIGHT"><span lang="he">‎<a name="039">39</a> ‏וְרָאָ֣ה הַכֹּהֵ֗ן וְהִנֵּ֧ה בְעוֹר־בְּשָׂרָ֛ם בֶּהָרֹ֖ת כֵּה֣וֹת לְבָנֹ֑ת בֹּ֥הַק ה֛וּא פָּרַ֥ח בָּע֖וֹר טָה֥וֹר הֽוּא׃ ס</span></p>
 <p align="RIGHT"><span lang="he">‎<a name="040">40</a> ‏וְאִ֕ישׁ כִּ֥י יִמָּרֵ֖ט רֹאשׁ֑וֹ קֵרֵ֥חַ ה֖וּא טָה֥וֹר הֽוּא׃ </span></p>
 <p align="RIGHT"><span lang="he">‎<a name="041">41</a> ‏וְאִם֙ מִפְּאַ֣ת פָּנָ֔יו יִמָּרֵ֖ט רֹאשׁ֑וֹ גִּבֵּ֥חַ ה֖וּא טָה֥וֹר הֽוּא׃ </span></p>
 <p align="RIGHT"><span lang="he">‎<a name="042">42</a> ‏וְכִֽי־יִהְיֶ֤ה בַקָּרַ֙חַת֙ א֣וֹ בַגַּבַּ֔חַת נֶ֖גַע לָבָ֣ן אֲדַמְדָּ֑ם צָרַ֤עַת פֹּרַ֙חַת֙ הִ֔וא בְּקָרַחְתּ֖וֹ א֥וֹ בְגַבַּחְתּֽוֹ׃ </span></p>
 <p align="RIGHT"><span lang="he">‎<a name="043">43</a> ‏וְרָאָ֨ה אֹת֜וֹ הַכֹּהֵ֗ן וְהִנֵּ֤ה שְׂאֵת־הַנֶּ֙גַע֙ לְבָנָ֣ה אֲדַמְדֶּ֔מֶת בְּקָרַחְתּ֖וֹ א֣וֹ בְגַבַּחְתּ֑וֹ כְּמַרְאֵ֥ה צָרַ֖עַת ע֥וֹר בָּשָֽׂר׃ </span></p>
 <p align="RIGHT"><span lang="he">‎<a name="044">44</a> ‏אִישׁ־צָר֥וּעַ ה֖וּא טָמֵ֣א ה֑וּא טַמֵּ֧א יְטַמְּאֶ֛נּוּ הַכֹּהֵ֖ן בְּרֹאשׁ֥וֹ נִגְעֽוֹ׃ </span></p>
 <p align="RIGHT"><span lang="he">‎<a name="045">45</a> ‏וְהַצָּר֜וּעַ אֲשֶׁר־בּ֣וֹ הַנֶּ֗גַע בְּגָדָ֞יו יִהְי֤וּ פְרֻמִים֙ וְרֹאשׁוֹ֙ יִהְיֶ֣ה פָר֔וּעַ וְעַל־שָׂפָ֖ם יַעְטֶ֑ה וְטָמֵ֥א׀ טָמֵ֖א יִקְרָֽא׃ </span></p>
 <p align="RIGHT"><span lang="he">‎<a name="046">46</a> ‏כָּל־יְמֵ֞י אֲשֶׁ֨ר הַנֶּ֥גַע בּ֛וֹ יִטְמָ֖א טָמֵ֣א ה֑וּא בָּדָ֣ד יֵשֵׁ֔ב מִח֥וּץ לַֽמַּחֲנֶ֖ה מוֹשָׁבֽוֹ׃ ס</span></p>
 <p align="RIGHT"><span lang="he">‎<a name="047">47</a> ‏וְהַבֶּ֕גֶד כִּֽי־יִהְיֶ֥ה ב֖וֹ נֶ֣גַע צָרָ֑עַת בְּבֶ֣גֶד צֶ֔מֶר א֖וֹ בְּבֶ֥גֶד פִּשְׁתִּֽים׃ </span></p>
 <p align="RIGHT"><span lang="he">‎<a name="048">48</a> ‏א֤וֹ בִֽשְׁתִי֙ א֣וֹ בְעֵ֔רֶב לַפִּשְׁתִּ֖ים וְלַצָּ֑מֶר א֣וֹ בְע֔וֹר א֖וֹ בְּכָל־מְלֶ֥אכֶת עֽוֹר׃ </span></p>
 <p align="RIGHT"><span lang="he">‎<a name="049">49</a> ‏וְהָיָ֨ה הַנֶּ֜גַע יְרַקְרַ֣ק׀ א֣וֹ אֲדַמְדָּ֗ם בַּבֶּגֶד֩ א֨וֹ בָע֜וֹר אֽוֹ־בַשְּׁתִ֤י אוֹ־בָעֵ֙רֶב֙ א֣וֹ בְכָל־כְּלִי־ע֔וֹר נֶ֥גַע צָרַ֖עַת ה֑וּא וְהָרְאָ֖ה אֶת־הַכֹּהֵֽן׃ </span></p>
 <p align="RIGHT"><span lang="he">‎<a name="050">50</a> ‏וְרָאָ֥ה הַכֹּהֵ֖ן אֶת־הַנָּ֑גַע וְהִסְגִּ֥יר אֶת־הַנֶּ֖גַע שִׁבְעַ֥ת יָמִֽים׃ </span></p>
 <p align="RIGHT"><span lang="he">‎<a name="051">51</a> ‏וְרָאָ֨ה אֶת־הַנֶּ֜גַע בַּיּ֣וֹם הַשְּׁבִיעִ֗י כִּֽי־פָשָׂ֤ה הַנֶּ֙גַע֙ בַּ֠בֶּגֶד אֽוֹ־בַשְּׁתִ֤י אֽוֹ־בָעֵ֙רֶב֙ א֣וֹ בָע֔וֹר לְכֹ֛ל אֲשֶׁר־יֵעָשֶׂ֥ה הָע֖וֹר לִמְלָאכָ֑ה צָרַ֧עַת מַמְאֶ֛רֶת הַנֶּ֖גַע טָמֵ֥א הֽוּא׃ </span></p>
 <p align="RIGHT"><span lang="he">‎<a name="052">52</a> ‏וְשָׂרַ֨ף אֶת־הַבֶּ֜גֶד א֥וֹ אֶֽת־הַשְּׁתִ֣י׀ א֣וֹ אֶת־הָעֵ֗רֶב בַּצֶּ֙מֶר֙ א֣וֹ בַפִּשְׁתִּ֔ים א֚וֹ אֶת־כָּל־כְּלִ֣י הָע֔וֹר אֲשֶׁר־יִהְיֶ֥ה ב֖וֹ הַנָּ֑גַע כִּֽי־צָרַ֤עַת מַמְאֶ֙רֶת֙ הִ֔וא בָּאֵ֖שׁ תִּשָּׂרֵֽף׃ </span></p>
 <p align="RIGHT"><span lang="he">‎<a name="053">53</a> ‏וְאִם֮ יִרְאֶ֣ה הַכֹּהֵן֒ וְהִנֵּה֙ לֹא־פָשָׂ֣ה הַנֶּ֔גַע בַּבֶּ֕גֶד א֥וֹ בַשְּׁתִ֖י א֣וֹ בָעֵ֑רֶב א֖וֹ בְּכָל־כְּלִי־עֽוֹר׃ </span></p>
 <p align="RIGHT"><span lang="he">‎<a name="054">54</a> ‏וְצִוָּה֙ הַכֹּהֵ֔ן וְכִ֨בְּס֔וּ אֵ֥ת אֲשֶׁר־בּ֖וֹ הַנָּ֑גַע וְהִסְגִּיר֥וֹ שִׁבְעַת־יָמִ֖ים שֵׁנִֽית׃ </span></p>
 <p align="RIGHT"><span lang="he">‎<a name="055">55</a> ‏וְרָאָ֨ה הַכֹּהֵ֜ן אַחֲרֵ֣י׀ הֻכַּבֵּ֣ס אֶת־הַנֶּ֗גַע וְ֠הִנֵּה לֹֽא־הָפַ֨ךְ הַנֶּ֤גַע אֶת־עֵינוֹ֙ וְהַנֶּ֣גַע לֹֽא־פָשָׂ֔ה טָמֵ֣א ה֔וּא בָּאֵ֖שׁ תִּשְׂרְפֶ֑נּוּ פְּחֶ֣תֶת הִ֔וא בְּקָרַחְתּ֖וֹ א֥וֹ בְגַבַּחְתּֽוֹ׃ </span></p>
 <p align="RIGHT"><span lang="he">‎<a name="056">56</a> ‏וְאִם֮ רָאָ֣ה הַכֹּהֵן֒ וְהִנֵּה֙ כֵּהָ֣ה הַנֶּ֔גַע אַחֲרֵ֖י הֻכַּבֵּ֣ס אֹת֑וֹ וְקָרַ֣ע אֹת֗וֹ מִן־הַבֶּ֙גֶד֙ א֣וֹ מִן־הָע֔וֹר א֥וֹ מִן־הַשְּׁתִ֖י א֥וֹ מִן־הָעֵֽרֶב׃ </span></p>
 <p align="RIGHT"><span lang="he">‎<a name="057">57</a> ‏וְאִם־תֵּרָאֶ֨ה ע֜וֹד בַּ֠בֶּגֶד אֽוֹ־בַשְּׁתִ֤י אֽוֹ־בָעֵ֙רֶב֙ א֣וֹ בְכָל־כְּלִי־ע֔וֹר פֹּרַ֖חַת הִ֑וא בָּאֵ֣שׁ תִּשְׂרְפֶ֔נּוּ אֵ֥ת אֲשֶׁר־בּ֖וֹ הַנָּֽגַע׃ </span></p>
 <p align="RIGHT"><span lang="he">‎<a name="058">58</a> ‏וְהַבֶּ֡גֶד אֽוֹ־הַשְּׁתִ֨י אוֹ־הָעֵ֜רֶב אֽוֹ־כָל־כְּלִ֤י הָעוֹר֙ אֲשֶׁ֣ר תְּכַבֵּ֔ס וְסָ֥ר מֵהֶ֖ם הַנָּ֑גַע וְכֻבַּ֥ס שֵׁנִ֖ית וְטָהֵֽר׃ </span></p>
 <p align="RIGHT"><span lang="he">‎<a name="059">59</a> ‏זֹ֠את תּוֹרַ֨ת נֶֽגַע־צָרַ֜עַת בֶּ֥גֶד הַצֶּ֣מֶר׀ א֣וֹ הַפִּשְׁתִּ֗ים א֤וֹ הַשְּׁתִי֙ א֣וֹ הָעֵ֔רֶב א֖וֹ כָּל־כְּלִי־ע֑וֹר לְטַהֲר֖וֹ א֥וֹ לְטַמְּאֽוֹ׃ פ</span></p>
 </td>
 <td width="50%">
 <p>1 wayəḏabēr yəhwâ ’el-mōšeh wə’el-’ahărōn lē’mōr: </p>
 <p>2 ’āḏām kî-yihəyeh ḇə‘wōr-bəśārwō śə’ēṯ ’wō-sap<sup>a</sup>ḥaṯ ’wō ḇahereṯ wəhāyâ ḇə‘wōr-bəśārwō ləneḡ<sup>a</sup>‘ ṣārā‘aṯ wəhûḇā’ ’el-’ahărōn hakōhēn ’wō ’el-’<sup>a</sup>ḥaḏ mibānāyw hakōhănîm: </p>
 <p>3 wərā’â hakōhēn ’eṯ-hanneḡ<sup>a</sup>‘ bə‘wōr-habāśār wəśē‘ār banneḡ<sup>a</sup>‘ hāfaḵə| lāḇān ûmarə’ēh hanneḡ<sup>a</sup>‘ ‘āmōq mē‘wōr bəśārwō neḡ<sup>a</sup>‘ ṣār<sup>a</sup>‘aṯ hû’ wərā’âû hakōhēn wəṭimmē’ ’ōṯwō: </p>
 <p>4 wə’im-bahereṯ ləḇānâ hiw’ bə‘wōr bəśārwō wə‘āmōq ’ên-marə’ehā min-hā‘wōr ûśə‘ārâ lō’-hāfaḵə lāḇān wəhisəgîr hakōhēn ’eṯ-hanneḡ<sup>a</sup>‘ šiḇə‘aṯ yāmîm: </p>
 <p>5 wərā’âû hakōhēn bayywōm haššəḇî‘î wəhinnēh hanneḡ<sup>a</sup>‘ ‘āmaḏ bə‘ênāyw lō’-fāśâ hanneḡ<sup>a</sup>‘ bā‘wōr wəhisəgîrwō hakōhēn šiḇə‘aṯ yāmîm šēnîṯ: </p>
 <p>6 wərā’â hakōhēn ’ōṯwō bayywōm haššəḇî‘î šēnîṯ wəhinnēh kēhâ hanneḡ<sup>a</sup>‘ wəlō’-fāśâ hanneḡ<sup>a</sup>‘ bā‘wōr wəṭihărwō hakōhēn misəp<sup>a</sup>ḥaṯ hî’ wəḵibes bəḡāḏāyw wəṭâēr: </p>
 <p>7 wə’im-pāśōh ṯifəśeh hammisəp<sup>a</sup>ḥaṯ bā‘wōr ’<sup>a</sup>ḥărê hērā’ōṯwō ’el-hakōhēn ləṭâŏrāṯwō wənirə’â šēnîṯ ’el-hakōhēn: </p>
 <p>8 wərā’â hakōhēn wəhinnēh pāśəṯâ hammisəp<sup>a</sup>ḥaṯ bā‘wōr wəṭimmə’wō hakōhēn ṣār<sup>a</sup>‘aṯ hiw’: f</p>
 <p>9 neḡ<sup>a</sup>‘ ṣār<sup>a</sup>‘aṯ kî ṯihəyeh bə’āḏām wəhûḇā’ ’el-hakōhēn: </p>
 <p>10 wərā’â hakōhēn wəhinnēh śə’ēṯ-ləḇānâ bā‘wōr wəhî’ hāfəḵâ śē‘ār lāḇān ûmiḥəyaṯ bāśār ḥay baśə’ēṯ: </p>
 <p>11 ṣār<sup>a</sup>‘aṯ nwōšeneṯ hiw’ bə‘wōr bəśārwō wəṭimmə’wō hakōhēn lō’ yasəgirennû kî ṭāmē’ hû’: </p>
 <p>12 wə’im-pārwōḥa tifər<sup>a</sup>ḥ haṣṣār<sup>a</sup>‘aṯ bā‘wōr wəḵissəṯâ haṣṣār<sup>a</sup>‘aṯ ’ēṯ kāl-‘wōr hanneḡ<sup>a</sup>‘ mērō’šwō wə‘aḏ-raḡəlāyw ləḵāl-marə’ēh ‘ênê hakōhēn: </p>
 <p>13 wərā’â hakōhēn wəhinnēh ḵissəṯâ haṣṣār<sup>a</sup>‘aṯ ’eṯ-kāl-bəśārwō wəṭihar ’eṯ-hannāḡ<sup>a</sup>‘ kullwō hāfaḵə lāḇān ṭâwōr hû’: </p>
 <p>14 ûḇəywōm hērā’wōṯ bwō bāśār ḥay yiṭəmā’: </p>
 <p>15 wərā’â hakōhēn ’eṯ-habāśār h<sup>a</sup>ḥay wəṭimmə’wō habāśār h<sup>a</sup>ḥay ṭāmē’ hû’ ṣār<sup>a</sup>‘aṯ hû’: </p>
 <p>16 ’wō ḵî yāšûḇ habāśār h<sup>a</sup>ḥay wənehəpaḵə ləlāḇān ûḇā’ ’el-hakōhēn: </p>
 <p>17 wərā’âû hakōhēn wəhinnēh nehəpaḵə hanneḡ<sup>a</sup>‘ ləlāḇān wəṭihar hakōhēn ’eṯ-hanneḡ<sup>a</sup>‘ ṭâwōr hû’: f</p>
 <p>18 ûḇāśār kî-yihəyeh ḇwō-ḇə‘ōrwō šəḥîn wənirəpā’: </p>
 <p>19 wəhāyâ biməqwōm haššəḥîn śə’ēṯ ləḇānâ ’wō ḇahereṯ ləḇānâ ’ăḏamədāmeṯ wənirə’â ’el-hakōhēn: </p>
 <p>20 wərā’â hakōhēn wəhinnēh marə’ehā šāfāl min-hā‘wōr ûśə‘ārāh hāfaḵə lāḇān wəṭimmə’wō hakōhēn neḡ<sup>a</sup>‘-ṣār<sup>a</sup>‘aṯ hiw’<font color="red"><sup>3</sup></font> baššəḥîn pārāḥâ: </p>
 <p>21 wə’im| yirə’ennâ hakōhēn wəhinnēh ’ên-bāh śē‘ār lāḇān ûšəfālâ ’ênennâ min-hā‘wōr wəhî’ ḵēhâ wəhisəgîrwō hakōhēn šiḇə‘aṯ yāmîm: </p>
 <p>22 wə’im-pāśōh ṯifəśeh bā‘wōr wəṭimmē’ hakōhēn ’ōṯwō neḡ<sup>a</sup>‘ hiw’: </p>
 <p>23 wə’im-t<sup>a</sup>ḥəteyhā t<sup>a</sup>‘ămōḏ habahereṯ lō’ fāśāṯâ ṣāreḇeṯ haššəḥîn hiw’ wəṭihărwō hakōhēn: s</p>
 <p>24 ’wō ḇāśār kî-yihəyeh ḇə‘ōrwō miḵəwaṯ-’ēš wəhāyəṯâ miḥəyaṯ hammiḵəwâ bahereṯ ləḇānâ ’ăḏamədemeṯ ’wō ləḇānâ: </p>
 <p>25 wərā’â ’ōṯāh hakōhēn wəhinnēh nehəpaḵə śē‘ār lāḇān babahereṯ ûmarə’ehā ‘āmōq min-hā‘wōr ṣār<sup>a</sup>‘aṯ hiw’ bammiḵəwâ pārāḥâ wəṭimmē’ ’ōṯwō hakōhēn neḡ<sup>a</sup>‘ ṣār<sup>a</sup>‘aṯ hiw’: </p>
 <p>26 wə’im| yirə’ennâ hakōhēn wəhinnēh ’ên-babehereṯ śē‘ār lāḇān ûšəfālâ ’ênennâ min-hā‘wōr wəhiw’ ḵēhâ wəhisəgîrwō hakōhēn šiḇə‘aṯ yāmîm: </p>
 <p>27 wərā’âû hakōhēn bayywōm haššəḇî‘î ’im-pāśōh ṯifəśeh bā‘wōr wəṭimmē’ hakōhēn ’ōṯwō neḡ<sup>a</sup>‘ ṣār<sup>a</sup>‘aṯ hiw’: </p>
 <p>28 wə’im-t<sup>a</sup>ḥəteyhā ṯ<sup>a</sup>‘ămōḏ habahereṯ lō’-fāśəṯâ ḇā‘wōr wəhiw’ ḵēhâ śə’ēṯ hammiḵəwâ hiw’ wəṭihărwō hakōhēn kî-ṣāreḇeṯ hammiḵəwâ hiw’: f</p>
 <p>29 wə’îš ’wō ’iššâ kî-yihəyeh ḇwō nāḡ<sup>a</sup>‘ bərō’š ’wō ḇəzāqān: </p>
 <p>30 wərā’â hakōhēn ’eṯ-hanneḡ<sup>a</sup>‘ wəhinnēh marə’ēhû ‘āmōq min-hā‘wōr ûḇwō śē‘ār ṣâōḇ dāq wəṭimmē’ ’ōṯwō hakōhēn neṯeq hû’ ṣār<sup>a</sup>‘aṯ hārō’š ’wō hazzāqān hû’: </p>
 <p>31 wəḵî-yirə’eh hakōhēn ’eṯ-neḡ<sup>a</sup>‘ hanneṯeq wəhinnēh ’ên-marə’ēhû ‘āmōq min-hā‘wōr wəśē‘ār šāḥōr ’ên bwō wəhisəgîr hakōhēn ’eṯ-neḡ<sup>a</sup>‘ hanneṯeq šiḇə‘aṯ yāmîm: </p>
 <p>32 wərā’â hakōhēn ’eṯ-hanneḡ<sup>a</sup>‘ bayywōm haššəḇî‘î wəhinnēh lō’-fāśâ hanneṯeq wəlō’-hāyâ ḇwō śē‘ār ṣâōḇ ûmarə’ēh hanneṯeq ’ên ‘āmōq min-hā‘wōr: </p>
 <p>33 wəhiṯəgallāḥ wə’eṯ-hanneṯeq lō’ yəḡallēḥa wəhisəgîr hakōhēn ’eṯ-hanneṯeq šiḇə‘aṯ yāmîm šēnîṯ: </p>
 <p>34 wərā’â hakōhēn ’eṯ-hanneṯeq bayywōm haššəḇî‘î wəhinnēh lō’-fāśâ hanneṯeq bā‘wōr ûmarə’ēhû ’ênennû ‘āmōq min-hā‘wōr wəṭihar ’ōṯwō hakōhēn wəḵibes bəḡāḏāyw wəṭâēr: </p>
 <p>35 wə’im-pāśōh yifəśeh hanneṯeq bā‘wōr ’<sup>a</sup>ḥărê ṭâŏrāṯwō: </p>
 <p>36 wərā’âû hakōhēn wəhinnēh pāśâ hanneṯeq bā‘wōr lō’-yəḇaqqēr hakōhēn laśśē‘ār haṣṣâōḇ ṭāmē’ hû’: </p>
 <p>37 wə’im-bə‘ênāyw ‘āmaḏ hanneṯeq wəśē‘ār šāḥōr ṣām<sup>a</sup>ḥ-bwō nirəpā’ hanneṯeq ṭâwōr hû’ wəṭihărwō hakōhēn: s</p>
 <p>38 wə’îš ’wō-’iššâ kî-yihəyeh ḇə‘wōr-bəśārām behārōṯ behārōṯ ləḇānōṯ: </p>
 <p>39 wərā’â hakōhēn wəhinnēh ḇə‘wōr-bəśārām behārōṯ kēhwōṯ ləḇānōṯ bōhaq hû’ pār<sup>a</sup>ḥ bā‘wōr ṭâwōr hû’: s</p>
 <p>40 wə’îš kî yimmārēṭ rō’šwō qērēḥa hû’ ṭâwōr hû’: </p>
 <p>41 wə’im mipə’aṯ pānāyw yimmārēṭ rō’šwō gibēḥa hû’ ṭâwōr hû’: </p>
 <p>42 wəḵî-yihəyeh ḇaqqār<sup>a</sup>ḥaṯ ’wō ḇagab<sup>a</sup>ḥaṯ neḡ<sup>a</sup>‘ lāḇān ’ăḏamədām ṣār<sup>a</sup>‘aṯ pōr<sup>a</sup>ḥaṯ hiw’ bəqār<sup>a</sup>ḥətwō ’wō ḇəḡab<sup>a</sup>ḥətwō: </p>
 <p>43 wərā’â ’ōṯwō hakōhēn wəhinnēh śə’ēṯ-hanneḡ<sup>a</sup>‘ ləḇānâ ’ăḏamədemeṯ bəqār<sup>a</sup>ḥətwō ’wō ḇəḡab<sup>a</sup>ḥətwō kəmarə’ēh ṣār<sup>a</sup>‘aṯ ‘wōr bāśār: </p>
 <p>44 ’îš-ṣārû‘a hû’ ṭāmē’ hû’ ṭammē’ yəṭammə’ennû hakōhēn bərō’šwō niḡə‘wō: </p>
 <p>45 wəhaṣṣārû‘a ’ăšer-bwō hanneḡ<sup>a</sup>‘ bəḡāḏāyw yihəyû fərumîm wərō’šwō yihəyeh fārû‘a wə‘al-śāfām y<sup>a</sup>‘əṭeh wəṭāmē’| ṭāmē’ yiqərā’: </p>
 <p>46 kāl-yəmê ’ăšer hanneḡ<sup>a</sup>‘ bwō yiṭəmā’ ṭāmē’ hû’ bāḏāḏ yēšēḇ miḥûṣ lamm<sup>a</sup>ḥăneh mwōšāḇwō: s</p>
 <p>47 wəhabeḡeḏ kî-yihəyeh ḇwō neḡ<sup>a</sup>‘ ṣārā‘aṯ bəḇeḡeḏ ṣemer ’wō bəḇeḡeḏ pišətîm: </p>
 <p>48 ’wō ḇišəṯî ’wō ḇə‘ēreḇ lapišətîm wəlaṣṣāmer ’wō ḇə‘wōr ’wō bəḵāl-məle’ḵeṯ ‘wōr: </p>
 <p>49 wəhāyâ hanneḡ<sup>a</sup>‘ yəraqəraq| ’wō ’ăḏamədām babeḡeḏ ’wō ḇā‘wōr ’wō-ḇaššəṯî ’wō-ḇā‘ēreḇ ’wō ḇəḵāl-kəlî-‘wōr neḡ<sup>a</sup>‘ ṣār<sup>a</sup>‘aṯ hû’ wəhārə’â ’eṯ-hakōhēn: </p>
 <p>50 wərā’â hakōhēn ’eṯ-hannāḡ<sup>a</sup>‘ wəhisəgîr ’eṯ-hanneḡ<sup>a</sup>‘ šiḇə‘aṯ yāmîm: </p>
 <p>51 wərā’â ’eṯ-hanneḡ<sup>a</sup>‘ bayywōm haššəḇî‘î kî-fāśâ hanneḡ<sup>a</sup>‘ babeḡeḏ ’wō-ḇaššəṯî ’wō-ḇā‘ēreḇ ’wō ḇā‘wōr ləḵōl ’ăšer-yē‘āśeh hā‘wōr liməlā’ḵâ ṣār<sup>a</sup>‘aṯ mamə’ereṯ hanneḡ<sup>a</sup>‘ ṭāmē’ hû’: </p>
 <p>52 wəśāraf ’eṯ-habeḡeḏ ’wō ’eṯ-haššəṯî| ’wō ’eṯ-hā‘ēreḇ baṣṣemer ’wō ḇapišətîm ’wō ’eṯ-kāl-kəlî hā‘wōr ’ăšer-yihəyeh ḇwō hannāḡ<sup>a</sup>‘ kî-ṣār<sup>a</sup>‘aṯ mamə’ereṯ hiw’ bā’ēš tiśśārēf: </p>
 <p>53 wə’im yirə’eh hakōhēn wəhinnēh lō’-fāśâ hanneḡ<sup>a</sup>‘ babeḡeḏ ’wō ḇaššəṯî ’wō ḇā‘ēreḇ ’wō bəḵāl-kəlî-‘wōr: </p>
 <p>54 wəṣiûâ hakōhēn wəḵibəsû ’ēṯ ’ăšer-bwō hannāḡ<sup>a</sup>‘ wəhisəgîrwō šiḇə‘aṯ-yāmîm šēnîṯ: </p>
 <p>55 wərā’â hakōhēn ’<sup>a</sup>ḥărê| hukabēs ’eṯ-hanneḡ<sup>a</sup>‘ wəhinnēh lō’-hāfaḵə hanneḡ<sup>a</sup>‘ ’eṯ-‘ênwō wəhanneḡ<sup>a</sup>‘ lō’-fāśâ ṭāmē’ hû’ bā’ēš tiśərəfennû pəḥeṯeṯ hiw’ bəqār<sup>a</sup>ḥətwō ’wō ḇəḡab<sup>a</sup>ḥətwō: </p>
 <p>56 wə’im rā’â hakōhēn wəhinnēh kēhâ hanneḡ<sup>a</sup>‘ ’<sup>a</sup>ḥărê hukabēs ’ōṯwō wəqār<sup>a</sup>‘ ’ōṯwō min-habeḡeḏ ’wō min-hā‘wōr ’wō min-haššəṯî ’wō min-hā‘ēreḇ: </p>
 <p>57 wə’im-tērā’eh ‘wōḏ babeḡeḏ ’wō-ḇaššəṯî ’wō-ḇā‘ēreḇ ’wō ḇəḵāl-kəlî-‘wōr pōr<sup>a</sup>ḥaṯ hiw’ bā’ēš tiśərəfennû ’ēṯ ’ăšer-bwō hannāḡ<sup>a</sup>‘: </p>
 <p>58 wəhabeḡeḏ ’wō-haššəṯî ’wō-hā‘ēreḇ ’wō-ḵāl-kəlî hā‘wōr ’ăšer təḵabēs wəsār mēhem hannāḡ<sup>a</sup>‘ wəḵubas šēnîṯ wəṭâēr: </p>
 <p>59 zō’ṯ twōraṯ neḡ<sup>a</sup>‘-ṣār<sup>a</sup>‘aṯ beḡeḏ haṣṣemer| ’wō hapišətîm ’wō haššəṯî ’wō hā‘ēreḇ ’wō kāl-kəlî-‘wōr ləṭahărwō ’wō ləṭammə’wō: f</p>
 </td>
 </tr></table>
 <p></p><hr>
 <center>
 <a href="lev014.htm">Next: Leviticus (Vayikra) Chapter 14</a></center>
 </body>