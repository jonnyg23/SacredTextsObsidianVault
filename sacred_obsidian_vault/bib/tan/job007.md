<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/job007.htm">Polyglot</a> 
 <a href="../kjv/job007.htm">KJV</a> 
 <a href="../sep/job007.htm">Sep</a> 
 <a href="../vul/job007.htm">Vul</a> 
 
 <br>
 <br><a href="job.htm">Job (Iyov) Index</a><br>
  
 <a href="job006.htm">Previous</a> 
 <a href="job008.htm">Next</a> 
 </center>
 <hr>
 
 <h3 align="CENTER">Tanach (Hebrew): Job (Iyov) Chapter 7</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏הֲלֹא־צָבָ֣א לֶאֱנ֣וֹשׁ <font color="brown">על־</font> <font color="blue">עֲלֵי־</font> אָ֑רֶץ וְכִימֵ֖י שָׂכִ֣יר יָמָֽיו׃ </span></p>
 <p align="RIGHT"><span lang="he">‎<a name="002">2</a> ‏כְּעֶ֥בֶד יִשְׁאַף־צֵ֑ל וּ֝כְשָׂכִ֗יר יְקַוֶּ֥ה פָעֳלֽוֹ׃ </span></p>
 <p align="RIGHT"><span lang="he">‎<a name="003">3</a> ‏כֵּ֤ן הָנְחַ֣לְתִּי לִ֭י יַרְחֵי־שָׁ֑וְא וְלֵיל֥וֹת עָ֝מָ֗ל מִנּוּ־לִֽי׃ </span></p>
 <p align="RIGHT"><span lang="he">‎<a name="004">4</a> ‏אִם־שָׁכַ֗בְתִּי וְאָמַ֗רְתִּי מָתַ֣י אָ֭קוּם וּמִדַּד־עָ֑רֶב וְשָׂבַ֖עְתִּי נְדֻדִ֣ים עֲדֵי־נָֽשֶׁף׃ </span></p>
 <p align="RIGHT"><span lang="he">‎<a name="005">5</a> ‏לָ֘בַ֤שׁ בְּשָׂרִ֣י רִ֭מָּה <font color="brown">וגיש</font> <font color="blue">וְג֣וּשׁ</font> עָפָ֑ר עוֹרִ֥י רָ֝גַ֗ע וַיִּמָּאֵֽס׃ </span></p>
 <p align="RIGHT"><span lang="he">‎<a name="006">6</a> ‏יָמַ֣י קַ֭לּוּ מִנִּי־אָ֑רֶג וַ֝יִּכְל֗וּ בְּאֶ֣פֶס תִּקְוָֽה׃ </span></p>
 <p align="RIGHT"><span lang="he">‎<a name="007">7</a> ‏זְ֭כֹר כִּי־ר֣וּחַ חַיָּ֑י לֹא־תָשׁ֥וּב עֵ֝ינִ֗י לִרְא֥וֹת טֽוֹב׃ </span></p>
 <p align="RIGHT"><span lang="he">‎<a name="008">8</a> ‏לֹֽא־תְ֭שׁוּרֵנִי עֵ֣ין רֹ֑אִי<font color="red"><sup>1</sup></font> עֵינֶ֖יךָ בִּ֣י וְאֵינֶֽנִּי׃ </span></p>
 <p align="RIGHT"><span lang="he">‎<a name="009">9</a> ‏כָּלָ֣ה עָ֭נָן וַיֵּלַ֑ךְ כֵּ֥ן יוֹרֵ֥ד שְׁ֝א֗וֹל לֹ֣א יַעֲלֶֽה׃ </span></p>
 <p align="RIGHT"><span lang="he">‎<a name="010">10</a> ‏לֹא־יָשׁ֣וּב ע֣וֹד לְבֵית֑וֹ וְלֹא־יַכִּירֶ֖נּוּ ע֣וֹד מְקֹמֽוֹ׃ </span></p>
 <p align="RIGHT"><span lang="he">‎<a name="011">11</a> ‏גַּם־אֲנִי֮ לֹ֤א אֶחֱשָׂ֫ךְ פִּ֥י אֲ‍ֽ֭דַבְּרָה בְּצַ֣ר רוּחִ֑י אָ֝שִׂ֗יחָה בְּמַ֣ר נַפְשִֽׁי׃ </span></p>
 <p align="RIGHT"><span lang="he">‎<a name="012">12</a> ‏הֲ‍ֽיָם־אָ֭נִי אִם־תַּנִּ֑ין כִּֽי־תָשִׂ֖ים עָלַ֣י מִשְׁמָֽר׃ </span></p>
 <p align="RIGHT"><span lang="he">‎<a name="013">13</a> ‏כִּֽי־אָ֭מַרְתִּי תְּנַחֲמֵ֣נִי עַרְשִׂ֑י יִשָּׂ֥א בְ֝שִׂיחִ֗י מִשְׁכָּבִֽי׃ </span></p>
 <p align="RIGHT"><span lang="he">‎<a name="014">14</a> ‏וְחִתַּתַּ֥נִי בַחֲלֹמ֑וֹת וּֽמֵחֶזְיֹנ֥וֹת תְּבַעֲתַֽנִּי׃ </span></p>
 <p align="RIGHT"><span lang="he">‎<a name="015">15</a> ‏וַתִּבְחַ֣ר מַחֲנָ֣ק נַפְשִׁ֑י מָ֝֗וֶת מֵֽעַצְמוֹתָֽי׃ </span></p>
 <p align="RIGHT"><span lang="he">‎<a name="016">16</a> ‏מָ֭אַסְתִּי לֹא־לְעֹלָ֣ם אֶֽחְיֶ֑ה חֲדַ֥ל מִ֝מֶּ֗נִּי כִּי־הֶ֥בֶל יָמָֽי׃ </span></p>
 <p align="RIGHT"><span lang="he">‎<a name="017">17</a> ‏מָֽה־אֱ֭נוֹשׁ כִּ֣י תְגַדְּלֶ֑נּוּ וְכִי־תָשִׁ֖ית אֵלָ֣יו לִבֶּֽךָ׃ </span></p>
 <p align="RIGHT"><span lang="he">‎<a name="018">18</a> ‏וַתִּפְקְדֶ֥נּוּ לִבְקָרִ֑ים לִ֝רְגָעִ֗ים תִּבְחָנֶֽנּוּ׃ </span></p>
 <p align="RIGHT"><span lang="he">‎<a name="019">19</a> ‏כַּ֭מָּה לֹא־תִשְׁעֶ֣ה מִמֶּ֑נִּי לֹֽא־תַ֝רְפֵּ֗נִי עַד־בִּלְעִ֥י רֻקִּֽי׃ </span></p>
 <p align="RIGHT"><span lang="he">‎<a name="020">20</a> ‏חָטָ֡אתִי מָ֤ה אֶפְעַ֨ל׀ לָךְ֮ נֹצֵ֪ר הָאָ֫דָ֥ם לָ֤מָה שַׂמְתַּ֣נִי לְמִפְגָּ֣ע לָ֑ךְ וָאֶהְיֶ֖ה עָלַ֣י לְמַשָּֽׂא׃ </span></p>
 <p align="RIGHT"><span lang="he">‎<a name="021">21</a> ‏וּמֶ֤ה׀ לֹא־תִשָּׂ֣א פִשְׁעִי֮ וְתַעֲבִ֪יר אֶת־עֲוֹ֫נִ֥י כִּֽי־עַ֭תָּה לֶעָפָ֣ר אֶשְׁכָּ֑ב וְשִׁ֖חֲרְתַּ֣נִי וְאֵינֶֽנִּי׃ פ</span></p>
 </td>
 <td width="50%">
 <p>1 hălō’-ṣāḇā’ le’ĕnwōš <font color="brown">‘al-</font> <font color="blue">‘ălê-</font> ’āreṣ wəḵîmê śāḵîr yāmāyw: </p>
 <p>2 kə‘eḇeḏ yišə’af-ṣēl ûḵəśāḵîr yəqaûeh fā‘ŏlwō: </p>
 <p>3 kēn hānəḥalətî lî yarəḥê-šāwə’ wəlêlwōṯ ‘āmāl minnû-lî: </p>
 <p>4 ’im-šāḵaḇətî wə’āmarətî māṯay ’āqûm ûmidaḏ-‘āreḇ wəśāḇ<sup>a</sup>‘ətî nəḏuḏîm ‘ăḏê-nāšef: </p>
 <p>5 lāḇaš bəśārî rimmâ <font color="brown">wəḡîš</font> <font color="blue">wəḡûš</font> ‘āfār ‘wōrî rāḡ<sup>a</sup>‘ wayyimmā’ēs: </p>
 <p>6 yāmay qallû minnî-’āreḡ wayyiḵəlû bə’efes tiqəwâ: </p>
 <p>7 zəḵōr kî-rûḥa ḥayyāy lō’-ṯāšûḇ ‘ênî lirə’wōṯ ṭwōḇ: </p>
 <p>8 lō’-ṯəšûrēnî ‘ên rō’î<font color="red"><sup>1</sup></font> ‘êneyḵā bî wə’ênennî: </p>
 <p>9 kālâ ‘ānān wayyēlaḵə kēn ywōrēḏ šə’wōl lō’ y<sup>a</sup>‘ăleh: </p>
 <p>10 lō’-yāšûḇ ‘wōḏ ləḇêṯwō wəlō’-yakîrennû ‘wōḏ məqōmwō: </p>
 <p>11 gam-’ănî lō’ ’eḥĕśāḵə pî ’ă‍ḏabərâ bəṣar rûḥî ’āśîḥâ bəmar nafəšî: </p>
 <p>12 hă‍yām-’ānî ’im-tannîn kî-ṯāśîm ‘ālay mišəmār: </p>
 <p>13 kî-’āmarətî tən<sup>a</sup>ḥămēnî ‘arəśî yiśśā’ ḇəśîḥî mišəkāḇî: </p>
 <p>14 wəḥitatanî ḇ<sup>a</sup>ḥălōmwōṯ ûmēḥezəyōnwōṯ təḇ<sup>a</sup>‘ăṯannî: </p>
 <p>15 watiḇəḥar m<sup>a</sup>ḥănāq nafəšî māweṯ mē‘aṣəmwōṯāy: </p>
 <p>16 mā’asətî lō’-lə‘ōlām ’eḥəyeh ḥăḏal mimmennî kî-heḇel yāmāy: </p>
 <p>17 mâ-’ĕnwōš kî ṯəḡadəlennû wəḵî-ṯāšîṯ ’ēlāyw libeḵā: </p>
 <p>18 watifəqəḏennû liḇəqārîm lirəḡā‘îm tiḇəḥānennû: </p>
 <p>19 kammâ lō’-ṯišə‘eh mimmennî lō’-ṯarəpēnî ‘aḏ-bilə‘î ruqqî: </p>
 <p>20 ḥāṭā’ṯî mâ ’efə‘al| lāḵə nōṣēr hā’āḏām lāmâ śamətanî ləmifəgā‘ lāḵə wā’ehəyeh ‘ālay ləmaśśā’: </p>
 <p>21 ûmeh| lō’-ṯiśśā’ fišə‘î wəṯ<sup>a</sup>‘ăḇîr ’eṯ-‘ăwōnî kî-‘atâ le‘āfār ’ešəkāḇ wəšiḥărətanî wə’ênennî: f</p>
 </td>
 </tr></table>
 <p></p><hr>
 <center>
 <a href="job008.htm">Next: Job (Iyov) Chapter 8</a></center>
 </body>