<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/zep002.htm">Polyglot</a> 
 <a href="../kjv/zep002.htm">KJV</a> 
 <a href="../sep/zep002.htm">Sep</a> 
 <a href="../vul/zep002.htm">Vul</a> 
 
 <br>
 <br><a href="zep.htm">Zephaniah (Tsephanyah) Index</a><br>
  
 <a href="zep001.htm">Previous</a> 
 <a href="zep003.htm">Next</a> 
 </center>
 <hr>
 
 <h3 align="CENTER">Tanach (Hebrew): Zephaniah (Tsephanyah) Chapter 2</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏הִֽתְקוֹשְׁשׁ֖וּ וָק֑וֹשּׁוּ הַגּ֖וֹי לֹ֥א נִכְסָֽף׃ </span></p>
 <p align="RIGHT"><span lang="he">‎<a name="002">2</a> ‏בְּטֶ֙רֶם֙ לֶ֣דֶת חֹ֔ק כְּמֹ֖ץ עָ֣בַר י֑וֹם בְּטֶ֣רֶם׀ לֹא־יָב֣וֹא עֲלֵיכֶ֗ם חֲרוֹן֙ אַף־יְהוָ֔ה בְּטֶ֙רֶם֙ לֹא־יָב֣וֹא עֲלֵיכֶ֔ם י֖וֹם אַף־יְהוָֽה׃ </span></p>
 <p align="RIGHT"><span lang="he">‎<a name="003">3</a> ‏בַּקְּשׁ֤וּ אֶת־יְהוָה֙ כָּל־עַנְוֵ֣י הָאָ֔רֶץ אֲשֶׁ֥ר מִשְׁפָּט֖וֹ פָּעָ֑לוּ בַּקְּשׁוּ־צֶ֙דֶק֙ בַּקְּשׁ֣וּ עֲנָוָ֔ה אוּלַי֙ תִּסָּ֣תְר֔וּ בְּי֖וֹם אַף־יְהוָֽה׃ </span></p>
 <p align="RIGHT"><span lang="he">‎<a name="004">4</a> ‏כִּ֤י עַזָּה֙ עֲזוּבָ֣ה תִֽהְיֶ֔ה וְאַשְׁקְל֖וֹן לִשְׁמָמָ֑ה אַשְׁדּ֗וֹד בַּֽצָּהֳרַ֙יִם֙ יְגָ֣רְשׁ֔וּהָ וְעֶקְר֖וֹן תֵּעָקֵֽר׃ ס</span></p>
 <p align="RIGHT"><span lang="he">‎<a name="005">5</a> ‏ה֗וֹי יֹֽשְׁבֵ֛י חֶ֥בֶל הַיָּ֖ם גּ֣וֹי כְּרֵתִ֑ים דְּבַר־יְהוָ֣ה עֲלֵיכֶ֗ם כְּנַ֙עַן֙ אֶ֣רֶץ פְּלִשְׁתִּ֔ים וְהַאֲבַדְתִּ֖יךְ מֵאֵ֥ין יוֹשֵֽׁב׃ </span></p>
 <p align="RIGHT"><span lang="he">‎<a name="006">6</a> ‏וְֽהָיְתָ֞ה חֶ֣בֶל הַיָּ֗ם נְוֹ֛ת כְּרֹ֥ת רֹעִ֖ים וְגִדְר֥וֹת צֹֽאן׃ </span></p>
 <p align="RIGHT"><span lang="he">‎<a name="007">7</a> ‏וְהָ֣יָה חֶ֗בֶל לִשְׁאֵרִ֛ית בֵּ֥ית יְהוּדָ֖ה עֲלֵיהֶ֣ם יִרְע֑וּן בְּבָתֵּ֣י אַשְׁקְל֗וֹן בָּעֶ֙רֶב֙ יִרְבָּצ֔וּן כִּ֧י יִפְקְדֵ֛ם יְהוָ֥ה אֱלֹהֵיהֶ֖ם וְשָׁ֥ב <font color="brown">שבותם</font> <font color="blue">שְׁבִיתָֽם׃</font> </span></p>
 <p align="RIGHT"><span lang="he">‎<a name="008">8</a> ‏שָׁמַ֙עְתִּי֙ חֶרְפַּ֣ת מוֹאָ֔ב וְגִדּוּפֵ֖י בְּנֵ֣י עַמּ֑וֹן אֲשֶׁ֤ר חֵֽרְפוּ֙ אֶת־עַמִּ֔י וַיַּגְדִּ֖ילוּ עַל־גְּבוּלָֽם׃ </span></p>
 <p align="RIGHT"><span lang="he">‎<a name="009">9</a> ‏לָכֵ֣ן חַי־אָ֡נִי נְאֻם֩ יְהוָ֨ה צְבָא֜וֹת אֱלֹהֵ֣י יִשְׂרָאֵ֗ל כִּֽי־מוֹאָ֞ב כִּסְדֹ֤ם תִּֽהְיֶה֙ וּבְנֵ֤י עַמּוֹן֙ כַּֽעֲמֹרָ֔ה מִמְשַׁ֥ק חָר֛וּל וּמִכְרֵה־מֶ֥לַח וּשְׁמָמָ֖ה עַד־עוֹלָ֑ם שְׁאֵרִ֤ית עַמִּי֙ יְבָזּ֔וּם וְיֶ֥תֶר <font color="brown">גוי</font> <font color="blue">גּוֹיִ֖י</font> יִנְחָלֽוּם׃ </span></p>
 <p align="RIGHT"><span lang="he">‎<a name="010">10</a> ‏זֹ֥את לָהֶ֖ם תַּ֣חַת גְּאוֹנָ֑ם כִּ֤י חֵֽרְפוּ֙ וַיַּגְדִּ֔לוּ עַל־עַ֖ם יְהוָ֥ה צְבָאֽוֹת׃ </span></p>
 <p align="RIGHT"><span lang="he">‎<a name="011">11</a> ‏נוֹרָ֤א יְהוָה֙ עֲלֵיהֶ֔ם כִּ֣י רָזָ֔ה אֵ֖ת כָּל־אֱלֹהֵ֣י הָאָ֑רֶץ וְיִשְׁתַּֽחֲווּ־לוֹ֙ אִ֣ישׁ מִמְּקוֹמ֔וֹ כֹּ֖ל אִיֵּ֥י הַגּוֹיִֽם׃ </span></p>
 <p align="RIGHT"><span lang="he">‎<a name="012">12</a> ‏גַּם־אַתֶּ֣ם כּוּשִׁ֔ים חַֽלְלֵ֥י חַרְבִּ֖י הֵֽמָּה׃ </span></p>
 <p align="RIGHT"><span lang="he">‎<a name="013">13</a> ‏וְיֵ֤ט יָדוֹ֙ עַל־צָפ֔וֹן וִֽיאַבֵּ֖ד אֶת־אַשּׁ֑וּר וְיָשֵׂ֤ם אֶת־נִֽינְוֵה֙ לִשְׁמָמָ֔ה צִיָּ֖ה כַּמִּדְבָּֽר׃ </span></p>
 <p align="RIGHT"><span lang="he">‎<a name="014">14</a> ‏וְרָבְצ֨וּ בְתוֹכָ֤הּ עֲדָרִים֙ כָּל־חַיְתוֹ־ג֔וֹי גַּם־קָאַת֙ גַּם־קִפֹּ֔ד בְּכַפְתֹּרֶ֖יהָ יָלִ֑ינוּ ק֠וֹל יְשׁוֹרֵ֤ר בַּֽחַלּוֹן֙ חֹ֣רֶב בַּסַּ֔ף כִּ֥י אַרְזָ֖ה עֵרָֽה׃ </span></p>
 <p align="RIGHT"><span lang="he">‎<a name="015">15</a> ‏זֹ֞א֠ת<font color="red"><sup>3</sup></font> הָעִ֤יר הָעַלִּיזָה֙ הַיּוֹשֶׁ֣בֶת לָבֶ֔טַח הָאֹֽמְרָה֙ בִּלְבָבָ֔הּ אֲנִ֖י וְאַפְסִ֣י ע֑וֹד אֵ֣יךְ׀ הָיְתָ֣ה לְשַׁמָּ֗ה מַרְבֵּץ֙ לַֽחַיָּ֔ה כֹּ֚ל עוֹבֵ֣ר עָלֶ֔יהָ יִשְׁרֹ֖ק יָנִ֥יעַ יָדֽוֹ׃ ס</span></p>
 </td>
 <td width="50%">
 <p>1 hiṯəqwōšəšû wāqwōššû hagwōy lō’ niḵəsāf: </p>
 <p>2 bəṭerem leḏeṯ ḥōq kəmōṣ ‘āḇar ywōm bəṭerem| lō’-yāḇwō’ ‘ălêḵem ḥărwōn ’af-yəhwâ bəṭerem lō’-yāḇwō’ ‘ălêḵem ywōm ’af-yəhwâ: </p>
 <p>3 baqqəšû ’eṯ-yəhwâ kāl-‘anəwê hā’āreṣ ’ăšer mišəpāṭwō pā‘ālû baqqəšû-ṣeḏeq baqqəšû ‘ănāwâ ’ûlay tissāṯərû bəywōm ’af-yəhwâ: </p>
 <p>4 kî ‘azzâ ‘ăzûḇâ ṯihəyeh wə’ašəqəlwōn lišəmāmâ ’ašədwōḏ baṣṣâŏrayim yəḡārəšûhā wə‘eqərwōn tē‘āqēr: s</p>
 <p>5 hwōy yōšəḇê ḥeḇel hayyām gwōy kərēṯîm dəḇar-yəhwâ ‘ălêḵem kən<sup>a</sup>‘an ’ereṣ pəlišətîm wəha’ăḇaḏətîḵə mē’ên ywōšēḇ: </p>
 <p>6 wəhāyəṯâ ḥeḇel hayyām nəwōṯ kərōṯ rō‘îm wəḡiḏərwōṯ ṣō’n: </p>
 <p>7 wəhāyâ ḥeḇel lišə’ērîṯ bêṯ yəhûḏâ ‘ălêhem yirə‘ûn bəḇātê ’ašəqəlwōn bā‘ereḇ yirəbāṣûn kî yifəqəḏēm yəhwâ ’ĕlōhêhem wəšāḇ <font color="brown">šəḇûṯām</font> <font color="blue">šəḇîṯām:</font> </p>
 <p>8 šām<sup>a</sup>‘ətî ḥerəpaṯ mwō’āḇ wəḡidûfê bənê ‘ammwōn ’ăšer ḥērəfû ’eṯ-‘ammî wayyaḡədîlû ‘al-gəḇûlām: </p>
 <p>9 lāḵēn ḥay-’ānî nə’um yəhwâ ṣəḇā’wōṯ ’ĕlōhê yiśərā’ēl kî-mwō’āḇ kisəḏōm tihəyeh ûḇənê ‘ammwōn k<sup>a</sup>‘ămōrâ miməšaq ḥārûl ûmiḵərēh-mel<sup>a</sup>ḥ ûšəmāmâ ‘aḏ-‘wōlām šə’ērîṯ ‘ammî yəḇāzzûm wəyeṯer <font color="brown">gwōy</font> <font color="blue">gwōyî</font> yinəḥālûm: </p>
 <p>10 zō’ṯ lâem t<sup>a</sup>ḥaṯ gə’wōnām kî ḥērəfû wayyaḡədilû ‘al-‘am yəhwâ ṣəḇā’wōṯ: </p>
 <p>11 nwōrā’ yəhwâ ‘ălêhem kî rāzâ ’ēṯ kāl-’ĕlōhê hā’āreṣ wəyišət<sup>a</sup>ḥăwû-lwō ’îš mimməqwōmwō kōl ’îyê hagwōyim: </p>
 <p>12 gam-’atem kûšîm ḥaləlê ḥarəbî hēmmâ: </p>
 <p>13 wəyēṭ yāḏwō ‘al-ṣāfwōn wî’abēḏ ’eṯ-’aššûr wəyāśēm ’eṯ-nînəwēh lišəmāmâ ṣîyâ kammiḏəbār: </p>
 <p>14 wərāḇəṣû ḇəṯwōḵāh ‘ăḏārîm kāl-ḥayəṯwō-ḡwōy gam-qā’aṯ gam-qipōḏ bəḵafətōreyhā yālînû qwōl yəšwōrēr b<sup>a</sup>ḥallwōn ḥōreḇ bassaf kî ’arəzâ ‘ērâ: </p>
 <p>15 zō’ṯ<font color="red"><sup>3</sup></font> hā‘îr hā‘allîzâ hayywōšeḇeṯ lāḇeṭ<sup>a</sup>ḥ hā’ōmərâ biləḇāḇāh ’ănî wə’afəsî ‘wōḏ ’êḵə| hāyəṯâ ləšammâ marəbēṣ l<sup>a</sup>ḥayyâ kōl ‘wōḇēr ‘āleyhā yišərōq yānî‘a yāḏwō: s</p>
 </td>
 </tr></table>
 <p></p><hr>
 <center>
 <a href="zep003.htm">Next: Zephaniah (Tsephanyah) Chapter 3</a></center>
 </body>