<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/ch1012.htm">Polyglot</a> 
 <a href="../kjv/ch1012.htm">KJV</a> 
 <a href="../sep/ch1012.htm">Sep</a> 
 <a href="../vul/ch1012.htm">Vul</a> 
 
 <br>
 <br><a href="ch1.htm">1 Chronicles (1 Divrey Yamim) Index</a><br>
  
 <a href="ch1011.htm">Previous</a> 
 <a href="ch1013.htm">Next</a> 
 </center>
 <hr>
 
 <h3 align="CENTER">Tanach (Hebrew): 1 Chronicles (1 Divrey Yamim) Chapter 12</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וְאֵ֗לֶּה הַבָּאִ֤ים אֶל־דָּוִיד֙ לְצִ֣יקְלַ֔ג ע֣וֹד עָצ֔וּר מִפְּנֵ֖י שָׁא֣וּל בֶּן־קִ֑ישׁ וְהֵ֙מָּה֙ בַּגִּבּוֹרִ֔ים עֹזְרֵ֖י הַמִּלְחָמָֽה׃ </span></p>
 <p align="RIGHT"><span lang="he">‎<a name="002">2</a> ‏נֹ֣שְׁקֵי קֶ֗שֶׁת מַיְמִינִ֤ים וּמַשְׂמִאלִים֙ בָּֽאֲבָנִ֔ים וּבַחִצִּ֖ים בַּקָּ֑שֶׁת מֵאֲחֵ֥י שָׁא֖וּל מִבִּנְיָמִֽן׃ </span></p>
 <p align="RIGHT"><span lang="he">‎<a name="003">3</a> ‏הָרֹ֨אשׁ אֲחִיעֶ֜זֶר וְיוֹאָ֗שׁ בְּנֵי֙ הַשְּׁמָעָ֣ה הַגִּבְעָתִ֔י <font color="brown">ויזואל</font> <font color="blue">וִיזִיאֵ֥ל<font color="red"><sup>3</sup></font></font> וָפֶ֖לֶט בְּנֵ֣י עַזְמָ֑וֶת וּבְרָכָ֕ה וְיֵה֖וּא הָעֲנְּתֹתִֽי׃ </span></p>
 <p align="RIGHT"><span lang="he">‎<a name="004">4</a> ‏וְיִֽשְׁמַֽעְיָ֧ה הַגִּבְעוֹנִ֛י גִּבּ֥וֹר בַּשְּׁלֹשִׁ֖ים וְעַל־הַשְּׁלֹשִֽׁים׃ </span></p>
 <p align="RIGHT"><span lang="he">‎<a name="005">5</a> ‏וְיִרְמְיָ֤ה וְיַחֲזִיאֵל֙ וְי֣וֹחָנָ֔ן וְיוֹזָבָ֖ד הַגְּדֵרָתִֽי׃ </span></p>
 <p align="RIGHT"><span lang="he">‎<a name="006">6</a> ‏אֶלְעוּזַ֤י וִירִימוֹת֙ וּבְעַלְיָ֣ה וּשְׁמַרְיָ֔הוּ וּשְׁפַטְיָ֖הוּ <font color="brown">החריפי</font> <font color="blue">הַחֲרוּפִֽי׃</font> </span></p>
 <p align="RIGHT"><span lang="he">‎<a name="007">7</a> ‏אֶלְקָנָ֡ה וְ֠יִשִּׁיָּהוּ וַעֲזַרְאֵ֧ל וְיוֹעֶ֛זֶר וְיָשָׁבְעָ֖ם הַקָּרְחִֽים׃ </span></p>
 <p align="RIGHT"><span lang="he">‎<a name="008">8</a> ‏וְיוֹעֵאלָ֧ה וּזְבַדְיָ֛ה בְּנֵ֥י יְרֹחָ֖ם מִן־הַגְּדֽוֹר׃ </span></p>
 <p align="RIGHT"><span lang="he">‎<a name="009">9</a> ‏וּמִן־הַגָּדִ֡י נִבְדְּל֣וּ אֶל־דָּוִיד֩ לַמְצַ֨ד מִדְבָּ֜רָה גִּבֹּרֵ֣י הַחַ֗יִל אַנְשֵׁ֤י צָבָא֙ לַמִּלְחָמָ֔ה עֹרְכֵ֥י צִנָּ֖ה וָרֹ֑מַח וּפְנֵ֤י אַרְיֵה֙ פְּנֵיהֶ֔ם וְכִצְבָאיִ֥ם עַל־הֶהָרִ֖ים לְמַהֵֽר׃ ס</span></p>
 <p align="RIGHT"><span lang="he">‎<a name="010">10</a> ‏עֵ֖זֶר הָרֹ֑אשׁ עֹבַדְיָה֙ הַשֵּׁנִ֔י אֱלִיאָ֖ב הַשְּׁלִשִֽׁי׃ </span></p>
 <p align="RIGHT"><span lang="he">‎<a name="011">11</a> ‏מִשְׁמַנָּה֙ הָרְבִיעִ֔י יִרְמְיָ֖ה הַחֲמִשִֽׁי׃ </span></p>
 <p align="RIGHT"><span lang="he">‎<a name="012">12</a> ‏עַתַּי֙ הַשִּׁשִּׁ֔י אֱלִיאֵ֖ל הַשְּׁבִעִֽי׃ </span></p>
 <p align="RIGHT"><span lang="he">‎<a name="013">13</a> ‏יֽוֹחָנָן֙ הַשְּׁמִינִ֔י אֶלְזָבָ֖ד הַתְּשִׁיעִֽי׃ </span></p>
 <p align="RIGHT"><span lang="he">‎<a name="014">14</a> ‏יִרְמְיָ֙הוּ֙ הָעֲשִׂירִ֔י סמַכְבַּנַּ֖י עַשְׁתֵּ֥י עָשָֽׂר׃ </span></p>
 <p align="RIGHT"><span lang="he">‎<a name="015">15</a> ‏אֵ֥לֶּה מִבְּנֵי־גָ֖ד רָאשֵׁ֣י הַצָּבָ֑א אֶחָ֤ד לְמֵאָה֙ הַקָּטָ֔ן וְהַגָּד֖וֹל לְאָֽלֶף׃ </span></p>
 <p align="RIGHT"><span lang="he">‎<a name="016">16</a> ‏אֵ֣לֶּה הֵ֗ם אֲשֶׁ֨ר עָבְר֤וּ אֶת־הַיַּרְדֵּן֙ בַּחֹ֣דֶשׁ הָרִאשׁ֔וֹן וְה֥וּא מְמַלֵּ֖א עַל־כָּל־<font color="brown">גדיתיו</font> <font color="blue">גְּדוֹתָ֑יו</font> וַיַּבְרִ֙יחוּ֙ אֶת־כָּל־הָ֣עֲמָקִ֔ים לַמִּזְרָ֖ח וְלַֽמַּעֲרָֽב׃ ס</span></p>
 <p align="RIGHT"><span lang="he">‎<a name="017">17</a> ‏וַיָּבֹ֗אוּ מִן־בְּנֵ֤י בִנְיָמִן֙ וִֽיהוּדָ֔ה עַד־לַמְצָ֖ד לְדָוִֽיד׃ </span></p>
 <p align="RIGHT"><span lang="he">‎<a name="018">18</a> ‏וַיֵּצֵ֣א דָוִיד֮ לִפְנֵיהֶם֒ וַיַּ֙עַן֙ וַיֹּ֣אמֶר לָהֶ֔ם אִם־לְשָׁל֞וֹם בָּאתֶ֤ם אֵלַי֙ לְעָזְרֵ֔נִי יִֽהְיֶה־לִּ֧י עֲלֵיכֶ֛ם לֵבָ֖ב לְיָ֑חַד וְאִֽם־לְרַמּוֹתַ֣נִי לְצָרַ֗י בְּלֹ֤א חָמָס֙ בְּכַפַּ֔י יֵ֛רֶא אֱלֹהֵ֥י אֲבוֹתֵ֖ינוּ וְיוֹכַֽח׃ ס</span></p>
 <p align="RIGHT"><span lang="he">‎<a name="019">19</a> ‏וְר֣וּחַ לָבְשָׁ֗ה אֶת־עֲמָשַׂי֮ רֹ֣אשׁ <font color="brown">השלושים</font> <font color="blue">הַשָּׁלִישִׁים֒</font> לְךָ֤ דָוִיד֙ וְעִמְּךָ֣ בֶן־יִשַׁ֔י שָׁל֨וֹם׀ שָׁל֜וֹם לְךָ֗ וְשָׁלוֹם֙ לְעֹ֣זְרֶ֔ךָ כִּ֥י עֲזָרְךָ֖ אֱלֹהֶ֑יךָ וַיְקַבְּלֵ֣ם דָּוִ֔יד וַֽיִּתְּנֵ֖ם בְּרָאשֵׁ֥י הַגְּדֽוּד׃ פ</span></p>
 <p align="RIGHT"><span lang="he">‎<a name="020">20</a> ‏וּמִֽמְּנַשֶּׁ֞ה נָפְל֣וּ עַל־דָּוִ֗יד בְּבֹא֨וֹ עִם־פְּלִשְׁתִּ֧ים עַל־שָׁא֛וּל לַמִּלְחָמָ֖ה וְלֹ֣א עֲזָרֻ֑ם כִּ֣י בְעֵצָ֗ה שִׁלְּחֻ֜הוּ סַרְנֵ֤י פְלִשְׁתִּים֙ לֵאמֹ֔ר בְּרָאשֵׁ֕ינוּ יִפּ֖וֹל אֶל־אֲדֹנָ֥יו שָׁאֽוּל׃ </span></p>
 <p align="RIGHT"><span lang="he">‎<a name="021">21</a> ‏בְּלֶכְתּ֣וֹ אֶל־צִֽיקְלַ֗ג נָפְל֣וּ עָלָ֣יו׀ מִֽמְּנַשֶּׁ֡ה עַ֠דְנַח וְיוֹזָבָ֤ד וִידִֽיעֲאֵל֙ וּמִיכָאֵ֣ל וְיוֹזָבָ֔ד וֶאֱלִיה֖וּא וְצִלְּתָ֑י רָאשֵׁ֥י הָאֲלָפִ֖ים אֲשֶׁ֥ר לִמְנַשֶּֽׁה׃ </span></p>
 <p align="RIGHT"><span lang="he">‎<a name="022">22</a> ‏וְהֵ֗מָּה עָזְר֤וּ עִם־דָּוִיד֙ עַֽל־הַגְּד֔וּד כִּֽי־גִבּ֥וֹרֵי חַ֖יִל כֻּלָּ֑ם וַיִּהְי֥וּ שָׂרִ֖ים בַּצָּבָֽא׃ </span></p>
 <p align="RIGHT"><span lang="he">‎<a name="023">23</a> ‏כִּ֚י לְעֶת־י֣וֹם בְּי֔וֹם יָבֹ֥אוּ עַל־דָּוִ֖יד לְעָזְר֑וֹ עַד־לְמַחֲנֶ֥ה גָד֖וֹל כְּמַחֲנֵ֥ה אֱלֹהִֽים׃ פ</span></p>
 <p align="RIGHT"><span lang="he">‎<a name="024">24</a> ‏וְ֠אֵלֶּה מִסְפְּרֵ֞י רָאשֵׁ֤י הֶֽחָלוּץ֙ לַצָּבָ֔א בָּ֥אוּ עַל־דָּוִ֖יד חֶבְר֑וֹנָה<font color="red"><sup>3</sup></font> לְהָסֵ֞ב מַלְכ֥וּת שָׁא֛וּל אֵלָ֖יו כְּפִ֥י יְהוָֽה׃ ס</span></p>
 <p align="RIGHT"><span lang="he">‎<a name="025">25</a> ‏בְּנֵ֣י יְהוּדָ֔ה נֹשְׂאֵ֥י צִנָּ֖ה וָרֹ֑מַח שֵׁ֧שֶׁת אֲלָפִ֛ים וּשְׁמוֹנֶ֥ה מֵא֖וֹת חֲלוּצֵ֥י צָבָֽא׃ ס</span></p>
 <p align="RIGHT"><span lang="he">‎<a name="026">26</a> ‏מִן־בְּנֵ֣י שִׁמְע֗וֹן גִּבּ֤וֹרֵי חַ֙יִל֙ לַצָּבָ֔א שִׁבְעַ֥ת אֲלָפִ֖ים וּמֵאָֽה׃ ס</span></p>
 <p align="RIGHT"><span lang="he">‎<a name="027">27</a> ‏מִן־בְּנֵי֙ הַלֵּוִ֔י אַרְבַּ֥עַת אֲלָפִ֖ים וְשֵׁ֥שׁ מֵאֽוֹת׃ ס</span></p>
 <p align="RIGHT"><span lang="he">‎<a name="028">28</a> ‏וִיהוֹיָדָ֖ע הַנָּגִ֣יד לְאַהֲרֹ֑ן וְעִמּ֕וֹ שְׁלֹ֥שֶׁת<font color="red"><sup>3</sup></font> אֲלָפִ֖ים וּשְׁבַ֥ע מֵאֽוֹת׃ ס</span></p>
 <p align="RIGHT"><span lang="he">‎<a name="029">29</a> ‏וְצָד֥וֹק נַ֖עַר גִּבּ֣וֹר חָ֑יִל וּבֵית־אָבִ֥יו שָׂרִ֖ים עֶשְׂרִ֥ים וּשְׁנָֽיִם׃ ס</span></p>
 <p align="RIGHT"><span lang="he">‎<a name="030">30</a> ‏וּמִן־בְּנֵ֧י בִנְיָמִ֛ן אֲחֵ֥י שָׁא֖וּל שְׁלֹ֣שֶׁת אֲלָפִ֑ים וְעַד־הֵ֙נָּה֙ מַרְבִּיתָ֔ם שֹׁמְרִ֕ים מִשְׁמֶ֖רֶת בֵּ֥ית שָׁאֽוּל׃ ס</span></p>
 <p align="RIGHT"><span lang="he">‎<a name="031">31</a> ‏וּמִן־בְּנֵ֣י אֶפְרַ֔יִם עֶשְׂרִ֥ים אֶ֖לֶף וּשְׁמוֹנֶ֣ה מֵא֑וֹת גִּבּ֣וֹרֵי חַ֔יִל אַנְשֵׁ֥י שֵׁמ֖וֹת לְבֵ֥ית אֲבוֹתָֽם׃ ס</span></p>
 <p align="RIGHT"><span lang="he">‎<a name="032">32</a> ‏וּמֵחֲצִי֙ מַטֵּ֣ה מְנַשֶּׁ֔ה שְׁמוֹנָ֥ה עָשָׂ֖ר אָ֑לֶף אֲשֶׁ֤ר נִקְּבוּ֙ בְּשֵׁמ֔וֹת לָב֖וֹא לְהַמְלִ֥יךְ אֶת־דָּוִֽיד׃ ס</span></p>
 <p align="RIGHT"><span lang="he">‎<a name="033">33</a> ‏וּמִבְּנֵ֣י יִשָּׂשכָ֗ר יוֹדְעֵ֤י בִינָה֙ לַֽעִתִּ֔ים לָדַ֖עַת מַה־יַּעֲשֶׂ֣ה יִשְׂרָאֵ֑ל רָאשֵׁיהֶ֣ם מָאתַ֔יִם וְכָל־אֲחֵיהֶ֖ם עַל־פִּיהֶֽם׃ ס</span></p>
 <p align="RIGHT"><span lang="he">‎<a name="034">34</a> ‏מִזְּבֻל֞וּן יוֹצְאֵ֣י צָבָ֗א עֹרְכֵ֧י מִלְחָמָ֛ה בְּכָל־כְּלֵ֥י מִלְחָמָ֖ה חֲמִשִּׁ֣ים אָ֑לֶף וְלַעֲדֹ֖ר בְּלֹא־לֵ֥ב וָלֵֽב׃ ס</span></p>
 <p align="RIGHT"><span lang="he">‎<a name="035">35</a> ‏וּמִנַּפְתָּלִ֖י שָׂרִ֣ים אָ֑לֶף וְעִמָּהֶם֙ בְּצִנָּ֣ה וַחֲנִ֔ית שְׁלֹשִׁ֥ים וְשִׁבְעָ֖ה אָֽלֶף׃ ס</span></p>
 <p align="RIGHT"><span lang="he">‎<a name="036">36</a> ‏וּמִן־הַדָּנִי֙ עֹרְכֵ֣י מִלְחָמָ֔ה עֶשְׂרִֽים־וּשְׁמוֹנָ֥ה אֶ֖לֶף וְשֵׁ֥שׁ מֵאֽוֹת׃ ס</span></p>
 <p align="RIGHT"><span lang="he">‎<a name="037">37</a> ‏וּמֵאָשֵׁ֗ר יוֹצְאֵ֥י צָבָ֛א לַעֲרֹ֥ךְ מִלְחָמָ֖ה אַרְבָּעִ֥ים אָֽלֶף׃ ס</span></p>
 <p align="RIGHT"><span lang="he">‎<a name="038">38</a> ‏וּמֵעֵ֣בֶר לַ֠יַּרְדֵּן מִן־הָראוּבֵנִ֨י וְהַגָּדִ֜י וַחֲצִ֣י׀ שֵׁ֣בֶט מְנַשֶּׁ֗ה בְּכֹל֙ כְּלֵי֙ צְבָ֣א מִלְחָמָ֔ה מֵאָ֥ה וְעֶשְׂרִ֖ים אָֽלֶף׃ </span></p>
 <p align="RIGHT"><span lang="he">‎<a name="039">39</a> ‏כָּל־אֵ֜לֶּה אַנְשֵׁ֣י מִלְחָמָה֮ עֹדְרֵ֣י מַעֲרָכָה֒ בְּלֵבָ֤ב שָׁלֵם֙ בָּ֣אוּ חֶבְר֔וֹנָה לְהַמְלִ֥יךְ אֶת־דָּוִ֖יד עַל־כָּל־יִשְׂרָאֵ֑ל וְ֠גַם כָּל־שֵׁרִ֧ית יִשְׂרָאֵ֛ל לֵ֥ב אֶחָ֖ד לְהַמְלִ֥יךְ אֶת־דָּוִֽיד׃ </span></p>
 <p align="RIGHT"><span lang="he">‎<a name="040">40</a> ‏וַיִּהְיוּ־שָׁ֤ם עִם־דָּוִיד֙ יָמִ֣ים שְׁלוֹשָׁ֔ה אֹכְלִ֖ים וְשׁוֹתִ֑ים כִּֽי־הֵכִ֥ינוּ לָהֶ֖ם אֲחֵיהֶֽם׃ </span></p>
 <p align="RIGHT"><span lang="he">‎<a name="041">41</a> ‏וְגַ֣ם הַקְּרֽוֹבִים־אֲ֠לֵיהֶם עַד־יִשָׂשכָ֨ר וּזְבֻל֜וּן וְנַפְתָּלִ֗י מְבִיאִ֣ים לֶ֡חֶם בַּחֲמוֹרִ֣ים וּבַגְּמַלִּ֣ים וּבַפְּרָדִ֣ים׀ וּֽבַבָּקָ֡ר מַאֲכָ֡ל קֶ֠מַח דְּבֵלִ֨ים וְצִמּוּקִ֧ים וְיַֽיִן־וְשֶׁ֛מֶן וּבָקָ֥ר וְצֹ֖אן לָרֹ֑ב כִּ֥י שִׂמְחָ֖ה בְּיִשְׂרָאֵֽל׃ פ</span></p>
 </td>
 <td width="50%">
 <p>1 wə’ēlleh habā’îm ’el-dāwîḏ ləṣîqəlaḡ ‘wōḏ ‘āṣûr mipənê šā’ûl ben-qîš wəhēmmâ bagibwōrîm ‘ōzərê hammiləḥāmâ: </p>
 <p>2 nōšəqê qešeṯ mayəmînîm ûmaśəmi’lîm bā’ăḇānîm ûḇ<sup>a</sup>ḥiṣṣîm baqqāšeṯ mē’ăḥê šā’ûl mibinəyāmin: </p>
 <p>3 hārō’š ’ăḥî‘ezer wəywō’āš bənê haššəmā‘â hagiḇə‘āṯî <font color="brown">wîzû’ēl</font> <font color="blue">wîzî’ēl<font color="red"><sup>3</sup></font></font> wāfeleṭ bənê ‘azəmāweṯ ûḇərāḵâ wəyēhû’ hā‘ănnəṯōṯî: </p>
 <p>4 wəyišəm<sup>a</sup>‘əyâ hagiḇə‘wōnî gibwōr baššəlōšîm wə‘al-haššəlōšîm: </p>
 <p>5 wəyirəməyâ wəy<sup>a</sup>ḥăzî’ēl wəywōḥānān wəywōzāḇāḏ hagəḏērāṯî: </p>
 <p>6 ’elə‘ûzay wîrîmwōṯ ûḇə‘aləyâ ûšəmarəyâû ûšəfaṭəyâû <font color="brown">h<sup>a</sup>ḥărîfî</font> <font color="blue">h<sup>a</sup>ḥărûfî:</font> </p>
 <p>7 ’eləqānâ wəyiššîyâû w<sup>a</sup>‘ăzarə’ēl wəywō‘ezer wəyāšāḇə‘ām haqqārəḥîm: </p>
 <p>8 wəywō‘ē’lâ ûzəḇaḏəyâ bənê yərōḥām min-hagəḏwōr: </p>
 <p>9 ûmin-hagāḏî niḇədəlû ’el-dāwîḏ laməṣaḏ miḏəbārâ gibōrê h<sup>a</sup>ḥayil ’anəšê ṣāḇā’ lammiləḥāmâ ‘ōrəḵê ṣinnâ wārōm<sup>a</sup>ḥ ûfənê ’arəyēh pənêhem wəḵiṣəḇā’yim ‘al-hehārîm ləmahēr: s</p>
 <p>10 ‘ēzer hārō’š ‘ōḇaḏəyâ haššēnî ’ĕlî’āḇ haššəlišî: </p>
 <p>11 mišəmannâ hārəḇî‘î yirəməyâ h<sup>a</sup>ḥămišî: </p>
 <p>12 ‘atay haššiššî ’ĕlî’ēl haššəḇi‘î: </p>
 <p>13 ywōḥānān haššəmînî ’eləzāḇāḏ hatəšî‘î: </p>
 <p>14 yirəməyâû hā‘ăśîrî smaḵəbannay ‘ašətê ‘āśār: </p>
 <p>15 ’ēlleh mibənê-ḡāḏ rā’šê haṣṣāḇā’ ’eḥāḏ ləmē’â haqqāṭān wəhagāḏwōl lə’ālef: </p>
 <p>16 ’ēlleh hēm ’ăšer ‘āḇərû ’eṯ-hayyarədēn b<sup>a</sup>ḥōḏeš hāri’šwōn wəhû’ məmallē’ ‘al-kāl-<font color="brown">giḏəyōṯāyw</font> <font color="blue">gəḏwōṯāyw</font> wayyaḇərîḥû ’eṯ-kāl-hā‘ămāqîm lammizərāḥ wəlamm<sup>a</sup>‘ărāḇ: s</p>
 <p>17 wayyāḇō’û min-bənê ḇinəyāmin wîhûḏâ ‘aḏ-laməṣāḏ ləḏāwîḏ: </p>
 <p>18 wayyēṣē’ ḏāwîḏ lifənêhem wayy<sup>a</sup>‘an wayyō’mer lâem ’im-ləšālwōm bā’ṯem ’ēlay lə‘āzərēnî yihəyeh-llî ‘ălêḵem lēḇāḇ ləyāḥaḏ wə’im-lərammwōṯanî ləṣāray bəlō’ ḥāmās bəḵapay yēre’ ’ĕlōhê ’ăḇwōṯênû wəywōḵ<sup>a</sup>ḥ: s</p>
 <p>19 wərûḥa lāḇəšâ ’eṯ-‘ămāśay rō’š <font color="brown">haššəlwōšîm</font> <font color="blue">haššālîšîm</font> ləḵā ḏāwîḏ wə‘imməḵā ḇen-yišay šālwōm| šālwōm ləḵā wəšālwōm lə‘ōzəreḵā kî ‘ăzārəḵā ’ĕlōheyḵā wayəqabəlēm dāwîḏ wayyitənēm bərā’šê hagəḏûḏ: f</p>
 <p>20 ûmimmənaššeh nāfəlû ‘al-dāwîḏ bəḇō’wō ‘im-pəlišətîm ‘al-šā’ûl lammiləḥāmâ wəlō’ ‘ăzārum kî ḇə‘ēṣâ šilləḥuhû sarənê fəlišətîm lē’mōr bərā’šênû yipwōl ’el-’ăḏōnāyw šā’ûl: </p>
 <p>21 bəleḵətwō ’el-ṣîqəlaḡ nāfəlû ‘ālāyw| mimmənaššeh ‘aḏən<sup>a</sup>ḥ wəywōzāḇāḏ wîḏî‘ă’ēl ûmîḵā’ēl wəywōzāḇāḏ we’ĕlîhû’ wəṣilləṯāy rā’šê hā’ălāfîm ’ăšer limənaššeh: </p>
 <p>22 wəhēmmâ ‘āzərû ‘im-dāwîḏ ‘al-hagəḏûḏ kî-ḡibwōrê ḥayil kullām wayyihəyû śārîm baṣṣāḇā’: </p>
 <p>23 kî lə‘eṯ-ywōm bəywōm yāḇō’û ‘al-dāwîḏ lə‘āzərwō ‘aḏ-ləm<sup>a</sup>ḥăneh ḡāḏwōl kəm<sup>a</sup>ḥănēh ’ĕlōhîm: f</p>
 <p>24 wə’ēlleh misəpərê rā’šê heḥālûṣ laṣṣāḇā’ bā’û ‘al-dāwîḏ ḥeḇərwōnâ<font color="red"><sup>3</sup></font> ləhāsēḇ maləḵûṯ šā’ûl ’ēlāyw kəfî yəhwâ: s</p>
 <p>25 bənê yəhûḏâ nōśə’ê ṣinnâ wārōm<sup>a</sup>ḥ šēšeṯ ’ălāfîm ûšəmwōneh mē’wōṯ ḥălûṣê ṣāḇā’: s</p>
 <p>26 min-bənê šimə‘wōn gibwōrê ḥayil laṣṣāḇā’ šiḇə‘aṯ ’ălāfîm ûmē’â: s</p>
 <p>27 min-bənê hallēwî ’arəb<sup>a</sup>‘aṯ ’ălāfîm wəšēš mē’wōṯ: s</p>
 <p>28 wîhwōyāḏā‘ hannāḡîḏ lə’ahărōn wə‘immwō šəlōšeṯ<font color="red"><sup>3</sup></font> ’ălāfîm ûšəḇ<sup>a</sup>‘ mē’wōṯ: s</p>
 <p>29 wəṣāḏwōq n<sup>a</sup>‘ar gibwōr ḥāyil ûḇêṯ-’āḇîw śārîm ‘eśərîm ûšənāyim: s</p>
 <p>30 ûmin-bənê ḇinəyāmin ’ăḥê šā’ûl šəlōšeṯ ’ălāfîm wə‘aḏ-hēnnâ marəbîṯām šōmərîm mišəmereṯ bêṯ šā’ûl: s</p>
 <p>31 ûmin-bənê ’efərayim ‘eśərîm ’elef ûšəmwōneh mē’wōṯ gibwōrê ḥayil ’anəšê šēmwōṯ ləḇêṯ ’ăḇwōṯām: s</p>
 <p>32 ûmēḥăṣî maṭṭēh mənaššeh šəmwōnâ ‘āśār ’ālef ’ăšer niqqəḇû bəšēmwōṯ lāḇwō’ ləhaməlîḵə ’eṯ-dāwîḏ: s</p>
 <p>33 ûmibənê yiśśāsḵār ywōḏə‘ê ḇînâ l<sup>a</sup>‘itîm lāḏ<sup>a</sup>‘aṯ mah-yy<sup>a</sup>‘ăśeh yiśərā’ēl rā’šêhem mā’ṯayim wəḵāl-’ăḥêhem ‘al-pîhem: s</p>
 <p>34 mizzəḇulûn ywōṣə’ê ṣāḇā’ ‘ōrəḵê miləḥāmâ bəḵāl-kəlê miləḥāmâ ḥămiššîm ’ālef wəl<sup>a</sup>‘ăḏōr bəlō’-lēḇ wālēḇ: s</p>
 <p>35 ûminnafətālî śārîm ’ālef wə‘immâem bəṣinnâ w<sup>a</sup>ḥănîṯ šəlōšîm wəšiḇə‘â ’ālef: s</p>
 <p>36 ûmin-hadānî ‘ōrəḵê miləḥāmâ ‘eśərîm-ûšəmwōnâ ’elef wəšēš mē’wōṯ: s</p>
 <p>37 ûmē’āšēr ywōṣə’ê ṣāḇā’ l<sup>a</sup>‘ărōḵə miləḥāmâ ’arəbā‘îm ’ālef: s</p>
 <p>38 ûmē‘ēḇer layyarədēn min-hār’ûḇēnî wəhagāḏî w<sup>a</sup>ḥăṣî| šēḇeṭ mənaššeh bəḵōl kəlê ṣəḇā’ miləḥāmâ mē’â wə‘eśərîm ’ālef: </p>
 <p>39 kāl-’ēlleh ’anəšê miləḥāmâ ‘ōḏərê m<sup>a</sup>‘ărāḵâ bəlēḇāḇ šālēm bā’û ḥeḇərwōnâ ləhaməlîḵə ’eṯ-dāwîḏ ‘al-kāl-yiśərā’ēl wəḡam kāl-šērîṯ yiśərā’ēl lēḇ ’eḥāḏ ləhaməlîḵə ’eṯ-dāwîḏ: </p>
 <p>40 wayyihəyû-šām ‘im-dāwîḏ yāmîm šəlwōšâ ’ōḵəlîm wəšwōṯîm kî-hēḵînû lâem ’ăḥêhem: </p>
 <p>41 wəḡam haqqərwōḇîm-’ălêhem ‘aḏ-yiśāsḵār ûzəḇulûn wənafətālî məḇî’îm leḥem b<sup>a</sup>ḥămwōrîm ûḇagəmallîm ûḇapərāḏîm| ûḇabāqār ma’ăḵāl qem<sup>a</sup>ḥ dəḇēlîm wəṣimmûqîm wəyayin-wəšemen ûḇāqār wəṣō’n lārōḇ kî śiməḥâ bəyiśərā’ēl: f</p>
 </td>
 </tr></table>
 <p></p><hr>
 <center>
 <a href="ch1013.htm">Next: 1 Chronicles (1 Divrey Yamim) Chapter 13</a></center>
 </body>