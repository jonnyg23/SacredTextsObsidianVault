<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/dan003.htm">Polyglot</a> 
 <a href="../kjv/dan003.htm">KJV</a> 
 <a href="../sep/dan003.htm">Sep:Dan</a> 
 <a href="../sep/dat003.htm">Sep:DaT</a> 
 <a href="../vul/dan003.htm">Vul</a> 
 
 <br>
 <br><a href="dan.htm">Daniel (Daniyel) Index</a><br>
  
 <a href="dan002.htm">Previous</a> 
 <a href="dan004.htm">Next</a> 
 </center>
 <hr>
 
 <h3 align="CENTER">Tanach (Hebrew): Daniel (Daniyel) Chapter 3</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏נְבוּכַדְנֶצַּ֣ר מַלְכָּ֗א עֲבַד֙ צְלֵ֣ם דִּֽי־דְהַ֔ב רוּמֵהּ֙ אַמִּ֣ין שִׁתִּ֔ין פְּתָיֵ֖הּ אַמִּ֣ין שִׁ֑ת אֲקִימֵהּ֙ בְּבִקְעַ֣ת דּוּרָ֔א בִּמְדִינַ֖ת בָּבֶֽל׃ </span></p>
 <p align="RIGHT"><span lang="he">‎<a name="002">2</a> ‏וּנְבוּכַדְנֶצַּ֣ר מַלְכָּ֡א שְׁלַ֡ח לְמִכְנַ֣שׁ׀ לַֽאֲחַשְׁדַּרְפְּנַיָּ֡א סִגְנַיָּ֣א וּֽפַחֲוָתָ֡א אֲדַרְגָּזְרַיָּא֩ גְדָ֨בְרַיָּ֤א דְּתָבְרַיָּא֙ תִּפְתָּיֵ֔א וְכֹ֖ל שִׁלְטֹנֵ֣י מְדִֽינָתָ֑א לְמֵתֵא֙ לַחֲנֻכַּ֣ת צַלְמָ֔א דִּ֥י הֲקֵ֖ים נְבוּכַדְנֶצַּ֥ר מַלְכָּֽא׃ </span></p>
 <p align="RIGHT"><span lang="he">‎<a name="003">3</a> ‏בֵּאדַ֡יִן מִֽתְכַּנְּשִׁ֡ין אֲחַשְׁדַּרְפְּנַיָּ֡א סִגְנַיָּ֣א וּֽפַחֲוָתָ֡א<font color="red"><sup>3</sup></font> אֲדַרְגָּזְרַיָּ֣א גְדָבְרַיָּא֩ דְּתָ֨בְרַיָּ֜א תִּפְתָּיֵ֗א וְכֹל֙ שִׁלְטֹנֵ֣י מְדִֽינָתָ֔א לַחֲנֻכַּ֣ת צַלְמָ֔א דִּ֥י הֲקֵ֖ים נְבוּכַדְנֶצַּ֣ר מַלְכָּ֑א <font color="brown">וקאמין</font> <font color="blue">וְקָֽיְמִין֙</font> לָקֳבֵ֣ל צַלְמָ֔א דִּ֥י הֲקֵ֖ים נְבוּכַדְנֶצַּֽר׃ </span></p>
 <p align="RIGHT"><span lang="he">‎<a name="004">4</a> ‏וְכָרוֹזָ֖א קָרֵ֣א בְחָ֑יִל לְכ֤וֹן אָֽמְרִין֙ עַֽמְמַיָּ֔א אֻמַּיָּ֖א וְלִשָּׁנַיָּֽא׃ </span></p>
 <p align="RIGHT"><span lang="he">‎<a name="005">5</a> ‏בְּעִדָּנָ֡א דִּֽי־תִשְׁמְע֡וּן קָ֣ל קַרְנָ֣א מַ֠שְׁרוֹקִיתָא <font color="brown">קיתרוס</font> <font color="blue">קַתְר֨וֹס</font> סַבְּכָ֤א פְּסַנְתֵּרִין֙ סוּמְפֹּ֣נְיָ֔ה וְכֹ֖ל זְנֵ֣י זְמָרָ֑א תִּפְּל֤וּן וְתִסְגְּדוּן֙ לְצֶ֣לֶם דַּהֲבָ֔א דִּ֥י הֲקֵ֖ים נְבוּכַדְנֶצַּ֥ר מַלְכָּֽא׃ </span></p>
 <p align="RIGHT"><span lang="he">‎<a name="006">6</a> ‏וּמַן־דִּי־לָ֥א יִפֵּ֖ל וְיִסְגֻּ֑ד בַּהּ־שַׁעֲתָ֣א יִתְרְמֵ֔א לְגֽוֹא־אַתּ֥וּן נוּרָ֖א יָקִֽדְתָּֽא׃ </span></p>
 <p align="RIGHT"><span lang="he">‎<a name="007">7</a> ‏כָּל־קֳבֵ֣ל דְּנָ֡ה בֵּהּ־זִמְנָ֡א כְּדִ֣י שָֽׁמְעִ֣ין כָּֽל־עַמְמַיָּ֡א קָ֣ל קַרְנָא֩ מַשְׁר֨וֹקִיתָ֜א <font color="brown">קיתרס</font> <font color="blue">קַתְר֤וֹס</font> שַׂבְּכָא֙ פְּסַנְטֵרִ֔ין וְכֹ֖ל זְנֵ֣י זְמָרָ֑א נָֽפְלִ֨ין כָּֽל־עַֽמְמַיָּ֜א אֻמַיָּ֣א וְלִשָּׁנַיָּ֗א סָֽגְדִין֙ לְצֶ֣לֶם דַּהֲבָ֔א דִּ֥י הֲקֵ֖ים נְבוּכַדְנֶצַּ֥ר מַלְכָּֽא׃ </span></p>
 <p align="RIGHT"><span lang="he">‎<a name="008">8</a> ‏כָּל־קֳבֵ֤ל דְּנָה֙ בֵּהּ־זִמְנָ֔א קְרִ֖בוּ גֻּבְרִ֣ין כַּשְׂדָּאִ֑ין וַאֲכַ֥לוּ קַרְצֵיה֖וֹן דִּ֥י יְהוּדָיֵֽא׃ </span></p>
 <p align="RIGHT"><span lang="he">‎<a name="009">9</a> ‏עֲנוֹ֙ וְאָ֣מְרִ֔ין לִנְבוּכַדְנֶצַּ֖ר מַלְכָּ֑א מַלְכָּ֖א לְעָלְמִ֥ין חֱיִֽי׃ </span></p>
 <p align="RIGHT"><span lang="he">‎<a name="010">10</a> ‏<font color="brown">אנתה</font> <font color="blue">אַ֣נְתְּ</font> מַלְכָּא֮ שָׂ֣מְתָּ טְּעֵם֒ דִּ֣י כָל־אֱנָ֡שׁ דִּֽי־יִשְׁמַ֡ע קָ֣ל קַרְנָ֣א מַ֠שְׁרֹקִיתָא <font color="brown">קיתרס</font> <font color="blue">קַתְר֨וֹס</font> שַׂבְּכָ֤א פְסַנְתֵּרִין֙ <font color="brown">וסיפניה</font> <font color="blue">וְסוּפֹּ֣נְיָ֔ה</font> וְכֹ֖ל זְנֵ֣י זְמָרָ֑א יִפֵּ֥ל וְיִסְגֻּ֖ד לְצֶ֥לֶם דַּהֲבָֽא׃ </span></p>
 <p align="RIGHT"><span lang="he">‎<a name="011">11</a> ‏וּמַן־דִּי־לָ֥א יִפֵּ֖ל וְיִסְגֻּ֑ד יִתְרְמֵ֕א לְגֽוֹא־אַתּ֥וּן נוּרָ֖א יָקִֽדְתָּֽא׃ </span></p>
 <p align="RIGHT"><span lang="he">‎<a name="012">12</a> ‏אִיתַ֞י גֻּבְרִ֣ין יְהוּדָאיִ֗ן דִּֽי־מַנִּ֤יתָ יָתְהוֹן֙ עַל־עֲבִידַת֙ מְדִינַ֣ת בָּבֶ֔ל שַׁדְרַ֥ךְ מֵישַׁ֖ךְ וַעֲבֵ֣ד נְג֑וֹ גֻּבְרַיָּ֣א אִלֵּ֗ךְ לָא־שָׂ֨מֽוּ <font color="brown">עליך</font> <font color="blue">עֲלָ֤ךְ</font> מַלְכָּא֙ טְעֵ֔ם <font color="brown">לאלהיך</font> <font color="blue">לֵֽאלָהָךְ֙</font> לָ֣א פָלְחִ֔ין וּלְצֶ֧לֶם דַּהֲבָ֛א דִּ֥י הֲקֵ֖ימְתָּ לָ֥א סָגְדִֽין׃ ס</span></p>
 <p align="RIGHT"><span lang="he">‎<a name="013">13</a> ‏בֵּאדַ֤יִן נְבוּכַדְנֶצַּר֙ בִּרְגַ֣ז וַחֲמָ֔ה אֲמַר֙ לְהַיְתָיָ֔ה לְשַׁדְרַ֥ךְ מֵישַׁ֖ךְ וַעֲבֵ֣ד נְג֑וֹ בֵּאדַ֙יִן֙ גֻּבְרַיָּ֣א אִלֵּ֔ךְ הֵיתָ֖יוּ קֳדָ֥ם מַלְכָּֽא׃ </span></p>
 <p align="RIGHT"><span lang="he">‎<a name="014">14</a> ‏עָנֵ֤ה נְבֻֽכַדְנֶצַּר֙ וְאָמַ֣ר לְה֔וֹן הַצְדָּ֕א שַׁדְרַ֥ךְ מֵישַׁ֖ךְ וַעֲבֵ֣ד נְג֑וֹ לֵֽאלָהַ֗י לָ֤א אִֽיתֵיכוֹן֙ פָּֽלְחִ֔ין וּלְצֶ֧לֶם דַּהֲבָ֛א דִּ֥י הֲקֵ֖ימֶת לָ֥א סָֽגְדִֽין׃ </span></p>
 <p align="RIGHT"><span lang="he">‎<a name="015">15</a> ‏כְּעַ֞ן הֵ֧ן אִֽיתֵיכ֣וֹן עֲתִידִ֗ין דִּ֣י בְעִדָּנָ֡א דִּֽי־תִשְׁמְע֡וּן קָ֣ל קַרְנָ֣א מַשְׁרוֹקִיתָ֣א <font color="brown">קיתרס</font> <font color="blue">קַתְר֣וֹס<font color="red"><sup>y</sup></font></font> שַׂבְּכָ֡א פְּסַנְתֵּרִין֩ וְסוּמְפֹּ֨נְיָ֜ה וְכֹ֣ל׀ זְנֵ֣י זְמָרָ֗א תִּפְּל֣וּן וְתִסְגְּדוּן֮ לְצַלְמָ֣א דִֽי־עַבְדֵת֒ וְהֵן֙ לָ֣א תִסְגְּד֔וּן בַּהּ־שַׁעֲתָ֣ה תִתְרְמ֔וֹן לְגֽוֹא־אַתּ֥וּן נוּרָ֖א יָקִֽדְתָּ֑א וּמַן־ה֣וּא אֱלָ֔הּ דֵּ֥י<font color="red"><sup>1</sup></font> יְשֵֽׁיזְבִנְכ֖וֹן מִן־יְדָֽי׃ </span></p>
 <p align="RIGHT"><span lang="he">‎<a name="016">16</a> ‏עֲנ֗וֹ שַׁדְרַ֤ךְ מֵישַׁךְ֙ וַעֲבֵ֣ד נְג֔וֹ וְאָמְרִ֖ין לְמַלְכָּ֑א נְבֽוּכַדְנֶצַּ֔ר לָֽא־חַשְׁחִ֨ין אֲנַ֧חְנָה עַל־דְּנָ֛ה פִּתְגָ֖ם לַהֲתָבוּתָֽךְ׃ </span></p>
 <p align="RIGHT"><span lang="he">‎<a name="017">17</a> ‏הֵ֣ן אִיתַ֗י אֱלָהַ֙נָא֙ דִּֽי־אֲנַ֣חְנָא פָֽלְחִ֔ין יָכִ֖ל לְשֵׁיזָבוּתַ֑נָא מִן־אַתּ֨וּן נוּרָ֧א יָקִֽדְתָּ֛א וּמִן־יְדָ֥ךְ מַלְכָּ֖א יְשֵׁיזִֽב׃ </span></p>
 <p align="RIGHT"><span lang="he">‎<a name="018">18</a> ‏וְהֵ֣ן לָ֔א יְדִ֥יעַ לֶהֱוֵא־לָ֖ךְ מַלְכָּ֑א דִּ֤י לֵֽאלָהָיִךְ֙<font color="red"><sup>q</sup></font> לָא־<font color="brown">איתינא</font> <font color="blue">אִיתַ֣נָא</font> פָֽלְחִ֔ין וּלְצֶ֧לֶם דַּהֲבָ֛א דִּ֥י הֲקֵ֖ימְתָּ לָ֥א נִסְגֻּֽד׃ ס</span></p>
 <p align="RIGHT"><span lang="he">‎<a name="019">19</a> ‏בֵּאדַ֨יִן נְבוּכַדְנֶצַּ֜ר הִתְמְלִ֣י חֱמָ֗א וּצְלֵ֤ם אַנְפּ֙וֹהִי֙ <font color="brown">אשתנו</font> <font color="blue">אֶשְׁתַּנִּ֔י</font> עַל־שַׁדְרַ֥ךְ מֵישַׁ֖ךְ וַעֲבֵ֣ד נְג֑וֹ עָנֵ֤ה וְאָמַר֙ לְמֵזֵ֣א לְאַתּוּנָ֔א חַ֨ד־שִׁבְעָ֔ה עַ֛ל דִּ֥י חֲזֵ֖ה לְמֵזְיֵֽהּ׃ </span></p>
 <p align="RIGHT"><span lang="he">‎<a name="020">20</a> ‏וּלְגֻבְרִ֤ין גִּבָּֽרֵי־חַ֙יִל֙ דִּ֣י בְחַיְלֵ֔הּ אֲמַר֙ לְכַפָּתָ֔ה לְשַׁדְרַ֥ךְ מֵישַׁ֖ךְ וַעֲבֵ֣ד נְג֑וֹ לְמִרְמֵ֕א לְאַתּ֥וּן נוּרָ֖א יָקִֽדְתָּֽא׃ </span></p>
 <p align="RIGHT"><span lang="he">‎<a name="021">21</a> ‏בֵּאדַ֜יִן גֻּבְרַיָּ֣א<font color="red"><sup>3</sup></font> אִלֵּ֗ךְ כְּפִ֙תוּ֙ בְּסַרְבָּלֵיהוֹן֙ <font color="brown">פטישיהון</font> <font color="blue">פַּטְּשֵׁיה֔וֹן<font color="red"><sup>y</sup></font></font> וְכַרְבְּלָתְה֖וֹן וּלְבֻשֵׁיה֑וֹן וּרְמִ֕יו לְגֽוֹא־אַתּ֥וּן נוּרָ֖א יָקִֽדְתָּֽא׃ </span></p>
 <p align="RIGHT"><span lang="he">‎<a name="022">22</a> ‏כָּל־קֳבֵ֣ל דְּנָ֗ה מִן־דִּ֞י מִלַּ֤ת מַלְכָּא֙ מַחְצְפָ֔ה וְאַתּוּנָ֖א אֵזֵ֣ה יַתִּ֑ירָא גֻּבְרַיָּ֣א אִלֵּ֗ךְ דִּ֤י הַסִּ֙קוּ֙ לְשַׁדְרַ֤ךְ מֵישַׁךְ֙ וַעֲבֵ֣ד נְג֔וֹ קַטִּ֣ל הִמּ֔וֹן שְׁבִיבָ֖א דִּ֥י נוּרָֽא׃ </span></p>
 <p align="RIGHT"><span lang="he">‎<a name="023">23</a> ‏וְגֻבְרַיָּ֤א אִלֵּךְ֙ תְּלָ֣תֵּה֔וֹן שַׁדְרַ֥ךְ מֵישַׁ֖ךְ וַעֲבֵ֣ד נְג֑וֹ נְפַ֛לוּ לְגֽוֹא־אַתּוּן־נוּרָ֥א יָֽקִדְתָּ֖א מְכַפְּתִֽין׃ פ</span></p>
 <p align="RIGHT"><span lang="he">‎<a name="024">24</a> ‏אֱדַ֙יִן֙ נְבוּכַדְנֶצַּ֣ר מַלְכָּ֔א תְּוַ֖הּ וְקָ֣ם בְּהִתְבְּהָלָ֑ה עָנֵ֨ה וְאָמַ֜ר לְהַדָּֽבְר֗וֹהִי הֲלָא֩ גֻבְרִ֨ין תְּלָתָ֜א רְמֵ֤ינָא לְגוֹא־נוּרָא֙ מְכַפְּתִ֔ין עָנַ֤יִן וְאָמְרִין֙ לְמַלְכָּ֔א יַצִּיבָ֖א מַלְכָּֽא׃ </span></p>
 <p align="RIGHT"><span lang="he">‎<a name="025">25</a> ‏עָנֵ֣ה וְאָמַ֗ר הָֽא־אֲנָ֨ה חָזֵ֜ה גֻּבְרִ֣ין אַרְבְּעָ֗ה שְׁרַ֙יִן֙ מַהְלְכִ֣ין בְּגֽוֹא־נוּרָ֔א וַחֲבָ֖ל לָא־אִיתַ֣י בְּה֑וֹן וְרֵוֵהּ֙ דִּ֣י <font color="brown">רביעיא</font> <font color="blue">רְֽבִיעָאָ֔ה</font> דָּמֵ֖ה לְבַר־אֱלָהִֽין׃ ס</span></p>
 <p align="RIGHT"><span lang="he">‎<a name="026">26</a> ‏בֵּאדַ֜יִן קְרֵ֣ב נְבוּכַדְנֶצַּ֗ר לִתְרַע֮ אַתּ֣וּן נוּרָ֣א יָקִֽדְתָּא֒ עָנֵ֣ה וְאָמַ֗ר שַׁדְרַ֨ךְ מֵישַׁ֧ךְ וַעֲבֵד־נְג֛וֹ עַבְד֛וֹהִי דִּֽי־אֱלָהָ֥א <font color="brown">עליא</font> <font color="blue">עִלָּאָ֖ה</font> פֻּ֣קוּ וֶאֱת֑וֹ בֵּאדַ֣יִן נָֽפְקִ֗ין שַׁדְרַ֥ךְ מֵישַׁ֛ךְ וַעֲבֵ֥ד נְג֖וֹ מִן־גּ֥וֹא נוּרָֽא׃ </span></p>
 <p align="RIGHT"><span lang="he">‎<a name="027">27</a> ‏וּ֠מִֽתְכַּנְּשִׁין אֲחַשְׁדַּרְפְּנַיָּ֞א סִגְנַיָּ֣א וּפַחֲוָתָא֮ וְהַדָּבְרֵ֣י מַלְכָּא֒ חָזַ֣יִן לְגֻבְרַיָּ֣א אִלֵּ֡ךְ דִּי֩ לָֽא־שְׁלֵ֨ט נוּרָ֜א בְּגֶשְׁמְה֗וֹן וּשְׂעַ֤ר רֵֽאשְׁהוֹן֙ לָ֣א הִתְחָרַ֔ךְ וְסָרְבָּלֵיה֖וֹן לָ֣א שְׁנ֑וֹ וְרֵ֣יחַ נ֔וּר לָ֥א עֲדָ֖ת בְּהֽוֹן׃ </span></p>
 <p align="RIGHT"><span lang="he">‎<a name="028">28</a> ‏עָנֵ֨ה נְבֽוּכַדְנֶצַּ֜ר וְאָמַ֗ר בְּרִ֤יךְ אֱלָהֲהוֹן֙ דִּֽי־שַׁדְרַ֤ךְ מֵישַׁךְ֙ וַעֲבֵ֣ד נְג֔וֹ דִּֽי־שְׁלַ֤ח מַלְאֲכֵהּ֙ וְשֵׁיזִ֣ב לְעַבְד֔וֹהִי דִּ֥י הִתְרְחִ֖צוּ עֲל֑וֹהִי וּמִלַּ֤ת מַלְכָּא֙ שַׁנִּ֔יו וִיהַ֣בוּ <font color="brown">גשמיהון</font> <font color="blue">גֶשְׁמְה֗וֹן<font color="red"><sup>y</sup></font></font> דִּ֠י לָֽא־יִפְלְח֤וּן וְלָֽא־יִסְגְּדוּן֙ לְכָל־אֱלָ֔הּ לָהֵ֖ן לֵאלָֽהֲהֽוֹן׃ </span></p>
 <p align="RIGHT"><span lang="he">‎<a name="029">29</a> ‏וּמִנִּי֮ שִׂ֣ים טְעֵם֒ דִּי֩ כָל־עַ֨ם אֻמָּ֜ה וְלִשָּׁ֗ן דִּֽי־יֵאמַ֤ר <font color="brown">שלה</font> <font color="blue">שָׁלוּ֙</font> עַ֣ל אֱלָהֲה֗וֹן דִּֽי־שַׁדְרַ֤ךְ מֵישַׁךְ֙ וַעֲבֵ֣ד נְג֔וֹא הַדָּמִ֣ין יִתְעֲבֵ֔ד וּבַיְתֵ֖הּ נְוָלִ֣י יִשְׁתַּוֵּ֑ה כָּל־קֳבֵ֗ל דִּ֣י לָ֤א אִיתַי֙ אֱלָ֣ה אָחֳרָ֔ן דִּֽי־יִכֻּ֥ל לְהַצָּלָ֖ה כִּדְנָֽה׃ </span></p>
 <p align="RIGHT"><span lang="he">‎<a name="030">30</a> ‏בֵּאדַ֣יִן מַלְכָּ֗א הַצְלַ֛ח לְשַׁדְרַ֥ךְ מֵישַׁ֛ךְ וַעֲבֵ֥ד נְג֖וֹ בִּמְדִינַ֥ת בָּבֶֽל׃ פ</span></p>
 <p align="RIGHT"><span lang="he">‎<a name="031">31</a> ‏נְבוּכַדְנֶצַּ֣ר מַלְכָּ֗א לְֽכָל־עַֽמְמַיָּ֞א אֻמַיָּ֧א וְלִשָּׁנַיָּ֛א דִּֽי־<font color="brown">דארין</font> <font color="blue">דָיְרִ֥ין</font> בְּכָל־אַרְעָ֖א שְׁלָמְכ֥וֹן יִשְׂגֵּֽא׃ </span></p>
 <p align="RIGHT"><span lang="he">‎<a name="032">32</a> ‏אָֽתַיָּא֙ וְתִמְהַיָּ֔א דִּ֚י עֲבַ֣ד עִמִּ֔י אֱלָהָ֖א <font color="brown">עליא</font> <font color="blue">עִלָּאָ֑ה</font> שְׁפַ֥ר קָֽדָמַ֖י לְהַחֲוָיָֽה׃ </span></p>
 <p align="RIGHT"><span lang="he">‎<a name="033">33</a> ‏אָת֙וֹהִי֙ כְּמָ֣ה רַבְרְבִ֔ין וְתִמְה֖וֹהִי כְּמָ֣ה תַקִּיפִ֑ין מַלְכוּתֵהּ֙ מַלְכ֣וּת עָלַ֔ם וְשָׁלְטָנֵ֖הּ עִם־דָּ֥ר וְדָֽר׃ </span></p>
 </td>
 <td width="50%">
 <p>1 nəḇûḵaḏəneṣṣar maləkā’ ‘ăḇaḏ ṣəlēm dî-ḏəhaḇ rûmēhh ’ammîn šitîn pəṯāyēhh ’ammîn šiṯ ’ăqîmēhh bəḇiqə‘aṯ dûrā’ biməḏînaṯ bāḇel: </p>
 <p>2 ûnəḇûḵaḏəneṣṣar maləkā’ šəl<sup>a</sup>ḥ ləmiḵənaš| la’ăḥašədarəpənayyā’ siḡənayyā’ ûf<sup>a</sup>ḥăwāṯā’ ’ăḏarəgāzərayyā’ ḡəḏāḇərayyā’ dəṯāḇərayyā’ tifətāyē’ wəḵōl šiləṭōnê məḏînāṯā’ ləmēṯē’ l<sup>a</sup>ḥănukaṯ ṣaləmā’ dî hăqêm nəḇûḵaḏəneṣṣar maləkā’: </p>
 <p>3 bē’ḏayin miṯəkannəšîn ’ăḥašədarəpənayyā’ siḡənayyā’ ûf<sup>a</sup>ḥăwāṯā’<font color="red"><sup>3</sup></font> ’ăḏarəgāzərayyā’ ḡəḏāḇərayyā’ dəṯāḇərayyā’ tifətāyē’ wəḵōl šiləṭōnê məḏînāṯā’ l<sup>a</sup>ḥănukaṯ ṣaləmā’ dî hăqêm nəḇûḵaḏəneṣṣar maləkā’ <font color="brown">wəqā’ămîn</font> <font color="blue">wəqāyəmîn</font> lāqŏḇēl ṣaləmā’ dî hăqêm nəḇûḵaḏəneṣṣar: </p>
 <p>4 wəḵārwōzā’ qārē’ ḇəḥāyil ləḵwōn ’āmərîn ‘aməmayyā’ ’ummayyā’ wəliššānayyā’: </p>
 <p>5 bə‘idānā’ dî-ṯišəmə‘ûn qāl qarənā’ mašərwōqîṯā’ <font color="brown">qîṯārwōs</font> <font color="blue">qaṯərwōs</font> sabəḵā’ pəsanətērîn sûməpōnəyâ wəḵōl zənê zəmārā’ tipəlûn wəṯisəgəḏûn ləṣelem dahăḇā’ dî hăqêm nəḇûḵaḏəneṣṣar maləkā’: </p>
 <p>6 ûman-dî-lā’ yipēl wəyisəguḏ b<sup>a</sup>h-š<sup>a</sup>‘ăṯā’ yiṯərəmē’ ləḡwō’-’atûn nûrā’ yāqiḏətā’: </p>
 <p>7 kāl-qŏḇēl dənâ bēhh-zimənā’ kəḏî šāmə‘în kāl-‘aməmayyā’ qāl qarənā’ mašərwōqîṯā’ <font color="brown">qîṯārōs</font> <font color="blue">qaṯərwōs</font> śabəḵā’ pəsanəṭērîn wəḵōl zənê zəmārā’ nāfəlîn kāl-‘aməmayyā’ ’umayyā’ wəliššānayyā’ sāḡəḏîn ləṣelem dahăḇā’ dî hăqêm nəḇûḵaḏəneṣṣar maləkā’: </p>
 <p>8 kāl-qŏḇēl dənâ bēhh-zimənā’ qəriḇû guḇərîn kaśədā’în wa’ăḵalû qarəṣêhwōn dî yəhûḏāyē’: </p>
 <p>9 ‘ănwō wə’āmərîn linəḇûḵaḏəneṣṣar maləkā’ maləkā’ lə‘āləmîn ḥĕyî: </p>
 <p>10 <font color="brown">’anətâ</font> <font color="blue">’anətə</font> maləkā’ śāmətā ṭṭə‘ēm dî ḵāl-’ĕnāš dî-yišəm<sup>a</sup>‘ qāl qarənā’ mašərōqîṯā’ <font color="brown">qîṯārōs</font> <font color="blue">qaṯərwōs</font> śabəḵā’ fəsanətērîn <font color="brown">wəsîpōnəyâ</font> <font color="blue">wəsûpōnəyâ</font> wəḵōl zənê zəmārā’ yipēl wəyisəguḏ ləṣelem dahăḇā’: </p>
 <p>11 ûman-dî-lā’ yipēl wəyisəguḏ yiṯərəmē’ ləḡwō’-’atûn nûrā’ yāqiḏətā’: </p>
 <p>12 ’îṯay guḇərîn yəhûḏā’yin dî-mannîṯā yāṯəhwōn ‘al-‘ăḇîḏaṯ məḏînaṯ bāḇel šaḏəraḵə mêšaḵə w<sup>a</sup>‘ăḇēḏ nəḡwō guḇərayyā’ ’illēḵə lā’-śāmû <font color="brown">‘ălayiḵə</font> <font color="blue">‘ălāḵə</font> maləkā’ ṭə‘ēm <font color="brown">lē’lâayiḵə</font> <font color="blue">lē’lâāḵə</font> lā’ fāləḥîn ûləṣelem dahăḇā’ dî hăqêmətā lā’ sāḡəḏîn: s</p>
 <p>13 bē’ḏayin nəḇûḵaḏəneṣṣar birəḡaz w<sup>a</sup>ḥămâ ’ămar ləhayəṯāyâ ləšaḏəraḵə mêšaḵə w<sup>a</sup>‘ăḇēḏ nəḡwō bē’ḏayin guḇərayyā’ ’illēḵə hêṯāyû qŏḏām maləkā’: </p>
 <p>14 ‘ānēh nəḇuḵaḏəneṣṣar wə’āmar ləhwōn haṣədā’ šaḏəraḵə mêšaḵə w<sup>a</sup>‘ăḇēḏ nəḡwō lē’lâay lā’ ’îṯêḵwōn pāləḥîn ûləṣelem dahăḇā’ dî hăqêmeṯ lā’ sāḡəḏîn: </p>
 <p>15 kə‘an hēn ’îṯêḵwōn ‘ăṯîḏîn dî ḇə‘idānā’ dî-ṯišəmə‘ûn qāl qarənā’ mašərwōqîṯā’ <font color="brown">qîṯārōs</font> <font color="blue">qaṯərwōs<font color="red"><sup>y</sup></font></font> śabəḵā’ pəsanətērîn wəsûməpōnəyâ wəḵōl| zənê zəmārā’ tipəlûn wəṯisəgəḏûn ləṣaləmā’ ḏî-‘aḇəḏēṯ wəhēn lā’ ṯisəgəḏûn b<sup>a</sup>h-š<sup>a</sup>‘ăṯâ ṯiṯərəmwōn ləḡwō’-’atûn nûrā’ yāqiḏətā’ ûman-hû’ ’ĕlāh dê<font color="red"><sup>1</sup></font> yəšêzəḇinəḵwōn min-yəḏāy: </p>
 <p>16 ‘ănwō šaḏəraḵə mêšaḵə w<sup>a</sup>‘ăḇēḏ nəḡwō wə’āmərîn ləmaləkā’ nəḇûḵaḏəneṣṣar lā’-ḥašəḥîn ’ăn<sup>a</sup>ḥənâ ‘al-dənâ piṯəḡām lahăṯāḇûṯāḵə: </p>
 <p>17 hēn ’îṯay ’ĕlâanā’ dî-’ăn<sup>a</sup>ḥənā’ fāləḥîn yāḵil ləšêzāḇûṯanā’ min-’atûn nûrā’ yāqiḏətā’ ûmin-yəḏāḵə maləkā’ yəšêziḇ: </p>
 <p>18 wəhēn lā’ yəḏî‘a lehĕwē’-lāḵə maləkā’ dî lē’lâāyiḵə<font color="red"><sup>q</sup></font> lā’-<font color="brown">’îṯayənā’</font> <font color="blue">’îṯanā’</font> fāləḥîn ûləṣelem dahăḇā’ dî hăqêmətā lā’ nisəguḏ: s</p>
 <p>19 bē’ḏayin nəḇûḵaḏəneṣṣar hiṯəməlî ḥĕmā’ ûṣəlēm ’anəpwōhî <font color="brown">’ešətannû</font> <font color="blue">’ešətannî</font> ‘al-šaḏəraḵə mêšaḵə w<sup>a</sup>‘ăḇēḏ nəḡwō ‘ānēh wə’āmar ləmēzē’ lə’atûnā’ ḥaḏ-šiḇə‘â ‘al dî ḥăzēh ləmēzəyēhh: </p>
 <p>20 ûləḡuḇərîn gibārê-ḥayil dî ḇəḥayəlēhh ’ămar ləḵapāṯâ ləšaḏəraḵə mêšaḵə w<sup>a</sup>‘ăḇēḏ nəḡwō ləmirəmē’ lə’atûn nûrā’ yāqiḏətā’: </p>
 <p>21 bē’ḏayin guḇərayyā’<font color="red"><sup>3</sup></font> ’illēḵə kəfiṯû bəsarəbālêhwōn <font color="brown">paṭṭîšêhwōn</font> <font color="blue">paṭṭəšêhwōn<font color="red"><sup>y</sup></font></font> wəḵarəbəlāṯəhwōn ûləḇušêhwōn ûrəmîw ləḡwō’-’atûn nûrā’ yāqiḏətā’: </p>
 <p>22 kāl-qŏḇēl dənâ min-dî millaṯ maləkā’ m<sup>a</sup>ḥəṣəfâ wə’atûnā’ ’ēzēh yatîrā’ guḇərayyā’ ’illēḵə dî hassiqû ləšaḏəraḵə mêšaḵə w<sup>a</sup>‘ăḇēḏ nəḡwō qaṭṭil himmwōn šəḇîḇā’ dî nûrā’: </p>
 <p>23 wəḡuḇərayyā’ ’illēḵə təlātēhwōn šaḏəraḵə mêšaḵə w<sup>a</sup>‘ăḇēḏ nəḡwō nəfalû ləḡwō’-’atûn-nûrā’ yāqiḏətā’ məḵapəṯîn: f</p>
 <p>24 ’ĕḏayin nəḇûḵaḏəneṣṣar maləkā’ təw<sup>a</sup>h wəqām bəhiṯəbəhālâ ‘ānēh wə’āmar ləhadāḇərwōhî hălā’ ḡuḇərîn təlāṯā’ rəmênā’ ləḡwō’-nûrā’ məḵapəṯîn ‘ānayin wə’āmərîn ləmaləkā’ yaṣṣîḇā’ maləkā’: </p>
 <p>25 ‘ānēh wə’āmar hā’-’ănâ ḥāzēh guḇərîn ’arəbə‘â šərayin mahələḵîn bəḡwō’-nûrā’ w<sup>a</sup>ḥăḇāl lā’-’îṯay bəhwōn wərēwēhh dî <font color="brown">rəḇî‘āyā’</font> <font color="blue">rəḇî‘ā’â</font> dāmēh ləḇar-’ĕlâîn: s</p>
 <p>26 bē’ḏayin qərēḇ nəḇûḵaḏəneṣṣar liṯər<sup>a</sup>‘ ’atûn nûrā’ yāqiḏətā’ ‘ānēh wə’āmar šaḏəraḵə mêšaḵə w<sup>a</sup>‘ăḇēḏ-nəḡwō ‘aḇəḏwōhî dî-’ĕlâā’ <font color="brown">‘illāyā’</font> <font color="blue">‘illā’â</font> puqû we’ĕṯwō bē’ḏayin nāfəqîn šaḏəraḵə mêšaḵə w<sup>a</sup>‘ăḇēḏ nəḡwō min-gwō’ nûrā’: </p>
 <p>27 ûmiṯəkannəšîn ’ăḥašədarəpənayyā’ siḡənayyā’ ûf<sup>a</sup>ḥăwāṯā’ wəhadāḇərê maləkā’ ḥāzayin ləḡuḇərayyā’ ’illēḵə dî lā’-šəlēṭ nûrā’ bəḡešəməhwōn ûśə‘ar rē’šəhwōn lā’ hiṯəḥāraḵə wəsārəbālêhwōn lā’ šənwō wərêḥa nûr lā’ ‘ăḏāṯ bəhwōn: </p>
 <p>28 ‘ānēh nəḇûḵaḏəneṣṣar wə’āmar bərîḵə ’ĕlâăhwōn dî-šaḏəraḵə mêšaḵə w<sup>a</sup>‘ăḇēḏ nəḡwō dî-šəl<sup>a</sup>ḥ malə’ăḵēhh wəšêziḇ lə‘aḇəḏwōhî dî hiṯərəḥiṣû ‘ălwōhî ûmillaṯ maləkā’ šannîw wîhaḇû <font color="brown">ḡešəmêhwōn</font> <font color="blue">ḡešəməhwōn<font color="red"><sup>y</sup></font></font> dî lā’-yifələḥûn wəlā’-yisəgəḏûn ləḵāl-’ĕlāh lâēn lē’lâăhwōn: </p>
 <p>29 ûminnî śîm ṭə‘ēm dî ḵāl-‘am ’ummâ wəliššān dî-yē’mar <font color="brown">šēlâ</font> <font color="blue">šālû</font> ‘al ’ĕlâăhwōn dî-šaḏəraḵə mêšaḵə w<sup>a</sup>‘ăḇēḏ nəḡwō’ hadāmîn yiṯə‘ăḇēḏ ûḇayəṯēhh nəwālî yišətaûēh kāl-qŏḇēl dî lā’ ’îṯay ’ĕlâ ’āḥŏrān dî-yikul ləhaṣṣālâ kiḏənâ: </p>
 <p>30 bē’ḏayin maləkā’ haṣəl<sup>a</sup>ḥ ləšaḏəraḵə mêšaḵə w<sup>a</sup>‘ăḇēḏ nəḡwō biməḏînaṯ bāḇel: f</p>
 <p>31 nəḇûḵaḏəneṣṣar maləkā’ ləḵāl-‘aməmayyā’ ’umayyā’ wəliššānayyā’ dî-<font color="brown">ḏā’ărîn</font> <font color="blue">ḏāyərîn</font> bəḵāl-’arə‘ā’ šəlāməḵwōn yiśəgē’: </p>
 <p>32 ’āṯayyā’ wəṯiməhayyā’ dî ‘ăḇaḏ ‘immî ’ĕlâā’ <font color="brown">‘illāyā’</font> <font color="blue">‘illā’â</font> šəfar qāḏāmay ləh<sup>a</sup>ḥăwāyâ: </p>
 <p>33 ’āṯwōhî kəmâ raḇərəḇîn wəṯiməhwōhî kəmâ ṯaqqîfîn maləḵûṯēhh maləḵûṯ ‘ālam wəšāləṭānēhh ‘im-dār wəḏār: </p>
 </td>
 </tr></table>
 <p></p><hr>
 <center>
 <a href="dan004.htm">Next: Daniel (Daniyel) Chapter 4</a></center>
 </body>