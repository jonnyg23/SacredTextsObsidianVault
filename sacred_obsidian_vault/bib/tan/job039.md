<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/job039.htm">Polyglot</a> 
 <a href="../kjv/job039.htm">KJV</a> 
 <a href="../sep/job039.htm">Sep</a> 
 <a href="../vul/job039.htm">Vul</a> 
 
 <br>
 <br><a href="job.htm">Job (Iyov) Index</a><br>
  
 <a href="job038.htm">Previous</a> 
 <a href="job040.htm">Next</a> 
 </center>
 <hr>
 
 <h3 align="CENTER">Tanach (Hebrew): Job (Iyov) Chapter 39</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏הֲיָדַ֗עְתָּ עֵ֭ת לֶ֣דֶת יַעֲלֵי־סָ֑לַע חֹלֵ֖ל אַיָּל֣וֹת תִּשְׁמֹֽר׃ </span></p>
 <p align="RIGHT"><span lang="he">‎<a name="002">2</a> ‏תִּסְפֹּ֣ר יְרָחִ֣ים תְּמַלֶּ֑אנָה וְ֝יָדַ֗עְתָּ עֵ֣ת לִדְתָּֽנָה׃ </span></p>
 <p align="RIGHT"><span lang="he">‎<a name="003">3</a> ‏תִּ֭כְרַעְנָה יַלְדֵיהֶ֣ן תְּפַלַּ֑חְנָה חֶבְלֵיהֶ֥ם תְּשַׁלַּֽחְנָה׃ </span></p>
 <p align="RIGHT"><span lang="he">‎<a name="004">4</a> ‏יַחְלְמ֣וּ בְ֭נֵיהֶם יִרְבּ֣וּ בַבָּ֑ר יָ֝צְא֗וּ וְלֹא־שָׁ֥בוּ לָֽמוֹ׃ </span></p>
 <p align="RIGHT"><span lang="he">‎<a name="005">5</a> ‏מִֽי־שִׁלַּ֣ח פֶּ֣רֶא חָפְשִׁ֑י וּמֹסְר֥וֹת עָ֝ר֗וֹד מִ֣י פִתֵּֽחַ׃ </span></p>
 <p align="RIGHT"><span lang="he">‎<a name="006">6</a> ‏אֲשֶׁר־שַׂ֣מְתִּי עֲרָבָ֣ה בֵית֑וֹ וּֽמִשְׁכְּנוֹתָ֥יו מְלֵֽחָה׃ </span></p>
 <p align="RIGHT"><span lang="he">‎<a name="007">7</a> ‏יִ֭שְׂחַק לַהֲמ֣וֹן קִרְיָ֑ה תְּשֻׁא֥וֹת נ֝וֹגֵ֗שׂ לֹ֣א יִשְׁמָֽע׃ </span></p>
 <p align="RIGHT"><span lang="he">‎<a name="008">8</a> ‏יְת֣וּר הָרִ֣ים מִרְעֵ֑הוּ וְאַחַ֖ר כָּל־יָר֣וֹק יִדְרֽוֹשׁ׃ </span></p>
 <p align="RIGHT"><span lang="he">‎<a name="009">9</a> ‏הֲיֹ֣אבֶה רֵּ֣ים<font color="red"><sup>3</sup></font> עָבְדֶ֑ךָ אִם־יָ֝לִ֗ין עַל־אֲבוּסֶֽךָ׃ </span></p>
 <p align="RIGHT"><span lang="he">‎<a name="010">10</a> ‏הֲ‍ֽתִקְשָׁר־רֵ֭ים בְּתֶ֣לֶם עֲבֹת֑וֹ אִם־יְשַׂדֵּ֖ד עֲמָקִ֣ים אַחֲרֶֽיךָ׃ </span></p>
 <p align="RIGHT"><span lang="he">‎<a name="011">11</a> ‏הֲֽתִבְטַח־בּ֖וֹ כִּי־רַ֣ב כֹּח֑וֹ וְתַעֲזֹ֖ב אֵלָ֣יו יְגִיעֶֽךָ׃ </span></p>
 <p align="RIGHT"><span lang="he">‎<a name="012">12</a> ‏הֲתַאֲמִ֣ין בּ֖וֹ כִּי־<font color="brown">ישוב</font> <font color="blue">יָשִׁ֣יב</font> זַרְעֶ֑ךָ וְֽגָרְנְךָ֥ יֶאֱסֹֽף׃ </span></p>
 <p align="RIGHT"><span lang="he">‎<a name="013">13</a> ‏כְּנַף־רְנָנִ֥ים נֶעֱלָ֑סָה אִם־אֶ֝בְרָ֗ה חֲסִידָ֥ה וְנֹצָֽה׃ </span></p>
 <p align="RIGHT"><span lang="he">‎<a name="014">14</a> ‏כִּֽי־תַעֲזֹ֣ב לָאָ֣רֶץ בֵּצֶ֑יהָ וְֽעַל־עָפָ֥ר תְּחַמֵּֽם׃ </span></p>
 <p align="RIGHT"><span lang="he">‎<a name="015">15</a> ‏וַ֭תִּשְׁכַּח כִּי־רֶ֣גֶל תְּזוּרֶ֑הָ וְחַיַּ֖ת הַשָּׂדֶ֣ה תְּדוּשֶֽׁהָ׃ </span></p>
 <p align="RIGHT"><span lang="he">‎<a name="016">16</a> ‏הִקְשִׁ֣יחַ בָּנֶ֣יהָ לְּלֹא־לָ֑הּ לְרִ֖יק יְגִיעָ֣הּ בְּלִי־פָֽחַד׃ </span></p>
 <p align="RIGHT"><span lang="he">‎<a name="017">17</a> ‏כִּֽי־הִשָּׁ֣הּ אֱל֣וֹהַּ חָכְמָ֑ה וְלֹא־חָ֥לַק לָ֝֗הּ בַּבִּינָֽה׃ </span></p>
 <p align="RIGHT"><span lang="he">‎<a name="018">18</a> ‏כָּ֭עֵת בַּמָּר֣וֹם תַּמְרִ֑יא תִּֽשְׂחַ֥ק לַ֝סּ֗וּס וּלְרֹֽכְבֽוֹ׃ </span></p>
 <p align="RIGHT"><span lang="he">‎<a name="019">19</a> ‏הֲתִתֵּ֣ן לַסּ֣וּס גְּבוּרָ֑ה הֲתַלְבִּ֖ישׁ צַוָּאר֣וֹ רַעְמָֽה׃ </span></p>
 <p align="RIGHT"><span lang="he">‎<a name="020">20</a> ‏הְֽ֭תַרְעִישֶׁנּוּ כָּאַרְבֶּ֑ה ה֖וֹד נַחְר֣וֹ אֵימָֽה׃ </span></p>
 <p align="RIGHT"><span lang="he">‎<a name="021">21</a> ‏יַחְפְּר֣וּ בָ֭עֵמֶק וְיָשִׂ֣ישׂ בְּכֹ֑חַ יֵ֝צֵ֗א לִקְרַאת־נָֽשֶׁק׃ </span></p>
 <p align="RIGHT"><span lang="he">‎<a name="022">22</a> ‏יִשְׂחַ֣ק לְ֭פַחַד וְלֹ֣א יֵחָ֑ת וְלֹֽא־יָ֝שׁ֗וּב מִפְּנֵי־חָֽרֶב׃ </span></p>
 <p align="RIGHT"><span lang="he">‎<a name="023">23</a> ‏עָ֭לָיו תִּרְנֶ֣ה אַשְׁפָּ֑ה לַ֖הַב חֲנִ֣ית וְכִידֽוֹן׃ </span></p>
 <p align="RIGHT"><span lang="he">‎<a name="024">24</a> ‏בְּרַ֣עַשׁ וְ֭רֹגֶז יְגַמֶּא־אָ֑רֶץ וְלֹֽא־יַ֝אֲמִ֗ין כִּי־ק֥וֹל שׁוֹפָֽר׃ </span></p>
 <p align="RIGHT"><span lang="he">‎<a name="025">25</a> ‏בְּדֵ֤י שֹׁפָ֨ר׀ יֹ֘אמַ֤ר הֶאָ֗ח וּֽ֭מֵרָחוֹק יָרִ֣יחַ מִלְחָמָ֑ה רַ֥עַם שָׂ֝רִים<font color="red"><sup>3</sup></font> וּתְרוּעָֽה׃ </span></p>
 <p align="RIGHT"><span lang="he">‎<a name="026">26</a> ‏הֲ‍ֽ֭מִבִּינָ֣תְךָ יַֽאֲבֶר־נֵ֑ץ יִפְרֹ֖שׂ <font color="brown">כנפו</font> <font color="blue">כְּנָפָ֣יו</font> לְתֵימָֽן׃ </span></p>
 <p align="RIGHT"><span lang="he">‎<a name="027">27</a> ‏אִם־עַל־פִּ֭יךָ יַגְבִּ֣יהַּ נָ֑שֶׁר וְ֝כִ֗י יָרִ֥ים קִנּֽוֹ׃ </span></p>
 <p align="RIGHT"><span lang="he">‎<a name="028">28</a> ‏סֶ֣לַע יִ֭שְׁכֹּן וְיִתְלֹנָ֑ן עַֽל־שֶׁן־סֶ֝֗לַע וּמְצוּדָֽה׃ </span></p>
 <p align="RIGHT"><span lang="he">‎<a name="029">29</a> ‏מִשָּׁ֥ם חָֽפַר־אֹ֑כֶל לְ֝מֵרָח֗וֹק עֵינָ֥יו יַבִּֽיטוּ׃ </span></p>
 <p align="RIGHT"><span lang="he">‎<a name="030">30</a> ‏<font color="brown">ואפרחו</font> <font color="blue">וְאֶפְרֹחָ֥יו</font> יְעַלְעוּ־דָ֑ם וּבַאֲשֶׁ֥ר חֲ֝לָלִ֗ים שָׁ֣ם הֽוּא׃ פ</span></p>
 </td>
 <td width="50%">
 <p>1 hăyāḏ<sup>a</sup>‘ətā ‘ēṯ leḏeṯ y<sup>a</sup>‘ălê-sāl<sup>a</sup>‘ ḥōlēl ’ayyālwōṯ tišəmōr: </p>
 <p>2 tisəpōr yərāḥîm təmalle’nâ wəyāḏ<sup>a</sup>‘ətā ‘ēṯ liḏətānâ: </p>
 <p>3 tiḵər<sup>a</sup>‘ənâ yaləḏêhen təfall<sup>a</sup>ḥənâ ḥeḇəlêhem təšall<sup>a</sup>ḥənâ: </p>
 <p>4 y<sup>a</sup>ḥələmû ḇənêhem yirəbû ḇabār yāṣə’û wəlō’-šāḇû lāmwō: </p>
 <p>5 mî-šill<sup>a</sup>ḥ pere’ ḥāfəšî ûmōsərwōṯ ‘ārwōḏ mî fitēḥa: </p>
 <p>6 ’ăšer-śamətî ‘ărāḇâ ḇêṯwō ûmišəkənwōṯāyw məlēḥâ: </p>
 <p>7 yiśəḥaq lahămwōn qirəyâ təšu’wōṯ nwōḡēś lō’ yišəmā‘: </p>
 <p>8 yəṯûr hārîm mirə‘ēhû wə’<sup>a</sup>ḥar kāl-yārwōq yiḏərwōš: </p>
 <p>9 hăyō’ḇeh rrêm<font color="red"><sup>3</sup></font> ‘āḇəḏeḵā ’im-yālîn ‘al-’ăḇûseḵā: </p>
 <p>10 hă‍ṯiqəšār-rêm bəṯelem ‘ăḇōṯwō ’im-yəśadēḏ ‘ămāqîm ’<sup>a</sup>ḥăreyḵā: </p>
 <p>11 hăṯiḇəṭ<sup>a</sup>ḥ-bwō kî-raḇ kōḥwō wəṯ<sup>a</sup>‘ăzōḇ ’ēlāyw yəḡî‘eḵā: </p>
 <p>12 hăṯa’ămîn bwō kî-<font color="brown">yāšûḇ</font> <font color="blue">yāšîḇ</font> zarə‘eḵā wəḡārənəḵā ye’ĕsōf: </p>
 <p>13 kənaf-rənānîm ne‘ĕlāsâ ’im-’eḇərâ ḥăsîḏâ wənōṣâ: </p>
 <p>14 kî-ṯ<sup>a</sup>‘ăzōḇ lā’āreṣ bēṣeyhā wə‘al-‘āfār təḥammēm: </p>
 <p>15 watišək<sup>a</sup>ḥ kî-reḡel təzûrehā wəḥayyaṯ haśśāḏeh təḏûšehā: </p>
 <p>16 hiqəšîḥa bāneyhā lləlō’-lāh lərîq yəḡî‘āh bəlî-fāḥaḏ: </p>
 <p>17 kî-hiššāh ’ĕlwōhha ḥāḵəmâ wəlō’-ḥālaq lāh babînâ: </p>
 <p>18 kā‘ēṯ bammārwōm tamərî’ tiśəḥaq lassûs ûlərōḵəḇwō: </p>
 <p>19 hăṯitēn lassûs gəḇûrâ hăṯaləbîš ṣaûā’rwō r<sup>a</sup>‘əmâ: </p>
 <p>20 həṯarə‘îšennû kā’arəbeh hwōḏ n<sup>a</sup>ḥərwō ’êmâ: </p>
 <p>21 y<sup>a</sup>ḥəpərû ḇā‘ēmeq wəyāśîś bəḵōḥa yēṣē’ liqəra’ṯ-nāšeq: </p>
 <p>22 yiśəḥaq ləf<sup>a</sup>ḥaḏ wəlō’ yēḥāṯ wəlō’-yāšûḇ mipənê-ḥāreḇ: </p>
 <p>23 ‘ālāyw tirəneh ’ašəpâ lahaḇ ḥănîṯ wəḵîḏwōn: </p>
 <p>24 bər<sup>a</sup>‘aš wərōḡez yəḡamme’-’āreṣ wəlō’-ya’ămîn kî-qwōl šwōfār: </p>
 <p>25 bəḏê šōfār| yō’mar he’āḥ ûmērāḥwōq yārîḥa miləḥāmâ r<sup>a</sup>‘am śārîm<font color="red"><sup>3</sup></font> ûṯərû‘â: </p>
 <p>26 hă‍mibînāṯəḵā ya’ăḇer-nēṣ yifərōś <font color="brown">kənāfāw</font> <font color="blue">kənāfāyw</font> ləṯêmān: </p>
 <p>27 ’im-‘al-pîḵā yaḡəbîhha nāšer wəḵî yārîm qinnwō: </p>
 <p>28 sel<sup>a</sup>‘ yišəkōn wəyiṯəlōnān ‘al-šen-sel<sup>a</sup>‘ ûməṣûḏâ: </p>
 <p>29 miššām ḥāfar-’ōḵel ləmērāḥwōq ‘ênāyw yabîṭû: </p>
 <p>30 <font color="brown">wə’efərōḥāw</font> <font color="blue">wə’efərōḥāyw</font> yə‘alə‘û-ḏām ûḇa’ăšer ḥălālîm šām hû’: f</p>
 </td>
 </tr></table>
 <p></p><hr>
 <center>
 <a href="job040.htm">Next: Job (Iyov) Chapter 40</a></center>
 </body>