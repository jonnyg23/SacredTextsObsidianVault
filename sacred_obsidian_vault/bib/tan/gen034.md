<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/gen034.htm">Polyglot</a> 
 <a href="../kjv/gen034.htm">KJV</a> 
 <a href="../sep/gen034.htm">Sep</a> 
 <a href="../vul/gen034.htm">Vul</a> 
 
 <br>
 <br><a href="gen.htm">Genesis (Bereshit) Index</a><br>
  
 <a href="gen033.htm">Previous</a> 
 <a href="gen035.htm">Next</a> 
 </center>
 <hr>
 
 <h3 align="CENTER">Tanach (Hebrew): Genesis (Bereshit) Chapter 34</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַתֵּצֵ֤א דִינָה֙ בַּת־לֵאָ֔ה אֲשֶׁ֥ר יָלְדָ֖ה לְיַעֲקֹ֑ב לִרְא֖וֹת בִּבְנ֥וֹת הָאָֽרֶץ׃ </span></p>
 <p align="RIGHT"><span lang="he">‎<a name="002">2</a> ‏וַיַּ֨רְא אֹתָ֜הּ שְׁכֶ֧ם בֶּן־חֲמ֛וֹר הַֽחִוִּ֖י נְשִׂ֣יא הָאָ֑רֶץ וַיִּקַּ֥ח אֹתָ֛הּ וַיִּשְׁכַּ֥ב אֹתָ֖הּ וַיְעַנֶּֽהָ׃ </span></p>
 <p align="RIGHT"><span lang="he">‎<a name="003">3</a> ‏וַתִּדְבַּ֣ק נַפְשׁ֔וֹ בְּדִינָ֖ה בַּֽת־יַעֲקֹ֑ב וַיֶּֽאֱהַב֙ אֶת־הַֽנַּעֲרָ֔ וַיְדַבֵּ֖ר עַל־לֵ֥ב הַֽנַּעֲרָֽ׃ </span></p>
 <p align="RIGHT"><span lang="he">‎<a name="004">4</a> ‏וַיֹּ֣אמֶר שְׁכֶ֔ם אֶל־חֲמ֥וֹר אָבִ֖יו לֵאמֹ֑ר קַֽח־לִ֛י אֶת־הַיַּלְדָּ֥ה הַזֹּ֖את לְאִשָּֽׁה׃ </span></p>
 <p align="RIGHT"><span lang="he">‎<a name="005">5</a> ‏וְיַעֲקֹ֣ב שָׁמַ֗ע כִּ֤י טִמֵּא֙ אֶת־דִּינָ֣ה בִתּ֔וֹ וּבָנָ֛יו הָי֥וּ אֶת־מִקְנֵ֖הוּ בַּשָּׂדֶ֑ה וְהֶחֱרִ֥שׁ יַעֲקֹ֖ב עַד־בֹּאָֽם׃ </span></p>
 <p align="RIGHT"><span lang="he">‎<a name="006">6</a> ‏וַיֵּצֵ֛א חֲמ֥וֹר אֲבִֽי־שְׁכֶ֖ם אֶֽל־יַעֲקֹ֑ב לְדַבֵּ֖ר אִתּֽוֹ׃ </span></p>
 <p align="RIGHT"><span lang="he">‎<a name="007">7</a> ‏וּבְנֵ֨י יַעֲקֹ֜ב בָּ֤אוּ מִן־הַשָּׂדֶה֙ כְּשָׁמְעָ֔ם וַיִּֽתְעַצְּבוּ֙ הָֽאֲנָשִׁ֔ים וַיִּ֥חַר לָהֶ֖ם מְאֹ֑ד כִּֽי־נְבָלָ֞ה עָשָׂ֣ה בְיִשְׂרָאֵ֗ל לִשְׁכַּב֙ אֶת־בַּֽת־יַעֲקֹ֔ב וְכֵ֖ן לֹ֥א יֵעָשֶֽׂה׃ </span></p>
 <p align="RIGHT"><span lang="he">‎<a name="008">8</a> ‏וַיְדַבֵּ֥ר חֲמ֖וֹר אִתָּ֣ם לֵאמֹ֑ר שְׁכֶ֣ם בְּנִ֗י חָֽשְׁקָ֤ה נַפְשׁוֹ֙ בְּבִתְּכֶ֔ם תְּנ֨וּ נָ֥א אֹתָ֛הּ ל֖וֹ לְאִשָּֽׁה׃ </span></p>
 <p align="RIGHT"><span lang="he">‎<a name="009">9</a> ‏וְהִֽתְחַתְּנ֖וּ אֹתָ֑נוּ בְּנֹֽתֵיכֶם֙ תִּתְּנוּ־לָ֔נוּ וְאֶת־בְּנֹתֵ֖ינוּ תִּקְח֥וּ לָכֶֽם׃ </span></p>
 <p align="RIGHT"><span lang="he">‎<a name="010">10</a> ‏וְאִתָּ֖נוּ תֵּשֵׁ֑בוּ וְהָאָ֙רֶץ֙ תִּהְיֶ֣ה לִפְנֵיכֶ֔ם שְׁבוּ֙ וּסְחָר֔וּהָ וְהֵֽאָחֲז֖וּ בָּֽהּ׃ </span></p>
 <p align="RIGHT"><span lang="he">‎<a name="011">11</a> ‏וַיֹּ֤אמֶר שְׁכֶם֙ אֶל־אָבִ֣יה<font color="red"><sup>1</sup></font> וְאֶל־אַחֶ֔יהָ אֶמְצָא־חֵ֖ן בְּעֵינֵיכֶ֑ם וַאֲשֶׁ֥ר תֹּאמְר֛וּ אֵלַ֖י אֶתֵּֽן׃ </span></p>
 <p align="RIGHT"><span lang="he">‎<a name="012">12</a> ‏הַרְבּ֨וּ עָלַ֤י מְאֹד֙ מֹ֣הַר וּמַתָּ֔ן וְאֶ֨תְּנָ֔ה כַּאֲשֶׁ֥ר תֹּאמְר֖וּ אֵלָ֑י וּתְנוּ־לִ֥י אֶת־הַֽנַּעֲרָ֖ לְאִשָּֽׁה׃ </span></p>
 <p align="RIGHT"><span lang="he">‎<a name="013">13</a> ‏וַיַּעֲנ֨וּ בְנֵֽי־יַעֲקֹ֜ב אֶת־שְׁכֶ֨ם וְאֶת־חֲמ֥וֹר אָבִ֛יו בְּמִרְמָ֖ה וַיְדַבֵּ֑רוּ אֲשֶׁ֣ר טִמֵּ֔א אֵ֖ת דִּינָ֥ה אֲחֹתָֽם׃ </span></p>
 <p align="RIGHT"><span lang="he">‎<a name="014">14</a> ‏וַיֹּאמְר֣וּ אֲלֵיהֶ֗ם לֹ֤א נוּכַל֙ לַעֲשׂוֹת֙ הַדָּבָ֣ר הַזֶּ֔ה לָתֵת֙ אֶת־אֲחֹתֵ֔נוּ לְאִ֖ישׁ אֲשֶׁר־ל֣וֹ עָרְלָ֑ה כִּֽי־חֶרְפָּ֥ה הִ֖וא לָֽנוּ׃ </span></p>
 <p align="RIGHT"><span lang="he">‎<a name="015">15</a> ‏אַךְ־בְּזֹ֖את נֵא֣וֹת לָכֶ֑ם אִ֚ם תִּהְי֣וּ כָמֹ֔נוּ לְהִמֹּ֥ל לָכֶ֖ם כָּל־זָכָֽר׃ </span></p>
 <p align="RIGHT"><span lang="he">‎<a name="016">16</a> ‏וְנָתַ֤נּוּ אֶת־בְּנֹתֵ֙ינוּ֙ לָכֶ֔ם וְאֶת־בְּנֹתֵיכֶ֖ם נִֽקַּֽח־לָ֑נוּ וְיָשַׁ֣בְנוּ אִתְּכֶ֔ם וְהָיִ֖ינוּ לְעַ֥ם אֶחָֽד׃ </span></p>
 <p align="RIGHT"><span lang="he">‎<a name="017">17</a> ‏וְאִם־לֹ֧א תִשְׁמְע֛וּ אֵלֵ֖ינוּ לְהִמּ֑וֹל וְלָקַ֥חְנוּ אֶת־בִּתֵּ֖נוּ וְהָלָֽכְנוּ׃ </span></p>
 <p align="RIGHT"><span lang="he">‎<a name="018">18</a> ‏וַיִּֽיטְב֥וּ דִבְרֵיהֶ֖ם בְּעֵינֵ֣י חֲמ֑וֹר וּבְעֵינֵ֖י שְׁכֶ֥ם בֶּן־חֲמֽוֹר׃ </span></p>
 <p align="RIGHT"><span lang="he">‎<a name="019">19</a> ‏וְלֹֽא־אֵחַ֤ר הַנַּ֙עַר֙ לַעֲשׂ֣וֹת הַדָּבָ֔ר כִּ֥י חָפֵ֖ץ בְּבַֽת־יַעֲקֹ֑ב וְה֣וּא נִכְבָּ֔ד מִכֹּ֖ל בֵּ֥ית אָבִֽיו׃ </span></p>
 <p align="RIGHT"><span lang="he">‎<a name="020">20</a> ‏וַיָּבֹ֥א חֲמ֛וֹר וּשְׁכֶ֥ם בְּנ֖וֹ אֶל־שַׁ֣עַר עִירָ֑ם וַֽיְדַבְּר֛וּ אֶל־אַנְשֵׁ֥י עִירָ֖ם לֵאמֹֽר׃ </span></p>
 <p align="RIGHT"><span lang="he">‎<a name="021">21</a> ‏הָאֲנָשִׁ֨ים הָאֵ֜לֶּה שְֽׁלֵמִ֧ים הֵ֣ם אִתָּ֗נוּ וְיֵשְׁב֤וּ בָאָ֙רֶץ֙ וְיִסְחֲר֣וּ אֹתָ֔הּ וְהָאָ֛רֶץ הִנֵּ֥ה רַֽחֲבַת־יָדַ֖יִם לִפְנֵיהֶ֑ם אֶת־בְּנֹתָם֙ נִקַּֽח־לָ֣נוּ לְנָשִׁ֔ים וְאֶת־בְּנֹתֵ֖ינוּ נִתֵּ֥ן לָהֶֽם׃ </span></p>
 <p align="RIGHT"><span lang="he">‎<a name="022">22</a> ‏אַךְ־בְּ֠זֹאת יֵאֹ֨תוּ לָ֤נוּ הָאֲנָשִׁים֙ לָשֶׁ֣בֶת אִתָּ֔נוּ לִהְי֖וֹת לְעַ֣ם אֶחָ֑ד בְּהִמּ֥וֹל לָ֙נוּ֙ כָּל־זָכָ֔ר כַּאֲשֶׁ֖ר הֵ֥ם נִמֹּלִֽים׃ </span></p>
 <p align="RIGHT"><span lang="he">‎<a name="023">23</a> ‏מִקְנֵהֶ֤ם וְקִנְיָנָם֙ וְכָל־בְּהֶמְתָּ֔ם הֲל֥וֹא לָ֖נוּ הֵ֑ם אַ֚ךְ נֵא֣וֹתָה לָהֶ֔ם וְיֵשְׁב֖וּ אִתָּֽנוּ׃ </span></p>
 <p align="RIGHT"><span lang="he">‎<a name="024">24</a> ‏וַיִּשְׁמְע֤וּ אֶל־חֲמוֹר֙ וְאֶל־שְׁכֶ֣ם בְּנ֔וֹ כָּל־יֹצְאֵ֖י שַׁ֣עַר עִיר֑וֹ וַיִּמֹּ֙לוּ֙ כָּל־זָכָ֔ר כָּל־יֹצְאֵ֖י שַׁ֥עַר עִירֽוֹ׃ </span></p>
 <p align="RIGHT"><span lang="he">‎<a name="025">25</a> ‏וַיְהִי֩ בַיּ֨וֹם הַשְּׁלִישִׁ֜י בִּֽהְיוֹתָ֣ם כֹּֽאֲבִ֗ים וַיִּקְח֣וּ שְׁנֵֽי־בְנֵי־יַ֠עֲקֹב שִׁמְע֨וֹן וְלֵוִ֜י אֲחֵ֤י דִינָה֙ אִ֣ישׁ חַרְבּ֔וֹ וַיָּבֹ֥אוּ עַל־הָעִ֖יר בֶּ֑טַח וַיַּֽהַרְג֖וּ כָּל־זָכָֽר׃ </span></p>
 <p align="RIGHT"><span lang="he">‎<a name="026">26</a> ‏וְאֶת־חֲמוֹר֙ וְאֶת־שְׁכֶ֣ם בְּנ֔וֹ הָרְג֖וּ לְפִי־חָ֑רֶב וַיִּקְח֧וּ אֶת־דִּינָ֛ה מִבֵּ֥ית שְׁכֶ֖ם וַיֵּצֵֽאוּ׃ </span></p>
 <p align="RIGHT"><span lang="he">‎<a name="027">27</a> ‏בְּנֵ֣י יַעֲקֹ֗ב בָּ֚אוּ עַל־הַ֣חֲלָלִ֔ים וַיָּבֹ֖זּוּ הָעִ֑יר אֲשֶׁ֥ר טִמְּא֖וּ אֲחוֹתָֽם׃ </span></p>
 <p align="RIGHT"><span lang="he">‎<a name="028">28</a> ‏אֶת־צֹאנָ֥ם וְאֶת־בְּקָרָ֖ם וְאֶת־חֲמֹרֵיהֶּ֑ם<font color="red"><sup>1</sup></font> וְאֵ֧ת אֲשֶׁר־בָּעִ֛יר וְאֶת־אֲשֶׁ֥ר בַּשָּׂדֶ֖ה לָקָֽחוּ׃ </span></p>
 <p align="RIGHT"><span lang="he">‎<a name="029">29</a> ‏וְאֶת־כָּל־חֵילָ֤ם וְאֶת־כָּל־טַפָּם֙ וְאֶת־נְשֵׁיהֶ֔ם שָׁב֖וּ וַיָּבֹ֑זּוּ וְאֵ֖ת כָּל־אֲשֶׁ֥ר בַּבָּֽיִת׃ </span></p>
 <p align="RIGHT"><span lang="he">‎<a name="030">30</a> ‏וַיֹּ֨אמֶר יַעֲקֹ֜ב אֶל־שִׁמְע֣וֹן וְאֶל־לֵוִי֮ עֲכַרְתֶּ֣ם אֹתִי֒ לְהַבְאִישֵׁ֙נִי֙ בְּיֹשֵׁ֣ב הָאָ֔רֶץ בַּֽכְּנַעֲנִ֖י וּבַפְּרִזִּ֑י וַאֲנִי֙ מְתֵ֣י מִסְפָּ֔ר וְנֶאֶסְפ֤וּ עָלַי֙ וְהִכּ֔וּנִי וְנִשְׁמַדְתִּ֖י אֲנִ֥י וּבֵיתִֽי׃ </span></p>
 <p align="RIGHT"><span lang="he">‎<a name="031">31</a> ‏וַיֹּאמְר֑וּ הַכְזוֹנָ֕ה יַעֲשֶׂ֖ה אֶת־אֲחוֹתֵֽנוּ׃ פ</span></p>
 </td>
 <td width="50%">
 <p>1 watēṣē’ ḏînâ baṯ-lē’â ’ăšer yāləḏâ ləy<sup>a</sup>‘ăqōḇ lirə’wōṯ biḇənwōṯ hā’āreṣ: </p>
 <p>2 wayyarə’ ’ōṯāh šəḵem ben-ḥămwōr h<sup>a</sup>ḥiûî nəśî’ hā’āreṣ wayyiqq<sup>a</sup>ḥ ’ōṯāh wayyišəkaḇ ’ōṯāh wayə‘annehā: </p>
 <p>3 watiḏəbaq nafəšwō bəḏînâ baṯ-y<sup>a</sup>‘ăqōḇ wayye’ĕhaḇ ’eṯ-hann<sup>a</sup>‘ărā wayəḏabēr ‘al-lēḇ hann<sup>a</sup>‘ărā: </p>
 <p>4 wayyō’mer šəḵem ’el-ḥămwōr ’āḇîw lē’mōr q<sup>a</sup>ḥ-lî ’eṯ-hayyalədâ hazzō’ṯ lə’iššâ: </p>
 <p>5 wəy<sup>a</sup>‘ăqōḇ šām<sup>a</sup>‘ kî ṭimmē’ ’eṯ-dînâ ḇitwō ûḇānāyw hāyû ’eṯ-miqənēhû baśśāḏeh wəheḥĕriš y<sup>a</sup>‘ăqōḇ ‘aḏ-bō’ām: </p>
 <p>6 wayyēṣē’ ḥămwōr ’ăḇî-šəḵem ’el-y<sup>a</sup>‘ăqōḇ ləḏabēr ’itwō: </p>
 <p>7 ûḇənê y<sup>a</sup>‘ăqōḇ bā’û min-haśśāḏeh kəšāmə‘ām wayyiṯə‘aṣṣəḇû hā’ănāšîm wayyiḥar lâem mə’ōḏ kî-nəḇālâ ‘āśâ ḇəyiśərā’ēl lišəkaḇ ’eṯ-baṯ-y<sup>a</sup>‘ăqōḇ wəḵēn lō’ yē‘āśeh: </p>
 <p>8 wayəḏabēr ḥămwōr ’itām lē’mōr šəḵem bənî ḥāšəqâ nafəšwō bəḇitəḵem tənû nā’ ’ōṯāh lwō lə’iššâ: </p>
 <p>9 wəhiṯəḥatənû ’ōṯānû bənōṯêḵem titənû-lānû wə’eṯ-bənōṯênû tiqəḥû lāḵem: </p>
 <p>10 wə’itānû tēšēḇû wəhā’āreṣ tihəyeh lifənêḵem šəḇû ûsəḥārûhā wəhē’āḥăzû bāh: </p>
 <p>11 wayyō’mer šəḵem ’el-’āḇîh<font color="red"><sup>1</sup></font> wə’el-’<sup>a</sup>ḥeyhā ’eməṣā’-ḥēn bə‘ênêḵem wa’ăšer tō’mərû ’ēlay ’etēn: </p>
 <p>12 harəbû ‘ālay mə’ōḏ mōhar ûmatān wə’etənâ ka’ăšer tō’mərû ’ēlāy ûṯənû-lî ’eṯ-hann<sup>a</sup>‘ărā lə’iššâ: </p>
 <p>13 wayy<sup>a</sup>‘ănû ḇənê-y<sup>a</sup>‘ăqōḇ ’eṯ-šəḵem wə’eṯ-ḥămwōr ’āḇîw bəmirəmâ wayəḏabērû ’ăšer ṭimmē’ ’ēṯ dînâ ’ăḥōṯām: </p>
 <p>14 wayyō’mərû ’ălêhem lō’ nûḵal l<sup>a</sup>‘ăśwōṯ hadāḇār hazzeh lāṯēṯ ’eṯ-’ăḥōṯēnû lə’îš ’ăšer-lwō ‘ārəlâ kî-ḥerəpâ hiw’ lānû: </p>
 <p>15 ’aḵə-bəzō’ṯ nē’wōṯ lāḵem ’im tihəyû ḵāmōnû ləhimmōl lāḵem kāl-zāḵār: </p>
 <p>16 wənāṯannû ’eṯ-bənōṯênû lāḵem wə’eṯ-bənōṯêḵem niqq<sup>a</sup>ḥ-lānû wəyāšaḇənû ’itəḵem wəhāyînû lə‘am ’eḥāḏ: </p>
 <p>17 wə’im-lō’ ṯišəmə‘û ’ēlênû ləhimmwōl wəlāq<sup>a</sup>ḥənû ’eṯ-bitēnû wəhālāḵənû: </p>
 <p>18 wayyîṭəḇû ḏiḇərêhem bə‘ênê ḥămwōr ûḇə‘ênê šəḵem ben-ḥămwōr: </p>
 <p>19 wəlō’-’ēḥar hann<sup>a</sup>‘ar l<sup>a</sup>‘ăśwōṯ hadāḇār kî ḥāfēṣ bəḇaṯ-y<sup>a</sup>‘ăqōḇ wəhû’ niḵəbāḏ mikōl bêṯ ’āḇîw: </p>
 <p>20 wayyāḇō’ ḥămwōr ûšəḵem bənwō ’el-š<sup>a</sup>‘ar ‘îrām wayəḏabərû ’el-’anəšê ‘îrām lē’mōr: </p>
 <p>21 hā’ănāšîm hā’ēlleh šəlēmîm hēm ’itānû wəyēšəḇû ḇā’āreṣ wəyisəḥărû ’ōṯāh wəhā’āreṣ hinnēh r<sup>a</sup>ḥăḇaṯ-yāḏayim lifənêhem ’eṯ-bənōṯām niqq<sup>a</sup>ḥ-lānû lənāšîm wə’eṯ-bənōṯênû nitēn lâem: </p>
 <p>22 ’aḵə-bəzō’ṯ yē’ōṯû lānû hā’ănāšîm lāšeḇeṯ ’itānû lihəywōṯ lə‘am ’eḥāḏ bəhimmwōl lānû kāl-zāḵār ka’ăšer hēm nimmōlîm: </p>
 <p>23 miqənēhem wəqinəyānām wəḵāl-bəhemətām hălwō’ lānû hēm ’aḵə nē’wōṯâ lâem wəyēšəḇû ’itānû: </p>
 <p>24 wayyišəmə‘û ’el-ḥămwōr wə’el-šəḵem bənwō kāl-yōṣə’ê š<sup>a</sup>‘ar ‘îrwō wayyimmōlû kāl-zāḵār kāl-yōṣə’ê š<sup>a</sup>‘ar ‘îrwō: </p>
 <p>25 wayəhî ḇayywōm haššəlîšî bihəywōṯām kō’ăḇîm wayyiqəḥû šənê-ḇənê-y<sup>a</sup>‘ăqōḇ šimə‘wōn wəlēwî ’ăḥê ḏînâ ’îš ḥarəbwō wayyāḇō’û ‘al-hā‘îr beṭ<sup>a</sup>ḥ wayyaharəḡû kāl-zāḵār: </p>
 <p>26 wə’eṯ-ḥămwōr wə’eṯ-šəḵem bənwō hārəḡû ləfî-ḥāreḇ wayyiqəḥû ’eṯ-dînâ mibêṯ šəḵem wayyēṣē’û: </p>
 <p>27 bənê y<sup>a</sup>‘ăqōḇ bā’û ‘al-h<sup>a</sup>ḥălālîm wayyāḇōzzû hā‘îr ’ăšer ṭimmə’û ’ăḥwōṯām: </p>
 <p>28 ’eṯ-ṣō’nām wə’eṯ-bəqārām wə’eṯ-ḥămōrêhhem<font color="red"><sup>1</sup></font> wə’ēṯ ’ăšer-bā‘îr wə’eṯ-’ăšer baśśāḏeh lāqāḥû: </p>
 <p>29 wə’eṯ-kāl-ḥêlām wə’eṯ-kāl-ṭapām wə’eṯ-nəšêhem šāḇû wayyāḇōzzû wə’ēṯ kāl-’ăšer babāyiṯ: </p>
 <p>30 wayyō’mer y<sup>a</sup>‘ăqōḇ ’el-šimə‘wōn wə’el-lēwî ‘ăḵarətem ’ōṯî ləhaḇə’îšēnî bəyōšēḇ hā’āreṣ bakən<sup>a</sup>‘ănî ûḇapərizzî wa’ănî məṯê misəpār wəne’esəfû ‘ālay wəhikûnî wənišəmaḏətî ’ănî ûḇêṯî: </p>
 <p>31 wayyō’mərû haḵəzwōnâ y<sup>a</sup>‘ăśeh ’eṯ-’ăḥwōṯēnû: f</p>
 </td>
 </tr></table>
 <p></p><hr>
 <center>
 <a href="gen035.htm">Next: Genesis (Bereshit) Chapter 35</a></center>
 </body>