<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/isa053.htm">Polyglot</a> 
 <a href="../kjv/isa053.htm">KJV</a> 
 <a href="../sep/isa053.htm">Sep</a> 
 <a href="../vul/isa053.htm">Vul</a> 
 
 <br>
 <br><a href="isa.htm">Isaiah (Yisheyah) Index</a><br>
  
 <a href="isa052.htm">Previous</a> 
 <a href="isa054.htm">Next</a> 
 </center>
 <hr>
 
 <h3 align="CENTER">Tanach (Hebrew): Isaiah (Yisheyah) Chapter 53</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏מִ֥י הֶאֱמִ֖ין לִשְׁמֻעָתֵ֑נוּ וּזְר֥וֹעַ יְהוָ֖ה עַל־מִ֥י נִגְלָֽתָה׃ </span></p>
 <p align="RIGHT"><span lang="he">‎<a name="002">2</a> ‏וַיַּ֨עַל כַּיּוֹנֵ֜ק לְפָנָ֗יו וְכַשֹּׁ֙רֶשׁ֙ מֵאֶ֣רֶץ צִיָּ֔ה לֹא־תֹ֥אַר ל֖וֹ וְלֹ֣א הָדָ֑ר וְנִרְאֵ֥הוּ וְלֹֽא־מַרְאֶ֖ה וְנֶחְמְדֵֽהוּ׃ </span></p>
 <p align="RIGHT"><span lang="he">‎<a name="003">3</a> ‏נִבְזֶה֙ וַחֲדַ֣ל אִישִׁ֔ים אִ֥ישׁ מַכְאֹב֖וֹת וִיד֣וּעַ חֹ֑לִי וּכְמַסְתֵּ֤ר פָּנִים֙ מִמֶּ֔נּוּ נִבְזֶ֖ה וְלֹ֥א חֲשַׁבְנֻֽהוּ׃ </span></p>
 <p align="RIGHT"><span lang="he">‎<a name="004">4</a> ‏אָכֵ֤ן חֳלָיֵ֙נוּ֙ ה֣וּא נָשָׂ֔א וּמַכְאֹבֵ֖ינוּ סְבָלָ֑ם וַאֲנַ֣חְנוּ חֲשַׁבְנֻ֔הוּ נָג֛וּעַ מֻכֵּ֥ה אֱלֹהִ֖ים וּמְעֻנֶּֽה׃ </span></p>
 <p align="RIGHT"><span lang="he">‎<a name="005">5</a> ‏וְהוּא֙ מְחֹלָ֣ל מִפְּשָׁעֵ֔נוּ מְדֻכָּ֖א מֵעֲוֹנֹתֵ֑ינוּ מוּסַ֤ר שְׁלוֹמֵ֙נוּ֙ עָלָ֔יו וּבַחֲבֻרָת֖וֹ נִרְפָּא־לָֽנוּ׃ </span></p>
 <p align="RIGHT"><span lang="he">‎<a name="006">6</a> ‏כֻּלָּ֙נוּ֙ כַּצֹּ֣אן תָּעִ֔ינוּ אִ֥ישׁ לְדַרְכּ֖וֹ פָּנִ֑ינוּ וַֽיהוָה֙ הִפְגִּ֣יעַ בּ֔וֹ אֵ֖ת עֲוֹ֥ן כֻּלָּֽנוּ׃ </span></p>
 <p align="RIGHT"><span lang="he">‎<a name="007">7</a> ‏נִגַּ֨שׂ וְה֣וּא נַעֲנֶה֮ וְלֹ֣א יִפְתַּח־פִּיו֒ כַּשֶּׂה֙ לַטֶּ֣בַח יוּבָ֔ל וּכְרָחֵ֕ל לִפְנֵ֥י גֹזְזֶ֖יהָ נֶאֱלָ֑מָה וְלֹ֥א יִפְתַּ֖ח פִּֽיו׃ </span></p>
 <p align="RIGHT"><span lang="he">‎<a name="008">8</a> ‏מֵעֹ֤צֶר וּמִמִּשְׁפָּט֙ לֻקָּ֔ח וְאֶת־דּוֹר֖וֹ מִ֣י יְשׂוֹחֵ֑חַ כִּ֤י נִגְזַר֙ מֵאֶ֣רֶץ חַיִּ֔ים מִפֶּ֥שַׁע עַמִּ֖י נֶ֥גַע לָֽמוֹ׃ </span></p>
 <p align="RIGHT"><span lang="he">‎<a name="009">9</a> ‏וַיִּתֵּ֤ן אֶת־רְשָׁעִים֙ קִבְר֔וֹ וְאֶת־עָשִׁ֖יר בְּמֹתָ֑יו עַ֚ל לֹא־חָמָ֣ס עָשָׂ֔ה וְלֹ֥א מִרְמָ֖ה בְּפִֽיו׃ </span></p>
 <p align="RIGHT"><span lang="he">‎<a name="010">10</a> ‏וַיהוָ֞ה חָפֵ֤ץ דַּכְּאוֹ֙ הֶֽחֱלִ֔י אִם־תָּשִׂ֤ים אָשָׁם֙ נַפְשׁ֔וֹ יִרְאֶ֥ה זֶ֖רַע יַאֲרִ֣יךְ יָמִ֑ים וְחֵ֥פֶץ יְהוָ֖ה בְּיָד֥וֹ יִצְלָֽח׃ </span></p>
 <p align="RIGHT"><span lang="he">‎<a name="011">11</a> ‏מֵעֲמַ֤ל נַפְשׁוֹ֙ יִרְאֶ֣ה יִשְׂבָּ֔ע בְּדַעְתּ֗וֹ יַצְדִּ֥יק צַדִּ֛יק עַבְדִּ֖י לָֽרַבִּ֑ים וַעֲוֹנֹתָ֖ם ה֥וּא יִסְבֹּֽל׃ </span></p>
 <p align="RIGHT"><span lang="he">‎<a name="012">12</a> ‏לָכֵ֞ן אֲחַלֶּק־ל֣וֹ בָרַבִּ֗ים וְאֶת־עֲצוּמִים֮ יְחַלֵּ֣ק שָׁלָל֒ תַּ֗חַת אֲשֶׁ֨ר הֶעֱרָ֤ה לַמָּ֙וֶת֙ נַפְשׁ֔וֹ וְאֶת־פֹּשְׁעִ֖ים נִמְנָ֑ה וְהוּא֙ חֵטְא־רַבִּ֣ים נָשָׂ֔א וְלַפֹּשְׁעִ֖ים יַפְגִּֽיעַ׃ ס</span></p>
 </td>
 <td width="50%">
 <p>1 mî he’ĕmîn lišəmu‘āṯēnû ûzərwō‘a yəhwâ ‘al-mî niḡəlāṯâ: </p>
 <p>2 wayy<sup>a</sup>‘al kayywōnēq ləfānāyw wəḵaššōreš mē’ereṣ ṣîyâ lō’-ṯō’ar lwō wəlō’ hāḏār wənirə’ēhû wəlō’-marə’eh wəneḥəməḏēhû: </p>
 <p>3 niḇəzeh w<sup>a</sup>ḥăḏal ’îšîm ’îš maḵə’ōḇwōṯ wîḏû‘a ḥōlî ûḵəmasətēr pānîm mimmennû niḇəzeh wəlō’ ḥăšaḇənuhû: </p>
 <p>4 ’āḵēn ḥŏlāyēnû hû’ nāśā’ ûmaḵə’ōḇênû səḇālām wa’ăn<sup>a</sup>ḥənû ḥăšaḇənuhû nāḡû‘a mukēh ’ĕlōhîm ûmə‘unneh: </p>
 <p>5 wəhû’ məḥōlāl mipəšā‘ēnû məḏukā’ mē‘ăwōnōṯênû mûsar šəlwōmēnû ‘ālāyw ûḇ<sup>a</sup>ḥăḇurāṯwō nirəpā’-lānû: </p>
 <p>6 kullānû kaṣṣō’n tā‘înû ’îš ləḏarəkwō pānînû wayhwâ hifəgî‘a bwō ’ēṯ ‘ăwōn kullānû: </p>
 <p>7 nigaś wəhû’ n<sup>a</sup>‘ăneh wəlō’ yifət<sup>a</sup>ḥ-pîw kaśśeh laṭṭeḇ<sup>a</sup>ḥ yûḇāl ûḵərāḥēl lifənê ḡōzəzeyhā ne’ĕlāmâ wəlō’ yifət<sup>a</sup>ḥ pîw: </p>
 <p>8 mē‘ōṣer ûmimmišəpāṭ luqqāḥ wə’eṯ-dwōrwō mî yəśwōḥēḥa kî niḡəzar mē’ereṣ ḥayyîm mipeš<sup>a</sup>‘ ‘ammî neḡ<sup>a</sup>‘ lāmwō: </p>
 <p>9 wayyitēn ’eṯ-rəšā‘îm qiḇərwō wə’eṯ-‘āšîr bəmōṯāyw ‘al lō’-ḥāmās ‘āśâ wəlō’ mirəmâ bəfîw: </p>
 <p>10 wayhwâ ḥāfēṣ dakə’wō heḥĕlî ’im-tāśîm ’āšām nafəšwō yirə’eh zer<sup>a</sup>‘ ya’ărîḵə yāmîm wəḥēfeṣ yəhwâ bəyāḏwō yiṣəlāḥ: </p>
 <p>11 mē‘ămal nafəšwō yirə’eh yiśəbā‘ bəḏ<sup>a</sup>‘ətwō yaṣədîq ṣadîq ‘aḇədî lārabîm w<sup>a</sup>‘ăwōnōṯām hû’ yisəbōl: </p>
 <p>12 lāḵēn ’ăḥalleq-lwō ḇārabîm wə’eṯ-‘ăṣûmîm yəḥallēq šālāl t<sup>a</sup>ḥaṯ ’ăšer he‘ĕrâ lammāweṯ nafəšwō wə’eṯ-pōšə‘îm nimənâ wəhû’ ḥēṭə’-rabîm nāśā’ wəlapōšə‘îm yafəgî‘a: s</p>
 </td>
 </tr></table>
 <p></p><hr>
 <center>
 <a href="isa054.htm">Next: Isaiah (Yisheyah) Chapter 54</a></center>
 </body>