<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa083.htm">Polyglot</a> 
 <a href="../kjv/psa083.htm">KJV</a> 
 <a href="../sep/psa083.htm">Sep</a> 
 <a href="../vul/psa083.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa082.htm">Previous</a> 
 <a href="psa084.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 83</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏שִׁ֖יר מִזְמ֣וֹר לְאָסָֽף׃ </span></p>
 <p align="RIGHT"><span lang="he">‎<a name="002">2</a> ‏אֱלֹהִ֥ים אַל־דֳּמִי־לָ֑ךְ אַל־תֶּחֱרַ֖שׁ וְאַל־תִּשְׁקֹ֣ט אֵֽל׃ </span></p>
 <p align="RIGHT"><span lang="he">‎<a name="003">3</a> ‏כִּֽי־הִנֵּ֣ה א֭וֹיְבֶיךָ יֶהֱמָי֑וּן וּ֝מְשַׂנְאֶ֗יךָ נָ֣שְׂאוּ רֹֽאשׁ׃ </span></p>
 <p align="RIGHT"><span lang="he">‎<a name="004">4</a> ‏עַֽל־עַ֭מְּךָ יַעֲרִ֣ימוּ ס֑וֹד וְ֝יִתְיָעֲצ֗וּ עַל־צְפוּנֶֽיךָ׃ </span></p>
 <p align="RIGHT"><span lang="he">‎<a name="005">5</a> ‏אָמְר֗וּ לְ֭כוּ וְנַכְחִידֵ֣ם מִגּ֑וֹי וְלֹֽא־יִזָּכֵ֖ר שֵֽׁם־יִשְׂרָאֵ֣ל עֽוֹד׃ </span></p>
 <p align="RIGHT"><span lang="he">‎<a name="006">6</a> ‏כִּ֤י נוֹעֲצ֣וּ לֵ֣ב יַחְדָּ֑ו עָ֝לֶ֗יךָ בְּרִ֣ית יִכְרֹֽתוּ׃ </span></p>
 <p align="RIGHT"><span lang="he">‎<a name="007">7</a> ‏אָהֳלֵ֣י אֱ֭דוֹם וְיִשְׁמְעֵאלִ֗ים מוֹאָ֥ב וְהַגְרִֽים׃ </span></p>
 <p align="RIGHT"><span lang="he">‎<a name="008">8</a> ‏גְּבָ֣ל וְ֭עַמּוֹן וַעֲמָלֵ֑ק פְּ֝לֶ֗שֶׁת עִם־יֹ֥שְׁבֵי צֽוֹר׃ </span></p>
 <p align="RIGHT"><span lang="he">‎<a name="009">9</a> ‏גַּם־אַ֭שּׁוּר נִלְוָ֣ה עִמָּ֑ם הָ֤י֥וּ זְר֖וֹעַ לִבְנֵי־ל֣וֹט סֶֽלָה׃ </span></p>
 <p align="RIGHT"><span lang="he">‎<a name="010">10</a> ‏עֲשֵֽׂה־לָהֶ֥ם כְּמִדְיָ֑ן כְּֽסִֽיסְרָ֥א כְ֝יָבִ֗ין בְּנַ֣חַל קִישֽׁוֹן׃ </span></p>
 <p align="RIGHT"><span lang="he">‎<a name="011">11</a> ‏נִשְׁמְד֥וּ בְֽעֵין־דֹּ֑אר הָ֥יוּ דֹּ֝֗מֶן לָאֲדָמָֽה׃ </span></p>
 <p align="RIGHT"><span lang="he">‎<a name="012">12</a> ‏שִׁיתֵ֣מוֹ נְ֭דִיבֵמוֹ כְּעֹרֵ֣ב וְכִזְאֵ֑ב וּֽכְזֶ֥בַח וּ֝כְצַלְמֻנָּ֗ע כָּל־נְסִיכֵֽמוֹ׃ </span></p>
 <p align="RIGHT"><span lang="he">‎<a name="013">13</a> ‏אֲשֶׁ֣ר אָ֭מְרוּ נִ֣ירֲשָׁה לָּ֑נוּ אֵ֝֗ת נְא֣וֹת אֱלֹהִֽים׃ </span></p>
 <p align="RIGHT"><span lang="he">‎<a name="014">14</a> ‏אֱ‍ֽלֹהַ֗י שִׁיתֵ֥מוֹ כַגַּלְגַּ֑ל כְּ֝קַ֗שׁ לִפְנֵי־רֽוּחַ׃ </span></p>
 <p align="RIGHT"><span lang="he">‎<a name="015">15</a> ‏כְּאֵ֥שׁ תִּבְעַר־יָ֑עַר וּ֝כְלֶהָבָ֗ה תְּלַהֵ֥ט הָרִֽים׃ </span></p>
 <p align="RIGHT"><span lang="he">‎<a name="016">16</a> ‏כֵּ֭ן תִּרְדְּפֵ֣ם בְּסַעֲרֶ֑ךָ וּבְסוּפָתְךָ֥ תְבַהֲלֵֽם׃ </span></p>
 <p align="RIGHT"><span lang="he">‎<a name="017">17</a> ‏מַלֵּ֣א פְנֵיהֶ֣ם קָל֑וֹן וִֽיבַקְשׁ֖וּ שִׁמְךָ֣ יְהוָֽה׃ </span></p>
 <p align="RIGHT"><span lang="he">‎<a name="018">18</a> ‏יֵבֹ֖שׁוּ וְיִבָּהֲל֥וּ עֲדֵי־עַ֗ד וְֽיַחְפְּר֥וּ וְיֹאבֵֽדוּ׃ </span></p>
 <p align="RIGHT"><span lang="he">‎<a name="019">19</a> ‏וְֽיֵדְע֗וּ כִּֽי־אַתָּ֬ה שִׁמְךָ֣ יְהוָ֣ה לְבַדֶּ֑ךָ עֶ֝לְי֗וֹן עַל־כָּל־הָאָֽרֶץ׃ </span></p>
 </td>
 <td width="50%">
 <p>1 šîr mizəmwōr lə’āsāf: </p>
 <p>2 ’ĕlōhîm ’al-dŏmî-lāḵə ’al-teḥĕraš wə’al-tišəqōṭ ’ēl: </p>
 <p>3 kî-hinnēh ’wōyəḇeyḵā yehĕmāyûn ûməśanə’eyḵā nāśə’û rō’š: </p>
 <p>4 ‘al-‘amməḵā y<sup>a</sup>‘ărîmû swōḏ wəyiṯəyā‘ăṣû ‘al-ṣəfûneyḵā: </p>
 <p>5 ’āmərû ləḵû wənaḵəḥîḏēm migwōy wəlō’-yizzāḵēr šēm-yiśərā’ēl ‘wōḏ: </p>
 <p>6 kî nwō‘ăṣû lēḇ y<sup>a</sup>ḥədāw ‘āleyḵā bərîṯ yiḵərōṯû: </p>
 <p>7 ’âŏlê ’ĕḏwōm wəyišəmə‘ē’lîm mwō’āḇ wəhaḡərîm: </p>
 <p>8 gəḇāl wə‘ammwōn w<sup>a</sup>‘ămālēq pəlešeṯ ‘im-yōšəḇê ṣwōr: </p>
 <p>9 gam-’aššûr niləwâ ‘immām hāyû zərwō‘a liḇənê-lwōṭ selâ: </p>
 <p>10 ‘ăśēh-lâem kəmiḏəyān kəsîsərā’ ḵəyāḇîn bən<sup>a</sup>ḥal qîšwōn: </p>
 <p>11 nišəməḏû ḇə‘ên-dō’r hāyû dōmen lā’ăḏāmâ: </p>
 <p>12 šîṯēmwō nəḏîḇēmwō kə‘ōrēḇ wəḵizə’ēḇ ûḵəzeḇ<sup>a</sup>ḥ ûḵəṣaləmunnā‘ kāl-nəsîḵēmwō: </p>
 <p>13 ’ăšer ’āmərû nîrăšâ llānû ’ēṯ nə’wōṯ ’ĕlōhîm: </p>
 <p>14 ’ĕ‍lōhay šîṯēmwō ḵagaləgal kəqaš lifənê-rûḥa: </p>
 <p>15 kə’ēš tiḇə‘ar-yā‘ar ûḵəlehāḇâ təlahēṭ hārîm: </p>
 <p>16 kēn tirədəfēm bəs<sup>a</sup>‘ăreḵā ûḇəsûfāṯəḵā ṯəḇahălēm: </p>
 <p>17 mallē’ fənêhem qālwōn wîḇaqəšû šiməḵā yəhwâ: </p>
 <p>18 yēḇōšû wəyibâălû ‘ăḏê-‘aḏ wəy<sup>a</sup>ḥəpərû wəyō’ḇēḏû: </p>
 <p>19 wəyēḏə‘û kî-’atâ šiməḵā yəhwâ ləḇadeḵā ‘eləywōn ‘al-kāl-hā’āreṣ: </p>
 </td>
 </tr></table>
 <p></p><hr>
 <center>
 <a href="psa084.htm">Next: Psalms (Tehilim) Chapter 84</a></center>
 </body>