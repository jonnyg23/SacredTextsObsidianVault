<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/pro016.htm">Polyglot</a> 
 <a href="../kjv/pro016.htm">KJV</a> 
 <a href="../sep/pro016.htm">Sep</a> 
 <a href="../vul/pro016.htm">Vul</a> 
 
 <br>
 <br><a href="pro.htm">Proverbs (Mishlei) Index</a><br>
  
 <a href="pro015.htm">Previous</a> 
 <a href="pro017.htm">Next</a> 
 </center>
 <hr>
 
 <h3 align="CENTER">Tanach (Hebrew): Proverbs (Mishlei) Chapter 16</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏לְאָדָ֥ם מַֽעַרְכֵי־לֵ֑ב וּ֝מֵיְהוָ֗ה מַעֲנֵ֥ה לָשֽׁוֹן׃ </span></p>
 <p align="RIGHT"><span lang="he">‎<a name="002">2</a> ‏כָּֽל־דַּרְכֵי־אִ֭ישׁ זַ֣ךְ בְּעֵינָ֑יו וְתֹכֵ֖ן רוּח֣וֹת יְהוָֽה׃ </span></p>
 <p align="RIGHT"><span lang="he">‎<a name="003">3</a> ‏גֹּ֣ל אֶל־יְהוָ֣ה מַעֲשֶׂ֑יךָ וְ֝יִכֹּ֗נוּ מַחְשְׁבֹתֶֽיךָ׃ </span></p>
 <p align="RIGHT"><span lang="he">‎<a name="004">4</a> ‏כֹּ֤ל<font color="red"><sup>3</sup></font> פָּעַ֣ל יְ֭הוָה לַֽמַּעֲנֵ֑הוּ וְגַם־רָ֝שָׁ֗ע לְי֣וֹם רָעָֽה׃ </span></p>
 <p align="RIGHT"><span lang="he">‎<a name="005">5</a> ‏תּוֹעֲבַ֣ת יְ֭הוָה כָּל־גְּבַהּ־לֵ֑ב יָ֥ד לְ֝יָ֗ד לֹ֣א יִנָּקֶֽה׃ </span></p>
 <p align="RIGHT"><span lang="he">‎<a name="006">6</a> ‏בְּחֶ֣סֶד וֶ֭אֱמֶת יְכֻפַּ֣ר עָוֹ֑ן וּבְיִרְאַ֥ת יְ֝הוָ֗ה ס֣וּר מֵרָֽע׃ </span></p>
 <p align="RIGHT"><span lang="he">‎<a name="007">7</a> ‏בִּרְצ֣וֹת יְ֭הוָה דַּרְכֵי־אִ֑ישׁ גַּם־א֝וֹיְבָ֗יו יַשְׁלִ֥ם אִתּֽוֹ׃ </span></p>
 <p align="RIGHT"><span lang="he">‎<a name="008">8</a> ‏טוֹב־מְ֭עַט בִּצְדָקָ֑ה מֵרֹ֥ב תְּ֝בוּא֗וֹת בְּלֹ֣א מִשְׁפָּֽט׃ </span></p>
 <p align="RIGHT"><span lang="he">‎<a name="009">9</a> ‏לֵ֣ב אָ֭דָם יְחַשֵּׁ֣ב דַּרְכּ֑וֹ וַֽ֝יהוָ֗ה יָכִ֥ין צַעֲדֽוֹ׃ </span></p>
 <p align="RIGHT"><span lang="he">‎<a name="010">10</a> ‏קֶ֤סֶם׀ עַֽל־שִׂפְתֵי־מֶ֑לֶךְ בְּ֝מִשְׁפָּ֗ט לֹ֣א יִמְעַל־פִּֽיו׃ </span></p>
 <p align="RIGHT"><span lang="he">‎<a name="011">11</a> ‏פֶּ֤לֶס׀ וּמֹאזְנֵ֣י מִ֭שְׁפָּט לַֽיהוָ֑ה מַ֝עֲשֵׂ֗הוּ כָּל־אַבְנֵי־כִֽיס׃ </span></p>
 <p align="RIGHT"><span lang="he">‎<a name="012">12</a> ‏תּוֹעֲבַ֣ת מְ֭לָכִים עֲשׂ֣וֹת רֶ֑שַׁע כִּ֥י בִ֝צְדָקָ֗ה יִכּ֥וֹן כִּסֵּֽא׃ </span></p>
 <p align="RIGHT"><span lang="he">‎<a name="013">13</a> ‏רְצ֣וֹן מְ֭לָכִים שִׂפְתֵי־צֶ֑דֶק וְדֹבֵ֖ר יְשָׁרִ֣ים יֶאֱהָֽב׃ </span></p>
 <p align="RIGHT"><span lang="he">‎<a name="014">14</a> ‏חֲמַת־מֶ֥לֶךְ מַלְאֲכֵי־מָ֑וֶת וְאִ֖ישׁ חָכָ֣ם יְכַפְּרֶֽנָּה׃ </span></p>
 <p align="RIGHT"><span lang="he">‎<a name="015">15</a> ‏בְּאוֹר־פְּנֵי־מֶ֥לֶךְ חַיִּ֑ים וּ֝רְצוֹנ֗וֹ כְּעָ֣ב מַלְקֽוֹשׁ׃ </span></p>
 <p align="RIGHT"><span lang="he">‎<a name="016">16</a> ‏קְֽנֹה־חָכְמָ֗ה מַה־טּ֥וֹב מֵחָר֑וּץ וּקְנ֥וֹת בִּ֝ינָ֗ה נִבְחָ֥ר מִכָּֽסֶף׃ </span></p>
 <p align="RIGHT"><span lang="he">‎<a name="017">17</a> ‏מְסִלַּ֣ת יְ֭שָׁרִים ס֣וּר מֵרָ֑ע שֹׁמֵ֥ר נַ֝פְשׁ֗וֹ נֹצֵ֥ר דַּרְכּֽוֹ׃ </span></p>
 <p align="RIGHT"><span lang="he">‎<a name="018">18</a> ‏לִפְנֵי־שֶׁ֥בֶר גָּא֑וֹן וְלִפְנֵ֥י כִ֝שָּׁל֗וֹן גֹּ֣בַהּ רֽוּחַ׃ </span></p>
 <p align="RIGHT"><span lang="he">‎<a name="019">19</a> ‏ט֣וֹב שְׁפַל־ר֭וּחַ אֶת־<font color="brown">עניים</font> <font color="blue">עֲנָוִ֑ים</font> מֵֽחַלֵּ֥ק שָׁ֝לָ֗ל אֶת־גֵּאִֽים׃ </span></p>
 <p align="RIGHT"><span lang="he">‎<a name="020">20</a> ‏מַשְׂכִּ֣יל עַל־דָּ֭בָר יִמְצָא־ט֑וֹב וּבוֹטֵ֖חַ בַּיהוָ֣ה אַשְׁרָֽיו׃ </span></p>
 <p align="RIGHT"><span lang="he">‎<a name="021">21</a> ‏לַחֲכַם־לֵ֭ב יִקָּרֵ֣א נָב֑וֹן וּמֶ֥תֶק שְׂ֝פָתַ֗יִם יֹסִ֥יף לֶֽקַח׃ </span></p>
 <p align="RIGHT"><span lang="he">‎<a name="022">22</a> ‏מְק֣וֹר חַ֭יִּים שֵׂ֣כֶל בְּעָלָ֑יו וּמוּסַ֖ר אֱוִלִ֣ים אִוֶּֽלֶת׃ </span></p>
 <p align="RIGHT"><span lang="he">‎<a name="023">23</a> ‏לֵ֣ב חָ֭כָם יַשְׂכִּ֣יל פִּ֑יהוּ וְעַל־שְׂ֝פָתָ֗יו יֹסִ֥יף לֶֽקַח׃ </span></p>
 <p align="RIGHT"><span lang="he">‎<a name="024">24</a> ‏צוּף־דְּ֭בַשׁ אִמְרֵי־נֹ֑עַם מָת֥וֹק לַ֝נֶּפֶשׁ וּמַרְפֵּ֥א לָעָֽצֶם׃ </span></p>
 <p align="RIGHT"><span lang="he">‎<a name="025">25</a> ‏יֵ֤שׁ דֶּ֣רֶךְ יָ֭שָׁר לִפְנֵי־אִ֑ישׁ וְ֝אַחֲרִיתָ֗הּ דַּרְכֵי־מָֽוֶת׃ </span></p>
 <p align="RIGHT"><span lang="he">‎<a name="026">26</a> ‏נֶ֣פֶשׁ עָ֭מֵל עָ֣מְלָה לּ֑וֹ כִּֽי־אָכַ֖ף עָלָ֣יו פִּֽיהוּ׃ </span></p>
 <p align="RIGHT"><span lang="he">‎<a name="027">27</a> ‏אִ֣ישׁ בְּ֭לִיַּעַל כֹּרֶ֣ה רָעָ֑ה וְעַל־<font color="brown">שפתיו</font> <font color="blue">שְׂ֝פָת֗וֹ</font> כְּאֵ֣שׁ צָרָֽבֶת׃ </span></p>
 <p align="RIGHT"><span lang="he">‎<a name="028">28</a> ‏אִ֣ישׁ תַּ֭הְפֻּכוֹת יְשַׁלַּ֣ח מָד֑וֹן וְ֝נִרְגָּ֗ן<font color="red"><sup>6</sup></font> מַפְרִ֥יד אַלּֽוּף׃ </span></p>
 <p align="RIGHT"><span lang="he">‎<a name="029">29</a> ‏אִ֣ישׁ חָ֭מָס יְפַתֶּ֣ה רֵעֵ֑הוּ וְ֝הוֹלִיכ֗וֹ בְּדֶ֣רֶךְ לֹא־טֽוֹב׃ </span></p>
 <p align="RIGHT"><span lang="he">‎<a name="030">30</a> ‏עֹצֶ֣ה עֵ֭ינָיו לַחְשֹׁ֣ב תַּהְפֻּכ֑וֹת קֹרֵ֥ץ שְׂ֝פָתָ֗יו כִּלָּ֥ה רָעָֽה׃ </span></p>
 <p align="RIGHT"><span lang="he">‎<a name="031">31</a> ‏עֲטֶ֣רֶת תִּפְאֶ֣רֶת שֵׂיבָ֑ה בְּדֶ֥רֶךְ צְ֝דָקָ֗ה תִּמָּצֵֽא׃ </span></p>
 <p align="RIGHT"><span lang="he">‎<a name="032">32</a> ‏ט֤וֹב אֶ֣רֶךְ אַ֭פַּיִם מִגִּבּ֑וֹר וּמֹשֵׁ֥ל בְּ֝רוּח֗וֹ מִלֹּכֵ֥ד עִֽיר׃ </span></p>
 <p align="RIGHT"><span lang="he">‎<a name="033">33</a> ‏בַּ֭חֵיק יוּטַ֣ל אֶת־הַגּוֹרָ֑ל וּ֝מֵיְהוָ֗ה כָּל־מִשְׁפָּטֽוֹ׃ </span></p>
 </td>
 <td width="50%">
 <p>1 lə’āḏām m<sup>a</sup>‘arəḵê-lēḇ ûmêəhwâ m<sup>a</sup>‘ănēh lāšwōn: </p>
 <p>2 kāl-darəḵê-’îš zaḵə bə‘ênāyw wəṯōḵēn rûḥwōṯ yəhwâ: </p>
 <p>3 gōl ’el-yəhwâ m<sup>a</sup>‘ăśeyḵā wəyikōnû m<sup>a</sup>ḥəšəḇōṯeyḵā: </p>
 <p>4 kōl<font color="red"><sup>3</sup></font> pā‘al yəhwâ lamm<sup>a</sup>‘ănēhû wəḡam-rāšā‘ ləywōm rā‘â: </p>
 <p>5 twō‘ăḇaṯ yəhwâ kāl-gəḇ<sup>a</sup>h-lēḇ yāḏ ləyāḏ lō’ yinnāqeh: </p>
 <p>6 bəḥeseḏ we’ĕmeṯ yəḵupar ‘āwōn ûḇəyirə’aṯ yəhwâ sûr mērā‘: </p>
 <p>7 birəṣwōṯ yəhwâ darəḵê-’îš gam-’wōyəḇāyw yašəlim ’itwō: </p>
 <p>8 ṭwōḇ-mə‘aṭ biṣəḏāqâ mērōḇ təḇû’wōṯ bəlō’ mišəpāṭ: </p>
 <p>9 lēḇ ’āḏām yəḥaššēḇ darəkwō wayhwâ yāḵîn ṣ<sup>a</sup>‘ăḏwō: </p>
 <p>10 qesem| ‘al-śifəṯê-meleḵə bəmišəpāṭ lō’ yimə‘al-pîw: </p>
 <p>11 peles| ûmō’zənê mišəpāṭ layhwâ m<sup>a</sup>‘ăśēhû kāl-’aḇənê-ḵîs: </p>
 <p>12 twō‘ăḇaṯ məlāḵîm ‘ăśwōṯ reš<sup>a</sup>‘ kî ḇiṣəḏāqâ yikwōn kissē’: </p>
 <p>13 rəṣwōn məlāḵîm śifəṯê-ṣeḏeq wəḏōḇēr yəšārîm ye’ĕhāḇ: </p>
 <p>14 ḥămaṯ-meleḵə malə’ăḵê-māweṯ wə’îš ḥāḵām yəḵapərennâ: </p>
 <p>15 bə’wōr-pənê-meleḵə ḥayyîm ûrəṣwōnwō kə‘āḇ maləqwōš: </p>
 <p>16 qənōh-ḥāḵəmâ mah-ṭṭwōḇ mēḥārûṣ ûqənwōṯ bînâ niḇəḥār mikāsef: </p>
 <p>17 məsillaṯ yəšārîm sûr mērā‘ šōmēr nafəšwō nōṣēr darəkwō: </p>
 <p>18 lifənê-šeḇer gā’wōn wəlifənê ḵiššālwōn gōḇ<sup>a</sup>h rûḥa: </p>
 <p>19 ṭwōḇ šəfal-rûḥa ’eṯ-<font color="brown">‘ănîyîm</font> <font color="blue">‘ănāwîm</font> mēḥallēq šālāl ’eṯ-gē’îm: </p>
 <p>20 maśəkîl ‘al-dāḇār yiməṣā’-ṭwōḇ ûḇwōṭēḥa bayhwâ ’ašərāyw: </p>
 <p>21 l<sup>a</sup>ḥăḵam-lēḇ yiqqārē’ nāḇwōn ûmeṯeq śəfāṯayim yōsîf leq<sup>a</sup>ḥ: </p>
 <p>22 məqwōr ḥayyîm śēḵel bə‘ālāyw ûmûsar ’ĕwilîm ’iûeleṯ: </p>
 <p>23 lēḇ ḥāḵām yaśəkîl pîhû wə‘al-śəfāṯāyw yōsîf leq<sup>a</sup>ḥ: </p>
 <p>24 ṣûf-dəḇaš ’imərê-nō‘am māṯwōq lannefeš ûmarəpē’ lā‘āṣem: </p>
 <p>25 yēš dereḵə yāšār lifənê-’îš wə’<sup>a</sup>ḥărîṯāh darəḵê-māweṯ: </p>
 <p>26 nefeš ‘āmēl ‘āməlâ llwō kî-’āḵaf ‘ālāyw pîhû: </p>
 <p>27 ’îš bəlîy<sup>a</sup>‘al kōreh rā‘â wə‘al-<font color="brown">śəfāṯāyw</font> <font color="blue">śəfāṯwō</font> kə’ēš ṣārāḇeṯ: </p>
 <p>28 ’îš tahəpuḵwōṯ yəšall<sup>a</sup>ḥ māḏwōn wənirəgān<font color="red"><sup>6</sup></font> mafərîḏ ’allûf: </p>
 <p>29 ’îš ḥāmās yəfateh rē‘ēhû wəhwōlîḵwō bəḏereḵə lō’-ṭwōḇ: </p>
 <p>30 ‘ōṣeh ‘ênāyw l<sup>a</sup>ḥəšōḇ tahəpuḵwōṯ qōrēṣ śəfāṯāyw killâ rā‘â: </p>
 <p>31 ‘ăṭereṯ tifə’ereṯ śêḇâ bəḏereḵə ṣəḏāqâ timmāṣē’: </p>
 <p>32 ṭwōḇ ’ereḵə ’apayim migibwōr ûmōšēl bərûḥwō millōḵēḏ ‘îr: </p>
 <p>33 b<sup>a</sup>ḥêq yûṭal ’eṯ-hagwōrāl ûmêəhwâ kāl-mišəpāṭwō: </p>
 </td>
 </tr></table>
 <p></p><hr>
 <center>
 <a href="pro017.htm">Next: Proverbs (Mishlei) Chapter 17</a></center>
 </body>