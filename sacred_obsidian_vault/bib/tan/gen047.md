<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/gen047.htm">Polyglot</a> 
 <a href="../kjv/gen047.htm">KJV</a> 
 <a href="../sep/gen047.htm">Sep</a> 
 <a href="../vul/gen047.htm">Vul</a> 
 
 <br>
 <br><a href="gen.htm">Genesis (Bereshit) Index</a><br>
  
 <a href="gen046.htm">Previous</a> 
 <a href="gen048.htm">Next</a> 
 </center>
 <hr>
 
 <h3 align="CENTER">Tanach (Hebrew): Genesis (Bereshit) Chapter 47</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיָּבֹ֣א יוֹסֵף֮ וַיַּגֵּ֣ד לְפַרְעֹה֒ וַיֹּ֗אמֶר אָבִ֨י וְאַחַ֜י וְצֹאנָ֤ם וּבְקָרָם֙ וְכָל־אֲשֶׁ֣ר לָהֶ֔ם בָּ֖אוּ מֵאֶ֣רֶץ כְּנָ֑עַן וְהִנָּ֖ם בְּאֶ֥רֶץ גֹּֽשֶׁן׃ </span></p>
 <p align="RIGHT"><span lang="he">‎<a name="002">2</a> ‏וּמִקְצֵ֣ה אֶחָ֔יו לָקַ֖ח חֲמִשָּׁ֣ה אֲנָשִׁ֑ים וַיַּצִּגֵ֖ם לִפְנֵ֥י פַרְעֹֽה׃ </span></p>
 <p align="RIGHT"><span lang="he">‎<a name="003">3</a> ‏וַיֹּ֧אמֶר פַּרְעֹ֛ה אֶל־אֶחָ֖יו מַה־מַּעֲשֵׂיכֶ֑ם וַיֹּאמְר֣וּ אֶל־פַּרְעֹ֗ה רֹעֵ֥ה צֹאן֙ עֲבָדֶ֔יךָ גַּם־אֲנַ֖חְנוּ גַּם־אֲבוֹתֵֽינוּ׃ </span></p>
 <p align="RIGHT"><span lang="he">‎<a name="004">4</a> ‏וַיֹּאמְר֣וּ אֶל־פַּרְעֹ֗ה לָג֣וּר בָּאָרֶץ֮ בָּאנוּ֒ כִּי־אֵ֣ין מִרְעֶ֗ה לַצֹּאן֙ אֲשֶׁ֣ר לַעֲבָדֶ֔יךָ כִּֽי־כָבֵ֥ד הָרָעָ֖ב בְּאֶ֣רֶץ כְּנָ֑עַן וְעַתָּ֛ה יֵֽשְׁבוּ־נָ֥א עֲבָדֶ֖יךָ בְּאֶ֥רֶץ גֹּֽשֶׁן׃ </span></p>
 <p align="RIGHT"><span lang="he">‎<a name="005">5</a> ‏וַיֹּ֣אמֶר פַּרְעֹ֔ה אֶל־יוֹסֵ֖ף לֵאמֹ֑ר אָבִ֥יךָ וְאַחֶ֖יךָ בָּ֥אוּ אֵלֶֽיךָ׃ </span></p>
 <p align="RIGHT"><span lang="he">‎<a name="006">6</a> ‏אֶ֤רֶץ מִצְרַ֙יִם֙ לְפָנֶ֣יךָ הִ֔וא בְּמֵיטַ֣ב הָאָ֔רֶץ הוֹשֵׁ֥ב אֶת־אָבִ֖יךָ וְאֶת־אַחֶ֑יךָ יֵשְׁבוּ֙ בְּאֶ֣רֶץ גֹּ֔שֶׁן וְאִם־יָדַ֗עְתָּ וְיֶשׁ־בָּם֙ אַנְשֵׁי־חַ֔יִל וְשַׂמְתָּ֛ם שָׂרֵ֥י מִקְנֶ֖ה עַל־אֲשֶׁר־לִֽי׃ </span></p>
 <p align="RIGHT"><span lang="he">‎<a name="007">7</a> ‏וַיָּבֵ֤א יוֹסֵף֙ אֶת־יַֽעֲקֹ֣ב אָבִ֔יו וַיַּֽעֲמִדֵ֖הוּ לִפְנֵ֣י פַרְעֹ֑ה וַיְבָ֥רֶךְ יַעֲקֹ֖ב אֶת־פַּרְעֹֽה׃ </span></p>
 <p align="RIGHT"><span lang="he">‎<a name="008">8</a> ‏וַיֹּ֥אמֶר פַּרְעֹ֖ה אֶֽל־יַעֲקֹ֑ב כַּמָּ֕ה יְמֵ֖י שְׁנֵ֥י חַיֶּֽיךָ׃ </span></p>
 <p align="RIGHT"><span lang="he">‎<a name="009">9</a> ‏וַיֹּ֤אמֶר יַעֲקֹב֙ אֶל־פַּרְעֹ֔ה יְמֵי֙ שְׁנֵ֣י מְגוּרַ֔י שְׁלֹשִׁ֥ים וּמְאַ֖ת שָׁנָ֑ה מְעַ֣ט וְרָעִ֗ים הָיוּ֙ יְמֵי֙ שְׁנֵ֣י חַיַּ֔י וְלֹ֣א הִשִּׂ֗יגוּ אֶת־יְמֵי֙ שְׁנֵי֙ חַיֵּ֣י אֲבֹתַ֔י בִּימֵ֖י מְגוּרֵיהֶֽם׃ </span></p>
 <p align="RIGHT"><span lang="he">‎<a name="010">10</a> ‏וַיְבָ֥רֶךְ יַעֲקֹ֖ב אֶת־פַּרְעֹ֑ה וַיֵּצֵ֖א מִלִּפְנֵ֥י פַרְעֹֽה׃ </span></p>
 <p align="RIGHT"><span lang="he">‎<a name="011">11</a> ‏וַיּוֹשֵׁ֣ב יוֹסֵף֮ אֶת־אָבִ֣יו וְאֶת־אֶחָיו֒ וַיִּתֵּ֨ן לָהֶ֤ם אֲחֻזָּה֙ בְּאֶ֣רֶץ מִצְרַ֔יִם בְּמֵיטַ֥ב הָאָ֖רֶץ בְּאֶ֣רֶץ רַעְמְסֵ֑ס כַּאֲשֶׁ֖ר צִוָּ֥ה פַרְעֹֽה׃ </span></p>
 <p align="RIGHT"><span lang="he">‎<a name="012">12</a> ‏וַיְכַלְכֵּ֤ל יוֹסֵף֙ אֶת־אָבִ֣יו וְאֶת־אֶחָ֔יו וְאֵ֖ת כָּל־בֵּ֣ית אָבִ֑יו לֶ֖חֶם לְפִ֥י הַטָּֽף׃ </span></p>
 <p align="RIGHT"><span lang="he">‎<a name="013">13</a> ‏וְלֶ֤חֶם אֵין֙ בְּכָל־הָאָ֔רֶץ כִּֽי־כָבֵ֥ד הָרָעָ֖ב מְאֹ֑ד וַתֵּ֜לַהּ אֶ֤רֶץ מִצְרַ֙יִם֙ וְאֶ֣רֶץ כְּנַ֔עַן מִפְּנֵ֖י הָרָעָֽב׃ </span></p>
 <p align="RIGHT"><span lang="he">‎<a name="014">14</a> ‏וַיְלַקֵּ֣ט יוֹסֵ֗ף אֶת־כָּל־הַכֶּ֙סֶף֙ הַנִּמְצָ֤א בְאֶֽרֶץ־מִצְרַ֙יִם֙ וּבְאֶ֣רֶץ כְּנַ֔עַן בַּשֶּׁ֖בֶר אֲשֶׁר־הֵ֣ם שֹׁבְרִ֑ים וַיָּבֵ֥א יוֹסֵ֛ף אֶת־הַכֶּ֖סֶף בֵּ֥יתָה פַרְעֹֽה׃ </span></p>
 <p align="RIGHT"><span lang="he">‎<a name="015">15</a> ‏וַיִּתֹּ֣ם הַכֶּ֗סֶף מֵאֶ֣רֶץ מִצְרַיִם֮ וּמֵאֶ֣רֶץ כְּנַעַן֒ וַיָּבֹאוּ֩ כָל־מִצְרַ֨יִם אֶל־יוֹסֵ֤ף לֵאמֹר֙ הָֽבָה־לָּ֣נוּ לֶ֔חֶם וְלָ֥מָּה נָמ֖וּת נֶגְדֶּ֑ךָ כִּ֥י אָפֵ֖ס כָּֽסֶף׃ </span></p>
 <p align="RIGHT"><span lang="he">‎<a name="016">16</a> ‏וַיֹּ֤אמֶר יוֹסֵף֙ הָב֣וּ מִקְנֵיכֶ֔ם וְאֶתְּנָ֥ה לָכֶ֖ם בְּמִקְנֵיכֶ֑ם אִם־אָפֵ֖ס כָּֽסֶף׃ </span></p>
 <p align="RIGHT"><span lang="he">‎<a name="017">17</a> ‏וַיָּבִ֣יאוּ אֶת־מִקְנֵיהֶם֮ אֶל־יוֹסֵף֒ וַיִּתֵּ֣ן לָהֶם֩ יוֹסֵ֨ף לֶ֜חֶם בַּסּוּסִ֗ים וּבְמִקְנֵ֥ה הַצֹּ֛אן וּבְמִקְנֵ֥ה הַבָּקָ֖ר וּבַחֲמֹרִ֑ים וַיְנַהֲלֵ֤ם בַּלֶּ֙חֶם֙ בְּכָל־מִקְנֵהֶ֔ם בַּשָּׁנָ֖ה הַהִֽוא׃ </span></p>
 <p align="RIGHT"><span lang="he">‎<a name="018">18</a> ‏וַתִּתֹּם֮ הַשָּׁנָ֣ה הַהִוא֒ וַיָּבֹ֨אוּ אֵלָ֜יו בַּשָּׁנָ֣ה הַשֵּׁנִ֗ית וַיֹּ֤אמְרוּ לוֹ֙ לֹֽא־נְכַחֵ֣ד מֵֽאֲדֹנִ֔י כִּ֚י אִם־תַּ֣ם הַכֶּ֔סֶף וּמִקְנֵ֥ה הַבְּהֵמָ֖ה אֶל־אֲדֹנִ֑י לֹ֤א נִשְׁאַר֙ לִפְנֵ֣י אֲדֹנִ֔י בִּלְתִּ֥י אִם־גְּוִיָּתֵ֖נוּ וְאַדְמָתֵֽנוּ׃ </span></p>
 <p align="RIGHT"><span lang="he">‎<a name="019">19</a> ‏לָ֧מָּה נָמ֣וּת לְעֵינֶ֗יךָ גַּם־אֲנַ֙חְנוּ֙ גַּ֣ם אַדְמָתֵ֔נוּ קְנֵֽה־אֹתָ֥נוּ וְאֶת־אַדְמָתֵ֖נוּ בַּלָּ֑חֶם וְנִֽהְיֶ֞ה<font color="red"><sup>3</sup></font> אֲנַ֤חְנוּ וְאַדְמָתֵ֙נוּ֙ עֲבָדִ֣ים לְפַרְעֹ֔ה וְתֶן־זֶ֗רַע וְנִֽחְיֶה֙<font color="red"><sup>3</sup></font> וְלֹ֣א נָמ֔וּת וְהָאֲדָמָ֖ה לֹ֥א תֵשָֽׁם׃ </span></p>
 <p align="RIGHT"><span lang="he">‎<a name="020">20</a> ‏וַיִּ֨קֶן יוֹסֵ֜ף אֶת־כָּל־אַדְמַ֤ת מִצְרַ֙יִם֙ לְפַרְעֹ֔ה כִּֽי־מָכְר֤וּ מִצְרַ֙יִם֙ אִ֣ישׁ שָׂדֵ֔הוּ כִּֽי־חָזַ֥ק עֲלֵהֶ֖ם הָרָעָ֑ב וַתְּהִ֥י הָאָ֖רֶץ לְפַרְעֹֽה׃ </span></p>
 <p align="RIGHT"><span lang="he">‎<a name="021">21</a> ‏וְאֶ֨ת־הָעָ֔ם הֶעֱבִ֥יר אֹת֖וֹ לֶעָרִ֑ים מִקְצֵ֥ה גְבוּל־מִצְרַ֖יִם וְעַד־קָצֵֽהוּ׃ </span></p>
 <p align="RIGHT"><span lang="he">‎<a name="022">22</a> ‏רַ֛ק אַדְמַ֥ת הַכֹּהֲנִ֖ים לֹ֣א קָנָ֑ה כִּי֩ חֹ֨ק לַכֹּהֲנִ֜ים מֵאֵ֣ת פַּרְעֹ֗ה וְאָֽכְל֤וּ אֶת־חֻקָּם֙ אֲשֶׁ֨ר נָתַ֤ן לָהֶם֙ פַּרְעֹ֔ה עַל־כֵּ֕ן לֹ֥א מָכְר֖וּ אֶת־אַדְמָתָֽם׃ </span></p>
 <p align="RIGHT"><span lang="he">‎<a name="023">23</a> ‏וַיֹּ֤אמֶר יוֹסֵף֙ אֶל־הָעָ֔ם הֵן֩ קָנִ֨יתִי אֶתְכֶ֥ם הַיּ֛וֹם וְאֶת־אַדְמַתְכֶ֖ם לְפַרְעֹ֑ה הֵֽא־לָכֶ֣ם זֶ֔רַע וּזְרַעְתֶּ֖ם אֶת־הָאֲדָמָֽה׃ </span></p>
 <p align="RIGHT"><span lang="he">‎<a name="024">24</a> ‏וְהָיָה֙ בַּתְּבוּאֹ֔ת וּנְתַתֶּ֥ם חֲמִישִׁ֖ית לְפַרְעֹ֑ה וְאַרְבַּ֣ע הַיָּדֹ֡ת יִהְיֶ֣ה לָכֶם֩ לְזֶ֨רַע הַשָּׂדֶ֧ה וּֽלְאָכְלְכֶ֛ם וְלַאֲשֶׁ֥ר בְּבָתֵּיכֶ֖ם וְלֶאֱכֹ֥ל לְטַפְּכֶֽם׃ </span></p>
 <p align="RIGHT"><span lang="he">‎<a name="025">25</a> ‏וַיֹּאמְר֖וּ הֶחֱיִתָ֑נוּ נִמְצָא־חֵן֙ בְּעֵינֵ֣י אֲדֹנִ֔י וְהָיִ֥ינוּ עֲבָדִ֖ים לְפַרְעֹֽה׃ </span></p>
 <p align="RIGHT"><span lang="he">‎<a name="026">26</a> ‏וַיָּ֣שֶׂם אֹתָ֣הּ יוֹסֵ֡ף לְחֹק֩ עַד־הַיּ֨וֹם הַזֶּ֜ה עַל־אַדְמַ֥ת מִצְרַ֛יִם לְפַרְעֹ֖ה לַחֹ֑מֶשׁ רַ֞ק אַדְמַ֤ת הַכֹּֽהֲנִים֙ לְבַדָּ֔ם לֹ֥א הָיְתָ֖ה לְפַרְעֹֽה׃ </span></p>
 <p align="RIGHT"><span lang="he">‎<a name="027">27</a> ‏וַיֵּ֧שֶׁב יִשְׂרָאֵ֛ל בְּאֶ֥רֶץ מִצְרַ֖יִם בְּאֶ֣רֶץ גֹּ֑שֶׁן וַיֵּאָחֲז֣וּ בָ֔הּ וַיִּפְר֥וּ וַיִּרְבּ֖וּ מְאֹֽד׃ </span></p>
 <p align="RIGHT"><span lang="he">‎<a name="028">28</a> ‏וַיְחִ֤י יַעֲקֹב֙ בְּאֶ֣רֶץ מִצְרַ֔יִם שְׁבַ֥ע עֶשְׂרֵ֖ה שָׁנָ֑ה וַיְהִ֤י יְמֵֽי־יַעֲקֹב֙ שְׁנֵ֣י חַיָּ֔יו שֶׁ֣בַע שָׁנִ֔ים וְאַרְבָּעִ֥ים וּמְאַ֖ת שָׁנָֽה׃ </span></p>
 <p align="RIGHT"><span lang="he">‎<a name="029">29</a> ‏וַיִּקְרְב֣וּ יְמֵֽי־יִשְׂרָאֵל֮<font color="red"><sup>3</sup></font> לָמוּת֒ וַיִּקְרָ֣א׀ לִבְנ֣וֹ לְיוֹסֵ֗ף וַיֹּ֤אמֶר לוֹ֙ אִם־נָ֨א מָצָ֤אתִי חֵן֙ בְּעֵינֶ֔יךָ שִֽׂים־נָ֥א יָדְךָ֖ תַּ֣חַת יְרֵכִ֑י וְעָשִׂ֤יתָ עִמָּדִי֙ חֶ֣סֶד וֶאֱמֶ֔ת אַל־נָ֥א תִקְבְּרֵ֖נִי בְּמִצְרָֽיִם׃ </span></p>
 <p align="RIGHT"><span lang="he">‎<a name="030">30</a> ‏וְשָֽׁכַבְתִּי֙ עִם־אֲבֹתַ֔י וּנְשָׂאתַ֙נִי֙ מִמִּצְרַ֔יִם וּקְבַרְתַּ֖נִי בִּקְבֻרָתָ֑ם וַיֹּאמַ֕ר אָנֹכִ֖י אֶֽעֱשֶׂ֥ה כִדְבָרֶֽךָ׃ </span></p>
 <p align="RIGHT"><span lang="he">‎<a name="031">31</a> ‏וַיֹּ֗אמֶר הִשָּֽׁבְעָה֙ לִ֔י וַיִּשָּׁבַ֖ע ל֑וֹ וַיִּשְׁתַּ֥חוּ יִשְׂרָאֵ֖ל עַל־רֹ֥אשׁ הַמִּטָּֽה׃ פ</span></p>
 </td>
 <td width="50%">
 <p>1 wayyāḇō’ ywōsēf wayyagēḏ ləfarə‘ōh wayyō’mer ’āḇî wə’<sup>a</sup>ḥay wəṣō’nām ûḇəqārām wəḵāl-’ăšer lâem bā’û mē’ereṣ kənā‘an wəhinnām bə’ereṣ gōšen: </p>
 <p>2 ûmiqəṣēh ’eḥāyw lāq<sup>a</sup>ḥ ḥămiššâ ’ănāšîm wayyaṣṣiḡēm lifənê farə‘ōh: </p>
 <p>3 wayyō’mer parə‘ōh ’el-’eḥāyw mah-mm<sup>a</sup>‘ăśêḵem wayyō’mərû ’el-parə‘ōh rō‘ēh ṣō’n ‘ăḇāḏeyḵā gam-’ăn<sup>a</sup>ḥənû gam-’ăḇwōṯênû: </p>
 <p>4 wayyō’mərû ’el-parə‘ōh lāḡûr bā’āreṣ bā’nû kî-’ên mirə‘eh laṣṣō’n ’ăšer l<sup>a</sup>‘ăḇāḏeyḵā kî-ḵāḇēḏ hārā‘āḇ bə’ereṣ kənā‘an wə‘atâ yēšəḇû-nā’ ‘ăḇāḏeyḵā bə’ereṣ gōšen: </p>
 <p>5 wayyō’mer parə‘ōh ’el-ywōsēf lē’mōr ’āḇîḵā wə’<sup>a</sup>ḥeyḵā bā’û ’ēleyḵā: </p>
 <p>6 ’ereṣ miṣərayim ləfāneyḵā hiw’ bəmêṭaḇ hā’āreṣ hwōšēḇ ’eṯ-’āḇîḵā wə’eṯ-’<sup>a</sup>ḥeyḵā yēšəḇû bə’ereṣ gōšen wə’im-yāḏ<sup>a</sup>‘ətā wəyeš-bām ’anəšê-ḥayil wəśamətām śārê miqəneh ‘al-’ăšer-lî: </p>
 <p>7 wayyāḇē’ ywōsēf ’eṯ-y<sup>a</sup>‘ăqōḇ ’āḇîw wayy<sup>a</sup>‘ămiḏēhû lifənê farə‘ōh wayəḇāreḵə y<sup>a</sup>‘ăqōḇ ’eṯ-parə‘ōh: </p>
 <p>8 wayyō’mer parə‘ōh ’el-y<sup>a</sup>‘ăqōḇ kammâ yəmê šənê ḥayyeyḵā: </p>
 <p>9 wayyō’mer y<sup>a</sup>‘ăqōḇ ’el-parə‘ōh yəmê šənê məḡûray šəlōšîm ûmə’aṯ šānâ mə‘aṭ wərā‘îm hāyû yəmê šənê ḥayyay wəlō’ hiśśîḡû ’eṯ-yəmê šənê ḥayyê ’ăḇōṯay bîmê məḡûrêhem: </p>
 <p>10 wayəḇāreḵə y<sup>a</sup>‘ăqōḇ ’eṯ-parə‘ōh wayyēṣē’ millifənê farə‘ōh: </p>
 <p>11 wayywōšēḇ ywōsēf ’eṯ-’āḇîw wə’eṯ-’eḥāyw wayyitēn lâem ’ăḥuzzâ bə’ereṣ miṣərayim bəmêṭaḇ hā’āreṣ bə’ereṣ r<sup>a</sup>‘əməsēs ka’ăšer ṣiûâ farə‘ōh: </p>
 <p>12 wayəḵaləkēl ywōsēf ’eṯ-’āḇîw wə’eṯ-’eḥāyw wə’ēṯ kāl-bêṯ ’āḇîw leḥem ləfî haṭṭāf: </p>
 <p>13 wəleḥem ’ên bəḵāl-hā’āreṣ kî-ḵāḇēḏ hārā‘āḇ mə’ōḏ watēl<sup>a</sup>h ’ereṣ miṣərayim wə’ereṣ kən<sup>a</sup>‘an mipənê hārā‘āḇ: </p>
 <p>14 wayəlaqqēṭ ywōsēf ’eṯ-kāl-hakesef hanniməṣā’ ḇə’ereṣ-miṣərayim ûḇə’ereṣ kən<sup>a</sup>‘an baššeḇer ’ăšer-hēm šōḇərîm wayyāḇē’ ywōsēf ’eṯ-hakesef bêṯâ farə‘ōh: </p>
 <p>15 wayyitōm hakesef mē’ereṣ miṣərayim ûmē’ereṣ kən<sup>a</sup>‘an wayyāḇō’û ḵāl-miṣərayim ’el-ywōsēf lē’mōr hāḇâ-llānû leḥem wəlāmmâ nāmûṯ neḡədeḵā kî ’āfēs kāsef: </p>
 <p>16 wayyō’mer ywōsēf hāḇû miqənêḵem wə’etənâ lāḵem bəmiqənêḵem ’im-’āfēs kāsef: </p>
 <p>17 wayyāḇî’û ’eṯ-miqənêhem ’el-ywōsēf wayyitēn lâem ywōsēf leḥem bassûsîm ûḇəmiqənēh haṣṣō’n ûḇəmiqənēh habāqār ûḇ<sup>a</sup>ḥămōrîm wayənahălēm balleḥem bəḵāl-miqənēhem baššānâ hahiw’: </p>
 <p>18 watitōm haššānâ hahiw’ wayyāḇō’û ’ēlāyw baššānâ haššēnîṯ wayyō’mərû lwō lō’-nəḵ<sup>a</sup>ḥēḏ mē’ăḏōnî kî ’im-tam hakesef ûmiqənēh habəhēmâ ’el-’ăḏōnî lō’ nišə’ar lifənê ’ăḏōnî bilətî ’im-gəwîyāṯēnû wə’aḏəmāṯēnû: </p>
 <p>19 lāmmâ nāmûṯ lə‘êneyḵā gam-’ăn<sup>a</sup>ḥənû gam ’aḏəmāṯēnû qənēh-’ōṯānû wə’eṯ-’aḏəmāṯēnû ballāḥem wənihəyeh<font color="red"><sup>3</sup></font> ’ăn<sup>a</sup>ḥənû wə’aḏəmāṯēnû ‘ăḇāḏîm ləfarə‘ōh wəṯen-zer<sup>a</sup>‘ wəniḥəyeh<font color="red"><sup>3</sup></font> wəlō’ nāmûṯ wəhā’ăḏāmâ lō’ ṯēšām: </p>
 <p>20 wayyiqen ywōsēf ’eṯ-kāl-’aḏəmaṯ miṣərayim ləfarə‘ōh kî-māḵərû miṣərayim ’îš śāḏēhû kî-ḥāzaq ‘ălēhem hārā‘āḇ watəhî hā’āreṣ ləfarə‘ōh: </p>
 <p>21 wə’eṯ-hā‘ām he‘ĕḇîr ’ōṯwō le‘ārîm miqəṣēh ḡəḇûl-miṣərayim wə‘aḏ-qāṣēhû: </p>
 <p>22 raq ’aḏəmaṯ hakōhănîm lō’ qānâ kî ḥōq lakōhănîm mē’ēṯ parə‘ōh wə’āḵəlû ’eṯ-ḥuqqām ’ăšer nāṯan lâem parə‘ōh ‘al-kēn lō’ māḵərû ’eṯ-’aḏəmāṯām: </p>
 <p>23 wayyō’mer ywōsēf ’el-hā‘ām hēn qānîṯî ’eṯəḵem hayywōm wə’eṯ-’aḏəmaṯəḵem ləfarə‘ōh hē’-lāḵem zer<sup>a</sup>‘ ûzər<sup>a</sup>‘ətem ’eṯ-hā’ăḏāmâ: </p>
 <p>24 wəhāyâ batəḇû’ōṯ ûnəṯatem ḥămîšîṯ ləfarə‘ōh wə’arəb<sup>a</sup>‘ hayyāḏōṯ yihəyeh lāḵem ləzer<sup>a</sup>‘ haśśāḏeh ûlə’āḵələḵem wəla’ăšer bəḇātêḵem wəle’ĕḵōl ləṭapəḵem: </p>
 <p>25 wayyō’mərû heḥĕyiṯānû niməṣā’-ḥēn bə‘ênê ’ăḏōnî wəhāyînû ‘ăḇāḏîm ləfarə‘ōh: </p>
 <p>26 wayyāśem ’ōṯāh ywōsēf ləḥōq ‘aḏ-hayywōm hazzeh ‘al-’aḏəmaṯ miṣərayim ləfarə‘ōh l<sup>a</sup>ḥōmeš raq ’aḏəmaṯ hakōhănîm ləḇadām lō’ hāyəṯâ ləfarə‘ōh: </p>
 <p>27 wayyēšeḇ yiśərā’ēl bə’ereṣ miṣərayim bə’ereṣ gōšen wayyē’āḥăzû ḇāh wayyifərû wayyirəbû mə’ōḏ: </p>
 <p>28 wayəḥî y<sup>a</sup>‘ăqōḇ bə’ereṣ miṣərayim šəḇ<sup>a</sup>‘ ‘eśərēh šānâ wayəhî yəmê-y<sup>a</sup>‘ăqōḇ šənê ḥayyāyw šeḇ<sup>a</sup>‘ šānîm wə’arəbā‘îm ûmə’aṯ šānâ: </p>
 <p>29 wayyiqərəḇû yəmê-yiśərā’ēl<font color="red"><sup>3</sup></font> lāmûṯ wayyiqərā’| liḇənwō ləywōsēf wayyō’mer lwō ’im-nā’ māṣā’ṯî ḥēn bə‘êneyḵā śîm-nā’ yāḏəḵā t<sup>a</sup>ḥaṯ yərēḵî wə‘āśîṯā ‘immāḏî ḥeseḏ we’ĕmeṯ ’al-nā’ ṯiqəbərēnî bəmiṣərāyim: </p>
 <p>30 wəšāḵaḇətî ‘im-’ăḇōṯay ûnəśā’ṯanî mimmiṣərayim ûqəḇarətanî biqəḇurāṯām wayyō’mar ’ānōḵî ’e‘ĕśeh ḵiḏəḇāreḵā: </p>
 <p>31 wayyō’mer hiššāḇə‘â lî wayyiššāḇ<sup>a</sup>‘ lwō wayyišət<sup>a</sup>ḥû yiśərā’ēl ‘al-rō’š hammiṭṭâ: f</p>
 </td>
 </tr></table>
 <p></p><hr>
 <center>
 <a href="gen048.htm">Next: Genesis (Bereshit) Chapter 48</a></center>
 </body>