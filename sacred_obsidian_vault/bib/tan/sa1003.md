<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/sa1003.htm">Polyglot</a> 
 <a href="../kjv/sa1003.htm">KJV</a> 
 <a href="../sep/sa1003.htm">Sep</a> 
 <a href="../vul/sa1003.htm">Vul</a> 
 
 <br>
 <br><a href="sa1.htm">1 Samuel (1 Shmuel) Index</a><br>
  
 <a href="sa1002.htm">Previous</a> 
 <a href="sa1004.htm">Next</a> 
 </center>
 <hr>
 
 <h3 align="CENTER">Tanach (Hebrew): 1 Samuel (1 Shmuel) Chapter 3</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וְהַנַּ֧עַר שְׁמוּאֵ֛ל מְשָׁרֵ֥ת אֶת־יְהוָ֖ה לִפְנֵ֣י עֵלִ֑י וּדְבַר־יְהוָ֗ה הָיָ֤ה יָקָר֙ בַּיָּמִ֣ים הָהֵ֔ם אֵ֥ין חָז֖וֹן נִפְרָֽץ׃ ס</span></p>
 <p align="RIGHT"><span lang="he">‎<a name="002">2</a> ‏וַֽיְהִי֙ בַּיּ֣וֹם הַה֔וּא וְעֵלִ֖י שֹׁכֵ֣ב בִּמְקֹמ֑וֹ<font color="red"><sup>1</sup></font> <font color="brown">ועינו</font> <font color="blue">וְעֵינָיו֙</font> הֵחֵ֣לּוּ כֵה֔וֹת לֹ֥א יוּכַ֖ל לִרְאֽוֹת׃ </span></p>
 <p align="RIGHT"><span lang="he">‎<a name="003">3</a> ‏וְנֵ֤ר אֱלֹהִים֙ טֶ֣רֶם יִכְבֶּ֔ה וּשְׁמוּאֵ֖ל שֹׁכֵ֑ב בְּהֵיכַ֣ל יְהוָ֔ה אֲשֶׁר־שָׁ֖ם אֲר֥וֹן אֱלֹהִֽים׃ פ</span></p>
 <p align="RIGHT"><span lang="he">‎<a name="004">4</a> ‏וַיִּקְרָ֧א יְהוָ֛ה אֶל־שְׁמוּאֵ֖ל וַיֹּ֥אמֶר הִנֵּֽנִי׃ </span></p>
 <p align="RIGHT"><span lang="he">‎<a name="005">5</a> ‏וַיָּ֣רָץ אֶל־עֵלִ֗י וַיֹּ֤אמֶר הִנְנִי֙ כִּֽי־קָרָ֣אתָ לִּ֔י וַיֹּ֥אמֶר לֹֽא־קָרָ֖אתִי שׁ֣וּב שְׁכָ֑ב וַיֵּ֖לֶךְ וַיִּשְׁכָּֽב׃ ס</span></p>
 <p align="RIGHT"><span lang="he">‎<a name="006">6</a> ‏וַיֹּ֣סֶף יְהוָ֗ה קְרֹ֣א עוֹד֮ שְׁמוּאֵל֒ וַיָּ֤קָם שְׁמוּאֵל֙ וַיֵּ֣לֶךְ אֶל־עֵלִ֔י וַיֹּ֣אמֶר הִנְנִ֔י כִּ֥י קָרָ֖אתָ לִ֑י וַיֹּ֛אמֶר לֹֽא־קָרָ֥אתִי בְנִ֖י שׁ֥וּב שְׁכָֽב׃ </span></p>
 <p align="RIGHT"><span lang="he">‎<a name="007">7</a> ‏וּשְׁמוּאֵ֕ל טֶ֖רֶם יָדַ֣ע אֶת־יְהוָ֑ה וְטֶ֛רֶם יִגָּלֶ֥ה אֵלָ֖יו דְּבַר־יְהוָֽה׃ </span></p>
 <p align="RIGHT"><span lang="he">‎<a name="008">8</a> ‏וַיֹּ֨סֶף יְהוָ֥ה קְרֹא־שְׁמוּאֵל֮ בַּשְּׁלִשִׁית֒ וַיָּ֙קָם֙ וַיֵּ֣לֶךְ אֶל־עֵלִ֔י וַיֹּ֣אמֶר הִנְנִ֔י כִּ֥י קָרָ֖אתָ לִ֑י וַיָּ֣בֶן עֵלִ֔י כִּ֥י יְהוָ֖ה קֹרֵ֥א לַנָּֽעַר׃ </span></p>
 <p align="RIGHT"><span lang="he">‎<a name="009">9</a> ‏וַיֹּ֨אמֶר עֵלִ֣י לִשְׁמוּאֵל֮ לֵ֣ךְ שְׁכָב֒ וְהָיָה֙ אִם־יִקְרָ֣א אֵלֶ֔יךָ וְאָֽמַרְתָּ֙ דַּבֵּ֣ר יְהוָ֔ה כִּ֥י שֹׁמֵ֖עַ עַבְדֶּ֑ךָ וַיֵּ֣לֶךְ שְׁמוּאֵ֔ל וַיִּשְׁכַּ֖ב בִּמְקוֹמֽוֹ׃ </span></p>
 <p align="RIGHT"><span lang="he">‎<a name="010">10</a> ‏וַיָּבֹ֤א יְהוָה֙ וַיִּתְיַצַּ֔ב וַיִּקְרָ֥א כְפַֽעַם־בְּפַ֖עַם שְׁמוּאֵ֣ל׀ שְׁמוּאֵ֑ל וַיֹּ֤אמֶר שְׁמוּאֵל֙ דַּבֵּ֔ר כִּ֥י שֹׁמֵ֖עַ עַבְדֶּֽךָ׃ פ</span></p>
 <p align="RIGHT"><span lang="he">‎<a name="011">11</a> ‏וַיֹּ֤אמֶר יְהוָה֙ אֶל־שְׁמוּאֵ֔ל הִנֵּ֧ה אָנֹכִ֛י עֹשֶׂ֥ה דָבָ֖ר בְּיִשְׂרָאֵ֑ל אֲשֶׁר֙ כָּל־שֹׁ֣מְע֔וֹ תְּצִלֶּ֖ינָה שְׁתֵּ֥י אָזְנָֽיו׃ </span></p>
 <p align="RIGHT"><span lang="he">‎<a name="012">12</a> ‏בַּיּ֤וֹם הַהוּא֙ אָקִ֣ים אֶל־עֵלִ֔י אֵ֛ת כָּל־אֲשֶׁ֥ר דִּבַּ֖רְתִּי אֶל־בֵּית֑וֹ הָחֵ֖ל וְכַלֵּֽה׃ </span></p>
 <p align="RIGHT"><span lang="he">‎<a name="013">13</a> ‏וְהִגַּ֣דְתִּי ל֔וֹ כִּֽי־שֹׁפֵ֥ט אֲנִ֛י אֶת־בֵּית֖וֹ עַד־עוֹלָ֑ם בַּעֲוֹ֣ן אֲשֶׁר־יָדַ֗ע כִּֽי־מְקַֽלְלִ֤ים לָהֶם֙ בָּנָ֔יו וְלֹ֥א כִהָ֖ה בָּֽם׃ </span></p>
 <p align="RIGHT"><span lang="he">‎<a name="014">14</a> ‏וְלָכֵ֥ן נִשְׁבַּ֖עְתִּי לְבֵ֣ית עֵלִ֑י אִֽם־יִתְכַּפֵּ֞ר עֲוֹ֧ן בֵּית־עֵלִ֛י בְּזֶ֥בַח וּבְמִנְחָ֖ה עַד־עוֹלָֽם׃ </span></p>
 <p align="RIGHT"><span lang="he">‎<a name="015">15</a> ‏וַיִּשְׁכַּ֤ב שְׁמוּאֵל֙ עַד־הַבֹּ֔קֶר וַיִּפְתַּ֖ח אֶת־דַּלְת֣וֹת בֵּית־יְהוָ֑ה וּשְׁמוּאֵ֣ל יָרֵ֔א מֵהַגִּ֥יד אֶת־הַמַּרְאָ֖ה אֶל־עֵלִֽי׃ </span></p>
 <p align="RIGHT"><span lang="he">‎<a name="016">16</a> ‏וַיִּקְרָ֤א עֵלִי֙ אֶת־שְׁמוּאֵ֔ל וַיֹּ֖אמֶר שְׁמוּאֵ֣ל בְּנִ֑י וַיֹּ֖אמֶר הִנֵּֽנִי׃ </span></p>
 <p align="RIGHT"><span lang="he">‎<a name="017">17</a> ‏וַיֹּ֗אמֶר מָ֤ה הַדָּבָר֙ אֲשֶׁ֣ר דִּבֶּ֣ר אֵלֶ֔יךָ אַל־נָ֥א תְכַחֵ֖ד מִמֶּ֑נִּי כֹּ֣ה יַעֲשֶׂה־לְּךָ֤ אֱלֹהִים֙ וְכֹ֣ה יוֹסִ֔יף אִם־תְּכַחֵ֤ד מִמֶּ֙נִּי֙ דָּבָ֔ר מִכָּל־הַדָּבָ֖ר אֲשֶׁר־דִּבֶּ֥ר אֵלֶֽיךָ׃ </span></p>
 <p align="RIGHT"><span lang="he">‎<a name="018">18</a> ‏וַיַּגֶּד־ל֤וֹ שְׁמוּאֵל֙ אֶת־כָּל־הַדְּבָרִ֔ים וְלֹ֥א כִחֵ֖ד מִמֶּ֑נּוּ וַיֹּאמַ֕ר יְהוָ֣ה ה֔וּא הַטּ֥וֹב בְּעֵינָ֖ו<font color="red"><sup>q</sup></font> יַעֲשֶֽׂה׃ פ</span></p>
 <p align="RIGHT"><span lang="he">‎<a name="019">19</a> ‏וַיִּגְדַּ֖ל שְׁמוּאֵ֑ל וַֽיהוָה֙ הָיָ֣ה עִמּ֔וֹ וְלֹֽא־הִפִּ֥יל מִכָּל־דְּבָרָ֖יו אָֽרְצָה׃ </span></p>
 <p align="RIGHT"><span lang="he">‎<a name="020">20</a> ‏וַיֵּ֙דַע֙ כָּל־יִשְׂרָאֵ֔ל מִדָּ֖ן וְעַד־בְּאֵ֣ר שָׁ֑בַע כִּ֚י נֶאֱמָ֣ן שְׁמוּאֵ֔ל לְנָבִ֖יא לַיהוָֽה׃ </span></p>
 <p align="RIGHT"><span lang="he">‎<a name="021">21</a> ‏וַיֹּ֥סֶף יְהוָ֖ה לְהֵרָאֹ֣ה בְשִׁלֹ֑ה כִּֽי־נִגְלָ֨ה יְהוָ֧ה אֶל־שְׁמוּאֵ֛ל בְּשִׁל֖וֹ בִּדְבַ֥ר יְהוָֽה׃ פ</span></p>
 </td>
 <td width="50%">
 <p>1 wəhann<sup>a</sup>‘ar šəmû’ēl məšārēṯ ’eṯ-yəhwâ lifənê ‘ēlî ûḏəḇar-yəhwâ hāyâ yāqār bayyāmîm hâēm ’ên ḥāzwōn nifərāṣ: s</p>
 <p>2 wayəhî bayywōm hahû’ wə‘ēlî šōḵēḇ biməqōmwō<font color="red"><sup>1</sup></font> <font color="brown">wə‘ênāw</font> <font color="blue">wə‘ênāyw</font> hēḥēllû ḵēhwōṯ lō’ yûḵal lirə’wōṯ: </p>
 <p>3 wənēr ’ĕlōhîm ṭerem yiḵəbeh ûšəmû’ēl šōḵēḇ bəhêḵal yəhwâ ’ăšer-šām ’ărwōn ’ĕlōhîm: f</p>
 <p>4 wayyiqərā’ yəhwâ ’el-šəmû’ēl wayyō’mer hinnēnî: </p>
 <p>5 wayyārāṣ ’el-‘ēlî wayyō’mer hinənî kî-qārā’ṯā llî wayyō’mer lō’-qārā’ṯî šûḇ šəḵāḇ wayyēleḵə wayyišəkāḇ: s</p>
 <p>6 wayyōsef yəhwâ qərō’ ‘wōḏ šəmû’ēl wayyāqām šəmû’ēl wayyēleḵə ’el-‘ēlî wayyō’mer hinənî kî qārā’ṯā lî wayyō’mer lō’-qārā’ṯî ḇənî šûḇ šəḵāḇ: </p>
 <p>7 ûšəmû’ēl ṭerem yāḏ<sup>a</sup>‘ ’eṯ-yəhwâ wəṭerem yigāleh ’ēlāyw dəḇar-yəhwâ: </p>
 <p>8 wayyōsef yəhwâ qərō’-šəmû’ēl baššəlišîṯ wayyāqām wayyēleḵə ’el-‘ēlî wayyō’mer hinənî kî qārā’ṯā lî wayyāḇen ‘ēlî kî yəhwâ qōrē’ lannā‘ar: </p>
 <p>9 wayyō’mer ‘ēlî lišəmû’ēl lēḵə šəḵāḇ wəhāyâ ’im-yiqərā’ ’ēleyḵā wə’āmarətā dabēr yəhwâ kî šōmē‘a ‘aḇədeḵā wayyēleḵə šəmû’ēl wayyišəkaḇ biməqwōmwō: </p>
 <p>10 wayyāḇō’ yəhwâ wayyiṯəyaṣṣaḇ wayyiqərā’ ḵəf<sup>a</sup>‘am-bəf<sup>a</sup>‘am šəmû’ēl| šəmû’ēl wayyō’mer šəmû’ēl dabēr kî šōmē‘a ‘aḇədeḵā: f</p>
 <p>11 wayyō’mer yəhwâ ’el-šəmû’ēl hinnēh ’ānōḵî ‘ōśeh ḏāḇār bəyiśərā’ēl ’ăšer kāl-šōmə‘wō təṣilleynâ šətê ’āzənāyw: </p>
 <p>12 bayywōm hahû’ ’āqîm ’el-‘ēlî ’ēṯ kāl-’ăšer dibarətî ’el-bêṯwō hāḥēl wəḵallēh: </p>
 <p>13 wəhigaḏətî lwō kî-šōfēṭ ’ănî ’eṯ-bêṯwō ‘aḏ-‘wōlām b<sup>a</sup>‘ăwōn ’ăšer-yāḏ<sup>a</sup>‘ kî-məqaləlîm lâem bānāyw wəlō’ ḵihâ bām: </p>
 <p>14 wəlāḵēn nišəb<sup>a</sup>‘ətî ləḇêṯ ‘ēlî ’im-yiṯəkapēr ‘ăwōn bêṯ-‘ēlî bəzeḇ<sup>a</sup>ḥ ûḇəminəḥâ ‘aḏ-‘wōlām: </p>
 <p>15 wayyišəkaḇ šəmû’ēl ‘aḏ-habōqer wayyifət<sup>a</sup>ḥ ’eṯ-daləṯwōṯ bêṯ-yəhwâ ûšəmû’ēl yārē’ mēhagîḏ ’eṯ-hammarə’â ’el-‘ēlî: </p>
 <p>16 wayyiqərā’ ‘ēlî ’eṯ-šəmû’ēl wayyō’mer šəmû’ēl bənî wayyō’mer hinnēnî: </p>
 <p>17 wayyō’mer mâ hadāḇār ’ăšer diber ’ēleyḵā ’al-nā’ ṯəḵ<sup>a</sup>ḥēḏ mimmennî kōh y<sup>a</sup>‘ăśeh-lləḵā ’ĕlōhîm wəḵōh ywōsîf ’im-təḵ<sup>a</sup>ḥēḏ mimmennî dāḇār mikāl-hadāḇār ’ăšer-diber ’ēleyḵā: </p>
 <p>18 wayyageḏ-lwō šəmû’ēl ’eṯ-kāl-hadəḇārîm wəlō’ ḵiḥēḏ mimmennû wayyō’mar yəhwâ hû’ haṭṭwōḇ bə‘ênāw<font color="red"><sup>q</sup></font> y<sup>a</sup>‘ăśeh: f</p>
 <p>19 wayyiḡədal šəmû’ēl wayhwâ hāyâ ‘immwō wəlō’-hipîl mikāl-dəḇārāyw ’ārəṣâ: </p>
 <p>20 wayyēḏ<sup>a</sup>‘ kāl-yiśərā’ēl midān wə‘aḏ-bə’ēr šāḇ<sup>a</sup>‘ kî ne’ĕmān šəmû’ēl lənāḇî’ layhwâ: </p>
 <p>21 wayyōsef yəhwâ ləhērā’ōh ḇəšilōh kî-niḡəlâ yəhwâ ’el-šəmû’ēl bəšilwō biḏəḇar yəhwâ: f</p>
 </td>
 </tr></table>
 <p></p><hr>
 <center>
 <a href="sa1004.htm">Next: 1 Samuel (1 Shmuel) Chapter 4</a></center>
 </body>