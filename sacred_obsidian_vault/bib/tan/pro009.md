<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/pro009.htm">Polyglot</a> 
 <a href="../kjv/pro009.htm">KJV</a> 
 <a href="../sep/pro009.htm">Sep</a> 
 <a href="../vul/pro009.htm">Vul</a> 
 
 <br>
 <br><a href="pro.htm">Proverbs (Mishlei) Index</a><br>
  
 <a href="pro008.htm">Previous</a> 
 <a href="pro010.htm">Next</a> 
 </center>
 <hr>
 
 <h3 align="CENTER">Tanach (Hebrew): Proverbs (Mishlei) Chapter 9</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏חָ֭כְמוֹת בָּנְתָ֣ה בֵיתָ֑הּ חָצְבָ֖ה עַמּוּדֶ֣יהָ שִׁבְעָֽה׃ </span></p>
 <p align="RIGHT"><span lang="he">‎<a name="002">2</a> ‏טָבְחָ֣ה טִ֭בְחָהּ מָסְכָ֣ה יֵינָ֑הּ אַ֝֗ף עָֽרְכָ֥ה שֻׁלְחָנָֽהּ׃ </span></p>
 <p align="RIGHT"><span lang="he">‎<a name="003">3</a> ‏שָֽׁלְחָ֣ה נַעֲרֹתֶ֣יהָ תִקְרָ֑א עַל־גַּ֝פֵּ֗י מְרֹ֣מֵי קָֽרֶת׃ </span></p>
 <p align="RIGHT"><span lang="he">‎<a name="004">4</a> ‏מִי־פֶ֭תִי יָסֻ֣ר הֵ֑נָּה חֲסַר־לֵ֝֗ב אָ֣מְרָה לּֽוֹ׃ </span></p>
 <p align="RIGHT"><span lang="he">‎<a name="005">5</a> ‏לְ֭כוּ לַחֲמ֣וּ בְֽלַחֲמִ֑י וּ֝שְׁת֗וּ בְּיַ֣יִן מָסָֽכְתִּי׃ </span></p>
 <p align="RIGHT"><span lang="he">‎<a name="006">6</a> ‏עִזְב֣וּ פְתָאיִ֣ם וִֽחְי֑וּ וְ֝אִשְׁר֗וּ בְּדֶ֣רֶךְ בִּינָֽה׃ </span></p>
 <p align="RIGHT"><span lang="he">‎<a name="007">7</a> ‏יֹ֤סֵ֨ר׀ לֵ֗ץ לֹקֵ֣חַֽ ל֣וֹ קָל֑וֹן וּמוֹכִ֖יחַ לְרָשָׁ֣ע מוּמֽוֹ׃ </span></p>
 <p align="RIGHT"><span lang="he">‎<a name="008">8</a> ‏אַל־תּ֣וֹכַח לֵ֭ץ פֶּן־יִשְׂנָאֶ֑ךָּ הוֹכַ֥ח לְ֝חָכָ֗ם וְיֶאֱהָבֶֽךָּ׃ </span></p>
 <p align="RIGHT"><span lang="he">‎<a name="009">9</a> ‏תֵּ֣ן לְ֭חָכָם וְיֶחְכַּם־ע֑וֹד הוֹדַ֥ע לְ֝צַדִּ֗יק וְי֣וֹסֶף לֶֽקַח׃ פ</span></p>
 <p align="RIGHT"><span lang="he">‎<a name="010">10</a> ‏תְּחִלַּ֣ת חָ֭כְמָה יִרְאַ֣ת יְהוָ֑ה וְדַ֖עַת קְדֹשִׁ֣ים בִּינָֽה׃ </span></p>
 <p align="RIGHT"><span lang="he">‎<a name="011">11</a> ‏כִּי־בִ֭י יִרְבּ֣וּ יָמֶ֑יךָ וְיוֹסִ֥יפוּ לְּ֝ךָ֗ שְׁנ֣וֹת חַיִּֽים׃ </span></p>
 <p align="RIGHT"><span lang="he">‎<a name="012">12</a> ‏אִם־חָ֭כַמְתָּ חָכַ֣מְתָּ לָּ֑ךְ וְ֝לַ֗צְתָּ לְֽבַדְּךָ֥ תִשָּֽׂא׃ </span></p>
 <p align="RIGHT"><span lang="he">‎<a name="013">13</a> ‏אֵ֣שֶׁת כְּ֭סִילוּת הֹֽמִיָּ֑ה פְּ֝תַיּ֗וּת וּבַל־יָ֥דְעָה מָּֽה׃ </span></p>
 <p align="RIGHT"><span lang="he">‎<a name="014">14</a> ‏וְֽ֭יָשְׁבָה לְפֶ֣תַח בֵּיתָ֑הּ עַל־כִּ֝סֵּ֗א מְרֹ֣מֵי קָֽרֶת׃ </span></p>
 <p align="RIGHT"><span lang="he">‎<a name="015">15</a> ‏לִקְרֹ֥א לְעֹֽבְרֵי־דָ֑רֶךְ הַֽ֝מְיַשְּׁרִ֗ים אֹֽרְחוֹתָֽם׃ </span></p>
 <p align="RIGHT"><span lang="he">‎<a name="016">16</a> ‏מִי־פֶ֭תִי יָסֻ֣ר הֵ֑נָּה וַחֲסַר־לֵ֝֗ב וְאָ֣מְרָה לּֽוֹ׃ </span></p>
 <p align="RIGHT"><span lang="he">‎<a name="017">17</a> ‏מַֽיִם־גְּנוּבִ֥ים יִמְתָּ֑קוּ וְלֶ֖חֶם סְתָרִ֣ים יִנְעָֽם׃ </span></p>
 <p align="RIGHT"><span lang="he">‎<a name="018">18</a> ‏וְֽלֹא־יָ֭דַע כִּֽי־רְפָאִ֣ים שָׁ֑ם בְּעִמְקֵ֖י שְׁא֣וֹל קְרֻאֶֽיהָ׃ פ</span></p>
 </td>
 <td width="50%">
 <p>1 ḥāḵəmwōṯ bānəṯâ ḇêṯāh ḥāṣəḇâ ‘ammûḏeyhā šiḇə‘â: </p>
 <p>2 ṭāḇəḥâ ṭiḇəḥāh māsəḵâ yênāh ’af ‘ārəḵâ šuləḥānāh: </p>
 <p>3 šāləḥâ n<sup>a</sup>‘ărōṯeyhā ṯiqərā’ ‘al-gapê mərōmê qāreṯ: </p>
 <p>4 mî-feṯî yāsur hēnnâ ḥăsar-lēḇ ’āmərâ llwō: </p>
 <p>5 ləḵû l<sup>a</sup>ḥămû ḇəl<sup>a</sup>ḥămî ûšəṯû bəyayin māsāḵətî: </p>
 <p>6 ‘izəḇû fəṯā’yim wiḥəyû wə’išərû bəḏereḵə bînâ: </p>
 <p>7 yōsēr| lēṣ lōqēḥa lwō qālwōn ûmwōḵîḥa lərāšā‘ mûmwō: </p>
 <p>8 ’al-twōḵ<sup>a</sup>ḥ lēṣ pen-yiśənā’eḵḵā hwōḵ<sup>a</sup>ḥ ləḥāḵām wəye’ĕhāḇeḵḵā: </p>
 <p>9 tēn ləḥāḵām wəyeḥəkam-‘wōḏ hwōḏ<sup>a</sup>‘ ləṣadîq wəywōsef leq<sup>a</sup>ḥ: f</p>
 <p>10 təḥillaṯ ḥāḵəmâ yirə’aṯ yəhwâ wəḏ<sup>a</sup>‘aṯ qəḏōšîm bînâ: </p>
 <p>11 kî-ḇî yirəbû yāmeyḵā wəywōsîfû lləḵā šənwōṯ ḥayyîm: </p>
 <p>12 ’im-ḥāḵamətā ḥāḵamətā llāḵə wəlaṣətā ləḇadəḵā ṯiśśā’: </p>
 <p>13 ’ēšeṯ kəsîlûṯ hōmîyâ pəṯayyûṯ ûḇal-yāḏə‘â mmâ: </p>
 <p>14 wəyāšəḇâ ləfeṯ<sup>a</sup>ḥ bêṯāh ‘al-kissē’ mərōmê qāreṯ: </p>
 <p>15 liqərō’ lə‘ōḇərê-ḏāreḵə haməyaššərîm ’ōrəḥwōṯām: </p>
 <p>16 mî-feṯî yāsur hēnnâ w<sup>a</sup>ḥăsar-lēḇ wə’āmərâ llwō: </p>
 <p>17 mayim-gənûḇîm yimətāqû wəleḥem səṯārîm yinə‘ām: </p>
 <p>18 wəlō’-yāḏ<sup>a</sup>‘ kî-rəfā’îm šām bə‘iməqê šə’wōl qəru’eyhā: f</p>
 </td>
 </tr></table>
 <p></p><hr>
 <center>
 <a href="pro010.htm">Next: Proverbs (Mishlei) Chapter 10</a></center>
 </body>