<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/deu030.htm">Polyglot</a> 
 <a href="../kjv/deu030.htm">KJV</a> 
 <a href="../sep/deu030.htm">Sep</a> 
 <a href="../vul/deu030.htm">Vul</a> 
 
 <br>
 <br><a href="deu.htm">Deuteronomy (Devarim) Index</a><br>
  
 <a href="deu029.htm">Previous</a> 
 <a href="deu031.htm">Next</a> 
 </center>
 <hr>
 
 <h3 align="CENTER">Tanach (Hebrew): Deuteronomy (Devarim) Chapter 30</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וְהָיָה֩ כִֽי־יָבֹ֨אוּ עָלֶ֜יךָ כָּל־הַדְּבָרִ֣ים הָאֵ֗לֶּה הַבְּרָכָה֙ וְהַקְּלָלָ֔ה אֲשֶׁ֥ר נָתַ֖תִּי לְפָנֶ֑יךָ וַהֲשֵׁבֹתָ֙ אֶל־לְבָבֶ֔ךָ בְּכָל־הַגּוֹיִ֔ם אֲשֶׁ֧ר הִדִּיחֲךָ֛ יְהוָ֥ה אֱלֹהֶ֖יךָ שָֽׁמָּה׃ </span></p>
 <p align="RIGHT"><span lang="he">‎<a name="002">2</a> ‏וְשַׁבְתָּ֞ עַד־יְהוָ֤ה אֱלֹהֶ֙יךָ֙ וְשָׁמַעְתָּ֣ בְקֹל֔וֹ כְּכֹ֛ל אֲשֶׁר־אָנֹכִ֥י מְצַוְּךָ֖ הַיּ֑וֹם אַתָּ֣ה וּבָנֶ֔יךָ בְּכָל־לְבָבְךָ֖ וּבְכָל־נַפְשֶֽׁךָ׃ </span></p>
 <p align="RIGHT"><span lang="he">‎<a name="003">3</a> ‏וְשָׁ֨ב יְהוָ֧ה אֱלֹהֶ֛יךָ אֶת־שְׁבוּתְךָ֖ וְרִחֲמֶ֑ךָ וְשָׁ֗ב וְקִבֶּצְךָ֙ מִכָּל־הָ֣עַמִּ֔ים אֲשֶׁ֧ר הֱפִֽיצְךָ֛ יְהוָ֥ה אֱלֹהֶ֖יךָ שָֽׁמָּה׃ </span></p>
 <p align="RIGHT"><span lang="he">‎<a name="004">4</a> ‏אִם־יִהְיֶ֥ה נִֽדַּחֲךָ֖ בִּקְצֵ֣ה הַשָּׁמָ֑יִם מִשָּׁ֗ם יְקַבֶּצְךָ֙ יְהוָ֣ה אֱלֹהֶ֔יךָ וּמִשָּׁ֖ם יִקָּחֶֽךָ׃ </span></p>
 <p align="RIGHT"><span lang="he">‎<a name="005">5</a> ‏וֶהֱבִֽיאֲךָ֞ יְהוָ֣ה אֱלֹהֶ֗יךָ אֶל־הָאָ֛רֶץ אֲשֶׁר־יָרְשׁ֥וּ אֲבֹתֶ֖יךָ וִֽירִשְׁתָּ֑הּ וְהֵיטִֽבְךָ֥ וְהִרְבְּךָ֖ מֵאֲבֹתֶֽיךָ׃ </span></p>
 <p align="RIGHT"><span lang="he">‎<a name="006">6</a> ‏וּמָ֨ל יְהוָ֧ה אֱלֹהֶ֛יךָ אֶת־לְבָבְךָ֖ וְאֶת־לְבַ֣ב זַרְעֶ֑ךָ לְאַהֲבָ֞ה אֶת־יְהוָ֧ה אֱלֹהֶ֛יךָ בְּכָל־לְבָבְךָ֥ וּבְכָל־נַפְשְׁךָ֖ לְמַ֥עַן חַיֶּֽיךָ׃ </span></p>
 <p align="RIGHT"><span lang="he">‎<a name="007">7</a> ‏וְנָתַן֙ יְהוָ֣ה אֱלֹהֶ֔יךָ אֵ֥ת כָּל־הָאָל֖וֹת הָאֵ֑לֶּה עַל־אֹיְבֶ֥יךָ וְעַל־שֹׂנְאֶ֖יךָ אֲשֶׁ֥ר רְדָפֽוּךָ׃ </span></p>
 <p align="RIGHT"><span lang="he">‎<a name="008">8</a> ‏וְאַתָּ֣ה תָשׁ֔וּב וְשָׁמַעְתָּ֖ בְּק֣וֹל יְהוָ֑ה וְעָשִׂ֙יתָ֙ אֶת־כָּל־מִצְוֹתָ֔יו אֲשֶׁ֛ר אָנֹכִ֥י מְצַוְּךָ֖ הַיּֽוֹם׃ </span></p>
 <p align="RIGHT"><span lang="he">‎<a name="009">9</a> ‏וְהוֹתִֽירְךָ֩ יְהוָ֨ה אֱלֹהֶ֜יךָ בְּכֹ֣ל׀ מַעֲשֵׂ֣ה יָדֶ֗ךָ בִּפְרִ֨י בִטְנְךָ֜ וּבִפְרִ֧י בְהֶמְתְּךָ֛ וּבִפְרִ֥י אַדְמָתְךָ֖ לְטוֹבָ֑ה כִּ֣י׀ יָשׁ֣וּב יְהוָ֗ה לָשׂ֤וּשׂ עָלֶ֙יךָ֙ לְט֔וֹב כַּאֲשֶׁר־שָׂ֖שׂ עַל־אֲבֹתֶֽיךָ׃ </span></p>
 <p align="RIGHT"><span lang="he">‎<a name="010">10</a> ‏כִּ֣י תִשְׁמַ֗ע בְּקוֹל֙ יְהוָ֣ה אֱלֹהֶ֔יךָ לִשְׁמֹ֤ר מִצְוֹתָיו֙ וְחֻקֹּתָ֔יו הַכְּתוּבָ֕ה בְּסֵ֥פֶר הַתּוֹרָ֖ה הַזֶּ֑ה כִּ֤י תָשׁוּב֙ אֶל־יְהוָ֣ה אֱלֹהֶ֔יךָ בְּכָל־לְבָבְךָ֖ וּבְכָל־נַפְשֶֽׁךָ׃ פ</span></p>
 <p align="RIGHT"><span lang="he">‎<a name="011">11</a> ‏כִּ֚י הַמִּצְוָ֣ה הַזֹּ֔את אֲשֶׁ֛ר אָנֹכִ֥י מְצַוְּךָ֖ הַיּ֑וֹם לֹֽא־נִפְלֵ֥את הִוא֙ מִמְּךָ֔ וְלֹ֥א רְחֹקָ֖ה הִֽוא׃ </span></p>
 <p align="RIGHT"><span lang="he">‎<a name="012">12</a> ‏לֹ֥א בַשָּׁמַ֖יִם הִ֑וא לֵאמֹ֗ר מִ֣י יַעֲלֶה־לָּ֤נוּ הַשָּׁמַ֙יְמָה֙ וְיִקָּחֶ֣הָ לָּ֔נוּ וְיַשְׁמִעֵ֥נוּ אֹתָ֖הּ וְנַעֲשֶֽׂנָּה׃ </span></p>
 <p align="RIGHT"><span lang="he">‎<a name="013">13</a> ‏וְלֹֽא־מֵעֵ֥בֶר לַיָּ֖ם הִ֑וא לֵאמֹ֗ר מִ֣י יַעֲבָר־לָ֜נוּ אֶל־עֵ֤בֶר הַיָּם֙ וְיִקָּחֶ֣הָ לָּ֔נוּ וְיַשְׁמִעֵ֥נוּ אֹתָ֖הּ וְנַעֲשֶֽׂנָּה׃ </span></p>
 <p align="RIGHT"><span lang="he">‎<a name="014">14</a> ‏כִּֽי־קָר֥וֹב אֵלֶ֛יךָ הַדָּבָ֖ר מְאֹ֑ד בְּפִ֥יךָ וּבִֽלְבָבְךָ֖ לַעֲשֹׂתֽוֹ׃ ס</span></p>
 <p align="RIGHT"><span lang="he">‎<a name="015">15</a> ‏רְאֵ֨ה נָתַ֤תִּי לְפָנֶ֙יךָ֙ הַיּ֔וֹם אֶת־הַֽחַיִּ֖ים וְאֶת־הַטּ֑וֹב וְאֶת־הַמָּ֖וֶת וְאֶת־הָרָֽע׃ </span></p>
 <p align="RIGHT"><span lang="he">‎<a name="016">16</a> ‏אֲשֶׁ֨ר אָנֹכִ֣י מְצַוְּךָ֮ הַיּוֹם֒ לְאַהֲבָ֞ה אֶת־יְהוָ֤ה אֱלֹהֶ֙יךָ֙ לָלֶ֣כֶת בִּדְרָכָ֔יו וְלִשְׁמֹ֛ר מִצְוֹתָ֥יו וְחֻקֹּתָ֖יו וּמִשְׁפָּטָ֑יו וְחָיִ֣יתָ וְרָבִ֔יתָ וּבֵֽרַכְךָ֙ יְהוָ֣ה אֱלֹהֶ֔יךָ בָּאָ֕רֶץ אֲשֶׁר־אַתָּ֥ה בָא־שָׁ֖מָּה לְרִשְׁתָּֽהּ׃ </span></p>
 <p align="RIGHT"><span lang="he">‎<a name="017">17</a> ‏וְאִם־יִפְנֶ֥ה לְבָבְךָ֖ וְלֹ֣א תִשְׁמָ֑ע וְנִדַּחְתָּ֗ וְהִֽשְׁתַּחֲוִ֛יתָ לֵאלֹהִ֥ים אֲחֵרִ֖ים וַעֲבַדְתָּֽם׃ </span></p>
 <p align="RIGHT"><span lang="he">‎<a name="018">18</a> ‏הִגַּ֤דְתִּי לָכֶם֙ הַיּ֔וֹם כִּ֥י אָבֹ֖ד תֹּאבֵד֑וּן לֹא־תַאֲרִיכֻ֤ן יָמִים֙ עַל־הָ֣אֲדָמָ֔ה אֲשֶׁ֨ר אַתָּ֤ה עֹבֵר֙ אֶת־הַיַּרְדֵּ֔ן לָבֹ֥א שָׁ֖מָּה לְרִשְׁתָּֽהּ׃ </span></p>
 <p align="RIGHT"><span lang="he">‎<a name="019">19</a> ‏הַעִידֹ֨תִי בָכֶ֣ם הַיּוֹם֮ אֶת־הַשָּׁמַ֣יִם וְאֶת־הָאָרֶץ֒ הַחַיִּ֤ים וְהַמָּ֙וֶת֙ נָתַ֣תִּי לְפָנֶ֔יךָ הַבְּרָכָ֖ה וְהַקְּלָלָ֑ה וּבָֽחַרְתָּ֙ בַּֽחַיִּ֔ים לְמַ֥עַן תִּחְיֶ֖ה אַתָּ֥ה וְזַרְעֶֽךָ׃ </span></p>
 <p align="RIGHT"><span lang="he">‎<a name="020">20</a> ‏לְאַֽהֲבָה֙ אֶת־יְהוָ֣ה אֱלֹהֶ֔יךָ לִשְׁמֹ֥עַ בְּקֹל֖וֹ וּלְדָבְקָה־ב֑וֹ כִּ֣י ה֤וּא חַיֶּ֙יךָ֙ וְאֹ֣רֶךְ יָמֶ֔יךָ לָשֶׁ֣בֶת עַל־הָאֲדָמָ֗ה אֲשֶׁר֩ נִשְׁבַּ֨ע יְהוָ֧ה לַאֲבֹתֶ֛יךָ לְאַבְרָהָ֛ם לְיִצְחָ֥ק וּֽלְיַעֲקֹ֖ב לָתֵ֥ת לָהֶֽם׃ פ</span></p>
 </td>
 <td width="50%">
 <p>1 wəhāyâ ḵî-yāḇō’û ‘āleyḵā kāl-hadəḇārîm hā’ēlleh habərāḵâ wəhaqqəlālâ ’ăšer nāṯatî ləfāneyḵā wahăšēḇōṯā ’el-ləḇāḇeḵā bəḵāl-hagwōyim ’ăšer hidîḥăḵā yəhwâ ’ĕlōheyḵā šāmmâ: </p>
 <p>2 wəšaḇətā ‘aḏ-yəhwâ ’ĕlōheyḵā wəšām<sup>a</sup>‘ətā ḇəqōlwō kəḵōl ’ăšer-’ānōḵî məṣaûəḵā hayywōm ’atâ ûḇāneyḵā bəḵāl-ləḇāḇəḵā ûḇəḵāl-nafəšeḵā: </p>
 <p>3 wəšāḇ yəhwâ ’ĕlōheyḵā ’eṯ-šəḇûṯəḵā wəriḥămeḵā wəšāḇ wəqibeṣəḵā mikāl-hā‘ammîm ’ăšer hĕfîṣəḵā yəhwâ ’ĕlōheyḵā šāmmâ: </p>
 <p>4 ’im-yihəyeh nid<sup>a</sup>ḥăḵā biqəṣēh haššāmāyim miššām yəqabeṣəḵā yəhwâ ’ĕlōheyḵā ûmiššām yiqqāḥeḵā: </p>
 <p>5 wehĕḇî’ăḵā yəhwâ ’ĕlōheyḵā ’el-hā’āreṣ ’ăšer-yārəšû ’ăḇōṯeyḵā wîrišətāh wəhêṭiḇəḵā wəhirəbəḵā mē’ăḇōṯeyḵā: </p>
 <p>6 ûmāl yəhwâ ’ĕlōheyḵā ’eṯ-ləḇāḇəḵā wə’eṯ-ləḇaḇ zarə‘eḵā lə’ahăḇâ ’eṯ-yəhwâ ’ĕlōheyḵā bəḵāl-ləḇāḇəḵā ûḇəḵāl-nafəšəḵā ləm<sup>a</sup>‘an ḥayyeyḵā: </p>
 <p>7 wənāṯan yəhwâ ’ĕlōheyḵā ’ēṯ kāl-hā’ālwōṯ hā’ēlleh ‘al-’ōyəḇeyḵā wə‘al-śōnə’eyḵā ’ăšer rəḏāfûḵā: </p>
 <p>8 wə’atâ ṯāšûḇ wəšām<sup>a</sup>‘ətā bəqwōl yəhwâ wə‘āśîṯā ’eṯ-kāl-miṣəwōṯāyw ’ăšer ’ānōḵî məṣaûəḵā hayywōm: </p>
 <p>9 wəhwōṯîrəḵā yəhwâ ’ĕlōheyḵā bəḵōl| m<sup>a</sup>‘ăśēh yāḏeḵā bifərî ḇiṭənəḵā ûḇifərî ḇəhemətəḵā ûḇifərî ’aḏəmāṯəḵā ləṭwōḇâ kî| yāšûḇ yəhwâ lāśûś ‘āleyḵā ləṭwōḇ ka’ăšer-śāś ‘al-’ăḇōṯeyḵā: </p>
 <p>10 kî ṯišəm<sup>a</sup>‘ bəqwōl yəhwâ ’ĕlōheyḵā lišəmōr miṣəwōṯāyw wəḥuqqōṯāyw hakəṯûḇâ bəsēfer hatwōrâ hazzeh kî ṯāšûḇ ’el-yəhwâ ’ĕlōheyḵā bəḵāl-ləḇāḇəḵā ûḇəḵāl-nafəšeḵā: f</p>
 <p>11 kî hammiṣəwâ hazzō’ṯ ’ăšer ’ānōḵî məṣaûəḵā hayywōm lō’-nifəlē’ṯ hiw’ mimməḵā wəlō’ rəḥōqâ hiw’: </p>
 <p>12 lō’ ḇaššāmayim hiw’ lē’mōr mî y<sup>a</sup>‘ăleh-llānû haššāmayəmâ wəyiqqāḥehā llānû wəyašəmi‘ēnû ’ōṯāh wən<sup>a</sup>‘ăśennâ: </p>
 <p>13 wəlō’-mē‘ēḇer layyām hiw’ lē’mōr mî y<sup>a</sup>‘ăḇār-lānû ’el-‘ēḇer hayyām wəyiqqāḥehā llānû wəyašəmi‘ēnû ’ōṯāh wən<sup>a</sup>‘ăśennâ: </p>
 <p>14 kî-qārwōḇ ’ēleyḵā hadāḇār mə’ōḏ bəfîḵā ûḇiləḇāḇəḵā l<sup>a</sup>‘ăśōṯwō: s</p>
 <p>15 rə’ēh nāṯatî ləfāneyḵā hayywōm ’eṯ-h<sup>a</sup>ḥayyîm wə’eṯ-haṭṭwōḇ wə’eṯ-hammāweṯ wə’eṯ-hārā‘: </p>
 <p>16 ’ăšer ’ānōḵî məṣaûəḵā hayywōm lə’ahăḇâ ’eṯ-yəhwâ ’ĕlōheyḵā lāleḵeṯ biḏərāḵāyw wəlišəmōr miṣəwōṯāyw wəḥuqqōṯāyw ûmišəpāṭāyw wəḥāyîṯā wərāḇîṯā ûḇēraḵəḵā yəhwâ ’ĕlōheyḵā bā’āreṣ ’ăšer-’atâ ḇā’-šāmmâ lərišətāh: </p>
 <p>17 wə’im-yifəneh ləḇāḇəḵā wəlō’ ṯišəmā‘ wənid<sup>a</sup>ḥətā wəhišət<sup>a</sup>ḥăwîṯā lē’lōhîm ’ăḥērîm w<sup>a</sup>‘ăḇaḏətām: </p>
 <p>18 higaḏətî lāḵem hayywōm kî ’āḇōḏ tō’ḇēḏûn lō’-ṯa’ărîḵun yāmîm ‘al-hā’ăḏāmâ ’ăšer ’atâ ‘ōḇēr ’eṯ-hayyarədēn lāḇō’ šāmmâ lərišətāh: </p>
 <p>19 h<sup>a</sup>‘îḏōṯî ḇāḵem hayywōm ’eṯ-haššāmayim wə’eṯ-hā’āreṣ h<sup>a</sup>ḥayyîm wəhammāweṯ nāṯatî ləfāneyḵā habərāḵâ wəhaqqəlālâ ûḇāḥarətā b<sup>a</sup>ḥayyîm ləm<sup>a</sup>‘an tiḥəyeh ’atâ wəzarə‘eḵā: </p>
 <p>20 lə’ahăḇâ ’eṯ-yəhwâ ’ĕlōheyḵā lišəmō‘a bəqōlwō ûləḏāḇəqâ-ḇwō kî hû’ ḥayyeyḵā wə’ōreḵə yāmeyḵā lāšeḇeṯ ‘al-hā’ăḏāmâ ’ăšer nišəb<sup>a</sup>‘ yəhwâ la’ăḇōṯeyḵā lə’aḇərâām ləyiṣəḥāq ûləy<sup>a</sup>‘ăqōḇ lāṯēṯ lâem: f</p>
 </td>
 </tr></table>
 <p></p><hr>
 <center>
 <a href="deu031.htm">Next: Deuteronomy (Devarim) Chapter 31</a></center>
 </body>