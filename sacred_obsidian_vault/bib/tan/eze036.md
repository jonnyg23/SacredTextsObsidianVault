<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/eze036.htm">Polyglot</a> 
 <a href="../kjv/eze036.htm">KJV</a> 
 <a href="../sep/eze036.htm">Sep</a> 
 <a href="../vul/eze036.htm">Vul</a> 
 
 <br>
 <br><a href="eze.htm">Ezekiel (Yechezqel) Index</a><br>
  
 <a href="eze035.htm">Previous</a> 
 <a href="eze037.htm">Next</a> 
 </center>
 <hr>
 
 <h3 align="CENTER">Tanach (Hebrew): Ezekiel (Yechezqel) Chapter 36</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וְאַתָּ֣ה בֶן־אָדָ֔ם הִנָּבֵ֖א אֶל־הָרֵ֣י יִשְׂרָאֵ֑ל וְאָ֣מַרְתָּ֔ הָרֵי֙ יִשְׂרָאֵ֔ל שִׁמְע֖וּ דְּבַר־יְהוָֽה׃ </span></p>
 <p align="RIGHT"><span lang="he">‎<a name="002">2</a> ‏כֹּ֤ה אָמַר֙ אֲדֹנָ֣י יְהוִ֔ה יַ֣עַן אָמַ֧ר הָאוֹיֵ֛ב עֲלֵיכֶ֖ם הֶאָ֑ח וּבָמ֣וֹת עוֹלָ֔ם לְמֽוֹרָשָׁ֖ה הָ֥יְתָה לָּֽנוּ׃ </span></p>
 <p align="RIGHT"><span lang="he">‎<a name="003">3</a> ‏לָכֵן֙ הִנָּבֵ֣א וְאָמַרְתָּ֔ כֹּ֥ה אָמַ֖ר אֲדֹנָ֣י יְהוִ֑ה יַ֣עַן בְּיַ֡עַן שַׁמּוֹת֩ וְשָׁאֹ֨ף אֶתְכֶ֜ם מִסָּבִ֗יב לִֽהְיוֹתְכֶ֤ם מֽוֹרָשָׁה֙ לִשְׁאֵרִ֣ית הַגּוֹיִ֔ם וַתֵּֽעֲל֛וּ עַל־שְׂפַ֥ת לָשׁ֖וֹן וְדִבַּת־עָֽם׃ </span></p>
 <p align="RIGHT"><span lang="he">‎<a name="004">4</a> ‏לָכֵן֙ הָרֵ֣י יִשְׂרָאֵ֔ל שִׁמְע֖וּ דְּבַר־אֲדֹנָ֣י יְהוִ֑ה כֹּֽה־אָמַ֣ר אֲדֹנָ֣י יְ֠הוִה לֶהָרִ֨ים וְלַגְּבָע֜וֹת לָאֲפִיקִ֣ים וְלַגֵּאָי֗וֹת וְלֶחֳרָב֤וֹת הַשֹּֽׁמְמוֹת֙ וְלֶעָרִ֣ים הַנֶּעֱזָב֔וֹת אֲשֶׁ֨ר הָי֤וּ לְבַז֙ וּלְלַ֔עַג לִשְׁאֵרִ֥ית הַגּוֹיִ֖ם אֲשֶׁ֥ר מִסָּבִֽיב׃ ס</span></p>
 <p align="RIGHT"><span lang="he">‎<a name="005">5</a> ‏לָכֵ֗ן כֹּֽה־אָמַר֮ אֲדֹנָ֣י יְהוִה֒ אִם־לֹ֠א בְּאֵ֨שׁ קִנְאָתִ֥י דִבַּ֛רְתִּי עַל־שְׁאֵרִ֥ית הַגּוֹיִ֖ם וְעַל־אֱד֣וֹם כֻּלָּ֑א אֲשֶׁ֣ר נָתְנֽוּ־אֶת־אַרְצִ֣י׀ לָ֠הֶם לְמ֨וֹרָשָׁ֜ה בְּשִׂמְחַ֤ת כָּל־לֵבָב֙ בִּשְׁאָ֣ט נֶ֔פֶשׁ לְמַ֥עַן מִגְרָשָׁ֖הּ לָבַֽז׃ </span></p>
 <p align="RIGHT"><span lang="he">‎<a name="006">6</a> ‏לָכֵ֕ן הִנָּבֵ֖א עַל־אַדְמַ֣ת יִשְׂרָאֵ֑ל וְאָמַרְתָּ֡ לֶהָרִ֣ים וְ֠לַגְּבָעוֹת לָאֲפִיקִ֨ים וְלַגֵּאָי֜וֹת כֹּֽה־אָמַ֣ר׀ אֲדֹנָ֣י יְהוִ֗ה הִנְנִ֨י בְקִנְאָתִ֤י וּבַחֲמָתִי֙ דִּבַּ֔רְתִּי יַ֛עַן כְּלִמַּ֥ת גּוֹיִ֖ם נְשָׂאתֶֽם׃ </span></p>
 <p align="RIGHT"><span lang="he">‎<a name="007">7</a> ‏לָכֵ֗ן כֹּ֤ה אָמַר֙ אֲדֹנָ֣י יְהוִ֔ה אֲנִ֖י נָשָׂ֣אתִי אֶת־יָדִ֑י אִם־לֹ֤א הַגּוֹיִם֙ אֲשֶׁ֣ר לָכֶ֣ם מִסָּבִ֔יב הֵ֖מָּה כְּלִמָּתָ֖ם יִשָּֽׂאוּ׃ </span></p>
 <p align="RIGHT"><span lang="he">‎<a name="008">8</a> ‏וְאַתֶּ֞ם הָרֵ֤י יִשְׂרָאֵל֙ עַנְפְּכֶ֣ם תִּתֵּ֔נוּ וּפֶרְיְכֶ֥ם תִּשְׂא֖וּ לְעַמִּ֣י יִשְׂרָאֵ֑ל כִּ֥י קֵרְב֖וּ לָבֽוֹא׃ </span></p>
 <p align="RIGHT"><span lang="he">‎<a name="009">9</a> ‏כִּ֖י הִנְנִ֣י אֲלֵיכֶ֑ם וּפָנִ֣יתִי אֲלֵיכֶ֔ם וְנֶעֱבַדְתֶּ֖ם וְנִזְרַעְתֶּֽם׃ </span></p>
 <p align="RIGHT"><span lang="he">‎<a name="010">10</a> ‏וְהִרְבֵּיתִ֤י עֲלֵיכֶם֙ אָדָ֔ם כָּל־בֵּ֥ית יִשְׂרָאֵ֖ל כֻּלֹּ֑ה וְנֹֽשְׁבוּ֙ הֶֽעָרִ֔ים וְהֶחֳרָב֖וֹת תִּבָּנֶֽינָה׃ </span></p>
 <p align="RIGHT"><span lang="he">‎<a name="011">11</a> ‏וְהִרְבֵּיתִ֧י עֲלֵיכֶ֛ם אָדָ֥ם וּבְהֵמָ֖ה וְרָב֣וּ וּפָר֑וּ וְהוֹשַׁבְתִּ֨י אֶתְכֶ֜ם כְּקַדְמֽוֹתֵיכֶ֗ם וְהֵטִֽבֹתִי֙ מֵרִאשֹׁ֣תֵיכֶ֔ם וִֽידַעְתֶּ֖ם כִּֽי־אֲנִ֥י יְהוָֽה׃ </span></p>
 <p align="RIGHT"><span lang="he">‎<a name="012">12</a> ‏וְהוֹלַכְתִּי֩ עֲלֵיכֶ֨ם אָדָ֜ם אֶת־עַמִּ֤י יִשְׂרָאֵל֙ וִֽירֵשׁ֔וּךָ וְהָיִ֥יתָ לָהֶ֖ם לְנַחֲלָ֑ה וְלֹא־תוֹסִ֥ף ע֖וֹד לְשַׁכְּלָֽם׃ ס</span></p>
 <p align="RIGHT"><span lang="he">‎<a name="013">13</a> ‏כֹּ֤ה אָמַר֙ אֲדֹנָ֣י יְהוִ֔ה יַ֚עַן אֹמְרִ֣ים לָכֶ֔ם אֹכֶ֥לֶת אָדָ֖ם <font color="brown">אתי</font> <font color="blue">אָ֑תְּ</font> וּמְשַׁכֶּ֥לֶת <font color="brown">גויך</font> <font color="blue">גּוֹיַ֖יִךְ</font> הָיִֽית׃ </span></p>
 <p align="RIGHT"><span lang="he">‎<a name="014">14</a> ‏לָכֵ֗ן אָדָם֙ לֹא־תֹ֣אכְלִי ע֔וֹד <font color="brown">וגויך</font> <font color="blue">וְגוֹיַ֖יִךְ</font> לֹ֣א <font color="brown">תכשלי־</font> <font color="blue">תְשַׁכְּלִי־</font> ע֑וֹד נְאֻ֖ם אֲדֹנָ֥י יְהוִֽה׃ </span></p>
 <p align="RIGHT"><span lang="he">‎<a name="015">15</a> ‏וְלֹא־אַשְׁמִ֨יעַ אֵלַ֤יִךְ עוֹד֙ כְּלִמַּ֣ת הַגּוֹיִ֔ם וְחֶרְפַּ֥ת עַמִּ֖ים לֹ֣א תִשְׂאִי־ע֑וֹד <font color="brown">וגויך</font> <font color="blue">וְגוֹיַ֙יִךְ֙</font> לֹא־תַכְשִׁ֣לִי ע֔וֹד נְאֻ֖ם אֲדֹנָ֥י יְהוִֽה׃ ס</span></p>
 <p align="RIGHT"><span lang="he">‎<a name="016">16</a> ‏וַיְהִ֥י דְבַר־יְהוָ֖ה אֵלַ֥י לֵאמֹֽר׃ </span></p>
 <p align="RIGHT"><span lang="he">‎<a name="017">17</a> ‏בֶּן־אָדָ֗ם בֵּ֤ית יִשְׂרָאֵל֙ יֹשְׁבִ֣ים עַל־אַדְמָתָ֔ם וַיְטַמְּא֣וּ אוֹתָ֔הּ בְּדַרְכָּ֖ם וּבַעֲלִֽילוֹתָ֑ם כְּטֻמְאַת֙ הַנִּדָּ֔ה הָיְתָ֥ה דַרְכָּ֖ם לְפָנָֽי׃ </span></p>
 <p align="RIGHT"><span lang="he">‎<a name="018">18</a> ‏וָאֶשְׁפֹּ֤ךְ חֲמָתִי֙ עֲלֵיהֶ֔ם עַל־הַדָּ֖ם אֲשֶׁר־שָׁפְכ֣וּ עַל־הָאָ֑רֶץ וּבְגִלּוּלֵיהֶ֖ם טִמְּאֽוּהָ׃ </span></p>
 <p align="RIGHT"><span lang="he">‎<a name="019">19</a> ‏וָאָפִ֤יץ אֹתָם֙ בַּגּוֹיִ֔ם וַיִּזָּר֖וּ בָּאֲרָצ֑וֹת כְּדַרְכָּ֥ם וְכַעֲלִילוֹתָ֖ם שְׁפַטְתִּֽים׃ </span></p>
 <p align="RIGHT"><span lang="he">‎<a name="020">20</a> ‏וַיָּב֗וֹא אֶל־הַגּוֹיִם֙ אֲשֶׁר־בָּ֣אוּ שָׁ֔ם וַֽיְחַלְּל֖וּ אֶת־שֵׁ֣ם קָדְשִׁ֑י בֶּאֱמֹ֤ר לָהֶם֙ עַם־יְהוָ֣ה אֵ֔לֶּה וּמֵאַרְצ֖וֹ יָצָֽאוּ׃ </span></p>
 <p align="RIGHT"><span lang="he">‎<a name="021">21</a> ‏וָאֶחְמֹ֖ל עַל־שֵׁ֣ם קָדְשִׁ֑י אֲשֶׁ֤ר חִלְּל֙וּהוּ֙ בֵּ֣ית יִשְׂרָאֵ֔ל בַּגּוֹיִ֖ם אֲשֶׁר־בָּ֥אוּ שָֽׁמָּה׃ ס</span></p>
 <p align="RIGHT"><span lang="he">‎<a name="022">22</a> ‏לָכֵ֞ן אֱמֹ֣ר לְבֵֽית־יִשְׂרָאֵ֗ל כֹּ֤ה אָמַר֙ אֲדֹנָ֣י יְהוִ֔ה לֹ֧א לְמַעַנְכֶ֛ם אֲנִ֥י עֹשֶׂ֖ה בֵּ֣ית יִשְׂרָאֵ֑ל כִּ֤י אִם־לְשֵׁם־קָדְשִׁי֙ אֲשֶׁ֣ר חִלַּלְתֶּ֔ם בַּגּוֹיִ֖ם אֲשֶׁר־בָּ֥אתֶם שָֽׁם׃ </span></p>
 <p align="RIGHT"><span lang="he">‎<a name="023">23</a> ‏וְקִדַּשְׁתִּ֞י אֶת־שְׁמִ֣י הַגָּד֗וֹל הַֽמְחֻלָּל֙ בַּגּוֹיִ֔ם אֲשֶׁ֥ר חִלַּלְתֶּ֖ם בְּתוֹכָ֑ם וְיָדְע֨וּ הַגּוֹיִ֜ם כִּי־אֲנִ֣י יְהוָ֗ה נְאֻם֙ אֲדֹנָ֣י יְהוִ֔ה בְּהִקָּדְשִׁ֥י בָכֶ֖ם לְעֵינֵיהֶֽם׃ </span></p>
 <p align="RIGHT"><span lang="he">‎<a name="024">24</a> ‏וְלָקַחְתִּ֤י אֶתְכֶם֙ מִן־הַגּוֹיִ֔ם וְקִבַּצְתִּ֥י אֶתְכֶ֖ם מִכָּל־הָאֲרָצ֑וֹת וְהֵבֵאתִ֥י אֶתְכֶ֖ם אֶל־אַדְמַתְכֶֽם׃ </span></p>
 <p align="RIGHT"><span lang="he">‎<a name="025">25</a> ‏וְזָרַקְתִּ֧י עֲלֵיכֶ֛ם מַ֥יִם טְהוֹרִ֖ים וּטְהַרְתֶּ֑ם מִכֹּ֧ל טֻמְאוֹתֵיכֶ֛ם וּמִכָּל־גִּלּ֥וּלֵיכֶ֖ם אֲטַהֵ֥ר אֶתְכֶֽם׃ </span></p>
 <p align="RIGHT"><span lang="he">‎<a name="026">26</a> ‏וְנָתַתִּ֤י לָכֶם֙ לֵ֣ב חָדָ֔שׁ וְר֥וּחַ חֲדָשָׁ֖ה אֶתֵּ֣ן בְּקִרְבְּכֶ֑ם וַהֲסִ֨רֹתִ֜י אֶת־לֵ֤ב הָאֶ֙בֶן֙ מִבְּשַׂרְכֶ֔ם וְנָתַתִּ֥י לָכֶ֖ם לֵ֥ב בָּשָֽׂר׃ </span></p>
 <p align="RIGHT"><span lang="he">‎<a name="027">27</a> ‏וְאֶת־רוּחִ֖י אֶתֵּ֣ן בְּקִרְבְּכֶ֑ם וְעָשִׂ֗יתִי אֵ֤ת אֲשֶׁר־בְּחֻקַּי֙ תֵּלֵ֔כוּ וּמִשְׁפָּטַ֥י תִּשְׁמְר֖וּ וַעֲשִׂיתֶֽם׃ </span></p>
 <p align="RIGHT"><span lang="he">‎<a name="028">28</a> ‏וִישַׁבְתֶּ֣ם בָּאָ֔רֶץ אֲשֶׁ֥ר נָתַ֖תִּי לַאֲבֹֽתֵיכֶ֑ם וִהְיִ֤יתֶם לִי֙ לְעָ֔ם וְאָ֣נֹכִ֔י אֶהְיֶ֥ה לָכֶ֖ם לֵאלֹהִֽים׃ </span></p>
 <p align="RIGHT"><span lang="he">‎<a name="029">29</a> ‏וְהוֹשַׁעְתִּ֣י אֶתְכֶ֔ם מִכֹּ֖ל טֻמְאֽוֹתֵיכֶ֑ם וְקָרָ֤אתִי אֶל־הַדָּגָן֙ וְהִרְבֵּיתִ֣י אֹת֔וֹ וְלֹא־אֶתֵּ֥ן עֲלֵיכֶ֖ם רָעָֽב׃ </span></p>
 <p align="RIGHT"><span lang="he">‎<a name="030">30</a> ‏וְהִרְבֵּיתִי֙ אֶת־פְּרִ֣י הָעֵ֔ץ וּתְנוּבַ֖ת הַשָּׂדֶ֑ה לְמַ֗עַן אֲ֠שֶׁר לֹ֣א תִקְח֥וּ ע֛וֹד חֶרְפַּ֥ת רָעָ֖ב בַּגּוֹיִֽם׃ </span></p>
 <p align="RIGHT"><span lang="he">‎<a name="031">31</a> ‏וּזְכַרְתֶּם֙ אֶת־דַּרְכֵיכֶ֣ם הָרָעִ֔ים וּמַעַלְלֵיכֶ֖ם אֲשֶׁ֣ר לֹֽא־טוֹבִ֑ים וּנְקֹֽטֹתֶם֙ בִּפְנֵיכֶ֔ם עַ֚ל עֲוֹנֹ֣תֵיכֶ֔ם וְעַ֖ל תּוֹעֲבֽוֹתֵיכֶֽם׃ </span></p>
 <p align="RIGHT"><span lang="he">‎<a name="032">32</a> ‏לֹ֧א לְמַעַנְכֶ֣ם אֲנִֽי־עֹשֶׂ֗ה נְאֻם֙ אֲדֹנָ֣י יְהוִ֔ה יִוָּדַ֖ע לָכֶ֑ם בּ֧וֹשׁוּ וְהִכָּלְמ֛וּ מִדַּרְכֵיכֶ֖ם בֵּ֥ית יִשְׂרָאֵֽל׃ ס</span></p>
 <p align="RIGHT"><span lang="he">‎<a name="033">33</a> ‏כֹּ֤ה אָמַר֙ אֲדֹנָ֣י יְהוִ֔ה בְּיוֹם֙ טַהֲרִ֣י אֶתְכֶ֔ם מִכֹּ֖ל עֲוֹנֽוֹתֵיכֶ֑ם וְהֽוֹשַׁבְתִּי֙ אֶת־הֶ֣עָרִ֔ים וְנִבְנ֖וּ הֶחֳרָבֽוֹת׃ </span></p>
 <p align="RIGHT"><span lang="he">‎<a name="034">34</a> ‏וְהָאָ֥רֶץ הַנְּשַׁמָּ֖ה תֵּֽעָבֵ֑ד תַּ֚חַת אֲשֶׁ֣ר הָיְתָ֣ה שְׁמָמָ֔ה לְעֵינֵ֖י כָּל־עוֹבֵֽר׃ </span></p>
 <p align="RIGHT"><span lang="he">‎<a name="035">35</a> ‏וְאָמְר֗וּ הָאָ֤רֶץ הַלֵּ֙זוּ֙ הַנְּשַׁמָּ֔ה הָיְתָ֖ה כְּגַן־עֵ֑דֶן וְהֶעָרִ֧ים הֶחֳרֵב֛וֹת וְהַֽנְשַׁמּ֥וֹת וְהַנֶּהֱרָס֖וֹת בְּצוּר֥וֹת יָשָֽׁבוּ׃ </span></p>
 <p align="RIGHT"><span lang="he">‎<a name="036">36</a> ‏וְיָדְע֣וּ הַגּוֹיִ֗ם אֲשֶׁ֣ר יִֽשָּׁאֲרוּ֮ סְבִיבוֹתֵיכֶם֒ כִּ֣י׀ אֲנִ֣י יְהוָ֗ה בָּנִ֙יתִי֙ הַנֶּ֣הֱרָס֔וֹת נָטַ֖עְתִּי הַנְּשַׁמָּ֑ה אֲנִ֥י יְהוָ֖ה דִּבַּ֥רְתִּי וְעָשִֽׂיתִי׃ ס</span></p>
 <p align="RIGHT"><span lang="he">‎<a name="037">37</a> ‏כֹּ֤ה אָמַר֙ אֲדֹנָ֣י יְהוִ֔ה ע֗וֹד זֹ֛את אִדָּרֵ֥שׁ לְבֵֽית־יִשְׂרָאֵ֖ל לַעֲשׂ֣וֹת לָהֶ֑ם אַרְבֶּ֥ה אֹתָ֛ם כַּצֹּ֖אן אָדָֽם׃ </span></p>
 <p align="RIGHT"><span lang="he">‎<a name="038">38</a> ‏כְּצֹ֣אן קָֽדָשִׁ֗ים כְּצֹ֤אן יְרוּשָׁלִַ֙ם֙ בְּמ֣וֹעֲדֶ֔יהָ כֵּ֤ן תִּהְיֶ֙ינָה֙ הֶעָרִ֣ים הֶחֳרֵב֔וֹת מְלֵא֖וֹת צֹ֣אן אָדָ֑ם וְיָדְע֖וּ כִּֽי־אֲנִ֥י יְהוָֽה׃ ס</span></p>
 </td>
 <td width="50%">
 <p>1 wə’atâ ḇen-’āḏām hinnāḇē’ ’el-hārê yiśərā’ēl wə’āmarətā hārê yiśərā’ēl šimə‘û dəḇar-yəhwâ: </p>
 <p>2 kōh ’āmar ’ăḏōnāy yəhwih y<sup>a</sup>‘an ’āmar hā’wōyēḇ ‘ălêḵem he’āḥ ûḇāmwōṯ ‘wōlām ləmwōrāšâ hāyəṯâ llānû: </p>
 <p>3 lāḵēn hinnāḇē’ wə’āmarətā kōh ’āmar ’ăḏōnāy yəhwih y<sup>a</sup>‘an bəy<sup>a</sup>‘an šammwōṯ wəšā’ōf ’eṯəḵem missāḇîḇ lihəywōṯəḵem mwōrāšâ lišə’ērîṯ hagwōyim watē‘ălû ‘al-śəfaṯ lāšwōn wəḏibaṯ-‘ām: </p>
 <p>4 lāḵēn hārê yiśərā’ēl šimə‘û dəḇar-’ăḏōnāy yəhwih kōh-’āmar ’ăḏōnāy yəhwih lehārîm wəlagəḇā‘wōṯ lā’ăfîqîm wəlagē’āywōṯ wəleḥŏrāḇwōṯ haššōməmwōṯ wəle‘ārîm hanne‘ĕzāḇwōṯ ’ăšer hāyû ləḇaz ûləl<sup>a</sup>‘aḡ lišə’ērîṯ hagwōyim ’ăšer missāḇîḇ: s</p>
 <p>5 lāḵēn kōh-’āmar ’ăḏōnāy yəhwih ’im-lō’ bə’ēš qinə’āṯî ḏibarətî ‘al-šə’ērîṯ hagwōyim wə‘al-’ĕḏwōm kullā’ ’ăšer nāṯənû-’eṯ-’arəṣî| lâem ləmwōrāšâ bəśiməḥaṯ kāl-lēḇāḇ bišə’āṭ nefeš ləm<sup>a</sup>‘an miḡərāšāh lāḇaz: </p>
 <p>6 lāḵēn hinnāḇē’ ‘al-’aḏəmaṯ yiśərā’ēl wə’āmarətā lehārîm wəlagəḇā‘wōṯ lā’ăfîqîm wəlagē’āywōṯ kōh-’āmar| ’ăḏōnāy yəhwih hinənî ḇəqinə’āṯî ûḇ<sup>a</sup>ḥămāṯî dibarətî y<sup>a</sup>‘an kəlimmaṯ gwōyim nəśā’ṯem: </p>
 <p>7 lāḵēn kōh ’āmar ’ăḏōnāy yəhwih ’ănî nāśā’ṯî ’eṯ-yāḏî ’im-lō’ hagwōyim ’ăšer lāḵem missāḇîḇ hēmmâ kəlimmāṯām yiśśā’û: </p>
 <p>8 wə’atem hārê yiśərā’ēl ‘anəpəḵem titēnû ûferəyəḵem tiśə’û lə‘ammî yiśərā’ēl kî qērəḇû lāḇwō’: </p>
 <p>9 kî hinənî ’ălêḵem ûfānîṯî ’ălêḵem wəne‘ĕḇaḏətem wənizər<sup>a</sup>‘ətem: </p>
 <p>10 wəhirəbêṯî ‘ălêḵem ’āḏām kāl-bêṯ yiśərā’ēl kullōh wənōšəḇû he‘ārîm wəheḥŏrāḇwōṯ tibāneynâ: </p>
 <p>11 wəhirəbêṯî ‘ălêḵem ’āḏām ûḇəhēmâ wərāḇû ûfārû wəhwōšaḇətî ’eṯəḵem kəqaḏəmwōṯêḵem wəhēṭiḇōṯî mēri’šōṯêḵem wîḏ<sup>a</sup>‘ətem kî-’ănî yəhwâ: </p>
 <p>12 wəhwōlaḵətî ‘ălêḵem ’āḏām ’eṯ-‘ammî yiśərā’ēl wîrēšûḵā wəhāyîṯā lâem lən<sup>a</sup>ḥălâ wəlō’-ṯwōsif ‘wōḏ ləšakəlām: s</p>
 <p>13 kōh ’āmar ’ăḏōnāy yəhwih y<sup>a</sup>‘an ’ōmərîm lāḵem ’ōḵeleṯ ’āḏām <font color="brown">’ātî</font> <font color="blue">’ātə</font> ûməšakeleṯ <font color="brown">gwōyēḵə</font> <font color="blue">gwōyayiḵə</font> hāyîṯ: </p>
 <p>14 lāḵēn ’āḏām lō’-ṯō’ḵəlî ‘wōḏ <font color="brown">wəḡwōyēḵə</font> <font color="blue">wəḡwōyayiḵə</font> lō’ <font color="brown">ṯəḵaššəlî-</font> <font color="blue">ṯəšakəlî-</font> ‘wōḏ nə’um ’ăḏōnāy yəhwih: </p>
 <p>15 wəlō’-’ašəmî‘a ’ēlayiḵə ‘wōḏ kəlimmaṯ hagwōyim wəḥerəpaṯ ‘ammîm lō’ ṯiśə’î-‘wōḏ <font color="brown">wəḡwōyēḵə</font> <font color="blue">wəḡwōyayiḵə</font> lō’-ṯaḵəšilî ‘wōḏ nə’um ’ăḏōnāy yəhwih: s</p>
 <p>16 wayəhî ḏəḇar-yəhwâ ’ēlay lē’mōr: </p>
 <p>17 ben-’āḏām bêṯ yiśərā’ēl yōšəḇîm ‘al-’aḏəmāṯām wayəṭammə’û ’wōṯāh bəḏarəkām ûḇ<sup>a</sup>‘ălîlwōṯām kəṭumə’aṯ hannidâ hāyəṯâ ḏarəkām ləfānāy: </p>
 <p>18 wā’ešəpōḵə ḥămāṯî ‘ălêhem ‘al-hadām ’ăšer-šāfəḵû ‘al-hā’āreṣ ûḇəḡillûlêhem ṭimmə’ûhā: </p>
 <p>19 wā’āfîṣ ’ōṯām bagwōyim wayyizzārû bā’ărāṣwōṯ kəḏarəkām wəḵ<sup>a</sup>‘ălîlwōṯām šəfaṭətîm: </p>
 <p>20 wayyāḇwō’ ’el-hagwōyim ’ăšer-bā’û šām wayəḥalləlû ’eṯ-šēm qāḏəšî be’ĕmōr lâem ‘am-yəhwâ ’ēlleh ûmē’arəṣwō yāṣā’û: </p>
 <p>21 wā’eḥəmōl ‘al-šēm qāḏəšî ’ăšer ḥilləlûhû bêṯ yiśərā’ēl bagwōyim ’ăšer-bā’û šāmmâ: s</p>
 <p>22 lāḵēn ’ĕmōr ləḇêṯ-yiśərā’ēl kōh ’āmar ’ăḏōnāy yəhwih lō’ ləm<sup>a</sup>‘anəḵem ’ănî ‘ōśeh bêṯ yiśərā’ēl kî ’im-ləšēm-qāḏəšî ’ăšer ḥillalətem bagwōyim ’ăšer-bā’ṯem šām: </p>
 <p>23 wəqidašətî ’eṯ-šəmî hagāḏwōl haməḥullāl bagwōyim ’ăšer ḥillalətem bəṯwōḵām wəyāḏə‘û hagwōyim kî-’ănî yəhwâ nə’um ’ăḏōnāy yəhwih bəhiqqāḏəšî ḇāḵem lə‘ênêhem: </p>
 <p>24 wəlāq<sup>a</sup>ḥətî ’eṯəḵem min-hagwōyim wəqibaṣətî ’eṯəḵem mikāl-hā’ărāṣwōṯ wəhēḇē’ṯî ’eṯəḵem ’el-’aḏəmaṯəḵem: </p>
 <p>25 wəzāraqətî ‘ălêḵem mayim ṭəhwōrîm ûṭəharətem mikōl ṭumə’wōṯêḵem ûmikāl-gillûlêḵem ’ăṭahēr ’eṯəḵem: </p>
 <p>26 wənāṯatî lāḵem lēḇ ḥāḏāš wərûḥa ḥăḏāšâ ’etēn bəqirəbəḵem wahăsirōṯî ’eṯ-lēḇ hā’eḇen mibəśarəḵem wənāṯatî lāḵem lēḇ bāśār: </p>
 <p>27 wə’eṯ-rûḥî ’etēn bəqirəbəḵem wə‘āśîṯî ’ēṯ ’ăšer-bəḥuqqay tēlēḵû ûmišəpāṭay tišəmərû w<sup>a</sup>‘ăśîṯem: </p>
 <p>28 wîšaḇətem bā’āreṣ ’ăšer nāṯatî la’ăḇōṯêḵem wihəyîṯem lî lə‘ām wə’ānōḵî ’ehəyeh lāḵem lē’lōhîm: </p>
 <p>29 wəhwōš<sup>a</sup>‘ətî ’eṯəḵem mikōl ṭumə’wōṯêḵem wəqārā’ṯî ’el-hadāḡān wəhirəbêṯî ’ōṯwō wəlō’-’etēn ‘ălêḵem rā‘āḇ: </p>
 <p>30 wəhirəbêṯî ’eṯ-pərî hā‘ēṣ ûṯənûḇaṯ haśśāḏeh ləm<sup>a</sup>‘an ’ăšer lō’ ṯiqəḥû ‘wōḏ ḥerəpaṯ rā‘āḇ bagwōyim: </p>
 <p>31 ûzəḵarətem ’eṯ-darəḵêḵem hārā‘îm ûm<sup>a</sup>‘aləlêḵem ’ăšer lō’-ṭwōḇîm ûnəqōṭōṯem bifənêḵem ‘al ‘ăwōnōṯêḵem wə‘al twō‘ăḇwōṯêḵem: </p>
 <p>32 lō’ ləm<sup>a</sup>‘anəḵem ’ănî-‘ōśeh nə’um ’ăḏōnāy yəhwih yiûāḏ<sup>a</sup>‘ lāḵem bwōšû wəhikāləmû midarəḵêḵem bêṯ yiśərā’ēl: s</p>
 <p>33 kōh ’āmar ’ăḏōnāy yəhwih bəywōm ṭahărî ’eṯəḵem mikōl ‘ăwōnwōṯêḵem wəhwōšaḇətî ’eṯ-he‘ārîm wəniḇənû heḥŏrāḇwōṯ: </p>
 <p>34 wəhā’āreṣ hannəšammâ tē‘āḇēḏ t<sup>a</sup>ḥaṯ ’ăšer hāyəṯâ šəmāmâ lə‘ênê kāl-‘wōḇēr: </p>
 <p>35 wə’āmərû hā’āreṣ hallēzû hannəšammâ hāyəṯâ kəḡan-‘ēḏen wəhe‘ārîm heḥŏrēḇwōṯ wəhanəšammwōṯ wəhannehĕrāswōṯ bəṣûrwōṯ yāšāḇû: </p>
 <p>36 wəyāḏə‘û hagwōyim ’ăšer yiššā’ărû səḇîḇwōṯêḵem kî| ’ănî yəhwâ bānîṯî hannehĕrāswōṯ nāṭ<sup>a</sup>‘ətî hannəšammâ ’ănî yəhwâ dibarətî wə‘āśîṯî: s</p>
 <p>37 kōh ’āmar ’ăḏōnāy yəhwih ‘wōḏ zō’ṯ ’idārēš ləḇêṯ-yiśərā’ēl l<sup>a</sup>‘ăśwōṯ lâem ’arəbeh ’ōṯām kaṣṣō’n ’āḏām: </p>
 <p>38 kəṣō’n qāḏāšîm kəṣō’n yərûšālaim bəmwō‘ăḏeyhā kēn tihəyeynâ he‘ārîm heḥŏrēḇwōṯ məlē’wōṯ ṣō’n ’āḏām wəyāḏə‘û kî-’ănî yəhwâ: s</p>
 </td>
 </tr></table>
 <p></p><hr>
 <center>
 <a href="eze037.htm">Next: Ezekiel (Yechezqel) Chapter 37</a></center>
 </body>