<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa065.htm">Polyglot</a> 
 <a href="../kjv/psa065.htm">KJV</a> 
 <a href="../sep/psa065.htm">Sep</a> 
 <a href="../vul/psa065.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa064.htm">Previous</a> 
 <a href="psa066.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 65</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏לַמְנַצֵּ֥חַ מִזְמ֗וֹר לְדָוִ֥ד שִֽׁיר׃ </span></p>
 <p align="RIGHT"><span lang="he">‎<a name="002">2</a> ‏לְךָ֤ דֻֽמִיָּ֬ה תְהִלָּ֓ה אֱלֹ֘הִ֥ים בְּצִיּ֑וֹן וּ֝לְךָ֗ יְשֻׁלַּם־נֶֽדֶר׃ </span></p>
 <p align="RIGHT"><span lang="he">‎<a name="003">3</a> ‏שֹׁמֵ֥עַ תְּפִלָּ֑ה עָ֝דֶ֗יךָ כָּל־בָּשָׂ֥ר יָבֹֽאוּ׃ </span></p>
 <p align="RIGHT"><span lang="he">‎<a name="004">4</a> ‏דִּבְרֵ֣י עֲ֭וֹנֹת גָּ֣בְרוּ מֶ֑נִּי פְּ֝שָׁעֵ֗ינוּ אַתָּ֥ה תְכַפְּרֵֽם׃ </span></p>
 <p align="RIGHT"><span lang="he">‎<a name="005">5</a> ‏אַשְׁרֵ֤י׀ תִּֽבְחַ֣ר וּתְקָרֵב֮ יִשְׁכֹּ֪ן חֲצֵ֫רֶ֥יךָ נִ֭שְׂבְּעָה בְּט֣וּב בֵּיתֶ֑ךָ קְ֝דֹ֗שׁ הֵיכָלֶֽךָ׃ </span></p>
 <p align="RIGHT"><span lang="he">‎<a name="006">6</a> ‏נ֤וֹרָא֨וֹת׀ בְּצֶ֣דֶק תַּ֭עֲנֵנוּ אֱלֹהֵ֣י יִשְׁעֵ֑נוּ מִבְטָ֥ח כָּל־קַצְוֵי־אֶ֝֗רֶץ וְיָ֣ם רְחֹקִֽים׃ </span></p>
 <p align="RIGHT"><span lang="he">‎<a name="007">7</a> ‏מֵכִ֣ין הָרִ֣ים בְּכֹח֑וֹ נֶ֝אְזָ֗ר בִּגְבוּרָֽה׃ </span></p>
 <p align="RIGHT"><span lang="he">‎<a name="008">8</a> ‏מַשְׁבִּ֤יחַ׀ שְׁא֣וֹן יַ֭מִּים שְׁא֥וֹן גַּלֵּיהֶ֗ם וַהֲמ֥וֹן לְאֻמִּֽים׃ </span></p>
 <p align="RIGHT"><span lang="he">‎<a name="009">9</a> ‏וַיִּ֤ירְא֨וּ׀ יֹשְׁבֵ֣י קְ֭צָוֹת מֵאוֹתֹתֶ֑יךָ מ֤וֹצָֽאֵי־בֹ֖קֶר וָעֶ֣רֶב תַּרְנִֽין׃ </span></p>
 <p align="RIGHT"><span lang="he">‎<a name="010">10</a> ‏פָּקַ֥דְתָּ הָאָ֨רֶץ׀ וַתְּשֹׁ֪קְקֶ֡הָ רַבַּ֬ת תַּעְשְׁרֶ֗נָּה פֶּ֣לֶג אֱ֭לֹהִים מָ֣לֵא מָ֑יִם תָּכִ֥ין דְּ֝גָנָ֗ם כִּי־כֵ֥ן תְּכִינֶֽהָ׃ </span></p>
 <p align="RIGHT"><span lang="he">‎<a name="011">11</a> ‏תְּלָמֶ֣יהָ רַ֭וֵּה נַחֵ֣ת גְּדוּדֶ֑יהָ בִּרְבִיבִ֥ים תְּ֝מֹגְגֶ֗נָּה צִמְחָ֥הּ תְּבָרֵֽךְ׃ </span></p>
 <p align="RIGHT"><span lang="he">‎<a name="012">12</a> ‏עִ֭טַּרְתָּ שְׁנַ֣ת טוֹבָתֶ֑ךָ וּ֝מַעְגָּלֶ֗יךָ יִרְעֲפ֥וּן דָּֽשֶׁן׃ </span></p>
 <p align="RIGHT"><span lang="he">‎<a name="013">13</a> ‏יִ֭רְעֲפוּ נְא֣וֹת מִדְבָּ֑ר וְ֝גִ֗יל גְּבָע֥וֹת תַּחְגֹּֽרְנָה׃ </span></p>
 <p align="RIGHT"><span lang="he">‎<a name="014">14</a> ‏לָבְשׁ֬וּ כָרִ֨ים׀ הַצֹּ֗אן וַעֲמָקִ֥ים יַֽעַטְפוּ־בָ֑ר יִ֝תְרוֹעֲע֗וּ אַף־יָשִֽׁירוּ׃ </span></p>
 </td>
 <td width="50%">
 <p>1 lamənaṣṣēḥa mizəmwōr ləḏāwiḏ šîr: </p>
 <p>2 ləḵā ḏumîyâ ṯəhillâ ’ĕlōhîm bəṣîywōn ûləḵā yəšullam-neḏer: </p>
 <p>3 šōmē‘a təfillâ ‘āḏeyḵā kāl-bāśār yāḇō’û: </p>
 <p>4 diḇərê ‘ăwōnōṯ gāḇərû mennî pəšā‘ênû ’atâ ṯəḵapərēm: </p>
 <p>5 ’ašərê| tiḇəḥar ûṯəqārēḇ yišəkōn ḥăṣēreyḵā niśəbə‘â bəṭûḇ bêṯeḵā qəḏōš hêḵāleḵā: </p>
 <p>6 nwōrā’wōṯ| bəṣeḏeq t<sup>a</sup>‘ănēnû ’ĕlōhê yišə‘ēnû miḇəṭāḥ kāl-qaṣəwê-’ereṣ wəyām rəḥōqîm: </p>
 <p>7 mēḵîn hārîm bəḵōḥwō ne’əzār biḡəḇûrâ: </p>
 <p>8 mašəbîḥa| šə’wōn yammîm šə’wōn gallêhem wahămwōn lə’ummîm: </p>
 <p>9 wayyîrə’û| yōšəḇê qəṣāwōṯ mē’wōṯōṯeyḵā mwōṣā’ê-ḇōqer wā‘ereḇ tarənîn: </p>
 <p>10 pāqaḏətā hā’āreṣ| watəšōqəqehā rabaṯ t<sup>a</sup>‘əšərennâ peleḡ ’ĕlōhîm mālē’ māyim tāḵîn dəḡānām kî-ḵēn təḵînehā: </p>
 <p>11 təlāmeyhā raûēh n<sup>a</sup>ḥēṯ gəḏûḏeyhā birəḇîḇîm təmōḡəḡennâ ṣiməḥāh təḇārēḵə: </p>
 <p>12 ‘iṭṭarətā šənaṯ ṭwōḇāṯeḵā ûm<sup>a</sup>‘əgāleyḵā yirə‘ăfûn dāšen: </p>
 <p>13 yirə‘ăfû nə’wōṯ miḏəbār wəḡîl gəḇā‘wōṯ t<sup>a</sup>ḥəgōrənâ: </p>
 <p>14 lāḇəšû ḵārîm| haṣṣō’n w<sup>a</sup>‘ămāqîm y<sup>a</sup>‘aṭəfû-ḇār yiṯərwō‘ă‘û ’af-yāšîrû: </p>
 </td>
 </tr></table>
 <p></p><hr>
 <center>
 <a href="psa066.htm">Next: Psalms (Tehilim) Chapter 66</a></center>
 </body>