<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/lev021.htm">Polyglot</a> 
 <a href="../kjv/lev021.htm">KJV</a> 
 <a href="../sep/lev021.htm">Sep</a> 
 <a href="../vul/lev021.htm">Vul</a> 
 
 <br>
 <br><a href="lev.htm">Leviticus (Vayikra) Index</a><br>
  
 <a href="lev020.htm">Previous</a> 
 <a href="lev022.htm">Next</a> 
 </center>
 <hr>
 
 <h3 align="CENTER">Tanach (Hebrew): Leviticus (Vayikra) Chapter 21</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיֹּ֤אמֶר יְהוָה֙ אֶל־מֹשֶׁ֔ה אֱמֹ֥ר אֶל־הַכֹּהֲנִ֖ים בְּנֵ֣י אַהֲרֹ֑ן וְאָמַרְתָּ֣ אֲלֵהֶ֔ם לְנֶ֥פֶשׁ לֹֽא־יִטַּמָּ֖א בְּעַמָּֽיו׃ </span></p>
 <p align="RIGHT"><span lang="he">‎<a name="002">2</a> ‏כִּ֚י אִם־לִשְׁאֵר֔וֹ הַקָּרֹ֖ב אֵלָ֑יו לְאִמּ֣וֹ וּלְאָבִ֔יו וְלִבְנ֥וֹ וּלְבִתּ֖וֹ וּלְאָחִֽיו׃ </span></p>
 <p align="RIGHT"><span lang="he">‎<a name="003">3</a> ‏וְלַאֲחֹת֤וֹ הַבְּתוּלָה֙ הַקְּרוֹבָ֣ה אֵלָ֔יו אֲשֶׁ֥ר לֹֽא־הָיְתָ֖ה לְאִ֑ישׁ לָ֖הּ יִטַּמָּֽא׃ </span></p>
 <p align="RIGHT"><span lang="he">‎<a name="004">4</a> ‏לֹ֥א יִטַּמָּ֖א בַּ֣עַל בְּעַמָּ֑יו לְהֵ֖חַלּֽוֹ׃ </span></p>
 <p align="RIGHT"><span lang="he">‎<a name="005">5</a> ‏לֹֽא־<font color="brown">יקרחה</font> <font color="blue">יִקְרְח֤וּ</font> קָרְחָה֙ בְּרֹאשָׁ֔ם וּפְאַ֥ת זְקָנָ֖ם לֹ֣א יְגַלֵּ֑חוּ וּבִ֨בְשָׂרָ֔ם לֹ֥א יִשְׂרְט֖וּ שָׂרָֽטֶת׃ </span></p>
 <p align="RIGHT"><span lang="he">‎<a name="006">6</a> ‏קְדֹשִׁ֤ים יִהְיוּ֙ לֵאלֹ֣הֵיהֶ֔ם וְלֹ֣א יְחַלְּל֔וּ שֵׁ֖ם אֱלֹהֵיהֶ֑ם כִּי֩ אֶת־אִשֵּׁ֨י יְהוָ֜ה לֶ֧חֶם אֱלֹהֵיהֶ֛ם הֵ֥ם מַקְרִיבִ֖ם וְהָ֥יוּ קֹֽדֶשׁ׃ </span></p>
 <p align="RIGHT"><span lang="he">‎<a name="007">7</a> ‏אִשָּׁ֨ה זֹנָ֤ה וַחֲלָלָה֙ לֹ֣א יִקָּ֔חוּ וְאִשָּׁ֛ה גְּרוּשָׁ֥ה מֵאִישָׁ֖הּ לֹ֣א יִקָּ֑חוּ כִּֽי־קָדֹ֥שׁ ה֖וּא לֵאלֹהָֽיו׃ </span></p>
 <p align="RIGHT"><span lang="he">‎<a name="008">8</a> ‏וְקִדַּשְׁתּ֔וֹ כִּֽי־אֶת־לֶ֥חֶם אֱלֹהֶ֖יךָ ה֣וּא מַקְרִ֑יב קָדֹשׁ֙ יִֽהְיֶה־לָּ֔ךְ כִּ֣י קָד֔וֹשׁ אֲנִ֥י יְהוָ֖ה מְקַדִּשְׁכֶֽם׃ </span></p>
 <p align="RIGHT"><span lang="he">‎<a name="009">9</a> ‏וּבַת֙ אִ֣ישׁ כֹּהֵ֔ן כִּ֥י תֵחֵ֖ל לִזְנ֑וֹת אֶת־אָבִ֙יהָ֙ הִ֣יא מְחַלֶּ֔לֶת בָּאֵ֖שׁ תִּשָּׂרֵֽף׃ ס</span></p>
 <p align="RIGHT"><span lang="he">‎<a name="010">10</a> ‏וְהַכֹּהֵן֩ הַגָּד֨וֹל מֵאֶחָ֜יו אֲ‍ֽשֶׁר־יוּצַ֥ק עַל־רֹאשׁ֣וֹ׀ שֶׁ֤מֶן הַמִּשְׁחָה֙ וּמִלֵּ֣א אֶת־יָד֔וֹ לִלְבֹּ֖שׁ אֶת־הַבְּגָדִ֑ים אֶת־רֹאשׁוֹ֙ לֹ֣א יִפְרָ֔ע וּבְגָדָ֖יו לֹ֥א יִפְרֹֽם׃ </span></p>
 <p align="RIGHT"><span lang="he">‎<a name="011">11</a> ‏וְעַ֛ל כָּל־נַפְשֹׁ֥ת מֵ֖ת לֹ֣א יָבֹ֑א לְאָבִ֥יו וּלְאִמּ֖וֹ לֹ֥א יִטַּמָּֽא׃ </span></p>
 <p align="RIGHT"><span lang="he">‎<a name="012">12</a> ‏וּמִן־הַמִּקְדָּשׁ֙ לֹ֣א יֵצֵ֔א וְלֹ֣א יְחַלֵּ֔ל אֵ֖ת מִקְדַּ֣שׁ אֱלֹהָ֑יו כִּ֡י נֵ֠זֶר שֶׁ֣מֶן מִשְׁחַ֧ת אֱלֹהָ֛יו עָלָ֖יו אֲנִ֥י יְהוָֽה׃ </span></p>
 <p align="RIGHT"><span lang="he">‎<a name="013">13</a> ‏וְה֕וּא אִשָּׁ֥ה בִבְתוּלֶ֖יהָ יִקָּֽח׃ </span></p>
 <p align="RIGHT"><span lang="he">‎<a name="014">14</a> ‏אַלְמָנָ֤ה וּגְרוּשָׁה֙ וַחֲלָלָ֣ה זֹנָ֔ה אֶת־אֵ֖לֶּה לֹ֣א יִקָּ֑ח כִּ֛י אִם־בְּתוּלָ֥ה מֵעַמָּ֖יו יִקַּ֥ח אִשָּֽׁה׃ </span></p>
 <p align="RIGHT"><span lang="he">‎<a name="015">15</a> ‏וְלֹֽא־יְחַלֵּ֥ל זַרְע֖וֹ בְּעַמָּ֑יו כִּ֛י אֲנִ֥י יְהוָ֖ה מְקַדְּשֽׁוֹ׃ פ</span></p>
 <p align="RIGHT"><span lang="he">‎<a name="016">16</a> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </span></p>
 <p align="RIGHT"><span lang="he">‎<a name="017">17</a> ‏דַּבֵּ֥ר אֶֽל־אַהֲרֹ֖ן לֵאמֹ֑ר אִ֣ישׁ מִֽזַּרְעֲךָ֞ לְדֹרֹתָ֗ם אֲשֶׁ֨ר יִהְיֶ֥ה בוֹ֙ מ֔וּם לֹ֣א יִקְרַ֔ב לְהַקְרִ֖יב לֶ֥חֶם אֱלֹהָֽיו׃ </span></p>
 <p align="RIGHT"><span lang="he">‎<a name="018">18</a> ‏כִּ֥י כָל־אִ֛ישׁ אֲשֶׁר־בּ֥וֹ מ֖וּם לֹ֣א יִקְרָ֑ב אִ֤ישׁ עִוֵּר֙ א֣וֹ פִסֵּ֔חַ א֥וֹ חָרֻ֖ם א֥וֹ שָׂרֽוּעַ׃ </span></p>
 <p align="RIGHT"><span lang="he">‎<a name="019">19</a> ‏א֣וֹ אִ֔ישׁ אֲשֶׁר־יִהְיֶ֥ה ב֖וֹ שֶׁ֣בֶר רָ֑גֶל א֖וֹ שֶׁ֥בֶר יָֽד׃ </span></p>
 <p align="RIGHT"><span lang="he">‎<a name="020">20</a> ‏אֽוֹ־גִבֵּ֣ן אוֹ־דַ֔ק א֖וֹ תְּבַלֻּ֣ל בְּעֵינ֑וֹ א֤וֹ גָרָב֙ א֣וֹ יַלֶּ֔פֶת א֖וֹ מְר֥וֹחַ אָֽשֶׁךְ׃ </span></p>
 <p align="RIGHT"><span lang="he">‎<a name="021">21</a> ‏כָּל־אִ֞ישׁ אֲשֶׁר־בּ֣וֹ מ֗וּם מִזֶּ֙רַע֙ אַהֲרֹ֣ן הַכֹּהֵ֔ן לֹ֣א יִגַּ֔שׁ לְהַקְרִ֖יב אֶת־אִשֵּׁ֣י יְהוָ֑ה מ֣וּם בּ֔וֹ אֵ֚ת לֶ֣חֶם אֱלֹהָ֔יו לֹ֥א יִגַּ֖שׁ לְהַקְרִֽיב׃ </span></p>
 <p align="RIGHT"><span lang="he">‎<a name="022">22</a> ‏לֶ֣חֶם אֱלֹהָ֔יו מִקָּדְשֵׁ֖י הַקֳּדָשִׁ֑ים וּמִן־הַקֳּדָשִׁ֖ים יֹאכֵֽל׃ </span></p>
 <p align="RIGHT"><span lang="he">‎<a name="023">23</a> ‏אַ֣ךְ אֶל־הַפָּרֹ֜כֶת לֹ֣א יָבֹ֗א וְאֶל־הַמִּזְבֵּ֛חַ לֹ֥א יִגַּ֖שׁ כִּֽי־מ֣וּם בּ֑וֹ וְלֹ֤א יְחַלֵּל֙ אֶת־מִקְדָּשַׁ֔י כִּ֛י אֲנִ֥י יְהוָ֖ה מְקַדְּשָֽׁם׃ </span></p>
 <p align="RIGHT"><span lang="he">‎<a name="024">24</a> ‏וַיְדַבֵּ֣ר מֹשֶׁ֔ה אֶֽל־אַהֲרֹ֖ן וְאֶל־בָּנָ֑יו וְאֶֽל־כָּל־בְּנֵ֖י יִשְׂרָאֵֽל׃ פ</span></p>
 </td>
 <td width="50%">
 <p>1 wayyō’mer yəhwâ ’el-mōšeh ’ĕmōr ’el-hakōhănîm bənê ’ahărōn wə’āmarətā ’ălēhem lənefeš lō’-yiṭṭammā’ bə‘ammāyw: </p>
 <p>2 kî ’im-lišə’ērwō haqqārōḇ ’ēlāyw lə’immwō ûlə’āḇîw wəliḇənwō ûləḇitwō ûlə’āḥîw: </p>
 <p>3 wəla’ăḥōṯwō habəṯûlâ haqqərwōḇâ ’ēlāyw ’ăšer lō’-hāyəṯâ lə’îš lāh yiṭṭammā’: </p>
 <p>4 lō’ yiṭṭammā’ b<sup>a</sup>‘al bə‘ammāyw ləhēḥallwō: </p>
 <p>5 lō’-<font color="brown">yiqərəḥâ</font> <font color="blue">yiqərəḥû</font> qārəḥâ bərō’šām ûfə’aṯ zəqānām lō’ yəḡallēḥû ûḇiḇəśārām lō’ yiśərəṭû śārāṭeṯ: </p>
 <p>6 qəḏōšîm yihəyû lē’lōhêhem wəlō’ yəḥalləlû šēm ’ĕlōhêhem kî ’eṯ-’iššê yəhwâ leḥem ’ĕlōhêhem hēm maqərîḇim wəhāyû qōḏeš: </p>
 <p>7 ’iššâ zōnâ w<sup>a</sup>ḥălālâ lō’ yiqqāḥû wə’iššâ gərûšâ mē’îšāh lō’ yiqqāḥû kî-qāḏōš hû’ lē’lōhāyw: </p>
 <p>8 wəqidašətwō kî-’eṯ-leḥem ’ĕlōheyḵā hû’ maqərîḇ qāḏōš yihəyeh-llāḵə kî qāḏwōš ’ănî yəhwâ məqadišəḵem: </p>
 <p>9 ûḇaṯ ’îš kōhēn kî ṯēḥēl lizənwōṯ ’eṯ-’āḇîhā hî’ məḥalleleṯ bā’ēš tiśśārēf: s</p>
 <p>10 wəhakōhēn hagāḏwōl mē’eḥāyw ’ă‍šer-yûṣaq ‘al-rō’šwō| šemen hammišəḥâ ûmillē’ ’eṯ-yāḏwō liləbōš ’eṯ-habəḡāḏîm ’eṯ-rō’šwō lō’ yifərā‘ ûḇəḡāḏāyw lō’ yifərōm: </p>
 <p>11 wə‘al kāl-nafəšōṯ mēṯ lō’ yāḇō’ lə’āḇîw ûlə’immwō lō’ yiṭṭammā’: </p>
 <p>12 ûmin-hammiqədāš lō’ yēṣē’ wəlō’ yəḥallēl ’ēṯ miqədaš ’ĕlōhāyw kî nēzer šemen mišəḥaṯ ’ĕlōhāyw ‘ālāyw ’ănî yəhwâ: </p>
 <p>13 wəhû’ ’iššâ ḇiḇəṯûleyhā yiqqāḥ: </p>
 <p>14 ’aləmānâ ûḡərûšâ w<sup>a</sup>ḥălālâ zōnâ ’eṯ-’ēlleh lō’ yiqqāḥ kî ’im-bəṯûlâ mē‘ammāyw yiqq<sup>a</sup>ḥ ’iššâ: </p>
 <p>15 wəlō’-yəḥallēl zarə‘wō bə‘ammāyw kî ’ănî yəhwâ məqadəšwō: f</p>
 <p>16 wayəḏabēr yəhwâ ’el-mōšeh llē’mōr: </p>
 <p>17 dabēr ’el-’ahărōn lē’mōr ’îš mizzarə‘ăḵā ləḏōrōṯām ’ăšer yihəyeh ḇwō mûm lō’ yiqəraḇ ləhaqərîḇ leḥem ’ĕlōhāyw: </p>
 <p>18 kî ḵāl-’îš ’ăšer-bwō mûm lō’ yiqərāḇ ’îš ‘iûēr ’wō fissēḥa ’wō ḥārum ’wō śārû‘a: </p>
 <p>19 ’wō ’îš ’ăšer-yihəyeh ḇwō šeḇer rāḡel ’wō šeḇer yāḏ: </p>
 <p>20 ’wō-ḡibēn ’wō-ḏaq ’wō təḇallul bə‘ênwō ’wō ḡārāḇ ’wō yallefeṯ ’wō mərwōḥa ’āšeḵə: </p>
 <p>21 kāl-’îš ’ăšer-bwō mûm mizzer<sup>a</sup>‘ ’ahărōn hakōhēn lō’ yigaš ləhaqərîḇ ’eṯ-’iššê yəhwâ mûm bwō ’ēṯ leḥem ’ĕlōhāyw lō’ yigaš ləhaqərîḇ: </p>
 <p>22 leḥem ’ĕlōhāyw miqqāḏəšê haqqŏḏāšîm ûmin-haqqŏḏāšîm yō’ḵēl: </p>
 <p>23 ’aḵə ’el-hapārōḵeṯ lō’ yāḇō’ wə’el-hammizəbēḥa lō’ yigaš kî-mûm bwō wəlō’ yəḥallēl ’eṯ-miqədāšay kî ’ănî yəhwâ məqadəšām: </p>
 <p>24 wayəḏabēr mōšeh ’el-’ahărōn wə’el-bānāyw wə’el-kāl-bənê yiśərā’ēl: f</p>
 </td>
 </tr></table>
 <p></p><hr>
 <center>
 <a href="lev022.htm">Next: Leviticus (Vayikra) Chapter 22</a></center>
 </body>