<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/exo012.htm">Polyglot</a> 
 <a href="../kjv/exo012.htm">KJV</a> 
 <a href="../sep/exo012.htm">Sep</a> 
 <a href="../vul/exo012.htm">Vul</a> 
 
 <br>
 <br><a href="exo.htm">Exodus (Shemot) Index</a><br>
  
 <a href="exo011.htm">Previous</a> 
 <a href="exo013.htm">Next</a> 
 </center>
 <hr>
 
 <h3 align="CENTER">Tanach (Hebrew): Exodus (Shemot) Chapter 12</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיֹּ֤אמֶר יְהוָה֙ אֶל־מֹשֶׁ֣ה וְאֶֽל־אַהֲרֹ֔ן בְּאֶ֥רֶץ מִצְרַ֖יִם לֵאמֹֽר׃ </span></p>
 <p align="RIGHT"><span lang="he">‎<a name="002">2</a> ‏הַחֹ֧דֶשׁ הַזֶּ֛ה לָכֶ֖ם רֹ֣אשׁ חֳדָשִׁ֑ים רִאשׁ֥וֹן הוּא֙ לָכֶ֔ם לְחָדְשֵׁ֖י הַשָּׁנָֽה׃ </span></p>
 <p align="RIGHT"><span lang="he">‎<a name="003">3</a> ‏דַּבְּר֗וּ אֶֽל־כָּל־עֲדַ֤ת יִשְׂרָאֵל֙ לֵאמֹ֔ר בֶּעָשֹׂ֖ר לַחֹ֣דֶשׁ הַזֶּ֑ה וְיִקְח֣וּ לָהֶ֗ם אִ֛ישׁ שֶׂ֥ה לְבֵית־אָבֹ֖ת שֶׂ֥ה לַבָּֽיִת׃ </span></p>
 <p align="RIGHT"><span lang="he">‎<a name="004">4</a> ‏וְאִם־יִמְעַ֣ט הַבַּיִת֮ מִהְיֹ֣ת מִשֶּׂה֒ וְלָקַ֣ח ה֗וּא וּשְׁכֵנ֛וֹ הַקָּרֹ֥ב אֶל־בֵּית֖וֹ בְּמִכְסַ֣ת נְפָשֹׁ֑ת אִ֚ישׁ לְפִ֣י אָכְל֔וֹ תָּכֹ֖סּוּ עַל־הַשֶּֽׂה׃ </span></p>
 <p align="RIGHT"><span lang="he">‎<a name="005">5</a> ‏שֶׂ֥ה תָמִ֛ים זָכָ֥ר בֶּן־שָׁנָ֖ה יִהְיֶ֣ה לָכֶ֑ם מִן־הַכְּבָשִׂ֥ים וּמִן־הָעִזִּ֖ים תִּקָּֽחוּ׃ </span></p>
 <p align="RIGHT"><span lang="he">‎<a name="006">6</a> ‏וְהָיָ֤ה לָכֶם֙ לְמִשְׁמֶ֔רֶת עַ֣ד אַרְבָּעָ֥ה עָשָׂ֛ר י֖וֹם לַחֹ֣דֶשׁ הַזֶּ֑ה וְשָׁחֲט֣וּ אֹת֗וֹ כֹּ֛ל קְהַ֥ל עֲדַֽת־יִשְׂרָאֵ֖ל בֵּ֥ין הָעַרְבָּֽיִם׃ </span></p>
 <p align="RIGHT"><span lang="he">‎<a name="007">7</a> ‏וְלָֽקְחוּ֙ מִן־הַדָּ֔ם וְנָֽתְנ֛וּ עַל־שְׁתֵּ֥י הַמְּזוּזֹ֖ת וְעַל־הַמַּשְׁק֑וֹף עַ֚ל הַבָּ֣תִּ֔ים אֲשֶׁר־יֹאכְל֥וּ אֹת֖וֹ בָּהֶֽם׃ </span></p>
 <p align="RIGHT"><span lang="he">‎<a name="008">8</a> ‏וְאָכְל֥וּ אֶת־הַבָּשָׂ֖ר בַּלַּ֣יְלָה הַזֶּ֑ה צְלִי־אֵ֣שׁ וּמַצּ֔וֹת עַל־מְרֹרִ֖ים יֹאכְלֻֽהוּ׃ </span></p>
 <p align="RIGHT"><span lang="he">‎<a name="009">9</a> ‏אַל־תֹּאכְל֤וּ מִמֶּ֙נּוּ֙ נָ֔א וּבָשֵׁ֥ל מְבֻשָּׁ֖ל בַּמָּ֑יִם כִּ֣י אִם־צְלִי־אֵ֔שׁ רֹאשׁ֥וֹ עַל־כְּרָעָ֖יו וְעַל־קִרְבּֽוֹ׃ </span></p>
 <p align="RIGHT"><span lang="he">‎<a name="010">10</a> ‏וְלֹא־תוֹתִ֥ירוּ מִמֶּ֖נּוּ עַד־בֹּ֑קֶר וְהַנֹּתָ֥ר מִמֶּ֛נּוּ עַד־בֹּ֖קֶר בָּאֵ֥שׁ תִּשְׂרֹֽפוּ׃ </span></p>
 <p align="RIGHT"><span lang="he">‎<a name="011">11</a> ‏וְכָכָה֮ תֹּאכְל֣וּ אֹתוֹ֒ מָתְנֵיכֶ֣ם חֲגֻרִ֔ים נַֽעֲלֵיכֶם֙ בְּרַגְלֵיכֶ֔ם וּמַקֶּלְכֶ֖ם בְּיֶדְכֶ֑ם וַאֲכַלְתֶּ֤ם אֹתוֹ֙ בְּחִפָּז֔וֹן פֶּ֥סַח ה֖וּא לַיהוָֽה׃ </span></p>
 <p align="RIGHT"><span lang="he">‎<a name="012">12</a> ‏וְעָבַרְתִּ֣י בְאֶֽרֶץ־מִצְרַיִם֮ בַּלַּ֣יְלָה הַזֶּה֒ וְהִכֵּיתִ֤י כָל־בְּכוֹר֙ בְּאֶ֣רֶץ מִצְרַ֔יִם מֵאָדָ֖ם וְעַד־בְּהֵמָ֑ה וּבְכָל־אֱלֹהֵ֥י מִצְרַ֛יִם אֶֽעֱשֶׂ֥ה שְׁפָטִ֖ים אֲנִ֥י יְהוָֽה׃ </span></p>
 <p align="RIGHT"><span lang="he">‎<a name="013">13</a> ‏וְהָיָה֩ הַדָּ֨ם לָכֶ֜ם לְאֹ֗ת עַ֤ל הַבָּתִּים֙ אֲשֶׁ֣ר אַתֶּ֣ם שָׁ֔ם וְרָאִ֙יתִי֙ אֶת־הַדָּ֔ם וּפָסַחְתִּ֖י עֲלֵכֶ֑ם וְלֹֽא־יִֽהְיֶ֨ה בָכֶ֥ם נֶ֙גֶף֙ לְמַשְׁחִ֔ית בְּהַכֹּתִ֖י בְּאֶ֥רֶץ מִצְרָֽיִם׃ </span></p>
 <p align="RIGHT"><span lang="he">‎<a name="014">14</a> ‏וְהָיָה֩ הַיּ֨וֹם הַזֶּ֤ה לָכֶם֙ לְזִכָּר֔וֹן וְחַגֹּתֶ֥ם אֹת֖וֹ חַ֣ג לַֽיהוָ֑ה לְדֹרֹ֣תֵיכֶ֔ם חֻקַּ֥ת עוֹלָ֖ם תְּחָגֻּֽהוּ׃ </span></p>
 <p align="RIGHT"><span lang="he">‎<a name="015">15</a> ‏שִׁבְעַ֤ת יָמִים֙ מַצּ֣וֹת תֹּאכֵ֔לוּ אַ֚ךְ בַּיּ֣וֹם הָרִאשׁ֔וֹן תַּשְׁבִּ֥יתוּ שְּׂאֹ֖ר מִבָּתֵּיכֶ֑ם כִּ֣י׀ כָּל־אֹכֵ֣ל חָמֵ֗ץ וְנִכְרְתָ֞ה הַנֶּ֤פֶשׁ הַהִוא֙ מִיִּשְׂרָאֵ֔ל מִיּ֥וֹם הָרִאשֹׁ֖ן עַד־י֥וֹם הַשְּׁבִעִֽי׃ </span></p>
 <p align="RIGHT"><span lang="he">‎<a name="016">16</a> ‏וּבַיּ֤וֹם הָרִאשׁוֹן֙ מִקְרָא־קֹ֔דֶשׁ וּבַיּוֹם֙ הַשְּׁבִיעִ֔י מִקְרָא־קֹ֖דֶשׁ יִהְיֶ֣ה לָכֶ֑ם כָּל־מְלָאכָה֙ לֹא־יֵעָשֶׂ֣ה בָהֶ֔ם אַ֚ךְ אֲשֶׁ֣ר יֵאָכֵ֣ל לְכָל־נֶ֔פֶשׁ ה֥וּא לְבַדּ֖וֹ יֵעָשֶׂ֥ה לָכֶֽם׃ </span></p>
 <p align="RIGHT"><span lang="he">‎<a name="017">17</a> ‏וּשְׁמַרְתֶּם֮ אֶת־הַמַּצּוֹת֒ כִּ֗י בְּעֶ֙צֶם֙ הַיּ֣וֹם הַזֶּ֔ה הוֹצֵ֥אתִי אֶת־צִבְאוֹתֵיכֶ֖ם מֵאֶ֣רֶץ מִצְרָ֑יִם וּשְׁמַרְתֶּ֞ם אֶת־הַיּ֥וֹם הַזֶּ֛ה לְדֹרֹתֵיכֶ֖ם חֻקַּ֥ת עוֹלָֽם׃ </span></p>
 <p align="RIGHT"><span lang="he">‎<a name="018">18</a> ‏בָּרִאשֹׁ֡ן בְּאַרְבָּעָה֩ עָשָׂ֨ר י֤וֹם לַחֹ֙דֶשׁ֙ בָּעֶ֔רֶב תֹּאכְל֖וּ מַצֹּ֑ת עַ֠ד י֣וֹם הָאֶחָ֧ד וְעֶשְׂרִ֛ים לַחֹ֖דֶשׁ בָּעָֽרֶב׃ </span></p>
 <p align="RIGHT"><span lang="he">‎<a name="019">19</a> ‏שִׁבְעַ֣ת יָמִ֔ים שְׂאֹ֕ר לֹ֥א יִמָּצֵ֖א בְּבָתֵּיכֶ֑ם כִּ֣י׀ כָּל־אֹכֵ֣ל מַחְמֶ֗צֶת וְנִכְרְתָ֞ה הַנֶּ֤פֶשׁ הַהִוא֙ מֵעֲדַ֣ת יִשְׂרָאֵ֔ל בַּגֵּ֖ר וּבְאֶזְרַ֥ח הָאָֽרֶץ׃ </span></p>
 <p align="RIGHT"><span lang="he">‎<a name="020">20</a> ‏כָּל־מַחְמֶ֖צֶת לֹ֣א תֹאכֵ֑לוּ בְּכֹל֙ מוֹשְׁבֹ֣תֵיכֶ֔ם תֹּאכְל֖וּ מַצּֽוֹת׃ פ</span></p>
 <p align="RIGHT"><span lang="he">‎<a name="021">21</a> ‏וַיִּקְרָ֥א מֹשֶׁ֛ה לְכָל־זִקְנֵ֥י יִשְׂרָאֵ֖ל וַיֹּ֣אמֶר אֲלֵהֶ֑ם מִֽשְׁכ֗וּ וּקְח֨וּ לָכֶ֥ם צֹ֛אן לְמִשְׁפְּחֹתֵיכֶ֖ם וְשַׁחֲט֥וּ הַפָּֽסַח׃ </span></p>
 <p align="RIGHT"><span lang="he">‎<a name="022">22</a> ‏וּלְקַחְתֶּ֞ם אֲגֻדַּ֣ת אֵז֗וֹב וּטְבַלְתֶּם֮ בַּדָּ֣ם אֲשֶׁר־בַּסַּף֒ וְהִגַּעְתֶּ֤ם אֶל־הַמַּשְׁקוֹף֙ וְאֶל־שְׁתֵּ֣י הַמְּזוּזֹ֔ת מִן־הַדָּ֖ם אֲשֶׁ֣ר בַּסָּ֑ף וְאַתֶּ֗ם לֹ֥א תֵצְא֛וּ אִ֥ישׁ מִפֶּֽתַח־בֵּית֖וֹ עַד־בֹּֽקֶר׃ </span></p>
 <p align="RIGHT"><span lang="he">‎<a name="023">23</a> ‏וְעָבַ֣ר יְהוָה֮ לִנְגֹּ֣ף אֶת־מִצְרַיִם֒ וְרָאָ֤ה אֶת־הַדָּם֙ עַל־הַמַּשְׁק֔וֹף וְעַ֖ל שְׁתֵּ֣י הַמְּזוּזֹ֑ת וּפָסַ֤ח יְהוָה֙ עַל־הַפֶּ֔תַח וְלֹ֤א יִתֵּן֙ הַמַּשְׁחִ֔ית לָבֹ֥א אֶל־בָּתֵּיכֶ֖ם לִנְגֹּֽף׃ </span></p>
 <p align="RIGHT"><span lang="he">‎<a name="024">24</a> ‏וּשְׁמַרְתֶּ֖ם אֶת־הַדָּבָ֣ר הַזֶּ֑ה לְחָק־לְךָ֥ וּלְבָנֶ֖יךָ עַד־עוֹלָֽם׃ </span></p>
 <p align="RIGHT"><span lang="he">‎<a name="025">25</a> ‏וְהָיָ֞ה כִּֽי־תָבֹ֣אוּ אֶל־הָאָ֗רֶץ אֲשֶׁ֨ר יִתֵּ֧ן יְהוָ֛ה לָכֶ֖ם כַּאֲשֶׁ֣ר דִּבֵּ֑ר וּשְׁמַרְתֶּ֖ם אֶת־הָעֲבֹדָ֥ה הַזֹּֽאת׃ </span></p>
 <p align="RIGHT"><span lang="he">‎<a name="026">26</a> ‏וְהָיָ֕ה כִּֽי־יֹאמְר֥וּ אֲלֵיכֶ֖ם בְּנֵיכֶ֑ם מָ֛ה הָעֲבֹדָ֥ה הַזֹּ֖את לָכֶֽם׃ </span></p>
 <p align="RIGHT"><span lang="he">‎<a name="027">27</a> ‏וַאֲמַרְתֶּ֡ם זֶֽבַח־פֶּ֨סַח ה֜וּא לַֽיהוָ֗ה אֲשֶׁ֣ר פָּ֠סַח עַל־בָּתֵּ֤י בְנֵֽי־יִשְׂרָאֵל֙ בְּמִצְרַ֔יִם בְּנָגְפּ֥וֹ אֶת־מִצְרַ֖יִם וְאֶת־בָּתֵּ֣ינוּ הִצִּ֑יל וַיִּקֹּ֥ד הָעָ֖ם וַיִּֽשְׁתַּחֲוּֽוּ׃ </span></p>
 <p align="RIGHT"><span lang="he">‎<a name="028">28</a> ‏וַיֵּלְכ֥וּ וַיַּֽעֲשׂ֖וּ בְּנֵ֣י יִשְׂרָאֵ֑ל כַּאֲשֶׁ֨ר צִוָּ֧ה יְהוָ֛ה אֶת־מֹשֶׁ֥ה וְאַהֲרֹ֖ן כֵּ֥ן עָשֽׂוּ׃ ס</span></p>
 <p align="RIGHT"><span lang="he">‎<a name="029">29</a> ‏וַיְהִ֣י׀ בַּחֲצִ֣י הַלַּ֗יְלָה וַֽיהוָה֮ הִכָּ֣ה כָל־בְּכוֹר֮ בְּאֶ֣רֶץ מִצְרַיִם֒ מִבְּכֹ֤ר פַּרְעֹה֙ הַיֹּשֵׁ֣ב עַל־כִּסְא֔וֹ עַ֚ד בְּכ֣וֹר הַשְּׁבִ֔י אֲשֶׁ֖ר בְּבֵ֣ית הַבּ֑וֹר וְכֹ֖ל בְּכ֥וֹר בְּהֵמָֽה׃ </span></p>
 <p align="RIGHT"><span lang="he">‎<a name="030">30</a> ‏וַיָּ֨קָם פַּרְעֹ֜ה לַ֗יְלָה ה֤וּא וְכָל־עֲבָדָיו֙ וְכָל־מִצְרַ֔יִם וַתְּהִ֛י צְעָקָ֥ה גְדֹלָ֖ה בְּמִצְרָ֑יִם כִּֽי־אֵ֣ין בַּ֔יִת אֲשֶׁ֥ר אֵֽין־שָׁ֖ם מֵֽת׃ </span></p>
 <p align="RIGHT"><span lang="he">‎<a name="031">31</a> ‏וַיִּקְרָא֩ לְמֹשֶׁ֨ה וּֽלְאַהֲרֹ֜ן לַ֗יְלָה וַיֹּ֙אמֶר֙ ק֤וּמוּ צְּאוּ֙ מִתּ֣וֹךְ עַמִּ֔י גַּם־אַתֶּ֖ם גַּם־בְּנֵ֣י יִשְׂרָאֵ֑ל וּלְכ֛וּ עִבְד֥וּ אֶת־יְהוָ֖ה כְּדַבֶּרְכֶֽם׃ </span></p>
 <p align="RIGHT"><span lang="he">‎<a name="032">32</a> ‏גַּם־צֹאנְכֶ֨ם גַּם־בְּקַרְכֶ֥ם קְח֛וּ כַּאֲשֶׁ֥ר דִּבַּרְתֶּ֖ם וָלֵ֑כוּ וּבֵֽרַכְתֶּ֖ם גַּם־אֹתִֽי׃ </span></p>
 <p align="RIGHT"><span lang="he">‎<a name="033">33</a> ‏וַתֶּחֱזַ֤ק מִצְרַ֙יִם֙ עַל־הָעָ֔ם לְמַהֵ֖ר לְשַׁלְּחָ֣ם מִן־הָאָ֑רֶץ כִּ֥י אָמְר֖וּ כֻּלָּ֥נוּ מֵתִֽים׃ </span></p>
 <p align="RIGHT"><span lang="he">‎<a name="034">34</a> ‏וַיִּשָּׂ֥א הָעָ֛ם אֶת־בְּצֵק֖וֹ טֶ֣רֶם יֶחְמָ֑ץ מִשְׁאֲרֹתָ֛ם צְרֻרֹ֥ת בְּשִׂמְלֹתָ֖ם עַל־שִׁכְמָֽם׃ </span></p>
 <p align="RIGHT"><span lang="he">‎<a name="035">35</a> ‏וּבְנֵי־יִשְׂרָאֵ֥ל עָשׂ֖וּ כִּדְבַ֣ר מֹשֶׁ֑ה וַֽיִּשְׁאֲלוּ֙ מִמִּצְרַ֔יִם כְּלֵי־כֶ֛סֶף וּכְלֵ֥י זָהָ֖ב וּשְׂמָלֹֽת׃ </span></p>
 <p align="RIGHT"><span lang="he">‎<a name="036">36</a> ‏וַֽיהוָ֞ה נָתַ֨ן אֶת־חֵ֥ן הָעָ֛ם בְּעֵינֵ֥י מִצְרַ֖יִם וַיַּשְׁאִל֑וּם וַֽיְנַצְּל֖וּ אֶת־מִצְרָֽיִם׃ פ</span></p>
 <p align="RIGHT"><span lang="he">‎<a name="037">37</a> ‏וַיִּסְע֧וּ בְנֵֽי־יִשְׂרָאֵ֛ל מֵרַעְמְסֵ֖ס סֻכֹּ֑תָה כְּשֵׁשׁ־מֵא֨וֹת אֶ֧לֶף רַגְלִ֛י הַגְּבָרִ֖ים לְבַ֥ד מִטָּֽף׃ </span></p>
 <p align="RIGHT"><span lang="he">‎<a name="038">38</a> ‏וְגַם־עֵ֥רֶב רַ֖ב עָלָ֣ה אִתָּ֑ם וְצֹ֣אן וּבָקָ֔ר מִקְנֶ֖ה כָּבֵ֥ד מְאֹֽד׃ </span></p>
 <p align="RIGHT"><span lang="he">‎<a name="039">39</a> ‏וַיֹּאפ֨וּ אֶת־הַבָּצֵ֜ק אֲשֶׁ֨ר הוֹצִ֧יאוּ מִמִּצְרַ֛יִם עֻגֹ֥ת מַצּ֖וֹת כִּ֣י לֹ֣א חָמֵ֑ץ כִּֽי־גֹרְשׁ֣וּ מִמִּצְרַ֗יִם וְלֹ֤א יָֽכְלוּ֙ לְהִתְמַהְמֵ֔הַּ וְגַם־צֵדָ֖ה לֹא־עָשׂ֥וּ לָהֶֽם׃ </span></p>
 <p align="RIGHT"><span lang="he">‎<a name="040">40</a> ‏וּמוֹשַׁב֙ בְּנֵ֣י יִשְׂרָאֵ֔ל אֲשֶׁ֥ר יָשְׁב֖וּ בְּמִצְרָ֑יִם שְׁלֹשִׁ֣ים שָׁנָ֔ה וְאַרְבַּ֥ע מֵא֖וֹת שָׁנָֽה׃ </span></p>
 <p align="RIGHT"><span lang="he">‎<a name="041">41</a> ‏וַיְהִ֗י מִקֵּץ֙ שְׁלֹשִׁ֣ים שָׁנָ֔ה וְאַרְבַּ֥ע מֵא֖וֹת שָׁנָ֑ה וַיְהִ֗י בְּעֶ֙צֶם֙ הַיּ֣וֹם הַזֶּ֔ה יָֽצְא֛וּ כָּל־צִבְא֥וֹת יְהוָ֖ה מֵאֶ֥רֶץ מִצְרָֽיִם׃ </span></p>
 <p align="RIGHT"><span lang="he">‎<a name="042">42</a> ‏לֵ֣יל שִׁמֻּרִ֥ים הוּא֙ לַֽיהוָ֔ה לְהוֹצִיאָ֖ם מֵאֶ֣רֶץ מִצְרָ֑יִם הֽוּא־הַלַּ֤יְלָה הַזֶּה֙ לַֽיהוָ֔ה שִׁמֻּרִ֛ים לְכָל־בְּנֵ֥י יִשְׂרָאֵ֖ל לְדֹרֹתָֽם׃ פ</span></p>
 <p align="RIGHT"><span lang="he">‎<a name="043">43</a> ‏וַיֹּ֤אמֶר יְהוָה֙ אֶל־מֹשֶׁ֣ה וְאַהֲרֹ֔ן זֹ֖את חֻקַּ֣ת הַפָּ֑סַח כָּל־בֶּן־נֵכָ֖ר לֹא־יֹ֥אכַל בּֽוֹ׃ </span></p>
 <p align="RIGHT"><span lang="he">‎<a name="044">44</a> ‏וְכָל־עֶ֥בֶד אִ֖ישׁ מִקְנַת־כָּ֑סֶף וּמַלְתָּ֣ה אֹת֔וֹ אָ֖ז יֹ֥אכַל בּֽוֹ׃ </span></p>
 <p align="RIGHT"><span lang="he">‎<a name="045">45</a> ‏תּוֹשָׁ֥ב וְשָׂכִ֖יר לֹא־יֹ֥אכַל־בּֽוֹ׃ </span></p>
 <p align="RIGHT"><span lang="he">‎<a name="046">46</a> ‏בְּבַ֤יִת אֶחָד֙ יֵאָכֵ֔ל לֹא־תוֹצִ֧יא מִן־הַבַּ֛יִת מִן־הַבָּשָׂ֖ר ח֑וּצָה וְעֶ֖צֶם לֹ֥א תִשְׁבְּרוּ־בֽוֹ׃ </span></p>
 <p align="RIGHT"><span lang="he">‎<a name="047">47</a> ‏כָּל־עֲדַ֥ת יִשְׂרָאֵ֖ל יַעֲשׂ֥וּ אֹתֽוֹ׃ </span></p>
 <p align="RIGHT"><span lang="he">‎<a name="048">48</a> ‏וְכִֽי־יָג֨וּר אִתְּךָ֜ גֵּ֗ר וְעָ֣שָׂה פֶסַח֮ לַיהוָה֒ הִמּ֧וֹל ל֣וֹ כָל־זָכָ֗ר וְאָז֙ יִקְרַ֣ב לַעֲשֹׂת֔וֹ וְהָיָ֖ה כְּאֶזְרַ֣ח הָאָ֑רֶץ וְכָל־עָרֵ֖ל לֹֽא־יֹ֥אכַל בּֽוֹ׃ </span></p>
 <p align="RIGHT"><span lang="he">‎<a name="049">49</a> ‏תּוֹרָ֣ה אַחַ֔ת יִהְיֶ֖ה לָֽאֶזְרָ֑ח וְלַגֵּ֖ר הַגָּ֥ר בְּתוֹכְכֶֽם׃ </span></p>
 <p align="RIGHT"><span lang="he">‎<a name="050">50</a> ‏וַיַּֽעֲשׂ֖וּ כָּל־בְּנֵ֣י יִשְׂרָאֵ֑ל כַּאֲשֶׁ֨ר צִוָּ֧ה יְהוָ֛ה אֶת־מֹשֶׁ֥ה וְאֶֽת־אַהֲרֹ֖ן כֵּ֥ן עָשֽׂוּ׃ ס</span></p>
 <p align="RIGHT"><span lang="he">‎<a name="051">51</a> ‏וַיְהִ֕י בְּעֶ֖צֶם הַיּ֣וֹם הַזֶּ֑ה הוֹצִ֨יא יְהוָ֜ה אֶת־בְּנֵ֧י יִשְׂרָאֵ֛ל מֵאֶ֥רֶץ מִצְרַ֖יִם עַל־צִבְאֹתָֽם׃ פ</span></p>
 </td>
 <td width="50%">
 <p>1 wayyō’mer yəhwâ ’el-mōšeh wə’el-’ahărōn bə’ereṣ miṣərayim lē’mōr: </p>
 <p>2 h<sup>a</sup>ḥōḏeš hazzeh lāḵem rō’š ḥŏḏāšîm ri’šwōn hû’ lāḵem ləḥāḏəšê haššānâ: </p>
 <p>3 dabərû ’el-kāl-‘ăḏaṯ yiśərā’ēl lē’mōr be‘āśōr l<sup>a</sup>ḥōḏeš hazzeh wəyiqəḥû lâem ’îš śeh ləḇêṯ-’āḇōṯ śeh labāyiṯ: </p>
 <p>4 wə’im-yimə‘aṭ habayiṯ mihəyōṯ miśśeh wəlāq<sup>a</sup>ḥ hû’ ûšəḵēnwō haqqārōḇ ’el-bêṯwō bəmiḵəsaṯ nəfāšōṯ ’îš ləfî ’āḵəlwō tāḵōssû ‘al-haśśeh: </p>
 <p>5 śeh ṯāmîm zāḵār ben-šānâ yihəyeh lāḵem min-hakəḇāśîm ûmin-hā‘izzîm tiqqāḥû: </p>
 <p>6 wəhāyâ lāḵem ləmišəmereṯ ‘aḏ ’arəbā‘â ‘āśār ywōm l<sup>a</sup>ḥōḏeš hazzeh wəšāḥăṭû ’ōṯwō kōl qəhal ‘ăḏaṯ-yiśərā’ēl bên hā‘arəbāyim: </p>
 <p>7 wəlāqəḥû min-hadām wənāṯənû ‘al-šətê hamməzûzōṯ wə‘al-hammašəqwōf ‘al habātîm ’ăšer-yō’ḵəlû ’ōṯwō bâem: </p>
 <p>8 wə’āḵəlû ’eṯ-habāśār ballayəlâ hazzeh ṣəlî-’ēš ûmaṣṣwōṯ ‘al-mərōrîm yō’ḵəluhû: </p>
 <p>9 ’al-tō’ḵəlû mimmennû nā’ ûḇāšēl məḇuššāl bammāyim kî ’im-ṣəlî-’ēš rō’šwō ‘al-kərā‘āyw wə‘al-qirəbwō: </p>
 <p>10 wəlō’-ṯwōṯîrû mimmennû ‘aḏ-bōqer wəhannōṯār mimmennû ‘aḏ-bōqer bā’ēš tiśərōfû: </p>
 <p>11 wəḵāḵâ tō’ḵəlû ’ōṯwō māṯənêḵem ḥăḡurîm n<sup>a</sup>‘ălêḵem bəraḡəlêḵem ûmaqqeləḵem bəyeḏəḵem wa’ăḵalətem ’ōṯwō bəḥipāzwōn pes<sup>a</sup>ḥ hû’ layhwâ: </p>
 <p>12 wə‘āḇarətî ḇə’ereṣ-miṣərayim ballayəlâ hazzeh wəhikêṯî ḵāl-bəḵwōr bə’ereṣ miṣərayim mē’āḏām wə‘aḏ-bəhēmâ ûḇəḵāl-’ĕlōhê miṣərayim ’e‘ĕśeh šəfāṭîm ’ănî yəhwâ: </p>
 <p>13 wəhāyâ hadām lāḵem lə’ōṯ ‘al habātîm ’ăšer ’atem šām wərā’îṯî ’eṯ-hadām ûfās<sup>a</sup>ḥətî ‘ălēḵem wəlō’-yihəyeh ḇāḵem neḡef ləmašəḥîṯ bəhakōṯî bə’ereṣ miṣərāyim: </p>
 <p>14 wəhāyâ hayywōm hazzeh lāḵem ləzikārwōn wəḥagōṯem ’ōṯwō ḥaḡ layhwâ ləḏōrōṯêḵem ḥuqqaṯ ‘wōlām təḥāguhû: </p>
 <p>15 šiḇə‘aṯ yāmîm maṣṣwōṯ tō’ḵēlû ’aḵə bayywōm hāri’šwōn tašəbîṯû śśə’ōr mibātêḵem kî| kāl-’ōḵēl ḥāmēṣ wəniḵərəṯâ hannefeš hahiw’ mîyiśərā’ēl mîywōm hāri’šōn ‘aḏ-ywōm haššəḇi‘î: </p>
 <p>16 ûḇayywōm hāri’šwōn miqərā’-qōḏeš ûḇayywōm haššəḇî‘î miqərā’-qōḏeš yihəyeh lāḵem kāl-məlā’ḵâ lō’-yē‘āśeh ḇâem ’aḵə ’ăšer yē’āḵēl ləḵāl-nefeš hû’ ləḇadwō yē‘āśeh lāḵem: </p>
 <p>17 ûšəmarətem ’eṯ-hammaṣṣwōṯ kî bə‘eṣem hayywōm hazzeh hwōṣē’ṯî ’eṯ-ṣiḇə’wōṯêḵem mē’ereṣ miṣərāyim ûšəmarətem ’eṯ-hayywōm hazzeh ləḏōrōṯêḵem ḥuqqaṯ ‘wōlām: </p>
 <p>18 bāri’šōn bə’arəbā‘â ‘āśār ywōm l<sup>a</sup>ḥōḏeš bā‘ereḇ tō’ḵəlû maṣṣōṯ ‘aḏ ywōm hā’eḥāḏ wə‘eśərîm l<sup>a</sup>ḥōḏeš bā‘āreḇ: </p>
 <p>19 šiḇə‘aṯ yāmîm śə’ōr lō’ yimmāṣē’ bəḇātêḵem kî| kāl-’ōḵēl m<sup>a</sup>ḥəmeṣeṯ wəniḵərəṯâ hannefeš hahiw’ mē‘ăḏaṯ yiśərā’ēl bagēr ûḇə’ezər<sup>a</sup>ḥ hā’āreṣ: </p>
 <p>20 kāl-m<sup>a</sup>ḥəmeṣeṯ lō’ ṯō’ḵēlû bəḵōl mwōšəḇōṯêḵem tō’ḵəlû maṣṣwōṯ: f</p>
 <p>21 wayyiqərā’ mōšeh ləḵāl-ziqənê yiśərā’ēl wayyō’mer ’ălēhem mišəḵû ûqəḥû lāḵem ṣō’n ləmišəpəḥōṯêḵem wəš<sup>a</sup>ḥăṭû hapās<sup>a</sup>ḥ: </p>
 <p>22 ûləq<sup>a</sup>ḥətem ’ăḡudaṯ ’ēzwōḇ ûṭəḇalətem badām ’ăšer-bassaf wəhig<sup>a</sup>‘ətem ’el-hammašəqwōf wə’el-šətê hamməzûzōṯ min-hadām ’ăšer bassāf wə’atem lō’ ṯēṣə’û ’îš mipeṯ<sup>a</sup>ḥ-bêṯwō ‘aḏ-bōqer: </p>
 <p>23 wə‘āḇar yəhwâ linəgōf ’eṯ-miṣərayim wərā’â ’eṯ-hadām ‘al-hammašəqwōf wə‘al šətê hamməzûzōṯ ûfās<sup>a</sup>ḥ yəhwâ ‘al-hapeṯ<sup>a</sup>ḥ wəlō’ yitēn hammašəḥîṯ lāḇō’ ’el-bātêḵem linəgōf: </p>
 <p>24 ûšəmarətem ’eṯ-hadāḇār hazzeh ləḥāq-ləḵā ûləḇāneyḵā ‘aḏ-‘wōlām: </p>
 <p>25 wəhāyâ kî-ṯāḇō’û ’el-hā’āreṣ ’ăšer yitēn yəhwâ lāḵem ka’ăšer dibēr ûšəmarətem ’eṯ-hā‘ăḇōḏâ hazzō’ṯ: </p>
 <p>26 wəhāyâ kî-yō’mərû ’ălêḵem bənêḵem mâ hā‘ăḇōḏâ hazzō’ṯ lāḵem: </p>
 <p>27 wa’ămarətem zeḇ<sup>a</sup>ḥ-pes<sup>a</sup>ḥ hû’ layhwâ ’ăšer pās<sup>a</sup>ḥ ‘al-bātê ḇənê-yiśərā’ēl bəmiṣərayim bənāḡəpwō ’eṯ-miṣərayim wə’eṯ-bātênû hiṣṣîl wayyiqqōḏ hā‘ām wayyišət<sup>a</sup>ḥăûû: </p>
 <p>28 wayyēləḵû wayy<sup>a</sup>‘ăśû bənê yiśərā’ēl ka’ăšer ṣiûâ yəhwâ ’eṯ-mōšeh wə’ahărōn kēn ‘āśû: s</p>
 <p>29 wayəhî| b<sup>a</sup>ḥăṣî hallayəlâ wayhwâ hikâ ḵāl-bəḵwōr bə’ereṣ miṣərayim mibəḵōr parə‘ōh hayyōšēḇ ‘al-kisə’wō ‘aḏ bəḵwōr haššəḇî ’ăšer bəḇêṯ habwōr wəḵōl bəḵwōr bəhēmâ: </p>
 <p>30 wayyāqām parə‘ōh layəlâ hû’ wəḵāl-‘ăḇāḏāyw wəḵāl-miṣərayim watəhî ṣə‘āqâ ḡəḏōlâ bəmiṣərāyim kî-’ên bayiṯ ’ăšer ’ên-šām mēṯ: </p>
 <p>31 wayyiqərā’ ləmōšeh ûlə’ahărōn layəlâ wayyō’mer qûmû ṣṣə’û mitwōḵə ‘ammî gam-’atem gam-bənê yiśərā’ēl ûləḵû ‘iḇəḏû ’eṯ-yəhwâ kəḏaberəḵem: </p>
 <p>32 gam-ṣō’nəḵem gam-bəqarəḵem qəḥû ka’ăšer dibarətem wālēḵû ûḇēraḵətem gam-’ōṯî: </p>
 <p>33 wateḥĕzaq miṣərayim ‘al-hā‘ām ləmahēr ləšalləḥām min-hā’āreṣ kî ’āmərû kullānû mēṯîm: </p>
 <p>34 wayyiśśā’ hā‘ām ’eṯ-bəṣēqwō ṭerem yeḥəmāṣ mišə’ărōṯām ṣərurōṯ bəśiməlōṯām ‘al-šiḵəmām: </p>
 <p>35 ûḇənê-yiśərā’ēl ‘āśû kiḏəḇar mōšeh wayyišə’ălû mimmiṣərayim kəlê-ḵesef ûḵəlê zâāḇ ûśəmālōṯ: </p>
 <p>36 wayhwâ nāṯan ’eṯ-ḥēn hā‘ām bə‘ênê miṣərayim wayyašə’ilûm wayənaṣṣəlû ’eṯ-miṣərāyim: f</p>
 <p>37 wayyisə‘û ḇənê-yiśərā’ēl mēr<sup>a</sup>‘əməsēs sukōṯâ kəšēš-mē’wōṯ ’elef raḡəlî hagəḇārîm ləḇaḏ miṭṭāf: </p>
 <p>38 wəḡam-‘ēreḇ raḇ ‘ālâ ’itām wəṣō’n ûḇāqār miqəneh kāḇēḏ mə’ōḏ: </p>
 <p>39 wayyō’fû ’eṯ-habāṣēq ’ăšer hwōṣî’û mimmiṣərayim ‘uḡōṯ maṣṣwōṯ kî lō’ ḥāmēṣ kî-ḡōrəšû mimmiṣərayim wəlō’ yāḵəlû ləhiṯəmahəmēhha wəḡam-ṣēḏâ lō’-‘āśû lâem: </p>
 <p>40 ûmwōšaḇ bənê yiśərā’ēl ’ăšer yāšəḇû bəmiṣərāyim šəlōšîm šānâ wə’arəb<sup>a</sup>‘ mē’wōṯ šānâ: </p>
 <p>41 wayəhî miqqēṣ šəlōšîm šānâ wə’arəb<sup>a</sup>‘ mē’wōṯ šānâ wayəhî bə‘eṣem hayywōm hazzeh yāṣə’û kāl-ṣiḇə’wōṯ yəhwâ mē’ereṣ miṣərāyim: </p>
 <p>42 lêl šimmurîm hû’ layhwâ ləhwōṣî’ām mē’ereṣ miṣərāyim hû’-hallayəlâ hazzeh layhwâ šimmurîm ləḵāl-bənê yiśərā’ēl ləḏōrōṯām: f</p>
 <p>43 wayyō’mer yəhwâ ’el-mōšeh wə’ahărōn zō’ṯ ḥuqqaṯ hapās<sup>a</sup>ḥ kāl-ben-nēḵār lō’-yō’ḵal bwō: </p>
 <p>44 wəḵāl-‘eḇeḏ ’îš miqənaṯ-kāsef ûmalətâ ’ōṯwō ’āz yō’ḵal bwō: </p>
 <p>45 twōšāḇ wəśāḵîr lō’-yō’ḵal-bwō: </p>
 <p>46 bəḇayiṯ ’eḥāḏ yē’āḵēl lō’-ṯwōṣî’ min-habayiṯ min-habāśār ḥûṣâ wə‘eṣem lō’ ṯišəbərû-ḇwō: </p>
 <p>47 kāl-‘ăḏaṯ yiśərā’ēl y<sup>a</sup>‘ăśû ’ōṯwō: </p>
 <p>48 wəḵî-yāḡûr ’itəḵā gēr wə‘āśâ fes<sup>a</sup>ḥ layhwâ himmwōl lwō ḵāl-zāḵār wə’āz yiqəraḇ l<sup>a</sup>‘ăśōṯwō wəhāyâ kə’ezər<sup>a</sup>ḥ hā’āreṣ wəḵāl-‘ārēl lō’-yō’ḵal bwō: </p>
 <p>49 twōrâ ’<sup>a</sup>ḥaṯ yihəyeh lā’ezərāḥ wəlagēr hagār bəṯwōḵəḵem: </p>
 <p>50 wayy<sup>a</sup>‘ăśû kāl-bənê yiśərā’ēl ka’ăšer ṣiûâ yəhwâ ’eṯ-mōšeh wə’eṯ-’ahărōn kēn ‘āśû: s</p>
 <p>51 wayəhî bə‘eṣem hayywōm hazzeh hwōṣî’ yəhwâ ’eṯ-bənê yiśərā’ēl mē’ereṣ miṣərayim ‘al-ṣiḇə’ōṯām: f</p>
 </td>
 </tr></table>
 <p></p><hr>
 <center>
 <a href="exo013.htm">Next: Exodus (Shemot) Chapter 13</a></center>
 </body>