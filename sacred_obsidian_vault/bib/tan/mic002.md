<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/mic002.htm">Polyglot</a> 
 <a href="../kjv/mic002.htm">KJV</a> 
 <a href="../sep/mic002.htm">Sep</a> 
 <a href="../vul/mic002.htm">Vul</a> 
 
 <br>
 <br><a href="mic.htm">Micah (Mikhah) Index</a><br>
  
 <a href="mic001.htm">Previous</a> 
 <a href="mic003.htm">Next</a> 
 </center>
 <hr>
 
 <h3 align="CENTER">Tanach (Hebrew): Micah (Mikhah) Chapter 2</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏ה֧וֹי חֹֽשְׁבֵי־אָ֛וֶן וּפֹ֥עֲלֵי רָ֖ע עַל־מִשְׁכְּבוֹתָ֑ם בְּא֤וֹר הַבֹּ֙קֶר֙ יַעֲשׂ֔וּהָ כִּ֥י יֶשׁ־לְאֵ֖ל יָדָֽם׃ </span></p>
 <p align="RIGHT"><span lang="he">‎<a name="002">2</a> ‏וְחָמְד֤וּ שָׂדוֹת֙ וְגָזָ֔לוּ וּבָתִּ֖ים וְנָשָׂ֑אוּ וְעָֽשְׁקוּ֙ גֶּ֣בֶר וּבֵית֔וֹ וְאִ֖ישׁ וְנַחֲלָתֽוֹ׃ פ</span></p>
 <p align="RIGHT"><span lang="he">‎<a name="003">3</a> ‏לָכֵ֗ן כֹּ֚ה אָמַ֣ר יְהוָ֔ה הִנְנִ֥י חֹשֵׁ֛ב עַל־הַמִּשְׁפָּחָ֥ה הַזֹּ֖את רָעָ֑ה אֲ֠שֶׁר לֹֽא־תָמִ֨ישׁוּ מִשָּׁ֜ם צַוְּארֹֽתֵיכֶ֗ם וְלֹ֤א תֵֽלְכוּ֙ רוֹמָ֔ה כִּ֛י עֵ֥ת רָעָ֖ה הִֽיא׃ </span></p>
 <p align="RIGHT"><span lang="he">‎<a name="004">4</a> ‏בַּיּ֨וֹם הַה֜וּא יִשָּׂ֧א עֲלֵיכֶ֣ם מָשָׁ֗ל וְנָהָ֨ה נְהִ֤י נִֽהְיָה֙ אָמַר֙ שָׁד֣וֹד נְשַׁדֻּ֔נוּ חֵ֥לֶק עַמִּ֖י יָמִ֑יר אֵ֚יךְ יָמִ֣ישׁ לִ֔י לְשׁוֹבֵ֥ב שָׂדֵ֖ינוּ יְחַלֵּֽק׃ </span></p>
 <p align="RIGHT"><span lang="he">‎<a name="005">5</a> ‏לָכֵן֙ לֹֽא־יִֽהְיֶ֣ה לְךָ֔ מַשְׁלִ֥יךְ חֶ֖בֶל בְּגוֹרָ֑ל בִּקְהַ֖ל יְהוָֽה׃ </span></p>
 <p align="RIGHT"><span lang="he">‎<a name="006">6</a> ‏אַל־תַּטִּ֖פוּ יַטִּיפ֑וּן לֹֽא־יַטִּ֣פוּ לָאֵ֔לֶּה לֹ֥א יִסַּ֖ג כְּלִמּֽוֹת׃ </span></p>
 <p align="RIGHT"><span lang="he">‎<a name="007">7</a> ‏הֶאָמ֣וּר בֵּֽית־יַעֲקֹ֗ב הֲקָצַר֙ ר֣וּחַ יְהוָ֔ה אִם־אֵ֖לֶּה מַעֲלָלָ֑יו הֲל֤וֹא דְבָרַ֨י יֵיטִ֔יבוּ עִ֖ם הַיָּשָׁ֥ר הוֹלֵֽךְ׃ </span></p>
 <p align="RIGHT"><span lang="he">‎<a name="008">8</a> ‏וְאֶתְמ֗וּל עַמִּי֙ לְאוֹיֵ֣ב יְקוֹמֵ֔ם מִמּ֣וּל שַׂלְמָ֔ה אֶ֖דֶר תַּפְשִׁט֑וּן מֵעֹבְרִ֣ים בֶּ֔טַח שׁוּבֵ֖י מִלְחָמָֽה׃ </span></p>
 <p align="RIGHT"><span lang="he">‎<a name="009">9</a> ‏נְשֵׁ֤י עַמִּי֙ תְּגָ֣רְשׁ֔וּן מִבֵּ֖ית תַּֽעֲנֻגֶ֑יהָ מֵעַל֙ עֹֽלָלֶ֔יהָ תִּקְח֥וּ הֲדָרִ֖י לְעוֹלָֽם׃ </span></p>
 <p align="RIGHT"><span lang="he">‎<a name="010">10</a> ‏ק֣וּמוּ וּלְכ֔וּ כִּ֥י לֹא־זֹ֖את הַמְּנוּחָ֑ה בַּעֲב֥וּר טָמְאָ֛ה תְּחַבֵּ֖ל וְחֶ֥בֶל נִמְרָֽץ׃ </span></p>
 <p align="RIGHT"><span lang="he">‎<a name="011">11</a> ‏לוּ־אִ֞ישׁ הֹלֵ֥ךְ ר֙וּחַ֙ וָשֶׁ֣קֶר כִּזֵּ֔ב אַטִּ֣ף לְךָ֔ לַיַּ֖יִן וְלַשֵּׁכָ֑ר וְהָיָ֥ה מַטִּ֖יף הָעָ֥ם הַזֶּֽה׃ </span></p>
 <p align="RIGHT"><span lang="he">‎<a name="012">12</a> ‏אָסֹ֨ף אֶאֱסֹ֜ף יַעֲקֹ֣ב כֻּלָּ֗ךְ קַבֵּ֤ץ אֲקַבֵּץ֙ שְׁאֵרִ֣ית יִשְׂרָאֵ֔ל יַ֥חַד אֲשִׂימֶ֖נּוּ כְּצֹ֣אן בָּצְרָ֑ה כְּעֵ֙דֶר֙ בְּת֣וֹךְ הַדָּֽבְר֔וֹ תְּהִימֶ֖נָה מֵאָדָֽם׃ </span></p>
 <p align="RIGHT"><span lang="he">‎<a name="013">13</a> ‏עָלָ֤ה הַפֹּרֵץ֙ לִפְנֵיהֶ֔ם פָּֽרְצוּ֙ וַֽיַּעֲבֹ֔רוּ שַׁ֖עַר וַיֵּ֣צְאוּ ב֑וֹ וַיַּעֲבֹ֤ר מַלְכָּם֙ לִפְנֵיהֶ֔ם וַיהוָ֖ה בְּרֹאשָֽׁם׃ פ</span></p>
 </td>
 <td width="50%">
 <p>1 hwōy ḥōšəḇê-’āwen ûfō‘ălê rā‘ ‘al-mišəkəḇwōṯām bə’wōr habōqer y<sup>a</sup>‘ăśûhā kî yeš-lə’ēl yāḏām: </p>
 <p>2 wəḥāməḏû śāḏwōṯ wəḡāzālû ûḇātîm wənāśā’û wə‘āšəqû geḇer ûḇêṯwō wə’îš wən<sup>a</sup>ḥălāṯwō: f</p>
 <p>3 lāḵēn kōh ’āmar yəhwâ hinənî ḥōšēḇ ‘al-hammišəpāḥâ hazzō’ṯ rā‘â ’ăšer lō’-ṯāmîšû miššām ṣaûə’rōṯêḵem wəlō’ ṯēləḵû rwōmâ kî ‘ēṯ rā‘â hî’: </p>
 <p>4 bayywōm hahû’ yiśśā’ ‘ălêḵem māšāl wənââ nəhî nihəyâ ’āmar šāḏwōḏ nəšadunû ḥēleq ‘ammî yāmîr ’êḵə yāmîš lî ləšwōḇēḇ śāḏênû yəḥallēq: </p>
 <p>5 lāḵēn lō’-yihəyeh ləḵā mašəlîḵə ḥeḇel bəḡwōrāl biqəhal yəhwâ: </p>
 <p>6 ’al-taṭṭifû yaṭṭîfûn lō’-yaṭṭifû lā’ēlleh lō’ yissaḡ kəlimmwōṯ: </p>
 <p>7 he’āmûr bêṯ-y<sup>a</sup>‘ăqōḇ hăqāṣar rûḥa yəhwâ ’im-’ēlleh m<sup>a</sup>‘ălālāyw hălwō’ ḏəḇāray yêṭîḇû ‘im hayyāšār hwōlēḵə: </p>
 <p>8 wə’eṯəmûl ‘ammî lə’wōyēḇ yəqwōmēm mimmûl śaləmâ ’eḏer tafəšiṭûn mē‘ōḇərîm beṭ<sup>a</sup>ḥ šûḇê miləḥāmâ: </p>
 <p>9 nəšê ‘ammî təḡārəšûn mibêṯ t<sup>a</sup>‘ănuḡeyhā mē‘al ‘ōlāleyhā tiqəḥû hăḏārî lə‘wōlām: </p>
 <p>10 qûmû ûləḵû kî lō’-zō’ṯ hammənûḥâ b<sup>a</sup>‘ăḇûr ṭāmə’â təḥabēl wəḥeḇel nimərāṣ: </p>
 <p>11 lû-’îš hōlēḵə rûḥa wāšeqer kizzēḇ ’aṭṭif ləḵā layyayin wəlaššēḵār wəhāyâ maṭṭîf hā‘ām hazzeh: </p>
 <p>12 ’āsōf ’e’ĕsōf y<sup>a</sup>‘ăqōḇ kullāḵə qabēṣ ’ăqabēṣ šə’ērîṯ yiśərā’ēl y<sup>a</sup>ḥaḏ ’ăśîmennû kəṣō’n bāṣərâ kə‘ēḏer bəṯwōḵə hadāḇərwō təhîmenâ mē’āḏām: </p>
 <p>13 ‘ālâ hapōrēṣ lifənêhem pārəṣû wayy<sup>a</sup>‘ăḇōrû š<sup>a</sup>‘ar wayyēṣə’û ḇwō wayy<sup>a</sup>‘ăḇōr maləkām lifənêhem wayhwâ bərō’šām: f</p>
 </td>
 </tr></table>
 <p></p><hr>
 <center>
 <a href="mic003.htm">Next: Micah (Mikhah) Chapter 3</a></center>
 </body>