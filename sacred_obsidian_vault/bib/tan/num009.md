<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/num009.htm">Polyglot</a> 
 <a href="../kjv/num009.htm">KJV</a> 
 <a href="../sep/num009.htm">Sep</a> 
 <a href="../vul/num009.htm">Vul</a> 
 
 <br>
 <br><a href="num.htm">Numbers (Bemidbar) Index</a><br>
  
 <a href="num008.htm">Previous</a> 
 <a href="num010.htm">Next</a> 
 </center>
 <hr>
 
 <h3 align="CENTER">Tanach (Hebrew): Numbers (Bemidbar) Chapter 9</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְדַבֵּ֣ר יְהוָ֣ה אֶל־מֹשֶׁ֣ה בְמִדְבַּר־סִ֠ינַי בַּשָּׁנָ֨ה הַשֵּׁנִ֜ית לְצֵאתָ֨ם מֵאֶ֧רֶץ מִצְרַ֛יִם בַּחֹ֥דֶשׁ הָרִאשׁ֖וֹן לֵאמֹֽר׃ </span></p>
 <p align="RIGHT"><span lang="he">‎<a name="002">2</a> ‏וְיַעֲשׂ֧וּ בְנֵי־יִשְׂרָאֵ֛ל אֶת־הַפָּ֖סַח בְּמוֹעֲדֽוֹ׃ </span></p>
 <p align="RIGHT"><span lang="he">‎<a name="003">3</a> ‏בְּאַרְבָּעָ֣ה עָשָֽׂר־י֠וֹם בַּחֹ֨דֶשׁ הַזֶּ֜ה בֵּ֧ין הָֽעֲרְבַּ֛יִם<font color="red"><sup>1</sup></font> תַּעֲשׂ֥וּ אֹת֖וֹ בְּמוֹעֲד֑וֹ כְּכָל־חֻקֹּתָ֥יו וּכְכָל־מִשְׁפָּטָ֖יו תַּעֲשׂ֥וּ אֹתֽוֹ׃ </span></p>
 <p align="RIGHT"><span lang="he">‎<a name="004">4</a> ‏וַיְדַבֵּ֥ר מֹשֶׁ֛ה אֶל־בְּנֵ֥י יִשְׂרָאֵ֖ל לַעֲשֹׂ֥ת הַפָּֽסַח׃ </span></p>
 <p align="RIGHT"><span lang="he">‎<a name="005">5</a> ‏וַיַּעֲשׂ֣וּ אֶת־הַפֶּ֡סַח בָּרִאשׁ֡וֹן בְּאַרְבָּעָה֩ עָשָׂ֨ר י֥וֹם לַחֹ֛דֶשׁ בֵּ֥ין הָעַרְבַּ֖יִם בְּמִדְבַּ֣ר סִינָ֑י כְּ֠כֹל אֲשֶׁ֨ר צִוָּ֤ה יְהוָה֙ אֶת־מֹשֶׁ֔ה כֵּ֥ן עָשׂ֖וּ בְּנֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="006">6</a> ‏וַיְהִ֣י אֲנָשִׁ֗ים אֲשֶׁ֨ר הָי֤וּ טְמֵאִים֙ לְנֶ֣פֶשׁ אָדָ֔ם וְלֹא־יָכְל֥וּ לַעֲשֹׂת־הַפֶּ֖סַח בַּיּ֣וֹם הַה֑וּא וַֽיִּקְרְב֞וּ לִפְנֵ֥י מֹשֶׁ֛ה וְלִפְנֵ֥י אַהֲרֹ֖ן בַּיּ֥וֹם הַהֽוּא׃ </span></p>
 <p align="RIGHT"><span lang="he">‎<a name="007">7</a> ‏וַ֠יֹּאמְרוּ הָאֲנָשִׁ֤ים הָהֵ֙מָּה֙ אֵלָ֔יו אֲנַ֥חְנוּ טְמֵאִ֖ים לְנֶ֣פֶשׁ אָדָ֑ם לָ֣מָּה נִגָּרַ֗ע לְבִלְתִּ֨י הַקְרִ֜ב אֶת־קָרְבַּ֤ן יְהוָה֙ בְּמֹ֣עֲד֔וֹ בְּת֖וֹךְ בְּנֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="008">8</a> ‏וַיֹּ֥אמֶר אֲלֵהֶ֖ם מֹשֶׁ֑ה עִמְד֣וּ וְאֶשְׁמְעָ֔ה מַה־יְצַוֶּ֥ה יְהוָ֖ה לָכֶֽם׃ פ</span></p>
 <p align="RIGHT"><span lang="he">‎<a name="009">9</a> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </span></p>
 <p align="RIGHT"><span lang="he">‎<a name="010">10</a> ‏דַּבֵּ֛ר אֶל־בְּנֵ֥י יִשְׂרָאֵ֖ל לֵאמֹ֑ר אִ֣ישׁ אִ֣ישׁ כִּי־יִהְיֶֽה־טָמֵ֣א׀ לָנֶ֡פֶשׁ אוֹ֩ בְדֶ֨רֶךְ רְחֹקָ֜הׅ<font color="red"><sup>4</sup></font> לָכֶ֗ם א֚וֹ לְדֹרֹ֣תֵיכֶ֔ם וְעָ֥שָׂה פֶ֖סַח לַיהוָֽה׃ </span></p>
 <p align="RIGHT"><span lang="he">‎<a name="011">11</a> ‏בַּחֹ֨דֶשׁ הַשֵּׁנִ֜י בְּאַרְבָּעָ֨ה עָשָׂ֥ר י֛וֹם בֵּ֥ין הָעַרְבַּ֖יִם יַעֲשׂ֣וּ אֹת֑וֹ עַל־מַצּ֥וֹת וּמְרֹרִ֖ים יֹאכְלֻֽהוּ׃ </span></p>
 <p align="RIGHT"><span lang="he">‎<a name="012">12</a> ‏לֹֽא־יַשְׁאִ֤ירוּ מִמֶּ֙נּוּ֙ עַד־בֹּ֔קֶר וְעֶ֖צֶם לֹ֣א יִשְׁבְּרוּ־ב֑וֹ כְּכָל־חֻקַּ֥ת הַפֶּ֖סַח יַעֲשׂ֥וּ אֹתֽוֹ׃ </span></p>
 <p align="RIGHT"><span lang="he">‎<a name="013">13</a> ‏וְהָאִישׁ֩ אֲשֶׁר־ה֨וּא טָה֜וֹר וּבְדֶ֣רֶךְ לֹא־הָיָ֗ה וְחָדַל֙ לַעֲשׂ֣וֹת הַפֶּ֔סַח וְנִכְרְתָ֛ה הַנֶּ֥פֶשׁ הַהִ֖וא מֵֽעַמֶּ֑יהָ כִּ֣י׀ קָרְבַּ֣ן יְהוָ֗ה לֹ֤א הִקְרִיב֙ בְּמֹ֣עֲד֔וֹ חֶטְא֥וֹ יִשָּׂ֖א הָאִ֥ישׁ הַהֽוּא׃ </span></p>
 <p align="RIGHT"><span lang="he">‎<a name="014">14</a> ‏וְכִֽי־יָג֨וּר אִתְּכֶ֜ם גֵּ֗ר וְעָ֤שָֽׂה פֶ֙סַח֙ לַֽיהוָ֔ה כְּחֻקַּ֥ת הַפֶּ֛סַח וּכְמִשְׁפָּט֖וֹ כֵּ֣ן יַעֲשֶׂ֑ה חֻקָּ֤ה אַחַת֙ יִהְיֶ֣ה לָכֶ֔ם וְלַגֵּ֖ר וּלְאֶזְרַ֥ח הָאָֽרֶץ׃ פ</span></p>
 <p align="RIGHT"><span lang="he">‎<a name="015">15</a> ‏וּבְיוֹם֙ הָקִ֣ים אֶת־הַמִּשְׁכָּ֔ן כִּסָּ֤ה הֶֽעָנָן֙ אֶת־הַמִּשְׁכָּ֔ן לְאֹ֖הֶל הָעֵדֻ֑ת וּבָעֶ֜רֶב יִהְיֶ֧ה עַֽל־הַמִּשְׁכָּ֛ן כְּמַרְאֵה־אֵ֖שׁ עַד־בֹּֽקֶר׃ </span></p>
 <p align="RIGHT"><span lang="he">‎<a name="016">16</a> ‏כֵּ֚ן יִהְיֶ֣ה תָמִ֔יד הֶעָנָ֖ן יְכַסֶּ֑נּוּ וּמַרְאֵה־אֵ֖שׁ לָֽיְלָה׃ </span></p>
 <p align="RIGHT"><span lang="he">‎<a name="017">17</a> ‏וּלְפִ֞י הֵעָלֹ֤ת הֶֽעָנָן֙ מֵעַ֣ל הָאֹ֔הֶל וְאַ֣חֲרֵי־כֵ֔ן יִסְע֖וּ בְּנֵ֣י יִשְׂרָאֵ֑ל וּבִמְק֗וֹם אֲשֶׁ֤ר יִשְׁכָּן־שָׁם֙ הֶֽעָנָ֔ן שָׁ֥ם יַחֲנ֖וּ בְּנֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="018">18</a> ‏עַל־פִּ֣י יְהוָ֗ה יִסְעוּ֙ בְּנֵ֣י יִשְׂרָאֵ֔ל וְעַל־פִּ֥י יְהוָ֖ה יַחֲנ֑וּ כָּל־יְמֵ֗י אֲשֶׁ֨ר יִשְׁכֹּ֧ן הֶעָנָ֛ן עַל־הַמִּשְׁכָּ֖ן יַחֲנֽוּ׃ </span></p>
 <p align="RIGHT"><span lang="he">‎<a name="019">19</a> ‏וּבְהַאֲרִ֧יךְ הֶֽעָנָ֛ן עַל־הַמִּשְׁכָּ֖ן יָמִ֣ים רַבִּ֑ים וְשָׁמְר֧וּ בְנֵי־יִשְׂרָאֵ֛ל אֶת־מִשְׁמֶ֥רֶת יְהוָ֖ה וְלֹ֥א יִסָּֽעוּ׃ </span></p>
 <p align="RIGHT"><span lang="he">‎<a name="020">20</a> ‏וְיֵ֞שׁ אֲשֶׁ֨ר יִהְיֶ֧ה הֶֽעָנָ֛ן יָמִ֥ים מִסְפָּ֖ר עַל־הַמִּשְׁכָּ֑ן עַל־פִּ֤י יְהוָה֙ יַחֲנ֔וּ וְעַל־פִּ֥י יְהוָ֖ה יִסָּֽעוּ׃ </span></p>
 <p align="RIGHT"><span lang="he">‎<a name="021">21</a> ‏וְיֵ֞שׁ אֲשֶׁר־יִהְיֶ֤ה<font color="red"><sup>3</sup></font> הֶֽעָנָן֙ מֵעֶ֣רֶב עַד־בֹּ֔קֶר וְנַעֲלָ֧ה הֶֽעָנָ֛ן בַּבֹּ֖קֶר וְנָסָ֑עוּ א֚וֹ יוֹמָ֣ם וָלַ֔יְלָה וְנַעֲלָ֥ה הֶעָנָ֖ן וְנָסָֽעוּ׃ </span></p>
 <p align="RIGHT"><span lang="he">‎<a name="022">22</a> ‏אֽוֹ־יֹמַ֜יִם אוֹ־חֹ֣דֶשׁ אוֹ־יָמִ֗ים בְּהַאֲרִ֨יךְ הֶעָנָ֤ן עַל־הַמִּשְׁכָּן֙ לִשְׁכֹּ֣ן עָלָ֔יו יַחֲנ֥וּ בְנֵֽי־יִשְׂרָאֵ֖ל וְלֹ֣א יִסָּ֑עוּ וּבְהֵעָלֹת֖וֹ יִסָּֽעוּ׃ </span></p>
 <p align="RIGHT"><span lang="he">‎<a name="023">23</a> ‏עַל־פִּ֤י יְהוָה֙ יַחֲנ֔וּ וְעַל־פִּ֥י יְהוָ֖ה יִסָּ֑עוּ אֶת־מִשְׁמֶ֤רֶת יְהוָה֙ שָׁמָ֔רוּ עַל־פִּ֥י יְהוָ֖ה בְּיַד־מֹשֶֽׁה׃ פ</span></p>
 </td>
 <td width="50%">
 <p>1 wayəḏabēr yəhwâ ’el-mōšeh ḇəmiḏəbar-sînay baššānâ haššēnîṯ ləṣē’ṯām mē’ereṣ miṣərayim b<sup>a</sup>ḥōḏeš hāri’šwōn lē’mōr: </p>
 <p>2 wəy<sup>a</sup>‘ăśû ḇənê-yiśərā’ēl ’eṯ-hapās<sup>a</sup>ḥ bəmwō‘ăḏwō: </p>
 <p>3 bə’arəbā‘â ‘āśār-ywōm b<sup>a</sup>ḥōḏeš hazzeh bên hā‘ărəbayim<font color="red"><sup>1</sup></font> t<sup>a</sup>‘ăśû ’ōṯwō bəmwō‘ăḏwō kəḵāl-ḥuqqōṯāyw ûḵəḵāl-mišəpāṭāyw t<sup>a</sup>‘ăśû ’ōṯwō: </p>
 <p>4 wayəḏabēr mōšeh ’el-bənê yiśərā’ēl l<sup>a</sup>‘ăśōṯ hapās<sup>a</sup>ḥ: </p>
 <p>5 wayy<sup>a</sup>‘ăśû ’eṯ-hapes<sup>a</sup>ḥ bāri’šwōn bə’arəbā‘â ‘āśār ywōm l<sup>a</sup>ḥōḏeš bên hā‘arəbayim bəmiḏəbar sînāy kəḵōl ’ăšer ṣiûâ yəhwâ ’eṯ-mōšeh kēn ‘āśû bənê yiśərā’ēl: </p>
 <p>6 wayəhî ’ănāšîm ’ăšer hāyû ṭəmē’îm lənefeš ’āḏām wəlō’-yāḵəlû l<sup>a</sup>‘ăśōṯ-hapes<sup>a</sup>ḥ bayywōm hahû’ wayyiqərəḇû lifənê mōšeh wəlifənê ’ahărōn bayywōm hahû’: </p>
 <p>7 wayyō’mərû hā’ănāšîm hâēmmâ ’ēlāyw ’ăn<sup>a</sup>ḥənû ṭəmē’îm lənefeš ’āḏām lāmmâ nigār<sup>a</sup>‘ ləḇilətî haqəriḇ ’eṯ-qārəban yəhwâ bəmō‘ăḏwō bəṯwōḵə bənê yiśərā’ēl: </p>
 <p>8 wayyō’mer ’ălēhem mōšeh ‘iməḏû wə’ešəmə‘â mah-yəṣaûeh yəhwâ lāḵem: f</p>
 <p>9 wayəḏabēr yəhwâ ’el-mōšeh llē’mōr: </p>
 <p>10 dabēr ’el-bənê yiśərā’ēl lē’mōr ’îš ’îš kî-yihəyeh-ṭāmē’| lānefeš ’wō ḇəḏereḵə rəḥōqâׅ<font color="red"><sup>4</sup></font> lāḵem ’wō ləḏōrōṯêḵem wə‘āśâ fes<sup>a</sup>ḥ layhwâ: </p>
 <p>11 b<sup>a</sup>ḥōḏeš haššēnî bə’arəbā‘â ‘āśār ywōm bên hā‘arəbayim y<sup>a</sup>‘ăśû ’ōṯwō ‘al-maṣṣwōṯ ûmərōrîm yō’ḵəluhû: </p>
 <p>12 lō’-yašə’îrû mimmennû ‘aḏ-bōqer wə‘eṣem lō’ yišəbərû-ḇwō kəḵāl-ḥuqqaṯ hapes<sup>a</sup>ḥ y<sup>a</sup>‘ăśû ’ōṯwō: </p>
 <p>13 wəhā’îš ’ăšer-hû’ ṭâwōr ûḇəḏereḵə lō’-hāyâ wəḥāḏal l<sup>a</sup>‘ăśwōṯ hapes<sup>a</sup>ḥ wəniḵərəṯâ hannefeš hahiw’ mē‘ammeyhā kî| qārəban yəhwâ lō’ hiqərîḇ bəmō‘ăḏwō ḥeṭə’wō yiśśā’ hā’îš hahû’: </p>
 <p>14 wəḵî-yāḡûr ’itəḵem gēr wə‘āśâ fes<sup>a</sup>ḥ layhwâ kəḥuqqaṯ hapes<sup>a</sup>ḥ ûḵəmišəpāṭwō kēn y<sup>a</sup>‘ăśeh ḥuqqâ ’<sup>a</sup>ḥaṯ yihəyeh lāḵem wəlagēr ûlə’ezər<sup>a</sup>ḥ hā’āreṣ: f</p>
 <p>15 ûḇəywōm hāqîm ’eṯ-hammišəkān kissâ he‘ānān ’eṯ-hammišəkān lə’ōhel hā‘ēḏuṯ ûḇā‘ereḇ yihəyeh ‘al-hammišəkān kəmarə’ēh-’ēš ‘aḏ-bōqer: </p>
 <p>16 kēn yihəyeh ṯāmîḏ he‘ānān yəḵassennû ûmarə’ēh-’ēš lāyəlâ: </p>
 <p>17 ûləfî hē‘ālōṯ he‘ānān mē‘al hā’ōhel wə’<sup>a</sup>ḥărê-ḵēn yisə‘û bənê yiśərā’ēl ûḇiməqwōm ’ăšer yišəkān-šām he‘ānān šām y<sup>a</sup>ḥănû bənê yiśərā’ēl: </p>
 <p>18 ‘al-pî yəhwâ yisə‘û bənê yiśərā’ēl wə‘al-pî yəhwâ y<sup>a</sup>ḥănû kāl-yəmê ’ăšer yišəkōn he‘ānān ‘al-hammišəkān y<sup>a</sup>ḥănû: </p>
 <p>19 ûḇəha’ărîḵə he‘ānān ‘al-hammišəkān yāmîm rabîm wəšāmərû ḇənê-yiśərā’ēl ’eṯ-mišəmereṯ yəhwâ wəlō’ yissā‘û: </p>
 <p>20 wəyēš ’ăšer yihəyeh he‘ānān yāmîm misəpār ‘al-hammišəkān ‘al-pî yəhwâ y<sup>a</sup>ḥănû wə‘al-pî yəhwâ yissā‘û: </p>
 <p>21 wəyēš ’ăšer-yihəyeh<font color="red"><sup>3</sup></font> he‘ānān mē‘ereḇ ‘aḏ-bōqer wən<sup>a</sup>‘ălâ he‘ānān babōqer wənāsā‘û ’wō ywōmām wālayəlâ wən<sup>a</sup>‘ălâ he‘ānān wənāsā‘û: </p>
 <p>22 ’wō-yōmayim ’wō-ḥōḏeš ’wō-yāmîm bəha’ărîḵə he‘ānān ‘al-hammišəkān lišəkōn ‘ālāyw y<sup>a</sup>ḥănû ḇənê-yiśərā’ēl wəlō’ yissā‘û ûḇəhē‘ālōṯwō yissā‘û: </p>
 <p>23 ‘al-pî yəhwâ y<sup>a</sup>ḥănû wə‘al-pî yəhwâ yissā‘û ’eṯ-mišəmereṯ yəhwâ šāmārû ‘al-pî yəhwâ bəyaḏ-mōšeh: f</p>
 </td>
 </tr></table>
 <p></p><hr>
 <center>
 <a href="num010.htm">Next: Numbers (Bemidbar) Chapter 10</a></center>
 </body>