<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/job016.htm">Polyglot</a> 
 <a href="../kjv/job016.htm">KJV</a> 
 <a href="../sep/job016.htm">Sep</a> 
 <a href="../vul/job016.htm">Vul</a> 
 
 <br>
 <br><a href="job.htm">Job (Iyov) Index</a><br>
  
 <a href="job015.htm">Previous</a> 
 <a href="job017.htm">Next</a> 
 </center>
 <hr>
 
 <h3 align="CENTER">Tanach (Hebrew): Job (Iyov) Chapter 16</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיַּ֥עַן אִיּ֗וֹב וַיֹּאמַֽר׃ </span></p>
 <p align="RIGHT"><span lang="he">‎<a name="002">2</a> ‏שָׁמַ֣עְתִּי כְאֵ֣לֶּה רַבּ֑וֹת מְנַחֲמֵ֖י עָמָ֣ל כֻּלְּכֶֽם׃ </span></p>
 <p align="RIGHT"><span lang="he">‎<a name="003">3</a> ‏הֲקֵ֥ץ לְדִבְרֵי־ר֑וּחַ א֥וֹ מַה־יַּ֝מְרִֽיצְךָ֗ כִּ֣י תַעֲנֶֽה׃ </span></p>
 <p align="RIGHT"><span lang="he">‎<a name="004">4</a> ‏גַּ֤ם׀ אָנֹכִי֮ כָּכֶ֪ם אֲדַ֫בֵּ֥רָה ל֤וּ־יֵ֪שׁ נַפְשְׁכֶ֡ם תַּ֤חַת נַפְשִׁ֗י אַחְבִּ֣ירָה עֲלֵיכֶ֣ם בְּמִלִּ֑ים וְאָנִ֥יעָה עֲ֝לֵיכֶ֗ם בְּמ֣וֹ רֹאשִֽׁי׃ </span></p>
 <p align="RIGHT"><span lang="he">‎<a name="005">5</a> ‏אֲאַמִּצְכֶ֥ם בְּמוֹ־פִ֑י וְנִ֖יד שְׂפָתַ֣י יַחְשֹֽׂךְ׃ </span></p>
 <p align="RIGHT"><span lang="he">‎<a name="006">6</a> ‏אִֽם־אֲ֭דַבְּרָה לֹא־יֵחָשֵׂ֣ךְ כְּאֵבִ֑י וְ֝אַחְדְּלָ֗ה מַה־מִנִּ֥י יַהֲלֹֽךְ׃ </span></p>
 <p align="RIGHT"><span lang="he">‎<a name="007">7</a> ‏אַךְ־עַתָּ֥ה הֶלְאָ֑נִי הֲ֝שִׁמּ֗וֹתָ כָּל־עֲדָתִֽי׃ </span></p>
 <p align="RIGHT"><span lang="he">‎<a name="008">8</a> ‏וַֽ֭תִּקְמְטֵנִי לְעֵ֣ד הָיָ֑ה וַיָּ֥קָם בִּ֥י כַ֝חֲשִׁ֗י בְּפָנַ֥י יַעֲנֶֽה׃ </span></p>
 <p align="RIGHT"><span lang="he">‎<a name="009">9</a> ‏אַפּ֤וֹ טָרַ֨ף׀ וַֽיִּשְׂטְמֵ֗נִי חָרַ֣ק עָלַ֣י בְּשִׁנָּ֑יו צָרִ֓י׀ יִלְט֖וֹשׁ עֵינָ֣יו לִֽי׃ </span></p>
 <p align="RIGHT"><span lang="he">‎<a name="010">10</a> ‏פָּעֲר֬וּ עָלַ֨י׀ בְּפִיהֶ֗ם בְּ֭חֶרְפָּה הִכּ֣וּ לְחָיָ֑י יַ֝֗חַד עָלַ֥י יִתְמַלָּאֽוּן׃ </span></p>
 <p align="RIGHT"><span lang="he">‎<a name="011">11</a> ‏יַסְגִּירֵ֣נִי אֵ֭ל אֶ֣ל עֲוִ֑יל וְעַל־יְדֵ֖י רְשָׁעִ֣ים יִרְטֵֽנִי׃ </span></p>
 <p align="RIGHT"><span lang="he">‎<a name="012">12</a> ‏שָׁ֘לֵ֤ו הָיִ֨יתִי׀ וַֽיְפַרְפְּרֵ֗נִי וְאָחַ֣ז בְּ֭עָרְפִּי וַֽיְפַצְפְּצֵ֑נִי וַיְקִימֵ֥נִי ל֝֗וֹ לְמַטָּרָֽה׃ </span></p>
 <p align="RIGHT"><span lang="he">‎<a name="013">13</a> ‏יָ֘סֹ֤בּוּ עָלַ֨י׀ רַבָּ֗יו יְפַלַּ֣ח כִּ֭לְיוֹתַי וְלֹ֣א יַחְמ֑וֹל יִשְׁפֹּ֥ךְ לָ֝אָ֗רֶץ מְרֵרָֽתִי׃ </span></p>
 <p align="RIGHT"><span lang="he">‎<a name="014">14</a> ‏יִפְרְצֵ֣נִי פֶ֭רֶץ עַל־פְּנֵי־פָ֑רֶץ יָרֻ֖ץ עָלַ֣י כְּגִבּֽוֹר׃ </span></p>
 <p align="RIGHT"><span lang="he">‎<a name="015">15</a> ‏שַׂ֣ק תָּ֭פַרְתִּי עֲלֵ֣י גִלְדִּ֑י וְעֹלַ֖לְתִּי בֶעָפָ֣ר קַרְנִֽי׃ </span></p>
 <p align="RIGHT"><span lang="he">‎<a name="016">16</a> ‏פָּנַ֣י <font color="brown">חמרמרה</font> <font color="blue">חֳ֭מַרְמְרוּ</font> מִנִּי־בֶ֑כִי וְעַ֖ל עַפְעַפַּ֣י צַלְמָֽוֶת׃ </span></p>
 <p align="RIGHT"><span lang="he">‎<a name="017">17</a> ‏עַ֭ל לֹא־חָמָ֣ס בְּכַפָּ֑י וּֽתְפִלָּתִ֥י זַכָּֽה׃ </span></p>
 <p align="RIGHT"><span lang="he">‎<a name="018">18</a> ‏אֶ֭רֶץ אַל־תְּכַסִּ֣י דָמִ֑י וְֽאַל־יְהִ֥י מָ֝ק֗וֹם לְזַעֲקָתִֽי׃ </span></p>
 <p align="RIGHT"><span lang="he">‎<a name="019">19</a> ‏גַּם־עַ֭תָּה הִנֵּה־בַשָּׁמַ֣יִם עֵדִ֑י וְ֝שָׂהֲדִ֗י בַּמְּרוֹמִֽים׃ </span></p>
 <p align="RIGHT"><span lang="he">‎<a name="020">20</a> ‏מְלִיצַ֥י רֵעָ֑י אֶל־אֱ֝ל֗וֹהַ דָּלְפָ֥ה עֵינִֽי׃ </span></p>
 <p align="RIGHT"><span lang="he">‎<a name="021">21</a> ‏וְיוֹכַ֣ח לְגֶ֣בֶר עִם־אֱל֑וֹהַּ וּֽבֶן־אָדָ֥ם לְרֵעֵֽהוּ׃ </span></p>
 <p align="RIGHT"><span lang="he">‎<a name="022">22</a> ‏כִּֽי־שְׁנ֣וֹת מִסְפָּ֣ר יֶאֱתָ֑יוּ וְאֹ֖רַח לֹא־אָשׁ֣וּב אֶהֱלֹֽךְ׃ </span></p>
 </td>
 <td width="50%">
 <p>1 wayy<sup>a</sup>‘an ’îywōḇ wayyō’mar: </p>
 <p>2 šām<sup>a</sup>‘ətî ḵə’ēlleh rabwōṯ mən<sup>a</sup>ḥămê ‘āmāl kulləḵem: </p>
 <p>3 hăqēṣ ləḏiḇərê-rûḥa ’wō mah-yyamərîṣəḵā kî ṯ<sup>a</sup>‘ăneh: </p>
 <p>4 gam| ’ānōḵî kāḵem ’ăḏabērâ lû-yēš nafəšəḵem t<sup>a</sup>ḥaṯ nafəšî ’<sup>a</sup>ḥəbîrâ ‘ălêḵem bəmillîm wə’ānî‘â ‘ălêḵem bəmwō rō’šî: </p>
 <p>5 ’ă’ammiṣəḵem bəmwō-fî wənîḏ śəfāṯay y<sup>a</sup>ḥəśōḵə: </p>
 <p>6 ’im-’ăḏabərâ lō’-yēḥāśēḵə kə’ēḇî wə’<sup>a</sup>ḥədəlâ mah-minnî yahălōḵə: </p>
 <p>7 ’aḵə-‘atâ helə’ānî hăšimmwōṯā kāl-‘ăḏāṯî: </p>
 <p>8 watiqəməṭēnî lə‘ēḏ hāyâ wayyāqām bî ḵ<sup>a</sup>ḥăšî bəfānay y<sup>a</sup>‘ăneh: </p>
 <p>9 ’apwō ṭāraf| wayyiśəṭəmēnî ḥāraq ‘ālay bəšinnāyw ṣārî| yiləṭwōš ‘ênāyw lî: </p>
 <p>10 pā‘ărû ‘ālay| bəfîhem bəḥerəpâ hikû ləḥāyāy y<sup>a</sup>ḥaḏ ‘ālay yiṯəmallā’ûn: </p>
 <p>11 yasəgîrēnî ’ēl ’el ‘ăwîl wə‘al-yəḏê rəšā‘îm yirəṭēnî: </p>
 <p>12 šālēw hāyîṯî| wayəfarəpərēnî wə’āḥaz bə‘ārəpî wayəfaṣəpəṣēnî wayəqîmēnî lwō ləmaṭṭārâ: </p>
 <p>13 yāsōbû ‘ālay| rabāyw yəfall<sup>a</sup>ḥ kiləywōṯay wəlō’ y<sup>a</sup>ḥəmwōl yišəpōḵə lā’āreṣ mərērāṯî: </p>
 <p>14 yifərəṣēnî fereṣ ‘al-pənê-fāreṣ yāruṣ ‘ālay kəḡibwōr: </p>
 <p>15 śaq tāfarətî ‘ălê ḡilədî wə‘ōlalətî ḇe‘āfār qarənî: </p>
 <p>16 pānay <font color="brown">ḥŏmarəmərâ</font> <font color="blue">ḥŏmarəmərû</font> minnî-ḇeḵî wə‘al ‘afə‘apay ṣaləmāweṯ: </p>
 <p>17 ‘al lō’-ḥāmās bəḵapāy ûṯəfillāṯî zakâ: </p>
 <p>18 ’ereṣ ’al-təḵassî ḏāmî wə’al-yəhî māqwōm ləz<sup>a</sup>‘ăqāṯî: </p>
 <p>19 gam-‘atâ hinnēh-ḇaššāmayim ‘ēḏî wəśâăḏî bammərwōmîm: </p>
 <p>20 məlîṣay rē‘āy ’el-’ĕlwōha dāləfâ ‘ênî: </p>
 <p>21 wəywōḵ<sup>a</sup>ḥ ləḡeḇer ‘im-’ĕlwōhha ûḇen-’āḏām lərē‘ēhû: </p>
 <p>22 kî-šənwōṯ misəpār ye’ĕṯāyû wə’ōr<sup>a</sup>ḥ lō’-’āšûḇ ’ehĕlōḵə: </p>
 </td>
 </tr></table>
 <p></p><hr>
 <center>
 <a href="job017.htm">Next: Job (Iyov) Chapter 17</a></center>
 </body>