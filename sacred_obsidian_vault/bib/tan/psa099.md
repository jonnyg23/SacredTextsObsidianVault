<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa099.htm">Polyglot</a> 
 <a href="../kjv/psa099.htm">KJV</a> 
 <a href="../sep/psa099.htm">Sep</a> 
 <a href="../vul/psa099.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa098.htm">Previous</a> 
 <a href="psa100.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 99</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏יְהוָ֣ה מָ֭לָךְ יִרְגְּז֣וּ עַמִּ֑ים יֹשֵׁ֥ב כְּ֝רוּבִ֗ים תָּנ֥וּט הָאָֽרֶץ׃ </span></p>
 <p align="RIGHT"><span lang="he">‎<a name="002">2</a> ‏יְ֭הוָה בְּצִיּ֣וֹן גָּד֑וֹל וְרָ֥ם ה֝֗וּא עַל־כָּל־הָֽעַמִּֽים׃ </span></p>
 <p align="RIGHT"><span lang="he">‎<a name="003">3</a> ‏יוֹד֣וּ שִׁ֭מְךָ גָּד֥וֹל וְנוֹרָ֗א קָד֥וֹשׁ הֽוּא׃ </span></p>
 <p align="RIGHT"><span lang="he">‎<a name="004">4</a> ‏וְעֹ֥ז מֶלֶךְ֮ מִשְׁפָּ֪ט אָ֫הֵ֥ב אַ֭תָּה כּוֹנַ֣נְתָּ מֵישָׁרִ֑ים מִשְׁפָּ֥ט וּ֝צְדָקָ֗ה בְּיַעֲקֹ֤ב׀ אַתָּ֬ה עָשִֽׂיתָ׃ </span></p>
 <p align="RIGHT"><span lang="he">‎<a name="005">5</a> ‏רֽוֹמְמ֡וּ יְה֘וָ֤ה אֱלֹהֵ֗ינוּ וְֽ֭הִשְׁתַּחֲווּ לַהֲדֹ֥ם רַגְלָ֗יו קָד֥וֹשׁ הֽוּא׃ </span></p>
 <p align="RIGHT"><span lang="he">‎<a name="006">6</a> ‏מֹ֘שֶׁ֤ה וְאַהֲרֹ֨ן׀ בְּֽכֹהֲנָ֗יו וּ֭שְׁמוּאֵל בְּקֹרְאֵ֣י שְׁמ֑וֹ קֹרִ֥אים אֶל־יְ֝הוָ֗ה וְה֣וּא יַעֲנֵֽם׃ </span></p>
 <p align="RIGHT"><span lang="he">‎<a name="007">7</a> ‏בְּעַמּ֣וּד עָ֭נָן יְדַבֵּ֣ר אֲלֵיהֶ֑ם שָׁמְר֥וּ עֵ֝דֹתָ֗יו וְחֹ֣ק נָֽתַן־לָֽמוֹ׃ </span></p>
 <p align="RIGHT"><span lang="he">‎<a name="008">8</a> ‏יְהוָ֣ה אֱלֹהֵינוּ֮ אַתָּ֪ה עֲנִ֫יתָ֥ם אֵ֣ל נֹ֭שֵׂא הָיִ֣יתָ לָהֶ֑ם וְ֝נֹקֵ֗ם עַל־עֲלִילוֹתָֽם׃ </span></p>
 <p align="RIGHT"><span lang="he">‎<a name="009">9</a> ‏רֽוֹמְמ֡וּ יְה֘וָ֤ה אֱלֹהֵ֗ינוּ וְ֭הִֽשְׁתַּחֲווּ לְהַ֣ר קָדְשׁ֑וֹ כִּֽי־קָ֝ד֗וֹשׁ יְהוָ֥ה אֱלֹהֵֽינוּ׃ </span></p>
 </td>
 <td width="50%">
 <p>1 yəhwâ mālāḵə yirəgəzû ‘ammîm yōšēḇ kərûḇîm tānûṭ hā’āreṣ: </p>
 <p>2 yəhwâ bəṣîywōn gāḏwōl wərām hû’ ‘al-kāl-hā‘ammîm: </p>
 <p>3 ywōḏû šiməḵā gāḏwōl wənwōrā’ qāḏwōš hû’: </p>
 <p>4 wə‘ōz meleḵə mišəpāṭ ’âēḇ ’atâ kwōnanətā mêšārîm mišəpāṭ ûṣəḏāqâ bəy<sup>a</sup>‘ăqōḇ| ’atâ ‘āśîṯā: </p>
 <p>5 rwōməmû yəhwâ ’ĕlōhênû wəhišət<sup>a</sup>ḥăwû lahăḏōm raḡəlāyw qāḏwōš hû’: </p>
 <p>6 mōšeh wə’ahărōn| bəḵōhănāyw ûšəmû’ēl bəqōrə’ê šəmwō qōri’ym ’el-yəhwâ wəhû’ y<sup>a</sup>‘ănēm: </p>
 <p>7 bə‘ammûḏ ‘ānān yəḏabēr ’ălêhem šāmərû ‘ēḏōṯāyw wəḥōq nāṯan-lāmwō: </p>
 <p>8 yəhwâ ’ĕlōhênû ’atâ ‘ănîṯām ’ēl nōśē’ hāyîṯā lâem wənōqēm ‘al-‘ălîlwōṯām: </p>
 <p>9 rwōməmû yəhwâ ’ĕlōhênû wəhišət<sup>a</sup>ḥăwû ləhar qāḏəšwō kî-qāḏwōš yəhwâ ’ĕlōhênû: </p>
 </td>
 </tr></table>
 <p></p><hr>
 <center>
 <a href="psa100.htm">Next: Psalms (Tehilim) Chapter 100</a></center>
 </body>