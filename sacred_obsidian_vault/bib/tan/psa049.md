<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa049.htm">Polyglot</a> 
 <a href="../kjv/psa049.htm">KJV</a> 
 <a href="../sep/psa049.htm">Sep</a> 
 <a href="../vul/psa049.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa048.htm">Previous</a> 
 <a href="psa050.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 49</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏לַמְנַצֵּ֬חַ׀ לִבְנֵי־קֹ֬רַח מִזְמֽוֹר׃ </span></p>
 <p align="RIGHT"><span lang="he">‎<a name="002">2</a> ‏שִׁמְעוּ־זֹ֭את כָּל־הָֽעַמִּ֑ים הַ֝אֲזִ֗ינוּ כָּל־יֹ֥שְׁבֵי חָֽלֶד׃ </span></p>
 <p align="RIGHT"><span lang="he">‎<a name="003">3</a> ‏גַּם־בְּנֵ֣י אָ֭דָם גַּם־בְּנֵי־אִ֑ישׁ יַ֝֗חַד עָשִׁ֥יר וְאֶבְיֽוֹן׃ </span></p>
 <p align="RIGHT"><span lang="he">‎<a name="004">4</a> ‏פִּ֭י יְדַבֵּ֣ר חָכְמ֑וֹת וְהָג֖וּת לִבִּ֣י תְבוּנֽוֹת׃ </span></p>
 <p align="RIGHT"><span lang="he">‎<a name="005">5</a> ‏אַטֶּ֣ה לְמָשָׁ֣ל אָזְנִ֑י אֶפְתַּ֥ח בְּ֝כִנּ֗וֹר חִידָתִֽי׃ </span></p>
 <p align="RIGHT"><span lang="he">‎<a name="006">6</a> ‏לָ֣מָּה אִ֭ירָא בִּ֣ימֵי רָ֑ע עֲוֹ֖ן עֲקֵבַ֣י יְסוּבֵּֽנִי׃ </span></p>
 <p align="RIGHT"><span lang="he">‎<a name="007">7</a> ‏הַבֹּטְחִ֥ים עַל־חֵילָ֑ם וּבְרֹ֥ב עָ֝שְׁרָ֗ם יִתְהַלָּֽלוּ׃ </span></p>
 <p align="RIGHT"><span lang="he">‎<a name="008">8</a> ‏אָ֗ח לֹא־פָדֹ֣ה יִפְדֶּ֣ה אִ֑ישׁ לֹא־יִתֵּ֖ן לֵאלֹהִ֣ים כָּפְרֽוֹ׃ </span></p>
 <p align="RIGHT"><span lang="he">‎<a name="009">9</a> ‏וְ֭יֵקַר פִּדְי֥וֹן נַפְשָׁ֗ם וְחָדַ֥ל לְעוֹלָֽם׃ </span></p>
 <p align="RIGHT"><span lang="he">‎<a name="010">10</a> ‏וִֽיחִי־ע֥וֹד לָנֶ֑צַח לֹ֖א יִרְאֶ֣ה הַשָּֽׁחַת׃ </span></p>
 <p align="RIGHT"><span lang="he">‎<a name="011">11</a> ‏כִּ֤י יִרְאֶ֨ה׀ חֲכָ֘מִ֤ים יָמ֗וּתוּ יַ֤חַד כְּסִ֣יל וָבַ֣עַר יֹאבֵ֑דוּ וְעָזְב֖וּ לַאֲחֵרִ֣ים חֵילָֽם׃ </span></p>
 <p align="RIGHT"><span lang="he">‎<a name="012">12</a> ‏קִרְבָּ֤ם בָּתֵּ֨ימוֹ׀ לְֽעוֹלָ֗ם מִ֭שְׁכְּנֹתָם לְדֹ֣ר וָדֹ֑ר קָֽרְא֥וּ בִ֝שְׁמוֹתָ֗ם עֲלֵ֣י אֲדָמֽוֹת׃ </span></p>
 <p align="RIGHT"><span lang="he">‎<a name="013">13</a> ‏וְאָדָ֣ם בִּ֭יקָר בַּל־יָלִ֑ין נִמְשַׁ֖ל כַּבְּהֵמ֣וֹת נִדְמֽוּ׃ </span></p>
 <p align="RIGHT"><span lang="he">‎<a name="014">14</a> ‏זֶ֣ה דַ֭רְכָּם כֵּ֣סֶל לָ֑מוֹ וְאַחֲרֵיהֶ֓ם׀ בְּפִיהֶ֖ם יִרְצ֣וּ סֶֽלָה׃ </span></p>
 <p align="RIGHT"><span lang="he">‎<a name="015">15</a> ‏כַּצֹּ֤אן׀ לִֽשְׁא֣וֹל שַׁתּוּ֮ מָ֤וֶת יִ֫רְעֵ֥ם וַיִּרְדּ֘וּ בָ֤ם יְשָׁרִ֨ים׀ לַבֹּ֗קֶר <font color="brown">וצירם</font> <font color="blue">וְ֭צוּרָם</font> לְבַלּ֥וֹת שְׁא֗וֹל מִזְּבֻ֥ל לֽוֹ׃ </span></p>
 <p align="RIGHT"><span lang="he">‎<a name="016">16</a> ‏אַךְ־אֱלֹהִ֗ים יִפְדֶּ֣ה נַ֭פְשִׁי מִֽיַּד־שְׁא֑וֹל כִּ֖י יִקָּחֵ֣נִי סֶֽלָה׃ </span></p>
 <p align="RIGHT"><span lang="he">‎<a name="017">17</a> ‏אַל־תִּ֭ירָא כִּֽי־יַעֲשִׁ֣ר אִ֑ישׁ כִּֽי־יִ֝רְבֶּה כְּב֣וֹד בֵּיתֽוֹ׃ </span></p>
 <p align="RIGHT"><span lang="he">‎<a name="018">18</a> ‏כִּ֤י לֹ֣א בְ֭מוֹתוֹ יִקַּ֣ח הַכֹּ֑ל לֹא־יֵרֵ֖ד אַחֲרָ֣יו כְּבוֹדֽוֹ׃ </span></p>
 <p align="RIGHT"><span lang="he">‎<a name="019">19</a> ‏כִּֽי־נַ֭פְשׁוֹ בְּחַיָּ֣יו יְבָרֵ֑ךְ וְ֝יוֹדֻ֗ךָ כִּי־תֵיטִ֥יב לָֽךְ׃ </span></p>
 <p align="RIGHT"><span lang="he">‎<a name="020">20</a> ‏תָּ֭בוֹא עַד־דּ֣וֹר אֲבוֹתָ֑יו עַד־נֵ֝֗צַח לֹ֣א יִרְאוּ־אֽוֹר׃ </span></p>
 <p align="RIGHT"><span lang="he">‎<a name="021">21</a> ‏אָדָ֣ם בִּ֭יקָר וְלֹ֣א יָבִ֑ין נִמְשַׁ֖ל כַּבְּהֵמ֣וֹת נִדְמֽוּ׃ </span></p>
 </td>
 <td width="50%">
 <p>1 lamənaṣṣēḥa| liḇənê-qōr<sup>a</sup>ḥ mizəmwōr: </p>
 <p>2 šimə‘û-zō’ṯ kāl-hā‘ammîm ha’ăzînû kāl-yōšəḇê ḥāleḏ: </p>
 <p>3 gam-bənê ’āḏām gam-bənê-’îš y<sup>a</sup>ḥaḏ ‘āšîr wə’eḇəywōn: </p>
 <p>4 pî yəḏabēr ḥāḵəmwōṯ wəhāḡûṯ libî ṯəḇûnwōṯ: </p>
 <p>5 ’aṭṭeh ləmāšāl ’āzənî ’efət<sup>a</sup>ḥ bəḵinnwōr ḥîḏāṯî: </p>
 <p>6 lāmmâ ’îrā’ bîmê rā‘ ‘ăwōn ‘ăqēḇay yəsûbēnî: </p>
 <p>7 habōṭəḥîm ‘al-ḥêlām ûḇərōḇ ‘āšərām yiṯəhallālû: </p>
 <p>8 ’āḥ lō’-fāḏōh yifədeh ’îš lō’-yitēn lē’lōhîm kāfərwō: </p>
 <p>9 wəyēqar piḏəywōn nafəšām wəḥāḏal lə‘wōlām: </p>
 <p>10 wîḥî-‘wōḏ lāneṣ<sup>a</sup>ḥ lō’ yirə’eh haššāḥaṯ: </p>
 <p>11 kî yirə’eh| ḥăḵāmîm yāmûṯû y<sup>a</sup>ḥaḏ kəsîl wāḇ<sup>a</sup>‘ar yō’ḇēḏû wə‘āzəḇû la’ăḥērîm ḥêlām: </p>
 <p>12 qirəbām bātêmwō| lə‘wōlām mišəkənōṯām ləḏōr wāḏōr qārə’û ḇišəmwōṯām ‘ălê ’ăḏāmwōṯ: </p>
 <p>13 wə’āḏām bîqār bal-yālîn niməšal kabəhēmwōṯ niḏəmû: </p>
 <p>14 zeh ḏarəkām kēsel lāmwō wə’<sup>a</sup>ḥărêhem| bəfîhem yirəṣû selâ: </p>
 <p>15 kaṣṣō’n| lišə’wōl šatû māweṯ yirə‘ēm wayyirədû ḇām yəšārîm| labōqer <font color="brown">wəṣîrām</font> <font color="blue">wəṣûrām</font> ləḇallwōṯ šə’wōl mizzəḇul lwō: </p>
 <p>16 ’aḵə-’ĕlōhîm yifədeh nafəšî mîyaḏ-šə’wōl kî yiqqāḥēnî selâ: </p>
 <p>17 ’al-tîrā’ kî-y<sup>a</sup>‘ăšir ’îš kî-yirəbeh kəḇwōḏ bêṯwō: </p>
 <p>18 kî lō’ ḇəmwōṯwō yiqq<sup>a</sup>ḥ hakōl lō’-yērēḏ ’<sup>a</sup>ḥărāyw kəḇwōḏwō: </p>
 <p>19 kî-nafəšwō bəḥayyāyw yəḇārēḵə wəywōḏuḵā kî-ṯêṭîḇ lāḵə: </p>
 <p>20 tāḇwō’ ‘aḏ-dwōr ’ăḇwōṯāyw ‘aḏ-nēṣ<sup>a</sup>ḥ lō’ yirə’û-’wōr: </p>
 <p>21 ’āḏām bîqār wəlō’ yāḇîn niməšal kabəhēmwōṯ niḏəmû: </p>
 </td>
 </tr></table>
 <p></p><hr>
 <center>
 <a href="psa050.htm">Next: Psalms (Tehilim) Chapter 50</a></center>
 </body>