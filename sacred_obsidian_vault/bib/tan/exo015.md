<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/exo015.htm">Polyglot</a> 
 <a href="../kjv/exo015.htm">KJV</a> 
 <a href="../sep/exo015.htm">Sep</a> 
 <a href="../vul/exo015.htm">Vul</a> 
 
 <br>
 <br><a href="exo.htm">Exodus (Shemot) Index</a><br>
  
 <a href="exo014.htm">Previous</a> 
 <a href="exo016.htm">Next</a> 
 </center>
 <hr>
 
 <h3 align="CENTER">Tanach (Hebrew): Exodus (Shemot) Chapter 15</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏אָ֣ז יָשִֽׁיר־מֹשֶׁה֩ וּבְנֵ֨י יִשְׂרָאֵ֜ל אֶת־הַשִּׁירָ֤ה הַזֹּאת֙ לַֽיהוָ֔ה וַיֹּאמְר֖וּ לֵאמֹ֑ר אָשִׁ֤ירָה לַֽיהוָה֙ כִּֽי־גָאֹ֣ה גָּאָ֔ה ס֥וּס וְרֹכְב֖וֹ רָמָ֥ה בַיָּֽם׃ </span></p>
 <p align="RIGHT"><span lang="he">‎<a name="002">2</a> ‏עָזִּ֤י וְזִמְרָת֙ יָ֔הּ וַֽיְהִי־לִ֖י לִֽישׁוּעָ֑ה זֶ֤ה אֵלִי֙ וְאַנְוֵ֔הוּ אֱלֹהֵ֥י אָבִ֖י וַאֲרֹמְמֶֽנְהוּ׃ </span></p>
 <p align="RIGHT"><span lang="he">‎<a name="003">3</a> ‏יְהוָ֖ה אִ֣ישׁ מִלְחָמָ֑ה יְהוָ֖ה שְׁמֽוֹ׃ </span></p>
 <p align="RIGHT"><span lang="he">‎<a name="004">4</a> ‏מַרְכְּבֹ֥ת פַּרְעֹ֛ה וְחֵיל֖וֹ יָרָ֣ה בַיָּ֑ם וּמִבְחַ֥ר שָֽׁלִשָׁ֖יו טֻבְּע֥וּ בְיַם־סֽוּף׃ </span></p>
 <p align="RIGHT"><span lang="he">‎<a name="005">5</a> ‏תְּהֹמֹ֖ת יְכַסְיֻ֑מוּ יָרְד֥וּ בִמְצוֹלֹ֖ת כְּמוֹ־אָֽבֶן׃ </span></p>
 <p align="RIGHT"><span lang="he">‎<a name="006">6</a> ‏יְמִֽינְךָ֣ יְהוָ֔ה נֶאְדָּרִ֖י בַּכֹּ֑חַ יְמִֽינְךָ֥ יְהוָ֖ה תִּרְעַ֥ץ אוֹיֵֽב׃ </span></p>
 <p align="RIGHT"><span lang="he">‎<a name="007">7</a> ‏וּבְרֹ֥ב גְּאוֹנְךָ֖ תַּהֲרֹ֣ס קָמֶ֑יךָ תְּשַׁלַּח֙ חֲרֹ֣נְךָ֔ יֹאכְלֵ֖מוֹ כַּקַּֽשׁ׃ </span></p>
 <p align="RIGHT"><span lang="he">‎<a name="008">8</a> ‏וּבְר֤וּחַ אַפֶּ֙יךָ֙ נֶ֣עֶרְמוּ מַ֔יִם נִצְּב֥וּ כְמוֹ־נֵ֖ד נֹזְלִ֑ים קָֽפְא֥וּ תְהֹמֹ֖ת בְּלֶב־יָֽם׃ </span></p>
 <p align="RIGHT"><span lang="he">‎<a name="009">9</a> ‏אָמַ֥ר אוֹיֵ֛ב אֶרְדֹּ֥ף אַשִּׂ֖יג אֲחַלֵּ֣ק שָׁלָ֑ל תִּמְלָאֵ֣מוֹ נַפְשִׁ֔י אָרִ֣יק חַרְבִּ֔י תּוֹרִישֵׁ֖מוֹ יָדִֽי׃ </span></p>
 <p align="RIGHT"><span lang="he">‎<a name="010">10</a> ‏נָשַׁ֥פְתָּ בְרוּחֲךָ֖ כִּסָּ֣מוֹ יָ֑ם צָֽלֲלוּ֙ כַּֽעוֹפֶ֔רֶת בְּמַ֖יִם אַדִּירִֽים׃ </span></p>
 <p align="RIGHT"><span lang="he">‎<a name="011">11</a> ‏מִֽי־כָמֹ֤כָה בָּֽאֵלִם֙ יְהוָ֔ה מִ֥י כָּמֹ֖כָה נֶאְדָּ֣ר בַּקֹּ֑דֶשׁ נוֹרָ֥א תְהִלֹּ֖ת עֹ֥שֵׂה פֶֽלֶא׃ </span></p>
 <p align="RIGHT"><span lang="he">‎<a name="012">12</a> ‏נָטִ֙יתָ֙ יְמִ֣ינְךָ֔ תִּבְלָעֵ֖מוֹ אָֽרֶץ׃ </span></p>
 <p align="RIGHT"><span lang="he">‎<a name="013">13</a> ‏נָחִ֥יתָ בְחַסְדְּךָ֖ עַם־ז֣וּ גָּאָ֑לְתָּ נֵהַ֥לְתָּ בְעָזְּךָ֖ אֶל־נְוֵ֥ה קָדְשֶֽׁךָ׃ </span></p>
 <p align="RIGHT"><span lang="he">‎<a name="014">14</a> ‏שָֽׁמְע֥וּ עַמִּ֖ים יִרְגָּז֑וּן חִ֣יל אָחַ֔ז יֹשְׁבֵ֖י פְּלָֽשֶׁת׃ </span></p>
 <p align="RIGHT"><span lang="he">‎<a name="015">15</a> ‏אָ֤ז נִבְהֲלוּ֙ אַלּוּפֵ֣י אֱד֔וֹם אֵילֵ֣י מוֹאָ֔ב יֹֽאחֲזֵ֖מוֹ רָ֑עַד נָמֹ֕גוּ כֹּ֖ל יֹשְׁבֵ֥י כְנָֽעַן׃ </span></p>
 <p align="RIGHT"><span lang="he">‎<a name="016">16</a> ‏תִּפֹּ֨ל עֲלֵיהֶ֤ם אֵימָ֙תָה֙ וָפַ֔חַד בִּגְדֹ֥ל זְרוֹעֲךָ֖ יִדְּמ֣וּ כָּאָ֑בֶן עַד־יַעֲבֹ֤ר עַמְּךָ֙ יְהוָ֔ה עַֽד־יַעֲבֹ֖ר עַם־ז֥וּ קָנִֽיתָ׃ </span></p>
 <p align="RIGHT"><span lang="he">‎<a name="017">17</a> ‏תְּבִאֵ֗מוֹ וְתִטָּעֵ֙מוֹ֙ בְּהַ֣ר נַחֲלָֽתְךָ֔ מָכ֧וֹן לְשִׁבְתְּךָ֛ פָּעַ֖לְתָּ יְהוָ֑ה מִקְּדָ֕שׁ אֲדֹנָ֖י כּוֹנְנ֥וּ יָדֶֽיךָ׃ </span></p>
 <p align="RIGHT"><span lang="he">‎<a name="018">18</a> ‏יְהוָ֥ה׀ יִמְלֹ֖ךְ לְעֹלָ֥ם וָעֶֽד׃ </span></p>
 <p align="RIGHT"><span lang="he">‎<a name="019">19</a> ‏כִּ֣י בָא֩ ס֨וּס פַּרְעֹ֜ה בְּרִכְבּ֤וֹ וּבְפָרָשָׁיו֙ בַּיָּ֔ם וַיָּ֧שֶׁב יְהוָ֛ה עֲלֵהֶ֖ם אֶת־מֵ֣י הַיָּ֑ם וּבְנֵ֧י יִשְׂרָאֵ֛ל הָלְכ֥וּ בַיַּבָּשָׁ֖ה בְּת֥וֹךְ הַיָּֽם׃ פ</span></p>
 <p align="RIGHT"><span lang="he">‎<a name="020">20</a> ‏וַתִּקַּח֩ מִרְיָ֨ם הַנְּבִיאָ֜ה אֲח֧וֹת אַהֲרֹ֛ן אֶת־הַתֹּ֖ף בְּיָדָ֑הּ וַתֵּצֶ֤אןָ כָֽל־הַנָּשִׁים֙ אַחֲרֶ֔יהָ בְּתֻפִּ֖ים וּבִמְחֹלֹֽת׃ </span></p>
 <p align="RIGHT"><span lang="he">‎<a name="021">21</a> ‏וַתַּ֥עַן לָהֶ֖ם מִרְיָ֑ם שִׁ֤ירוּ לַֽיהוָה֙ כִּֽי־גָאֹ֣ה גָּאָ֔ה ס֥וּס וְרֹכְב֖וֹ רָמָ֥ה בַיָּֽם׃ ס</span></p>
 <p align="RIGHT"><span lang="he">‎<a name="022">22</a> ‏וַיַּסַּ֨ע מֹשֶׁ֤ה אֶת־יִשְׂרָאֵל֙ מִיַּם־ס֔וּף וַיֵּצְא֖וּ אֶל־מִדְבַּר־שׁ֑וּר וַיֵּלְכ֧וּ שְׁלֹֽשֶׁת־יָמִ֛ים בַּמִּדְבָּ֖ר וְלֹא־מָ֥צְאוּ מָֽיִם׃ </span></p>
 <p align="RIGHT"><span lang="he">‎<a name="023">23</a> ‏וַיָּבֹ֣אוּ מָרָ֔תָה וְלֹ֣א יָֽכְל֗וּ לִשְׁתֹּ֥ת מַ֙יִם֙ מִמָּרָ֔ה כִּ֥י מָרִ֖ים הֵ֑ם עַל־כֵּ֥ן קָרָֽא־שְׁמָ֖הּ מָרָֽה׃ </span></p>
 <p align="RIGHT"><span lang="he">‎<a name="024">24</a> ‏וַיִּלֹּ֧נוּ הָעָ֛ם עַל־מֹשֶׁ֥ה לֵּאמֹ֖ר מַה־נִּשְׁתֶּֽה׃ </span></p>
 <p align="RIGHT"><span lang="he">‎<a name="025">25</a> ‏וַיִּצְעַ֣ק אֶל־יְהוָ֗ה וַיּוֹרֵ֤הוּ יְהוָה֙ עֵ֔ץ וַיַּשְׁלֵךְ֙ אֶל־הַמַּ֔יִם וַֽיִּמְתְּק֖וּ הַמָּ֑יִם שָׁ֣ם שָׂ֥ם ל֛וֹ חֹ֥ק וּמִשְׁפָּ֖ט וְשָׁ֥ם נִסָּֽהוּ׃ </span></p>
 <p align="RIGHT"><span lang="he">‎<a name="026">26</a> ‏וַיֹּאמֶר֩ אִם־שָׁמ֨וֹעַ תִּשְׁמַ֜ע לְק֣וֹל׀ יְהוָ֣ה אֱלֹהֶ֗יךָ וְהַיָּשָׁ֤ר בְּעֵינָיו֙ תַּעֲשֶׂ֔ה וְהַֽאֲזַנְתָּ֙ לְמִצְוֹתָ֔יו וְשָׁמַרְתָּ֖ כָּל־חֻקָּ֑יו כָּֽל־הַמַּֽחֲלָ֞ה אֲשֶׁר־שַׂ֤מְתִּי בְמִצְרַ֙יִם֙ לֹא־אָשִׂ֣ים עָלֶ֔יךָ כִּ֛י אֲנִ֥י יְהוָ֖ה רֹפְאֶֽךָ׃ ס</span></p>
 <p align="RIGHT"><span lang="he">‎<a name="027">27</a> ‏וַיָּבֹ֣אוּ אֵילִ֔מָה וְשָׁ֗ם שְׁתֵּ֥ים עֶשְׂרֵ֛ה עֵינֹ֥ת מַ֖יִם וְשִׁבְעִ֣ים תְּמָרִ֑ים וַיַּחֲנוּ־שָׁ֖ם עַל־הַמָּֽיִם׃ </span></p>
 </td>
 <td width="50%">
 <p>1 ’āz yāšîr-mōšeh ûḇənê yiśərā’ēl ’eṯ-haššîrâ hazzō’ṯ layhwâ wayyō’mərû lē’mōr ’āšîrâ layhwâ kî-ḡā’ōh gā’â sûs wərōḵəḇwō rāmâ ḇayyām: </p>
 <p>2 ‘āzzî wəzimərāṯ yāh wayəhî-lî lîšû‘â zeh ’ēlî wə’anəwēhû ’ĕlōhê ’āḇî wa’ărōməmenəhû: </p>
 <p>3 yəhwâ ’îš miləḥāmâ yəhwâ šəmwō: </p>
 <p>4 marəkəḇōṯ parə‘ōh wəḥêlwō yārâ ḇayyām ûmiḇəḥar šālišāyw ṭubə‘û ḇəyam-sûf: </p>
 <p>5 təhōmōṯ yəḵasəyumû yārəḏû ḇiməṣwōlōṯ kəmwō-’āḇen: </p>
 <p>6 yəmînəḵā yəhwâ ne’ədārî bakōḥa yəmînəḵā yəhwâ tirə‘aṣ ’wōyēḇ: </p>
 <p>7 ûḇərōḇ gə’wōnəḵā tahărōs qāmeyḵā təšall<sup>a</sup>ḥ ḥărōnəḵā yō’ḵəlēmwō kaqqaš: </p>
 <p>8 ûḇərûḥa ’apeyḵā ne‘erəmû mayim niṣṣəḇû ḵəmwō-nēḏ nōzəlîm qāfə’û ṯəhōmōṯ bəleḇ-yām: </p>
 <p>9 ’āmar ’wōyēḇ ’erədōf ’aśśîḡ ’ăḥallēq šālāl timəlā’ēmwō nafəšî ’ārîq ḥarəbî twōrîšēmwō yāḏî: </p>
 <p>10 nāšafətā ḇərûḥăḵā kissāmwō yām ṣālălû k<sup>a</sup>‘wōfereṯ bəmayim ’adîrîm: </p>
 <p>11 mî-ḵāmōḵâ bā’ēlim yəhwâ mî kāmōḵâ ne’ədār baqqōḏeš nwōrā’ ṯəhillōṯ ‘ōśēh fele’: </p>
 <p>12 nāṭîṯā yəmînəḵā tiḇəlā‘ēmwō ’āreṣ: </p>
 <p>13 nāḥîṯā ḇəḥasədəḵā ‘am-zû gā’ālətā nēhalətā ḇə‘āzzəḵā ’el-nəwēh qāḏəšeḵā: </p>
 <p>14 šāmə‘û ‘ammîm yirəgāzûn ḥîl ’āḥaz yōšəḇê pəlāšeṯ: </p>
 <p>15 ’āz niḇəhălû ’allûfê ’ĕḏwōm ’êlê mwō’āḇ yō’ḥăzēmwō rā‘aḏ nāmōḡû kōl yōšəḇê ḵənā‘an: </p>
 <p>16 tipōl ‘ălêhem ’êmāṯâ wāf<sup>a</sup>ḥaḏ biḡəḏōl zərwō‘ăḵā yidəmû kā’āḇen ‘aḏ-y<sup>a</sup>‘ăḇōr ‘amməḵā yəhwâ ‘aḏ-y<sup>a</sup>‘ăḇōr ‘am-zû qānîṯā: </p>
 <p>17 təḇi’ēmwō wəṯiṭṭā‘ēmwō bəhar n<sup>a</sup>ḥălāṯəḵā māḵwōn ləšiḇətəḵā pā‘alətā yəhwâ miqqəḏāš ’ăḏōnāy kwōnənû yāḏeyḵā: </p>
 <p>18 yəhwâ| yiməlōḵə lə‘ōlām wā‘eḏ: </p>
 <p>19 kî ḇā’ sûs parə‘ōh bəriḵəbwō ûḇəfārāšāyw bayyām wayyāšeḇ yəhwâ ‘ălēhem ’eṯ-mê hayyām ûḇənê yiśərā’ēl hāləḵû ḇayyabāšâ bəṯwōḵə hayyām: f</p>
 <p>20 watiqq<sup>a</sup>ḥ mirəyām hannəḇî’â ’ăḥwōṯ ’ahărōn ’eṯ-hatōf bəyāḏāh watēṣe’nā ḵāl-hannāšîm ’<sup>a</sup>ḥăreyhā bəṯupîm ûḇiməḥōlōṯ: </p>
 <p>21 wat<sup>a</sup>‘an lâem mirəyām šîrû layhwâ kî-ḡā’ōh gā’â sûs wərōḵəḇwō rāmâ ḇayyām: s</p>
 <p>22 wayyass<sup>a</sup>‘ mōšeh ’eṯ-yiśərā’ēl mîyam-sûf wayyēṣə’û ’el-miḏəbar-šûr wayyēləḵû šəlōšeṯ-yāmîm bammiḏəbār wəlō’-māṣə’û māyim: </p>
 <p>23 wayyāḇō’û mārāṯâ wəlō’ yāḵəlû lišətōṯ mayim mimmārâ kî mārîm hēm ‘al-kēn qārā’-šəmāh mārâ: </p>
 <p>24 wayyillōnû hā‘ām ‘al-mōšeh llē’mōr mah-nnišəteh: </p>
 <p>25 wayyiṣə‘aq ’el-yəhwâ wayywōrēhû yəhwâ ‘ēṣ wayyašəlēḵə ’el-hammayim wayyimətəqû hammāyim šām śām lwō ḥōq ûmišəpāṭ wəšām nissâû: </p>
 <p>26 wayyō’mer ’im-šāmwō‘a tišəm<sup>a</sup>‘ ləqwōl| yəhwâ ’ĕlōheyḵā wəhayyāšār bə‘ênāyw t<sup>a</sup>‘ăśeh wəha’ăzanətā ləmiṣəwōṯāyw wəšāmarətā kāl-ḥuqqāyw kāl-hamm<sup>a</sup>ḥălâ ’ăšer-śamətî ḇəmiṣərayim lō’-’āśîm ‘āleyḵā kî ’ănî yəhwâ rōfə’eḵā: s</p>
 <p>27 wayyāḇō’û ’êlimâ wəšām šətêm ‘eśərēh ‘ênōṯ mayim wəšiḇə‘îm təmārîm wayy<sup>a</sup>ḥănû-šām ‘al-hammāyim: </p>
 </td>
 </tr></table>
 <p></p><hr>
 <center>
 <a href="exo016.htm">Next: Exodus (Shemot) Chapter 16</a></center>
 </body>