<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa021.htm">Polyglot</a> 
 <a href="../kjv/psa021.htm">KJV</a> 
 <a href="../sep/psa021.htm">Sep</a> 
 <a href="../vul/psa021.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa020.htm">Previous</a> 
 <a href="psa022.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 21</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏לַמְנַצֵּ֗חַ מִזְמ֥וֹר לְדָוִֽד׃ </span></p>
 <p align="RIGHT"><span lang="he">‎<a name="002">2</a> ‏יְֽהוָ֗ה בְּעָזְּךָ֥ יִשְׂמַח־מֶ֑לֶךְ וּ֝בִישׁ֥וּעָתְךָ֗<font color="red"><sup>3</sup></font> מַה־יָּ֥גֶיל<font color="red"><sup>1</sup></font> מְאֹֽד׃ </span></p>
 <p align="RIGHT"><span lang="he">‎<a name="003">3</a> ‏תַּאֲוַ֣ת לִ֭בּוֹ נָתַ֣תָּה לּ֑וֹ וַאֲרֶ֥שֶׁת שְׂ֝פָתָ֗יו בַּל־מָנַ֥עְתָּ סֶּֽלָה׃ </span></p>
 <p align="RIGHT"><span lang="he">‎<a name="004">4</a> ‏כִּֽי־תְ֭קַדְּמֶנּוּ בִּרְכ֣וֹת ט֑וֹב תָּשִׁ֥ית לְ֝רֹאשׁ֗וֹ עֲטֶ֣רֶת פָּֽז׃ </span></p>
 <p align="RIGHT"><span lang="he">‎<a name="005">5</a> ‏חַיִּ֤ים׀ שָׁאַ֣ל מִ֭מְּךָ נָתַ֣תָּה לּ֑וֹ אֹ֥רֶךְ יָ֝מִ֗ים עוֹלָ֥ם וָעֶֽד׃ </span></p>
 <p align="RIGHT"><span lang="he">‎<a name="006">6</a> ‏גָּד֣וֹל<font color="red"><sup>3</sup></font> כְּ֭בוֹדוֹ בִּישׁוּעָתֶ֑ךָ ה֥וֹד וְ֝הָדָר תְּשַׁוֶּ֥ה עָלָֽיו׃ </span></p>
 <p align="RIGHT"><span lang="he">‎<a name="007">7</a> ‏כִּֽי־תְשִׁיתֵ֣הוּ בְרָכ֣וֹת לָעַ֑ד תְּחַדֵּ֥הוּ בְ֝שִׂמְחָ֗ה אֶת־פָּנֶֽיךָ׃ </span></p>
 <p align="RIGHT"><span lang="he">‎<a name="008">8</a> ‏כִּֽי־הַ֭מֶּלֶךְ בֹּטֵ֣חַ בַּיהוָ֑ה וּבְחֶ֥סֶד עֶ֝לְי֗וֹן בַּל־יִמּֽוֹט׃ </span></p>
 <p align="RIGHT"><span lang="he">‎<a name="009">9</a> ‏תִּמְצָ֣א יָ֭דְךָ לְכָל־אֹיְבֶ֑יךָ יְ֝מִֽינְךָ תִּמְצָ֥א שֹׂנְאֶֽיךָ׃ </span></p>
 <p align="RIGHT"><span lang="he">‎<a name="010">10</a> ‏תְּשִׁיתֵ֤מוֹ׀ כְּתַנּ֥וּר אֵשׁ֮ לְעֵ֪ת פָּ֫נֶ֥יךָ יְ֭הוָה בְּאַפּ֣וֹ יְבַלְּעֵ֑ם וְֽתֹאכְלֵ֥ם אֵֽשׁ׃ </span></p>
 <p align="RIGHT"><span lang="he">‎<a name="011">11</a> ‏פִּ֭רְיָמוֹ מֵאֶ֣רֶץ תְּאַבֵּ֑ד וְ֝זַרְעָ֗ם מִבְּנֵ֥י אָדָֽם׃ </span></p>
 <p align="RIGHT"><span lang="he">‎<a name="012">12</a> ‏כִּי־נָט֣וּ עָלֶ֣יךָ רָעָ֑ה חָֽשְׁב֥וּ מְ֝זִמָּ֗ה בַּל־יוּכָֽלוּ׃ </span></p>
 <p align="RIGHT"><span lang="he">‎<a name="013">13</a> ‏כִּ֭י תְּשִׁיתֵ֣מוֹ שֶׁ֑כֶם בְּ֝מֵֽיתָרֶ֗יךָ תְּכוֹנֵ֥ן עַל־פְּנֵיהֶֽם׃ </span></p>
 <p align="RIGHT"><span lang="he">‎<a name="014">14</a> ‏ר֣וּמָה יְהוָ֣ה בְּעֻזֶּ֑ךָ נָשִׁ֥ירָה וּֽ֝נְזַמְּרָה<font color="red"><sup>3</sup></font> גְּבוּרָתֶֽךָ׃ </span></p>
 </td>
 <td width="50%">
 <p>1 lamənaṣṣēḥa mizəmwōr ləḏāwiḏ: </p>
 <p>2 yəhwâ bə‘āzzəḵā yiśəm<sup>a</sup>ḥ-meleḵə ûḇîšû‘āṯəḵā<font color="red"><sup>3</sup></font> mah-yyāḡeyl<font color="red"><sup>1</sup></font> mə’ōḏ: </p>
 <p>3 ta’ăwaṯ libwō nāṯatâ llwō wa’ărešeṯ śəfāṯāyw bal-mān<sup>a</sup>‘ətā sselâ: </p>
 <p>4 kî-ṯəqadəmennû birəḵwōṯ ṭwōḇ tāšîṯ lərō’šwō ‘ăṭereṯ pāz: </p>
 <p>5 ḥayyîm| šā’al mimməḵā nāṯatâ llwō ’ōreḵə yāmîm ‘wōlām wā‘eḏ: </p>
 <p>6 gāḏwōl<font color="red"><sup>3</sup></font> kəḇwōḏwō bîšû‘āṯeḵā hwōḏ wəhāḏār təšaûeh ‘ālāyw: </p>
 <p>7 kî-ṯəšîṯēhû ḇərāḵwōṯ lā‘aḏ təḥadēhû ḇəśiməḥâ ’eṯ-pāneyḵā: </p>
 <p>8 kî-hammeleḵə bōṭēḥa bayhwâ ûḇəḥeseḏ ‘eləywōn bal-yimmwōṭ: </p>
 <p>9 timəṣā’ yāḏəḵā ləḵāl-’ōyəḇeyḵā yəmînəḵā timəṣā’ śōnə’eyḵā: </p>
 <p>10 təšîṯēmwō| kəṯannûr ’ēš lə‘ēṯ pāneyḵā yəhwâ bə’apwō yəḇallə‘ēm wəṯō’ḵəlēm ’ēš: </p>
 <p>11 pirəyāmwō mē’ereṣ tə’abēḏ wəzarə‘ām mibənê ’āḏām: </p>
 <p>12 kî-nāṭû ‘āleyḵā rā‘â ḥāšəḇû məzimmâ bal-yûḵālû: </p>
 <p>13 kî təšîṯēmwō šeḵem bəmêṯāreyḵā təḵwōnēn ‘al-pənêhem: </p>
 <p>14 rûmâ yəhwâ bə‘uzzeḵā nāšîrâ ûnəzammərâ<font color="red"><sup>3</sup></font> gəḇûrāṯeḵā: </p>
 </td>
 </tr></table>
 <p></p><hr>
 <center>
 <a href="psa022.htm">Next: Psalms (Tehilim) Chapter 22</a></center>
 </body>