<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/ch2023.htm">Polyglot</a> 
 <a href="../kjv/ch2023.htm">KJV</a> 
 <a href="../sep/ch2023.htm">Sep</a> 
 <a href="../vul/ch2023.htm">Vul</a> 
 
 <br>
 <br><a href="ch2.htm">2 Chronicles (2 Divrey Yamim) Index</a><br>
  
 <a href="ch2022.htm">Previous</a> 
 <a href="ch2024.htm">Next</a> 
 </center>
 <hr>
 
 <h3 align="CENTER">Tanach (Hebrew): 2 Chronicles (2 Divrey Yamim) Chapter 23</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וּבַשָּׁנָ֨ה הַשְּׁבִעִ֜ית הִתְחַזַּ֣ק יְהוֹיָדָ֗ע וַיִּקַּ֣ח אֶת־שָׂרֵ֣י הַמֵּא֡וֹת לַעֲזַרְיָ֣הוּ בֶן־יְרֹחָ֡ם וּלְיִשְׁמָעֵ֣אל בֶּן־יְ֠הוֹחָנָן וְלַֽעֲזַרְיָ֨הוּ בֶן־עוֹבֵ֜ד וְאֶת־מַעֲשֵׂיָ֧הוּ בֶן־עֲדָיָ֛הוּ וְאֶת־אֱלִישָׁפָ֥ט בֶּן־זִכְרִ֖י עִמּ֥וֹ בַבְּרִֽית׃ </span></p>
 <p align="RIGHT"><span lang="he">‎<a name="002">2</a> ‏וַיָּסֹ֙בּוּ֙ בִּֽיהוּדָ֔ה וַיִּקְבְּצ֤וּ אֶת־הַלְוִיִּם֙ מִכָּל־עָרֵ֣י יְהוּדָ֔ה וְרָאשֵׁ֥י הָאָב֖וֹת לְיִשְׂרָאֵ֑ל וַיָּבֹ֖אוּ אֶל־יְרוּשָׁלִָֽם׃ </span></p>
 <p align="RIGHT"><span lang="he">‎<a name="003">3</a> ‏וַיִּכְרֹ֨ת כָּל־הַקָּהָ֥ל בְּרִ֛ית בְּבֵ֥ית הָאֱלֹהִ֖ים עִם־הַמֶּ֑לֶךְ וַיֹּ֣אמֶר לָהֶ֗ם הִנֵּ֤ה בֶן־הַמֶּ֙לֶךְ֙ יִמְלֹ֔ךְ כַּאֲשֶׁ֛ר דִּבֶּ֥ר יְהוָ֖ה עַל־בְּנֵ֥י דָוִֽיד׃ </span></p>
 <p align="RIGHT"><span lang="he">‎<a name="004">4</a> ‏זֶ֥ה הַדָּבָ֖ר אֲשֶׁ֣ר תַּעֲשׂ֑וּ הַשְּׁלִשִׁ֨ית מִכֶּ֜ם בָּאֵ֣י הַשַּׁבָּ֗ת לַכֹּֽהֲנִים֙ וְלַלְוִיִּ֔ם לְשֹֽׁעֲרֵ֖י הַסִּפִּֽים׃ </span></p>
 <p align="RIGHT"><span lang="he">‎<a name="005">5</a> ‏וְהַשְּׁלִשִׁית֙ בְּבֵ֣ית הַמֶּ֔לֶךְ וְהַשְּׁלִשִׁ֖ית בְּשַׁ֣עַר הַיְס֑וֹד וְכָל־הָעָ֔ם בְּחַצְר֖וֹת בֵּ֥ית יְהוָֽה׃ </span></p>
 <p align="RIGHT"><span lang="he">‎<a name="006">6</a> ‏וְאַל־יָב֣וֹא בֵית־יְהוָ֗ה כִּ֤י אִם־הַכֹּֽהֲנִים֙ וְהַמְשָׁרְתִ֣ים לַלְוִיִּ֔ם הֵ֥מָּה יָבֹ֖אוּ כִּי־קֹ֣דֶשׁ הֵ֑מָּה וְכָל־הָעָ֔ם יִשְׁמְר֖וּ מִשְׁמֶ֥רֶת יְהוָֽה׃ </span></p>
 <p align="RIGHT"><span lang="he">‎<a name="007">7</a> ‏וְהִקִּיפוּ֩ הַלְוִיִּ֨ם אֶת־הַמֶּ֜לֶךְ סָבִ֗יב אִ֚ישׁ וְכֵלָ֣יו בְּיָד֔וֹ וְהַבָּ֥א אֶל־הַבַּ֖יִת יוּמָ֑ת וִֽהְי֥וּ אֶת־הַמֶּ֖לֶךְ בְּבֹא֥וֹ וּבְצֵאתֽוֹ׃ </span></p>
 <p align="RIGHT"><span lang="he">‎<a name="008">8</a> ‏וַיַּעֲשׂ֨וּ הַלְוִיִּ֜ם וְכָל־יְהוּדָ֗ה כְּכֹ֣ל אֲשֶׁר־צִוָּה֮ יְהוֹיָדָ֣ע הַכֹּהֵן֒ וַיִּקְחוּ֙ אִ֣ישׁ אֶת־אֲנָשָׁ֔יו בָּאֵ֣י הַשַּׁבָּ֔ת עִ֖ם יוֹצְאֵ֣י הַשַּׁבָּ֑ת כִּ֣י לֹ֥א פָטַ֛ר יְהוֹיָדָ֥ע הַכֹּהֵ֖ן אֶת־הַֽמַּחְלְקֽוֹת׃ </span></p>
 <p align="RIGHT"><span lang="he">‎<a name="009">9</a> ‏וַיִּתֵּן֩ יְהוֹיָדָ֨ע הַכֹּהֵ֜ן לְשָׂרֵ֣י הַמֵּא֗וֹת אֶת־הַֽחֲנִיתִים֙ וְאֶת־הַמָּגִנּוֹת֙ וְאֶת־הַשְּׁלָטִ֔ים אֲשֶׁ֖ר לַמֶּ֣לֶךְ דָּוִ֑יד אֲשֶׁ֖ר בֵּ֥ית הָאֱלֹהִֽים׃ </span></p>
 <p align="RIGHT"><span lang="he">‎<a name="010">10</a> ‏וַיַּעֲמֵ֨ד אֶת־כָּל־הָעָ֜ם וְאִ֣ישׁ׀ שִׁלְח֣וֹ בְיָד֗וֹ מִכֶּ֨תֶף הַבַּ֤יִת הַיְמָנִית֙ עַד־כֶּ֤תֶף הַבַּ֙יִת֙ הַשְּׂמָאלִ֔ית לַמִּזְבֵּ֖חַ וְלַבָּ֑יִת עַל־הַמֶּ֖לֶךְ סָבִֽיב׃ </span></p>
 <p align="RIGHT"><span lang="he">‎<a name="011">11</a> ‏וַיּוֹצִ֣יאוּ אֶת־בֶּן־הַמֶּ֗לֶךְ וַיִּתְּנ֤וּ עָלָיו֙ אֶת־הַנֵּ֙זֶר֙ וְאֶת־הָ֣עֵד֔וּת וַיַּמְלִ֖יכוּ אֹת֑וֹ וַיִּמְשָׁחֻ֙הוּ֙ יְהוֹיָדָ֣ע וּבָנָ֔יו וַיֹּאמְר֖וּ יְחִ֥י הַמֶּֽלֶךְ׃ ס</span></p>
 <p align="RIGHT"><span lang="he">‎<a name="012">12</a> ‏וַתִּשְׁמַ֣ע עֲתַלְיָ֗הוּ אֶת־ק֤וֹל הָעָם֙ הָֽרָצִ֔ים וְהַֽמְהַֽלְלִ֖ים אֶת־הַמֶּ֑לֶךְ וַתָּב֥וֹא אֶל־הָעָ֖ם בֵּ֥ית יְהוָֽה׃ </span></p>
 <p align="RIGHT"><span lang="he">‎<a name="013">13</a> ‏וַתֵּ֡רֶא וְהִנֵּ֣ה הַמֶּלֶךְ֩ עוֹמֵ֨ד עַֽל־עַמּוּד֜וֹ בַּמָּב֗וֹא וְהַשָּׂרִ֣ים וְהַחֲצֹצְרוֹת֮ עַל־הַמֶּלֶךְ֒ וְכָל־עַ֨ם הָאָ֜רֶץ שָׂמֵ֗חַ וְתוֹקֵ֙עַ֙ בַּחֲצֹ֣צְר֔וֹת וְהַמְשֽׁוֹרֲרִים֙ בִּכְלֵ֣י הַשִּׁ֔יר וּמוֹדִיעִ֖ים לְהַלֵּ֑ל וַתִּקְרַ֤ע עֲתַלְיָ֙הוּ֙ אֶת־בְּגָדֶ֔יהָ וַתֹּ֖אמֶר קֶ֥שֶׁר קָֽשֶׁר׃ ס</span></p>
 <p align="RIGHT"><span lang="he">‎<a name="014">14</a> ‏וַיּוֹצֵא֩ יְהוֹיָדָ֨ע הַכֹּהֵ֜ן אֶת־שָׂרֵ֥י הַמֵּא֣וֹת׀ פְּקוּדֵ֣י הַחַ֗יִל וַיֹּ֤אמֶר אֲלֵהֶם֙ הֽוֹצִיא֙וּהָ֙ אֶל־מִבֵּ֣ית הַשְּׂדֵר֔וֹת וְהַבָּ֥א אַחֲרֶ֖יהָ יוּמַ֣ת בֶּחָ֑רֶב כִּ֚י אָמַ֣ר הַכֹּהֵ֔ן לֹ֥א תְמִית֖וּהָ בֵּ֥ית יְהוָֽה׃ </span></p>
 <p align="RIGHT"><span lang="he">‎<a name="015">15</a> ‏וַיָּשִׂ֤ימוּ לָהּ֙ יָדַ֔יִם וַתָּב֛וֹא אֶל־מְב֥וֹא שַֽׁעַר־הַסּוּסִ֖ים בֵּ֣ית הַמֶּ֑לֶךְ וַיְמִית֖וּהָ שָֽׁם׃ פ</span></p>
 <p align="RIGHT"><span lang="he">‎<a name="016">16</a> ‏וַיִּכְרֹ֤ת יְהוֹיָדָע֙ בְּרִ֔ית בֵּינ֕וֹ וּבֵ֥ין כָּל־הָעָ֖ם וּבֵ֣ין הַמֶּ֑לֶךְ לִהְי֥וֹת לְעָ֖ם לַיהוָֽה׃ </span></p>
 <p align="RIGHT"><span lang="he">‎<a name="017">17</a> ‏וַיָּבֹ֨אוּ כָל־הָעָ֤ם בֵּית־הַבַּ֙עַל֙ וַֽיִּתְּצֻ֔הוּ וְאֶת־מִזְבְּחֹתָ֥יו וְאֶת־צְלָמָ֖יו שִׁבֵּ֑רוּ וְאֵ֗ת מַתָּן֙ כֹּהֵ֣ן הַבַּ֔עַל הָרְג֖וּ לִפְנֵ֥י הַֽמִּזְבְּחֽוֹת׃ </span></p>
 <p align="RIGHT"><span lang="he">‎<a name="018">18</a> ‏וַיָּשֶׂם֩ יְהוֹיָדָ֨ע פְּקֻדֹּ֜ת בֵּ֣ית יְהוָ֗ה בְּיַ֨ד הַכֹּהֲנִ֣ים הַלְוִיִּם֮ אֲשֶׁ֣ר חָלַ֣ק דָּוִיד֮ עַל־בֵּ֣ית יְהוָה֒ לְֽהַעֲל֞וֹת עֹל֣וֹת יְהוָ֗ה כַּכָּת֛וּב בְּתוֹרַ֥ת מֹשֶׁ֖ה בְּשִׂמְחָ֣ה וּבְשִׁ֑יר עַ֖ל יְדֵ֥י דָוִֽיד׃ </span></p>
 <p align="RIGHT"><span lang="he">‎<a name="019">19</a> ‏וַֽיַּעֲמֵד֙ הַשּׁ֣וֹעֲרִ֔ים עַֽל־שַׁעֲרֵ֖י בֵּ֣ית יְהוָ֑ה וְלֹֽא־יָבֹ֥א טָמֵ֖א לְכָל־דָּבָֽר׃ </span></p>
 <p align="RIGHT"><span lang="he">‎<a name="020">20</a> ‏וַיִּקַּ֣ח אֶת־שָׂרֵ֣י הַמֵּא֡וֹת וְאֶת־הָֽאַדִּירִים֩ וְאֶת־הַמּֽוֹשְׁלִ֨ים בָּעָ֜ם וְאֵ֣ת׀ כָּל־עַ֣ם הָאָ֗רֶץ וַיּ֤וֹרֶד אֶת־הַמֶּ֙לֶךְ֙ מִבֵּ֣ית יְהוָ֔ה וַיָּבֹ֛אוּ בְּתֽוֹךְ־שַׁ֥עַר הָֽעֶלְי֖וֹן בֵּ֣ית הַמֶּ֑לֶךְ וַיּוֹשִׁ֙יבוּ֙ אֶת־הַמֶּ֔לֶךְ עַ֖ל כִּסֵּ֥א הַמַּמְלָכָֽה׃ </span></p>
 <p align="RIGHT"><span lang="he">‎<a name="021">21</a> ‏וַיִּשְׂמְח֥וּ כָל־עַם־הָאָ֖רֶץ וְהָעִ֣יר שָׁקָ֑טָה וְאֶת־עֲתַלְיָ֖הוּ הֵמִ֥יתוּ<font color="red"><sup>3</sup></font> בֶחָֽרֶב׃ ס</span></p>
 </td>
 <td width="50%">
 <p>1 ûḇaššānâ haššəḇi‘îṯ hiṯəḥazzaq yəhwōyāḏā‘ wayyiqq<sup>a</sup>ḥ ’eṯ-śārê hammē’wōṯ l<sup>a</sup>‘ăzarəyâû ḇen-yərōḥām ûləyišəmā‘ē’l ben-yəhwōḥānān wəl<sup>a</sup>‘ăzarəyâû ḇen-‘wōḇēḏ wə’eṯ-m<sup>a</sup>‘ăśêâû ḇen-‘ăḏāyâû wə’eṯ-’ĕlîšāfāṭ ben-ziḵərî ‘immwō ḇabərîṯ: </p>
 <p>2 wayyāsōbû bîhûḏâ wayyiqəbəṣû ’eṯ-haləwîyim mikāl-‘ārê yəhûḏâ wərā’šê hā’āḇwōṯ ləyiśərā’ēl wayyāḇō’û ’el-yərûšālāim: </p>
 <p>3 wayyiḵərōṯ kāl-haqqâāl bərîṯ bəḇêṯ hā’ĕlōhîm ‘im-hammeleḵə wayyō’mer lâem hinnēh ḇen-hammeleḵə yiməlōḵə ka’ăšer diber yəhwâ ‘al-bənê ḏāwîḏ: </p>
 <p>4 zeh hadāḇār ’ăšer t<sup>a</sup>‘ăśû haššəlišîṯ mikem bā’ê haššabāṯ lakōhănîm wəlaləwîyim ləšō‘ărê hassipîm: </p>
 <p>5 wəhaššəlišîṯ bəḇêṯ hammeleḵə wəhaššəlišîṯ bəš<sup>a</sup>‘ar hayəswōḏ wəḵāl-hā‘ām bəḥaṣərwōṯ bêṯ yəhwâ: </p>
 <p>6 wə’al-yāḇwō’ ḇêṯ-yəhwâ kî ’im-hakōhănîm wəhaməšārəṯîm laləwîyim hēmmâ yāḇō’û kî-qōḏeš hēmmâ wəḵāl-hā‘ām yišəmərû mišəmereṯ yəhwâ: </p>
 <p>7 wəhiqqîfû haləwîyim ’eṯ-hammeleḵə sāḇîḇ ’îš wəḵēlāyw bəyāḏwō wəhabā’ ’el-habayiṯ yûmāṯ wihəyû ’eṯ-hammeleḵə bəḇō’wō ûḇəṣē’ṯwō: </p>
 <p>8 wayy<sup>a</sup>‘ăśû haləwîyim wəḵāl-yəhûḏâ kəḵōl ’ăšer-ṣiûâ yəhwōyāḏā‘ hakōhēn wayyiqəḥû ’îš ’eṯ-’ănāšāyw bā’ê haššabāṯ ‘im ywōṣə’ê haššabāṯ kî lō’ fāṭar yəhwōyāḏā‘ hakōhēn ’eṯ-hamm<sup>a</sup>ḥələqwōṯ: </p>
 <p>9 wayyitēn yəhwōyāḏā‘ hakōhēn ləśārê hammē’wōṯ ’eṯ-h<sup>a</sup>ḥănîṯîm wə’eṯ-hammāḡinnwōṯ wə’eṯ-haššəlāṭîm ’ăšer lammeleḵə dāwîḏ ’ăšer bêṯ hā’ĕlōhîm: </p>
 <p>10 wayy<sup>a</sup>‘ămēḏ ’eṯ-kāl-hā‘ām wə’îš| šiləḥwō ḇəyāḏwō mikeṯef habayiṯ hayəmānîṯ ‘aḏ-keṯef habayiṯ haśśəmā’lîṯ lammizəbēḥa wəlabāyiṯ ‘al-hammeleḵə sāḇîḇ: </p>
 <p>11 wayywōṣî’û ’eṯ-ben-hammeleḵə wayyitənû ‘ālāyw ’eṯ-hannēzer wə’eṯ-hā‘ēḏûṯ wayyaməlîḵû ’ōṯwō wayyiməšāḥuhû yəhwōyāḏā‘ ûḇānāyw wayyō’mərû yəḥî hammeleḵə: s</p>
 <p>12 watišəm<sup>a</sup>‘ ‘ăṯaləyâû ’eṯ-qwōl hā‘ām hārāṣîm wəhaməhaləlîm ’eṯ-hammeleḵə watāḇwō’ ’el-hā‘ām bêṯ yəhwâ: </p>
 <p>13 watēre’ wəhinnēh hammeleḵə ‘wōmēḏ ‘al-‘ammûḏwō bammāḇwō’ wəhaśśārîm wəh<sup>a</sup>ḥăṣōṣərwōṯ ‘al-hammeleḵə wəḵāl-‘am hā’āreṣ śāmēḥa wəṯwōqē‘a b<sup>a</sup>ḥăṣōṣərwōṯ wəhaməšwōrărîm biḵəlê haššîr ûmwōḏî‘îm ləhallēl watiqər<sup>a</sup>‘ ‘ăṯaləyâû ’eṯ-bəḡāḏeyhā watō’mer qešer qāšer: s</p>
 <p>14 wayywōṣē’ yəhwōyāḏā‘ hakōhēn ’eṯ-śārê hammē’wōṯ| pəqûḏê h<sup>a</sup>ḥayil wayyō’mer ’ălēhem hwōṣî’ûhā ’el-mibêṯ haśśəḏērwōṯ wəhabā’ ’<sup>a</sup>ḥăreyhā yûmaṯ beḥāreḇ kî ’āmar hakōhēn lō’ ṯəmîṯûhā bêṯ yəhwâ: </p>
 <p>15 wayyāśîmû lāh yāḏayim watāḇwō’ ’el-məḇwō’ š<sup>a</sup>‘ar-hassûsîm bêṯ hammeleḵə wayəmîṯûhā šām: f</p>
 <p>16 wayyiḵərōṯ yəhwōyāḏā‘ bərîṯ bênwō ûḇên kāl-hā‘ām ûḇên hammeleḵə lihəywōṯ lə‘ām layhwâ: </p>
 <p>17 wayyāḇō’û ḵāl-hā‘ām bêṯ-hab<sup>a</sup>‘al wayyitəṣuhû wə’eṯ-mizəbəḥōṯāyw wə’eṯ-ṣəlāmāyw šibērû wə’ēṯ matān kōhēn hab<sup>a</sup>‘al hārəḡû lifənê hammizəbəḥwōṯ: </p>
 <p>18 wayyāśem yəhwōyāḏā‘ pəqudōṯ bêṯ yəhwâ bəyaḏ hakōhănîm haləwîyim ’ăšer ḥālaq dāwîḏ ‘al-bêṯ yəhwâ ləh<sup>a</sup>‘ălwōṯ ‘ōlwōṯ yəhwâ kakāṯûḇ bəṯwōraṯ mōšeh bəśiməḥâ ûḇəšîr ‘al yəḏê ḏāwîḏ: </p>
 <p>19 wayy<sup>a</sup>‘ămēḏ haššwō‘ărîm ‘al-š<sup>a</sup>‘ărê bêṯ yəhwâ wəlō’-yāḇō’ ṭāmē’ ləḵāl-dāḇār: </p>
 <p>20 wayyiqq<sup>a</sup>ḥ ’eṯ-śārê hammē’wōṯ wə’eṯ-hā’adîrîm wə’eṯ-hammwōšəlîm bā‘ām wə’ēṯ| kāl-‘am hā’āreṣ wayywōreḏ ’eṯ-hammeleḵə mibêṯ yəhwâ wayyāḇō’û bəṯwōḵə-š<sup>a</sup>‘ar hā‘eləywōn bêṯ hammeleḵə wayywōšîḇû ’eṯ-hammeleḵə ‘al kissē’ hammaməlāḵâ: </p>
 <p>21 wayyiśəməḥû ḵāl-‘am-hā’āreṣ wəhā‘îr šāqāṭâ wə’eṯ-‘ăṯaləyâû hēmîṯû<font color="red"><sup>3</sup></font> ḇeḥāreḇ: s</p>
 </td>
 </tr></table>
 <p></p><hr>
 <center>
 <a href="ch2024.htm">Next: 2 Chronicles (2 Divrey Yamim) Chapter 24</a></center>
 </body>