<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/num012.htm">Polyglot</a> 
 <a href="../kjv/num012.htm">KJV</a> 
 <a href="../sep/num012.htm">Sep</a> 
 <a href="../vul/num012.htm">Vul</a> 
 
 <br>
 <br><a href="num.htm">Numbers (Bemidbar) Index</a><br>
  
 <a href="num011.htm">Previous</a> 
 <a href="num013.htm">Next</a> 
 </center>
 <hr>
 
 <h3 align="CENTER">Tanach (Hebrew): Numbers (Bemidbar) Chapter 12</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַתְּדַבֵּ֨ר מִרְיָ֤ם וְאַהֲרֹן֙ בְּמֹשֶׁ֔ה עַל־אֹד֛וֹת הָאִשָּׁ֥ה הַכֻּשִׁ֖ית אֲשֶׁ֣ר לָקָ֑ח כִּֽי־אִשָּׁ֥ה כֻשִׁ֖ית לָקָֽח׃ </span></p>
 <p align="RIGHT"><span lang="he">‎<a name="002">2</a> ‏וַיֹּאמְר֗וּ הֲרַ֤ק אַךְ־בְּמֹשֶׁה֙ דִּבֶּ֣ר יְהוָ֔ה הֲלֹ֖א גַּם־בָּ֣נוּ דִבֵּ֑ר וַיִּשְׁמַ֖ע יְהוָֽה׃ </span></p>
 <p align="RIGHT"><span lang="he">‎<a name="003">3</a> ‏וְהָאִ֥ישׁ מֹשֶׁ֖ה <font color="brown">ענו</font> <font color="blue">עָנָ֣יו</font> מְאֹ֑ד מִכֹּל֙ הָֽאָדָ֔ם אֲשֶׁ֖ר עַל־פְּנֵ֥י הָאֲדָמָֽה׃ ס</span></p>
 <p align="RIGHT"><span lang="he">‎<a name="004">4</a> ‏וַיֹּ֨אמֶר יְהוָ֜ה פִּתְאֹ֗ם אֶל־מֹשֶׁ֤ה וְאֶֽל־אַהֲרֹן֙ וְאֶל־מִרְיָ֔ם צְא֥וּ שְׁלָשְׁתְּכֶ֖ם אֶל־אֹ֣הֶל מוֹעֵ֑ד וַיֵּצְא֖וּ שְׁלָשְׁתָּֽם׃ </span></p>
 <p align="RIGHT"><span lang="he">‎<a name="005">5</a> ‏וַיֵּ֤רֶד יְהוָה֙ בְּעַמּ֣וּד עָנָ֔ן וַֽיַּעֲמֹ֖ד פֶּ֣תַח הָאֹ֑הֶל וַיִּקְרָא֙ אַהֲרֹ֣ן וּמִרְיָ֔ם וַיֵּצְא֖וּ שְׁנֵיהֶֽם׃ </span></p>
 <p align="RIGHT"><span lang="he">‎<a name="006">6</a> ‏וַיֹּ֖אמֶר שִׁמְעוּ־נָ֣א דְבָרָ֑י אִם־יִֽהְיֶה֙ נְבִ֣יאֲכֶ֔ם יְהוָ֗ה בַּמַּרְאָה֙ אֵלָ֣יו אֶתְוַדָּ֔ע בַּחֲל֖וֹם אֲדַבֶּר־בּֽוֹ׃ </span></p>
 <p align="RIGHT"><span lang="he">‎<a name="007">7</a> ‏לֹא־כֵ֖ן עַבְדִּ֣י מֹשֶׁ֑ה בְּכָל־בֵּיתִ֖י נֶאֱמָ֥ן הֽוּא׃ </span></p>
 <p align="RIGHT"><span lang="he">‎<a name="008">8</a> ‏פֶּ֣ה אֶל־פֶּ֞ה אֲדַבֶּר־בּ֗וֹ וּמַרְאֶה֙ וְלֹ֣א בְחִידֹ֔ת וּתְמֻנַ֥ת יְהוָ֖ה יַבִּ֑יט וּמַדּ֙וּעַ֙ לֹ֣א יְרֵאתֶ֔ם לְדַבֵּ֖ר בְּעַבְדִּ֥י בְמֹשֶֽׁה׃ </span></p>
 <p align="RIGHT"><span lang="he">‎<a name="009">9</a> ‏וַיִּֽחַר<font color="red"><sup>1</sup></font> אַ֧ף יְהוָ֛ה בָּ֖ם וַיֵּלַֽךְ׃ </span></p>
 <p align="RIGHT"><span lang="he">‎<a name="010">10</a> ‏וְהֶעָנָ֗ן סָ֚ר מֵעַ֣ל הָאֹ֔הֶל וְהִנֵּ֥ה מִרְיָ֖ם מְצֹרַ֣עַת כַּשָּׁ֑לֶג וַיִּ֧פֶן אַהֲרֹ֛ן אֶל־מִרְיָ֖ם וְהִנֵּ֥ה מְצֹרָֽעַת׃ </span></p>
 <p align="RIGHT"><span lang="he">‎<a name="011">11</a> ‏וַיֹּ֥אמֶר אַהֲרֹ֖ן אֶל־מֹשֶׁ֑ה בִּ֣י אֲדֹנִ֔י אַל־נָ֨א תָשֵׁ֤ת עָלֵ֙ינוּ֙ חַטָּ֔את אֲשֶׁ֥ר נוֹאַ֖לְנוּ וַאֲשֶׁ֥ר חָטָֽאנוּ׃ </span></p>
 <p align="RIGHT"><span lang="he">‎<a name="012">12</a> ‏אַל־נָ֥א תְהִ֖י כַּמֵּ֑ת אֲשֶׁ֤ר בְּצֵאתוֹ֙ מֵרֶ֣חֶם אִמּ֔וֹ וַיֵּאָכֵ֖ל חֲצִ֥י בְשָׂרֽוֹ׃ </span></p>
 <p align="RIGHT"><span lang="he">‎<a name="013">13</a> ‏וַיִּצְעַ֣ק מֹשֶׁ֔ה אֶל־יְהוָ֖ה לֵאמֹ֑ר אֵ֕ל נָ֛א רְפָ֥א נָ֖א לָֽהּ׃ פ</span></p>
 <p align="RIGHT"><span lang="he">‎<a name="014">14</a> ‏וַיֹּ֨אמֶר יְהוָ֜ה אֶל־מֹשֶׁ֗ה וְאָבִ֙יהָ֙ יָרֹ֤ק יָרַק֙ בְּפָנֶ֔יהָ הֲלֹ֥א תִכָּלֵ֖ם שִׁבְעַ֣ת יָמִ֑ים תִּסָּגֵ֞ר שִׁבְעַ֤ת יָמִים֙ מִח֣וּץ לַֽמַּחֲנֶ֔ה וְאַחַ֖ר תֵּאָסֵֽף׃ </span></p>
 <p align="RIGHT"><span lang="he">‎<a name="015">15</a> ‏וַתִּסָּגֵ֥ר מִרְיָ֛ם מִח֥וּץ לַֽמַּחֲנֶ֖ה שִׁבְעַ֣ת יָמִ֑ים וְהָעָם֙ לֹ֣א נָסַ֔ע עַד־הֵאָסֵ֖ף מִרְיָֽם׃ </span></p>
 <p align="RIGHT"><span lang="he">‎<a name="016">16</a> ‏וְאַחַ֛ר נָסְע֥וּ הָעָ֖ם מֵחֲצֵר֑וֹת וַֽיַּחֲנ֖וּ בְּמִדְבַּ֥ר פָּארָֽן׃ פ</span></p>
 </td>
 <td width="50%">
 <p>1 watəḏabēr mirəyām wə’ahărōn bəmōšeh ‘al-’ōḏwōṯ hā’iššâ hakušîṯ ’ăšer lāqāḥ kî-’iššâ ḵušîṯ lāqāḥ: </p>
 <p>2 wayyō’mərû hăraq ’aḵə-bəmōšeh diber yəhwâ hălō’ gam-bānû ḏibēr wayyišəm<sup>a</sup>‘ yəhwâ: </p>
 <p>3 wəhā’îš mōšeh <font color="brown">‘ānāw</font> <font color="blue">‘ānāyw</font> mə’ōḏ mikōl hā’āḏām ’ăšer ‘al-pənê hā’ăḏāmâ: s</p>
 <p>4 wayyō’mer yəhwâ piṯə’ōm ’el-mōšeh wə’el-’ahărōn wə’el-mirəyām ṣə’û šəlāšətəḵem ’el-’ōhel mwō‘ēḏ wayyēṣə’û šəlāšətām: </p>
 <p>5 wayyēreḏ yəhwâ bə‘ammûḏ ‘ānān wayy<sup>a</sup>‘ămōḏ peṯ<sup>a</sup>ḥ hā’ōhel wayyiqərā’ ’ahărōn ûmirəyām wayyēṣə’û šənêhem: </p>
 <p>6 wayyō’mer šimə‘û-nā’ ḏəḇārāy ’im-yihəyeh nəḇî’ăḵem yəhwâ bammarə’â ’ēlāyw ’eṯəwadā‘ b<sup>a</sup>ḥălwōm ’ăḏaber-bwō: </p>
 <p>7 lō’-ḵēn ‘aḇədî mōšeh bəḵāl-bêṯî ne’ĕmān hû’: </p>
 <p>8 peh ’el-peh ’ăḏaber-bwō ûmarə’eh wəlō’ ḇəḥîḏōṯ ûṯəmunaṯ yəhwâ yabîṭ ûmadû‘a lō’ yərē’ṯem ləḏabēr bə‘aḇədî ḇəmōšeh: </p>
 <p>9 wayyiḥar<font color="red"><sup>1</sup></font> ’af yəhwâ bām wayyēlaḵə: </p>
 <p>10 wəhe‘ānān sār mē‘al hā’ōhel wəhinnēh mirəyām məṣōr<sup>a</sup>‘aṯ kaššāleḡ wayyifen ’ahărōn ’el-mirəyām wəhinnēh məṣōrā‘aṯ: </p>
 <p>11 wayyō’mer ’ahărōn ’el-mōšeh bî ’ăḏōnî ’al-nā’ ṯāšēṯ ‘ālênû ḥaṭṭā’ṯ ’ăšer nwō’alənû wa’ăšer ḥāṭā’nû: </p>
 <p>12 ’al-nā’ ṯəhî kammēṯ ’ăšer bəṣē’ṯwō mēreḥem ’immwō wayyē’āḵēl ḥăṣî ḇəśārwō: </p>
 <p>13 wayyiṣə‘aq mōšeh ’el-yəhwâ lē’mōr ’ēl nā’ rəfā’ nā’ lāh: f</p>
 <p>14 wayyō’mer yəhwâ ’el-mōšeh wə’āḇîhā yārōq yāraq bəfāneyhā hălō’ ṯikālēm šiḇə‘aṯ yāmîm tissāḡēr šiḇə‘aṯ yāmîm miḥûṣ lamm<sup>a</sup>ḥăneh wə’<sup>a</sup>ḥar tē’āsēf: </p>
 <p>15 watissāḡēr mirəyām miḥûṣ lamm<sup>a</sup>ḥăneh šiḇə‘aṯ yāmîm wəhā‘ām lō’ nās<sup>a</sup>‘ ‘aḏ-hē’āsēf mirəyām: </p>
 <p>16 wə’<sup>a</sup>ḥar nāsə‘û hā‘ām mēḥăṣērwōṯ wayy<sup>a</sup>ḥănû bəmiḏəbar pā’rān: f</p>
 </td>
 </tr></table>
 <p></p><hr>
 <center>
 <a href="num013.htm">Next: Numbers (Bemidbar) Chapter 13</a></center>
 </body>