<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/num028.htm">Polyglot</a> 
 <a href="../kjv/num028.htm">KJV</a> 
 <a href="../sep/num028.htm">Sep</a> 
 <a href="../vul/num028.htm">Vul</a> 
 
 <br>
 <br><a href="num.htm">Numbers (Bemidbar) Index</a><br>
  
 <a href="num027.htm">Previous</a> 
 <a href="num029.htm">Next</a> 
 </center>
 <hr>
 
 <h3 align="CENTER">Tanach (Hebrew): Numbers (Bemidbar) Chapter 28</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </span></p>
 <p align="RIGHT"><span lang="he">‎<a name="002">2</a> ‏צַ֚ו אֶת־בְּנֵ֣י יִשְׂרָאֵ֔ל וְאָמַרְתָּ֖ אֲלֵהֶ֑ם אֶת־קָרְבָּנִ֨י לַחְמִ֜י לְאִשַּׁ֗י רֵ֚יחַ נִֽיחֹחִ֔י תִּשְׁמְר֕וּ לְהַקְרִ֥יב לִ֖י בְּמוֹעֲדֽוֹ׃ </span></p>
 <p align="RIGHT"><span lang="he">‎<a name="003">3</a> ‏וְאָמַרְתָּ֣ לָהֶ֔ם זֶ֚ה הָֽאִשֶּׁ֔ה אֲשֶׁ֥ר תַּקְרִ֖יבוּ לַיהוָ֑ה כְּבָשִׂ֨ים בְּנֵֽי־שָׁנָ֧ה תְמִימִ֛ם שְׁנַ֥יִם לַיּ֖וֹם עֹלָ֥ה תָמִֽיד׃ </span></p>
 <p align="RIGHT"><span lang="he">‎<a name="004">4</a> ‏אֶת־הַכֶּ֥בֶשׂ אֶחָ֖ד תַּעֲשֶׂ֣ה בַבֹּ֑קֶר וְאֵת֙ הַכֶּ֣בֶשׂ הַשֵּׁנִ֔י תַּעֲשֶׂ֖ה בֵּ֥ין הָֽעַרְבָּֽיִם׃ </span></p>
 <p align="RIGHT"><span lang="he">‎<a name="005">5</a> ‏וַעֲשִׂירִ֧ית הָאֵיפָ֛ה סֹ֖לֶת לְמִנְחָ֑ה בְּלוּלָ֛ה בְּשֶׁ֥מֶן כָּתִ֖ית רְבִיעִ֥ת הַהִֽין׃ </span></p>
 <p align="RIGHT"><span lang="he">‎<a name="006">6</a> ‏עֹלַ֖ת תָּמִ֑יד הָעֲשֻׂיָה֙ בְּהַ֣ר סִינַ֔י לְרֵ֣יחַ נִיחֹ֔חַ אִשֶּׁ֖ה לַֽיהוָֽה׃ </span></p>
 <p align="RIGHT"><span lang="he">‎<a name="007">7</a> ‏וְנִסְכּוֹ֙ רְבִיעִ֣ת הַהִ֔ין לַכֶּ֖בֶשׂ הָאֶחָ֑ד בַּקֹּ֗דֶשׁ הַסֵּ֛ךְ נֶ֥סֶךְ שֵׁכָ֖ר לַיהוָֽה׃ </span></p>
 <p align="RIGHT"><span lang="he">‎<a name="008">8</a> ‏וְאֵת֙ הַכֶּ֣בֶשׂ הַשֵּׁנִ֔י תַּעֲשֶׂ֖ה בֵּ֣ין הָֽעַרְבָּ֑יִם כְּמִנְחַ֨ת הַבֹּ֤קֶר וּכְנִסְכּוֹ֙ תַּעֲשֶׂ֔ה אִשֵּׁ֛ה רֵ֥יחַ נִיחֹ֖חַ לַיהוָֽה׃ פ</span></p>
 <p align="RIGHT"><span lang="he">‎<a name="009">9</a> ‏וּבְיוֹם֙ הַשַּׁבָּ֔ת שְׁנֵֽי־כְבָשִׂ֥ים בְּנֵֽי־שָׁנָ֖ה תְּמִימִ֑ם וּשְׁנֵ֣י עֶשְׂרֹנִ֗ים סֹ֧לֶת מִנְחָ֛ה בְּלוּלָ֥ה בַשֶּׁ֖מֶן וְנִסְכּֽוֹ׃ </span></p>
 <p align="RIGHT"><span lang="he">‎<a name="010">10</a> ‏עֹלַ֥ת שַׁבַּ֖ת בְּשַׁבַּתּ֑וֹ עַל־עֹלַ֥ת הַתָּמִ֖יד וְנִסְכָּֽהּ׃ ס</span></p>
 <p align="RIGHT"><span lang="he">‎<a name="011">11</a> ‏וּבְרָאשֵׁי֙ חָדְשֵׁיכֶ֔ם תַּקְרִ֥יבוּ עֹלָ֖ה לַיהוָ֑ה פָּרִ֨ים בְּנֵֽי־בָקָ֤ר שְׁנַ֙יִם֙ וְאַ֣יִל אֶחָ֔ד כְּבָשִׂ֧ים בְּנֵי־שָׁנָ֛ה שִׁבְעָ֖ה תְּמִימִֽם׃ </span></p>
 <p align="RIGHT"><span lang="he">‎<a name="012">12</a> ‏וּשְׁלֹשָׁ֣ה עֶשְׂרֹנִ֗ים סֹ֤לֶת מִנְחָה֙ בְּלוּלָ֣ה בַשֶּׁ֔מֶן לַפָּ֖ר הָאֶחָ֑ד וּשְׁנֵ֣י עֶשְׂרֹנִ֗ים סֹ֤לֶת מִנְחָה֙ בְּלוּלָ֣ה בַשֶּׁ֔מֶן לָאַ֖יִל הָֽאֶחָֽד׃ </span></p>
 <p align="RIGHT"><span lang="he">‎<a name="013">13</a> ‏וְעִשָּׂרֹ֣ן עִשָּׂר֗וֹן סֹ֤לֶת מִנְחָה֙ בְּלוּלָ֣ה בַשֶּׁ֔מֶן לַכֶּ֖בֶשׂ הָאֶחָ֑ד עֹלָה֙ רֵ֣יחַ נִיחֹ֔חַ אִשֶּׁ֖ה לַיהוָֽה׃ </span></p>
 <p align="RIGHT"><span lang="he">‎<a name="014">14</a> ‏וְנִסְכֵּיהֶ֗ם חֲצִ֣י הַהִין֩ יִהְיֶ֨ה לַפָּ֜ר וּשְׁלִישִׁ֧ת הַהִ֣ין לָאַ֗יִל וּרְבִיעִ֥ת הַהִ֛ין לַכֶּ֖בֶשׂ יָ֑יִן זֹ֣את עֹלַ֥ת חֹ֙דֶשׁ֙ בְּחָדְשׁ֔וֹ לְחָדְשֵׁ֖י הַשָּׁנָֽה׃ </span></p>
 <p align="RIGHT"><span lang="he">‎<a name="015">15</a> ‏וּשְׂעִ֨יר עִזִּ֥ים אֶחָ֛ד לְחַטָּ֖את לַיהוָ֑ה עַל־עֹלַ֧ת הַתָּמִ֛יד יֵעָשֶׂ֖ה וְנִסְכּֽוֹ׃ ס</span></p>
 <p align="RIGHT"><span lang="he">‎<a name="016">16</a> ‏וּבַחֹ֣דֶשׁ הָרִאשׁ֗וֹן בְּאַרְבָּעָ֥ה עָשָׂ֛ר י֖וֹם לַחֹ֑דֶשׁ פֶּ֖סַח לַיהוָֽה׃ </span></p>
 <p align="RIGHT"><span lang="he">‎<a name="017">17</a> ‏וּבַחֲמִשָּׁ֨ה עָשָׂ֥ר י֛וֹם לַחֹ֥דֶשׁ הַזֶּ֖ה חָ֑ג שִׁבְעַ֣ת יָמִ֔ים מַצּ֖וֹת יֵאָכֵֽל׃ </span></p>
 <p align="RIGHT"><span lang="he">‎<a name="018">18</a> ‏בַּיּ֥וֹם הָרִאשׁ֖וֹן מִקְרָא־קֹ֑דֶשׁ כָּל־מְלֶ֥אכֶת עֲבֹדָ֖ה לֹ֥א תַעֲשֽׂוּ׃ </span></p>
 <p align="RIGHT"><span lang="he">‎<a name="019">19</a> ‏וְהִקְרַבְתֶּ֨ם אִשֶּׁ֤ה עֹלָה֙ לַֽיהוָ֔ה פָּרִ֧ים בְּנֵי־בָקָ֛ר שְׁנַ֖יִם וְאַ֣יִל אֶחָ֑ד וְשִׁבְעָ֤ה כְבָשִׂים֙ בְּנֵ֣י שָׁנָ֔ה תְּמִימִ֖ם יִהְי֥וּ לָכֶֽם׃ </span></p>
 <p align="RIGHT"><span lang="he">‎<a name="020">20</a> ‏וּמִ֨נְחָתָ֔ם סֹ֖לֶת בְּלוּלָ֣ה בַשָּׁ֑מֶן שְׁלֹשָׁ֨ה עֶשְׂרֹנִ֜ים לַפָּ֗ר וּשְׁנֵ֧י עֶשְׂרֹנִ֛ים לָאַ֖יִל תַּעֲשֽׂוּ׃ </span></p>
 <p align="RIGHT"><span lang="he">‎<a name="021">21</a> ‏עִשָּׂר֤וֹן עִשָּׂרוֹן֙ תַּעֲשֶׂ֔ה לַכֶּ֖בֶשׂ הָאֶחָ֑ד לְשִׁבְעַ֖ת הַכְּבָשִֽׂים׃ </span></p>
 <p align="RIGHT"><span lang="he">‎<a name="022">22</a> ‏וּשְׂעִ֥יר חַטָּ֖את אֶחָ֑ד לְכַפֵּ֖ר עֲלֵיכֶֽם׃ </span></p>
 <p align="RIGHT"><span lang="he">‎<a name="023">23</a> ‏מִלְּבַד֙ עֹלַ֣ת הַבֹּ֔קֶר אֲשֶׁ֖ר לְעֹלַ֣ת הַתָּמִ֑יד תַּעֲשׂ֖וּ אֶת־אֵֽלֶּה׃ </span></p>
 <p align="RIGHT"><span lang="he">‎<a name="024">24</a> ‏כָּאֵ֜לֶּה תַּעֲשׂ֤וּ לַיּוֹם֙ שִׁבְעַ֣ת יָמִ֔ים לֶ֛חֶם אִשֵּׁ֥ה רֵֽיחַ־נִיחֹ֖חַ לַיהוָ֑ה עַל־עוֹלַ֧ת הַתָּמִ֛יד יֵעָשֶׂ֖ה וְנִסְכּֽוֹ׃ </span></p>
 <p align="RIGHT"><span lang="he">‎<a name="025">25</a> ‏וּבַיּוֹם֙ הַשְּׁבִיעִ֔י מִקְרָא־קֹ֖דֶשׁ יִהְיֶ֣ה לָכֶ֑ם כָּל־מְלֶ֥אכֶת עֲבֹדָ֖ה לֹ֥א תַעֲשֽׂוּ׃ ס</span></p>
 <p align="RIGHT"><span lang="he">‎<a name="026">26</a> ‏וּבְי֣וֹם הַבִּכּוּרִ֗ים בְּהַקְרִ֨יבְכֶ֜ם מִנְחָ֤ה חֲדָשָׁה֙ לַֽיהוָ֔ה בְּשָׁבֻעֹ֖תֵיכֶ֑ם מִֽקְרָא־קֹ֙דֶשׁ֙ יִהְיֶ֣ה לָכֶ֔ם כָּל־מְלֶ֥אכֶת עֲבֹדָ֖ה לֹ֥א תַעֲשֽׂוּ׃ </span></p>
 <p align="RIGHT"><span lang="he">‎<a name="027">27</a> ‏וְהִקְרַבְתֶּ֨ם עוֹלָ֜ה לְרֵ֤יחַ נִיחֹ֙חַ֙ לַֽיהוָ֔ה פָּרִ֧ים בְּנֵי־בָקָ֛ר שְׁנַ֖יִם אַ֣יִל אֶחָ֑ד שִׁבְעָ֥ה כְבָשִׂ֖ים בְּנֵ֥י שָׁנָֽה׃ </span></p>
 <p align="RIGHT"><span lang="he">‎<a name="028">28</a> ‏וּמִנְחָתָ֔ם סֹ֖לֶת בְּלוּלָ֣ה בַשָּׁ֑מֶן שְׁלֹשָׁ֤ה עֶשְׂרֹנִים֙ לַפָּ֣ר הָֽאֶחָ֔ד שְׁנֵי֙ עֶשְׂרֹנִ֔ים לָאַ֖יִל הָאֶחָֽד׃ </span></p>
 <p align="RIGHT"><span lang="he">‎<a name="029">29</a> ‏עִשָּׂרוֹן֙ עִשָּׂר֔וֹן לַכֶּ֖בֶשׂ הָאֶחָ֑ד לְשִׁבְעַ֖ת הַכְּבָשִֽׂים׃ </span></p>
 <p align="RIGHT"><span lang="he">‎<a name="030">30</a> ‏שְׂעִ֥יר עִזִּ֖ים אֶחָ֑ד לְכַפֵּ֖ר עֲלֵיכֶֽם׃ </span></p>
 <p align="RIGHT"><span lang="he">‎<a name="031">31</a> ‏מִלְּבַ֞ד עֹלַ֧ת הַתָּמִ֛יד וּמִנְחָת֖וֹ תַּעֲשׂ֑וּ תְּמִימִ֥ם יִהְיוּ־לָכֶ֖ם וְנִסְכֵּיהֶֽם׃ פ</span></p>
 </td>
 <td width="50%">
 <p>1 wayəḏabēr yəhwâ ’el-mōšeh llē’mōr: </p>
 <p>2 ṣaw ’eṯ-bənê yiśərā’ēl wə’āmarətā ’ălēhem ’eṯ-qārəbānî l<sup>a</sup>ḥəmî lə’iššay rêḥa nîḥōḥî tišəmərû ləhaqərîḇ lî bəmwō‘ăḏwō: </p>
 <p>3 wə’āmarətā lâem zeh hā’iššeh ’ăšer taqərîḇû layhwâ kəḇāśîm bənê-šānâ ṯəmîmim šənayim layywōm ‘ōlâ ṯāmîḏ: </p>
 <p>4 ’eṯ-hakeḇeś ’eḥāḏ t<sup>a</sup>‘ăśeh ḇabōqer wə’ēṯ hakeḇeś haššēnî t<sup>a</sup>‘ăśeh bên hā‘arəbāyim: </p>
 <p>5 w<sup>a</sup>‘ăśîrîṯ hā’êfâ sōleṯ ləminəḥâ bəlûlâ bəšemen kāṯîṯ rəḇî‘iṯ hahîn: </p>
 <p>6 ‘ōlaṯ tāmîḏ hā‘ăśuyâ bəhar sînay lərêḥa nîḥōḥa ’iššeh layhwâ: </p>
 <p>7 wənisəkwō rəḇî‘iṯ hahîn lakeḇeś hā’eḥāḏ baqqōḏeš hassēḵə neseḵə šēḵār layhwâ: </p>
 <p>8 wə’ēṯ hakeḇeś haššēnî t<sup>a</sup>‘ăśeh bên hā‘arəbāyim kəminəḥaṯ habōqer ûḵənisəkwō t<sup>a</sup>‘ăśeh ’iššēh rêḥa nîḥōḥa layhwâ: f</p>
 <p>9 ûḇəywōm haššabāṯ šənê-ḵəḇāśîm bənê-šānâ təmîmim ûšənê ‘eśərōnîm sōleṯ minəḥâ bəlûlâ ḇaššemen wənisəkwō: </p>
 <p>10 ‘ōlaṯ šabaṯ bəšabatwō ‘al-‘ōlaṯ hatāmîḏ wənisəkāh: s</p>
 <p>11 ûḇərā’šê ḥāḏəšêḵem taqərîḇû ‘ōlâ layhwâ pārîm bənê-ḇāqār šənayim wə’ayil ’eḥāḏ kəḇāśîm bənê-šānâ šiḇə‘â təmîmim: </p>
 <p>12 ûšəlōšâ ‘eśərōnîm sōleṯ minəḥâ bəlûlâ ḇaššemen lapār hā’eḥāḏ ûšənê ‘eśərōnîm sōleṯ minəḥâ bəlûlâ ḇaššemen lā’ayil hā’eḥāḏ: </p>
 <p>13 wə‘iśśārōn ‘iśśārwōn sōleṯ minəḥâ bəlûlâ ḇaššemen lakeḇeś hā’eḥāḏ ‘ōlâ rêḥa nîḥōḥa ’iššeh layhwâ: </p>
 <p>14 wənisəkêhem ḥăṣî hahîn yihəyeh lapār ûšəlîšiṯ hahîn lā’ayil ûrəḇî‘iṯ hahîn lakeḇeś yāyin zō’ṯ ‘ōlaṯ ḥōḏeš bəḥāḏəšwō ləḥāḏəšê haššānâ: </p>
 <p>15 ûśə‘îr ‘izzîm ’eḥāḏ ləḥaṭṭā’ṯ layhwâ ‘al-‘ōlaṯ hatāmîḏ yē‘āśeh wənisəkwō: s</p>
 <p>16 ûḇ<sup>a</sup>ḥōḏeš hāri’šwōn bə’arəbā‘â ‘āśār ywōm l<sup>a</sup>ḥōḏeš pes<sup>a</sup>ḥ layhwâ: </p>
 <p>17 ûḇ<sup>a</sup>ḥămiššâ ‘āśār ywōm l<sup>a</sup>ḥōḏeš hazzeh ḥāḡ šiḇə‘aṯ yāmîm maṣṣwōṯ yē’āḵēl: </p>
 <p>18 bayywōm hāri’šwōn miqərā’-qōḏeš kāl-məle’ḵeṯ ‘ăḇōḏâ lō’ ṯ<sup>a</sup>‘ăśû: </p>
 <p>19 wəhiqəraḇətem ’iššeh ‘ōlâ layhwâ pārîm bənê-ḇāqār šənayim wə’ayil ’eḥāḏ wəšiḇə‘â ḵəḇāśîm bənê šānâ təmîmim yihəyû lāḵem: </p>
 <p>20 ûminəḥāṯām sōleṯ bəlûlâ ḇaššāmen šəlōšâ ‘eśərōnîm lapār ûšənê ‘eśərōnîm lā’ayil t<sup>a</sup>‘ăśû: </p>
 <p>21 ‘iśśārwōn ‘iśśārwōn t<sup>a</sup>‘ăśeh lakeḇeś hā’eḥāḏ ləšiḇə‘aṯ hakəḇāśîm: </p>
 <p>22 ûśə‘îr ḥaṭṭā’ṯ ’eḥāḏ ləḵapēr ‘ălêḵem: </p>
 <p>23 milləḇaḏ ‘ōlaṯ habōqer ’ăšer lə‘ōlaṯ hatāmîḏ t<sup>a</sup>‘ăśû ’eṯ-’ēlleh: </p>
 <p>24 kā’ēlleh t<sup>a</sup>‘ăśû layywōm šiḇə‘aṯ yāmîm leḥem ’iššēh rêḥa-nîḥōḥa layhwâ ‘al-‘wōlaṯ hatāmîḏ yē‘āśeh wənisəkwō: </p>
 <p>25 ûḇayywōm haššəḇî‘î miqərā’-qōḏeš yihəyeh lāḵem kāl-məle’ḵeṯ ‘ăḇōḏâ lō’ ṯ<sup>a</sup>‘ăśû: s</p>
 <p>26 ûḇəywōm habikûrîm bəhaqərîḇəḵem minəḥâ ḥăḏāšâ layhwâ bəšāḇu‘ōṯêḵem miqərā’-qōḏeš yihəyeh lāḵem kāl-məle’ḵeṯ ‘ăḇōḏâ lō’ ṯ<sup>a</sup>‘ăśû: </p>
 <p>27 wəhiqəraḇətem ‘wōlâ lərêḥa nîḥōḥa layhwâ pārîm bənê-ḇāqār šənayim ’ayil ’eḥāḏ šiḇə‘â ḵəḇāśîm bənê šānâ: </p>
 <p>28 ûminəḥāṯām sōleṯ bəlûlâ ḇaššāmen šəlōšâ ‘eśərōnîm lapār hā’eḥāḏ šənê ‘eśərōnîm lā’ayil hā’eḥāḏ: </p>
 <p>29 ‘iśśārwōn ‘iśśārwōn lakeḇeś hā’eḥāḏ ləšiḇə‘aṯ hakəḇāśîm: </p>
 <p>30 śə‘îr ‘izzîm ’eḥāḏ ləḵapēr ‘ălêḵem: </p>
 <p>31 milləḇaḏ ‘ōlaṯ hatāmîḏ ûminəḥāṯwō t<sup>a</sup>‘ăśû təmîmim yihəyû-lāḵem wənisəkêhem: f</p>
 </td>
 </tr></table>
 <p></p><hr>
 <center>
 <a href="num029.htm">Next: Numbers (Bemidbar) Chapter 29</a></center>
 </body>