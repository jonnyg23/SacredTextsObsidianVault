<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/num004.htm">Polyglot</a> 
 <a href="../kjv/num004.htm">KJV</a> 
 <a href="../sep/num004.htm">Sep</a> 
 <a href="../vul/num004.htm">Vul</a> 
 
 <br>
 <br><a href="num.htm">Numbers (Bemidbar) Index</a><br>
  
 <a href="num003.htm">Previous</a> 
 <a href="num005.htm">Next</a> 
 </center>
 <hr>
 
 <h3 align="CENTER">Tanach (Hebrew): Numbers (Bemidbar) Chapter 4</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְדַבֵּ֣ר יְהוָ֔ה אֶל־מֹשֶׁ֥ה וְאֶֽל־אַהֲרֹ֖ן לֵאמֹֽר׃ </span></p>
 <p align="RIGHT"><span lang="he">‎<a name="002">2</a> ‏נָשֹׂ֗א אֶת־רֹאשׁ֙ בְּנֵ֣י קְהָ֔ת מִתּ֖וֹךְ בְּנֵ֣י לֵוִ֑י לְמִשְׁפְּחֹתָ֖ם לְבֵ֥ית אֲבֹתָֽם׃ </span></p>
 <p align="RIGHT"><span lang="he">‎<a name="003">3</a> ‏מִבֶּ֨ן שְׁלֹשִׁ֤ים שָׁנָה֙ וָמַ֔עְלָה וְעַ֖ד בֶּן־חֲמִשִּׁ֣ים שָׁנָ֑ה כָּל־בָּא֙ לַצָּבָ֔א לַעֲשׂ֥וֹת מְלָאכָ֖ה בְּאֹ֥הֶל מוֹעֵֽד׃ </span></p>
 <p align="RIGHT"><span lang="he">‎<a name="004">4</a> ‏זֹ֛את עֲבֹדַ֥ת בְּנֵי־קְהָ֖ת בְּאֹ֣הֶל מוֹעֵ֑ד קֹ֖דֶשׁ הַקֳּדָשִֽׁים׃ </span></p>
 <p align="RIGHT"><span lang="he">‎<a name="005">5</a> ‏וּבָ֨א אַהֲרֹ֤ן וּבָנָיו֙ בִּנְסֹ֣עַ הַֽמַּחֲנֶ֔ה וְהוֹרִ֕דוּ אֵ֖ת פָּרֹ֣כֶת הַמָּסָ֑ךְ וְכִ֨סּוּ־בָ֔הּ אֵ֖ת אֲרֹ֥ן הָעֵדֻֽת׃ </span></p>
 <p align="RIGHT"><span lang="he">‎<a name="006">6</a> ‏וְנָתְנ֣וּ עָלָ֗יו כְּסוּי֙ ע֣וֹר תַּ֔חַשׁ וּפָרְשׂ֧וּ בֶֽגֶד־כְּלִ֛יל תְּכֵ֖לֶת מִלְמָ֑עְלָה וְשָׂמ֖וּ בַּדָּֽיו׃ </span></p>
 <p align="RIGHT"><span lang="he">‎<a name="007">7</a> ‏וְעַ֣ל׀ שֻׁלְחַ֣ן הַפָּנִ֗ים יִפְרְשׂוּ֮ בֶּ֣גֶד תְּכֵלֶת֒ וְנָתְנ֣וּ עָ֠לָיו אֶת־הַקְּעָרֹ֤ת וְאֶת־הַכַּפֹּת֙ וְאֶת־הַמְּנַקִּיֹּ֔ת וְאֵ֖ת קְשׂ֣וֹת הַנָּ֑סֶךְ וְלֶ֥חֶם הַתָּמִ֖יד עָלָ֥יו יִהְיֶֽה׃ </span></p>
 <p align="RIGHT"><span lang="he">‎<a name="008">8</a> ‏וּפָרְשׂ֣וּ עֲלֵיהֶ֗ם בֶּ֚גֶד תּוֹלַ֣עַת שָׁנִ֔י וְכִסּ֣וּ אֹת֔וֹ בְּמִכְסֵ֖ה ע֣וֹר תָּ֑חַשׁ וְשָׂמ֖וּ אֶת־בַּדָּֽיו׃ </span></p>
 <p align="RIGHT"><span lang="he">‎<a name="009">9</a> ‏וְלָקְח֣וּ׀ בֶּ֣גֶד תְּכֵ֗לֶת וְכִסּ֞וּ אֶת־מְנֹרַ֤ת הַמָּאוֹר֙ וְאֶת־נֵ֣רֹתֶ֔יהָ וְאֶת־מַלְקָחֶ֖יהָ וְאֶת־מַחְתֹּתֶ֑יהָ וְאֵת֙ כָּל־כְּלֵ֣י שַׁמְנָ֔הּ אֲשֶׁ֥ר יְשָׁרְתוּ־לָ֖הּ בָּהֶֽם׃ </span></p>
 <p align="RIGHT"><span lang="he">‎<a name="010">10</a> ‏וְנָתְנ֤וּ אֹתָהּ֙ וְאֶת־כָּל־כֵּלֶ֔יהָ אֶל־מִכְסֵ֖ה ע֣וֹר תָּ֑חַשׁ וְנָתְנ֖וּ עַל־הַמּֽוֹט׃ </span></p>
 <p align="RIGHT"><span lang="he">‎<a name="011">11</a> ‏וְעַ֣ל׀ מִזְבַּ֣ח הַזָּהָ֗ב יִפְרְשׂוּ֙ בֶּ֣גֶד תְּכֵ֔לֶת וְכִסּ֣וּ אֹת֔וֹ בְּמִכְסֵ֖ה ע֣וֹר תָּ֑חַשׁ וְשָׂמ֖וּ אֶת־בַּדָּֽיו׃ </span></p>
 <p align="RIGHT"><span lang="he">‎<a name="012">12</a> ‏וְלָקְחוּ֩ אֶת־כָּל־כְּלֵ֨י הַשָּׁרֵ֜ת אֲשֶׁ֧ר יְשָֽׁרְתוּ־בָ֣ם בַּקֹּ֗דֶשׁ וְנָֽתְנוּ֙ אֶל־בֶּ֣גֶד תְּכֵ֔לֶת וְכִסּ֣וּ אוֹתָ֔ם בְּמִכְסֵ֖ה ע֣וֹר תָּ֑חַשׁ וְנָתְנ֖וּ עַל־הַמּֽוֹט׃ </span></p>
 <p align="RIGHT"><span lang="he">‎<a name="013">13</a> ‏וְדִשְּׁנ֖וּ אֶת־הַמִּזְבֵּ֑חַ וּפָרְשׂ֣וּ עָלָ֔יו בֶּ֖גֶד אַרְגָּמָֽן׃ </span></p>
 <p align="RIGHT"><span lang="he">‎<a name="014">14</a> ‏וְנָתְנ֣וּ עָ֠לָיו אֶֽת־כָּל־כֵּלָ֞יו אֲשֶׁ֣ר יְֽשָׁרְת֧וּ עָלָ֣יו בָּהֶ֗ם אֶת־הַמַּחְתֹּ֤ת אֶת־הַמִּזְלָגֹת֙ וְאֶת־הַיָּעִ֣ים וְאֶת־הַמִּזְרָקֹ֔ת כֹּ֖ל כְּלֵ֣י הַמִּזְבֵּ֑חַ וּפָרְשׂ֣וּ עָלָ֗יו כְּס֛וּי ע֥וֹר תַּ֖חַשׁ וְשָׂמ֥וּ בַדָּֽיו׃ </span></p>
 <p align="RIGHT"><span lang="he">‎<a name="015">15</a> ‏וְכִלָּ֣ה אַֽהֲרֹן־וּ֠בָנָיו לְכַסֹּ֨ת אֶת־הַקֹּ֜דֶשׁ וְאֶת־כָּל־כְּלֵ֣י הַקֹּדֶשׁ֮ בִּנְסֹ֣עַ הַֽמַּחֲנֶה֒ וְאַחֲרֵי־כֵ֗ן יָבֹ֤אוּ בְנֵי־קְהָת֙ לָשֵׂ֔את וְלֹֽא־יִגְּע֥וּ אֶל־הַקֹּ֖דֶשׁ וָמֵ֑תוּ אֵ֛לֶּה מַשָּׂ֥א בְנֵֽי־קְהָ֖ת בְּאֹ֥הֶל מוֹעֵֽד׃ </span></p>
 <p align="RIGHT"><span lang="he">‎<a name="016">16</a> ‏וּפְקֻדַּ֞ת אֶלְעָזָ֣ר׀ בֶּן־אַהֲרֹ֣ן הַכֹּהֵ֗ן שֶׁ֤מֶן הַמָּאוֹר֙ וּקְטֹ֣רֶת הַסַּמִּ֔ים וּמִנְחַ֥ת הַתָּמִ֖יד וְשֶׁ֣מֶן הַמִּשְׁחָ֑ה פְּקֻדַּ֗ת כָּל־הַמִּשְׁכָּן֙ וְכָל־אֲשֶׁר־בּ֔וֹ בְּקֹ֖דֶשׁ וּבְכֵלָֽיו׃ ס</span></p>
 <p align="RIGHT"><span lang="he">‎<a name="017">17</a> ‏וַיְדַבֵּ֣ר יְהוָ֔ה אֶל־מֹשֶׁ֥ה וְאֶֽל־אַהֲרֹ֖ן לֵאמֹֽר׃ </span></p>
 <p align="RIGHT"><span lang="he">‎<a name="018">18</a> ‏אַל־תַּכְרִ֕יתוּ אֶת־שֵׁ֖בֶט מִשְׁפְּחֹ֣ת הַקְּהָתִ֑י מִתּ֖וֹךְ הַלְוִיִּֽם׃ </span></p>
 <p align="RIGHT"><span lang="he">‎<a name="019">19</a> ‏וְזֹ֣את׀ עֲשׂ֣וּ לָהֶ֗ם וְחָיוּ֙ וְלֹ֣א יָמֻ֔תוּ בְּגִשְׁתָּ֖ם אֶת־קֹ֣דֶשׁ הַקֳּדָשִׁ֑ים אַהֲרֹ֤ן וּבָנָיו֙ יָבֹ֔אוּ וְשָׂמ֣וּ אוֹתָ֗ם אִ֥ישׁ אִ֛ישׁ עַל־עֲבֹדָת֖וֹ וְאֶל־מַשָּׂאֽוֹ׃ </span></p>
 <p align="RIGHT"><span lang="he">‎<a name="020">20</a> ‏וְלֹא־יָבֹ֧אוּ לִרְא֛וֹת כְּבַלַּ֥ע אֶת־הַקֹּ֖דֶשׁ וָמֵֽתוּ׃ פ</span></p>
 <p align="RIGHT"><span lang="he">‎<a name="021">21</a> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </span></p>
 <p align="RIGHT"><span lang="he">‎<a name="022">22</a> ‏נָשֹׂ֗א אֶת־רֹ֛אשׁ בְּנֵ֥י גֵרְשׁ֖וֹן גַּם־הֵ֑ם לְבֵ֥ית אֲבֹתָ֖ם לְמִשְׁפְּחֹתָֽם׃ </span></p>
 <p align="RIGHT"><span lang="he">‎<a name="023">23</a> ‏מִבֶּן֩ שְׁלֹשִׁ֨ים שָׁנָ֜ה וָמַ֗עְלָה עַ֛ד בֶּן־חֲמִשִּׁ֥ים שָׁנָ֖ה תִּפְקֹ֣ד אוֹתָ֑ם כָּל־הַבָּא֙ לִצְבֹ֣א צָבָ֔א לַעֲבֹ֥ד עֲבֹדָ֖ה בְּאֹ֥הֶל מוֹעֵֽד׃ </span></p>
 <p align="RIGHT"><span lang="he">‎<a name="024">24</a> ‏זֹ֣את עֲבֹדַ֔ת מִשְׁפְּחֹ֖ת הַגֵּרְשֻׁנִּ֑י לַעֲבֹ֖ד וּלְמַשָּֽׂא׃ </span></p>
 <p align="RIGHT"><span lang="he">‎<a name="025">25</a> ‏וְנָ֨שְׂא֜וּ אֶת־יְרִיעֹ֤ת הַמִּשְׁכָּן֙ וְאֶת־אֹ֣הֶל מוֹעֵ֔ד מִכְסֵ֕הוּ וּמִכְסֵ֛ה הַתַּ֥חַשׁ אֲשֶׁר־עָלָ֖יו מִלְמָ֑עְלָה וְאֶ֨ת־מָסַ֔ךְ פֶּ֖תַח אֹ֥הֶל מוֹעֵֽד׃ </span></p>
 <p align="RIGHT"><span lang="he">‎<a name="026">26</a> ‏וְאֵת֩ קַלְעֵ֨י הֶֽחָצֵ֜ר וְאֶת־מָסַ֣ךְ׀ פֶּ֣תַח׀ שַׁ֣עַר הֶחָצֵ֗ר אֲשֶׁ֨ר עַל־הַמִּשְׁכָּ֤ן וְעַל־הַמִּזְבֵּ֙חַ֙ סָבִ֔יב וְאֵת֙ מֵֽיתְרֵיהֶ֔ם וְאֶֽת־כָּל־כְּלֵ֖י עֲבֹדָתָ֑ם וְאֵ֨ת כָּל־אֲשֶׁ֧ר יֵעָשֶׂ֛ה לָהֶ֖ם וְעָבָֽדוּ׃ </span></p>
 <p align="RIGHT"><span lang="he">‎<a name="027">27</a> ‏עַל־פִּי֩ אַהֲרֹ֨ן וּבָנָ֜יו תִּהְיֶ֗ה כָּל־עֲבֹדַת֙ בְּנֵ֣י הַגֵּרְשֻׁנִּ֔י לְכָל־מַשָּׂאָ֔ם וּלְכֹ֖ל עֲבֹדָתָ֑ם וּפְקַדְתֶּ֤ם עֲלֵהֶם֙ בְּמִשְׁמֶ֔רֶת אֵ֖ת כָּל־מַשָּׂאָֽם׃ </span></p>
 <p align="RIGHT"><span lang="he">‎<a name="028">28</a> ‏זֹ֣את עֲבֹדַ֗ת מִשְׁפְּחֹ֛ת בְּנֵ֥י הַגֵּרְשֻׁנִּ֖י בְּאֹ֣הֶל מוֹעֵ֑ד וּמִ֨שְׁמַרְתָּ֔ם בְּיַד֙ אִֽיתָמָ֔ר בֶּֽן־אַהֲרֹ֖ן הַכֹּהֵֽן׃ פ</span></p>
 <p align="RIGHT"><span lang="he">‎<a name="029">29</a> ‏בְּנֵ֖י מְרָרִ֑י לְמִשְׁפְּחֹתָ֥ם לְבֵית־אֲבֹתָ֖ם תִּפְקֹ֥ד אֹתָֽם׃ </span></p>
 <p align="RIGHT"><span lang="he">‎<a name="030">30</a> ‏מִבֶּן֩ שְׁלֹשִׁ֨ים שָׁנָ֜ה וָמַ֗עְלָה וְעַ֛ד בֶּן־חֲמִשִּׁ֥ים שָׁנָ֖ה תִּפְקְדֵ֑ם כָּל־הַבָּא֙ לַצָּבָ֔א לַעֲבֹ֕ד אֶת־עֲבֹדַ֖ת אֹ֥הֶל מוֹעֵֽד׃ </span></p>
 <p align="RIGHT"><span lang="he">‎<a name="031">31</a> ‏וְזֹאת֙ מִשְׁמֶ֣רֶת מַשָּׂאָ֔ם לְכָל־עֲבֹדָתָ֖ם בְּאֹ֣הֶל מוֹעֵ֑ד קַרְשֵׁי֙ הַמִּשְׁכָּ֔ן וּבְרִיחָ֖יו וְעַמּוּדָ֥יו וַאֲדָנָֽיו׃ </span></p>
 <p align="RIGHT"><span lang="he">‎<a name="032">32</a> ‏וְעַמּוּדֵי֩ הֶחָצֵ֨ר סָבִ֜יב וְאַדְנֵיהֶ֗ם וִֽיתֵדֹתָם֙ וּמֵ֣יתְרֵיהֶ֔ם לְכָל־כְּלֵיהֶ֔ם וּלְכֹ֖ל עֲבֹדָתָ֑ם וּבְשֵׁמֹ֣ת תִּפְקְד֔וּ אֶת־כְּלֵ֖י מִשְׁמֶ֥רֶת מַשָּׂאָֽם׃ </span></p>
 <p align="RIGHT"><span lang="he">‎<a name="033">33</a> ‏זֹ֣את עֲבֹדַ֗ת מִשְׁפְּחֹת֙ בְּנֵ֣י מְרָרִ֔י לְכָל־עֲבֹדָתָ֖ם בְּאֹ֣הֶל מוֹעֵ֑ד בְּיַד֙ אִֽיתָמָ֔ר בֶּֽן־אַהֲרֹ֖ן הַכֹּהֵֽן׃ </span></p>
 <p align="RIGHT"><span lang="he">‎<a name="034">34</a> ‏וַיִּפְקֹ֨ד מֹשֶׁ֧ה וְאַהֲרֹ֛ן וּנְשִׂיאֵ֥י הָעֵדָ֖ה אֶת־בְּנֵ֣י הַקְּהָתִ֑י לְמִשְׁפְּחֹתָ֖ם וּלְבֵ֥ית אֲבֹתָֽם׃ </span></p>
 <p align="RIGHT"><span lang="he">‎<a name="035">35</a> ‏מִבֶּ֨ן שְׁלֹשִׁ֤ים שָׁנָה֙ וָמַ֔עְלָה וְעַ֖ד בֶּן־חֲמִשִּׁ֣ים שָׁנָ֑ה כָּל־הַבָּא֙ לַצָּבָ֔א לַעֲבֹדָ֖ה בְּאֹ֥הֶל מוֹעֵֽד׃ </span></p>
 <p align="RIGHT"><span lang="he">‎<a name="036">36</a> ‏וַיִּהְי֥וּ פְקֻדֵיהֶ֖ם לְמִשְׁפְּחֹתָ֑ם אַלְפַּ֕יִם שְׁבַ֥ע מֵא֖וֹת וַחֲמִשִּֽׁים׃ </span></p>
 <p align="RIGHT"><span lang="he">‎<a name="037">37</a> ‏אֵ֤לֶּה פְקוּדֵי֙ מִשְׁפְּחֹ֣ת הַקְּהָתִ֔י כָּל־הָעֹבֵ֖ד בְּאֹ֣הֶל מוֹעֵ֑ד אֲשֶׁ֨ר פָּקַ֤ד מֹשֶׁה֙ וְאַהֲרֹ֔ן עַל־פִּ֥י יְהוָ֖ה בְּיַד־מֹשֶֽׁה׃ ס</span></p>
 <p align="RIGHT"><span lang="he">‎<a name="038">38</a> ‏וּפְקוּדֵ֖י בְּנֵ֣י גֵרְשׁ֑וֹן לְמִשְׁפְּחוֹתָ֖ם וּלְבֵ֥ית אֲבֹתָֽם׃ </span></p>
 <p align="RIGHT"><span lang="he">‎<a name="039">39</a> ‏מִבֶּ֨ן שְׁלֹשִׁ֤ים שָׁנָה֙ וָמַ֔עְלָה וְעַ֖ד בֶּן־חֲמִשִּׁ֣ים שָׁנָ֑ה כָּל־הַבָּא֙ לַצָּבָ֔א לַעֲבֹדָ֖ה בְּאֹ֥הֶל מוֹעֵֽד׃ </span></p>
 <p align="RIGHT"><span lang="he">‎<a name="040">40</a> ‏וַיִּֽהְיוּ֙ פְּקֻ֣דֵיהֶ֔ם לְמִשְׁפְּחֹתָ֖ם לְבֵ֣ית אֲבֹתָ֑ם אַלְפַּ֕יִם וְשֵׁ֥שׁ מֵא֖וֹת וּשְׁלֹשִֽׁים׃ </span></p>
 <p align="RIGHT"><span lang="he">‎<a name="041">41</a> ‏אֵ֣לֶּה פְקוּדֵ֗י מִשְׁפְּחֹת֙ בְּנֵ֣י גֵרְשׁ֔וֹן כָּל־הָעֹבֵ֖ד בְּאֹ֣הֶל מוֹעֵ֑ד אֲשֶׁ֨ר פָּקַ֥ד מֹשֶׁ֛ה וְאַהֲרֹ֖ן עַל־פִּ֥י יְהוָֽה׃ </span></p>
 <p align="RIGHT"><span lang="he">‎<a name="042">42</a> ‏וּפְקוּדֵ֕י מִשְׁפְּחֹ֖ת בְּנֵ֣י מְרָרִ֑י לְמִשְׁפְּחֹתָ֖ם לְבֵ֥ית אֲבֹתָֽם׃ </span></p>
 <p align="RIGHT"><span lang="he">‎<a name="043">43</a> ‏מִבֶּ֨ן שְׁלֹשִׁ֤ים שָׁנָה֙ וָמַ֔עְלָה וְעַ֖ד בֶּן־חֲמִשִּׁ֣ים שָׁנָ֑ה כָּל־הַבָּא֙ לַצָּבָ֔א לַעֲבֹדָ֖ה בְּאֹ֥הֶל מוֹעֵֽד׃ </span></p>
 <p align="RIGHT"><span lang="he">‎<a name="044">44</a> ‏וַיִּהְי֥וּ פְקֻדֵיהֶ֖ם לְמִשְׁפְּחֹתָ֑ם שְׁלֹ֥שֶׁת אֲלָפִ֖ים וּמָאתָֽיִם׃ </span></p>
 <p align="RIGHT"><span lang="he">‎<a name="045">45</a> ‏אֵ֣לֶּה פְקוּדֵ֔י מִשְׁפְּחֹ֖ת בְּנֵ֣י מְרָרִ֑י אֲשֶׁ֨ר פָּקַ֤ד מֹשֶׁה֙ וְאַהֲרֹ֔ן עַל־פִּ֥י יְהוָ֖ה בְּיַד־מֹשֶֽׁה׃ </span></p>
 <p align="RIGHT"><span lang="he">‎<a name="046">46</a> ‏כָּֽל־הַפְּקֻדִ֡ים אֲשֶׁר֩ פָּקַ֨ד מֹשֶׁ֧ה וְאַהֲרֹ֛ן וּנְשִׂיאֵ֥י יִשְׂרָאֵ֖ל אֶת־הַלְוִיִּ֑ם לְמִשְׁפְּחֹתָ֖ם וּלְבֵ֥ית אֲבֹתָֽם׃ </span></p>
 <p align="RIGHT"><span lang="he">‎<a name="047">47</a> ‏מִבֶּ֨ן שְׁלֹשִׁ֤ים שָׁנָה֙ וָמַ֔עְלָה וְעַ֖ד בֶּן־חֲמִשִּׁ֣ים שָׁנָ֑ה כָּל־הַבָּ֗א לַעֲבֹ֨ד עֲבֹדַ֧ת עֲבֹדָ֛ה וַעֲבֹדַ֥ת מַשָּׂ֖א בְּאֹ֥הֶל מוֹעֵֽד׃ </span></p>
 <p align="RIGHT"><span lang="he">‎<a name="048">48</a> ‏וַיִּהְי֖וּ פְּקֻדֵיהֶ֑ם שְׁמֹנַ֣ת אֲלָפִ֔ים וַחֲמֵ֥שׁ מֵא֖וֹת וּשְׁמֹנִֽים׃ </span></p>
 <p align="RIGHT"><span lang="he">‎<a name="049">49</a> ‏עַל־פִּ֨י יְהוָ֜ה פָּקַ֤ד אוֹתָם֙ בְּיַד־מֹשֶׁ֔ה אִ֥ישׁ אִ֛ישׁ עַל־עֲבֹדָת֖וֹ וְעַל־מַשָּׂא֑וֹ וּפְקֻדָ֕יו אֲשֶׁר־צִוָּ֥ה יְהוָ֖ה אֶת־מֹשֶֽׁה׃ פ</span></p>
 </td>
 <td width="50%">
 <p>1 wayəḏabēr yəhwâ ’el-mōšeh wə’el-’ahărōn lē’mōr: </p>
 <p>2 nāśō’ ’eṯ-rō’š bənê qəhāṯ mitwōḵə bənê lēwî ləmišəpəḥōṯām ləḇêṯ ’ăḇōṯām: </p>
 <p>3 miben šəlōšîm šānâ wām<sup>a</sup>‘əlâ wə‘aḏ ben-ḥămiššîm šānâ kāl-bā’ laṣṣāḇā’ l<sup>a</sup>‘ăśwōṯ məlā’ḵâ bə’ōhel mwō‘ēḏ: </p>
 <p>4 zō’ṯ ‘ăḇōḏaṯ bənê-qəhāṯ bə’ōhel mwō‘ēḏ qōḏeš haqqŏḏāšîm: </p>
 <p>5 ûḇā’ ’ahărōn ûḇānāyw binəsō‘a hamm<sup>a</sup>ḥăneh wəhwōriḏû ’ēṯ pārōḵeṯ hammāsāḵə wəḵissû-ḇāh ’ēṯ ’ărōn hā‘ēḏuṯ: </p>
 <p>6 wənāṯənû ‘ālāyw kəsûy ‘wōr t<sup>a</sup>ḥaš ûfārəśû ḇeḡeḏ-kəlîl təḵēleṯ miləmā‘əlâ wəśāmû badāyw: </p>
 <p>7 wə‘al| šuləḥan hapānîm yifərəśû beḡeḏ təḵēleṯ wənāṯənû ‘ālāyw ’eṯ-haqqə‘ārōṯ wə’eṯ-hakapōṯ wə’eṯ-hammənaqqîyōṯ wə’ēṯ qəśwōṯ hannāseḵə wəleḥem hatāmîḏ ‘ālāyw yihəyeh: </p>
 <p>8 ûfārəśû ‘ălêhem beḡeḏ twōl<sup>a</sup>‘aṯ šānî wəḵissû ’ōṯwō bəmiḵəsēh ‘wōr tāḥaš wəśāmû ’eṯ-badāyw: </p>
 <p>9 wəlāqəḥû| beḡeḏ təḵēleṯ wəḵissû ’eṯ-mənōraṯ hammā’wōr wə’eṯ-nērōṯeyhā wə’eṯ-maləqāḥeyhā wə’eṯ-m<sup>a</sup>ḥətōṯeyhā wə’ēṯ kāl-kəlê šamənāh ’ăšer yəšārəṯû-lāh bâem: </p>
 <p>10 wənāṯənû ’ōṯāh wə’eṯ-kāl-kēleyhā ’el-miḵəsēh ‘wōr tāḥaš wənāṯənû ‘al-hammwōṭ: </p>
 <p>11 wə‘al| mizəb<sup>a</sup>ḥ hazzâāḇ yifərəśû beḡeḏ təḵēleṯ wəḵissû ’ōṯwō bəmiḵəsēh ‘wōr tāḥaš wəśāmû ’eṯ-badāyw: </p>
 <p>12 wəlāqəḥû ’eṯ-kāl-kəlê haššārēṯ ’ăšer yəšārəṯû-ḇām baqqōḏeš wənāṯənû ’el-beḡeḏ təḵēleṯ wəḵissû ’wōṯām bəmiḵəsēh ‘wōr tāḥaš wənāṯənû ‘al-hammwōṭ: </p>
 <p>13 wəḏiššənû ’eṯ-hammizəbēḥa ûfārəśû ‘ālāyw beḡeḏ ’arəgāmān: </p>
 <p>14 wənāṯənû ‘ālāyw ’eṯ-kāl-kēlāyw ’ăšer yəšārəṯû ‘ālāyw bâem ’eṯ-hamm<sup>a</sup>ḥətōṯ ’eṯ-hammizəlāḡōṯ wə’eṯ-hayyā‘îm wə’eṯ-hammizərāqōṯ kōl kəlê hammizəbēḥa ûfārəśû ‘ālāyw kəsûy ‘wōr t<sup>a</sup>ḥaš wəśāmû ḇadāyw: </p>
 <p>15 wəḵillâ ’ahărōn-ûḇānāyw ləḵassōṯ ’eṯ-haqqōḏeš wə’eṯ-kāl-kəlê haqqōḏeš binəsō‘a hamm<sup>a</sup>ḥăneh wə’<sup>a</sup>ḥărê-ḵēn yāḇō’û ḇənê-qəhāṯ lāśē’ṯ wəlō’-yigə‘û ’el-haqqōḏeš wāmēṯû ’ēlleh maśśā’ ḇənê-qəhāṯ bə’ōhel mwō‘ēḏ: </p>
 <p>16 ûfəqudaṯ ’elə‘āzār| ben-’ahărōn hakōhēn šemen hammā’wōr ûqəṭōreṯ hassammîm ûminəḥaṯ hatāmîḏ wəšemen hammišəḥâ pəqudaṯ kāl-hammišəkān wəḵāl-’ăšer-bwō bəqōḏeš ûḇəḵēlāyw: s</p>
 <p>17 wayəḏabēr yəhwâ ’el-mōšeh wə’el-’ahărōn lē’mōr: </p>
 <p>18 ’al-taḵərîṯû ’eṯ-šēḇeṭ mišəpəḥōṯ haqqəhāṯî mitwōḵə haləwîyim: </p>
 <p>19 wəzō’ṯ| ‘ăśû lâem wəḥāyû wəlō’ yāmuṯû bəḡišətām ’eṯ-qōḏeš haqqŏḏāšîm ’ahărōn ûḇānāyw yāḇō’û wəśāmû ’wōṯām ’îš ’îš ‘al-‘ăḇōḏāṯwō wə’el-maśśā’wō: </p>
 <p>20 wəlō’-yāḇō’û lirə’wōṯ kəḇall<sup>a</sup>‘ ’eṯ-haqqōḏeš wāmēṯû: f</p>
 <p>21 wayəḏabēr yəhwâ ’el-mōšeh llē’mōr: </p>
 <p>22 nāśō’ ’eṯ-rō’š bənê ḡērəšwōn gam-hēm ləḇêṯ ’ăḇōṯām ləmišəpəḥōṯām: </p>
 <p>23 miben šəlōšîm šānâ wām<sup>a</sup>‘əlâ ‘aḏ ben-ḥămiššîm šānâ tifəqōḏ ’wōṯām kāl-habā’ liṣəḇō’ ṣāḇā’ l<sup>a</sup>‘ăḇōḏ ‘ăḇōḏâ bə’ōhel mwō‘ēḏ: </p>
 <p>24 zō’ṯ ‘ăḇōḏaṯ mišəpəḥōṯ hagērəšunnî l<sup>a</sup>‘ăḇōḏ ûləmaśśā’: </p>
 <p>25 wənāśə’û ’eṯ-yərî‘ōṯ hammišəkān wə’eṯ-’ōhel mwō‘ēḏ miḵəsēhû ûmiḵəsēh hat<sup>a</sup>ḥaš ’ăšer-‘ālāyw miləmā‘əlâ wə’eṯ-māsaḵə peṯ<sup>a</sup>ḥ ’ōhel mwō‘ēḏ: </p>
 <p>26 wə’ēṯ qalə‘ê heḥāṣēr wə’eṯ-māsaḵə| peṯ<sup>a</sup>ḥ| š<sup>a</sup>‘ar heḥāṣēr ’ăšer ‘al-hammišəkān wə‘al-hammizəbēḥa sāḇîḇ wə’ēṯ mêṯərêhem wə’eṯ-kāl-kəlê ‘ăḇōḏāṯām wə’ēṯ kāl-’ăšer yē‘āśeh lâem wə‘āḇāḏû: </p>
 <p>27 ‘al-pî ’ahărōn ûḇānāyw tihəyeh kāl-‘ăḇōḏaṯ bənê hagērəšunnî ləḵāl-maśśā’ām ûləḵōl ‘ăḇōḏāṯām ûfəqaḏətem ‘ălēhem bəmišəmereṯ ’ēṯ kāl-maśśā’ām: </p>
 <p>28 zō’ṯ ‘ăḇōḏaṯ mišəpəḥōṯ bənê hagērəšunnî bə’ōhel mwō‘ēḏ ûmišəmarətām bəyaḏ ’îṯāmār ben-’ahărōn hakōhēn: f</p>
 <p>29 bənê mərārî ləmišəpəḥōṯām ləḇêṯ-’ăḇōṯām tifəqōḏ ’ōṯām: </p>
 <p>30 miben šəlōšîm šānâ wām<sup>a</sup>‘əlâ wə‘aḏ ben-ḥămiššîm šānâ tifəqəḏēm kāl-habā’ laṣṣāḇā’ l<sup>a</sup>‘ăḇōḏ ’eṯ-‘ăḇōḏaṯ ’ōhel mwō‘ēḏ: </p>
 <p>31 wəzō’ṯ mišəmereṯ maśśā’ām ləḵāl-‘ăḇōḏāṯām bə’ōhel mwō‘ēḏ qarəšê hammišəkān ûḇərîḥāyw wə‘ammûḏāyw wa’ăḏānāyw: </p>
 <p>32 wə‘ammûḏê heḥāṣēr sāḇîḇ wə’aḏənêhem wîṯēḏōṯām ûmêṯərêhem ləḵāl-kəlêhem ûləḵōl ‘ăḇōḏāṯām ûḇəšēmōṯ tifəqəḏû ’eṯ-kəlê mišəmereṯ maśśā’ām: </p>
 <p>33 zō’ṯ ‘ăḇōḏaṯ mišəpəḥōṯ bənê mərārî ləḵāl-‘ăḇōḏāṯām bə’ōhel mwō‘ēḏ bəyaḏ ’îṯāmār ben-’ahărōn hakōhēn: </p>
 <p>34 wayyifəqōḏ mōšeh wə’ahărōn ûnəśî’ê hā‘ēḏâ ’eṯ-bənê haqqəhāṯî ləmišəpəḥōṯām ûləḇêṯ ’ăḇōṯām: </p>
 <p>35 miben šəlōšîm šānâ wām<sup>a</sup>‘əlâ wə‘aḏ ben-ḥămiššîm šānâ kāl-habā’ laṣṣāḇā’ l<sup>a</sup>‘ăḇōḏâ bə’ōhel mwō‘ēḏ: </p>
 <p>36 wayyihəyû fəquḏêhem ləmišəpəḥōṯām ’aləpayim šəḇ<sup>a</sup>‘ mē’wōṯ w<sup>a</sup>ḥămiššîm: </p>
 <p>37 ’ēlleh fəqûḏê mišəpəḥōṯ haqqəhāṯî kāl-hā‘ōḇēḏ bə’ōhel mwō‘ēḏ ’ăšer pāqaḏ mōšeh wə’ahărōn ‘al-pî yəhwâ bəyaḏ-mōšeh: s</p>
 <p>38 ûfəqûḏê bənê ḡērəšwōn ləmišəpəḥwōṯām ûləḇêṯ ’ăḇōṯām: </p>
 <p>39 miben šəlōšîm šānâ wām<sup>a</sup>‘əlâ wə‘aḏ ben-ḥămiššîm šānâ kāl-habā’ laṣṣāḇā’ l<sup>a</sup>‘ăḇōḏâ bə’ōhel mwō‘ēḏ: </p>
 <p>40 wayyihəyû pəquḏêhem ləmišəpəḥōṯām ləḇêṯ ’ăḇōṯām ’aləpayim wəšēš mē’wōṯ ûšəlōšîm: </p>
 <p>41 ’ēlleh fəqûḏê mišəpəḥōṯ bənê ḡērəšwōn kāl-hā‘ōḇēḏ bə’ōhel mwō‘ēḏ ’ăšer pāqaḏ mōšeh wə’ahărōn ‘al-pî yəhwâ: </p>
 <p>42 ûfəqûḏê mišəpəḥōṯ bənê mərārî ləmišəpəḥōṯām ləḇêṯ ’ăḇōṯām: </p>
 <p>43 miben šəlōšîm šānâ wām<sup>a</sup>‘əlâ wə‘aḏ ben-ḥămiššîm šānâ kāl-habā’ laṣṣāḇā’ l<sup>a</sup>‘ăḇōḏâ bə’ōhel mwō‘ēḏ: </p>
 <p>44 wayyihəyû fəquḏêhem ləmišəpəḥōṯām šəlōšeṯ ’ălāfîm ûmā’ṯāyim: </p>
 <p>45 ’ēlleh fəqûḏê mišəpəḥōṯ bənê mərārî ’ăšer pāqaḏ mōšeh wə’ahărōn ‘al-pî yəhwâ bəyaḏ-mōšeh: </p>
 <p>46 kāl-hapəquḏîm ’ăšer pāqaḏ mōšeh wə’ahărōn ûnəśî’ê yiśərā’ēl ’eṯ-haləwîyim ləmišəpəḥōṯām ûləḇêṯ ’ăḇōṯām: </p>
 <p>47 miben šəlōšîm šānâ wām<sup>a</sup>‘əlâ wə‘aḏ ben-ḥămiššîm šānâ kāl-habā’ l<sup>a</sup>‘ăḇōḏ ‘ăḇōḏaṯ ‘ăḇōḏâ w<sup>a</sup>‘ăḇōḏaṯ maśśā’ bə’ōhel mwō‘ēḏ: </p>
 <p>48 wayyihəyû pəquḏêhem šəmōnaṯ ’ălāfîm w<sup>a</sup>ḥămēš mē’wōṯ ûšəmōnîm: </p>
 <p>49 ‘al-pî yəhwâ pāqaḏ ’wōṯām bəyaḏ-mōšeh ’îš ’îš ‘al-‘ăḇōḏāṯwō wə‘al-maśśā’wō ûfəquḏāyw ’ăšer-ṣiûâ yəhwâ ’eṯ-mōšeh: f</p>
 </td>
 </tr></table>
 <p></p><hr>
 <center>
 <a href="num005.htm">Next: Numbers (Bemidbar) Chapter 5</a></center>
 </body>