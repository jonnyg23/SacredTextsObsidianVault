<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa119.htm">Polyglot</a> 
 <a href="../kjv/psa119.htm">KJV</a> 
 <a href="../sep/psa119.htm">Sep</a> 
 <a href="../vul/psa119.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa118.htm">Previous</a> 
 <a href="psa120.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 119</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏אַשְׁרֵ֥י תְמִֽימֵי־דָ֑רֶךְ הַֽ֝הֹלְכִ֗ים בְּתוֹרַ֥ת יְהוָֽה׃ </span></p>
 <p align="RIGHT"><span lang="he">‎<a name="002">2</a> ‏אַ֭שְׁרֵי נֹצְרֵ֥י עֵדֹתָ֗יו בְּכָל־לֵ֥ב יִדְרְשֽׁוּהוּ׃ </span></p>
 <p align="RIGHT"><span lang="he">‎<a name="003">3</a> ‏אַ֭ף לֹֽא־פָעֲל֣וּ עַוְלָ֑ה בִּדְרָכָ֥יו הָלָֽכוּ׃ </span></p>
 <p align="RIGHT"><span lang="he">‎<a name="004">4</a> ‏אַ֭תָּה צִוִּ֥יתָה פִקֻּדֶ֗יךָ לִשְׁמֹ֥ר מְאֹֽד׃ </span></p>
 <p align="RIGHT"><span lang="he">‎<a name="005">5</a> ‏אַ֭חֲלַי יִכֹּ֥נוּ דְרָכָ֗י לִשְׁמֹ֥ר חֻקֶּֽיךָ׃ </span></p>
 <p align="RIGHT"><span lang="he">‎<a name="006">6</a> ‏אָ֥ז לֹא־אֵב֑וֹשׁ בְּ֝הַבִּיטִ֗י אֶל־כָּל־מִצְוֹתֶֽיךָ׃ </span></p>
 <p align="RIGHT"><span lang="he">‎<a name="007">7</a> ‏א֭וֹדְךָ בְּיֹ֣שֶׁר לֵבָ֑ב בְּ֝לָמְדִ֗י מִשְׁפְּטֵ֥י צִדְקֶֽךָ׃ </span></p>
 <p align="RIGHT"><span lang="he">‎<a name="008">8</a> ‏אֶת־חֻקֶּ֥יךָ אֶשְׁמֹ֑ר אַֽל־תַּעַזְבֵ֥נִי עַד־מְאֹֽד׃ </span></p>
 <p align="RIGHT"><span lang="he">‎<a name="009">9</a> ‏בַּמֶּ֣ה יְזַכֶּה־נַּ֭עַר אֶת־אָרְח֑וֹ לִ֝שְׁמֹ֗ר כִּדְבָרֶֽךָ׃ </span></p>
 <p align="RIGHT"><span lang="he">‎<a name="010">10</a> ‏בְּכָל־לִבִּ֥י דְרַשְׁתִּ֑יךָ אַל־תַּ֝שְׁגֵּ֗נִי מִמִּצְוֹתֶֽיךָ׃ </span></p>
 <p align="RIGHT"><span lang="he">‎<a name="011">11</a> ‏בְּ֭לִבִּי צָפַ֣נְתִּי אִמְרָתֶ֑ךָ לְ֝מַ֗עַן לֹ֣א אֶֽחֱטָא־לָֽךְ׃ </span></p>
 <p align="RIGHT"><span lang="he">‎<a name="012">12</a> ‏בָּר֖וּךְ אַתָּ֥ה יְהוָ֗ה לַמְּדֵ֥נִי חֻקֶּֽיךָ׃ </span></p>
 <p align="RIGHT"><span lang="he">‎<a name="013">13</a> ‏בִּשְׂפָתַ֥י סִפַּ֑רְתִּי כֹּ֝֗ל מִשְׁפְּטֵי־פִֽיךָ׃ </span></p>
 <p align="RIGHT"><span lang="he">‎<a name="014">14</a> ‏בְּדֶ֖רֶךְ עֵדְוֹתֶ֥יךָ שַׂ֗שְׂתִּי כְּעַ֣ל כָּל־הֽוֹן׃ </span></p>
 <p align="RIGHT"><span lang="he">‎<a name="015">15</a> ‏בְּפִקֻּדֶ֥יךָ אָשִׂ֑יחָה וְ֝אַבִּ֗יטָה אֹרְחֹתֶֽיךָ׃ </span></p>
 <p align="RIGHT"><span lang="he">‎<a name="016">16</a> ‏בְּחֻקֹּתֶ֥יךָ אֶֽשְׁתַּעֲשָׁ֑ע לֹ֭א אֶשְׁכַּ֣ח דְּבָרֶֽךָ׃ </span></p>
 <p align="RIGHT"><span lang="he">‎<a name="017">17</a> ‏גְּמֹ֖ל עַֽל־עַבְדְּךָ֥ אֶֽחְיֶ֗ה וְאֶשְׁמְרָ֥ה דְבָרֶֽךָ׃ </span></p>
 <p align="RIGHT"><span lang="he">‎<a name="018">18</a> ‏גַּל־עֵינַ֥י וְאַבִּ֑יטָה נִ֝פְלָא֗וֹת מִתּוֹרָתֶֽךָ׃ </span></p>
 <p align="RIGHT"><span lang="he">‎<a name="019">19</a> ‏גֵּ֣ר אָנֹכִ֣י בָאָ֑רֶץ אַל־תַּסְתֵּ֥ר מִ֝מֶּ֗נִּי מִצְוֹתֶֽיךָ׃ </span></p>
 <p align="RIGHT"><span lang="he">‎<a name="020">20</a> ‏גָּרְסָ֣ה נַפְשִׁ֣י לְתַאֲבָ֑ה אֶֽל־מִשְׁפָּטֶ֥יךָ בְכָל־עֵֽת׃ </span></p>
 <p align="RIGHT"><span lang="he">‎<a name="021">21</a> ‏גָּ֭עַרְתָּ זֵדִ֣ים אֲרוּרִ֑ים הַ֝שֹּׁגִים מִמִּצְוֹתֶֽיךָ׃ </span></p>
 <p align="RIGHT"><span lang="he">‎<a name="022">22</a> ‏גַּ֣ל מֵֽ֭עָלַי חֶרְפָּ֣ה וָב֑וּז כִּ֖י עֵדֹתֶ֣יךָ נָצָֽרְתִּי׃ </span></p>
 <p align="RIGHT"><span lang="he">‎<a name="023">23</a> ‏גַּ֤ם יָֽשְׁב֣וּ שָׂ֭רִים בִּ֣י נִדְבָּ֑רוּ עַ֝בְדְּךָ֗ יָשִׂ֥יחַ בְּחֻקֶּֽיךָ׃ </span></p>
 <p align="RIGHT"><span lang="he">‎<a name="024">24</a> ‏גַּֽם־עֵ֭דֹתֶיךָ שַׁעֲשֻׁעָ֗י אַנְשֵׁ֥י עֲצָתִֽי׃ </span></p>
 <p align="RIGHT"><span lang="he">‎<a name="025">25</a> ‏דָּֽבְקָ֣ה לֶעָפָ֣ר נַפְשִׁ֑י חַ֝יֵּ֗נִי כִּדְבָרֶֽךָ׃ </span></p>
 <p align="RIGHT"><span lang="he">‎<a name="026">26</a> ‏דְּרָכַ֣י סִ֭פַּרְתִּי וַֽתַּעֲנֵ֗נִי לַמְּדֵ֥נִי חֻקֶּֽיךָ׃ </span></p>
 <p align="RIGHT"><span lang="he">‎<a name="027">27</a> ‏דֶּֽרֶךְ־פִּקּוּדֶ֥יךָ הֲבִינֵ֑נִי וְ֝אָשִׂ֗יחָה בְּנִפְלְאוֹתֶֽיךָ׃ </span></p>
 <p align="RIGHT"><span lang="he">‎<a name="028">28</a> ‏דָּלְפָ֣ה נַ֭פְשִׁי מִתּוּגָ֑ה קַ֝יְּמֵ֗נִי כִּדְבָרֶֽךָ׃ </span></p>
 <p align="RIGHT"><span lang="he">‎<a name="029">29</a> ‏דֶּֽרֶךְ־שֶׁ֭קֶר הָסֵ֣ר מִמֶּ֑נִּי וְֽתוֹרָתְךָ֥ חָנֵּֽנִי׃ </span></p>
 <p align="RIGHT"><span lang="he">‎<a name="030">30</a> ‏דֶּֽרֶךְ־אֱמוּנָ֥ה בָחָ֑רְתִּי מִשְׁפָּטֶ֥יךָ שִׁוִּֽיתִי׃ </span></p>
 <p align="RIGHT"><span lang="he">‎<a name="031">31</a> ‏דָּבַ֥קְתִּי בְעֵֽדְוֹתֶ֑יךָ יְ֝הוָ֗ה אַל־תְּבִישֵֽׁנִי׃ </span></p>
 <p align="RIGHT"><span lang="he">‎<a name="032">32</a> ‏דֶּֽרֶךְ־מִצְוֹתֶ֥יךָ אָר֑וּץ כִּ֖י תַרְחִ֣יב לִבִּֽי׃ </span></p>
 <p align="RIGHT"><span lang="he">‎<a name="033">33</a> ‏הוֹרֵ֣נִי יְ֭הוָה דֶּ֥רֶךְ חֻקֶּ֗יךָ וְאֶצְּרֶ֥נָּה עֵֽקֶב׃ </span></p>
 <p align="RIGHT"><span lang="he">‎<a name="034">34</a> ‏הֲ֭בִינֵנִי וְאֶצְּרָ֥ה תֽוֹרָתֶ֗ךָ וְאֶשְׁמְרֶ֥נָּה בְכָל־לֵֽב׃ </span></p>
 <p align="RIGHT"><span lang="he">‎<a name="035">35</a> ‏הַ֭דְרִיכֵנִי בִּנְתִ֣יב מִצְוֹתֶ֑יךָ כִּי־ב֥וֹ חָפָֽצְתִּי׃ </span></p>
 <p align="RIGHT"><span lang="he">‎<a name="036">36</a> ‏הַט־לִ֭בִּי אֶל־עֵדְוֹתֶ֗יךָ וְאַ֣ל אֶל־בָּֽצַע׃ </span></p>
 <p align="RIGHT"><span lang="he">‎<a name="037">37</a> ‏הַעֲבֵ֣ר עֵ֭ינַי מֵרְא֣וֹת שָׁ֑וְא בִּדְרָכֶ֥ךָ חַיֵּֽנִי׃ </span></p>
 <p align="RIGHT"><span lang="he">‎<a name="038">38</a> ‏הָקֵ֣ם לְ֭עַבְדְּךָ אִמְרָתֶ֑ךָ אֲ֝שֶׁ֗ר לְיִרְאָתֶֽךָ׃ </span></p>
 <p align="RIGHT"><span lang="he">‎<a name="039">39</a> ‏הַעֲבֵ֣ר חֶ֭רְפָּתִי אֲשֶׁ֣ר יָגֹ֑רְתִּי כִּ֖י מִשְׁפָּטֶ֣יךָ טוֹבִֽים׃ </span></p>
 <p align="RIGHT"><span lang="he">‎<a name="040">40</a> ‏הִ֭נֵּה תָּאַ֣בְתִּי לְפִקֻּדֶ֑יךָ בְּצִדְקָתְךָ֥ חַיֵּֽנִי׃ </span></p>
 <p align="RIGHT"><span lang="he">‎<a name="041">41</a> ‏וִֽיבֹאֻ֣נִי חֲסָדֶ֣ךָ יְהוָ֑ה תְּ֝שֽׁוּעָתְךָ֗ כְּאִמְרָתֶֽךָ׃ </span></p>
 <p align="RIGHT"><span lang="he">‎<a name="042">42</a> ‏וְאֶֽעֱנֶ֣ה חֹרְפִ֣י דָבָ֑ר כִּֽי־בָ֝טַחְתִּי בִּדְבָרֶֽךָ׃ </span></p>
 <p align="RIGHT"><span lang="he">‎<a name="043">43</a> ‏וְֽאַל־תַּצֵּ֬ל מִפִּ֣י דְבַר־אֱמֶ֣ת עַד־מְאֹ֑ד כִּ֖י לְמִשְׁפָּטֶ֣ךָ יִחָֽלְתִּי׃ </span></p>
 <p align="RIGHT"><span lang="he">‎<a name="044">44</a> ‏וְאֶשְׁמְרָ֖ה תוֹרָתְךָ֥ תָמִ֗יד לְעוֹלָ֥ם וָעֶֽד׃ </span></p>
 <p align="RIGHT"><span lang="he">‎<a name="045">45</a> ‏וְאֶתְהַלְּכָ֥ה בָרְחָבָ֑ה כִּ֖י פִקֻּדֶ֣יךָ דָרָֽשְׁתִּי׃ </span></p>
 <p align="RIGHT"><span lang="he">‎<a name="046">46</a> ‏וַאֲדַבְּרָ֣ה בְ֭עֵדֹתֶיךָ נֶ֥גֶד מְלָכִ֗ים וְלֹ֣א אֵבֽוֹשׁ׃ </span></p>
 <p align="RIGHT"><span lang="he">‎<a name="047">47</a> ‏וְאֶשְׁתַּֽעֲשַׁ֥ע בְּמִצְוֹתֶ֗יךָ אֲשֶׁ֣ר אָהָֽבְתִּי׃ </span></p>
 <p align="RIGHT"><span lang="he">‎<a name="048">48</a> ‏וְאֶשָּֽׂא־כַפַּ֗י אֶֽל־מִ֭צְוֹתֶיךָ אֲשֶׁ֥ר אָהָ֗בְתִּי וְאָשִׂ֥יחָה בְחֻקֶּֽיךָ׃ </span></p>
 <p align="RIGHT"><span lang="he">‎<a name="049">49</a> ‏זְכֹר־דָּבָ֥ר לְעַבְדֶּ֑ךָ עַ֝֗ל אֲשֶׁ֣ר יִֽחַלְתָּֽנִי׃ </span></p>
 <p align="RIGHT"><span lang="he">‎<a name="050">50</a> ‏זֹ֣את נֶחָמָתִ֣י בְעָנְיִ֑י כִּ֖י אִמְרָתְךָ֣ חִיָּֽתְנִי׃ </span></p>
 <p align="RIGHT"><span lang="he">‎<a name="051">51</a> ‏זֵ֭דִים הֱלִיצֻ֣נִי עַד־מְאֹ֑ד מִ֝תּֽוֹרָתְךָ֗ לֹ֣א נָטִֽיתִי׃ </span></p>
 <p align="RIGHT"><span lang="he">‎<a name="052">52</a> ‏זָ֘כַ֤רְתִּי מִשְׁפָּטֶ֖יךָ מֵעוֹלָ֥ם׀ יְהוָ֗ה וָֽאֶתְנֶחָֽם׃ </span></p>
 <p align="RIGHT"><span lang="he">‎<a name="053">53</a> ‏זַלְעָפָ֣ה אֲ֭חָזַתְנִי מֵרְשָׁעִ֑ים עֹ֝זְבֵ֗י תּוֹרָתֶֽךָ׃ </span></p>
 <p align="RIGHT"><span lang="he">‎<a name="054">54</a> ‏זְ֭מִרוֹת הָֽיוּ־לִ֥י חֻקֶּ֗יךָ בְּבֵ֣ית מְגוּרָֽי׃ </span></p>
 <p align="RIGHT"><span lang="he">‎<a name="055">55</a> ‏זָ֘כַ֤רְתִּי בַלַּ֣יְלָה שִׁמְךָ֣ יְהוָ֑ה וָֽ֝אֶשְׁמְרָ֗ה תּוֹרָתֶֽךָ׃ </span></p>
 <p align="RIGHT"><span lang="he">‎<a name="056">56</a> ‏זֹ֥את הָֽיְתָה־לִּ֑י כִּ֖י פִקֻּדֶ֣יךָ נָצָֽרְתִּי׃ </span></p>
 <p align="RIGHT"><span lang="he">‎<a name="057">57</a> ‏חֶלְקִ֖י יְהוָ֥ה אָמַ֗רְתִּי לִשְׁמֹ֥ר דְּבָרֶֽיךָ׃ </span></p>
 <p align="RIGHT"><span lang="he">‎<a name="058">58</a> ‏חִלִּ֣יתִי פָנֶ֣יךָ בְכָל־לֵ֑ב חָ֝נֵּ֗נִי כְּאִמְרָתֶֽךָ׃ </span></p>
 <p align="RIGHT"><span lang="he">‎<a name="059">59</a> ‏חִשַּׁ֥בְתִּי דְרָכָ֑י וָאָשִׁ֥יבָה רַ֝גְלַ֗י אֶל־עֵדֹתֶֽיךָ׃ </span></p>
 <p align="RIGHT"><span lang="he">‎<a name="060">60</a> ‏חַ֭שְׁתִּי וְלֹ֣א הִתְמַהְמָ֑הְתִּי לִ֝שְׁמֹ֗ר מִצְוֹתֶֽיךָ׃ </span></p>
 <p align="RIGHT"><span lang="he">‎<a name="061">61</a> ‏חֶבְלֵ֣י רְשָׁעִ֣ים עִוְּדֻ֑נִי תּֽ֝וֹרָתְךָ֗ לֹ֣א שָׁכָֽחְתִּי׃ </span></p>
 <p align="RIGHT"><span lang="he">‎<a name="062">62</a> ‏חֲצֽוֹת־לַ֗יְלָה אָ֭קוּם לְהוֹד֣וֹת לָ֑ךְ עַ֝֗ל מִשְׁפְּטֵ֥י צִדְקֶֽךָ׃ </span></p>
 <p align="RIGHT"><span lang="he">‎<a name="063">63</a> ‏חָבֵ֣ר אָ֭נִי לְכָל־אֲשֶׁ֣ר יְרֵא֑וּךָ וּ֝לְשֹׁמְרֵ֗י פִּקּוּדֶֽיךָ׃ </span></p>
 <p align="RIGHT"><span lang="he">‎<a name="064">64</a> ‏חַסְדְּךָ֣ יְ֭הוָה מָלְאָ֥ה הָאָ֗רֶץ חֻקֶּ֥יךָ לַמְּדֵֽנִי׃ </span></p>
 <p align="RIGHT"><span lang="he">‎<a name="065">65</a> ‏ט֭וֹב עָשִׂ֣יתָ עִֽם־עַבְדְּךָ֑ יְ֝הוָ֗ה כִּדְבָרֶֽךָ׃ </span></p>
 <p align="RIGHT"><span lang="he">‎<a name="066">66</a> ‏ט֤וּב טַ֣עַם וָדַ֣עַת לַמְּדֵ֑נִי כִּ֖י בְמִצְוֹתֶ֣יךָ הֶאֱמָֽנְתִּי׃ </span></p>
 <p align="RIGHT"><span lang="he">‎<a name="067">67</a> ‏טֶ֣רֶם אֶ֭עֱנֶה אֲנִ֣י שֹׁגֵ֑ג וְ֝עַתָּ֗ה אִמְרָתְךָ֥ שָׁמָֽרְתִּי׃ </span></p>
 <p align="RIGHT"><span lang="he">‎<a name="068">68</a> ‏טוֹב־אַתָּ֥ה וּמֵטִ֗יב לַמְּדֵ֥נִי חֻקֶּֽיךָ׃ </span></p>
 <p align="RIGHT"><span lang="he">‎<a name="069">69</a> ‏טָפְל֬וּ עָלַ֣י שֶׁ֣קֶר זֵדִ֑ים אֲ֝נִ֗י בְּכָל־לֵ֤ב׀ אֱצֹּ֬ר פִּקּוּדֶֽיךָ׃ </span></p>
 <p align="RIGHT"><span lang="he">‎<a name="070">70</a> ‏טָפַ֣שׁ כַּחֵ֣לֶב לִבָּ֑ם אֲ֝נִ֗י תּוֹרָתְךָ֥ שִֽׁעֲשָֽׁעְתִּי׃ </span></p>
 <p align="RIGHT"><span lang="he">‎<a name="071">71</a> ‏טֽוֹב־לִ֥י כִֽי־עֻנֵּ֑יתִי לְ֝מַ֗עַן אֶלְמַ֥ד חֻקֶּֽיךָ׃ </span></p>
 <p align="RIGHT"><span lang="he">‎<a name="072">72</a> ‏טֽוֹב־לִ֥י תֽוֹרַת־פִּ֑יךָ מֵ֝אַלְפֵ֗י זָהָ֥ב וָכָֽסֶף׃ </span></p>
 <p align="RIGHT"><span lang="he">‎<a name="073">73</a> ‏יָדֶ֣יךָ עָ֭שׂוּנִי וַֽיְכוֹנְנ֑וּנִי הֲ֝בִינֵ֗נִי וְאֶלְמְדָ֥ה מִצְוֹתֶֽיךָ׃ </span></p>
 <p align="RIGHT"><span lang="he">‎<a name="074">74</a> ‏יְ֭רֵאֶיךָ יִרְא֣וּנִי וְיִשְׂמָ֑חוּ כִּ֖י לִדְבָרְךָ֣ יִחָֽלְתִּי׃ </span></p>
 <p align="RIGHT"><span lang="he">‎<a name="075">75</a> ‏יָדַ֣עְתִּי יְ֭הוָה כִּי־צֶ֣דֶק מִשְׁפָּטֶ֑יךָ וֶ֝אֱמוּנָ֗ה עִנִּיתָֽנִי׃ </span></p>
 <p align="RIGHT"><span lang="he">‎<a name="076">76</a> ‏יְהִי־נָ֣א חַסְדְּךָ֣ לְנַחֲמֵ֑נִי כְּאִמְרָתְךָ֥ לְעַבְדֶּֽךָ׃ </span></p>
 <p align="RIGHT"><span lang="he">‎<a name="077">77</a> ‏יְבֹא֣וּנִי רַחֲמֶ֣יךָ וְאֶֽחְיֶ֑ה כִּי־תֽ֝וֹרָתְךָ֗ שַֽׁעֲשֻׁעָֽי׃ </span></p>
 <p align="RIGHT"><span lang="he">‎<a name="078">78</a> ‏יֵבֹ֣שׁוּ זֵ֭דִים כִּי־שֶׁ֣קֶר עִוְּת֑וּנִי אֲ֝נִ֗י אָשִׂ֥יחַ בְּפִקּוּדֶֽיךָ׃ </span></p>
 <p align="RIGHT"><span lang="he">‎<a name="079">79</a> ‏יָשׁ֣וּבוּ לִ֣י יְרֵאֶ֑יךָ <font color="brown">וידעו</font> <font color="blue">וְ֝יֹדְעֵ֗י</font> עֵדֹתֶֽיךָ׃ </span></p>
 <p align="RIGHT"><span lang="he">‎<a name="080">80</a> ‏יְהִֽי־לִבִּ֣י תָמִ֣ים בְּחֻקֶּ֑יךָ לְ֝מַ֗עַן לֹ֣א אֵבֽוֹשׁ׃ </span></p>
 <p align="RIGHT"><span lang="he">‎<a name="081">81</a> ‏כָּלְתָ֣ה לִתְשׁוּעָתְךָ֣ נַפְשִׁ֑י לִדְבָרְךָ֥ יִחָֽלְתִּי׃ </span></p>
 <p align="RIGHT"><span lang="he">‎<a name="082">82</a> ‏כָּל֣וּ עֵ֭ינַי לְאִמְרָתֶ֑ךָ לֵ֝אמֹ֗ר מָתַ֥י תְּֽנַחֲמֵֽנִי׃ </span></p>
 <p align="RIGHT"><span lang="he">‎<a name="083">83</a> ‏כִּֽי־הָ֭יִיתִי כְּנֹ֣אד בְּקִיט֑וֹר חֻ֝קֶּ֗יךָ לֹ֣א שָׁכָֽחְתִּי׃ </span></p>
 <p align="RIGHT"><span lang="he">‎<a name="084">84</a> ‏כַּמָּ֥ה יְמֵֽי־עַבְדֶּ֑ךָ מָתַ֬י תַּעֲשֶׂ֖ה בְרֹדְפַ֣י מִשְׁפָּֽט׃ </span></p>
 <p align="RIGHT"><span lang="he">‎<a name="085">85</a> ‏כָּֽרוּ־לִ֣י זֵדִ֣ים שִׁיח֑וֹת אֲ֝שֶׁ֗ר לֹ֣א כְתוֹרָתֶֽךָ׃ </span></p>
 <p align="RIGHT"><span lang="he">‎<a name="086">86</a> ‏כָּל־מִצְוֹתֶ֥יךָ אֱמוּנָ֑ה שֶׁ֖קֶר רְדָפ֣וּנִי עָזְרֵֽנִי׃ </span></p>
 <p align="RIGHT"><span lang="he">‎<a name="087">87</a> ‏כִּ֭מְעַט כִּלּ֣וּנִי בָאָ֑רֶץ וַ֝אֲנִ֗י לֹא־עָזַ֥בְתִּי פִקֻּודֶֽיךָ׃<font color="red"><sup>1</sup></font> </span></p>
 <p align="RIGHT"><span lang="he">‎<a name="088">88</a> ‏כְּחַסְדְּךָ֥ חַיֵּ֑נִי וְ֝אֶשְׁמְרָ֗ה עֵד֥וּת פִּֽיךָ׃ </span></p>
 <p align="RIGHT"><span lang="he">‎<a name="089">89</a> ‏לְעוֹלָ֥ם יְהוָ֑ה דְּ֝בָרְךָ֗ נִצָּ֥ב בַּשָּׁמָֽיִם׃ </span></p>
 <p align="RIGHT"><span lang="he">‎<a name="090">90</a> ‏לְדֹ֣ר וָ֭דֹר אֱמֽוּנָתֶ֑ךָ כּוֹנַ֥נְתָּ אֶ֝֗רֶץ וַֽתַּעֲמֹֽד׃ </span></p>
 <p align="RIGHT"><span lang="he">‎<a name="091">91</a> ‏לְֽ֭מִשְׁפָּטֶיךָ עָמְד֣וּ הַיּ֑וֹם כִּ֖י הַכֹּ֣ל עֲבָדֶֽיךָ׃ </span></p>
 <p align="RIGHT"><span lang="he">‎<a name="092">92</a> ‏לוּלֵ֣י ת֭וֹרָתְךָ שַׁעֲשֻׁעָ֑י אָ֝֗ז אָבַ֥דְתִּי בְעָנְיִֽי׃ </span></p>
 <p align="RIGHT"><span lang="he">‎<a name="093">93</a> ‏לְ֭עוֹלָם לֹא־אֶשְׁכַּ֣ח פִּקּוּדֶ֑יךָ כִּ֥י בָ֝֗ם חִיִּיתָֽנִי׃ </span></p>
 <p align="RIGHT"><span lang="he">‎<a name="094">94</a> ‏לְֽךָ־אֲ֭נִי הוֹשִׁיעֵ֑נִי כִּ֖י פִקּוּדֶ֣יךָ דָרָֽשְׁתִּי׃ </span></p>
 <p align="RIGHT"><span lang="he">‎<a name="095">95</a> ‏לִ֤י קִוּ֣וּ רְשָׁעִ֣ים לְאַבְּדֵ֑נִי עֵ֝דֹתֶ֗יךָ אֶתְבּוֹנָֽן׃ </span></p>
 <p align="RIGHT"><span lang="he">‎<a name="096">96</a> ‏לְֽכָל תִּ֭כְלָה רָאִ֣יתִי קֵ֑ץ רְחָבָ֖ה מִצְוָתְךָ֣ מְאֹֽד׃ </span></p>
 <p align="RIGHT"><span lang="he">‎<a name="097">97</a> ‏מָֽה־אָהַ֥בְתִּי תוֹרָתֶ֑ךָ כָּל־הַ֝יּ֗וֹם הִ֣יא שִׂיחָתִֽי׃ </span></p>
 <p align="RIGHT"><span lang="he">‎<a name="098">98</a> ‏מֵ֭אֹ֣יְבַי תְּחַכְּמֵ֣נִי מִצְוֹתֶ֑ךָ כִּ֖י לְעוֹלָ֣ם הִיא־לִֽי׃ </span></p>
 <p align="RIGHT"><span lang="he">‎<a name="099">99</a> ‏מִכָּל־מְלַמְּדַ֥י הִשְׂכַּ֑לְתִּי כִּ֥י עֵ֝דְוֹתֶ֗יךָ שִׂ֣יחָה לִֽֿי׃ </span></p>
 <p align="RIGHT"><span lang="he">‎<a name="100">100</a> ‏מִזְּקֵנִ֥ים אֶתְבּוֹנָ֑ן כִּ֖י פִקּוּדֶ֣יךָ נָצָֽרְתִּי׃ </span></p>
 <p align="RIGHT"><span lang="he">‎<a name="101">101</a> ‏מִכָּל־אֹ֣רַח רָ֭ע כָּלִ֣אתִי רַגְלָ֑י לְ֝מַ֗עַן אֶשְׁמֹ֥ר דְּבָרֶֽךָ׃ </span></p>
 <p align="RIGHT"><span lang="he">‎<a name="102">102</a> ‏מִמִּשְׁפָּטֶ֥יךָ לֹא־סָ֑רְתִּי כִּֽי־אַ֝תָּ֗ה הוֹרֵתָֽנִי׃ </span></p>
 <p align="RIGHT"><span lang="he">‎<a name="103">103</a> ‏מַה־נִּמְלְצ֣וּ לְ֭חִכִּי אִמְרָתֶ֗ךָ מִדְּבַ֥שׁ לְפִֽי׃ </span></p>
 <p align="RIGHT"><span lang="he">‎<a name="104">104</a> ‏מִפִּקּוּדֶ֥יךָ אֶתְבּוֹנָ֑ן עַל־כֵּ֝֗ן שָׂנֵ֤אתִי׀ כָּל־אֹ֬רַח שָֽׁקֶר׃ </span></p>
 <p align="RIGHT"><span lang="he">‎<a name="105">105</a> ‏נֵר־לְרַגְלִ֥י דְבָרֶ֑ךָ וְ֝א֗וֹר לִנְתִיבָתִֽי׃ </span></p>
 <p align="RIGHT"><span lang="he">‎<a name="106">106</a> ‏נִשְׁבַּ֥עְתִּי וָאֲקַיֵּ֑מָה לִ֝שְׁמֹ֗ר מִשְׁפְּטֵ֥י צִדְקֶֽךָ׃ </span></p>
 <p align="RIGHT"><span lang="he">‎<a name="107">107</a> ‏נַעֲנֵ֥יתִי עַד־מְאֹ֑ד יְ֝הוָ֗ה חַיֵּ֥נִי כִדְבָרֶֽךָ׃ </span></p>
 <p align="RIGHT"><span lang="he">‎<a name="108">108</a> ‏נִדְב֣וֹת פִּ֭י רְצֵה־נָ֣א יְהוָ֑ה וּֽמִשְׁפָּטֶ֥יךָ לַמְּדֵֽנִי׃ </span></p>
 <p align="RIGHT"><span lang="he">‎<a name="109">109</a> ‏נַפְשִׁ֣י בְכַפִּ֣י תָמִ֑יד וְ֝תֽוֹרָתְךָ֗ לֹ֣א שָׁכָֽחְתִּי׃ </span></p>
 <p align="RIGHT"><span lang="he">‎<a name="110">110</a> ‏נָתְנ֬וּ רְשָׁעִ֣ים פַּ֣ח לִ֑י וּ֝מִפִּקּוּדֶ֗יךָ לֹ֣א תָעִֽיתִי׃ </span></p>
 <p align="RIGHT"><span lang="he">‎<a name="111">111</a> ‏נָחַ֣לְתִּי עֵדְוֹתֶ֣יךָ לְעוֹלָ֑ם כִּֽי־שְׂשׂ֖וֹן לִבִּ֣י הֵֽמָּה׃ </span></p>
 <p align="RIGHT"><span lang="he">‎<a name="112">112</a> ‏נָטִ֣יתִי לִ֭בִּי לַעֲשׂ֥וֹת חֻקֶּ֗יךָ לְעוֹלָ֥ם עֵֽקֶב׃ </span></p>
 <p align="RIGHT"><span lang="he">‎<a name="113">113</a> ‏סֵעֲפִ֥ים שָׂנֵ֑אתִי וְֽתוֹרָתְךָ֥ אָהָֽבְתִּי׃ </span></p>
 <p align="RIGHT"><span lang="he">‎<a name="114">114</a> ‏סִתְרִ֣י וּמָגִנִּ֣י אָ֑תָּה לִדְבָרְךָ֥ יִחָֽלְתִּי׃ </span></p>
 <p align="RIGHT"><span lang="he">‎<a name="115">115</a> ‏סֽוּרוּ־מִמֶּ֥נִּי מְרֵעִ֑ים וְ֝אֶצְּרָ֗ה מִצְוֹ֥ת אֱלֹהָֽי׃ </span></p>
 <p align="RIGHT"><span lang="he">‎<a name="116">116</a> ‏סָמְכֵ֣נִי כְאִמְרָתְךָ֣ וְאֶֽחְיֶ֑ה וְאַל־תְּ֝בִישֵׁ֗נִי מִשִּׂבְרִֽי׃ </span></p>
 <p align="RIGHT"><span lang="he">‎<a name="117">117</a> ‏סְעָדֵ֥נִי וְאִוָּשֵׁ֑עָה וְאֶשְׁעָ֖ה בְחֻקֶּ֣יךָ תָמִֽיד׃ </span></p>
 <p align="RIGHT"><span lang="he">‎<a name="118">118</a> ‏סָ֭לִיתָ כָּל־שׁוֹגִ֣ים מֵחֻקֶּ֑יךָ כִּי־שֶׁ֝֗קֶר תַּרְמִיתָֽם׃ </span></p>
 <p align="RIGHT"><span lang="he">‎<a name="119">119</a> ‏סִגִ֗ים הִשְׁבַּ֥תָּ כָל־רִשְׁעֵי־אָ֑רֶץ לָ֝כֵ֗ן אָהַ֥בְתִּי עֵדֹתֶֽיךָ׃ </span></p>
 <p align="RIGHT"><span lang="he">‎<a name="120">120</a> ‏סָמַ֣ר מִפַּחְדְּךָ֣ בְשָׂרִ֑י וּֽמִמִּשְׁפָּטֶ֥יךָ יָרֵֽאתִי׃ </span></p>
 <p align="RIGHT"><span lang="he">‎<a name="121">121</a> ‏עָ֭שִׂיתִי מִשְׁפָּ֣ט וָצֶ֑דֶק בַּל־תַּ֝נִּיחֵ֗נִי לְעֹֽשְׁקָֽי׃ </span></p>
 <p align="RIGHT"><span lang="he">‎<a name="122">122</a> ‏עֲרֹ֣ב עַבְדְּךָ֣ לְט֑וֹב אַֽל־יַעַשְׁקֻ֥נִי זֵדִֽים׃ </span></p>
 <p align="RIGHT"><span lang="he">‎<a name="123">123</a> ‏עֵ֭ינַי כָּל֣וּ לִֽישׁוּעָתֶ֑ךָ וּלְאִמְרַ֥ת צִדְקֶֽךָ׃ </span></p>
 <p align="RIGHT"><span lang="he">‎<a name="124">124</a> ‏עֲשֵׂ֖ה עִם־עַבְדְּךָ֥ כְחַסְדֶּ֗ךָ וְחֻקֶּ֥יךָ לַמְּדֵֽנִי׃ </span></p>
 <p align="RIGHT"><span lang="he">‎<a name="125">125</a> ‏עַבְדְּךָ־אָ֥נִי הֲבִינֵ֑נִי וְ֝אֵדְעָ֗ה עֵדֹתֶֽיךָ׃ </span></p>
 <p align="RIGHT"><span lang="he">‎<a name="126">126</a> ‏עֵ֭ת לַעֲשׂ֣וֹת לַיהוָ֑ה הֵ֝פֵ֗רוּ תּוֹרָתֶֽךָ׃ </span></p>
 <p align="RIGHT"><span lang="he">‎<a name="127">127</a> ‏עַל־כֵּ֭ן אָהַ֣בְתִּי מִצְוֹתֶ֑יךָ מִזָּהָ֥ב וּמִפָּֽז׃ </span></p>
 <p align="RIGHT"><span lang="he">‎<a name="128">128</a> ‏עַל־כֵּ֤ן׀ כָּל־פִּקּ֣וּדֵי כֹ֣ל יִשָּׁ֑רְתִּי כָּל־אֹ֖רַח שֶׁ֣קֶר שָׂנֵֽאתִי׃ </span></p>
 <p align="RIGHT"><span lang="he">‎<a name="129">129</a> ‏פְּלָא֥וֹת עֵדְוֹתֶ֑יךָ עַל־כֵּ֝֗ן נְצָרָ֥תַם נַפְשִֽׁי׃ </span></p>
 <p align="RIGHT"><span lang="he">‎<a name="130">130</a> ‏פֵּ֖תַח דְּבָרֶ֥יךָ יָאִ֗יר מֵבִ֥ין פְּתָיִֽים׃ </span></p>
 <p align="RIGHT"><span lang="he">‎<a name="131">131</a> ‏פִּֽי־פָ֭עַרְתִּי וָאֶשְׁאָ֑פָה כִּ֖י לְמִצְוֹתֶ֣יךָ יָאָֽבְתִּי׃ </span></p>
 <p align="RIGHT"><span lang="he">‎<a name="132">132</a> ‏פְּנֵה־אֵלַ֥י וְחָנֵּ֑נִי כְּ֝מִשְׁפָּ֗ט לְאֹהֲבֵ֥י שְׁמֶֽךָ׃ </span></p>
 <p align="RIGHT"><span lang="he">‎<a name="133">133</a> ‏פְּ֭עָמַי הָכֵ֣ן בְּאִמְרָתֶ֑ךָ וְֽאַל־תַּשְׁלֶט־בִּ֥י כָל־אָֽוֶן׃ </span></p>
 <p align="RIGHT"><span lang="he">‎<a name="134">134</a> ‏פְּ֭דֵנִי מֵעֹ֣שֶׁק אָדָ֑ם וְ֝אֶשְׁמְרָ֗ה פִּקּוּדֶֽיךָ׃ </span></p>
 <p align="RIGHT"><span lang="he">‎<a name="135">135</a> ‏פָּ֭נֶיךָ הָאֵ֣ר בְּעַבְדֶּ֑ךָ וְ֝לַמְּדֵ֗נִי אֶת־חֻקֶּֽיךָ׃ </span></p>
 <p align="RIGHT"><span lang="he">‎<a name="136">136</a> ‏פַּלְגֵי־מַ֭יִם יָרְד֣וּ עֵינָ֑י עַ֝֗ל לֹא־שָׁמְר֥וּ תוֹרָתֶֽךָ׃ </span></p>
 <p align="RIGHT"><span lang="he">‎<a name="137">137</a> ‏צַדִּ֣יק אַתָּ֣ה יְהוָ֑ה וְ֝יָשָׁ֗ר מִשְׁפָּטֶֽיךָ׃ </span></p>
 <p align="RIGHT"><span lang="he">‎<a name="138">138</a> ‏צִ֭וִּיתָ צֶ֣דֶק עֵדֹתֶ֑יךָ וֶֽאֱמוּנָ֥ה מְאֹֽד׃ </span></p>
 <p align="RIGHT"><span lang="he">‎<a name="139">139</a> ‏צִמְּתַ֥תְנִי קִנְאָתִ֑י כִּֽי־שָׁכְח֖וּ דְבָרֶ֣יךָ צָרָֽי׃ </span></p>
 <p align="RIGHT"><span lang="he">‎<a name="140">140</a> ‏צְרוּפָ֖ה אִמְרָתְךָ֥ מְאֹ֗ד וְֽעַבְדְּךָ֥ אֲהֵבָֽהּ׃ </span></p>
 <p align="RIGHT"><span lang="he">‎<a name="141">141</a> ‏צָעִ֣יר אָנֹכִ֣י וְנִבְזֶ֑ה פִּ֝קֻּדֶ֗יךָ לֹ֣א שָׁכָֽחְתִּי׃ </span></p>
 <p align="RIGHT"><span lang="he">‎<a name="142">142</a> ‏צִדְקָתְךָ֣ צֶ֣דֶק לְעוֹלָ֑ם וְֽתוֹרָתְךָ֥ אֱמֶֽת׃ </span></p>
 <p align="RIGHT"><span lang="he">‎<a name="143">143</a> ‏צַר־וּמָצ֥וֹק מְצָא֑וּנִי מִ֝צְוֹתֶ֗יךָ שַׁעֲשֻׁעָֽי׃ </span></p>
 <p align="RIGHT"><span lang="he">‎<a name="144">144</a> ‏צֶ֖דֶק עֵדְוֹתֶ֥יךָ לְעוֹלָ֗ם הֲבִינֵ֥נִי וְאֶחְיֶֽה׃ </span></p>
 <p align="RIGHT"><span lang="he">‎<a name="145">145</a> ‏קָרָ֣אתִי בְכָל־לֵ֭ב עֲנֵ֥נִי יְהוָ֗ה חֻקֶּ֥יךָ אֶצֹּֽרָה׃ </span></p>
 <p align="RIGHT"><span lang="he">‎<a name="146">146</a> ‏קְרָאתִ֥יךָ הוֹשִׁיעֵ֑נִי וְ֝אֶשְׁמְרָ֗ה עֵדֹתֶֽיךָ׃ </span></p>
 <p align="RIGHT"><span lang="he">‎<a name="147">147</a> ‏קִדַּ֣מְתִּי בַ֭נֶּשֶׁף וָאֲשַׁוֵּ֑עָה <font color="brown">לדבריך</font> <font color="blue">לִדְבָרְךָ֥</font> יִחָֽלְתִּי׃ </span></p>
 <p align="RIGHT"><span lang="he">‎<a name="148">148</a> ‏קִדְּמ֣וּ עֵ֭ינַי אַשְׁמֻר֑וֹת לָ֝שִׂ֗יחַ בְּאִמְרָתֶֽךָ׃ </span></p>
 <p align="RIGHT"><span lang="he">‎<a name="149">149</a> ‏ק֭וֹלִי שִׁמְעָ֣ה כְחַסְדֶּ֑ךָ יְ֝הוָ֗ה כְּֽמִשְׁפָּטֶ֥ךָ חַיֵּֽנִי׃ </span></p>
 <p align="RIGHT"><span lang="he">‎<a name="150">150</a> ‏קָ֭רְבוּ רֹדְפֵ֣י זִמָּ֑ה מִתּוֹרָתְךָ֥ רָחָֽקוּ׃ </span></p>
 <p align="RIGHT"><span lang="he">‎<a name="151">151</a> ‏קָר֣וֹב אַתָּ֣ה יְהוָ֑ה וְֽכָל־מִצְוֹתֶ֥יךָ אֱמֶֽת׃ </span></p>
 <p align="RIGHT"><span lang="he">‎<a name="152">152</a> ‏קֶ֣דֶם יָ֭דַעְתִּי מֵעֵדֹתֶ֑יךָ כִּ֖י לְעוֹלָ֣ם יְסַדְתָּֽם׃ </span></p>
 <p align="RIGHT"><span lang="he">‎<a name="153">153</a> ‏רְאֵֽה־עָנְיִ֥י וְחַלְּצֵ֑נִי כִּי־תֽ֝וֹרָתְךָ֗ לֹ֣א שָׁכָֽחְתִּי׃ </span></p>
 <p align="RIGHT"><span lang="he">‎<a name="154">154</a> ‏רִיבָ֣ה רִ֭יבִי וּגְאָלֵ֑נִי לְאִמְרָתְךָ֥ חַיֵּֽנִי׃ </span></p>
 <p align="RIGHT"><span lang="he">‎<a name="155">155</a> ‏רָח֣וֹק מֵרְשָׁעִ֣ים יְשׁוּעָ֑ה כִּֽי־חֻ֝קֶּיךָ לֹ֣א דָרָֽשׁוּ׃ </span></p>
 <p align="RIGHT"><span lang="he">‎<a name="156">156</a> ‏רַחֲמֶ֖יךָ רַבִּ֥ים׀ יְהוָ֑ה כְּֽמִשְׁפָּטֶ֥יךָ חַיֵּֽנִי׃ </span></p>
 <p align="RIGHT"><span lang="he">‎<a name="157">157</a> ‏רַ֭בִּים רֹדְפַ֣י וְצָרָ֑י מֵ֝עֵדְוֹתֶ֗יךָ לֹ֣א נָטִֽיתִי׃ </span></p>
 <p align="RIGHT"><span lang="he">‎<a name="158">158</a> ‏רָאִ֣יתִי בֹ֭גְדִים וָֽאֶתְקוֹטָ֑טָה אֲשֶׁ֥ר אִ֝מְרָתְךָ֗ לֹ֣א שָׁמָֽרוּ׃ </span></p>
 <p align="RIGHT"><span lang="he">‎<a name="159">159</a> ‏רְ֭אֵה כִּי־פִקּוּדֶ֣יךָ אָהָ֑בְתִּי יְ֝הוָ֗ה כְּֽחַסְדְּךָ֥ חַיֵּֽנִי׃ </span></p>
 <p align="RIGHT"><span lang="he">‎<a name="160">160</a> ‏רֹאשׁ־דְּבָרְךָ֥ אֱמֶ֑ת וּ֝לְעוֹלָ֗ם כָּל־מִשְׁפַּ֥ט צִדְקֶֽךָ׃ </span></p>
 <p align="RIGHT"><span lang="he">‎<a name="161">161</a> ‏שָׂ֭רִים רְדָפ֣וּנִי חִנָּ֑ם <font color="brown">ומדבריך</font> <font color="blue">וּ֝מִדְּבָרְךָ֗</font> פָּחַ֥ד לִבִּֽי׃ </span></p>
 <p align="RIGHT"><span lang="he">‎<a name="162">162</a> ‏שָׂ֣שׂ אָ֭נֹכִֽי עַל־אִמְרָתֶ֑ךָ כְּ֝מוֹצֵ֗א שָׁלָ֥ל רָֽב׃ </span></p>
 <p align="RIGHT"><span lang="he">‎<a name="163">163</a> ‏שֶׁ֣קֶר שָׂ֭נֵאתִי וַאֲתַעֵ֑בָה תּוֹרָתְךָ֥ אָהָֽבְתִּי׃ </span></p>
 <p align="RIGHT"><span lang="he">‎<a name="164">164</a> ‏שֶׁ֣בַע בַּ֭יּוֹם הִלַּלְתִּ֑יךָ עַ֝֗ל מִשְׁפְּטֵ֥י צִדְקֶֽךָ׃ </span></p>
 <p align="RIGHT"><span lang="he">‎<a name="165">165</a> ‏שָׁל֣וֹם רָ֭ב לְאֹהֲבֵ֣י תוֹרָתֶ֑ךָ וְאֵֽין־לָ֥מוֹ מִכְשֽׁוֹל׃ </span></p>
 <p align="RIGHT"><span lang="he">‎<a name="166">166</a> ‏שִׂבַּ֣רְתִּי לִֽישׁוּעָתְךָ֣ יְהוָ֑ה וּֽמִצְוֹתֶ֥יךָ עָשִֽׂיתִי׃ </span></p>
 <p align="RIGHT"><span lang="he">‎<a name="167">167</a> ‏שָֽׁמְרָ֣ה נַ֭פְשִׁי עֵדֹתֶ֑יךָ וָאֹהֲבֵ֥ם מְאֹֽד׃ </span></p>
 <p align="RIGHT"><span lang="he">‎<a name="168">168</a> ‏שָׁמַ֣רְתִּי פִ֭קּוּדֶיךָ וְעֵדֹתֶ֑יךָ כִּ֖י כָל־דְּרָכַ֣י נֶגְדֶּֽךָ׃ </span></p>
 <p align="RIGHT"><span lang="he">‎<a name="169">169</a> ‏תִּקְרַ֤ב רִנָּתִ֣י לְפָנֶ֣יךָ יְהוָ֑ה כִּדְבָרְךָ֥ הֲבִינֵֽנִי׃ </span></p>
 <p align="RIGHT"><span lang="he">‎<a name="170">170</a> ‏תָּב֣וֹא תְּחִנָּתִ֣י לְפָנֶ֑יךָ כְּ֝אִמְרָתְךָ֗ הַצִּילֵֽנִי׃ </span></p>
 <p align="RIGHT"><span lang="he">‎<a name="171">171</a> ‏תַּבַּ֣עְנָה שְׂפָתַ֣י תְּהִלָּ֑ה כִּ֖י תְלַמְּדֵ֣נִי חֻקֶּֽיךָ׃ </span></p>
 <p align="RIGHT"><span lang="he">‎<a name="172">172</a> ‏תַּ֣עַן לְ֭שׁוֹנִי אִמְרָתֶ֑ךָ כִּ֖י כָל־מִצְוֹתֶ֣יךָ צֶּֽדֶק׃ </span></p>
 <p align="RIGHT"><span lang="he">‎<a name="173">173</a> ‏תְּהִֽי־יָדְךָ֥ לְעָזְרֵ֑נִי כִּ֖י פִקּוּדֶ֣יךָ בָחָֽרְתִּי׃ </span></p>
 <p align="RIGHT"><span lang="he">‎<a name="174">174</a> ‏תָּאַ֣בְתִּי לִֽישׁוּעָתְךָ֣ יְהוָ֑ה וְ֝תֽוֹרָתְךָ֗ שַׁעֲשֻׁעָֽי׃ </span></p>
 <p align="RIGHT"><span lang="he">‎<a name="175">175</a> ‏תְּֽחִי־נַ֭פְשִׁי וּֽתְהַֽלְלֶ֑ךָּ וּֽמִשְׁפָּטֶ֥ךָ יַעֲזְרֻֽנִי׃ </span></p>
 <p align="RIGHT"><span lang="he">‎<a name="176">176</a> ‏תָּעִ֗יתִי כְּשֶׂ֣ה אֹ֭בֵד בַּקֵּ֣שׁ עַבְדֶּ֑ךָ כִּ֥י מִ֝צְוֹתֶ֗יךָ לֹ֣א שָׁכָֽחְתִּי׃ </span></p>
 </td>
 <td width="50%">
 <p>1 ’ašərê ṯəmîmê-ḏāreḵə hahōləḵîm bəṯwōraṯ yəhwâ: </p>
 <p>2 ’ašərê nōṣərê ‘ēḏōṯāyw bəḵāl-lēḇ yiḏərəšûhû: </p>
 <p>3 ’af lō’-fā‘ălû ‘awəlâ biḏərāḵāyw hālāḵû: </p>
 <p>4 ’atâ ṣiûîṯâ fiqquḏeyḵā lišəmōr mə’ōḏ: </p>
 <p>5 ’<sup>a</sup>ḥălay yikōnû ḏərāḵāy lišəmōr ḥuqqeyḵā: </p>
 <p>6 ’āz lō’-’ēḇwōš bəhabîṭî ’el-kāl-miṣəwōṯeyḵā: </p>
 <p>7 ’wōḏəḵā bəyōšer lēḇāḇ bəlāməḏî mišəpəṭê ṣiḏəqeḵā: </p>
 <p>8 ’eṯ-ḥuqqeyḵā ’ešəmōr ’al-t<sup>a</sup>‘azəḇēnî ‘aḏ-mə’ōḏ: </p>
 <p>9 bammeh yəzakeh-nn<sup>a</sup>‘ar ’eṯ-’ārəḥwō lišəmōr kiḏəḇāreḵā: </p>
 <p>10 bəḵāl-libî ḏərašətîḵā ’al-tašəgēnî mimmiṣəwōṯeyḵā: </p>
 <p>11 bəlibî ṣāfanətî ’imərāṯeḵā ləm<sup>a</sup>‘an lō’ ’eḥĕṭā’-lāḵə: </p>
 <p>12 bārûḵə ’atâ yəhwâ lamməḏēnî ḥuqqeyḵā: </p>
 <p>13 biśəfāṯay siparətî kōl mišəpəṭê-fîḵā: </p>
 <p>14 bəḏereḵə ‘ēḏəwōṯeyḵā śaśətî kə‘al kāl-hwōn: </p>
 <p>15 bəfiqquḏeyḵā ’āśîḥâ wə’abîṭâ ’ōrəḥōṯeyḵā: </p>
 <p>16 bəḥuqqōṯeyḵā ’ešət<sup>a</sup>‘ăšā‘ lō’ ’ešək<sup>a</sup>ḥ dəḇāreḵā: </p>
 <p>17 gəmōl ‘al-‘aḇədəḵā ’eḥəyeh wə’ešəmərâ ḏəḇāreḵā: </p>
 <p>18 gal-‘ênay wə’abîṭâ nifəlā’wōṯ mitwōrāṯeḵā: </p>
 <p>19 gēr ’ānōḵî ḇā’āreṣ ’al-tasətēr mimmennî miṣəwōṯeyḵā: </p>
 <p>20 gārəsâ nafəšî ləṯa’ăḇâ ’el-mišəpāṭeyḵā ḇəḵāl-‘ēṯ: </p>
 <p>21 gā‘arətā zēḏîm ’ărûrîm haššōḡîm mimmiṣəwōṯeyḵā: </p>
 <p>22 gal mē‘ālay ḥerəpâ wāḇûz kî ‘ēḏōṯeyḵā nāṣārətî: </p>
 <p>23 gam yāšəḇû śārîm bî niḏəbārû ‘aḇədəḵā yāśîḥa bəḥuqqeyḵā: </p>
 <p>24 gam-‘ēḏōṯeyḵā š<sup>a</sup>‘ăšu‘āy ’anəšê ‘ăṣāṯî: </p>
 <p>25 dāḇəqâ le‘āfār nafəšî ḥayyēnî kiḏəḇāreḵā: </p>
 <p>26 dərāḵay siparətî wat<sup>a</sup>‘ănēnî lamməḏēnî ḥuqqeyḵā: </p>
 <p>27 dereḵə-piqqûḏeyḵā hăḇînēnî wə’āśîḥâ bənifələ’wōṯeyḵā: </p>
 <p>28 dāləfâ nafəšî mitûḡâ qayyəmēnî kiḏəḇāreḵā: </p>
 <p>29 dereḵə-šeqer hāsēr mimmennî wəṯwōrāṯəḵā ḥānnēnî: </p>
 <p>30 dereḵə-’ĕmûnâ ḇāḥārətî mišəpāṭeyḵā šiûîṯî: </p>
 <p>31 dāḇaqətî ḇə‘ēḏəwōṯeyḵā yəhwâ ’al-təḇîšēnî: </p>
 <p>32 dereḵə-miṣəwōṯeyḵā ’ārûṣ kî ṯarəḥîḇ libî: </p>
 <p>33 hwōrēnî yəhwâ dereḵə ḥuqqeyḵā wə’eṣṣərennâ ‘ēqeḇ: </p>
 <p>34 hăḇînēnî wə’eṣṣərâ ṯwōrāṯeḵā wə’ešəmərennâ ḇəḵāl-lēḇ: </p>
 <p>35 haḏərîḵēnî binəṯîḇ miṣəwōṯeyḵā kî-ḇwō ḥāfāṣətî: </p>
 <p>36 haṭ-libî ’el-‘ēḏəwōṯeyḵā wə’al ’el-bāṣ<sup>a</sup>‘: </p>
 <p>37 h<sup>a</sup>‘ăḇēr ‘ênay mērə’wōṯ šāwə’ biḏərāḵeḵā ḥayyēnî: </p>
 <p>38 hāqēm lə‘aḇədəḵā ’imərāṯeḵā ’ăšer ləyirə’āṯeḵā: </p>
 <p>39 h<sup>a</sup>‘ăḇēr ḥerəpāṯî ’ăšer yāḡōrətî kî mišəpāṭeyḵā ṭwōḇîm: </p>
 <p>40 hinnēh tā’aḇətî ləfiqquḏeyḵā bəṣiḏəqāṯəḵā ḥayyēnî: </p>
 <p>41 wîḇō’unî ḥăsāḏeḵā yəhwâ təšû‘āṯəḵā kə’imərāṯeḵā: </p>
 <p>42 wə’e‘ĕneh ḥōrəfî ḏāḇār kî-ḇāṭ<sup>a</sup>ḥətî biḏəḇāreḵā: </p>
 <p>43 wə’al-taṣṣēl mipî ḏəḇar-’ĕmeṯ ‘aḏ-mə’ōḏ kî ləmišəpāṭeḵā yiḥālətî: </p>
 <p>44 wə’ešəmərâ ṯwōrāṯəḵā ṯāmîḏ lə‘wōlām wā‘eḏ: </p>
 <p>45 wə’eṯəhalləḵâ ḇārəḥāḇâ kî fiqquḏeyḵā ḏārāšətî: </p>
 <p>46 wa’ăḏabərâ ḇə‘ēḏōṯeyḵā neḡeḏ məlāḵîm wəlō’ ’ēḇwōš: </p>
 <p>47 wə’ešət<sup>a</sup>‘ăš<sup>a</sup>‘ bəmiṣəwōṯeyḵā ’ăšer ’âāḇətî: </p>
 <p>48 wə’eśśā’-ḵapay ’el-miṣəwōṯeyḵā ’ăšer ’âāḇətî wə’āśîḥâ ḇəḥuqqeyḵā: </p>
 <p>49 zəḵōr-dāḇār lə‘aḇədeḵā ‘al ’ăšer yiḥalətānî: </p>
 <p>50 zō’ṯ neḥāmāṯî ḇə‘ānəyî kî ’imərāṯəḵā ḥîyāṯənî: </p>
 <p>51 zēḏîm hĕlîṣunî ‘aḏ-mə’ōḏ mitwōrāṯəḵā lō’ nāṭîṯî: </p>
 <p>52 zāḵarətî mišəpāṭeyḵā mē‘wōlām| yəhwâ wā’eṯəneḥām: </p>
 <p>53 zalə‘āfâ ’ăḥāzaṯənî mērəšā‘îm ‘ōzəḇê twōrāṯeḵā: </p>
 <p>54 zəmirwōṯ hāyû-lî ḥuqqeyḵā bəḇêṯ məḡûrāy: </p>
 <p>55 zāḵarətî ḇallayəlâ šiməḵā yəhwâ wā’ešəmərâ twōrāṯeḵā: </p>
 <p>56 zō’ṯ hāyəṯâ-llî kî fiqquḏeyḵā nāṣārətî: </p>
 <p>57 ḥeləqî yəhwâ ’āmarətî lišəmōr dəḇāreyḵā: </p>
 <p>58 ḥillîṯî fāneyḵā ḇəḵāl-lēḇ ḥānnēnî kə’imərāṯeḵā: </p>
 <p>59 ḥiššaḇətî ḏərāḵāy wā’āšîḇâ raḡəlay ’el-‘ēḏōṯeyḵā: </p>
 <p>60 ḥašətî wəlō’ hiṯəmahəmâətî lišəmōr miṣəwōṯeyḵā: </p>
 <p>61 ḥeḇəlê rəšā‘îm ‘iûəḏunî twōrāṯəḵā lō’ šāḵāḥətî: </p>
 <p>62 ḥăṣwōṯ-layəlâ ’āqûm ləhwōḏwōṯ lāḵə ‘al mišəpəṭê ṣiḏəqeḵā: </p>
 <p>63 ḥāḇēr ’ānî ləḵāl-’ăšer yərē’ûḵā ûləšōmərê piqqûḏeyḵā: </p>
 <p>64 ḥasədəḵā yəhwâ mālə’â hā’āreṣ ḥuqqeyḵā lamməḏēnî: </p>
 <p>65 ṭwōḇ ‘āśîṯā ‘im-‘aḇədəḵā yəhwâ kiḏəḇāreḵā: </p>
 <p>66 ṭûḇ ṭ<sup>a</sup>‘am wāḏ<sup>a</sup>‘aṯ lamməḏēnî kî ḇəmiṣəwōṯeyḵā he’ĕmānətî: </p>
 <p>67 ṭerem ’e‘ĕneh ’ănî šōḡēḡ wə‘atâ ’imərāṯəḵā šāmārətî: </p>
 <p>68 ṭwōḇ-’atâ ûmēṭîḇ lamməḏēnî ḥuqqeyḵā: </p>
 <p>69 ṭāfəlû ‘ālay šeqer zēḏîm ’ănî bəḵāl-lēḇ| ’ĕṣṣōr piqqûḏeyḵā: </p>
 <p>70 ṭāfaš k<sup>a</sup>ḥēleḇ libām ’ănî twōrāṯəḵā ši‘ăšā‘ətî: </p>
 <p>71 ṭwōḇ-lî ḵî-‘unnêṯî ləm<sup>a</sup>‘an ’eləmaḏ ḥuqqeyḵā: </p>
 <p>72 ṭwōḇ-lî ṯwōraṯ-pîḵā mē’aləfê zâāḇ wāḵāsef: </p>
 <p>73 yāḏeyḵā ‘āśûnî wayəḵwōnənûnî hăḇînēnî wə’eləməḏâ miṣəwōṯeyḵā: </p>
 <p>74 yərē’eyḵā yirə’ûnî wəyiśəmāḥû kî liḏəḇārəḵā yiḥālətî: </p>
 <p>75 yāḏ<sup>a</sup>‘ətî yəhwâ kî-ṣeḏeq mišəpāṭeyḵā we’ĕmûnâ ‘innîṯānî: </p>
 <p>76 yəhî-nā’ ḥasədəḵā lən<sup>a</sup>ḥămēnî kə’imərāṯəḵā lə‘aḇədeḵā: </p>
 <p>77 yəḇō’ûnî r<sup>a</sup>ḥămeyḵā wə’eḥəyeh kî-ṯwōrāṯəḵā š<sup>a</sup>‘ăšu‘āy: </p>
 <p>78 yēḇōšû zēḏîm kî-šeqer ‘iûəṯûnî ’ănî ’āśîḥa bəfiqqûḏeyḵā: </p>
 <p>79 yāšûḇû lî yərē’eyḵā <font color="brown">wəyāḏə‘û</font> <font color="blue">wəyōḏə‘ê</font> ‘ēḏōṯeyḵā: </p>
 <p>80 yəhî-libî ṯāmîm bəḥuqqeyḵā ləm<sup>a</sup>‘an lō’ ’ēḇwōš: </p>
 <p>81 kāləṯâ liṯəšû‘āṯəḵā nafəšî liḏəḇārəḵā yiḥālətî: </p>
 <p>82 kālû ‘ênay lə’imərāṯeḵā lē’mōr māṯay tən<sup>a</sup>ḥămēnî: </p>
 <p>83 kî-hāyîṯî kənō’ḏ bəqîṭwōr ḥuqqeyḵā lō’ šāḵāḥətî: </p>
 <p>84 kammâ yəmê-‘aḇədeḵā māṯay t<sup>a</sup>‘ăśeh ḇərōḏəfay mišəpāṭ: </p>
 <p>85 kārû-lî zēḏîm šîḥwōṯ ’ăšer lō’ ḵəṯwōrāṯeḵā: </p>
 <p>86 kāl-miṣəwōṯeyḵā ’ĕmûnâ šeqer rəḏāfûnî ‘āzərēnî: </p>
 <p>87 kimə‘aṭ killûnî ḇā’āreṣ wa’ănî lō’-‘āzaḇətî fiqquwḏeyḵā:<font color="red"><sup>1</sup></font> </p>
 <p>88 kəḥasədəḵā ḥayyēnî wə’ešəmərâ ‘ēḏûṯ pîḵā: </p>
 <p>89 lə‘wōlām yəhwâ dəḇārəḵā niṣṣāḇ baššāmāyim: </p>
 <p>90 ləḏōr wāḏōr ’ĕmûnāṯeḵā kwōnanətā ’ereṣ wat<sup>a</sup>‘ămōḏ: </p>
 <p>91 ləmišəpāṭeyḵā ‘āməḏû hayywōm kî hakōl ‘ăḇāḏeyḵā: </p>
 <p>92 lûlê ṯwōrāṯəḵā š<sup>a</sup>‘ăšu‘āy ’āz ’āḇaḏətî ḇə‘ānəyî: </p>
 <p>93 lə‘wōlām lō’-’ešək<sup>a</sup>ḥ piqqûḏeyḵā kî ḇām ḥîyîṯānî: </p>
 <p>94 ləḵā-’ănî hwōšî‘ēnî kî fiqqûḏeyḵā ḏārāšətî: </p>
 <p>95 lî qiûû rəšā‘îm lə’abəḏēnî ‘ēḏōṯeyḵā ’eṯəbwōnān: </p>
 <p>96 ləḵāl tiḵəlâ rā’îṯî qēṣ rəḥāḇâ miṣəwāṯəḵā mə’ōḏ: </p>
 <p>97 mâ-’âaḇətî ṯwōrāṯeḵā kāl-hayywōm hî’ śîḥāṯî: </p>
 <p>98 mē’ōyəḇay təḥakəmēnî miṣəwōṯeḵā kî lə‘wōlām hî’-lî: </p>
 <p>99 mikāl-məlamməḏay hiśəkalətî kî ‘ēḏəwōṯeyḵā śîḥâ lî: </p>
 <p>100 mizzəqēnîm ’eṯəbwōnān kî fiqqûḏeyḵā nāṣārətî: </p>
 <p>101 mikāl-’ōr<sup>a</sup>ḥ rā‘ kāli’ṯî raḡəlāy ləm<sup>a</sup>‘an ’ešəmōr dəḇāreḵā: </p>
 <p>102 mimmišəpāṭeyḵā lō’-sārətî kî-’atâ hwōrēṯānî: </p>
 <p>103 mah-nnimələṣû ləḥikî ’imərāṯeḵā midəḇaš ləfî: </p>
 <p>104 mipiqqûḏeyḵā ’eṯəbwōnān ‘al-kēn śānē’ṯî| kāl-’ōr<sup>a</sup>ḥ šāqer: </p>
 <p>105 nēr-ləraḡəlî ḏəḇāreḵā wə’wōr linəṯîḇāṯî: </p>
 <p>106 nišəb<sup>a</sup>‘ətî wā’ăqayyēmâ lišəmōr mišəpəṭê ṣiḏəqeḵā: </p>
 <p>107 n<sup>a</sup>‘ănêṯî ‘aḏ-mə’ōḏ yəhwâ ḥayyēnî ḵiḏəḇāreḵā: </p>
 <p>108 niḏəḇwōṯ pî rəṣēh-nā’ yəhwâ ûmišəpāṭeyḵā lamməḏēnî: </p>
 <p>109 nafəšî ḇəḵapî ṯāmîḏ wəṯwōrāṯəḵā lō’ šāḵāḥətî: </p>
 <p>110 nāṯənû rəšā‘îm p<sup>a</sup>ḥ lî ûmipiqqûḏeyḵā lō’ ṯā‘îṯî: </p>
 <p>111 nāḥalətî ‘ēḏəwōṯeyḵā lə‘wōlām kî-śəśwōn libî hēmmâ: </p>
 <p>112 nāṭîṯî libî l<sup>a</sup>‘ăśwōṯ ḥuqqeyḵā lə‘wōlām ‘ēqeḇ: </p>
 <p>113 sē‘ăfîm śānē’ṯî wəṯwōrāṯəḵā ’âāḇətî: </p>
 <p>114 siṯərî ûmāḡinnî ’ātâ liḏəḇārəḵā yiḥālətî: </p>
 <p>115 sûrû-mimmennî mərē‘îm wə’eṣṣərâ miṣəwōṯ ’ĕlōhāy: </p>
 <p>116 sāməḵēnî ḵə’imərāṯəḵā wə’eḥəyeh wə’al-təḇîšēnî miśśiḇərî: </p>
 <p>117 sə‘āḏēnî wə’iûāšē‘â wə’ešə‘â ḇəḥuqqeyḵā ṯāmîḏ: </p>
 <p>118 sālîṯā kāl-šwōḡîm mēḥuqqeyḵā kî-šeqer tarəmîṯām: </p>
 <p>119 siḡîm hišəbatā ḵāl-rišə‘ê-’āreṣ lāḵēn ’âaḇətî ‘ēḏōṯeyḵā: </p>
 <p>120 sāmar mip<sup>a</sup>ḥədəḵā ḇəśārî ûmimmišəpāṭeyḵā yārē’ṯî: </p>
 <p>121 ‘āśîṯî mišəpāṭ wāṣeḏeq bal-tannîḥēnî lə‘ōšəqāy: </p>
 <p>122 ‘ărōḇ ‘aḇədəḵā ləṭwōḇ ’al-y<sup>a</sup>‘ašəqunî zēḏîm: </p>
 <p>123 ‘ênay kālû lîšû‘āṯeḵā ûlə’iməraṯ ṣiḏəqeḵā: </p>
 <p>124 ‘ăśēh ‘im-‘aḇədəḵā ḵəḥasədeḵā wəḥuqqeyḵā lamməḏēnî: </p>
 <p>125 ‘aḇədəḵā-’ānî hăḇînēnî wə’ēḏə‘â ‘ēḏōṯeyḵā: </p>
 <p>126 ‘ēṯ l<sup>a</sup>‘ăśwōṯ layhwâ hēfērû twōrāṯeḵā: </p>
 <p>127 ‘al-kēn ’âaḇətî miṣəwōṯeyḵā mizzâāḇ ûmipāz: </p>
 <p>128 ‘al-kēn| kāl-piqqûḏê ḵōl yiššārətî kāl-’ōr<sup>a</sup>ḥ šeqer śānē’ṯî: </p>
 <p>129 pəlā’wōṯ ‘ēḏəwōṯeyḵā ‘al-kēn nəṣārāṯam nafəšî: </p>
 <p>130 pēṯ<sup>a</sup>ḥ dəḇāreyḵā yā’îr mēḇîn pəṯāyîm: </p>
 <p>131 pî-fā‘arətî wā’ešə’āfâ kî ləmiṣəwōṯeyḵā yā’āḇətî: </p>
 <p>132 pənēh-’ēlay wəḥānnēnî kəmišəpāṭ lə’ōhăḇê šəmeḵā: </p>
 <p>133 pə‘āmay hāḵēn bə’imərāṯeḵā wə’al-tašəleṭ-bî ḵāl-’āwen: </p>
 <p>134 pəḏēnî mē‘ōšeq ’āḏām wə’ešəmərâ piqqûḏeyḵā: </p>
 <p>135 pāneyḵā hā’ēr bə‘aḇədeḵā wəlamməḏēnî ’eṯ-ḥuqqeyḵā: </p>
 <p>136 paləḡê-mayim yārəḏû ‘ênāy ‘al lō’-šāmərû ṯwōrāṯeḵā: </p>
 <p>137 ṣadîq ’atâ yəhwâ wəyāšār mišəpāṭeyḵā: </p>
 <p>138 ṣiûîṯā ṣeḏeq ‘ēḏōṯeyḵā we’ĕmûnâ mə’ōḏ: </p>
 <p>139 ṣimməṯaṯənî qinə’āṯî kî-šāḵəḥû ḏəḇāreyḵā ṣārāy: </p>
 <p>140 ṣərûfâ ’imərāṯəḵā mə’ōḏ wə‘aḇədəḵā ’ăhēḇāh: </p>
 <p>141 ṣā‘îr ’ānōḵî wəniḇəzeh piqquḏeyḵā lō’ šāḵāḥətî: </p>
 <p>142 ṣiḏəqāṯəḵā ṣeḏeq lə‘wōlām wəṯwōrāṯəḵā ’ĕmeṯ: </p>
 <p>143 ṣar-ûmāṣwōq məṣā’ûnî miṣəwōṯeyḵā š<sup>a</sup>‘ăšu‘āy: </p>
 <p>144 ṣeḏeq ‘ēḏəwōṯeyḵā lə‘wōlām hăḇînēnî wə’eḥəyeh: </p>
 <p>145 qārā’ṯî ḇəḵāl-lēḇ ‘ănēnî yəhwâ ḥuqqeyḵā ’eṣṣōrâ: </p>
 <p>146 qərā’ṯîḵā hwōšî‘ēnî wə’ešəmərâ ‘ēḏōṯeyḵā: </p>
 <p>147 qidamətî ḇannešef wā’ăšaûē‘â <font color="brown">liḏəḇāreyḵā</font> <font color="blue">liḏəḇārəḵā</font> yiḥālətî: </p>
 <p>148 qidəmû ‘ênay ’ašəmurwōṯ lāśîḥa bə’imərāṯeḵā: </p>
 <p>149 qwōlî šimə‘â ḵəḥasədeḵā yəhwâ kəmišəpāṭeḵā ḥayyēnî: </p>
 <p>150 qārəḇû rōḏəfê zimmâ mitwōrāṯəḵā rāḥāqû: </p>
 <p>151 qārwōḇ ’atâ yəhwâ wəḵāl-miṣəwōṯeyḵā ’ĕmeṯ: </p>
 <p>152 qeḏem yāḏ<sup>a</sup>‘ətî mē‘ēḏōṯeyḵā kî lə‘wōlām yəsaḏətām: </p>
 <p>153 rə’ēh-‘ānəyî wəḥalləṣēnî kî-ṯwōrāṯəḵā lō’ šāḵāḥətî: </p>
 <p>154 rîḇâ rîḇî ûḡə’ālēnî lə’imərāṯəḵā ḥayyēnî: </p>
 <p>155 rāḥwōq mērəšā‘îm yəšû‘â kî-ḥuqqeyḵā lō’ ḏārāšû: </p>
 <p>156 r<sup>a</sup>ḥămeyḵā rabîm| yəhwâ kəmišəpāṭeyḵā ḥayyēnî: </p>
 <p>157 rabîm rōḏəfay wəṣārāy mē‘ēḏəwōṯeyḵā lō’ nāṭîṯî: </p>
 <p>158 rā’îṯî ḇōḡəḏîm wā’eṯəqwōṭāṭâ ’ăšer ’imərāṯəḵā lō’ šāmārû: </p>
 <p>159 rə’ēh kî-fiqqûḏeyḵā ’âāḇətî yəhwâ kəḥasədəḵā ḥayyēnî: </p>
 <p>160 rō’š-dəḇārəḵā ’ĕmeṯ ûlə‘wōlām kāl-mišəpaṭ ṣiḏəqeḵā: </p>
 <p>161 śārîm rəḏāfûnî ḥinnām <font color="brown">ûmidəḇāreyḵā</font> <font color="blue">ûmidəḇārəḵā</font> pāḥaḏ libî: </p>
 <p>162 śāś ’ānōḵî ‘al-’imərāṯeḵā kəmwōṣē’ šālāl rāḇ: </p>
 <p>163 šeqer śānē’ṯî wa’ăṯ<sup>a</sup>‘ēḇâ twōrāṯəḵā ’âāḇətî: </p>
 <p>164 šeḇ<sup>a</sup>‘ bayywōm hillalətîḵā ‘al mišəpəṭê ṣiḏəqeḵā: </p>
 <p>165 šālwōm rāḇ lə’ōhăḇê ṯwōrāṯeḵā wə’ên-lāmwō miḵəšwōl: </p>
 <p>166 śibarətî lîšû‘āṯəḵā yəhwâ ûmiṣəwōṯeyḵā ‘āśîṯî: </p>
 <p>167 šāmərâ nafəšî ‘ēḏōṯeyḵā wā’ōhăḇēm mə’ōḏ: </p>
 <p>168 šāmarətî fiqqûḏeyḵā wə‘ēḏōṯeyḵā kî ḵāl-dərāḵay neḡədeḵā: </p>
 <p>169 tiqəraḇ rinnāṯî ləfāneyḵā yəhwâ kiḏəḇārəḵā hăḇînēnî: </p>
 <p>170 tāḇwō’ təḥinnāṯî ləfāneyḵā kə’imərāṯəḵā haṣṣîlēnî: </p>
 <p>171 tab<sup>a</sup>‘ənâ śəfāṯay təhillâ kî ṯəlamməḏēnî ḥuqqeyḵā: </p>
 <p>172 t<sup>a</sup>‘an ləšwōnî ’imərāṯeḵā kî ḵāl-miṣəwōṯeyḵā ṣṣeḏeq: </p>
 <p>173 təhî-yāḏəḵā lə‘āzərēnî kî fiqqûḏeyḵā ḇāḥārətî: </p>
 <p>174 tā’aḇətî lîšû‘āṯəḵā yəhwâ wəṯwōrāṯəḵā š<sup>a</sup>‘ăšu‘āy: </p>
 <p>175 təḥî-nafəšî ûṯəhaləleḵḵā ûmišəpāṭeḵā y<sup>a</sup>‘ăzərunî: </p>
 <p>176 tā‘îṯî kəśeh ’ōḇēḏ baqqēš ‘aḇədeḵā kî miṣəwōṯeyḵā lō’ šāḵāḥətî: </p>
 </td>
 </tr></table>
 <p></p><hr>
 <center>
 <a href="psa120.htm">Next: Psalms (Tehilim) Chapter 120</a></center>
 </body>