<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/ch2014.htm">Polyglot</a> 
 <a href="../kjv/ch2014.htm">KJV</a> 
 <a href="../sep/ch2014.htm">Sep</a> 
 <a href="../vul/ch2014.htm">Vul</a> 
 
 <br>
 <br><a href="ch2.htm">2 Chronicles (2 Divrey Yamim) Index</a><br>
  
 <a href="ch2013.htm">Previous</a> 
 <a href="ch2015.htm">Next</a> 
 </center>
 <hr>
 
 <h3 align="CENTER">Tanach (Hebrew): 2 Chronicles (2 Divrey Yamim) Chapter 14</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיַּ֤עַשׂ אָסָא֙ הַטּ֣וֹב וְהַיָּשָׁ֔ר בְּעֵינֵ֖י יְהוָ֥ה אֱלֹהָֽיו׃ </span></p>
 <p align="RIGHT"><span lang="he">‎<a name="002">2</a> ‏וַיָּ֛סַר אֶת־מִזְבְּח֥וֹת הַנֵּכָ֖ר וְהַבָּמ֑וֹת וַיְשַׁבֵּר֙ אֶת־הַמַּצֵּב֔וֹת וַיְגַדַּ֖ע אֶת־הָאֲשֵׁרִֽים׃ </span></p>
 <p align="RIGHT"><span lang="he">‎<a name="003">3</a> ‏וַיֹּ֙אמֶר֙ לִֽיהוּדָ֔ה לִדְר֕וֹשׁ אֶת־יְהוָ֖ה אֱלֹהֵ֣י אֲבוֹתֵיהֶ֑ם וְלַעֲשׂ֖וֹת הַתּוֹרָ֥ה וְהַמִּצְוָֽה׃ </span></p>
 <p align="RIGHT"><span lang="he">‎<a name="004">4</a> ‏וַיָּ֙סַר֙ מִכָּל־עָרֵ֣י יְהוּדָ֔ה אֶת־הַבָּמ֖וֹת וְאֶת־הַֽחַמָּנִ֑ים וַתִּשְׁקֹ֥ט הַמַּמְלָכָ֖ה לְפָנָֽיו׃ </span></p>
 <p align="RIGHT"><span lang="he">‎<a name="005">5</a> ‏וַיִּ֛בֶן עָרֵ֥י מְצוּרָ֖ה בִּיהוּדָ֑ה כִּֽי־שָׁקְטָ֣ה הָאָ֗רֶץ וְאֵין־עִמּ֤וֹ מִלְחָמָה֙ בַּשָּׁנִ֣ים הָאֵ֔לֶּה כִּֽי־הֵנִ֥יחַ יְהוָ֖ה לֽוֹ׃ </span></p>
 <p align="RIGHT"><span lang="he">‎<a name="006">6</a> ‏וַיֹּ֨אמֶר לִֽיהוּדָ֜ה נִבְנֶ֣ה׀ אֶת־הֶעָרִ֣ים הָאֵ֗לֶּה וְנָסֵ֨ב חוֹמָ֣ה וּמִגְדָּלִים֮ דְּלָתַ֣יִם וּבְרִיחִים֒ עוֹדֶ֨נּוּ הָאָ֜רֶץ לְפָנֵ֗ינוּ כִּ֤י דָרַ֙שְׁנוּ֙ אֶת־יְהוָ֣ה אֱלֹהֵ֔ינוּ דָּרַ֕שְׁנוּ וַיָּ֥נַֽח לָ֖נוּ מִסָּבִ֑יב וַיִּבְנ֖וּ וַיַּצְלִֽיחוּ׃ פ</span></p>
 <p align="RIGHT"><span lang="he">‎<a name="007">7</a> ‏וַיְהִ֣י לְאָסָ֗א חַיִל֮ נֹשֵׂ֣א צִנָּ֣ה וָרֹמַח֒ מִֽיהוּדָה֙ שְׁלֹ֣שׁ מֵא֣וֹת אֶ֔לֶף סוּמִבִּנְיָמִ֗ן נֹשְׂאֵ֤י מָגֵן֙ וְדֹ֣רְכֵי קֶ֔שֶׁת מָאתַ֥יִם וּשְׁמוֹנִ֖ים אָ֑לֶף כָּל־אֵ֖לֶּה גִּבּ֥וֹרֵי חָֽיִל׃ </span></p>
 <p align="RIGHT"><span lang="he">‎<a name="008">8</a> ‏וַיֵּצֵ֨א אֲלֵיהֶ֜ם זֶ֣רַח הַכּוּשִׁ֗י בְּחַ֙יִל֙ אֶ֣לֶף אֲלָפִ֔ים וּמַרְכָּב֖וֹת שְׁלֹ֣שׁ מֵא֑וֹת וַיָּבֹ֖א עַד־מָרֵשָֽׁה׃ </span></p>
 <p align="RIGHT"><span lang="he">‎<a name="009">9</a> ‏וַיֵּצֵ֥א אָסָ֖א לְפָנָ֑יו וַיַּֽעַרְכוּ֙ מִלְחָמָ֔ה בְּגֵ֥יא צְפַ֖תָה לְמָרֵשָֽׁה׃ </span></p>
 <p align="RIGHT"><span lang="he">‎<a name="010">10</a> ‏וַיִּקְרָ֨א אָסָ֜א אֶל־יְהוָ֣ה אֱלֹהָיו֮ וַיֹּאמַר֒ יְהוָ֗ה אֵֽין־עִמְּךָ֤ לַעְזוֹר֙ בֵּ֥ין רַב֙ לְאֵ֣ין כֹּ֔חַ עָזְרֵ֜נוּ יְהוָ֤ה אֱלֹהֵ֙ינוּ֙ כִּֽי־עָלֶ֣יךָ נִשְׁעַ֔נּוּ וּבְשִׁמְךָ֣ בָ֔אנוּ עַל־הֶהָמ֖וֹן הַזֶּ֑ה יְהוָ֤ה אֱלֹהֵ֙ינוּ֙ אַ֔תָּה אַל־יַעְצֹ֥ר עִמְּךָ֖ אֱנֽוֹשׁ׃ ס</span></p>
 <p align="RIGHT"><span lang="he">‎<a name="011">11</a> ‏וַיִּגֹּ֤ף יְהוָה֙ אֶת־הַכּוּשִׁ֔ים לִפְנֵ֥י אָסָ֖א וְלִפְנֵ֣י יְהוּדָ֑ה וַיָּנֻ֖סוּ הַכּוּשִֽׁים׃ </span></p>
 <p align="RIGHT"><span lang="he">‎<a name="012">12</a> ‏וַיִּרְדְּפֵ֨ם אָסָ֜א וְהָעָ֣ם אֲשֶׁר־עִמּוֹ֮ עַד־לִגְרָר֒ וַיִּפֹּ֤ל מִכּוּשִׁים֙ לְאֵ֣ין לָהֶ֣ם מִֽחְיָ֔ה כִּֽי־נִשְׁבְּר֥וּ לִפְנֵֽי־יְהוָ֖ה וְלִפְנֵ֣י מַחֲנֵ֑הוּ וַיִּשְׂא֥וּ שָׁלָ֖ל הַרְבֵּ֥ה מְאֹֽד׃ </span></p>
 <p align="RIGHT"><span lang="he">‎<a name="013">13</a> ‏וַיַּכּ֗וּ אֵ֤ת כָּל־הֶֽעָרִים֙ סְבִיב֣וֹת גְּרָ֔ר כִּי־הָיָ֥ה פַֽחַד־יְהוָ֖ה עֲלֵיהֶ֑ם וַיָּבֹ֙זּוּ֙ אֶת־כָּל־הֶ֣עָרִ֔ים כִּֽי־בִזָּ֥ה רַבָּ֖ה הָיְתָ֥ה בָהֶֽם׃ </span></p>
 <p align="RIGHT"><span lang="he">‎<a name="014">14</a> ‏וְגַם־אָהֳלֵ֥י מִקְנֶ֖ה הִכּ֑וּ וַיִּשְׁבּ֨וּ צֹ֤אן לָרֹב֙ וּגְמַלִּ֔ים וַיָּשֻׁ֖בוּ יְרוּשָׁלִָֽם׃ ס</span></p>
 </td>
 <td width="50%">
 <p>1 wayy<sup>a</sup>‘aś ’āsā’ haṭṭwōḇ wəhayyāšār bə‘ênê yəhwâ ’ĕlōhāyw: </p>
 <p>2 wayyāsar ’eṯ-mizəbəḥwōṯ hannēḵār wəhabāmwōṯ wayəšabēr ’eṯ-hammaṣṣēḇwōṯ wayəḡad<sup>a</sup>‘ ’eṯ-hā’ăšērîm: </p>
 <p>3 wayyō’mer lîhûḏâ liḏərwōš ’eṯ-yəhwâ ’ĕlōhê ’ăḇwōṯêhem wəl<sup>a</sup>‘ăśwōṯ hatwōrâ wəhammiṣəwâ: </p>
 <p>4 wayyāsar mikāl-‘ārê yəhûḏâ ’eṯ-habāmwōṯ wə’eṯ-h<sup>a</sup>ḥammānîm watišəqōṭ hammaməlāḵâ ləfānāyw: </p>
 <p>5 wayyiḇen ‘ārê məṣûrâ bîhûḏâ kî-šāqəṭâ hā’āreṣ wə’ên-‘immwō miləḥāmâ baššānîm hā’ēlleh kî-hēnîḥa yəhwâ lwō: </p>
 <p>6 wayyō’mer lîhûḏâ niḇəneh| ’eṯ-he‘ārîm hā’ēlleh wənāsēḇ ḥwōmâ ûmiḡədālîm dəlāṯayim ûḇərîḥîm ‘wōḏennû hā’āreṣ ləfānênû kî ḏārašənû ’eṯ-yəhwâ ’ĕlōhênû dārašənû wayyān<sup>a</sup>ḥ lānû missāḇîḇ wayyiḇənû wayyaṣəlîḥû: f</p>
 <p>7 wayəhî lə’āsā’ ḥayil nōśē’ ṣinnâ wārōm<sup>a</sup>ḥ mîhûḏâ šəlōš mē’wōṯ ’elef sûmibinəyāmin nōśə’ê māḡēn wəḏōrəḵê qešeṯ mā’ṯayim ûšəmwōnîm ’ālef kāl-’ēlleh gibwōrê ḥāyil: </p>
 <p>8 wayyēṣē’ ’ălêhem zer<sup>a</sup>ḥ hakûšî bəḥayil ’elef ’ălāfîm ûmarəkāḇwōṯ šəlōš mē’wōṯ wayyāḇō’ ‘aḏ-mārēšâ: </p>
 <p>9 wayyēṣē’ ’āsā’ ləfānāyw wayy<sup>a</sup>‘arəḵû miləḥāmâ bəḡê’ ṣəfaṯâ ləmārēšâ: </p>
 <p>10 wayyiqərā’ ’āsā’ ’el-yəhwâ ’ĕlōhāyw wayyō’mar yəhwâ ’ên-‘imməḵā l<sup>a</sup>‘əzwōr bên raḇ lə’ên kōḥa ‘āzərēnû yəhwâ ’ĕlōhênû kî-‘āleyḵā nišə‘annû ûḇəšiməḵā ḇā’nû ‘al-hehāmwōn hazzeh yəhwâ ’ĕlōhênû ’atâ ’al-y<sup>a</sup>‘əṣōr ‘imməḵā ’ĕnwōš: s</p>
 <p>11 wayyigōf yəhwâ ’eṯ-hakûšîm lifənê ’āsā’ wəlifənê yəhûḏâ wayyānusû hakûšîm: </p>
 <p>12 wayyirədəfēm ’āsā’ wəhā‘ām ’ăšer-‘immwō ‘aḏ-liḡərār wayyipōl mikûšîm lə’ên lâem miḥəyâ kî-nišəbərû lifənê-yəhwâ wəlifənê m<sup>a</sup>ḥănēhû wayyiśə’û šālāl harəbēh mə’ōḏ: </p>
 <p>13 wayyakû ’ēṯ kāl-he‘ārîm səḇîḇwōṯ gərār kî-hāyâ f<sup>a</sup>ḥaḏ-yəhwâ ‘ălêhem wayyāḇōzzû ’eṯ-kāl-he‘ārîm kî-ḇizzâ rabâ hāyəṯâ ḇâem: </p>
 <p>14 wəḡam-’âŏlê miqəneh hikû wayyišəbû ṣō’n lārōḇ ûḡəmallîm wayyāšuḇû yərûšālāim: s</p>
 </td>
 </tr></table>
 <p></p><hr>
 <center>
 <a href="ch2015.htm">Next: 2 Chronicles (2 Divrey Yamim) Chapter 15</a></center>
 </body>