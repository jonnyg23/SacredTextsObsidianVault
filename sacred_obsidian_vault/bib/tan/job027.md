<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/job027.htm">Polyglot</a> 
 <a href="../kjv/job027.htm">KJV</a> 
 <a href="../sep/job027.htm">Sep</a> 
 <a href="../vul/job027.htm">Vul</a> 
 
 <br>
 <br><a href="job.htm">Job (Iyov) Index</a><br>
  
 <a href="job026.htm">Previous</a> 
 <a href="job028.htm">Next</a> 
 </center>
 <hr>
 
 <h3 align="CENTER">Tanach (Hebrew): Job (Iyov) Chapter 27</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיֹּ֣סֶף אִ֭יּוֹב שְׂאֵ֥ת מְשָׁל֗וֹ וַיֹּאמַֽר׃ </span></p>
 <p align="RIGHT"><span lang="he">‎<a name="002">2</a> ‏חַי־אֵ֭ל הֵסִ֣יר מִשְׁפָּטִ֑י וְ֝שַׁדַּ֗י הֵמַ֥ר נַפְשִֽׁי׃ </span></p>
 <p align="RIGHT"><span lang="he">‎<a name="003">3</a> ‏כִּֽי־כָל־ע֣וֹד נִשְׁמָתִ֣י בִ֑י וְר֖וּחַ אֱל֣וֹהַּ בְּאַפִּֽי׃ </span></p>
 <p align="RIGHT"><span lang="he">‎<a name="004">4</a> ‏אִם־תְּדַבֵּ֣רְנָה שְׂפָתַ֣י עַוְלָ֑ה וּ֝לְשׁוֹנִ֗י אִם־יֶהְגֶּ֥ה רְמִיָּֽה׃ </span></p>
 <p align="RIGHT"><span lang="he">‎<a name="005">5</a> ‏חָלִ֣ילָה לִּי֮ אִם־אַצְדִּ֪יק אֶ֫תְכֶ֥ם עַד־אֶגְוָ֑ע לֹא־אָסִ֖יר תֻּמָּתִ֣י מִמֶּֽנִּי׃ </span></p>
 <p align="RIGHT"><span lang="he">‎<a name="006">6</a> ‏בְּצִדְקָתִ֣י הֶ֭חֱזַקְתִּי וְלֹ֣א אַרְפֶּ֑הָ לֹֽא־יֶחֱרַ֥ף לְ֝בָבִ֗י מִיָּמָֽי׃ </span></p>
 <p align="RIGHT"><span lang="he">‎<a name="007">7</a> ‏יְהִ֣י כְ֭רָשָׁע אֹ֣יְבִ֑י וּמִתְקוֹמְמִ֥י כְעַוָּֽל׃ </span></p>
 <p align="RIGHT"><span lang="he">‎<a name="008">8</a> ‏כִּ֤י מַה־תִּקְוַ֣ת חָ֭נֵף כִּ֣י יִבְצָ֑ע כִּ֤י יֵ֖שֶׁל אֱל֣וֹהַּ נַפְשֽׁוֹ׃ </span></p>
 <p align="RIGHT"><span lang="he">‎<a name="009">9</a> ‏הַֽ֭צַעֲקָתוֹ יִשְׁמַ֥ע׀ אֵ֑ל כִּֽי־תָב֖וֹא עָלָ֣יו צָרָֽה׃ </span></p>
 <p align="RIGHT"><span lang="he">‎<a name="010">10</a> ‏אִם־עַל־שַׁדַּ֥י יִתְעַנָּ֑ג יִקְרָ֖א אֱל֣וֹהַּ בְּכָל־עֵֽת׃ </span></p>
 <p align="RIGHT"><span lang="he">‎<a name="011">11</a> ‏אוֹרֶ֣ה אֶתְכֶ֣ם בְּיַד־אֵ֑ל אֲשֶׁ֥ר עִם־שַׁ֝דַּ֗י לֹ֣א אֲכַחֵֽד׃ </span></p>
 <p align="RIGHT"><span lang="he">‎<a name="012">12</a> ‏הֵן־אַתֶּ֣ם כֻּלְּכֶ֣ם חֲזִיתֶ֑ם וְלָמָּה־זֶּ֝֗ה הֶ֣בֶל תֶּהְבָּֽלוּ׃ </span></p>
 <p align="RIGHT"><span lang="he">‎<a name="013">13</a> ‏זֶ֤ה׀ חֵֽלֶק־אָדָ֖ם רָשָׁ֥ע׀ עִם־אֵ֑ל וְֽנַחֲלַ֥ת עָ֝רִיצִ֗ים מִשַּׁדַּ֥י יִקָּֽחוּ׃ </span></p>
 <p align="RIGHT"><span lang="he">‎<a name="014">14</a> ‏אִם־יִרְבּ֣וּ בָנָ֣יו לְמוֹ־חָ֑רֶב וְ֝צֶאֱצָאָ֗יו לֹ֣א יִשְׂבְּעוּ־לָֽחֶם׃ </span></p>
 <p align="RIGHT"><span lang="he">‎<a name="015">15</a> ‏<font color="brown">שרידו</font> <font color="blue">שְׂ֭רִידָיו</font> בַּמָּ֣וֶת יִקָּבֵ֑רוּ וְ֝אַלְמְנֹתָ֗יו לֹ֣א תִבְכֶּֽינָה׃ </span></p>
 <p align="RIGHT"><span lang="he">‎<a name="016">16</a> ‏אִם־יִצְבֹּ֣ר כֶּעָפָ֣ר כָּ֑סֶף וְ֝כַחֹ֗מֶר יָכִ֥ין מַלְבּֽוּשׁ׃ </span></p>
 <p align="RIGHT"><span lang="he">‎<a name="017">17</a> ‏יָ֭כִין וְצַדִּ֣יק יִלְבָּ֑שׁ וְ֝כֶ֗סֶף נָקִ֥י יַחֲלֹֽק׃ </span></p>
 <p align="RIGHT"><span lang="he">‎<a name="018">18</a> ‏בָּנָ֣ה כָעָ֣שׁ בֵּית֑וֹ וּ֝כְסֻכָּ֗ה עָשָׂ֥ה נֹצֵֽר׃ </span></p>
 <p align="RIGHT"><span lang="he">‎<a name="019">19</a> ‏עָשִׁ֣יר יִ֭שְׁכַּב וְלֹ֣א יֵאָסֵ֑ף עֵינָ֖יו פָּקַ֣ח וְאֵינֶֽנּוּ׃ </span></p>
 <p align="RIGHT"><span lang="he">‎<a name="020">20</a> ‏תַּשִּׂיגֵ֣הוּ<font color="red"><sup>3</sup></font> כַ֭מַּיִם בַּלָּה֑וֹת לַ֝֗יְלָה גְּנָבַ֥תּוּ סוּפָֽה׃ </span></p>
 <p align="RIGHT"><span lang="he">‎<a name="021">21</a> ‏יִשָּׂאֵ֣הוּ קָדִ֣ים וְיֵלַ֑ךְ וִֽ֝ישָׂעֲרֵ֗הוּ מִמְּקֹמֽוֹ׃ </span></p>
 <p align="RIGHT"><span lang="he">‎<a name="022">22</a> ‏וְיַשְׁלֵ֣ךְ עָ֭לָיו וְלֹ֣א יַחְמֹ֑ל מִ֝יָּד֗וֹ בָּר֥וֹחַ יִבְרָֽח׃ </span></p>
 <p align="RIGHT"><span lang="he">‎<a name="023">23</a> ‏יִשְׂפֹּ֣ק עָלֵ֣ימוֹ כַפֵּ֑ימוֹ וְיִשְׁרֹ֥ק עָ֝לָ֗יו מִמְּקֹמֽוֹ׃ </span></p>
 </td>
 <td width="50%">
 <p>1 wayyōsef ’îywōḇ śə’ēṯ məšālwō wayyō’mar: </p>
 <p>2 ḥay-’ēl hēsîr mišəpāṭî wəšaday hēmar nafəšî: </p>
 <p>3 kî-ḵāl-‘wōḏ nišəmāṯî ḇî wərûḥa ’ĕlwōhha bə’apî: </p>
 <p>4 ’im-təḏabērənâ śəfāṯay ‘awəlâ ûləšwōnî ’im-yehəgeh rəmîyâ: </p>
 <p>5 ḥālîlâ llî ’im-’aṣədîq ’eṯəḵem ‘aḏ-’eḡəwā‘ lō’-’āsîr tummāṯî mimmennî: </p>
 <p>6 bəṣiḏəqāṯî heḥĕzaqətî wəlō’ ’arəpehā lō’-yeḥĕraf ləḇāḇî mîyāmāy: </p>
 <p>7 yəhî ḵərāšā‘ ’ōyəḇî ûmiṯəqwōməmî ḵə‘aûāl: </p>
 <p>8 kî mah-tiqəwaṯ ḥānēf kî yiḇəṣā‘ kî yēšel ’ĕlwōhha nafəšwō: </p>
 <p>9 haṣ<sup>a</sup>‘ăqāṯwō yišəm<sup>a</sup>‘| ’ēl kî-ṯāḇwō’ ‘ālāyw ṣārâ: </p>
 <p>10 ’im-‘al-šaday yiṯə‘annāḡ yiqərā’ ’ĕlwōhha bəḵāl-‘ēṯ: </p>
 <p>11 ’wōreh ’eṯəḵem bəyaḏ-’ēl ’ăšer ‘im-šaday lō’ ’ăḵ<sup>a</sup>ḥēḏ: </p>
 <p>12 hēn-’atem kulləḵem ḥăzîṯem wəlāmmâ-zzeh heḇel tehəbālû: </p>
 <p>13 zeh| ḥēleq-’āḏām rāšā‘| ‘im-’ēl wən<sup>a</sup>ḥălaṯ ‘ārîṣîm miššaday yiqqāḥû: </p>
 <p>14 ’im-yirəbû ḇānāyw ləmwō-ḥāreḇ wəṣe’ĕṣā’āyw lō’ yiśəbə‘û-lāḥem: </p>
 <p>15 <font color="brown">śərîḏwō</font> <font color="blue">śərîḏāyw</font> bammāweṯ yiqqāḇērû wə’aləmənōṯāyw lō’ ṯiḇəkeynâ: </p>
 <p>16 ’im-yiṣəbōr ke‘āfār kāsef wəḵ<sup>a</sup>ḥōmer yāḵîn maləbûš: </p>
 <p>17 yāḵîn wəṣadîq yiləbāš wəḵesef nāqî y<sup>a</sup>ḥălōq: </p>
 <p>18 bānâ ḵā‘āš bêṯwō ûḵəsukâ ‘āśâ nōṣēr: </p>
 <p>19 ‘āšîr yišəkaḇ wəlō’ yē’āsēf ‘ênāyw pāq<sup>a</sup>ḥ wə’ênennû: </p>
 <p>20 taśśîḡēhû<font color="red"><sup>3</sup></font> ḵammayim ballâwōṯ layəlâ gənāḇatû sûfâ: </p>
 <p>21 yiśśā’ēhû qāḏîm wəyēlaḵə wîśā‘ărēhû mimməqōmwō: </p>
 <p>22 wəyašəlēḵə ‘ālāyw wəlō’ y<sup>a</sup>ḥəmōl mîyāḏwō bārwōḥa yiḇərāḥ: </p>
 <p>23 yiśəpōq ‘ālêmwō ḵapêmwō wəyišərōq ‘ālāyw mimməqōmwō: </p>
 </td>
 </tr></table>
 <p></p><hr>
 <center>
 <a href="job028.htm">Next: Job (Iyov) Chapter 28</a></center>
 </body>