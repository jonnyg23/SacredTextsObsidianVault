<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa009.htm">Polyglot</a> 
 <a href="../kjv/psa009.htm">KJV</a> 
 <a href="../sep/psa009.htm">Sep</a> 
 <a href="../vul/psa009.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa008.htm">Previous</a> 
 <a href="psa010.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 9</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏לַ֭מְנַצֵּחַ עַלְמ֥וּת לַבֵּ֗ן מִזְמ֥וֹר לְדָוִֽד׃ </span></p>
 <p align="RIGHT"><span lang="he">‎<a name="002">2</a> ‏אוֹדֶ֣ה יְ֭הוָה בְּכָל־לִבִּ֑י אֲ֝סַפְּרָ֗ה כָּל־נִפְלְאוֹתֶֽיךָ׃ </span></p>
 <p align="RIGHT"><span lang="he">‎<a name="003">3</a> ‏אֶשְׂמְחָ֣ה וְאֶעֶלְצָ֣ה בָ֑ךְ אֲזַמְּרָ֖ה שִׁמְךָ֣ עֶלְיֽוֹן׃ </span></p>
 <p align="RIGHT"><span lang="he">‎<a name="004">4</a> ‏בְּשׁוּב־אוֹיְבַ֥י אָח֑וֹר יִכָּשְׁל֥וּ וְ֝יֹאבְד֗וּ מִפָּנֶֽיךָ׃ </span></p>
 <p align="RIGHT"><span lang="he">‎<a name="005">5</a> ‏כִּֽי־עָ֭שִׂיתָ מִשְׁפָּטִ֣י וְדִינִ֑י יָשַׁ֥בְתָּ לְ֝כִסֵּ֗א שׁוֹפֵ֥ט צֶֽדֶק׃ </span></p>
 <p align="RIGHT"><span lang="he">‎<a name="006">6</a> ‏גָּעַ֣רְתָּ ג֭וֹיִם אִבַּ֣דְתָּ רָשָׁ֑ע שְׁמָ֥ם מָ֝חִ֗יתָ לְעוֹלָ֥ם וָעֶֽד׃ </span></p>
 <p align="RIGHT"><span lang="he">‎<a name="007">7</a> ‏הָֽאוֹיֵ֨ב׀ תַּ֥מּוּ חֳרָב֗וֹת לָ֫נֶ֥צַח וְעָרִ֥ים נָתַ֑שְׁתָּ אָבַ֖ד זִכְרָ֣ם הֵֽמָּה׃ </span></p>
 <p align="RIGHT"><span lang="he">‎<a name="008">8</a> ‏וַֽ֭יהוָה לְעוֹלָ֣ם יֵשֵׁ֑ב כּוֹנֵ֖ן לַמִּשְׁפָּ֣ט כִּסְאֽוֹ׃ </span></p>
 <p align="RIGHT"><span lang="he">‎<a name="009">9</a> ‏וְה֗וּא יִשְׁפֹּֽט־תֵּבֵ֥ל בְּצֶ֑דֶק יָדִ֥ין לְ֝אֻמִּ֗ים בְּמֵישָׁרִֽים׃ </span></p>
 <p align="RIGHT"><span lang="he">‎<a name="010">10</a> ‏וִ֘יהִ֤י יְהוָ֣ה מִשְׂגָּ֣ב לַדָּ֑ךְ מִ֝שְׂגָּ֗ב לְעִתּ֥וֹת בַּצָּרָֽה׃ </span></p>
 <p align="RIGHT"><span lang="he">‎<a name="011">11</a> ‏וְיִבְטְח֣וּ בְ֭ךָ יוֹדְעֵ֣י שְׁמֶ֑ךָ כִּ֤י לֹֽא־עָזַ֖בְתָּ דֹרְשֶׁ֣יךָ יְהוָֽה׃ </span></p>
 <p align="RIGHT"><span lang="he">‎<a name="012">12</a> ‏זַמְּר֗וּ לַ֭יהוָה יֹשֵׁ֣ב צִיּ֑וֹן הַגִּ֥ידוּ בָ֝עַמִּ֗ים עֲלִֽילוֹתָֽיו׃ </span></p>
 <p align="RIGHT"><span lang="he">‎<a name="013">13</a> ‏כִּֽי־דֹרֵ֣שׁ דָּ֭מִים אוֹתָ֣ם זָכָ֑ר לֹֽא־שָׁ֝כַ֗ח צַעֲקַ֥ת <font color="brown">עניים</font> <font color="blue">עֲנָוִֽים׃</font> </span></p>
 <p align="RIGHT"><span lang="he">‎<a name="014">14</a> ‏חָֽנְנֵ֬נִי יְהוָ֗ה רְאֵ֣ה עָ֭נְיִי מִשֹּׂנְאָ֑י מְ֝רוֹמְמִ֗י מִשַּׁ֥עֲרֵי מָֽוֶת׃ </span></p>
 <p align="RIGHT"><span lang="he">‎<a name="015">15</a> ‏לְמַ֥עַן אֲסַפְּרָ֗ה כָּֽל־תְּהִלָּ֫תֶ֥יךָ בְּשַֽׁעֲרֵ֥י בַת־צִיּ֑וֹן אָ֝גִ֗ילָה בִּישׁוּעָתֶֽךָ׃ </span></p>
 <p align="RIGHT"><span lang="he">‎<a name="016">16</a> ‏טָבְע֣וּ ג֭וֹיִם בְּשַׁ֣חַת עָשׂ֑וּ בְּרֶֽשֶׁת־ז֥וּ טָ֝מָ֗נוּ נִלְכְּדָ֥ה רַגְלָֽם׃ </span></p>
 <p align="RIGHT"><span lang="he">‎<a name="017">17</a> ‏נ֤וֹדַ֨ע׀ יְהוָה֮ מִשְׁפָּ֪ט עָ֫שָׂ֥ה בְּפֹ֣עַל כַּ֭פָּיו נוֹקֵ֣שׁ רָשָׁ֑ע הִגָּי֥וֹן סֶֽלָה׃ </span></p>
 <p align="RIGHT"><span lang="he">‎<a name="018">18</a> ‏יָשׁ֣וּבוּ רְשָׁעִ֣ים לִשְׁא֑וֹלָה כָּל־גּ֝וֹיִ֗ם שְׁכֵחֵ֥י אֱלֹהִֽים׃ </span></p>
 <p align="RIGHT"><span lang="he">‎<a name="019">19</a> ‏כִּ֤י לֹ֣א לָ֭נֶצַח יִשָּׁכַ֣ח אֶבְי֑וֹן תִּקְוַ֥ת <font color="brown">ענוים</font> <font color="blue">עֲ֝נִיִּ֗ים</font> תֹּאבַ֥ד לָעַֽד׃ </span></p>
 <p align="RIGHT"><span lang="he">‎<a name="020">20</a> ‏קוּמָ֣ה יְ֭הוָה אַל־יָעֹ֣ז אֱנ֑וֹשׁ יִשָּׁפְט֥וּ ג֝וֹיִ֗ם עַל־פָּנֶֽיךָ׃ </span></p>
 <p align="RIGHT"><span lang="he">‎<a name="021">21</a> ‏שִׁ֘יתָ֤ה יְהוָ֨ה׀ מוֹרָ֗ה לָ֫הֶ֥ם יֵדְע֥וּ גוֹיִ֑ם אֱנ֖וֹשׁ הֵ֣מָּה סֶּֽלָה׃ </span></p>
 </td>
 <td width="50%">
 <p>1 lamənaṣṣēḥa ‘aləmûṯ labēn mizəmwōr ləḏāwiḏ: </p>
 <p>2 ’wōḏeh yəhwâ bəḵāl-libî ’ăsapərâ kāl-nifələ’wōṯeyḵā: </p>
 <p>3 ’eśəməḥâ wə’e‘eləṣâ ḇāḵə ’ăzammərâ šiməḵā ‘eləywōn: </p>
 <p>4 bəšûḇ-’wōyəḇay ’āḥwōr yikāšəlû wəyō’ḇəḏû mipāneyḵā: </p>
 <p>5 kî-‘āśîṯā mišəpāṭî wəḏînî yāšaḇətā ləḵissē’ šwōfēṭ ṣeḏeq: </p>
 <p>6 gā‘arətā ḡwōyim ’ibaḏətā rāšā‘ šəmām māḥîṯā lə‘wōlām wā‘eḏ: </p>
 <p>7 hā’wōyēḇ| tammû ḥŏrāḇwōṯ lāneṣ<sup>a</sup>ḥ wə‘ārîm nāṯašətā ’āḇaḏ ziḵərām hēmmâ: </p>
 <p>8 wayhwâ lə‘wōlām yēšēḇ kwōnēn lammišəpāṭ kisə’wō: </p>
 <p>9 wəhû’ yišəpōṭ-tēḇēl bəṣeḏeq yāḏîn lə’ummîm bəmêšārîm: </p>
 <p>10 wîhî yəhwâ miśəgāḇ ladāḵə miśəgāḇ lə‘itwōṯ baṣṣārâ: </p>
 <p>11 wəyiḇəṭəḥû ḇəḵā ywōḏə‘ê šəmeḵā kî lō’-‘āzaḇətā ḏōrəšeyḵā yəhwâ: </p>
 <p>12 zammərû layhwâ yōšēḇ ṣîywōn hagîḏû ḇā‘ammîm ‘ălîlwōṯāyw: </p>
 <p>13 kî-ḏōrēš dāmîm ’wōṯām zāḵār lō’-šāḵ<sup>a</sup>ḥ ṣ<sup>a</sup>‘ăqaṯ <font color="brown">‘ănîyîm</font> <font color="blue">‘ănāwîm:</font> </p>
 <p>14 ḥānənēnî yəhwâ rə’ēh ‘ānəyî miśśōnə’āy mərwōməmî mišš<sup>a</sup>‘ărê māweṯ: </p>
 <p>15 ləm<sup>a</sup>‘an ’ăsapərâ kāl-təhillāṯeyḵā bəš<sup>a</sup>‘ărê ḇaṯ-ṣîywōn ’āḡîlâ bîšû‘āṯeḵā: </p>
 <p>16 ṭāḇə‘û ḡwōyim bəš<sup>a</sup>ḥaṯ ‘āśû bərešeṯ-zû ṭāmānû niləkəḏâ raḡəlām: </p>
 <p>17 nwōḏ<sup>a</sup>‘| yəhwâ mišəpāṭ ‘āśâ bəfō‘al kapāyw nwōqēš rāšā‘ higāywōn selâ: </p>
 <p>18 yāšûḇû rəšā‘îm lišə’wōlâ kāl-gwōyim šəḵēḥê ’ĕlōhîm: </p>
 <p>19 kî lō’ lāneṣ<sup>a</sup>ḥ yiššāḵ<sup>a</sup>ḥ ’eḇəywōn tiqəwaṯ <font color="brown">‘ănāwîm</font> <font color="blue">‘ănîyîm</font> tō’ḇaḏ lā‘aḏ: </p>
 <p>20 qûmâ yəhwâ ’al-yā‘ōz ’ĕnwōš yiššāfəṭû ḡwōyim ‘al-pāneyḵā: </p>
 <p>21 šîṯâ yəhwâ| mwōrâ lâem yēḏə‘û ḡwōyim ’ĕnwōš hēmmâ sselâ: </p>
 </td>
 </tr></table>
 <p></p><hr>
 <center>
 <a href="psa010.htm">Next: Psalms (Tehilim) Chapter 10</a></center>
 </body>