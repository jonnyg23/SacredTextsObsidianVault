<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/pro012.htm">Polyglot</a> 
 <a href="../kjv/pro012.htm">KJV</a> 
 <a href="../sep/pro012.htm">Sep</a> 
 <a href="../vul/pro012.htm">Vul</a> 
 
 <br>
 <br><a href="pro.htm">Proverbs (Mishlei) Index</a><br>
  
 <a href="pro011.htm">Previous</a> 
 <a href="pro013.htm">Next</a> 
 </center>
 <hr>
 
 <h3 align="CENTER">Tanach (Hebrew): Proverbs (Mishlei) Chapter 12</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏אֹהֵ֣ב מ֖וּסָר<font color="red"><sup>1</sup></font> אֹ֣הֵֽב דָּ֑עַת וְשֹׂנֵ֖א תוֹכַ֣חַת בָּֽעַר׃ </span></p>
 <p align="RIGHT"><span lang="he">‎<a name="002">2</a> ‏ט֗וֹב יָפִ֣יק רָ֭צוֹן מֵיְהוָ֑ה וְאִ֖ישׁ מְזִמּ֣וֹת יַרְשִֽׁיעַ׃ </span></p>
 <p align="RIGHT"><span lang="he">‎<a name="003">3</a> ‏לֹא־יִכּ֣וֹן אָדָ֣ם בְּרֶ֑שַׁע וְשֹׁ֥רֶשׁ צַ֝דִּיקִ֗ים בַּל־יִמּֽוֹט׃ </span></p>
 <p align="RIGHT"><span lang="he">‎<a name="004">4</a> ‏אֵֽשֶׁת־חַ֭יִל עֲטֶ֣רֶת בַּעְלָ֑הּ וּכְרָקָ֖ב בְּעַצְמוֹתָ֣יו מְבִישָֽׁה׃ </span></p>
 <p align="RIGHT"><span lang="he">‎<a name="005">5</a> ‏מַחְשְׁב֣וֹת צַדִּיקִ֣ים מִשְׁפָּ֑ט תַּחְבֻּל֖וֹת רְשָׁעִ֣ים מִרְמָֽה׃ </span></p>
 <p align="RIGHT"><span lang="he">‎<a name="006">6</a> ‏דִּבְרֵ֣י רְשָׁעִ֣ים אֱרָב־דָּ֑ם וּפִ֥י יְ֝שָׁרִ֗ים יַצִּילֵֽם׃ </span></p>
 <p align="RIGHT"><span lang="he">‎<a name="007">7</a> ‏הָפ֣וֹךְ רְשָׁעִ֣ים וְאֵינָ֑ם וּבֵ֖ית צַדִּיקִ֣ים יַעֲמֹֽד׃ </span></p>
 <p align="RIGHT"><span lang="he">‎<a name="008">8</a> ‏לְֽפִי־שִׂ֭כְלוֹ יְהֻלַּל־אִ֑ישׁ וְנַעֲוֵה־לֵ֝֗ב יִהְיֶ֥ה לָבֽוּז׃ </span></p>
 <p align="RIGHT"><span lang="he">‎<a name="009">9</a> ‏ט֣וֹב נִ֭קְלֶה וְעֶ֣בֶד ל֑וֹ מִ֝מְּתַכַּבֵּ֗ד וַחֲסַר־לָֽחֶם׃ </span></p>
 <p align="RIGHT"><span lang="he">‎<a name="010">10</a> ‏יוֹדֵ֣עַ צַ֭דִּיק נֶ֣פֶשׁ בְּהֶמְתּ֑וֹ וְֽרַחֲמֵ֥י רְ֝שָׁעִ֗ים אַכְזָרִֽי׃ </span></p>
 <p align="RIGHT"><span lang="he">‎<a name="011">11</a> ‏עֹבֵ֣ד אַ֭דְמָתוֹ יִֽשְׂבַּֽע־לָ֑חֶם וּמְרַדֵּ֖ף רֵיקִ֣ים חֲסַר־לֵֽב׃ </span></p>
 <p align="RIGHT"><span lang="he">‎<a name="012">12</a> ‏חָמַ֣ד רָ֭שָׁע מְצ֣וֹד רָעִ֑ים וְשֹׁ֖רֶשׁ צַדִּיקִ֣ים יִתֵּֽן׃ </span></p>
 <p align="RIGHT"><span lang="he">‎<a name="013">13</a> ‏בְּפֶ֣שַׁע שְׂ֭פָתַיִם מוֹקֵ֣שׁ רָ֑ע וַיֵּצֵ֖א מִצָּרָ֣ה צַדִּֽיק׃ </span></p>
 <p align="RIGHT"><span lang="he">‎<a name="014">14</a> ‏מִפְּרִ֣י פִי־אִ֭ישׁ יִשְׂבַּע־ט֑וֹב וּגְמ֥וּל יְדֵי־אָ֝דָ֗ם <font color="brown">ישוב</font> <font color="blue">יָשִׁ֥יב</font> לֽוֹ׃ </span></p>
 <p align="RIGHT"><span lang="he">‎<a name="015">15</a> ‏דֶּ֣רֶךְ אֱ֭וִיל יָשָׁ֣ר בְּעֵינָ֑יו וְשֹׁמֵ֖עַ לְעֵצָ֣ה חָכָֽם׃ </span></p>
 <p align="RIGHT"><span lang="he">‎<a name="016">16</a> ‏אֱוִ֗יל בַּ֭יּוֹם יִוָּדַ֣ע כַּעְס֑וֹ וְכֹסֶ֖ה קָל֣וֹן עָרֽוּם׃ </span></p>
 <p align="RIGHT"><span lang="he">‎<a name="017">17</a> ‏יָפִ֣יחַ אֱ֭מוּנָה יַגִּ֣יד צֶ֑דֶק וְעֵ֖ד שְׁקָרִ֣ים מִרְמָֽה׃ </span></p>
 <p align="RIGHT"><span lang="he">‎<a name="018">18</a> ‏יֵ֣שׁ בּ֖וֹטֶה כְּמַדְקְר֣וֹת חָ֑רֶב וּלְשׁ֖וֹן חֲכָמִ֣ים מַרְפֵּֽא׃ </span></p>
 <p align="RIGHT"><span lang="he">‎<a name="019">19</a> ‏שְֽׂפַת־אֱ֭מֶת תִּכּ֣וֹן לָעַ֑ד וְעַד־אַ֝רְגִּ֗יעָה לְשׁ֣וֹן שָֽׁקֶר׃ </span></p>
 <p align="RIGHT"><span lang="he">‎<a name="020">20</a> ‏מִ֭רְמָה בְּלֶב־חֹ֣רְשֵׁי רָ֑ע וּֽלְיֹעֲצֵ֖י שָׁל֣וֹם שִׂמְחָֽה׃ </span></p>
 <p align="RIGHT"><span lang="he">‎<a name="021">21</a> ‏לֹא־יְאֻנֶּ֣ה לַצַּדִּ֣יק כָּל־אָ֑וֶן וּ֝רְשָׁעִ֗ים מָ֣לְאוּ רָֽע׃ </span></p>
 <p align="RIGHT"><span lang="he">‎<a name="022">22</a> ‏תּוֹעֲבַ֣ת יְ֭הוָה שִׂפְתֵי־שָׁ֑קֶר וְעֹשֵׂ֖י אֱמוּנָ֣ה רְצוֹנֽוֹ׃ </span></p>
 <p align="RIGHT"><span lang="he">‎<a name="023">23</a> ‏אָדָ֣ם עָ֭רוּם כֹּ֣סֶה דָּ֑עַת וְלֵ֥ב כְּ֝סִילִ֗ים יִקְרָ֥א אִוֶּֽלֶת׃ </span></p>
 <p align="RIGHT"><span lang="he">‎<a name="024">24</a> ‏יַד־חָרוּצִ֥ים תִּמְשׁ֑וֹל וּ֝רְמִיָּ֗ה תִּהְיֶ֥ה לָמַֽס׃ </span></p>
 <p align="RIGHT"><span lang="he">‎<a name="025">25</a> ‏דְּאָגָ֣ה בְלֶב־אִ֣ישׁ יַשְׁחֶ֑נָּה וְדָבָ֖ר ט֣וֹב יְשַׂמְּחֶֽנָּה׃ </span></p>
 <p align="RIGHT"><span lang="he">‎<a name="026">26</a> ‏יָתֵ֣ר מֵרֵעֵ֣הוּ צַדִּ֑יק וְדֶ֖רֶךְ רְשָׁעִ֣ים תַּתְעֵֽם׃ </span></p>
 <p align="RIGHT"><span lang="he">‎<a name="027">27</a> ‏לֹא־יַחֲרֹ֣ךְ רְמִיָּ֣ה צֵיד֑וֹ וְהוֹן־אָדָ֖ם יָקָ֣ר חָרֽוּץ׃ </span></p>
 <p align="RIGHT"><span lang="he">‎<a name="028">28</a> ‏בְּאֹֽרַח־צְדָקָ֥ה חַיִּ֑ים וְדֶ֖רֶךְ נְתִיבָ֣ה אַל־מָֽוֶת׃ </span></p>
 </td>
 <td width="50%">
 <p>1 ’ōhēḇ mûsār<font color="red"><sup>1</sup></font> ’ōhēḇ dā‘aṯ wəśōnē’ ṯwōḵ<sup>a</sup>ḥaṯ bā‘ar: </p>
 <p>2 ṭwōḇ yāfîq rāṣwōn mêəhwâ wə’îš məzimmwōṯ yarəšî‘a: </p>
 <p>3 lō’-yikwōn ’āḏām bəreš<sup>a</sup>‘ wəšōreš ṣadîqîm bal-yimmwōṭ: </p>
 <p>4 ’ēšeṯ-ḥayil ‘ăṭereṯ b<sup>a</sup>‘əlāh ûḵərāqāḇ bə‘aṣəmwōṯāyw məḇîšâ: </p>
 <p>5 m<sup>a</sup>ḥəšəḇwōṯ ṣadîqîm mišəpāṭ t<sup>a</sup>ḥəbulwōṯ rəšā‘îm mirəmâ: </p>
 <p>6 diḇərê rəšā‘îm ’ĕrāḇ-dām ûfî yəšārîm yaṣṣîlēm: </p>
 <p>7 hāfwōḵə rəšā‘îm wə’ênām ûḇêṯ ṣadîqîm y<sup>a</sup>‘ămōḏ: </p>
 <p>8 ləfî-śiḵəlwō yəhullal-’îš wən<sup>a</sup>‘ăwēh-lēḇ yihəyeh lāḇûz: </p>
 <p>9 ṭwōḇ niqəleh wə‘eḇeḏ lwō mimməṯakabēḏ w<sup>a</sup>ḥăsar-lāḥem: </p>
 <p>10 ywōḏē‘a ṣadîq nefeš bəhemətwō wər<sup>a</sup>ḥămê rəšā‘îm ’aḵəzārî: </p>
 <p>11 ‘ōḇēḏ ’aḏəmāṯwō yiśəb<sup>a</sup>‘-lāḥem ûməradēf rêqîm ḥăsar-lēḇ: </p>
 <p>12 ḥāmaḏ rāšā‘ məṣwōḏ rā‘îm wəšōreš ṣadîqîm yitēn: </p>
 <p>13 bəfeš<sup>a</sup>‘ śəfāṯayim mwōqēš rā‘ wayyēṣē’ miṣṣārâ ṣadîq: </p>
 <p>14 mipərî fî-’îš yiśəb<sup>a</sup>‘-ṭwōḇ ûḡəmûl yəḏê-’āḏām <font color="brown">yāšûḇ</font> <font color="blue">yāšîḇ</font> lwō: </p>
 <p>15 dereḵə ’ĕwîl yāšār bə‘ênāyw wəšōmē‘a lə‘ēṣâ ḥāḵām: </p>
 <p>16 ’ĕwîl bayywōm yiûāḏ<sup>a</sup>‘ k<sup>a</sup>‘əswō wəḵōseh qālwōn ‘ārûm: </p>
 <p>17 yāfîḥa ’ĕmûnâ yagîḏ ṣeḏeq wə‘ēḏ šəqārîm mirəmâ: </p>
 <p>18 yēš bwōṭeh kəmaḏəqərwōṯ ḥāreḇ ûləšwōn ḥăḵāmîm marəpē’: </p>
 <p>19 śəfaṯ-’ĕmeṯ tikwōn lā‘aḏ wə‘aḏ-’arəgî‘â ləšwōn šāqer: </p>
 <p>20 mirəmâ bəleḇ-ḥōrəšê rā‘ ûləyō‘ăṣê šālwōm śiməḥâ: </p>
 <p>21 lō’-yə’unneh laṣṣadîq kāl-’āwen ûrəšā‘îm mālə’û rā‘: </p>
 <p>22 twō‘ăḇaṯ yəhwâ śifəṯê-šāqer wə‘ōśê ’ĕmûnâ rəṣwōnwō: </p>
 <p>23 ’āḏām ‘ārûm kōseh dā‘aṯ wəlēḇ kəsîlîm yiqərā’ ’iûeleṯ: </p>
 <p>24 yaḏ-ḥārûṣîm timəšwōl ûrəmîyâ tihəyeh lāmas: </p>
 <p>25 də’āḡâ ḇəleḇ-’îš yašəḥennâ wəḏāḇār ṭwōḇ yəśamməḥennâ: </p>
 <p>26 yāṯēr mērē‘ēhû ṣadîq wəḏereḵə rəšā‘îm taṯə‘ēm: </p>
 <p>27 lō’-y<sup>a</sup>ḥărōḵə rəmîyâ ṣêḏwō wəhwōn-’āḏām yāqār ḥārûṣ: </p>
 <p>28 bə’ōr<sup>a</sup>ḥ-ṣəḏāqâ ḥayyîm wəḏereḵə nəṯîḇâ ’al-māweṯ: </p>
 </td>
 </tr></table>
 <p></p><hr>
 <center>
 <a href="pro013.htm">Next: Proverbs (Mishlei) Chapter 13</a></center>
 </body>