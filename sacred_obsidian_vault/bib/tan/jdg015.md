<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jdg015.htm">Polyglot</a> 
 <a href="../kjv/jdg015.htm">KJV</a> 
 <a href="../sep/jdb015.htm">Sep:JdB</a> 
 <a href="../sep/jda015.htm">Sep:JdA</a> 
 <a href="../vul/jdg015.htm">Vul</a> 
 
 <br>
 <br><a href="jdg.htm">Judges (Shoftim) Index</a><br>
  
 <a href="jdg014.htm">Previous</a> 
 <a href="jdg016.htm">Next</a> 
 </center>
 <hr>
 
 <h3 align="CENTER">Tanach (Hebrew): Judges (Shoftim) Chapter 15</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְהִ֨י מִיָּמִ֜ים בִּימֵ֣י קְצִיר־חִטִּ֗ים וַיִּפְקֹ֨ד שִׁמְשׁ֤וֹן אֶת־אִשְׁתּוֹ֙ בִּגְדִ֣י עִזִּ֔ים וַיֹּ֕אמֶר אָבֹ֥אָה אֶל־אִשְׁתִּ֖י הֶחָ֑דְרָה וְלֹֽא־נְתָנ֥וֹ אָבִ֖יהָ לָבֽוֹא׃ </span></p>
 <p align="RIGHT"><span lang="he">‎<a name="002">2</a> ‏וַיֹּ֣אמֶר אָבִ֗יהָ אָמֹ֤ר אָמַ֙רְתִּי֙ כִּי־שָׂנֹ֣א שְׂנֵאתָ֔הּ וָאֶתְּנֶ֖נָּה לְמֵרֵעֶ֑ךָ הֲלֹ֨א אֲחֹתָ֤הּ הַקְּטַנָּה֙ טוֹבָ֣ה מִמֶּ֔נָּה תְּהִי־נָ֥א לְךָ֖ תַּחְתֶּֽיהָ׃ </span></p>
 <p align="RIGHT"><span lang="he">‎<a name="003">3</a> ‏וַיֹּ֤אמֶר לָהֶם֙ שִׁמְשׁ֔וֹן נִקֵּ֥יתִי הַפַּ֖עַם מִפְּלִשְׁתִּ֑ים כִּֽי־עֹשֶׂ֥ה אֲנִ֛י עִמָּ֖ם רָעָֽה׃ </span></p>
 <p align="RIGHT"><span lang="he">‎<a name="004">4</a> ‏וַיֵּ֣לֶךְ שִׁמְשׁ֔וֹן וַיִּלְכֹּ֖ד שְׁלֹשׁ־מֵא֣וֹת שׁוּעָלִ֑ים וַיִּקַּ֣ח לַפִּדִ֗ים וַיֶּ֤פֶן זָנָב֙ אֶל־זָנָ֔ב וַיָּ֨שֶׂם לַפִּ֥יד אֶחָ֛ד בֵּין־שְׁנֵ֥י הַזְּנָב֖וֹת בַּתָּֽוֶךְ׃ </span></p>
 <p align="RIGHT"><span lang="he">‎<a name="005">5</a> ‏וַיַּבְעֶר־אֵשׁ֙ בַּלַּפִּידִ֔ים וַיְשַׁלַּ֖ח בְּקָמ֣וֹת פְּלִשְׁתִּ֑ים וַיַּבְעֵ֛ר מִגָּדִ֥ישׁ וְעַד־קָמָ֖ה וְעַד־כֶּ֥רֶם זָֽיִת׃ </span></p>
 <p align="RIGHT"><span lang="he">‎<a name="006">6</a> ‏וַיֹּאמְר֣וּ פְלִשְׁתִּים֮ מִ֣י עָ֣שָׂה זֹאת֒ וַיֹּאמְר֗וּ שִׁמְשׁוֹן֙ חֲתַ֣ן הַתִּמְנִ֔י כִּ֚י לָקַ֣ח אֶת־אִשְׁתּ֔וֹ וַֽיִּתְּנָ֖הּ לְמֵרֵעֵ֑הוּ וַיַּעֲל֣וּ פְלִשְׁתִּ֔ים וַיִּשְׂרְפ֥וּ אוֹתָ֛הּ וְאֶת־אָבִ֖יהָ בָּאֵֽשׁ׃ </span></p>
 <p align="RIGHT"><span lang="he">‎<a name="007">7</a> ‏וַיֹּ֤אמֶר לָהֶם֙ שִׁמְשׁ֔וֹן אִֽם־תַּעֲשׂ֖וּן כָּזֹ֑את כִּ֛י אִם־נִקַּ֥מְתִּי בָכֶ֖ם וְאַחַ֥ר אֶחְדָּֽל׃ </span></p>
 <p align="RIGHT"><span lang="he">‎<a name="008">8</a> ‏וַיַּ֨ךְ אוֹתָ֥ם שׁ֛וֹק עַל־יָרֵ֖ךְ מַכָּ֣ה גְדוֹלָ֑ה וַיֵּ֣רֶד וַיֵּ֔שֶׁב בִּסְעִ֖יף סֶ֥לַע עֵיטָֽם׃ ס</span></p>
 <p align="RIGHT"><span lang="he">‎<a name="009">9</a> ‏וַיַּעֲל֣וּ פְלִשְׁתִּ֔ים וַֽיַּחֲנ֖וּ בִּיהוּדָ֑ה וַיִּנָּטְשׁ֖וּ בַּלֶּֽחִי׃ </span></p>
 <p align="RIGHT"><span lang="he">‎<a name="010">10</a> ‏וַיֹּֽאמְרוּ֙ אִ֣ישׁ יְהוּדָ֔ה לָמָ֖ה עֲלִיתֶ֣ם עָלֵ֑ינוּ וַיֹּאמְר֗וּ לֶאֱס֤וֹר אֶת־שִׁמְשׁוֹן֙ עָלִ֔ינוּ לַעֲשׂ֣וֹת ל֔וֹ כַּאֲשֶׁ֖ר עָ֥שָׂה לָֽנוּ׃ </span></p>
 <p align="RIGHT"><span lang="he">‎<a name="011">11</a> ‏וַיֵּרְד֡וּ שְׁלֹשֶׁת֩ אֲלָפִ֨ים אִ֜ישׁ מִֽיהוּדָ֗ה אֶל־סְעִיף֮ סֶ֣לַע עֵיטָם֒ וַיֹּאמְר֣וּ לְשִׁמְשׁ֗וֹן הֲלֹ֤א יָדַ֙עְתָּ֙ כִּֽי־מֹשְׁלִ֥ים בָּ֙נוּ֙ פְּלִשְׁתִּ֔ים וּמַה־זֹּ֖את עָשִׂ֣יתָ לָּ֑נוּ וַיֹּ֣אמֶר לָהֶ֔ם כַּאֲשֶׁר֙ עָ֣שׂוּ לִ֔י כֵּ֖ן עָשִׂ֥יתִי לָהֶֽם׃ </span></p>
 <p align="RIGHT"><span lang="he">‎<a name="012">12</a> ‏וַיֹּ֤אמְרוּ לוֹ֙ לֶאֱסָרְךָ֣ יָרַ֔דְנוּ לְתִתְּךָ֖ בְּיַד־פְּלִשְׁתִּ֑ים וַיֹּ֤אמֶר לָהֶם֙ שִׁמְשׁ֔וֹן הִשָּׁבְע֣וּ לִ֔י פֶּֽן־תִּפְגְּע֥וּן בִּ֖י אַתֶּֽם׃ </span></p>
 <p align="RIGHT"><span lang="he">‎<a name="013">13</a> ‏וַיֹּ֧אמְרוּ ל֣וֹ לֵאמֹ֗ר לֹ֤א כִּֽי־אָסֹ֤ר נֶֽאֱסָרְךָ֙ וּנְתַנּ֣וּךָ בְיָדָ֔ם וְהָמֵ֖ת לֹ֣א נְמִיתֶ֑ךָ וַיַּאַסְרֻ֗הוּ בִּשְׁנַ֙יִם֙ עֲבֹתִ֣ים חֲדָשִׁ֔ים וַֽיַּעֲל֖וּהוּ מִן־הַסָּֽלַע׃ </span></p>
 <p align="RIGHT"><span lang="he">‎<a name="014">14</a> ‏הוּא־בָ֣א עַד־לֶ֔חִי וּפְלִשְׁתִּ֖ים הֵרִ֣יעוּ לִקְרָאת֑וֹ וַתִּצְלַ֨ח עָלָ֜יו ר֣וּחַ יְהוָ֗ה וַתִּהְיֶ֨ינָה הָעֲבֹתִ֜ים אֲשֶׁ֣ר עַל־זְרוֹעוֹתָ֗יו כַּפִּשְׁתִּים֙ אֲשֶׁ֣ר בָּעֲר֣וּ בָאֵ֔שׁ וַיִּמַּ֥סּוּ אֱסוּרָ֖יו מֵעַ֥ל יָדָֽיו׃ </span></p>
 <p align="RIGHT"><span lang="he">‎<a name="015">15</a> ‏וַיִּמְצָ֥א לְחִֽי־חֲמ֖וֹר טְרִיָּ֑ה וַיִּשְׁלַ֤ח יָדוֹ֙ וַיִּקָּחֶ֔הָ וַיַּךְ־בָּ֖הּ אֶ֥לֶף אִֽישׁ׃ </span></p>
 <p align="RIGHT"><span lang="he">‎<a name="016">16</a> ‏וַיֹּ֣אמֶר שִׁמְשׁ֔וֹן בִּלְחִ֣י הַחֲמ֔וֹר חֲמ֖וֹר חֲמֹרָתָ֑יִם בִּלְחִ֣י הַחֲמ֔וֹר הִכֵּ֖יתִי אֶ֥לֶף אִֽישׁ׃ </span></p>
 <p align="RIGHT"><span lang="he">‎<a name="017">17</a> ‏וַֽיְהִי֙ כְּכַלֹּת֣וֹ לְדַבֵּ֔ר וַיַּשְׁלֵ֥ךְ הַלְּחִ֖י מִיָּד֑וֹ וַיִּקְרָ֛א לַמָּק֥וֹם הַה֖וּא רָ֥מַת לֶֽחִי׃ </span></p>
 <p align="RIGHT"><span lang="he">‎<a name="018">18</a> ‏וַיִּצְמָא֮ מְאֹד֒ וַיִּקְרָ֤א אֶל־יְהוָה֙ וַיֹּאמַ֔ר אַתָּה֙ נָתַ֣תָּ בְיַֽד־עַבְדְּךָ֔ אֶת־הַתְּשׁוּעָ֥ה הַגְּדֹלָ֖ה הַזֹּ֑את וְעַתָּה֙ אָמ֣וּת בַּצָּמָ֔א וְנָפַלְתִּ֖י בְּיַ֥ד הָעֲרֵלִֽים׃ </span></p>
 <p align="RIGHT"><span lang="he">‎<a name="019">19</a> ‏וַיִּבְקַ֨ע אֱלֹהִ֜ים אֶת־הַמַּכְתֵּ֣שׁ אֲשֶׁר־בַּלֶּ֗חִי וַיֵּצְא֨וּ מִמֶּ֤נּוּ מַ֙יִם֙ וַיֵּ֔שְׁתְּ וַתָּ֥שָׁב רוּח֖וֹ וַיֶּ֑חִי עַל־כֵּ֣ן׀ קָרָ֣א שְׁמָ֗הּ עֵ֤ין הַקּוֹרֵא֙ אֲשֶׁ֣ר בַּלֶּ֔חִי עַ֖ד הַיּ֥וֹם הַזֶּֽה׃ </span></p>
 <p align="RIGHT"><span lang="he">‎<a name="020">20</a> ‏וַיִּשְׁפֹּ֧ט אֶת־יִשְׂרָאֵ֛ל בִּימֵ֥י פְלִשְׁתִּ֖ים עֶשְׂרִ֥ים שָׁנָֽה׃ פ</span></p>
 </td>
 <td width="50%">
 <p>1 wayəhî mîyāmîm bîmê qəṣîr-ḥiṭṭîm wayyifəqōḏ šiməšwōn ’eṯ-’išətwō biḡəḏî ‘izzîm wayyō’mer ’āḇō’â ’el-’išətî heḥāḏərâ wəlō’-nəṯānwō ’āḇîhā lāḇwō’: </p>
 <p>2 wayyō’mer ’āḇîhā ’āmōr ’āmarətî kî-śānō’ śənē’ṯāh wā’etənennâ ləmērē‘eḵā hălō’ ’ăḥōṯāh haqqəṭannâ ṭwōḇâ mimmennâ təhî-nā’ ləḵā t<sup>a</sup>ḥəteyhā: </p>
 <p>3 wayyō’mer lâem šiməšwōn niqqêṯî hap<sup>a</sup>‘am mipəlišətîm kî-‘ōśeh ’ănî ‘immām rā‘â: </p>
 <p>4 wayyēleḵə šiməšwōn wayyiləkōḏ šəlōš-mē’wōṯ šû‘ālîm wayyiqq<sup>a</sup>ḥ lapiḏîm wayyefen zānāḇ ’el-zānāḇ wayyāśem lapîḏ ’eḥāḏ bên-šənê hazzənāḇwōṯ batāweḵə: </p>
 <p>5 wayyaḇə‘er-’ēš ballapîḏîm wayəšall<sup>a</sup>ḥ bəqāmwōṯ pəlišətîm wayyaḇə‘ēr migāḏîš wə‘aḏ-qāmâ wə‘aḏ-kerem zāyiṯ: </p>
 <p>6 wayyō’mərû fəlišətîm mî ‘āśâ zō’ṯ wayyō’mərû šiməšwōn ḥăṯan hatimənî kî lāq<sup>a</sup>ḥ ’eṯ-’išətwō wayyitənāh ləmērē‘ēhû wayy<sup>a</sup>‘ălû fəlišətîm wayyiśərəfû ’wōṯāh wə’eṯ-’āḇîhā bā’ēš: </p>
 <p>7 wayyō’mer lâem šiməšwōn ’im-t<sup>a</sup>‘ăśûn kāzō’ṯ kî ’im-niqqamətî ḇāḵem wə’<sup>a</sup>ḥar ’eḥədāl: </p>
 <p>8 wayyaḵə ’wōṯām šwōq ‘al-yārēḵə makâ ḡəḏwōlâ wayyēreḏ wayyēšeḇ bisə‘îf sel<sup>a</sup>‘ ‘êṭām: s</p>
 <p>9 wayy<sup>a</sup>‘ălû fəlišətîm wayy<sup>a</sup>ḥănû bîhûḏâ wayyinnāṭəšû balleḥî: </p>
 <p>10 wayyō’mərû ’îš yəhûḏâ lāmâ ‘ălîṯem ‘ālênû wayyō’mərû le’ĕswōr ’eṯ-šiməšwōn ‘ālînû l<sup>a</sup>‘ăśwōṯ lwō ka’ăšer ‘āśâ lānû: </p>
 <p>11 wayyērəḏû šəlōšeṯ ’ălāfîm ’îš mîhûḏâ ’el-sə‘îf sel<sup>a</sup>‘ ‘êṭām wayyō’mərû ləšiməšwōn hălō’ yāḏ<sup>a</sup>‘ətā kî-mōšəlîm bānû pəlišətîm ûmah-zzō’ṯ ‘āśîṯā llānû wayyō’mer lâem ka’ăšer ‘āśû lî kēn ‘āśîṯî lâem: </p>
 <p>12 wayyō’mərû lwō le’ĕsārəḵā yāraḏənû ləṯitəḵā bəyaḏ-pəlišətîm wayyō’mer lâem šiməšwōn hiššāḇə‘û lî pen-tifəgə‘ûn bî ’atem: </p>
 <p>13 wayyō’mərû lwō lē’mōr lō’ kî-’āsōr ne’ĕsārəḵā ûnəṯannûḵā ḇəyāḏām wəhāmēṯ lō’ nəmîṯeḵā wayya’asəruhû bišənayim ‘ăḇōṯîm ḥăḏāšîm wayy<sup>a</sup>‘ălûhû min-hassāl<sup>a</sup>‘: </p>
 <p>14 hû’-ḇā’ ‘aḏ-leḥî ûfəlišətîm hērî‘û liqərā’ṯwō watiṣəl<sup>a</sup>ḥ ‘ālāyw rûḥa yəhwâ watihəyeynâ hā‘ăḇōṯîm ’ăšer ‘al-zərwō‘wōṯāyw kapišətîm ’ăšer bā‘ărû ḇā’ēš wayyimmassû ’ĕsûrāyw mē‘al yāḏāyw: </p>
 <p>15 wayyiməṣā’ ləḥî-ḥămwōr ṭərîyâ wayyišəl<sup>a</sup>ḥ yāḏwō wayyiqqāḥehā wayyaḵə-bāh ’elef ’îš: </p>
 <p>16 wayyō’mer šiməšwōn biləḥî h<sup>a</sup>ḥămwōr ḥămwōr ḥămōrāṯāyim biləḥî h<sup>a</sup>ḥămwōr hikêṯî ’elef ’îš: </p>
 <p>17 wayəhî kəḵallōṯwō ləḏabēr wayyašəlēḵə halləḥî mîyāḏwō wayyiqərā’ lammāqwōm hahû’ rāmaṯ leḥî: </p>
 <p>18 wayyiṣəmā’ mə’ōḏ wayyiqərā’ ’el-yəhwâ wayyō’mar ’atâ nāṯatā ḇəyaḏ-‘aḇədəḵā ’eṯ-hatəšû‘â hagəḏōlâ hazzō’ṯ wə‘atâ ’āmûṯ baṣṣāmā’ wənāfalətî bəyaḏ hā‘ărēlîm: </p>
 <p>19 wayyiḇəq<sup>a</sup>‘ ’ĕlōhîm ’eṯ-hammaḵətēš ’ăšer-balleḥî wayyēṣə’û mimmennû mayim wayyēšətə watāšāḇ rûḥwō wayyeḥî ‘al-kēn| qārā’ šəmāh ‘ên haqqwōrē’ ’ăšer balleḥî ‘aḏ hayywōm hazzeh: </p>
 <p>20 wayyišəpōṭ ’eṯ-yiśərā’ēl bîmê fəlišətîm ‘eśərîm šānâ: f</p>
 </td>
 </tr></table>
 <p></p><hr>
 <center>
 <a href="jdg016.htm">Next: Judges (Shoftim) Chapter 16</a></center>
 </body>