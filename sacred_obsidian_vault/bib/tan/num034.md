<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/num034.htm">Polyglot</a> 
 <a href="../kjv/num034.htm">KJV</a> 
 <a href="../sep/num034.htm">Sep</a> 
 <a href="../vul/num034.htm">Vul</a> 
 
 <br>
 <br><a href="num.htm">Numbers (Bemidbar) Index</a><br>
  
 <a href="num033.htm">Previous</a> 
 <a href="num035.htm">Next</a> 
 </center>
 <hr>
 
 <h3 align="CENTER">Tanach (Hebrew): Numbers (Bemidbar) Chapter 34</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </span></p>
 <p align="RIGHT"><span lang="he">‎<a name="002">2</a> ‏צַ֞ו אֶת־בְּנֵ֤י יִשְׂרָאֵל֙ וְאָמַרְתָּ֣ אֲלֵהֶ֔ם כִּֽי־אַתֶּ֥ם בָּאִ֖ים אֶל־הָאָ֣רֶץ כְּנָ֑עַן זֹ֣את הָאָ֗רֶץ אֲשֶׁ֨ר תִּפֹּ֤ל לָכֶם֙ בְּֽנַחֲלָ֔ה אֶ֥רֶץ כְּנַ֖עַן לִגְבֻלֹתֶֽיהָ׃ </span></p>
 <p align="RIGHT"><span lang="he">‎<a name="003">3</a> ‏וְהָיָ֨ה לָכֶ֧ם פְּאַת־נֶ֛גֶב מִמִּדְבַּר־צִ֖ן עַל־יְדֵ֣י אֱד֑וֹם וְהָיָ֤ה לָכֶם֙ גְּב֣וּל נֶ֔גֶב מִקְצֵ֥ה יָם־הַמֶּ֖לַח קֵֽדְמָה׃ </span></p>
 <p align="RIGHT"><span lang="he">‎<a name="004">4</a> ‏וְנָסַ֣ב לָכֶם֩ הַגְּב֨וּל מִנֶּ֜גֶב לְמַעֲלֵ֤ה עַקְרַבִּים֙ וְעָ֣בַר צִ֔נָה <font color="brown">והיה</font> <font color="blue">וְהָיוּ֙</font> תּֽוֹצְאֹתָ֔יו מִנֶּ֖גֶב לְקָדֵ֣שׁ בַּרְנֵ֑עַ וְיָצָ֥א חֲצַר־אַדָּ֖ר וְעָבַ֥ר עַצְמֹֽנָה׃ </span></p>
 <p align="RIGHT"><span lang="he">‎<a name="005">5</a> ‏וְנָסַ֧ב הַגְּב֛וּל מֵעַצְמ֖וֹן<font color="red"><sup>3</sup></font> נַ֣חְלָה מִצְרָ֑יִם וְהָי֥וּ תוֹצְאֹתָ֖יו הַיָּֽמָּה׃ </span></p>
 <p align="RIGHT"><span lang="he">‎<a name="006">6</a> ‏וּגְב֣וּל יָ֔ם וְהָיָ֥ה לָכֶ֛ם הַיָּ֥ם הַגָּד֖וֹל וּגְב֑וּל זֶֽה־יִהְיֶ֥ה לָכֶ֖ם גְּב֥וּל יָֽם׃ </span></p>
 <p align="RIGHT"><span lang="he">‎<a name="007">7</a> ‏וְזֶֽה־יִהְיֶ֥ה לָכֶ֖ם גְּב֣וּל צָפ֑וֹן מִן־הַיָּם֙ הַגָּדֹ֔ל תְּתָא֥וּ לָכֶ֖ם הֹ֥ר הָהָֽר׃ </span></p>
 <p align="RIGHT"><span lang="he">‎<a name="008">8</a> ‏מֵהֹ֣ר הָהָ֔ר תְּתָא֖וּ לְבֹ֣א חֲמָ֑ת וְהָי֛וּ תּוֹצְאֹ֥ת הַגְּבֻ֖ל צְדָֽדָה׃ </span></p>
 <p align="RIGHT"><span lang="he">‎<a name="009">9</a> ‏וְיָצָ֤א הַגְּבֻל֙ זִפְרֹ֔נָה וְהָי֥וּ תוֹצְאֹתָ֖יו חֲצַ֣ר עֵינָ֑ן זֶֽה־יִהְיֶ֥ה לָכֶ֖ם גְּב֥וּל צָפֽוֹן׃ </span></p>
 <p align="RIGHT"><span lang="he">‎<a name="010">10</a> ‏וְהִתְאַוִּיתֶ֥ם לָכֶ֖ם לִגְב֣וּל קֵ֑דְמָה מֵחֲצַ֥ר עֵינָ֖ן שְׁפָֽמָה׃ </span></p>
 <p align="RIGHT"><span lang="he">‎<a name="011">11</a> ‏וְיָרַ֨ד הַגְּבֻ֧ל מִשְּׁפָ֛ם הָרִבְלָ֖ה מִקֶּ֣דֶם לָעָ֑יִן וְיָרַ֣ד הַגְּב֔וּל וּמָחָ֛ה עַל־כֶּ֥תֶף יָם־כִּנֶּ֖רֶת קֵֽדְמָה׃ </span></p>
 <p align="RIGHT"><span lang="he">‎<a name="012">12</a> ‏וְיָרַ֤ד הַגְּבוּל֙ הַיַּרְדֵּ֔נָה וְהָי֥וּ תוֹצְאֹתָ֖יו יָ֣ם הַמֶּ֑לַח זֹאת֩ תִּהְיֶ֨ה לָכֶ֥ם הָאָ֛רֶץ לִגְבֻלֹתֶ֖יהָ סָבִֽיב׃ </span></p>
 <p align="RIGHT"><span lang="he">‎<a name="013">13</a> ‏וַיְצַ֣ו מֹשֶׁ֔ה אֶת־בְּנֵ֥י יִשְׂרָאֵ֖ל לֵאמֹ֑ר זֹ֣את הָאָ֗רֶץ אֲשֶׁ֨ר תִּתְנַחֲל֤וּ אֹתָהּ֙ בְּגוֹרָ֔ל אֲשֶׁר֙ צִוָּ֣ה יְהוָ֔ה לָתֵ֛ת לְתִשְׁעַ֥ת הַמַּטּ֖וֹת וַחֲצִ֥י הַמַּטֶּֽה׃ </span></p>
 <p align="RIGHT"><span lang="he">‎<a name="014">14</a> ‏כִּ֣י לָקְח֞וּ מַטֵּ֨ה בְנֵ֤י הָראוּבֵנִי֙ לְבֵ֣ית אֲבֹתָ֔ם וּמַטֵּ֥ה בְנֵֽי־הַגָּדִ֖י לְבֵ֣ית אֲבֹתָ֑ם וַחֲצִי֙ מַטֵּ֣ה מְנַשֶּׁ֔ה לָקְח֖וּ נַחֲלָתָֽם׃ </span></p>
 <p align="RIGHT"><span lang="he">‎<a name="015">15</a> ‏שְׁנֵ֥י הַמַּטּ֖וֹת וַחֲצִ֣י הַמַּטֶּ֑ה לָקְח֣וּ נַחֲלָתָ֗ם מֵעֵ֛בֶר לְיַרְדֵּ֥ן יְרֵח֖וֹ קֵ֥דְמָה מִזְרָֽחָה׃ פ</span></p>
 <p align="RIGHT"><span lang="he">‎<a name="016">16</a> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </span></p>
 <p align="RIGHT"><span lang="he">‎<a name="017">17</a> ‏אֵ֚לֶּה שְׁמ֣וֹת הָֽאֲנָשִׁ֔ים אֲשֶׁר־יִנְחֲל֥וּ לָכֶ֖ם אֶת־הָאָ֑רֶץ אֶלְעָזָר֙ הַכֹּהֵ֔ן וִיהוֹשֻׁ֖עַ בִּן־נֽוּן׃ </span></p>
 <p align="RIGHT"><span lang="he">‎<a name="018">18</a> ‏וְנָשִׂ֥יא אֶחָ֛ד נָשִׂ֥יא אֶחָ֖ד מִמַּטֶּ֑ה תִּקְח֖וּ לִנְחֹ֥ל אֶת־הָאָֽרֶץ׃ </span></p>
 <p align="RIGHT"><span lang="he">‎<a name="019">19</a> ‏וְאֵ֖לֶּה שְׁמ֣וֹת הָאֲנָשִׁ֑ים לְמַטֵּ֣ה יְהוּדָ֔ה כָּלֵ֖ב בֶּן־יְפֻנֶּֽה׃ </span></p>
 <p align="RIGHT"><span lang="he">‎<a name="020">20</a> ‏וּלְמַטֵּה֙ בְּנֵ֣י שִׁמְע֔וֹן שְׁמוּאֵ֖ל בֶּן־עַמִּיהֽוּד׃ </span></p>
 <p align="RIGHT"><span lang="he">‎<a name="021">21</a> ‏לְמַטֵּ֣ה בִנְיָמִ֔ן אֱלִידָ֖ד בֶּן־כִּסְלֽוֹן׃ </span></p>
 <p align="RIGHT"><span lang="he">‎<a name="022">22</a> ‏וּלְמַטֵּ֥ה בְנֵי־דָ֖ן נָשִׂ֑יא בֻּקִּ֖י בֶּן־יָגְלִֽי׃ </span></p>
 <p align="RIGHT"><span lang="he">‎<a name="023">23</a> ‏לִבְנֵ֣י יוֹסֵ֔ף לְמַטֵּ֥ה בְנֵֽי־מְנַשֶּׁ֖ה נָשִׂ֑יא חַנִּיאֵ֖ל בֶּן־אֵפֹֽד׃ </span></p>
 <p align="RIGHT"><span lang="he">‎<a name="024">24</a> ‏וּלְמַטֵּ֥ה בְנֵֽי־אֶפְרַ֖יִם נָשִׂ֑יא קְמוּאֵ֖ל בֶּן־שִׁפְטָֽן׃ </span></p>
 <p align="RIGHT"><span lang="he">‎<a name="025">25</a> ‏וּלְמַטֵּ֥ה בְנֵֽי־זְבוּלֻ֖ן נָשִׂ֑יא אֱלִיצָפָ֖ן בֶּן־פַּרְנָֽךְ׃ </span></p>
 <p align="RIGHT"><span lang="he">‎<a name="026">26</a> ‏וּלְמַטֵּ֥ה בְנֵֽי־יִשָׂשכָ֖ר נָשִׂ֑יא פַּלְטִיאֵ֖ל בֶּן־עַזָּֽן׃ </span></p>
 <p align="RIGHT"><span lang="he">‎<a name="027">27</a> ‏וּלְמַטֵּ֥ה בְנֵי־אָשֵׁ֖ר נָשִׂ֑יא אֲחִיה֖וּד בֶּן־שְׁלֹמִֽי׃ </span></p>
 <p align="RIGHT"><span lang="he">‎<a name="028">28</a> ‏וּלְמַטֵּ֥ה בְנֵֽי־נַפְתָּלִ֖י נָשִׂ֑יא פְּדַהְאֵ֖ל בֶּן־עַמִּיהֽוּד׃ </span></p>
 <p align="RIGHT"><span lang="he">‎<a name="029">29</a> ‏אֵ֕לֶּה אֲשֶׁ֖ר צִוָּ֣ה יְהוָ֑ה לְנַחֵ֥ל אֶת־בְּנֵֽי־יִשְׂרָאֵ֖ל בְּאֶ֥רֶץ כְּנָֽעַן׃ פ</span></p>
 </td>
 <td width="50%">
 <p>1 wayəḏabēr yəhwâ ’el-mōšeh llē’mōr: </p>
 <p>2 ṣaw ’eṯ-bənê yiśərā’ēl wə’āmarətā ’ălēhem kî-’atem bā’îm ’el-hā’āreṣ kənā‘an zō’ṯ hā’āreṣ ’ăšer tipōl lāḵem bən<sup>a</sup>ḥălâ ’ereṣ kən<sup>a</sup>‘an liḡəḇulōṯeyhā: </p>
 <p>3 wəhāyâ lāḵem pə’aṯ-neḡeḇ mimmiḏəbar-ṣin ‘al-yəḏê ’ĕḏwōm wəhāyâ lāḵem gəḇûl neḡeḇ miqəṣēh yām-hammel<sup>a</sup>ḥ qēḏəmâ: </p>
 <p>4 wənāsaḇ lāḵem hagəḇûl minneḡeḇ ləm<sup>a</sup>‘ălēh ‘aqərabîm wə‘āḇar ṣinâ <font color="brown">wəhāyâ</font> <font color="blue">wəhāyû</font> twōṣə’ōṯāyw minneḡeḇ ləqāḏēš barənē‘a wəyāṣā’ ḥăṣar-’adār wə‘āḇar ‘aṣəmōnâ: </p>
 <p>5 wənāsaḇ hagəḇûl mē‘aṣəmwōn<font color="red"><sup>3</sup></font> n<sup>a</sup>ḥəlâ miṣərāyim wəhāyû ṯwōṣə’ōṯāyw hayyāmmâ: </p>
 <p>6 ûḡəḇûl yām wəhāyâ lāḵem hayyām hagāḏwōl ûḡəḇûl zeh-yihəyeh lāḵem gəḇûl yām: </p>
 <p>7 wəzeh-yihəyeh lāḵem gəḇûl ṣāfwōn min-hayyām hagāḏōl təṯā’û lāḵem hōr hâār: </p>
 <p>8 mēhōr hâār təṯā’û ləḇō’ ḥămāṯ wəhāyû twōṣə’ōṯ hagəḇul ṣəḏāḏâ: </p>
 <p>9 wəyāṣā’ hagəḇul zifərōnâ wəhāyû ṯwōṣə’ōṯāyw ḥăṣar ‘ênān zeh-yihəyeh lāḵem gəḇûl ṣāfwōn: </p>
 <p>10 wəhiṯə’aûîṯem lāḵem liḡəḇûl qēḏəmâ mēḥăṣar ‘ênān šəfāmâ: </p>
 <p>11 wəyāraḏ hagəḇul miššəfām hāriḇəlâ miqqeḏem lā‘āyin wəyāraḏ hagəḇûl ûmāḥâ ‘al-keṯef yām-kinnereṯ qēḏəmâ: </p>
 <p>12 wəyāraḏ hagəḇûl hayyarədēnâ wəhāyû ṯwōṣə’ōṯāyw yām hammel<sup>a</sup>ḥ zō’ṯ tihəyeh lāḵem hā’āreṣ liḡəḇulōṯeyhā sāḇîḇ: </p>
 <p>13 wayəṣaw mōšeh ’eṯ-bənê yiśərā’ēl lē’mōr zō’ṯ hā’āreṣ ’ăšer tiṯən<sup>a</sup>ḥălû ’ōṯāh bəḡwōrāl ’ăšer ṣiûâ yəhwâ lāṯēṯ ləṯišə‘aṯ hammaṭṭwōṯ w<sup>a</sup>ḥăṣî hammaṭṭeh: </p>
 <p>14 kî lāqəḥû maṭṭēh ḇənê hār’ûḇēnî ləḇêṯ ’ăḇōṯām ûmaṭṭēh ḇənê-hagāḏî ləḇêṯ ’ăḇōṯām w<sup>a</sup>ḥăṣî maṭṭēh mənaššeh lāqəḥû n<sup>a</sup>ḥălāṯām: </p>
 <p>15 šənê hammaṭṭwōṯ w<sup>a</sup>ḥăṣî hammaṭṭeh lāqəḥû n<sup>a</sup>ḥălāṯām mē‘ēḇer ləyarədēn yərēḥwō qēḏəmâ mizərāḥâ: f</p>
 <p>16 wayəḏabēr yəhwâ ’el-mōšeh llē’mōr: </p>
 <p>17 ’ēlleh šəmwōṯ hā’ănāšîm ’ăšer-yinəḥălû lāḵem ’eṯ-hā’āreṣ ’elə‘āzār hakōhēn wîhwōšu‘a bin-nûn: </p>
 <p>18 wənāśî’ ’eḥāḏ nāśî’ ’eḥāḏ mimmaṭṭeh tiqəḥû linəḥōl ’eṯ-hā’āreṣ: </p>
 <p>19 wə’ēlleh šəmwōṯ hā’ănāšîm ləmaṭṭēh yəhûḏâ kālēḇ ben-yəfunneh: </p>
 <p>20 ûləmaṭṭēh bənê šimə‘wōn šəmû’ēl ben-‘ammîhûḏ: </p>
 <p>21 ləmaṭṭēh ḇinəyāmin ’ĕlîḏāḏ ben-kisəlwōn: </p>
 <p>22 ûləmaṭṭēh ḇənê-ḏān nāśî’ buqqî ben-yāḡəlî: </p>
 <p>23 liḇənê ywōsēf ləmaṭṭēh ḇənê-mənaššeh nāśî’ ḥannî’ēl ben-’ēfōḏ: </p>
 <p>24 ûləmaṭṭēh ḇənê-’efərayim nāśî’ qəmû’ēl ben-šifəṭān: </p>
 <p>25 ûləmaṭṭēh ḇənê-zəḇûlun nāśî’ ’ĕlîṣāfān ben-parənāḵə: </p>
 <p>26 ûləmaṭṭēh ḇənê-yiśāsḵār nāśî’ paləṭî’ēl ben-‘azzān: </p>
 <p>27 ûləmaṭṭēh ḇənê-’āšēr nāśî’ ’ăḥîhûḏ ben-šəlōmî: </p>
 <p>28 ûləmaṭṭēh ḇənê-nafətālî nāśî’ pəḏahə’ēl ben-‘ammîhûḏ: </p>
 <p>29 ’ēlleh ’ăšer ṣiûâ yəhwâ lən<sup>a</sup>ḥēl ’eṯ-bənê-yiśərā’ēl bə’ereṣ kənā‘an: f</p>
 </td>
 </tr></table>
 <p></p><hr>
 <center>
 <a href="num035.htm">Next: Numbers (Bemidbar) Chapter 35</a></center>
 </body>