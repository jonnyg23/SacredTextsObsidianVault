<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa052.htm">Polyglot</a> 
 <a href="../kjv/psa052.htm">KJV</a> 
 <a href="../sep/psa052.htm">Sep</a> 
 <a href="../vul/psa052.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa051.htm">Previous</a> 
 <a href="psa053.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 52</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏לַמְנַצֵּ֗חַ מַשְׂכִּ֥יל לְדָוִֽד׃ </span></p>
 <p align="RIGHT"><span lang="he">‎<a name="002">2</a> ‏בְּב֤וֹא׀ דּוֹאֵ֣ג הָאֲדֹמִי֮ וַיַּגֵּ֪ד לְשָׁ֫א֥וּל וַיֹּ֥אמֶר ל֑וֹ בָּ֥א דָ֝וִ֗ד אֶל־בֵּ֥ית אֲחִימֶֽלֶךְ׃ </span></p>
 <p align="RIGHT"><span lang="he">‎<a name="003">3</a> ‏מַה־תִּתְהַלֵּ֣ל בְּ֭רָעָה הַגִּבּ֑וֹר חֶ֥סֶד אֵ֝֗ל כָּל־הַיּֽוֹם׃ </span></p>
 <p align="RIGHT"><span lang="he">‎<a name="004">4</a> ‏הַ֭וּוֹת תַּחְשֹׁ֣ב לְשׁוֹנֶ֑ךָ כְּתַ֥עַר מְ֝לֻטָּ֗שׁ עֹשֵׂ֥ה רְמִיָּֽה׃ </span></p>
 <p align="RIGHT"><span lang="he">‎<a name="005">5</a> ‏אָהַ֣בְתָּ רָּ֣ע מִטּ֑וֹב שֶׁ֓קֶר׀ מִדַּבֵּ֖ר צֶ֣דֶק סֶֽלָה׃ </span></p>
 <p align="RIGHT"><span lang="he">‎<a name="006">6</a> ‏אָהַ֥בְתָּ כָֽל־דִּבְרֵי־בָ֗לַע לְשׁ֣וֹן מִרְמָֽה׃ </span></p>
 <p align="RIGHT"><span lang="he">‎<a name="007">7</a> ‏גַּם־אֵל֮ יִתָּצְךָ֪ לָ֫נֶ֥צַח יַחְתְּךָ֣ וְיִסָּחֲךָ֣ מֵאֹ֑הֶל וְשֵֽׁרֶשְׁךָ֙ מֵאֶ֖רֶץ חַיִּ֣ים סֶֽלָה׃ </span></p>
 <p align="RIGHT"><span lang="he">‎<a name="008">8</a> ‏וְיִרְא֖וּ צַדִּיקִ֥ים וְיִירָ֗אוּ וְעָלָ֥יו יִשְׂחָֽקוּ׃ </span></p>
 <p align="RIGHT"><span lang="he">‎<a name="009">9</a> ‏הִנֵּ֤ה הַגֶּ֗בֶר לֹ֤א יָשִׂ֥ים אֱלֹהִ֗ים מָֽע֫וּזּ֥וֹ וַ֭יִּבְטַח בְּרֹ֣ב עָשְׁר֑וֹ יָ֝עֹ֗ז בְּהַוָּתֽוֹ׃ </span></p>
 <p align="RIGHT"><span lang="he">‎<a name="010">10</a> ‏וַאֲנִ֤י׀ כְּזַ֣יִת רַ֭עֲנָן בְּבֵ֣ית אֱלֹהִ֑ים בָּטַ֥חְתִּי בְחֶֽסֶד־אֱ֝לֹהִ֗ים עוֹלָ֥ם וָעֶֽד׃ </span></p>
 <p align="RIGHT"><span lang="he">‎<a name="011">11</a> ‏אוֹדְךָ֣ לְ֭עוֹלָם כִּ֣י עָשִׂ֑יתָ וַאֲקַוֶּ֖ה שִׁמְךָ֥ כִֽי־ט֝֗וֹב נֶ֣גֶד חֲסִידֶֽיךָ׃ </span></p>
 </td>
 <td width="50%">
 <p>1 lamənaṣṣēḥa maśəkîl ləḏāwiḏ: </p>
 <p>2 bəḇwō’| dwō’ēḡ hā’ăḏōmî wayyagēḏ ləšā’ûl wayyō’mer lwō bā’ ḏāwiḏ ’el-bêṯ ’ăḥîmeleḵə: </p>
 <p>3 mah-tiṯəhallēl bərā‘â hagibwōr ḥeseḏ ’ēl kāl-hayywōm: </p>
 <p>4 haûwōṯ t<sup>a</sup>ḥəšōḇ ləšwōneḵā kəṯ<sup>a</sup>‘ar məluṭṭāš ‘ōśēh rəmîyâ: </p>
 <p>5 ’âaḇətā rrā‘ miṭṭwōḇ šeqer| midabēr ṣeḏeq selâ: </p>
 <p>6 ’âaḇətā ḵāl-diḇərê-ḇāl<sup>a</sup>‘ ləšwōn mirəmâ: </p>
 <p>7 gam-’ēl yitāṣəḵā lāneṣ<sup>a</sup>ḥ y<sup>a</sup>ḥətəḵā wəyissāḥăḵā mē’ōhel wəšērešəḵā mē’ereṣ ḥayyîm selâ: </p>
 <p>8 wəyirə’û ṣadîqîm wəyîrā’û wə‘ālāyw yiśəḥāqû: </p>
 <p>9 hinnēh hageḇer lō’ yāśîm ’ĕlōhîm mā‘ûzzwō wayyiḇəṭ<sup>a</sup>ḥ bərōḇ ‘āšərwō yā‘ōz bəhaûāṯwō: </p>
 <p>10 wa’ănî| kəzayiṯ r<sup>a</sup>‘ănān bəḇêṯ ’ĕlōhîm bāṭ<sup>a</sup>ḥətî ḇəḥeseḏ-’ĕlōhîm ‘wōlām wā‘eḏ: </p>
 <p>11 ’wōḏəḵā lə‘wōlām kî ‘āśîṯā wa’ăqaûeh šiməḵā ḵî-ṭwōḇ neḡeḏ ḥăsîḏeyḵā: </p>
 </td>
 </tr></table>
 <p></p><hr>
 <center>
 <a href="psa053.htm">Next: Psalms (Tehilim) Chapter 53</a></center>
 </body>