<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa095.htm">Polyglot</a> 
 <a href="../kjv/psa095.htm">KJV</a> 
 <a href="../sep/psa095.htm">Sep</a> 
 <a href="../vul/psa095.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa094.htm">Previous</a> 
 <a href="psa096.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 95</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏לְ֭כוּ נְרַנְּנָ֣ה לַיהוָ֑ה נָ֝רִ֗יעָה לְצ֣וּר יִשְׁעֵֽנוּ׃ </span></p>
 <p align="RIGHT"><span lang="he">‎<a name="002">2</a> ‏נְקַדְּמָ֣ה פָנָ֣יו בְּתוֹדָ֑ה בִּ֝זְמִר֗וֹת נָרִ֥יעַֽ לֽוֹ׃ </span></p>
 <p align="RIGHT"><span lang="he">‎<a name="003">3</a> ‏כִּ֤י אֵ֣ל גָּד֣וֹל יְהוָ֑ה וּמֶ֥לֶךְ גָּ֝ד֗וֹל עַל־כָּל־אֱלֹהִֽים׃ </span></p>
 <p align="RIGHT"><span lang="he">‎<a name="004">4</a> ‏אֲשֶׁ֣ר בְּ֭יָדוֹ מֶחְקְרֵי־אָ֑רֶץ וְתוֹעֲפ֖וֹת הָרִ֣ים לֽוֹ׃ </span></p>
 <p align="RIGHT"><span lang="he">‎<a name="005">5</a> ‏אֲשֶׁר־ל֣וֹ הַ֭יָּם וְה֣וּא עָשָׂ֑הוּ וְ֝יַבֶּ֗שֶׁת יָדָ֥יו יָצָֽרוּ׃ </span></p>
 <p align="RIGHT"><span lang="he">‎<a name="006">6</a> ‏בֹּ֭אוּ נִשְׁתַּחֲוֶ֣ה וְנִכְרָ֑עָה נִ֝בְרְכָ֗ה לִֽפְנֵי־יְהוָ֥ה עֹשֵֽׂנוּ׃ </span></p>
 <p align="RIGHT"><span lang="he">‎<a name="007">7</a> ‏כִּ֘י ה֤וּא אֱלֹהֵ֗ינוּ וַאֲנַ֤חְנוּ עַ֣ם מַ֭רְעִיתוֹ וְצֹ֣אן יָד֑וֹ הַ֝יּ֗וֹם אִֽם־בְּקֹל֥וֹ תִשְׁמָֽעוּ׃ </span></p>
 <p align="RIGHT"><span lang="he">‎<a name="008">8</a> ‏אַל־תַּקְשׁ֣וּ לְ֭בַבְכֶם כִּמְרִיבָ֑ה כְּי֥וֹם מַ֝סָּ֗ה בַּמִּדְבָּֽר׃ </span></p>
 <p align="RIGHT"><span lang="he">‎<a name="009">9</a> ‏אֲשֶׁ֣ר נִ֭סּוּנִי אֲבוֹתֵיכֶ֑ם בְּ֝חָנ֗וּנִי גַּם־רָא֥וּ פָעֳלִֽי׃ </span></p>
 <p align="RIGHT"><span lang="he">‎<a name="010">10</a> ‏אַרְבָּ֘עִ֤ים שָׁנָ֨ה׀ אָ֘ק֤וּט בְּד֗וֹר וָאֹמַ֗ר עַ֤ם תֹּעֵ֣י לֵבָ֣ב הֵ֑ם וְ֝הֵ֗ם לֹא־יָדְע֥וּ דְרָכָֽי׃ </span></p>
 <p align="RIGHT"><span lang="he">‎<a name="011">11</a> ‏אֲשֶׁר־נִשְׁבַּ֥עְתִּי בְאַפִּ֑י אִם־יְ֝בֹא֗וּן אֶל־מְנוּחָתִֽי׃ </span></p>
 </td>
 <td width="50%">
 <p>1 ləḵû nərannənâ layhwâ nārî‘â ləṣûr yišə‘ēnû: </p>
 <p>2 nəqadəmâ fānāyw bəṯwōḏâ bizəmirwōṯ nārî‘a lwō: </p>
 <p>3 kî ’ēl gāḏwōl yəhwâ ûmeleḵə gāḏwōl ‘al-kāl-’ĕlōhîm: </p>
 <p>4 ’ăšer bəyāḏwō meḥəqərê-’āreṣ wəṯwō‘ăfwōṯ hārîm lwō: </p>
 <p>5 ’ăšer-lwō hayyām wəhû’ ‘āśâû wəyabešeṯ yāḏāyw yāṣārû: </p>
 <p>6 bō’û nišət<sup>a</sup>ḥăweh wəniḵərā‘â niḇərəḵâ lifənê-yəhwâ ‘ōśēnû: </p>
 <p>7 kî hû’ ’ĕlōhênû wa’ăn<sup>a</sup>ḥənû ‘am marə‘îṯwō wəṣō’n yāḏwō hayywōm ’im-bəqōlwō ṯišəmā‘û: </p>
 <p>8 ’al-taqəšû ləḇaḇəḵem kimərîḇâ kəywōm massâ bammiḏəbār: </p>
 <p>9 ’ăšer nissûnî ’ăḇwōṯêḵem bəḥānûnî gam-rā’û fā‘ŏlî: </p>
 <p>10 ’arəbā‘îm šānâ| ’āqûṭ bəḏwōr wā’ōmar ‘am tō‘ê lēḇāḇ hēm wəhēm lō’-yāḏə‘û ḏərāḵāy: </p>
 <p>11 ’ăšer-nišəb<sup>a</sup>‘ətî ḇə’apî ’im-yəḇō’ûn ’el-mənûḥāṯî: </p>
 </td>
 </tr></table>
 <p></p><hr>
 <center>
 <a href="psa096.htm">Next: Psalms (Tehilim) Chapter 96</a></center>
 </body>