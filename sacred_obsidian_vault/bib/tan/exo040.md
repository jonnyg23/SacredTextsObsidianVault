<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/exo040.htm">Polyglot</a> 
 <a href="../kjv/exo040.htm">KJV</a> 
 <a href="../sep/exo040.htm">Sep</a> 
 <a href="../vul/exo040.htm">Vul</a> 
 
 <br>
 <br><a href="exo.htm">Exodus (Shemot) Index</a><br>
  
 <a href="exo039.htm">Previous</a> 
 <a href="lev001.htm">Next</a> 
 </center>
 <hr>
 
 <h3 align="CENTER">Tanach (Hebrew): Exodus (Shemot) Chapter 40</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </span></p>
 <p align="RIGHT"><span lang="he">‎<a name="002">2</a> ‏בְּיוֹם־הַחֹ֥דֶשׁ הָרִאשׁ֖וֹן בְּאֶחָ֣ד לַחֹ֑דֶשׁ תָּקִ֕ים אֶת־מִשְׁכַּ֖ן אֹ֥הֶל מוֹעֵֽד׃ </span></p>
 <p align="RIGHT"><span lang="he">‎<a name="003">3</a> ‏וְשַׂמְתָּ֣ שָׁ֔ם אֵ֖ת אֲר֣וֹן הָעֵד֑וּת וְסַכֹּתָ֥ עַל־הָאָרֹ֖ן אֶת־הַפָּרֹֽכֶת׃ </span></p>
 <p align="RIGHT"><span lang="he">‎<a name="004">4</a> ‏וְהֵבֵאתָ֙ אֶת־הַשֻּׁלְחָ֔ן וְעָרַכְתָּ֖ אֶת־עֶרְכּ֑וֹ וְהֵבֵאתָ֙ אֶת־הַמְּנֹרָ֔ה וְהַעֲלֵיתָ֖ אֶת־נֵרֹתֶֽיהָ׃ </span></p>
 <p align="RIGHT"><span lang="he">‎<a name="005">5</a> ‏וְנָתַתָּ֞ה אֶת־מִזְבַּ֤ח הַזָּהָב֙ לִקְטֹ֔רֶת לִפְנֵ֖י אֲר֣וֹן הָעֵדֻ֑ת וְשַׂמְתָּ֛ אֶת־מָסַ֥ךְ הַפֶּ֖תַח לַמִּשְׁכָּֽן׃ </span></p>
 <p align="RIGHT"><span lang="he">‎<a name="006">6</a> ‏וְנָ֣תַתָּ֔ה אֵ֖ת מִזְבַּ֣ח הָעֹלָ֑ה לִפְנֵ֕י פֶּ֖תַח מִשְׁכַּ֥ן אֹֽהֶל־מוֹעֵֽד׃ </span></p>
 <p align="RIGHT"><span lang="he">‎<a name="007">7</a> ‏וְנָֽתַתָּ֙ אֶת־הַכִּיֹּ֔ר בֵּֽין־אֹ֥הֶל מוֹעֵ֖ד וּבֵ֣ין הַמִּזְבֵּ֑חַ וְנָתַתָּ֥ שָׁ֖ם מָֽיִם׃ </span></p>
 <p align="RIGHT"><span lang="he">‎<a name="008">8</a> ‏וְשַׂמְתָּ֥ אֶת־הֶחָצֵ֖ר סָבִ֑יב וְנָ֣תַתָּ֔ אֶת־מָסַ֖ךְ שַׁ֥עַר הֶחָצֵֽר׃ </span></p>
 <p align="RIGHT"><span lang="he">‎<a name="009">9</a> ‏וְלָקַחְתָּ֙ אֶת־שֶׁ֣מֶן הַמִּשְׁחָ֔ה וּמָשַׁחְתָּ֥ אֶת־הַמִּשְׁכָּ֖ן וְאֶת־כָּל־אֲשֶׁר־בּ֑וֹ וְקִדַּשְׁתָּ֥ אֹת֛וֹ וְאֶת־כָּל־כֵּלָ֖יו וְהָ֥יָה קֹֽדֶשׁ׃ </span></p>
 <p align="RIGHT"><span lang="he">‎<a name="010">10</a> ‏וּמָשַׁחְתָּ֛ אֶת־מִזְבַּ֥ח הָעֹלָ֖ה וְאֶת־כָּל־כֵּלָ֑יו וְקִדַּשְׁתָּ֙ אֶת־הַמִּזְבֵּ֔חַ וְהָיָ֥ה הַמִּזְבֵּ֖חַ קֹ֥דֶשׁ קָֽדָשִֽׁים׃ </span></p>
 <p align="RIGHT"><span lang="he">‎<a name="011">11</a> ‏וּמָשַׁחְתָּ֥ אֶת־הַכִּיֹּ֖ר וְאֶת־כַּנּ֑וֹ וְקִדַּשְׁתָּ֖ אֹתֽוֹ׃ </span></p>
 <p align="RIGHT"><span lang="he">‎<a name="012">12</a> ‏וְהִקְרַבְתָּ֤ אֶֽת־אַהֲרֹן֙ וְאֶת־בָּנָ֔יו אֶל־פֶּ֖תַח אֹ֣הֶל מוֹעֵ֑ד וְרָחַצְתָּ֥ אֹתָ֖ם בַּמָּֽיִם׃ </span></p>
 <p align="RIGHT"><span lang="he">‎<a name="013">13</a> ‏וְהִלְבַּשְׁתָּ֙ אֶֽת־אַהֲרֹ֔ן אֵ֖ת בִּגְדֵ֣י הַקֹּ֑דֶשׁ וּמָשַׁחְתָּ֥ אֹת֛וֹ וְקִדַּשְׁתָּ֥ אֹת֖וֹ וְכִהֵ֥ן לִֽי׃ </span></p>
 <p align="RIGHT"><span lang="he">‎<a name="014">14</a> ‏וְאֶת־בָּנָ֖יו תַּקְרִ֑יב וְהִלְבַּשְׁתָּ֥ אֹתָ֖ם כֻּתֳּנֹֽת׃ </span></p>
 <p align="RIGHT"><span lang="he">‎<a name="015">15</a> ‏וּמָשַׁחְתָּ֣ אֹתָ֗ם כַּאֲשֶׁ֤ר מָשַׁ֙חְתָּ֙ אֶת־אֲבִיהֶ֔ם וְכִהֲנ֖וּ לִ֑י וְ֠הָיְתָה לִהְיֹ֨ת לָהֶ֧ם מָשְׁחָתָ֛ם לִכְהֻנַּ֥ת עוֹלָ֖ם לְדֹרֹתָֽם׃<font color="red"><sup>3</sup></font> </span></p>
 <p align="RIGHT"><span lang="he">‎<a name="016">16</a> ‏וַיַּ֖עַשׂ מֹשֶׁ֑ה כְּ֠כֹל אֲשֶׁ֨ר צִוָּ֧ה יְהוָ֛ה אֹת֖וֹ כֵּ֥ן עָשָֽׂה׃ ס</span></p>
 <p align="RIGHT"><span lang="he">‎<a name="017">17</a> ‏וַיְהִ֞י בַּחֹ֧דֶשׁ הָרִאשׁ֛וֹן בַּשָּׁנָ֥ה הַשֵּׁנִ֖ית בְּאֶחָ֣ד לַחֹ֑דֶשׁ הוּקַ֖ם הַמִּשְׁכָּֽן׃ </span></p>
 <p align="RIGHT"><span lang="he">‎<a name="018">18</a> ‏וַיָּ֨קֶם מֹשֶׁ֜ה אֶת־הַמִּשְׁכָּ֗ן וַיִּתֵּן֙ אֶת־אֲדָנָ֔יו וַיָּ֙שֶׂם֙ אֶת־קְרָשָׁ֔יו וַיִּתֵּ֖ן אֶת־בְּרִיחָ֑יו וַיָּ֖קֶם אֶת־עַמּוּדָֽיו׃ </span></p>
 <p align="RIGHT"><span lang="he">‎<a name="019">19</a> ‏וַיִּפְרֹ֤שׂ אֶת־הָאֹ֙הֶל֙ עַל־הַמִּשְׁכָּ֔ן וַיָּ֜שֶׂם אֶת־מִכְסֵ֥ה הָאֹ֛הֶל עָלָ֖יו מִלְמָ֑עְלָה כַּאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃ ס</span></p>
 <p align="RIGHT"><span lang="he">‎<a name="020">20</a> ‏וַיִּקַּ֞ח וַיִּתֵּ֤ן אֶת־הָעֵדֻת֙ אֶל־הָ֣אָרֹ֔ן וַיָּ֥שֶׂם אֶת־הַבַּדִּ֖ים עַל־הָאָרֹ֑ן וַיִּתֵּ֧ן אֶת־הַכַּפֹּ֛רֶת עַל־הָאָרֹ֖ן מִלְמָֽעְלָה׃ </span></p>
 <p align="RIGHT"><span lang="he">‎<a name="021">21</a> ‏וַיָּבֵ֣א אֶת־הָאָרֹן֮ אֶל־הַמִּשְׁכָּן֒ וַיָּ֗שֶׂם אֵ֚ת פָּרֹ֣כֶת הַמָּסָ֔ךְ וַיָּ֕סֶךְ עַ֖ל אֲר֣וֹן הָעֵד֑וּת כַּאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃ ס</span></p>
 <p align="RIGHT"><span lang="he">‎<a name="022">22</a> ‏וַיִּתֵּ֤ן אֶת־הַשֻּׁלְחָן֙ בְּאֹ֣הֶל מוֹעֵ֔ד עַ֛ל יֶ֥רֶךְ הַמִּשְׁכָּ֖ן צָפֹ֑נָה מִח֖וּץ לַפָּרֹֽכֶת׃ </span></p>
 <p align="RIGHT"><span lang="he">‎<a name="023">23</a> ‏וַיַּעֲרֹ֥ךְ עָלָ֛יו עֵ֥רֶךְ לֶ֖חֶם לִפְנֵ֣י יְהוָ֑ה כַּאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃ ס</span></p>
 <p align="RIGHT"><span lang="he">‎<a name="024">24</a> ‏וַיָּ֤שֶׂם אֶת־הַמְּנֹרָה֙ בְּאֹ֣הֶל מוֹעֵ֔ד נֹ֖כַח הַשֻּׁלְחָ֑ן עַ֛ל יֶ֥רֶךְ הַמִּשְׁכָּ֖ן נֶֽגְבָּה׃ </span></p>
 <p align="RIGHT"><span lang="he">‎<a name="025">25</a> ‏וַיַּ֥עַל הַנֵּרֹ֖ת לִפְנֵ֣י יְהוָ֑ה כַּאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃ ס</span></p>
 <p align="RIGHT"><span lang="he">‎<a name="026">26</a> ‏וַיָּ֛שֶׂם אֶת־מִזְבַּ֥ח הַזָּהָ֖ב בְּאֹ֣הֶל מוֹעֵ֑ד לִפְנֵ֖י הַפָּרֹֽכֶת׃ </span></p>
 <p align="RIGHT"><span lang="he">‎<a name="027">27</a> ‏וַיַּקְטֵ֥ר עָלָ֖יו קְטֹ֣רֶת סַמִּ֑ים כַּאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃ פ</span></p>
 <p align="RIGHT"><span lang="he">‎<a name="028">28</a> ‏וַיָּ֛שֶׂם אֶת־מָסַ֥ךְ הַפֶּ֖תַח לַמִּשְׁכָּֽן׃ </span></p>
 <p align="RIGHT"><span lang="he">‎<a name="029">29</a> ‏וְאֵת֙ מִזְבַּ֣ח הָעֹלָ֔ה שָׂ֕ם פֶּ֖תַח מִשְׁכַּ֣ן אֹֽהֶל־מוֹעֵ֑ד וַיַּ֣עַל עָלָ֗יו אֶת־הָעֹלָה֙ וְאֶת־הַמִּנְחָ֔ה כַּאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃ ס</span></p>
 <p align="RIGHT"><span lang="he">‎<a name="030">30</a> ‏וַיָּ֙שֶׂם֙ אֶת־הַכִּיֹּ֔ר בֵּֽין־אֹ֥הֶל מוֹעֵ֖ד וּבֵ֣ין הַמִּזְבֵּ֑חַ וַיִּתֵּ֥ן שָׁ֛מָּה מַ֖יִם לְרָחְצָֽה׃ </span></p>
 <p align="RIGHT"><span lang="he">‎<a name="031">31</a> ‏וְרָחֲצ֣וּ מִמֶּ֔נּוּ מֹשֶׁ֖ה וְאַהֲרֹ֣ן וּבָנָ֑יו אֶת־יְדֵיהֶ֖ם וְאֶת־רַגְלֵיהֶֽם׃ </span></p>
 <p align="RIGHT"><span lang="he">‎<a name="032">32</a> ‏בְּבֹאָ֞ם אֶל־אֹ֣הֶל מוֹעֵ֗ד וּבְקָרְבָתָ֛ם אֶל־הַמִּזְבֵּ֖חַ יִרְחָ֑צוּ כַּאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃ ס</span></p>
 <p align="RIGHT"><span lang="he">‎<a name="033">33</a> ‏וַיָּ֣קֶם אֶת־הֶחָצֵ֗ר סָבִיב֙ לַמִּשְׁכָּ֣ן וְלַמִּזְבֵּ֔חַ וַיִּתֵּ֕ן אֶת־מָסַ֖ךְ שַׁ֣עַר הֶחָצֵ֑ר וַיְכַ֥ל מֹשֶׁ֖ה אֶת־הַמְּלָאכָֽה׃ פ</span></p>
 <p align="RIGHT"><span lang="he">‎<a name="034">34</a> ‏וַיְכַ֥ס הֶעָנָ֖ן אֶת־אֹ֣הֶל מוֹעֵ֑ד וּכְב֣וֹד יְהוָ֔ה מָלֵ֖א אֶת־הַמִּשְׁכָּֽן׃ </span></p>
 <p align="RIGHT"><span lang="he">‎<a name="035">35</a> ‏וְלֹא־יָכֹ֣ל מֹשֶׁ֗ה לָבוֹא֙ אֶל־אֹ֣הֶל מוֹעֵ֔ד כִּֽי־שָׁכַ֥ן עָלָ֖יו הֶעָנָ֑ן וּכְב֣וֹד יְהוָ֔ה מָלֵ֖א אֶת־הַמִּשְׁכָּֽן׃ </span></p>
 <p align="RIGHT"><span lang="he">‎<a name="036">36</a> ‏וּבְהֵעָל֤וֹת הֶֽעָנָן֙ מֵעַ֣ל הַמִּשְׁכָּ֔ן יִסְע֖וּ בְּנֵ֣י יִשְׂרָאֵ֑ל בְּכֹ֖ל מַסְעֵיהֶֽם׃ </span></p>
 <p align="RIGHT"><span lang="he">‎<a name="037">37</a> ‏וְאִם־לֹ֥א יֵעָלֶ֖ה הֶעָנָ֑ן וְלֹ֣א יִסְע֔וּ עַד־י֖וֹם הֵעָלֹתֽוֹ׃ </span></p>
 <p align="RIGHT"><span lang="he">‎<a name="038">38</a> ‏כִּי֩ עֲנַ֨ן יְהוָ֤ה עַֽל־הַמִּשְׁכָּן֙ יוֹמָ֔ם וְאֵ֕שׁ תִּהְיֶ֥ה לַ֖יְלָה בּ֑וֹ לְעֵינֵ֥י כָל־בֵּֽית־יִשְׂרָאֵ֖ל בְּכָל־מַסְעֵיהֶֽם׃ </span></p>
 <p></p>
 </td>
 <td width="50%">
 <p>1 wayəḏabēr yəhwâ ’el-mōšeh llē’mōr: </p>
 <p>2 bəywōm-h<sup>a</sup>ḥōḏeš hāri’šwōn bə’eḥāḏ l<sup>a</sup>ḥōḏeš tāqîm ’eṯ-mišəkan ’ōhel mwō‘ēḏ: </p>
 <p>3 wəśamətā šām ’ēṯ ’ărwōn hā‘ēḏûṯ wəsakōṯā ‘al-hā’ārōn ’eṯ-hapārōḵeṯ: </p>
 <p>4 wəhēḇē’ṯā ’eṯ-haššuləḥān wə‘āraḵətā ’eṯ-‘erəkwō wəhēḇē’ṯā ’eṯ-hammənōrâ wəh<sup>a</sup>‘ălêṯā ’eṯ-nērōṯeyhā: </p>
 <p>5 wənāṯatâ ’eṯ-mizəb<sup>a</sup>ḥ hazzâāḇ liqəṭōreṯ lifənê ’ărwōn hā‘ēḏuṯ wəśamətā ’eṯ-māsaḵə hapeṯ<sup>a</sup>ḥ lammišəkān: </p>
 <p>6 wənāṯatâ ’ēṯ mizəb<sup>a</sup>ḥ hā‘ōlâ lifənê peṯ<sup>a</sup>ḥ mišəkan ’ōhel-mwō‘ēḏ: </p>
 <p>7 wənāṯatā ’eṯ-hakîyōr bên-’ōhel mwō‘ēḏ ûḇên hammizəbēḥa wənāṯatā šām māyim: </p>
 <p>8 wəśamətā ’eṯ-heḥāṣēr sāḇîḇ wənāṯatā ’eṯ-māsaḵə š<sup>a</sup>‘ar heḥāṣēr: </p>
 <p>9 wəlāq<sup>a</sup>ḥətā ’eṯ-šemen hammišəḥâ ûmāš<sup>a</sup>ḥətā ’eṯ-hammišəkān wə’eṯ-kāl-’ăšer-bwō wəqidašətā ’ōṯwō wə’eṯ-kāl-kēlāyw wəhāyâ qōḏeš: </p>
 <p>10 ûmāš<sup>a</sup>ḥətā ’eṯ-mizəb<sup>a</sup>ḥ hā‘ōlâ wə’eṯ-kāl-kēlāyw wəqidašətā ’eṯ-hammizəbēḥa wəhāyâ hammizəbēḥa qōḏeš qāḏāšîm: </p>
 <p>11 ûmāš<sup>a</sup>ḥətā ’eṯ-hakîyōr wə’eṯ-kannwō wəqidašətā ’ōṯwō: </p>
 <p>12 wəhiqəraḇətā ’eṯ-’ahărōn wə’eṯ-bānāyw ’el-peṯ<sup>a</sup>ḥ ’ōhel mwō‘ēḏ wərāḥaṣətā ’ōṯām bammāyim: </p>
 <p>13 wəhiləbašətā ’eṯ-’ahărōn ’ēṯ biḡəḏê haqqōḏeš ûmāš<sup>a</sup>ḥətā ’ōṯwō wəqidašətā ’ōṯwō wəḵihēn lî: </p>
 <p>14 wə’eṯ-bānāyw taqərîḇ wəhiləbašətā ’ōṯām kutŏnōṯ: </p>
 <p>15 ûmāš<sup>a</sup>ḥətā ’ōṯām ka’ăšer māš<sup>a</sup>ḥətā ’eṯ-’ăḇîhem wəḵihănû lî wəhāyəṯâ lihəyōṯ lâem māšəḥāṯām liḵəhunnaṯ ‘wōlām ləḏōrōṯām:<font color="red"><sup>3</sup></font> </p>
 <p>16 wayy<sup>a</sup>‘aś mōšeh kəḵōl ’ăšer ṣiûâ yəhwâ ’ōṯwō kēn ‘āśâ: s</p>
 <p>17 wayəhî b<sup>a</sup>ḥōḏeš hāri’šwōn baššānâ haššēnîṯ bə’eḥāḏ l<sup>a</sup>ḥōḏeš hûqam hammišəkān: </p>
 <p>18 wayyāqem mōšeh ’eṯ-hammišəkān wayyitēn ’eṯ-’ăḏānāyw wayyāśem ’eṯ-qərāšāyw wayyitēn ’eṯ-bərîḥāyw wayyāqem ’eṯ-‘ammûḏāyw: </p>
 <p>19 wayyifərōś ’eṯ-hā’ōhel ‘al-hammišəkān wayyāśem ’eṯ-miḵəsēh hā’ōhel ‘ālāyw miləmā‘əlâ ka’ăšer ṣiûâ yəhwâ ’eṯ-mōšeh: s</p>
 <p>20 wayyiqq<sup>a</sup>ḥ wayyitēn ’eṯ-hā‘ēḏuṯ ’el-hā’ārōn wayyāśem ’eṯ-habadîm ‘al-hā’ārōn wayyitēn ’eṯ-hakapōreṯ ‘al-hā’ārōn miləmā‘əlâ: </p>
 <p>21 wayyāḇē’ ’eṯ-hā’ārōn ’el-hammišəkān wayyāśem ’ēṯ pārōḵeṯ hammāsāḵə wayyāseḵə ‘al ’ărwōn hā‘ēḏûṯ ka’ăšer ṣiûâ yəhwâ ’eṯ-mōšeh: s</p>
 <p>22 wayyitēn ’eṯ-haššuləḥān bə’ōhel mwō‘ēḏ ‘al yereḵə hammišəkān ṣāfōnâ miḥûṣ lapārōḵeṯ: </p>
 <p>23 wayy<sup>a</sup>‘ărōḵə ‘ālāyw ‘ēreḵə leḥem lifənê yəhwâ ka’ăšer ṣiûâ yəhwâ ’eṯ-mōšeh: s</p>
 <p>24 wayyāśem ’eṯ-hammənōrâ bə’ōhel mwō‘ēḏ nōḵ<sup>a</sup>ḥ haššuləḥān ‘al yereḵə hammišəkān neḡəbâ: </p>
 <p>25 wayy<sup>a</sup>‘al hannērōṯ lifənê yəhwâ ka’ăšer ṣiûâ yəhwâ ’eṯ-mōšeh: s</p>
 <p>26 wayyāśem ’eṯ-mizəb<sup>a</sup>ḥ hazzâāḇ bə’ōhel mwō‘ēḏ lifənê hapārōḵeṯ: </p>
 <p>27 wayyaqəṭēr ‘ālāyw qəṭōreṯ sammîm ka’ăšer ṣiûâ yəhwâ ’eṯ-mōšeh: f</p>
 <p>28 wayyāśem ’eṯ-māsaḵə hapeṯ<sup>a</sup>ḥ lammišəkān: </p>
 <p>29 wə’ēṯ mizəb<sup>a</sup>ḥ hā‘ōlâ śām peṯ<sup>a</sup>ḥ mišəkan ’ōhel-mwō‘ēḏ wayy<sup>a</sup>‘al ‘ālāyw ’eṯ-hā‘ōlâ wə’eṯ-hamminəḥâ ka’ăšer ṣiûâ yəhwâ ’eṯ-mōšeh: s</p>
 <p>30 wayyāśem ’eṯ-hakîyōr bên-’ōhel mwō‘ēḏ ûḇên hammizəbēḥa wayyitēn šāmmâ mayim lərāḥəṣâ: </p>
 <p>31 wərāḥăṣû mimmennû mōšeh wə’ahărōn ûḇānāyw ’eṯ-yəḏêhem wə’eṯ-raḡəlêhem: </p>
 <p>32 bəḇō’ām ’el-’ōhel mwō‘ēḏ ûḇəqārəḇāṯām ’el-hammizəbēḥa yirəḥāṣû ka’ăšer ṣiûâ yəhwâ ’eṯ-mōšeh: s</p>
 <p>33 wayyāqem ’eṯ-heḥāṣēr sāḇîḇ lammišəkān wəlammizəbēḥa wayyitēn ’eṯ-māsaḵə š<sup>a</sup>‘ar heḥāṣēr wayəḵal mōšeh ’eṯ-hamməlā’ḵâ: f</p>
 <p>34 wayəḵas he‘ānān ’eṯ-’ōhel mwō‘ēḏ ûḵəḇwōḏ yəhwâ mālē’ ’eṯ-hammišəkān: </p>
 <p>35 wəlō’-yāḵōl mōšeh lāḇwō’ ’el-’ōhel mwō‘ēḏ kî-šāḵan ‘ālāyw he‘ānān ûḵəḇwōḏ yəhwâ mālē’ ’eṯ-hammišəkān: </p>
 <p>36 ûḇəhē‘ālwōṯ he‘ānān mē‘al hammišəkān yisə‘û bənê yiśərā’ēl bəḵōl masə‘êhem: </p>
 <p>37 wə’im-lō’ yē‘āleh he‘ānān wəlō’ yisə‘û ‘aḏ-ywōm hē‘ālōṯwō: </p>
 <p>38 kî ‘ănan yəhwâ ‘al-hammišəkān ywōmām wə’ēš tihəyeh layəlâ bwō lə‘ênê ḵāl-bêṯ-yiśərā’ēl bəḵāl-masə‘êhem: </p>
 </td>
 </tr></table>
 <p></p><hr>
 <center>
 <a href="lev001.htm">Next: Leviticus (Vayikra) Chapter 1</a></center>
 </body>