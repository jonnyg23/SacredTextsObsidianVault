<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/eze010.htm">Polyglot</a> 
 <a href="../kjv/eze010.htm">KJV</a> 
 <a href="../sep/eze010.htm">Sep</a> 
 <a href="../vul/eze010.htm">Vul</a> 
 
 <br>
 <br><a href="eze.htm">Ezekiel (Yechezqel) Index</a><br>
  
 <a href="eze009.htm">Previous</a> 
 <a href="eze011.htm">Next</a> 
 </center>
 <hr>
 
 <h3 align="CENTER">Tanach (Hebrew): Ezekiel (Yechezqel) Chapter 10</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וָאֶרְאֶ֗ה וְהִנֵּ֤ה אֶל־הָרָקִ֙יעַ֙ אֲשֶׁר֙ עַל־רֹ֣אשׁ הַכְּרֻבִ֔ים כְּאֶ֣בֶן סַפִּ֔יר כְּמַרְאֵ֖ה דְּמ֣וּת כִּסֵּ֑א נִרְאָ֖ה עֲלֵיהֶֽם׃ </span></p>
 <p align="RIGHT"><span lang="he">‎<a name="002">2</a> ‏וַיֹּ֜אמֶר אֶל־הָאִ֣ישׁ׀ לְבֻ֣שׁ הַבַּדִּ֗ים וַיֹּ֡אמֶר בֹּא֩ אֶל־בֵּינ֨וֹת לַגַּלְגַּ֜ל אֶל־תַּ֣חַת לַכְּר֗וּב וּמַלֵּ֨א חָפְנֶ֤יךָ גַֽחֲלֵי־אֵשׁ֙ מִבֵּינ֣וֹת לַכְּרֻבִ֔ים וּזְרֹ֖ק עַל־הָעִ֑יר וַיָּבֹ֖א לְעֵינָֽי׃ </span></p>
 <p align="RIGHT"><span lang="he">‎<a name="003">3</a> ‏וְהַכְּרֻבִ֗ים עֹֽמְדִ֛ים מִימִ֥ין לַבַּ֖יִת בְּבֹא֣וֹ הָאִ֑ישׁ וְהֶעָנָ֣ן מָלֵ֔א אֶת־הֶחָצֵ֖ר הַפְּנִימִֽית׃ </span></p>
 <p align="RIGHT"><span lang="he">‎<a name="004">4</a> ‏וַיָּ֤רָם כְּבוֹד־יְהוָה֙ מֵעַ֣ל הַכְּר֔וּב עַ֖ל מִפְתַּ֣ן הַבָּ֑יִת וַיִּמָּלֵ֤א הַבַּ֙יִת֙ אֶת־הֶ֣עָנָ֔ן וְהֶֽחָצֵר֙ מָֽלְאָ֔ה אֶת־נֹ֖גַהּ כְּב֥וֹד יְהוָֽה׃ </span></p>
 <p align="RIGHT"><span lang="he">‎<a name="005">5</a> ‏וְקוֹל֙ כַּנְפֵ֣י הַכְּרוּבִ֔ים נִשְׁמַ֕ע עַד־הֶחָצֵ֖ר הַחִיצֹנָ֑ה כְּק֥וֹל אֵל־שַׁדַּ֖י בְּדַבְּרֽוֹ׃ </span></p>
 <p align="RIGHT"><span lang="he">‎<a name="006">6</a> ‏וַיְהִ֗י בְּצַוֹּתוֹ֙ אֶת־הָאִ֤ישׁ לְבֻֽשׁ־הַבַּדִּים֙ לֵאמֹ֔ר קַ֥ח אֵשׁ֙ מִבֵּינ֣וֹת לַגַּלְגַּ֔ל מִבֵּינ֖וֹת לַכְּרוּבִ֑ים וַיָּבֹא֙ וַֽיַּעֲמֹ֔ד אֵ֖צֶל הָאוֹפָֽן׃ </span></p>
 <p align="RIGHT"><span lang="he">‎<a name="007">7</a> ‏וַיִּשְׁלַח֩ הַכְּר֨וּב אֶת־יָד֜וֹ מִבֵּינ֣וֹת לַכְּרוּבִ֗ים אֶל־הָאֵשׁ֙ אֲשֶׁר֙ בֵּינ֣וֹת הַכְּרֻבִ֔ים וַיִּשָּׂא֙ וַיִּתֵּ֔ן אֶל־חָפְנֵ֖י לְבֻ֣שׁ הַבַּדִּ֑ים וַיִּקַּ֖ח וַיֵּצֵֽא׃ </span></p>
 <p align="RIGHT"><span lang="he">‎<a name="008">8</a> ‏וַיֵּרָ֖א לַכְּרֻבִ֑ים תַּבְנִית֙ יַד־אָדָ֔ם תַּ֖חַת כַּנְפֵיהֶֽם׃ </span></p>
 <p align="RIGHT"><span lang="he">‎<a name="009">9</a> ‏וָאֶרְאֶ֗ה וְהִנֵּ֨ה אַרְבָּעָ֣ה אוֹפַנִּים֮ אֵ֣צֶל הַכְּרוּבִים֒ אוֹפַ֣ן אֶחָ֗ד אֵ֚צֶל הַכְּר֣וּב אֶחָ֔ד וְאוֹפַ֣ן אֶחָ֔ד אֵ֖צֶל הַכְּר֣וּב אֶחָ֑ד וּמַרְאֵה֙ הָא֣וֹפַנִּ֔ים כְּעֵ֖ין אֶ֥בֶן תַּרְשִֽׁישׁ׃ </span></p>
 <p align="RIGHT"><span lang="he">‎<a name="010">10</a> ‏וּמַ֨רְאֵיהֶ֔ם דְּמ֥וּת אֶחָ֖ד לְאַרְבַּעְתָּ֑ם כַּאֲשֶׁ֛ר יִהְיֶ֥ה הָאוֹפַ֖ן בְּת֥וֹךְ הָאוֹפָֽן׃ </span></p>
 <p align="RIGHT"><span lang="he">‎<a name="011">11</a> ‏בְּלֶכְתָּ֗ם אֶל־אַרְבַּ֤עַת רִבְעֵיהֶם֙ יֵלֵ֔כוּ לֹ֥א יִסַּ֖בּוּ בְּלֶכְתָּ֑ם כִּ֣י הַמָּק֞וֹם אֲשֶׁר־יִפְנֶ֤ה הָרֹאשׁ֙ אַחֲרָ֣יו יֵלֵ֔כוּ לֹ֥א יִסַּ֖בּוּ בְּלֶכְתָּֽם׃ </span></p>
 <p align="RIGHT"><span lang="he">‎<a name="012">12</a> ‏וְכָל־בְּשָׂרָם֙ וְגַבֵּהֶ֔ם וִֽידֵיהֶ֖ם וְכַנְפֵיהֶ֑ם וְהָאֽוֹפַנִּ֗ים מְלֵאִ֤ים עֵינַ֙יִם֙ סָבִ֔יב לְאַרְבַּעְתָּ֖ם אוֹפַנֵּיהֶֽם׃ </span></p>
 <p align="RIGHT"><span lang="he">‎<a name="013">13</a> ‏לָא֖וֹפַנִּ֑ים לָהֶ֛ם קוֹרָ֥א הַגַּלְגַּ֖ל בְּאָזְנָֽי׃ </span></p>
 <p align="RIGHT"><span lang="he">‎<a name="014">14</a> ‏וְאַרְבָּעָ֥ה פָנִ֖ים לְאֶחָ֑ד פְּנֵ֨י הָאֶחָ֜ד פְּנֵ֣י הַכְּר֗וּב וּפְנֵ֤י הַשֵּׁנִי֙ פְּנֵ֣י אָדָ֔ם וְהַשְּׁלִישִׁי֙ פְּנֵ֣י אַרְיֵ֔ה וְהָרְבִיעִ֖י פְּנֵי־נָֽשֶׁר׃ </span></p>
 <p align="RIGHT"><span lang="he">‎<a name="015">15</a> ‏וַיֵּרֹ֖מּוּ הַכְּרוּבִ֑ים הִ֣יא הַחַיָּ֔ה אֲשֶׁ֥ר רָאִ֖יתִי בִּֽנְהַר־כְּבָֽר׃ </span></p>
 <p align="RIGHT"><span lang="he">‎<a name="016">16</a> ‏וּבְלֶ֙כֶת֙ הַכְּרוּבִ֔ים יֵלְכ֥וּ הָאוֹפַנִּ֖ים אֶצְלָ֑ם וּבִשְׂאֵ֨ת הַכְּרוּבִ֜ים אֶת־כַּנְפֵיהֶ֗ם לָרוּם֙ מֵעַ֣ל הָאָ֔רֶץ לֹא־יִסַּ֧בּוּ הָאוֹפַנִּ֛ים גַּם־הֵ֖ם מֵאֶצְלָֽם׃ </span></p>
 <p align="RIGHT"><span lang="he">‎<a name="017">17</a> ‏בְּעָמְדָ֣ם יַעֲמֹ֔דוּ וּבְרוֹמָ֖ם יֵר֣וֹמּוּ אוֹתָ֑ם כִּ֛י ר֥וּחַ הַחַיָּ֖ה בָּהֶֽם׃ </span></p>
 <p align="RIGHT"><span lang="he">‎<a name="018">18</a> ‏וַיֵּצֵא֙ כְּב֣וֹד יְהוָ֔ה מֵעַ֖ל מִפְתַּ֣ן הַבָּ֑יִת וַֽיַּעֲמֹ֖ד עַל־הַכְּרוּבִֽים׃ </span></p>
 <p align="RIGHT"><span lang="he">‎<a name="019">19</a> ‏וַיִּשְׂא֣וּ הַכְּרוּבִ֣ים אֶת־כַּ֠נְפֵיהֶם וַיֵּר֨וֹמּוּ מִן־הָאָ֤רֶץ לְעֵינַי֙ בְּצֵאתָ֔ם וְהָאֽוֹפַנִּ֖ים לְעֻמָּתָ֑ם וַֽיַּעֲמֹ֗ד פֶּ֣תַח שַׁ֤עַר בֵּית־יְהוָה֙ הַקַּדְמוֹנִ֔י וּכְב֧וֹד אֱלֹהֵֽי־יִשְׂרָאֵ֛ל עֲלֵיהֶ֖ם מִלְמָֽעְלָה׃ </span></p>
 <p align="RIGHT"><span lang="he">‎<a name="020">20</a> ‏הִ֣יא הַחַיָּ֗ה אֲשֶׁ֥ר רָאִ֛יתִי תַּ֥חַת אֱלֹהֵֽי־יִשְׂרָאֵ֖ל בִּֽנְהַר־כְּבָ֑ר וָאֵדַ֕ע כִּ֥י כְרוּבִ֖ים הֵֽמָּה׃ </span></p>
 <p align="RIGHT"><span lang="he">‎<a name="021">21</a> ‏אַרְבָּעָ֨ה אַרְבָּעָ֤ה פָנִים֙ לְאֶחָ֔ד וְאַרְבַּ֥ע כְּנָפַ֖יִם לְאֶחָ֑ד וּדְמוּת֙ יְדֵ֣י אָדָ֔ם תַּ֖חַת כַּנְפֵיהֶֽם׃ </span></p>
 <p align="RIGHT"><span lang="he">‎<a name="022">22</a> ‏וּדְמ֣וּת פְּנֵיהֶ֔ם הֵ֣מָּה הַפָּנִ֗ים אֲשֶׁ֤ר רָאִ֙יתִי֙ עַל־נְהַר־כְּבָ֔ר מַרְאֵיהֶ֖ם וְאוֹתָ֑ם אִ֛ישׁ אֶל־עֵ֥בֶר פָּנָ֖יו יֵלֵֽכוּ׃ </span></p>
 </td>
 <td width="50%">
 <p>1 wā’erə’eh wəhinnēh ’el-hārāqî‘a ’ăšer ‘al-rō’š hakəruḇîm kə’eḇen sapîr kəmarə’ēh dəmûṯ kissē’ nirə’â ‘ălêhem: </p>
 <p>2 wayyō’mer ’el-hā’îš| ləḇuš habadîm wayyō’mer bō’ ’el-bênwōṯ lagaləgal ’el-t<sup>a</sup>ḥaṯ lakərûḇ ûmallē’ ḥāfəneyḵā ḡ<sup>a</sup>ḥălê-’ēš mibênwōṯ lakəruḇîm ûzərōq ‘al-hā‘îr wayyāḇō’ lə‘ênāy: </p>
 <p>3 wəhakəruḇîm ‘ōməḏîm mîmîn labayiṯ bəḇō’wō hā’îš wəhe‘ānān mālē’ ’eṯ-heḥāṣēr hapənîmîṯ: </p>
 <p>4 wayyārām kəḇwōḏ-yəhwâ mē‘al hakərûḇ ‘al mifətan habāyiṯ wayyimmālē’ habayiṯ ’eṯ-he‘ānān wəheḥāṣēr mālə’â ’eṯ-nōḡ<sup>a</sup>h kəḇwōḏ yəhwâ: </p>
 <p>5 wəqwōl kanəfê hakərûḇîm nišəm<sup>a</sup>‘ ‘aḏ-heḥāṣēr h<sup>a</sup>ḥîṣōnâ kəqwōl ’ēl-šaday bəḏabərwō: </p>
 <p>6 wayəhî bəṣaûōṯwō ’eṯ-hā’îš ləḇuš-habadîm lē’mōr q<sup>a</sup>ḥ ’ēš mibênwōṯ lagaləgal mibênwōṯ lakərûḇîm wayyāḇō’ wayy<sup>a</sup>‘ămōḏ ’ēṣel hā’wōfān: </p>
 <p>7 wayyišəl<sup>a</sup>ḥ hakərûḇ ’eṯ-yāḏwō mibênwōṯ lakərûḇîm ’el-hā’ēš ’ăšer bênwōṯ hakəruḇîm wayyiśśā’ wayyitēn ’el-ḥāfənê ləḇuš habadîm wayyiqq<sup>a</sup>ḥ wayyēṣē’: </p>
 <p>8 wayyērā’ lakəruḇîm taḇənîṯ yaḏ-’āḏām t<sup>a</sup>ḥaṯ kanəfêhem: </p>
 <p>9 wā’erə’eh wəhinnēh ’arəbā‘â ’wōfannîm ’ēṣel hakərûḇîm ’wōfan ’eḥāḏ ’ēṣel hakərûḇ ’eḥāḏ wə’wōfan ’eḥāḏ ’ēṣel hakərûḇ ’eḥāḏ ûmarə’ēh hā’wōfannîm kə‘ên ’eḇen tarəšîš: </p>
 <p>10 ûmarə’êhem dəmûṯ ’eḥāḏ lə’arəb<sup>a</sup>‘ətām ka’ăšer yihəyeh hā’wōfan bəṯwōḵə hā’wōfān: </p>
 <p>11 bəleḵətām ’el-’arəb<sup>a</sup>‘aṯ riḇə‘êhem yēlēḵû lō’ yissabû bəleḵətām kî hammāqwōm ’ăšer-yifəneh hārō’š ’<sup>a</sup>ḥărāyw yēlēḵû lō’ yissabû bəleḵətām: </p>
 <p>12 wəḵāl-bəśārām wəḡabēhem wîḏêhem wəḵanəfêhem wəhā’wōfannîm məlē’îm ‘ênayim sāḇîḇ lə’arəb<sup>a</sup>‘ətām ’wōfannêhem: </p>
 <p>13 lā’wōfannîm lâem qwōrā’ hagaləgal bə’āzənāy: </p>
 <p>14 wə’arəbā‘â fānîm lə’eḥāḏ pənê hā’eḥāḏ pənê hakərûḇ ûfənê haššēnî pənê ’āḏām wəhaššəlîšî pənê ’arəyēh wəhārəḇî‘î pənê-nāšer: </p>
 <p>15 wayyērōmmû hakərûḇîm hî’ h<sup>a</sup>ḥayyâ ’ăšer rā’îṯî binəhar-kəḇār: </p>
 <p>16 ûḇəleḵeṯ hakərûḇîm yēləḵû hā’wōfannîm ’eṣəlām ûḇiśə’ēṯ hakərûḇîm ’eṯ-kanəfêhem lārûm mē‘al hā’āreṣ lō’-yissabû hā’wōfannîm gam-hēm mē’eṣəlām: </p>
 <p>17 bə‘āməḏām y<sup>a</sup>‘ămōḏû ûḇərwōmām yērwōmmû ’wōṯām kî rûḥa h<sup>a</sup>ḥayyâ bâem: </p>
 <p>18 wayyēṣē’ kəḇwōḏ yəhwâ mē‘al mifətan habāyiṯ wayy<sup>a</sup>‘ămōḏ ‘al-hakərûḇîm: </p>
 <p>19 wayyiśə’û hakərûḇîm ’eṯ-kanəfêhem wayyērwōmmû min-hā’āreṣ lə‘ênay bəṣē’ṯām wəhā’wōfannîm lə‘ummāṯām wayy<sup>a</sup>‘ămōḏ peṯ<sup>a</sup>ḥ š<sup>a</sup>‘ar bêṯ-yəhwâ haqqaḏəmwōnî ûḵəḇwōḏ ’ĕlōhê-yiśərā’ēl ‘ălêhem miləmā‘əlâ: </p>
 <p>20 hî’ h<sup>a</sup>ḥayyâ ’ăšer rā’îṯî t<sup>a</sup>ḥaṯ ’ĕlōhê-yiśərā’ēl binəhar-kəḇār wā’ēḏ<sup>a</sup>‘ kî ḵərûḇîm hēmmâ: </p>
 <p>21 ’arəbā‘â ’arəbā‘â fānîm lə’eḥāḏ wə’arəb<sup>a</sup>‘ kənāfayim lə’eḥāḏ ûḏəmûṯ yəḏê ’āḏām t<sup>a</sup>ḥaṯ kanəfêhem: </p>
 <p>22 ûḏəmûṯ pənêhem hēmmâ hapānîm ’ăšer rā’îṯî ‘al-nəhar-kəḇār marə’êhem wə’wōṯām ’îš ’el-‘ēḇer pānāyw yēlēḵû: </p>
 </td>
 </tr></table>
 <p></p><hr>
 <center>
 <a href="eze011.htm">Next: Ezekiel (Yechezqel) Chapter 11</a></center>
 </body>