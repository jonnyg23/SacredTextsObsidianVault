<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/hos014.htm">Polyglot</a> 
 <a href="../kjv/hos014.htm">KJV</a> 
 <a href="../sep/hos014.htm">Sep</a> 
 <a href="../vul/hos014.htm">Vul</a> 
 
 <br>
 <br><a href="hos.htm">Hosea (Hoshea) Index</a><br>
  
 <a href="hos013.htm">Previous</a> 
 <a href="joe001.htm">Next</a> 
 </center>
 <hr>
 
 <h3 align="CENTER">Tanach (Hebrew): Hosea (Hoshea) Chapter 14</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏תֶּאְשַׁם֙ שֹֽׁמְר֔וֹן כִּ֥י מָרְתָ֖ה בֵּֽאלֹהֶ֑יהָ בַּחֶ֣רֶב יִפֹּ֔לוּ עֹלְלֵיהֶ֣ם יְרֻטָּ֔שׁוּ וְהָרִיּוֹתָ֖יו יְבֻקָּֽעוּ׃ פ</span></p>
 <p align="RIGHT"><span lang="he">‎<a name="002">2</a> ‏שׁ֚וּבָה יִשְׂרָאֵ֔ל עַ֖ד יְהוָ֣ה אֱלֹהֶ֑יךָ כִּ֥י כָשַׁ֖לְתָּ בַּעֲוֹנֶֽךָ׃ </span></p>
 <p align="RIGHT"><span lang="he">‎<a name="003">3</a> ‏קְח֤וּ עִמָּכֶם֙ דְּבָרִ֔ים וְשׁ֖וּבוּ אֶל־יְהוָ֑ה אִמְר֣וּ אֵלָ֗יו כָּל־תִּשָּׂ֤א עָוֹן֙ וְקַח־ט֔וֹב וּֽנְשַׁלְּמָ֥ה פָרִ֖ים שְׂפָתֵֽינוּ׃ </span></p>
 <p align="RIGHT"><span lang="he">‎<a name="004">4</a> ‏אַשּׁ֣וּר׀ לֹ֣א יוֹשִׁיעֵ֗נוּ עַל־סוּס֙ לֹ֣א נִרְכָּ֔ב וְלֹא־נֹ֥אמַר ע֛וֹד אֱלֹהֵ֖ינוּ לְמַעֲשֵׂ֣ה יָדֵ֑ינוּ אֲשֶׁר־בְּךָ֖ יְרֻחַ֥ם יָתֽוֹם׃ </span></p>
 <p align="RIGHT"><span lang="he">‎<a name="005">5</a> ‏אֶרְפָּא֙ מְשׁ֣וּבָתָ֔ם אֹהֲבֵ֖ם נְדָבָ֑ה כִּ֛י שָׁ֥ב אַפִּ֖י מִמֶּֽנּוּ׃ </span></p>
 <p align="RIGHT"><span lang="he">‎<a name="006">6</a> ‏אֶהְיֶ֤ה כַטַּל֙ לְיִשְׂרָאֵ֔ל יִפְרַ֖ח כַּשּֽׁוֹשַׁנָּ֑ה וְיַ֥ךְ שָׁרָשָׁ֖יו כַּלְּבָנֽוֹן׃ </span></p>
 <p align="RIGHT"><span lang="he">‎<a name="007">7</a> ‏יֵֽלְכוּ֙ יֹֽנְקוֹתָ֔יו וִיהִ֥י כַזַּ֖יִת הוֹד֑וֹ וְרֵ֥יחַֽ ל֖וֹ כַּלְּבָנֽוֹן׃ </span></p>
 <p align="RIGHT"><span lang="he">‎<a name="008">8</a> ‏יָשֻׁ֙בוּ֙ יֹשְׁבֵ֣י בְצִלּ֔וֹ יְחַיּ֥וּ דָגָ֖ן וְיִפְרְח֣וּ כַגָּ֑פֶן זִכְר֖וֹ כְּיֵ֥ין לְבָנֽוֹן׃ ס</span></p>
 <p align="RIGHT"><span lang="he">‎<a name="009">9</a> ‏אֶפְרַ֕יִם מַה־לִּ֥י ע֖וֹד לָֽעֲצַבִּ֑ים אֲנִ֧י עָנִ֣יתִי וַאֲשׁוּרֶ֗נּוּ אֲנִי֙ כִּבְר֣וֹשׁ רַֽעֲנָ֔ן מִמֶּ֖נִּי פֶּרְיְךָ֥ נִמְצָֽא׃ </span></p>
 <p align="RIGHT"><span lang="he">‎<a name="010">10</a> ‏מִ֤י חָכָם֙ וְיָ֣בֵֽן אֵ֔לֶּה נָב֖וֹן וְיֵֽדָעֵ֑ם כִּֽי־יְשָׁרִ֞ים דַּרְכֵ֣י יְהוָ֗ה וְצַדִּקִים֙ יֵ֣לְכוּ בָ֔ם וּפֹשְׁעִ֖ים יִכָּ֥שְׁלוּ בָֽם׃ </span></p>
 <p></p>
 </td>
 <td width="50%">
 <p>1 te’əšam šōmərwōn kî mārəṯâ bē’lōheyhā b<sup>a</sup>ḥereḇ yipōlû ‘ōləlêhem yəruṭṭāšû wəhārîywōṯāyw yəḇuqqā‘û: f</p>
 <p>2 šûḇâ yiśərā’ēl ‘aḏ yəhwâ ’ĕlōheyḵā kî ḵāšalətā b<sup>a</sup>‘ăwōneḵā: </p>
 <p>3 qəḥû ‘immāḵem dəḇārîm wəšûḇû ’el-yəhwâ ’imərû ’ēlāyw kāl-tiśśā’ ‘āwōn wəq<sup>a</sup>ḥ-ṭwōḇ ûnəšalləmâ fārîm śəfāṯênû: </p>
 <p>4 ’aššûr| lō’ ywōšî‘ēnû ‘al-sûs lō’ nirəkāḇ wəlō’-nō’mar ‘wōḏ ’ĕlōhênû ləm<sup>a</sup>‘ăśēh yāḏênû ’ăšer-bəḵā yəruḥam yāṯwōm: </p>
 <p>5 ’erəpā’ məšûḇāṯām ’ōhăḇēm nəḏāḇâ kî šāḇ ’apî mimmennû: </p>
 <p>6 ’ehəyeh ḵaṭṭal ləyiśərā’ēl yifər<sup>a</sup>ḥ kaššwōšannâ wəyaḵə šārāšāyw kalləḇānwōn: </p>
 <p>7 yēləḵû yōnəqwōṯāyw wîhî ḵazzayiṯ hwōḏwō wərêḥa lwō kalləḇānwōn: </p>
 <p>8 yāšuḇû yōšəḇê ḇəṣillwō yəḥayyû ḏāḡān wəyifərəḥû ḵagāfen ziḵərwō kəyên ləḇānwōn: s</p>
 <p>9 ’efərayim mah-llî ‘wōḏ lā‘ăṣabîm ’ănî ‘ānîṯî wa’ăšûrennû ’ănî kiḇərwōš r<sup>a</sup>‘ănān mimmennî perəyəḵā niməṣā’: </p>
 <p>10 mî ḥāḵām wəyāḇēn ’ēlleh nāḇwōn wəyēḏā‘ēm kî-yəšārîm darəḵê yəhwâ wəṣadiqîm yēləḵû ḇām ûfōšə‘îm yikāšəlû ḇām: </p>
 </td>
 </tr></table>
 <p></p><hr>
 <center>
 <a href="joe001.htm">Next: Joel (Yoel) Chapter 1</a></center>
 </body>