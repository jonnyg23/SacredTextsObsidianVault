<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/exo023.htm">Polyglot</a> 
 <a href="../kjv/exo023.htm">KJV</a> 
 <a href="../sep/exo023.htm">Sep</a> 
 <a href="../vul/exo023.htm">Vul</a> 
 
 <br>
 <br><a href="exo.htm">Exodus (Shemot) Index</a><br>
  
 <a href="exo022.htm">Previous</a> 
 <a href="exo024.htm">Next</a> 
 </center>
 <hr>
 
 <h3 align="CENTER">Tanach (Hebrew): Exodus (Shemot) Chapter 23</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏לֹ֥א תִשָּׂ֖א שֵׁ֣מַע שָׁ֑וְא אַל־תָּ֤שֶׁת יָֽדְךָ֙ עִם־רָשָׁ֔ע לִהְיֹ֖ת עֵ֥ד חָמָֽס׃ ס</span></p>
 <p align="RIGHT"><span lang="he">‎<a name="002">2</a> ‏לֹֽא־תִהְיֶ֥ה אַחֲרֵֽי־רַבִּ֖ים לְרָעֹ֑ת וְלֹא־תַעֲנֶ֣ה עַל־רִ֗ב לִנְטֹ֛ת אַחֲרֵ֥י רַבִּ֖ים לְהַטֹּֽת׃ </span></p>
 <p align="RIGHT"><span lang="he">‎<a name="003">3</a> ‏וְדָ֕ל לֹ֥א תֶהְדַּ֖ר בְּרִיבֽוֹ׃ ס</span></p>
 <p align="RIGHT"><span lang="he">‎<a name="004">4</a> ‏כִּ֣י תִפְגַּ֞ע שׁ֧וֹר אֹֽיִבְךָ֛ א֥וֹ חֲמֹר֖וֹ תֹּעֶ֑ה הָשֵׁ֥ב תְּשִׁיבֶ֖נּוּ לֽוֹ׃ ס</span></p>
 <p align="RIGHT"><span lang="he">‎<a name="005">5</a> ‏כִּֽי־תִרְאֶ֞ה חֲמ֣וֹר שֹׂנַאֲךָ֗ רֹבֵץ֙ תַּ֣חַת מַשָּׂא֔וֹ וְחָדַלְתָּ֖ מֵעֲזֹ֣ב ל֑וֹ עָזֹ֥ב תַּעֲזֹ֖ב עִמּֽוֹ׃ ס</span></p>
 <p align="RIGHT"><span lang="he">‎<a name="006">6</a> ‏לֹ֥א תַטֶּ֛ה מִשְׁפַּ֥ט אֶבְיֹנְךָ֖ בְּרִיבֽוֹ׃ </span></p>
 <p align="RIGHT"><span lang="he">‎<a name="007">7</a> ‏מִדְּבַר־שֶׁ֖קֶר תִּרְחָ֑ק וְנָקִ֤י וְצַדִּיק֙ אַֽל־תַּהֲרֹ֔ג כִּ֥י לֹא־אַצְדִּ֖יק רָשָֽׁע׃ </span></p>
 <p align="RIGHT"><span lang="he">‎<a name="008">8</a> ‏וְשֹׁ֖חַד לֹ֣א תִקָּ֑ח כִּ֤י הַשֹּׁ֙חַד֙ יְעַוֵּ֣ר פִּקְחִ֔ים וִֽיסַלֵּ֖ף דִּבְרֵ֥י צַדִּיקִֽים׃ </span></p>
 <p align="RIGHT"><span lang="he">‎<a name="009">9</a> ‏וְגֵ֖ר לֹ֣א תִלְחָ֑ץ וְאַתֶּ֗ם יְדַעְתֶּם֙ אֶת־נֶ֣פֶשׁ הַגֵּ֔ר כִּֽי־גֵרִ֥ים הֱיִיתֶ֖ם בְּאֶ֥רֶץ מִצְרָֽיִם׃ </span></p>
 <p align="RIGHT"><span lang="he">‎<a name="010">10</a> ‏וְשֵׁ֥שׁ שָׁנִ֖ים תִּזְרַ֣ע אֶת־אַרְצֶ֑ךָ וְאָסַפְתָּ֖ אֶת־תְּבוּאָתָֽהּ׃ </span></p>
 <p align="RIGHT"><span lang="he">‎<a name="011">11</a> ‏וְהַשְּׁבִיעִ֞ת תִּשְׁמְטֶ֣נָּה וּנְטַשְׁתָּ֗הּ וְאָֽכְלוּ֙ אֶבְיֹנֵ֣י עַמֶּ֔ךָ וְיִתְרָ֕ם תֹּאכַ֖ל חַיַּ֣ת הַשָּׂדֶ֑ה כֵּֽן־תַּעֲשֶׂ֥ה לְכַרְמְךָ֖ לְזֵיתֶֽךָ׃ </span></p>
 <p align="RIGHT"><span lang="he">‎<a name="012">12</a> ‏שֵׁ֤שֶׁת יָמִים֙ תַּעֲשֶׂ֣ה מַעֲשֶׂ֔יךָ וּבַיּ֥וֹם הַשְּׁבִיעִ֖י תִּשְׁבֹּ֑ת לְמַ֣עַן יָנ֗וּחַ שֽׁוֹרְךָ֙ וַחֲמֹרֶ֔ךָ וְיִנָּפֵ֥שׁ בֶּן־אֲמָתְךָ֖ וְהַגֵּֽר׃ </span></p>
 <p align="RIGHT"><span lang="he">‎<a name="013">13</a> ‏וּבְכֹ֛ל אֲשֶׁר־אָמַ֥רְתִּי אֲלֵיכֶ֖ם תִּשָּׁמֵ֑רוּ וְשֵׁ֨ם אֱלֹהִ֤ים אֲחֵרִים֙ לֹ֣א תַזְכִּ֔ירוּ לֹ֥א יִשָּׁמַ֖ע עַל־פִּֽיךָ׃ </span></p>
 <p align="RIGHT"><span lang="he">‎<a name="014">14</a> ‏שָׁלֹ֣שׁ רְגָלִ֔ים תָּחֹ֥ג לִ֖י בַּשָּׁנָֽה׃ </span></p>
 <p align="RIGHT"><span lang="he">‎<a name="015">15</a> ‏אֶת־חַ֣ג הַמַּצּוֹת֮ תִּשְׁמֹר֒ שִׁבְעַ֣ת יָמִים֩ תֹּאכַ֨ל מַצּ֜וֹת כַּֽאֲשֶׁ֣ר צִוִּיתִ֗ךָ לְמוֹעֵד֙ חֹ֣דֶשׁ הָֽאָבִ֔יב כִּי־ב֖וֹ יָצָ֣אתָ מִמִּצְרָ֑יִם וְלֹא־יֵרָא֥וּ פָנַ֖י רֵיקָֽם׃ </span></p>
 <p align="RIGHT"><span lang="he">‎<a name="016">16</a> ‏וְחַ֤ג הַקָּצִיר֙ בִּכּוּרֵ֣י מַעֲשֶׂ֔יךָ אֲשֶׁ֥ר תִּזְרַ֖ע בַּשָּׂדֶ֑ה וְחַ֤ג הָֽאָסִף֙ בְּצֵ֣את הַשָּׁנָ֔ה בְּאָסְפְּךָ֥ אֶֽת־מַעֲשֶׂ֖יךָ מִן־הַשָּׂדֶֽה׃ </span></p>
 <p align="RIGHT"><span lang="he">‎<a name="017">17</a> ‏שָׁלֹ֥שׁ פְּעָמִ֖ים בַּשָּׁנָ֑ה יֵרָאֶה֙ כָּל־זְכ֣וּרְךָ֔ אֶל־פְּנֵ֖י הָאָדֹ֥ן׀ יְהוָֽה׃ </span></p>
 <p align="RIGHT"><span lang="he">‎<a name="018">18</a> ‏לֹֽא־תִזְבַּ֥ח עַל־חָמֵ֖ץ דַּם־זִבְחִ֑י וְלֹֽא־יָלִ֥ין חֵֽלֶב־חַגִּ֖י עַד־בֹּֽקֶר׃ </span></p>
 <p align="RIGHT"><span lang="he">‎<a name="019">19</a> ‏רֵאשִׁ֗ית בִּכּוּרֵי֙ אַדְמָ֣תְךָ֔ תָּבִ֕יא בֵּ֖ית יְהוָ֣ה אֱלֹהֶ֑יךָ לֹֽא־תְבַשֵּׁ֥ל גְּדִ֖י בַּחֲלֵ֥ב אִמּֽוֹ׃ ס</span></p>
 <p align="RIGHT"><span lang="he">‎<a name="020">20</a> ‏הִנֵּ֨ה אָנֹכִ֜י שֹׁלֵ֤חַ מַלְאָךְ֙ לְפָנֶ֔יךָ לִשְׁמָרְךָ֖ בַּדָּ֑רֶךְ וְלַהֲבִ֣יאֲךָ֔ אֶל־הַמָּק֖וֹם אֲשֶׁ֥ר הֲכִנֹֽתִי׃ </span></p>
 <p align="RIGHT"><span lang="he">‎<a name="021">21</a> ‏הִשָּׁ֧מֶר מִפָּנָ֛יו וּשְׁמַ֥ע בְּקֹל֖וֹ אַל־תַּמֵּ֣ר בּ֑וֹ כִּ֣י לֹ֤א יִשָּׂא֙ לְפִשְׁעֲכֶ֔ם כִּ֥י שְׁמִ֖י בְּקִרְבּֽוֹ׃ </span></p>
 <p align="RIGHT"><span lang="he">‎<a name="022">22</a> ‏כִּ֣י אִם־שָׁמֹ֤עַ תִּשְׁמַע֙ בְּקֹל֔וֹ וְעָשִׂ֕יתָ כֹּ֖ל אֲשֶׁ֣ר אֲדַבֵּ֑ר וְאָֽיַבְתִּי֙ אֶת־אֹ֣יְבֶ֔יךָ וְצַרְתִּ֖י אֶת־צֹרְרֶֽיךָ׃ </span></p>
 <p align="RIGHT"><span lang="he">‎<a name="023">23</a> ‏כִּֽי־יֵלֵ֣ךְ מַלְאָכִי֮ לְפָנֶיךָ֒ וֶהֱבִֽיאֲךָ֗ אֶל־הָֽאֱמֹרִי֙ וְהַ֣חִתִּ֔י וְהַפְּרִזִּי֙ וְהַֽכְּנַעֲנִ֔י הַחִוִּ֖י וְהַיְבוּסִ֑י וְהִכְחַדְתִּֽיו׃ </span></p>
 <p align="RIGHT"><span lang="he">‎<a name="024">24</a> ‏לֹֽא־תִשְׁתַּחֲוֶ֤ה לֵאלֹֽהֵיהֶם֙ וְלֹ֣א תָֽעָבְדֵ֔ם וְלֹ֥א תַעֲשֶׂ֖ה כְּמַֽעֲשֵׂיהֶ֑ם כִּ֤י הָרֵס֙ תְּהָ֣רְסֵ֔ם וְשַׁבֵּ֥ר תְּשַׁבֵּ֖ר מַצֵּבֹתֵיהֶֽם׃ </span></p>
 <p align="RIGHT"><span lang="he">‎<a name="025">25</a> ‏וַעֲבַדְתֶּ֗ם אֵ֚ת יְהוָ֣ה אֱלֹֽהֵיכֶ֔ם וּבֵרַ֥ךְ אֶֽת־לַחְמְךָ֖ וְאֶת־מֵימֶ֑יךָ וַהֲסִרֹתִ֥י מַחֲלָ֖ה מִקִּרְבֶּֽךָ׃ </span></p>
 <p align="RIGHT"><span lang="he">‎<a name="026">26</a> ‏לֹ֥א תִהְיֶ֛ה מְשַׁכֵּלָ֥ה וַעֲקָרָ֖ה בְּאַרְצֶ֑ךָ אֶת־מִסְפַּ֥ר יָמֶ֖יךָ אֲמַלֵּֽא׃ </span></p>
 <p align="RIGHT"><span lang="he">‎<a name="027">27</a> ‏אֶת־אֵֽימָתִי֙ אֲשַׁלַּ֣ח לְפָנֶ֔יךָ וְהַמֹּתִי֙ אֶת־כָּל־הָעָ֔ם אֲשֶׁ֥ר תָּבֹ֖א בָּהֶ֑ם וְנָתַתִּ֧י אֶת־כָּל־אֹיְבֶ֛יךָ אֵלֶ֖יךָ עֹֽרֶף׃ </span></p>
 <p align="RIGHT"><span lang="he">‎<a name="028">28</a> ‏וְשָׁלַחְתִּ֥י אֶת־הַצִּרְעָ֖ה לְפָנֶ֑יךָ וְגֵרְשָׁ֗ה אֶת־הַחִוִּ֧י אֶת־הַֽכְּנַעֲנִ֛י וְאֶת־הַחִתִּ֖י מִלְּפָנֶֽיךָ׃ </span></p>
 <p align="RIGHT"><span lang="he">‎<a name="029">29</a> ‏לֹ֧א אֲגָרְשֶׁ֛נּוּ מִפָּנֶ֖יךָ בְּשָׁנָ֣ה אֶחָ֑ת פֶּן־תִּהְיֶ֤ה הָאָ֙רֶץ֙ שְׁמָמָ֔ה וְרַבָּ֥ה עָלֶ֖יךָ חַיַּ֥ת הַשָּׂדֶֽה׃ </span></p>
 <p align="RIGHT"><span lang="he">‎<a name="030">30</a> ‏מְעַ֥ט מְעַ֛ט אֲגָרְשֶׁ֖נּוּ מִפָּנֶ֑יךָ עַ֚ד אֲשֶׁ֣ר תִּפְרֶ֔ה וְנָחַלְתָּ֖ אֶת־הָאָֽרֶץ׃ </span></p>
 <p align="RIGHT"><span lang="he">‎<a name="031">31</a> ‏וְשַׁתִּ֣י אֶת־גְּבֻלְךָ֗ מִיַּם־סוּף֙ וְעַד־יָ֣ם פְּלִשְׁתִּ֔ים וּמִמִּדְבָּ֖ר עַד־הַנָּהָ֑ר כִּ֣י׀ אֶתֵּ֣ן בְּיֶדְכֶ֗ם אֵ֚ת יֹשְׁבֵ֣י הָאָ֔רֶץ וְגֵרַשְׁתָּ֖מוֹ מִפָּנֶֽיךָ׃ </span></p>
 <p align="RIGHT"><span lang="he">‎<a name="032">32</a> ‏לֹא־תִכְרֹ֥ת<font color="red"><sup>3</sup></font> לָהֶ֛ם וְלֵאלֹֽהֵיהֶ֖ם בְּרִֽית׃ </span></p>
 <p align="RIGHT"><span lang="he">‎<a name="033">33</a> ‏לֹ֤א יֵשְׁבוּ֙ בְּאַרְצְךָ֔ פֶּן־יַחֲטִ֥יאוּ אֹתְךָ֖ לִ֑י כִּ֤י תַעֲבֹד֙ אֶת־אֱלֹ֣הֵיהֶ֔ם כִּֽי־יִהְיֶ֥ה לְךָ֖ לְמוֹקֵֽשׁ׃ פ</span></p>
 </td>
 <td width="50%">
 <p>1 lō’ ṯiśśā’ šēm<sup>a</sup>‘ šāwə’ ’al-tāšeṯ yāḏəḵā ‘im-rāšā‘ lihəyōṯ ‘ēḏ ḥāmās: s</p>
 <p>2 lō’-ṯihəyeh ’<sup>a</sup>ḥărê-rabîm lərā‘ōṯ wəlō’-ṯ<sup>a</sup>‘ăneh ‘al-riḇ linəṭōṯ ’<sup>a</sup>ḥărê rabîm ləhaṭṭōṯ: </p>
 <p>3 wəḏāl lō’ ṯehədar bərîḇwō: s</p>
 <p>4 kî ṯifəg<sup>a</sup>‘ šwōr ’ōyiḇəḵā ’wō ḥămōrwō tō‘eh hāšēḇ təšîḇennû lwō: s</p>
 <p>5 kî-ṯirə’eh ḥămwōr śōna’ăḵā rōḇēṣ t<sup>a</sup>ḥaṯ maśśā’wō wəḥāḏalətā mē‘ăzōḇ lwō ‘āzōḇ t<sup>a</sup>‘ăzōḇ ‘immwō: s</p>
 <p>6 lō’ ṯaṭṭeh mišəpaṭ ’eḇəyōnəḵā bərîḇwō: </p>
 <p>7 midəḇar-šeqer tirəḥāq wənāqî wəṣadîq ’al-tahărōḡ kî lō’-’aṣədîq rāšā‘: </p>
 <p>8 wəšōḥaḏ lō’ ṯiqqāḥ kî haššōḥaḏ yə‘aûēr piqəḥîm wîsallēf diḇərê ṣadîqîm: </p>
 <p>9 wəḡēr lō’ ṯiləḥāṣ wə’atem yəḏ<sup>a</sup>‘ətem ’eṯ-nefeš hagēr kî-ḡērîm hĕyîṯem bə’ereṣ miṣərāyim: </p>
 <p>10 wəšēš šānîm tizər<sup>a</sup>‘ ’eṯ-’arəṣeḵā wə’āsafətā ’eṯ-təḇû’āṯāh: </p>
 <p>11 wəhaššəḇî‘iṯ tišəməṭennâ ûnəṭašətāh wə’āḵəlû ’eḇəyōnê ‘ammeḵā wəyiṯərām tō’ḵal ḥayyaṯ haśśāḏeh kēn-t<sup>a</sup>‘ăśeh ləḵarəməḵā ləzêṯeḵā: </p>
 <p>12 šēšeṯ yāmîm t<sup>a</sup>‘ăśeh m<sup>a</sup>‘ăśeyḵā ûḇayywōm haššəḇî‘î tišəbōṯ ləm<sup>a</sup>‘an yānûḥa šwōrəḵā w<sup>a</sup>ḥămōreḵā wəyinnāfēš ben-’ămāṯəḵā wəhagēr: </p>
 <p>13 ûḇəḵōl ’ăšer-’āmarətî ’ălêḵem tiššāmērû wəšēm ’ĕlōhîm ’ăḥērîm lō’ ṯazəkîrû lō’ yiššām<sup>a</sup>‘ ‘al-pîḵā: </p>
 <p>14 šālōš rəḡālîm tāḥōḡ lî baššānâ: </p>
 <p>15 ’eṯ-ḥaḡ hammaṣṣwōṯ tišəmōr šiḇə‘aṯ yāmîm tō’ḵal maṣṣwōṯ ka’ăšer ṣiûîṯiḵā ləmwō‘ēḏ ḥōḏeš hā’āḇîḇ kî-ḇwō yāṣā’ṯā mimmiṣərāyim wəlō’-yērā’û fānay rêqām: </p>
 <p>16 wəḥaḡ haqqāṣîr bikûrê m<sup>a</sup>‘ăśeyḵā ’ăšer tizər<sup>a</sup>‘ baśśāḏeh wəḥaḡ hā’āsif bəṣē’ṯ haššānâ bə’āsəpəḵā ’eṯ-m<sup>a</sup>‘ăśeyḵā min-haśśāḏeh: </p>
 <p>17 šālōš pə‘āmîm baššānâ yērā’eh kāl-zəḵûrəḵā ’el-pənê hā’āḏōn| yəhwâ: </p>
 <p>18 lō’-ṯizəb<sup>a</sup>ḥ ‘al-ḥāmēṣ dam-ziḇəḥî wəlō’-yālîn ḥēleḇ-ḥagî ‘aḏ-bōqer: </p>
 <p>19 rē’šîṯ bikûrê ’aḏəmāṯəḵā tāḇî’ bêṯ yəhwâ ’ĕlōheyḵā lō’-ṯəḇaššēl gəḏî b<sup>a</sup>ḥălēḇ ’immwō: s</p>
 <p>20 hinnēh ’ānōḵî šōlēḥa malə’āḵə ləfāneyḵā lišəmārəḵā badāreḵə wəlahăḇî’ăḵā ’el-hammāqwōm ’ăšer hăḵinōṯî: </p>
 <p>21 hiššāmer mipānāyw ûšəm<sup>a</sup>‘ bəqōlwō ’al-tammēr bwō kî lō’ yiśśā’ ləfišə‘ăḵem kî šəmî bəqirəbwō: </p>
 <p>22 kî ’im-šāmō‘a tišəm<sup>a</sup>‘ bəqōlwō wə‘āśîṯā kōl ’ăšer ’ăḏabēr wə’āyaḇətî ’eṯ-’ōyəḇeyḵā wəṣarətî ’eṯ-ṣōrəreyḵā: </p>
 <p>23 kî-yēlēḵə malə’āḵî ləfāneyḵā wehĕḇî’ăḵā ’el-hā’ĕmōrî wəh<sup>a</sup>ḥitî wəhapərizzî wəhakən<sup>a</sup>‘ănî h<sup>a</sup>ḥiûî wəhayəḇûsî wəhiḵəḥaḏətîw: </p>
 <p>24 lō’-ṯišət<sup>a</sup>ḥăweh lē’lōhêhem wəlō’ ṯā‘āḇəḏēm wəlō’ ṯ<sup>a</sup>‘ăśeh kəm<sup>a</sup>‘ăśêhem kî hārēs təhārəsēm wəšabēr təšabēr maṣṣēḇōṯêhem: </p>
 <p>25 w<sup>a</sup>‘ăḇaḏətem ’ēṯ yəhwâ ’ĕlōhêḵem ûḇēraḵə ’eṯ-l<sup>a</sup>ḥəməḵā wə’eṯ-mêmeyḵā wahăsirōṯî m<sup>a</sup>ḥălâ miqqirəbeḵā: </p>
 <p>26 lō’ ṯihəyeh məšakēlâ w<sup>a</sup>‘ăqārâ bə’arəṣeḵā ’eṯ-misəpar yāmeyḵā ’ămallē’: </p>
 <p>27 ’eṯ-’êmāṯî ’ăšall<sup>a</sup>ḥ ləfāneyḵā wəhammōṯî ’eṯ-kāl-hā‘ām ’ăšer tāḇō’ bâem wənāṯatî ’eṯ-kāl-’ōyəḇeyḵā ’ēleyḵā ‘ōref: </p>
 <p>28 wəšāl<sup>a</sup>ḥətî ’eṯ-haṣṣirə‘â ləfāneyḵā wəḡērəšâ ’eṯ-h<sup>a</sup>ḥiûî ’eṯ-hakən<sup>a</sup>‘ănî wə’eṯ-h<sup>a</sup>ḥitî milləfāneyḵā: </p>
 <p>29 lō’ ’ăḡārəšennû mipāneyḵā bəšānâ ’eḥāṯ pen-tihəyeh hā’āreṣ šəmāmâ wərabâ ‘āleyḵā ḥayyaṯ haśśāḏeh: </p>
 <p>30 mə‘aṭ mə‘aṭ ’ăḡārəšennû mipāneyḵā ‘aḏ ’ăšer tifəreh wənāḥalətā ’eṯ-hā’āreṣ: </p>
 <p>31 wəšatî ’eṯ-gəḇuləḵā mîyam-sûf wə‘aḏ-yām pəlišətîm ûmimmiḏəbār ‘aḏ-hannâār kî| ’etēn bəyeḏəḵem ’ēṯ yōšəḇê hā’āreṣ wəḡērašətāmwō mipāneyḵā: </p>
 <p>32 lō’-ṯiḵərōṯ<font color="red"><sup>3</sup></font> lâem wəlē’lōhêhem bərîṯ: </p>
 <p>33 lō’ yēšəḇû bə’arəṣəḵā pen-y<sup>a</sup>ḥăṭî’û ’ōṯəḵā lî kî ṯ<sup>a</sup>‘ăḇōḏ ’eṯ-’ĕlōhêhem kî-yihəyeh ləḵā ləmwōqēš: f</p>
 </td>
 </tr></table>
 <p></p><hr>
 <center>
 <a href="exo024.htm">Next: Exodus (Shemot) Chapter 24</a></center>
 </body>