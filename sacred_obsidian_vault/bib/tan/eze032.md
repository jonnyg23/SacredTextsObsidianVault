<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/eze032.htm">Polyglot</a> 
 <a href="../kjv/eze032.htm">KJV</a> 
 <a href="../sep/eze032.htm">Sep</a> 
 <a href="../vul/eze032.htm">Vul</a> 
 
 <br>
 <br><a href="eze.htm">Ezekiel (Yechezqel) Index</a><br>
  
 <a href="eze031.htm">Previous</a> 
 <a href="eze033.htm">Next</a> 
 </center>
 <hr>
 
 <h3 align="CENTER">Tanach (Hebrew): Ezekiel (Yechezqel) Chapter 32</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַֽיְהִי֙ בִּשְׁתֵּ֣י עֶשְׂרֵ֣ה שָׁנָ֔ה בִּשְׁנֵי־עָשָׂ֥ר חֹ֖דֶשׁ בְּאֶחָ֣ד לַחֹ֑דֶשׁ הָיָ֥ה דְבַר־יְהוָ֖ה אֵלַ֥י לֵאמֹֽר׃ </span></p>
 <p align="RIGHT"><span lang="he">‎<a name="002">2</a> ‏בֶּן־אָדָ֗ם שָׂ֤א קִינָה֙ עַל־פַּרְעֹ֣ה מֶֽלֶךְ־מִצְרַ֔יִם וְאָמַרְתָּ֣ אֵלָ֔יו כְּפִ֥יר גּוֹיִ֖ם נִדְמֵ֑יתָ וְאַתָּה֙ כַּתַּנִּ֣ים בַּיַּמִּ֔ים וַתָּ֣גַח בְּנַהֲרוֹתֶ֗יךָ וַתִּדְלַח־מַ֙יִם֙ בְּרַגְלֶ֔יךָ וַתִּרְפֹּ֖ס נַהֲרוֹתָֽם׃ </span></p>
 <p align="RIGHT"><span lang="he">‎<a name="003">3</a> ‏כֹּ֤ה אָמַר֙ אֲדֹנָ֣י יְהוִ֔ה וּפָרַשְׂתִּ֤י עָלֶ֙יךָ֙ אֶת־רִשְׁתִּ֔י בִּקְהַ֖ל עַמִּ֣ים רַבִּ֑ים וְהֶעֱל֖וּךָ בְּחֶרְמִֽי׃ </span></p>
 <p align="RIGHT"><span lang="he">‎<a name="004">4</a> ‏וּנְטַשְׁתִּ֣יךָ בָאָ֔רֶץ עַל־פְּנֵ֥י הַשָּׂדֶ֖ה אֲטִילֶ֑ךָ וְהִשְׁכַּנְתִּ֤י עָלֶ֙יךָ֙ כָּל־ע֣וֹף הַשָּׁמַ֔יִם וְהִשְׂבַּעְתִּ֥י מִמְּךָ֖ חַיַּ֥ת כָּל־הָאָֽרֶץ׃ </span></p>
 <p align="RIGHT"><span lang="he">‎<a name="005">5</a> ‏וְנָתַתִּ֥י אֶת־בְּשָׂרְךָ֖ עַל־הֶֽהָרִ֑ים וּמִלֵּאתִ֥י הַגֵּאָי֖וֹת רָמוּתֶֽךָ׃ </span></p>
 <p align="RIGHT"><span lang="he">‎<a name="006">6</a> ‏וְהִשְׁקֵיתִ֨י אֶ֧רֶץ צָפָתְךָ֛ מִדָּמְךָ֖ אֶל־הֶֽהָרִ֑ים וַאֲפִקִ֖ים יִמָּלְא֥וּן מִמֶּֽךָּ׃ </span></p>
 <p align="RIGHT"><span lang="he">‎<a name="007">7</a> ‏וְכִסֵּיתִ֤י בְכַבּֽוֹתְךָ֙ שָׁמַ֔יִם וְהִקְדַּרְתִּ֖י אֶת־כֹּֽכְבֵיהֶ֑ם שֶׁ֚מֶשׁ בֶּעָנָ֣ן אֲכַסֶּ֔נּוּ וְיָרֵ֖חַ לֹא־יָאִ֥יר אוֹרֽוֹ׃ </span></p>
 <p align="RIGHT"><span lang="he">‎<a name="008">8</a> ‏כָּל־מְא֤וֹרֵי אוֹר֙ בַּשָּׁמַ֔יִם אַקְדִּירֵ֖ם עָלֶ֑יךָ וְנָתַ֤תִּי חֹ֙שֶׁךְ֙ עַֽל־אַרְצְךָ֔ נְאֻ֖ם אֲדֹנָ֥י יְהוִֽה׃ </span></p>
 <p align="RIGHT"><span lang="he">‎<a name="009">9</a> ‏וְהִ֨כְעַסְתִּ֔י לֵ֖ב עַמִּ֣ים רַבִּ֑ים בַּהֲבִיאִ֤י שִׁבְרְךָ֙ בַּגּוֹיִ֔ם עַל־אֲרָצ֖וֹת אֲשֶׁ֥ר לֹֽא־יְדַעְתָּֽם׃ </span></p>
 <p align="RIGHT"><span lang="he">‎<a name="010">10</a> ‏וַהֲשִׁמּוֹתִ֨י עָלֶ֜יךָ עַמִּ֣ים רַבִּ֗ים וּמַלְכֵיהֶם֙ יִשְׂעֲר֤וּ עָלֶ֙יךָ֙ שַׂ֔עַר בְּעוֹפְפִ֥י חַרְבִּ֖י עַל־פְּנֵיהֶ֑ם וְחָרְד֤וּ לִרְגָעִים֙ אִ֣ישׁ לְנַפְשׁ֔וֹ בְּי֖וֹם מַפַּלְתֶּֽךָ׃ ס</span></p>
 <p align="RIGHT"><span lang="he">‎<a name="011">11</a> ‏כִּ֛י כֹּ֥ה אָמַ֖ר אֲדֹנָ֣י יְהוִ֑ה חֶ֥רֶב מֶֽלֶךְ־בָּבֶ֖ל תְּבוֹאֶֽךָ׃ </span></p>
 <p align="RIGHT"><span lang="he">‎<a name="012">12</a> ‏בְּחַרְב֤וֹת גִּבּוֹרִים֙ אַפִּ֣יל הֲמוֹנֶ֔ךָ עָרִיצֵ֥י גוֹיִ֖ם כֻּלָּ֑ם וְשָֽׁדְדוּ֙ אֶת־גְּא֣וֹן מִצְרַ֔יִם וְנִשְׁמַ֖ד כָּל־הֲמוֹנָֽהּ׃ </span></p>
 <p align="RIGHT"><span lang="he">‎<a name="013">13</a> ‏וְהַֽאֲבַדְתִּי֙ אֶת־כָּל־בְּהֶמְתָּ֔הּ מֵעַ֖ל מַ֣יִם רַבִּ֑ים וְלֹ֨א תִדְלָחֵ֤ם רֶֽגֶל־אָדָם֙ ע֔וֹד וּפַרְס֥וֹת בְּהֵמָ֖ה לֹ֥א תִדְלָחֵֽם׃ </span></p>
 <p align="RIGHT"><span lang="he">‎<a name="014">14</a> ‏אָ֚ז אַשְׁקִ֣יעַ מֵֽימֵיהֶ֔ם וְנַהֲרוֹתָ֖ם כַּשֶּׁ֣מֶן אוֹלִ֑יךְ נְאֻ֖ם אֲדֹנָ֥י יְהוִֽה׃ </span></p>
 <p align="RIGHT"><span lang="he">‎<a name="015">15</a> ‏בְּתִתִּי֩ אֶת־אֶ֨רֶץ מִצְרַ֜יִם שְׁמָמָ֣ה וּנְשַׁמָּ֗ה אֶ֚רֶץ מִמְּלֹאָ֔הּ בְּהַכּוֹתִ֖י אֶת־כָּל־י֣וֹשְׁבֵי בָ֑הּ וְיָדְע֖וּ כִּֽי־אֲנִ֥י יְהוָֽה׃ </span></p>
 <p align="RIGHT"><span lang="he">‎<a name="016">16</a> ‏קִינָ֥ה הִיא֙ וְק֣וֹנְנ֔וּהָ בְּנ֥וֹת הַגּוֹיִ֖ם תְּקוֹנֵ֣נָּה אוֹתָ֑הּ עַל־מִצְרַ֤יִם וְעַל־כָּל־הֲמוֹנָהּ֙ תְּקוֹנֵ֣נָּה אוֹתָ֔הּ נְאֻ֖ם אֲדֹנָ֥י יְהוִֽה׃ פ</span></p>
 <p align="RIGHT"><span lang="he">‎<a name="017">17</a> ‏וַֽיְהִי֙ בִּשְׁתֵּ֣י עֶשְׂרֵ֣ה שָׁנָ֔ה בַּחֲמִשָּׁ֥ה עָשָׂ֖ר לַחֹ֑דֶשׁ הָיָ֥ה דְבַר־יְהוָ֖ה אֵלַ֥י לֵאמֹֽר׃ </span></p>
 <p align="RIGHT"><span lang="he">‎<a name="018">18</a> ‏בֶּן־אָדָ֕ם נְהֵ֛ה עַל־הֲמ֥וֹן מִצְרַ֖יִם וְהוֹרִדֵ֑הוּ א֠וֹתָהּ וּבְנ֨וֹת גּוֹיִ֧ם אַדִּרִ֛ם אֶל־אֶ֥רֶץ תַּחְתִּיּ֖וֹת אֶת־י֥וֹרְדֵי בֽוֹר׃ </span></p>
 <p align="RIGHT"><span lang="he">‎<a name="019">19</a> ‏מִמִּ֖י נָעָ֑מְתָּ רְדָ֥ה וְהָשְׁכְּבָ֖ה אֶת־עֲרֵלִֽים׃ </span></p>
 <p align="RIGHT"><span lang="he">‎<a name="020">20</a> ‏בְּת֥וֹךְ חַלְלֵי־חֶ֖רֶב יִפֹּ֑לוּ חֶ֣רֶב נִתָּ֔נָה מָשְׁכ֥וּ אוֹתָ֖הּ וְכָל־הֲמוֹנֶֽיהָ׃ </span></p>
 <p align="RIGHT"><span lang="he">‎<a name="021">21</a> ‏יְדַבְּרוּ־ל֞וֹ אֵלֵ֧י גִבּוֹרִ֛ים מִתּ֥וֹךְ שְׁא֖וֹל אֶת־עֹֽזְרָ֑יו יָֽרְד֛וּ שָׁכְב֥וּ הָעֲרֵלִ֖ים חַלְלֵי־חָֽרֶב׃ </span></p>
 <p align="RIGHT"><span lang="he">‎<a name="022">22</a> ‏שָׁ֤ם אַשּׁוּר֙ וְכָל־קְהָלָ֔הּ סְבִֽיבוֹתָ֖יו קִבְרֹתָ֑יו כֻּלָּ֣ם חֲלָלִ֔ים הַנֹּפְלִ֖ים בֶּחָֽרֶב׃ </span></p>
 <p align="RIGHT"><span lang="he">‎<a name="023">23</a> ‏אֲשֶׁ֨ר נִתְּנ֤וּ קִבְרֹתֶ֙יהָ֙ בְּיַרְכְּתֵי־ב֔וֹר וַיְהִ֣י קְהָלָ֔הּ סְבִיב֖וֹת קְבֻרָתָ֑הּ כֻּלָּ֤ם חֲלָלִים֙ נֹפְלִ֣ים בַּחֶ֔רֶב אֲשֶׁר־נָתְנ֥וּ חִתִּ֖ית בְּאֶ֥רֶץ חַיִּֽים׃ </span></p>
 <p align="RIGHT"><span lang="he">‎<a name="024">24</a> ‏שָׁ֤ם עֵילָם֙ וְכָל־הֲמוֹנָ֔הּ סְבִיב֖וֹת קְבֻרָתָ֑הּ כֻּלָּ֣ם חֲלָלִים֩ הַנֹּפְלִ֨ים בַּחֶ֜רֶב אֲ‍ֽשֶׁר־יָרְד֥וּ עֲרֵלִ֣ים׀ אֶל־אֶ֣רֶץ תַּחְתִּיּ֗וֹת אֲשֶׁ֨ר נָתְנ֤וּ חִתִּיתָם֙ בְּאֶ֣רֶץ חַיִּ֔ים וַיִּשְׂא֥וּ כְלִמָּתָ֖ם אֶת־י֥וֹרְדֵי בֽוֹר׃ </span></p>
 <p align="RIGHT"><span lang="he">‎<a name="025">25</a> ‏בְּת֣וֹךְ חֲ֠לָלִים נָתְנ֨וּ מִשְׁכָּ֥ב לָהּ֙ בְּכָל־הֲמוֹנָ֔הּ סְבִֽיבוֹתָ֖יו קִבְרֹתֶ֑הָ כֻּלָּ֣ם עֲרֵלִ֣ים חַלְלֵי־חֶ֡רֶב כִּֽי־נִתַּ֨ן חִתִּיתָ֜ם בְּאֶ֣רֶץ חַיִּ֗ים וַיִּשְׂא֤וּ כְלִמָּתָם֙ אֶת־י֣וֹרְדֵי ב֔וֹר בְּת֥וֹךְ חֲלָלִ֖ים נִתָּֽן׃ </span></p>
 <p align="RIGHT"><span lang="he">‎<a name="026">26</a> ‏שָׁ֣ם מֶ֤שֶׁךְ תֻּבַל֙ וְכָל־הֲמוֹנָ֔הּ סְבִֽיבוֹתָ֖יו קִבְרוֹתֶ֑יהָ כֻּלָּ֤ם עֲרֵלִים֙ מְחֻ֣לְלֵי חֶ֔רֶב כִּֽי־נָתְנ֥וּ חִתִּיתָ֖ם בְּאֶ֥רֶץ חַיִּֽים׃ </span></p>
 <p align="RIGHT"><span lang="he">‎<a name="027">27</a> ‏וְלֹ֤א יִשְׁכְּבוּ֙ אֶת־גִּבּוֹרִ֔ים נֹפְלִ֖ים מֵעֲרֵלִ֑ים אֲשֶׁ֣ר יָרְדֽוּ־שְׁא֣וֹל בִּכְלֵֽי־מִלְחַמְתָּם֩ וַיִּתְּנ֨וּ אֶת־חַרְבוֹתָ֜ם תַּ֣חַת רָאשֵׁיהֶ֗ם וַתְּהִ֤י עֲוֹֽנֹתָם֙ עַל־עַצְמוֹתָ֔ם כִּֽי־חִתִּ֥ית גִּבּוֹרִ֖ים בְּאֶ֥רֶץ חַיִּֽים׃ </span></p>
 <p align="RIGHT"><span lang="he">‎<a name="028">28</a> ‏וְאַתָּ֗ה בְּת֧וֹךְ עֲרֵלִ֛ים תִּשָּׁבַ֥ר וְתִשְׁכַּ֖ב אֶת־חַלְלֵי־חָֽרֶב׃ </span></p>
 <p align="RIGHT"><span lang="he">‎<a name="029">29</a> ‏שָׁ֣מָּה אֱד֗וֹם מְלָכֶ֙יהָ֙ וְכָל־נְשִׂיאֶ֔יהָ אֲשֶׁר־נִתְּנ֥וּ בִגְבוּרָתָ֖ם אֶת־חַלְלֵי־חָ֑רֶב הֵ֛מָּה אֶת־עֲרֵלִ֥ים יִשְׁכָּ֖בוּ וְאֶת־יֹ֥רְדֵי בֽוֹר׃ </span></p>
 <p align="RIGHT"><span lang="he">‎<a name="030">30</a> ‏שָׁ֣מָּה נְסִיכֵ֥י צָפ֛וֹן כֻּלָּ֖ם וְכָל־צִֽדֹנִ֑י אֲשֶׁר־יָרְד֣וּ אֶת־חֲלָלִ֗ים בְּחִתִּיתָ֑ם מִגְבֽוּרָתָם֙ בּוֹשִׁ֔ים וַיִּשְׁכְּב֤וּ עֲרֵלִים֙ אֶת־חַלְלֵי־חֶ֔רֶב וַיִּשְׂא֥וּ כְלִמָּתָ֖ם אֶת־י֥וֹרְדֵי בֽוֹר׃ </span></p>
 <p align="RIGHT"><span lang="he">‎<a name="031">31</a> ‏אוֹתָם֙ יִרְאֶ֣ה פַרְעֹ֔ה וְנִחַ֖ם עַל־כָּל־<font color="brown">המונה</font> <font color="blue">הֲמוֹנ֑וֹ<font color="red"><sup>m</sup></font></font> חַלְלֵי־חֶ֙רֶב֙ פַּרְעֹ֣ה וְכָל־חֵיל֔וֹ נְאֻ֖ם אֲדֹנָ֥י יְהוִֽה׃ </span></p>
 <p align="RIGHT"><span lang="he">‎<a name="032">32</a> ‏כִּֽי־נָתַ֥תִּי אֶת־<font color="brown">חתיתו</font> <font color="blue">חִתִּיתִ֖י<font color="red"><sup>9</sup></font></font> בְּאֶ֣רֶץ חַיִּ֑ים וְהֻשְׁכַּב֩ בְּת֨וֹךְ עֲרֵלִ֜ים אֶת־חַלְלֵי־חֶ֗רֶב פַּרְעֹה֙ וְכָל־הֲמוֹנֹ֔ה<font color="red"><sup>q</sup></font> נְאֻ֖ם אֲדֹנָ֥י יְהוִֽה׃ פ</span></p>
 </td>
 <td width="50%">
 <p>1 wayəhî bišətê ‘eśərēh šānâ bišənê-‘āśār ḥōḏeš bə’eḥāḏ l<sup>a</sup>ḥōḏeš hāyâ ḏəḇar-yəhwâ ’ēlay lē’mōr: </p>
 <p>2 ben-’āḏām śā’ qînâ ‘al-parə‘ōh meleḵə-miṣərayim wə’āmarətā ’ēlāyw kəfîr gwōyim niḏəmêṯā wə’atâ katannîm bayyammîm watāḡ<sup>a</sup>ḥ bənahărwōṯeyḵā watiḏəl<sup>a</sup>ḥ-mayim bəraḡəleyḵā watirəpōs nahărwōṯām: </p>
 <p>3 kōh ’āmar ’ăḏōnāy yəhwih ûfāraśətî ‘āleyḵā ’eṯ-rišətî biqəhal ‘ammîm rabîm wəhe‘ĕlûḵā bəḥerəmî: </p>
 <p>4 ûnəṭašətîḵā ḇā’āreṣ ‘al-pənê haśśāḏeh ’ăṭîleḵā wəhišəkanətî ‘āleyḵā kāl-‘wōf haššāmayim wəhiśəb<sup>a</sup>‘ətî mimməḵā ḥayyaṯ kāl-hā’āreṣ: </p>
 <p>5 wənāṯatî ’eṯ-bəśārəḵā ‘al-hehārîm ûmillē’ṯî hagē’āywōṯ rāmûṯeḵā: </p>
 <p>6 wəhišəqêṯî ’ereṣ ṣāfāṯəḵā midāməḵā ’el-hehārîm wa’ăfiqîm yimmālə’ûn mimmeḵḵā: </p>
 <p>7 wəḵissêṯî ḇəḵabwōṯəḵā šāmayim wəhiqədarətî ’eṯ-kōḵəḇêhem šemeš be‘ānān ’ăḵassennû wəyārēḥa lō’-yā’îr ’wōrwō: </p>
 <p>8 kāl-mə’wōrê ’wōr baššāmayim ’aqədîrēm ‘āleyḵā wənāṯatî ḥōšeḵə ‘al-’arəṣəḵā nə’um ’ăḏōnāy yəhwih: </p>
 <p>9 wəhiḵə‘asətî lēḇ ‘ammîm rabîm bahăḇî’î šiḇərəḵā bagwōyim ‘al-’ărāṣwōṯ ’ăšer lō’-yəḏ<sup>a</sup>‘ətām: </p>
 <p>10 wahăšimmwōṯî ‘āleyḵā ‘ammîm rabîm ûmaləḵêhem yiśə‘ărû ‘āleyḵā ś<sup>a</sup>‘ar bə‘wōfəfî ḥarəbî ‘al-pənêhem wəḥārəḏû lirəḡā‘îm ’îš lənafəšwō bəywōm mapaləteḵā: s</p>
 <p>11 kî kōh ’āmar ’ăḏōnāy yəhwih ḥereḇ meleḵə-bāḇel təḇwō’eḵā: </p>
 <p>12 bəḥarəḇwōṯ gibwōrîm ’apîl hămwōneḵā ‘ārîṣê ḡwōyim kullām wəšāḏəḏû ’eṯ-gə’wōn miṣərayim wənišəmaḏ kāl-hămwōnāh: </p>
 <p>13 wəha’ăḇaḏətî ’eṯ-kāl-bəhemətāh mē‘al mayim rabîm wəlō’ ṯiḏəlāḥēm reḡel-’āḏām ‘wōḏ ûfarəswōṯ bəhēmâ lō’ ṯiḏəlāḥēm: </p>
 <p>14 ’āz ’ašəqî‘a mêmêhem wənahărwōṯām kaššemen ’wōlîḵə nə’um ’ăḏōnāy yəhwih: </p>
 <p>15 bəṯitî ’eṯ-’ereṣ miṣərayim šəmāmâ ûnəšammâ ’ereṣ mimməlō’āh bəhakwōṯî ’eṯ-kāl-ywōšəḇê ḇāh wəyāḏə‘û kî-’ănî yəhwâ: </p>
 <p>16 qînâ hî’ wəqwōnənûhā bənwōṯ hagwōyim təqwōnēnnâ ’wōṯāh ‘al-miṣərayim wə‘al-kāl-hămwōnāh təqwōnēnnâ ’wōṯāh nə’um ’ăḏōnāy yəhwih: f</p>
 <p>17 wayəhî bišətê ‘eśərēh šānâ b<sup>a</sup>ḥămiššâ ‘āśār l<sup>a</sup>ḥōḏeš hāyâ ḏəḇar-yəhwâ ’ēlay lē’mōr: </p>
 <p>18 ben-’āḏām nəhēh ‘al-hămwōn miṣərayim wəhwōriḏēhû ’wōṯāh ûḇənwōṯ gwōyim ’adirim ’el-’ereṣ t<sup>a</sup>ḥətîywōṯ ’eṯ-ywōrəḏê ḇwōr: </p>
 <p>19 mimmî nā‘āmətā rəḏâ wəhāšəkəḇâ ’eṯ-‘ărēlîm: </p>
 <p>20 bəṯwōḵə ḥaləlê-ḥereḇ yipōlû ḥereḇ nitānâ māšəḵû ’wōṯāh wəḵāl-hămwōneyhā: </p>
 <p>21 yəḏabərû-lwō ’ēlê ḡibwōrîm mitwōḵə šə’wōl ’eṯ-‘ōzərāyw yārəḏû šāḵəḇû hā‘ărēlîm ḥaləlê-ḥāreḇ: </p>
 <p>22 šām ’aššûr wəḵāl-qəhālāh səḇîḇwōṯāyw qiḇərōṯāyw kullām ḥălālîm hannōfəlîm beḥāreḇ: </p>
 <p>23 ’ăšer nitənû qiḇərōṯeyhā bəyarəkəṯê-ḇwōr wayəhî qəhālāh səḇîḇwōṯ qəḇurāṯāh kullām ḥălālîm nōfəlîm b<sup>a</sup>ḥereḇ ’ăšer-nāṯənû ḥitîṯ bə’ereṣ ḥayyîm: </p>
 <p>24 šām ‘êlām wəḵāl-hămwōnāh səḇîḇwōṯ qəḇurāṯāh kullām ḥălālîm hannōfəlîm b<sup>a</sup>ḥereḇ ’ă‍šer-yārəḏû ‘ărēlîm| ’el-’ereṣ t<sup>a</sup>ḥətîywōṯ ’ăšer nāṯənû ḥitîṯām bə’ereṣ ḥayyîm wayyiśə’û ḵəlimmāṯām ’eṯ-ywōrəḏê ḇwōr: </p>
 <p>25 bəṯwōḵə ḥălālîm nāṯənû mišəkāḇ lāh bəḵāl-hămwōnāh səḇîḇwōṯāyw qiḇərōṯehā kullām ‘ărēlîm ḥaləlê-ḥereḇ kî-nitan ḥitîṯām bə’ereṣ ḥayyîm wayyiśə’û ḵəlimmāṯām ’eṯ-ywōrəḏê ḇwōr bəṯwōḵə ḥălālîm nitān: </p>
 <p>26 šām mešeḵə tuḇal wəḵāl-hămwōnāh səḇîḇwōṯāyw qiḇərwōṯeyhā kullām ‘ărēlîm məḥuləlê ḥereḇ kî-nāṯənû ḥitîṯām bə’ereṣ ḥayyîm: </p>
 <p>27 wəlō’ yišəkəḇû ’eṯ-gibwōrîm nōfəlîm mē‘ărēlîm ’ăšer yārəḏû-šə’wōl biḵəlê-miləḥamətām wayyitənû ’eṯ-ḥarəḇwōṯām t<sup>a</sup>ḥaṯ rā’šêhem watəhî ‘ăwōnōṯām ‘al-‘aṣəmwōṯām kî-ḥitîṯ gibwōrîm bə’ereṣ ḥayyîm: </p>
 <p>28 wə’atâ bəṯwōḵə ‘ărēlîm tiššāḇar wəṯišəkaḇ ’eṯ-ḥaləlê-ḥāreḇ: </p>
 <p>29 šāmmâ ’ĕḏwōm məlāḵeyhā wəḵāl-nəśî’eyhā ’ăšer-nitənû ḇiḡəḇûrāṯām ’eṯ-ḥaləlê-ḥāreḇ hēmmâ ’eṯ-‘ărēlîm yišəkāḇû wə’eṯ-yōrəḏê ḇwōr: </p>
 <p>30 šāmmâ nəsîḵê ṣāfwōn kullām wəḵāl-ṣiḏōnî ’ăšer-yārəḏû ’eṯ-ḥălālîm bəḥitîṯām miḡəḇûrāṯām bwōšîm wayyišəkəḇû ‘ărēlîm ’eṯ-ḥaləlê-ḥereḇ wayyiśə’û ḵəlimmāṯām ’eṯ-ywōrəḏê ḇwōr: </p>
 <p>31 ’wōṯām yirə’eh farə‘ōh wəniḥam ‘al-kāl-<font color="brown">hămwōnōh</font> <font color="blue">hămwōnwō<font color="red"><sup>m</sup></font></font> ḥaləlê-ḥereḇ parə‘ōh wəḵāl-ḥêlwō nə’um ’ăḏōnāy yəhwih: </p>
 <p>32 kî-nāṯatî ’eṯ-<font color="brown">ḥitîṯwō</font> <font color="blue">ḥitîṯî<font color="red"><sup>9</sup></font></font> bə’ereṣ ḥayyîm wəhušəkaḇ bəṯwōḵə ‘ărēlîm ’eṯ-ḥaləlê-ḥereḇ parə‘ōh wəḵāl-hămwōnōh<font color="red"><sup>q</sup></font> nə’um ’ăḏōnāy yəhwih: f</p>
 </td>
 </tr></table>
 <p></p><hr>
 <center>
 <a href="eze033.htm">Next: Ezekiel (Yechezqel) Chapter 33</a></center>
 </body>