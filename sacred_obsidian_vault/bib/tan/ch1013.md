<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/ch1013.htm">Polyglot</a> 
 <a href="../kjv/ch1013.htm">KJV</a> 
 <a href="../sep/ch1013.htm">Sep</a> 
 <a href="../vul/ch1013.htm">Vul</a> 
 
 <br>
 <br><a href="ch1.htm">1 Chronicles (1 Divrey Yamim) Index</a><br>
  
 <a href="ch1012.htm">Previous</a> 
 <a href="ch1014.htm">Next</a> 
 </center>
 <hr>
 
 <h3 align="CENTER">Tanach (Hebrew): 1 Chronicles (1 Divrey Yamim) Chapter 13</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיִּוָּעַ֣ץ דָּוִ֗יד עִם־שָׂרֵ֧י הָאֲלָפִ֛ים וְהַמֵּא֖וֹת לְכָל־נָגִֽיד׃ </span></p>
 <p align="RIGHT"><span lang="he">‎<a name="002">2</a> ‏וַיֹּ֨אמֶר דָּוִ֜יד לְכֹ֣ל׀ קְהַ֣ל יִשְׂרָאֵ֗ל אִם־עֲלֵיכֶ֨ם ט֜וֹב וּמִן־יְהוָ֣ה אֱלֹהֵ֗ינוּ נִפְרְצָה֙ נִשְׁלְחָ֞ה עַל־אַחֵ֣ינוּ הַנִּשְׁאָרִ֗ים בְּכֹל֙ אַרְצ֣וֹת יִשְׂרָאֵ֔ל וְעִמָּהֶ֛ם הַכֹּהֲנִ֥ים וְהַלְוִיִּ֖ם בְּעָרֵ֣י מִגְרְשֵׁיהֶ֑ם וְיִקָּבְצ֖וּ אֵלֵֽינוּ׃ </span></p>
 <p align="RIGHT"><span lang="he">‎<a name="003">3</a> ‏וְנָסֵ֛בָּה אֶת־אֲר֥וֹן אֱלֹהֵ֖ינוּ אֵלֵ֑ינוּ כִּי־לֹ֥א דְרַשְׁנֻ֖הוּ בִּימֵ֥י שָׁאֽוּל׃ </span></p>
 <p align="RIGHT"><span lang="he">‎<a name="004">4</a> ‏וַיֹּאמְר֥וּ כָֽל־הַקָּהָ֖ל לַעֲשׂ֣וֹת כֵּ֑ן כִּֽי־יָשַׁ֥ר הַדָּבָ֖ר בְּעֵינֵ֥י כָל־הָעָֽם׃ </span></p>
 <p align="RIGHT"><span lang="he">‎<a name="005">5</a> ‏וַיַּקְהֵ֤ל דָּוִיד֙ אֶת־כָּל־יִשְׂרָאֵ֔ל מִן־שִׁיח֥וֹר מִצְרַ֖יִם וְעַד־לְב֣וֹא חֲמָ֑ת לְהָבִיא֙ אֶת־אֲר֣וֹן הָאֱלֹהִ֔ים מִקִּרְיַ֖ת יְעָרִֽים׃ </span></p>
 <p align="RIGHT"><span lang="he">‎<a name="006">6</a> ‏וַיַּ֨עַל דָּוִ֤יד וְכָל־יִשְׂרָאֵל֙ בַּעֲלָ֔תָה אֶל־קִרְיַ֥ת יְעָרִ֖ים אֲשֶׁ֣ר לִיהוּדָ֑ה לְהַעֲל֣וֹת מִשָּׁ֗ם אֵת֩ אֲר֨וֹן הָאֱלֹהִ֧ים׀ יְהוָ֛ה יוֹשֵׁ֥ב הַכְּרוּבִ֖ים אֲשֶׁר־נִקְרָ֥א שֵֽׁם׃ </span></p>
 <p align="RIGHT"><span lang="he">‎<a name="007">7</a> ‏וַיַּרְכִּ֜יבוּ אֶת־אֲר֤וֹן הָאֱלֹהִים֙ עַל־עֲגָלָ֣ה חֲדָשָׁ֔ה מִבֵּ֖ית אֲבִינָדָ֑ב וְעֻזָּ֣א וְאַחְי֔וֹ נֹהֲגִ֖ים בָּעֲגָלָֽה׃ </span></p>
 <p align="RIGHT"><span lang="he">‎<a name="008">8</a> ‏וְדָוִ֣יד וְכָל־יִשְׂרָאֵ֗ל מְשַׂחֲקִ֛ים לִפְנֵ֥י הָאֱלֹהִ֖ים בְּכָל־עֹ֑ז וּבְשִׁירִ֤ים וּבְכִנֹּרוֹת֙ וּבִנְבָלִ֣ים וּבְתֻפִּ֔ים וּבִמְצִלְתַּ֖יִם וּבַחֲצֹצְרֽוֹת׃ </span></p>
 <p align="RIGHT"><span lang="he">‎<a name="009">9</a> ‏וַיָּבֹ֖אוּ עַד־גֹּ֣רֶן כִּידֹ֑ן וַיִּשְׁלַ֨ח עֻזָּ֜א אֶת־יָד֗וֹ לֶאֱחֹז֙ אֶת־הָ֣אָר֔וֹן כִּ֥י שָֽׁמְט֖וּ הַבָּקָֽר׃ </span></p>
 <p align="RIGHT"><span lang="he">‎<a name="010">10</a> ‏וַיִּֽחַר־אַ֤ף יְהוָה֙ בְּעֻזָּ֔א וַיַּכֵּ֕הוּ עַ֛ל אֲשֶׁר־שָׁלַ֥ח יָד֖וֹ עַל־הָאָר֑וֹן וַיָּ֥מָת שָׁ֖ם לִפְנֵ֥י אֱלֹהִֽים׃ </span></p>
 <p align="RIGHT"><span lang="he">‎<a name="011">11</a> ‏וַיִּ֣חַר לְדָוִ֔יד כִּֽי־פָרַ֧ץ יְהוָ֛ה פֶּ֖רֶץ בְּעֻזָּ֑א וַיִּקְרָ֞א לַמָּק֤וֹם הַהוּא֙ פֶּ֣רֶץ עֻזָּ֔א עַ֖ד הַיּ֥וֹם הַזֶּֽה׃ </span></p>
 <p align="RIGHT"><span lang="he">‎<a name="012">12</a> ‏וַיִּירָ֤א דָוִיד֙ אֶת־הָ֣אֱלֹהִ֔ים בַּיּ֥וֹם הַה֖וּא לֵאמֹ֑ר הֵ֚יךְ אָבִ֣יא אֵלַ֔י אֵ֖ת אֲר֥וֹן הָאֱלֹהִֽים׃ </span></p>
 <p align="RIGHT"><span lang="he">‎<a name="013">13</a> ‏וְלֹֽא־הֵסִ֨יר דָּוִ֧יד אֶת־הָאָר֛וֹן אֵלָ֖יו אֶל־עִ֣יר דָּוִ֑יד וַיַּטֵּ֕הוּ אֶל־בֵּ֥ית עֹבֵֽד־אֱדֹ֖ם הַגִּתִּֽי׃ </span></p>
 <p align="RIGHT"><span lang="he">‎<a name="014">14</a> ‏וַיֵּשֶׁב֩ אֲר֨וֹן הָאֱלֹהִ֜ים עִם־בֵּ֨ית עֹבֵ֥ד אֱדֹ֛ם בְּבֵית֖וֹ שְׁלֹשָׁ֣ה חֳדָשִׁ֑ים וַיְבָ֧רֶךְ יְהוָ֛ה אֶת־בֵּ֥ית עֹבֵֽד־אֱדֹ֖ם וְאֶת־כָּל־אֲשֶׁר־לֽוֹ׃ פ</span></p>
 </td>
 <td width="50%">
 <p>1 wayyiûā‘aṣ dāwîḏ ‘im-śārê hā’ălāfîm wəhammē’wōṯ ləḵāl-nāḡîḏ: </p>
 <p>2 wayyō’mer dāwîḏ ləḵōl| qəhal yiśərā’ēl ’im-‘ălêḵem ṭwōḇ ûmin-yəhwâ ’ĕlōhênû nifərəṣâ nišələḥâ ‘al-’<sup>a</sup>ḥênû hannišə’ārîm bəḵōl ’arəṣwōṯ yiśərā’ēl wə‘immâem hakōhănîm wəhaləwîyim bə‘ārê miḡərəšêhem wəyiqqāḇəṣû ’ēlênû: </p>
 <p>3 wənāsēbâ ’eṯ-’ărwōn ’ĕlōhênû ’ēlênû kî-lō’ ḏərašənuhû bîmê šā’ûl: </p>
 <p>4 wayyō’mərû ḵāl-haqqâāl l<sup>a</sup>‘ăśwōṯ kēn kî-yāšar hadāḇār bə‘ênê ḵāl-hā‘ām: </p>
 <p>5 wayyaqəhēl dāwîḏ ’eṯ-kāl-yiśərā’ēl min-šîḥwōr miṣərayim wə‘aḏ-ləḇwō’ ḥămāṯ ləhāḇî’ ’eṯ-’ărwōn hā’ĕlōhîm miqqirəyaṯ yə‘ārîm: </p>
 <p>6 wayy<sup>a</sup>‘al dāwîḏ wəḵāl-yiśərā’ēl b<sup>a</sup>‘ălāṯâ ’el-qirəyaṯ yə‘ārîm ’ăšer lîhûḏâ ləh<sup>a</sup>‘ălwōṯ miššām ’ēṯ ’ărwōn hā’ĕlōhîm| yəhwâ ywōšēḇ hakərûḇîm ’ăšer-niqərā’ šēm: </p>
 <p>7 wayyarəkîḇû ’eṯ-’ărwōn hā’ĕlōhîm ‘al-‘ăḡālâ ḥăḏāšâ mibêṯ ’ăḇînāḏāḇ wə‘uzzā’ wə’<sup>a</sup>ḥəywō nōhăḡîm bā‘ăḡālâ: </p>
 <p>8 wəḏāwîḏ wəḵāl-yiśərā’ēl məś<sup>a</sup>ḥăqîm lifənê hā’ĕlōhîm bəḵāl-‘ōz ûḇəšîrîm ûḇəḵinnōrwōṯ ûḇinəḇālîm ûḇəṯupîm ûḇiməṣilətayim ûḇ<sup>a</sup>ḥăṣōṣərwōṯ: </p>
 <p>9 wayyāḇō’û ‘aḏ-gōren kîḏōn wayyišəl<sup>a</sup>ḥ ‘uzzā’ ’eṯ-yāḏwō le’ĕḥōz ’eṯ-hā’ārwōn kî šāməṭû habāqār: </p>
 <p>10 wayyiḥar-’af yəhwâ bə‘uzzā’ wayyakēhû ‘al ’ăšer-šāl<sup>a</sup>ḥ yāḏwō ‘al-hā’ārwōn wayyāmāṯ šām lifənê ’ĕlōhîm: </p>
 <p>11 wayyiḥar ləḏāwîḏ kî-fāraṣ yəhwâ pereṣ bə‘uzzā’ wayyiqərā’ lammāqwōm hahû’ pereṣ ‘uzzā’ ‘aḏ hayywōm hazzeh: </p>
 <p>12 wayyîrā’ ḏāwîḏ ’eṯ-hā’ĕlōhîm bayywōm hahû’ lē’mōr hêḵə ’āḇî’ ’ēlay ’ēṯ ’ărwōn hā’ĕlōhîm: </p>
 <p>13 wəlō’-hēsîr dāwîḏ ’eṯ-hā’ārwōn ’ēlāyw ’el-‘îr dāwîḏ wayyaṭṭēhû ’el-bêṯ ‘ōḇēḏ-’ĕḏōm hagitî: </p>
 <p>14 wayyēšeḇ ’ărwōn hā’ĕlōhîm ‘im-bêṯ ‘ōḇēḏ ’ĕḏōm bəḇêṯwō šəlōšâ ḥŏḏāšîm wayəḇāreḵə yəhwâ ’eṯ-bêṯ ‘ōḇēḏ-’ĕḏōm wə’eṯ-kāl-’ăšer-lwō: f</p>
 </td>
 </tr></table>
 <p></p><hr>
 <center>
 <a href="ch1014.htm">Next: 1 Chronicles (1 Divrey Yamim) Chapter 14</a></center>
 </body>