<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa146.htm">Polyglot</a> 
 <a href="../kjv/psa146.htm">KJV</a> 
 <a href="../sep/psa146.htm">Sep</a> 
 <a href="../vul/psa146.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa145.htm">Previous</a> 
 <a href="psa147.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 146</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏הַֽלְלוּ־יָ֡הּ הַלְלִ֥י נַ֝פְשִׁ֗י אֶת־יְהוָֽה׃ </span></p>
 <p align="RIGHT"><span lang="he">‎<a name="002">2</a> ‏אֲהַלְלָ֣ה יְהוָ֣ה בְּחַיָּ֑י אֲזַמְּרָ֖ה לֵֽאלֹהַ֣י בְּעוֹדִֽי׃ </span></p>
 <p align="RIGHT"><span lang="he">‎<a name="003">3</a> ‏אַל־תִּבְטְח֥וּ בִנְדִיבִ֑ים בְּבֶן־אָדָ֓ם׀ שֶׁ֤אֵֽין ל֥וֹ תְשׁוּעָֽה׃ </span></p>
 <p align="RIGHT"><span lang="he">‎<a name="004">4</a> ‏תֵּצֵ֣א ר֭וּחוֹ יָשֻׁ֣ב לְאַדְמָת֑וֹ בַּיּ֥וֹם הַ֝ה֗וּא אָבְד֥וּ עֶשְׁתֹּנֹתָֽיו׃ </span></p>
 <p align="RIGHT"><span lang="he">‎<a name="005">5</a> ‏אַשְׁרֵ֗י שֶׁ֤אֵ֣ל יַעֲקֹ֣ב בְּעֶזְר֑וֹ שִׂ֝בְר֗וֹ עַל־יְהוָ֥ה אֱלֹהָֽיו׃ </span></p>
 <p align="RIGHT"><span lang="he">‎<a name="006">6</a> ‏עֹשֶׂ֤ה׀ שָׁ֘מַ֤יִם וָאָ֗רֶץ אֶת־הַיָּ֥ם וְאֶת־כָּל־אֲשֶׁר־בָּ֑ם הַשֹּׁמֵ֖ר אֱמֶ֣ת לְעוֹלָֽם׃ </span></p>
 <p align="RIGHT"><span lang="he">‎<a name="007">7</a> ‏עֹשֶׂ֤ה מִשְׁפָּ֨ט׀ לָעֲשׁוּקִ֗ים נֹתֵ֣ן לֶ֭חֶם לָרְעֵבִ֑ים יְ֝הוָ֗ה מַתִּ֥יר אֲסוּרִֽים׃ </span></p>
 <p align="RIGHT"><span lang="he">‎<a name="008">8</a> ‏יְהוָ֤ה׀ פֹּ֘קֵ֤חַ עִוְרִ֗ים יְ֭הוָה זֹקֵ֣ף כְּפוּפִ֑ים יְ֝הוָ֗ה אֹהֵ֥ב צַדִּיקִֽים׃ </span></p>
 <p align="RIGHT"><span lang="he">‎<a name="009">9</a> ‏יְהוָ֤ה׀ שֹׁ֘מֵ֤ר אֶת־גֵּרִ֗ים יָת֣וֹם וְאַלְמָנָ֣ה יְעוֹדֵ֑ד וְדֶ֖רֶךְ רְשָׁעִ֣ים יְעַוֵּֽת׃ </span></p>
 <p align="RIGHT"><span lang="he">‎<a name="010">10</a> ‏יִמְלֹ֤ךְ יְהוָ֨ה׀ לְעוֹלָ֗ם אֱלֹהַ֣יִךְ צִ֭יּוֹן לְדֹ֥ר וָדֹ֗ר הַֽלְלוּ־יָֽהּ׃ </span></p>
 </td>
 <td width="50%">
 <p>1 haləlû-yāh haləlî nafəšî ’eṯ-yəhwâ: </p>
 <p>2 ’ăhaləlâ yəhwâ bəḥayyāy ’ăzammərâ lē’lōhay bə‘wōḏî: </p>
 <p>3 ’al-tiḇəṭəḥû ḇinəḏîḇîm bəḇen-’āḏām| še’ên lwō ṯəšû‘â: </p>
 <p>4 tēṣē’ rûḥwō yāšuḇ lə’aḏəmāṯwō bayywōm hahû’ ’āḇəḏû ‘ešətōnōṯāyw: </p>
 <p>5 ’ašərê še’ēl y<sup>a</sup>‘ăqōḇ bə‘ezərwō śiḇərwō ‘al-yəhwâ ’ĕlōhāyw: </p>
 <p>6 ‘ōśeh| šāmayim wā’āreṣ ’eṯ-hayyām wə’eṯ-kāl-’ăšer-bām haššōmēr ’ĕmeṯ lə‘wōlām: </p>
 <p>7 ‘ōśeh mišəpāṭ| lā‘ăšûqîm nōṯēn leḥem lārə‘ēḇîm yəhwâ matîr ’ăsûrîm: </p>
 <p>8 yəhwâ| pōqēḥa ‘iwərîm yəhwâ zōqēf kəfûfîm yəhwâ ’ōhēḇ ṣadîqîm: </p>
 <p>9 yəhwâ| šōmēr ’eṯ-gērîm yāṯwōm wə’aləmānâ yə‘wōḏēḏ wəḏereḵə rəšā‘îm yə‘aûēṯ: </p>
 <p>10 yiməlōḵə yəhwâ| lə‘wōlām ’ĕlōhayiḵə ṣîywōn ləḏōr wāḏōr haləlû-yāh: </p>
 </td>
 </tr></table>
 <p></p><hr>
 <center>
 <a href="psa147.htm">Next: Psalms (Tehilim) Chapter 147</a></center>
 </body>