<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jdg010.htm">Polyglot</a> 
 <a href="../kjv/jdg010.htm">KJV</a> 
 <a href="../sep/jdb010.htm">Sep:JdB</a> 
 <a href="../sep/jda010.htm">Sep:JdA</a> 
 <a href="../vul/jdg010.htm">Vul</a> 
 
 <br>
 <br><a href="jdg.htm">Judges (Shoftim) Index</a><br>
  
 <a href="jdg009.htm">Previous</a> 
 <a href="jdg011.htm">Next</a> 
 </center>
 <hr>
 
 <h3 align="CENTER">Tanach (Hebrew): Judges (Shoftim) Chapter 10</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיָּקָם֩ אַחֲרֵ֨י אֲבִימֶ֜לֶךְ לְהוֹשִׁ֣יעַ אֶת־יִשְׂרָאֵ֗ל תּוֹלָ֧ע בֶּן־פּוּאָ֛ה בֶּן־דּוֹד֖וֹ אִ֣ישׁ יִשָּׂשכָ֑ר וְהֽוּא־יֹשֵׁ֥ב בְּשָׁמִ֖יר בְּהַ֥ר אֶפְרָֽיִם׃ </span></p>
 <p align="RIGHT"><span lang="he">‎<a name="002">2</a> ‏וַיִּשְׁפֹּט֙ אֶת־יִשְׂרָאֵ֔ל עֶשְׂרִ֥ים וְשָׁלֹ֖שׁ שָׁנָ֑ה וַיָּ֖מָת וַיִּקָּבֵ֥ר בְּשָׁמִֽיר׃ פ</span></p>
 <p align="RIGHT"><span lang="he">‎<a name="003">3</a> ‏וַיָּ֣קָם אַחֲרָ֔יו יָאִ֖יר הַגִּלְעָדִ֑י וַיִּשְׁפֹּט֙ אֶת־יִשְׂרָאֵ֔ל עֶשְׂרִ֥ים וּשְׁתַּ֖יִם שָׁנָֽה׃ </span></p>
 <p align="RIGHT"><span lang="he">‎<a name="004">4</a> ‏וַֽיְהִי־ל֞וֹ שְׁלֹשִׁ֣ים בָּנִ֗ים רֹֽכְבִים֙ עַל־שְׁלֹשִׁ֣ים עֲיָרִ֔ים וּשְׁלֹשִׁ֥ים עֲיָרִ֖ים לָהֶ֑ם לָהֶ֞ם יִקְרְא֣וּ׀ חַוֹּ֣ת יָאִ֗יר עַ֚ד הַיּ֣וֹם הַזֶּ֔ה אֲשֶׁ֖ר בְּאֶ֥רֶץ הַגִּלְעָֽד׃ </span></p>
 <p align="RIGHT"><span lang="he">‎<a name="005">5</a> ‏וַיָּ֣מָת יָאִ֔יר וַיִּקָּבֵ֖ר בְּקָמֽוֹן׃ פ</span></p>
 <p align="RIGHT"><span lang="he">‎<a name="006">6</a> ‏וַיֹּסִ֣פוּ׀ בְּנֵ֣י יִשְׂרָאֵ֗ל לַעֲשׂ֣וֹת הָרַע֮ בְּעֵינֵ֣י יְהוָה֒ וַיַּעַבְד֣וּ אֶת־הַבְּעָלִ֣ים וְאֶת־הָעַשְׁתָּר֡וֹת וְאֶת־אֱלֹהֵ֣י אֲרָם֩ וְאֶת־אֱלֹהֵ֨י צִיד֜וֹן וְאֵ֣ת׀ אֱלֹהֵ֣י מוֹאָ֗ב וְאֵת֙ אֱלֹהֵ֣י בְנֵי־עַמּ֔וֹן וְאֵ֖ת אֱלֹהֵ֣י פְלִשְׁתִּ֑ים וַיַּעַזְב֥וּ אֶת־יְהוָ֖ה וְלֹ֥א עֲבָדֽוּהוּ׃ </span></p>
 <p align="RIGHT"><span lang="he">‎<a name="007">7</a> ‏וַיִּֽחַר־אַ֥ף יְהוָ֖ה בְּיִשְׂרָאֵ֑ל וַֽיִּמְכְּרֵם֙ בְּיַד־פְּלִשְׁתִּ֔ים וּבְיַ֖ד בְּנֵ֥י עַמּֽוֹן׃ </span></p>
 <p align="RIGHT"><span lang="he">‎<a name="008">8</a> ‏וַֽיִּרְעֲצ֤וּ וַיְרֹֽצְצוּ֙ אֶת־בְּנֵ֣י יִשְׂרָאֵ֔ל בַּשָּׁנָ֖ה הַהִ֑יא שְׁמֹנֶ֨ה עֶשְׂרֵ֜ה שָׁנָ֗ה אֶֽת־כָּל־בְּנֵ֤י יִשְׂרָאֵל֙ אֲשֶׁר֙ בְּעֵ֣בֶר הַיַּרְדֵּ֔ן בְּאֶ֥רֶץ הָאֱמֹרִ֖י אֲשֶׁ֥ר בַּגִּלְעָֽד׃ </span></p>
 <p align="RIGHT"><span lang="he">‎<a name="009">9</a> ‏וַיַּעַבְר֤וּ בְנֵֽי־עַמּוֹן֙ אֶת־הַיַּרְדֵּ֔ן לְהִלָּחֵ֛ם גַּם־בִּיהוּדָ֥ה וּבְבִנְיָמִ֖ין וּבְבֵ֣ית אֶפְרָ֑יִם וַתֵּ֥צֶר לְיִשְׂרָאֵ֖ל מְאֹֽד׃ </span></p>
 <p align="RIGHT"><span lang="he">‎<a name="010">10</a> ‏וַֽיִּזְעֲקוּ֙ בְּנֵ֣י יִשְׂרָאֵ֔ל אֶל־יְהוָ֖ה לֵאמֹ֑ר חָטָ֣אנוּ לָ֔ךְ וְכִ֤י עָזַ֙בְנוּ֙ אֶת־אֱלֹהֵ֔ינוּ וַֽנַּעֲבֹ֖ד אֶת־הַבְּעָלִֽים׃ פ</span></p>
 <p align="RIGHT"><span lang="he">‎<a name="011">11</a> ‏וַ֥יֹּאמֶר יְהוָ֖ה אֶל־בְּנֵ֣י יִשְׂרָאֵ֑ל הֲלֹ֤א מִמִּצְרַ֙יִם֙ וּמִן־הָ֣אֱמֹרִ֔י וּמִן־בְּנֵ֥י עַמּ֖וֹן וּמִן־פְּלִשְׁתִּֽים׃ </span></p>
 <p align="RIGHT"><span lang="he">‎<a name="012">12</a> ‏וְצִידוֹנִ֤ים וַֽעֲמָלֵק֙ וּמָע֔וֹן לָחֲצ֖וּ אֶתְכֶ֑ם וַתִּצְעֲק֣וּ אֵלַ֔י וָאוֹשִׁ֥יעָה אֶתְכֶ֖ם מִיָּדָֽם׃ </span></p>
 <p align="RIGHT"><span lang="he">‎<a name="013">13</a> ‏וְאַתֶּם֙ עֲזַבְתֶּ֣ם אוֹתִ֔י וַתַּעַבְד֖וּ אֱלֹהִ֣ים אֲחֵרִ֑ים לָכֵ֥ן לֹֽא־אוֹסִ֖יף לְהוֹשִׁ֥יעַ אֶתְכֶֽם׃ </span></p>
 <p align="RIGHT"><span lang="he">‎<a name="014">14</a> ‏לְכ֗וּ וְזַֽעֲקוּ֙ אֶל־הָ֣אֱלֹהִ֔ים אֲשֶׁ֥ר בְּחַרְתֶּ֖ם בָּ֑ם הֵ֛מָּה יוֹשִׁ֥יעוּ לָכֶ֖ם בְּעֵ֥ת צָרַתְכֶֽם׃ </span></p>
 <p align="RIGHT"><span lang="he">‎<a name="015">15</a> ‏וַיֹּאמְר֨וּ בְנֵי־יִשְׂרָאֵ֤ל אֶל־יְהוָה֙ חָטָ֔אנוּ עֲשֵׂה־אַתָּ֣ה לָ֔נוּ כְּכָל־הַטּ֖וֹב בְּעֵינֶ֑יךָ אַ֛ךְ הַצִּילֵ֥נוּ נָ֖א הַיּ֥וֹם הַזֶּֽה׃ </span></p>
 <p align="RIGHT"><span lang="he">‎<a name="016">16</a> ‏וַיָּסִ֜ירוּ אֶת־אֱלֹהֵ֤י הַנֵּכָר֙ מִקִּרְבָּ֔ם וַיַּעַבְד֖וּ אֶת־יְהוָ֑ה וַתִּקְצַ֥ר נַפְשׁ֖וֹ בַּעֲמַ֥ל יִשְׂרָאֵֽל׃ פ</span></p>
 <p align="RIGHT"><span lang="he">‎<a name="017">17</a> ‏וַיִּצָּֽעֲקוּ֙ בְּנֵ֣י עַמּ֔וֹן וַֽיַּחֲנ֖וּ בַּגִּלְעָ֑ד וַיֵּאָֽסְפוּ֙ בְּנֵ֣י יִשְׂרָאֵ֔ל וַֽיַּחֲנ֖וּ בַּמִּצְפָּֽה׃ </span></p>
 <p align="RIGHT"><span lang="he">‎<a name="018">18</a> ‏וַיֹּאמְר֨וּ הָעָ֜ם שָׂרֵ֤י גִלְעָד֙ אִ֣ישׁ אֶל־רֵעֵ֔הוּ מִ֣י הָאִ֔ישׁ אֲשֶׁ֣ר יָחֵ֔ל לְהִלָּחֵ֖ם בִּבְנֵ֣י עַמּ֑וֹן יִֽהְיֶ֣ה לְרֹ֔אשׁ לְכֹ֖ל יֹשְׁבֵ֥י גִלְעָֽד׃ פ</span></p>
 </td>
 <td width="50%">
 <p>1 wayyāqām ’<sup>a</sup>ḥărê ’ăḇîmeleḵə ləhwōšî‘a ’eṯ-yiśərā’ēl twōlā‘ ben-pû’â ben-dwōḏwō ’îš yiśśāsḵār wəhû’-yōšēḇ bəšāmîr bəhar ’efərāyim: </p>
 <p>2 wayyišəpōṭ ’eṯ-yiśərā’ēl ‘eśərîm wəšālōš šānâ wayyāmāṯ wayyiqqāḇēr bəšāmîr: f</p>
 <p>3 wayyāqām ’<sup>a</sup>ḥărāyw yā’îr hagilə‘āḏî wayyišəpōṭ ’eṯ-yiśərā’ēl ‘eśərîm ûšətayim šānâ: </p>
 <p>4 wayəhî-lwō šəlōšîm bānîm rōḵəḇîm ‘al-šəlōšîm ‘ăyārîm ûšəlōšîm ‘ăyārîm lâem lâem yiqərə’û| ḥaûōṯ yā’îr ‘aḏ hayywōm hazzeh ’ăšer bə’ereṣ hagilə‘āḏ: </p>
 <p>5 wayyāmāṯ yā’îr wayyiqqāḇēr bəqāmwōn: f</p>
 <p>6 wayyōsifû| bənê yiśərā’ēl l<sup>a</sup>‘ăśwōṯ hār<sup>a</sup>‘ bə‘ênê yəhwâ wayy<sup>a</sup>‘aḇəḏû ’eṯ-habə‘ālîm wə’eṯ-hā‘ašətārwōṯ wə’eṯ-’ĕlōhê ’ărām wə’eṯ-’ĕlōhê ṣîḏwōn wə’ēṯ| ’ĕlōhê mwō’āḇ wə’ēṯ ’ĕlōhê ḇənê-‘ammwōn wə’ēṯ ’ĕlōhê fəlišətîm wayy<sup>a</sup>‘azəḇû ’eṯ-yəhwâ wəlō’ ‘ăḇāḏûhû: </p>
 <p>7 wayyiḥar-’af yəhwâ bəyiśərā’ēl wayyiməkərēm bəyaḏ-pəlišətîm ûḇəyaḏ bənê ‘ammwōn: </p>
 <p>8 wayyirə‘ăṣû wayərōṣəṣû ’eṯ-bənê yiśərā’ēl baššānâ hahî’ šəmōneh ‘eśərēh šānâ ’eṯ-kāl-bənê yiśərā’ēl ’ăšer bə‘ēḇer hayyarədēn bə’ereṣ hā’ĕmōrî ’ăšer bagilə‘āḏ: </p>
 <p>9 wayy<sup>a</sup>‘aḇərû ḇənê-‘ammwōn ’eṯ-hayyarədēn ləhillāḥēm gam-bîhûḏâ ûḇəḇinəyāmîn ûḇəḇêṯ ’efərāyim watēṣer ləyiśərā’ēl mə’ōḏ: </p>
 <p>10 wayyizə‘ăqû bənê yiśərā’ēl ’el-yəhwâ lē’mōr ḥāṭā’nû lāḵə wəḵî ‘āzaḇənû ’eṯ-’ĕlōhênû wann<sup>a</sup>‘ăḇōḏ ’eṯ-habə‘ālîm: f</p>
 <p>11 wayyō’mer yəhwâ ’el-bənê yiśərā’ēl hălō’ mimmiṣərayim ûmin-hā’ĕmōrî ûmin-bənê ‘ammwōn ûmin-pəlišətîm: </p>
 <p>12 wəṣîḏwōnîm w<sup>a</sup>‘ămālēq ûmā‘wōn lāḥăṣû ’eṯəḵem watiṣə‘ăqû ’ēlay wā’wōšî‘â ’eṯəḵem mîyāḏām: </p>
 <p>13 wə’atem ‘ăzaḇətem ’wōṯî wat<sup>a</sup>‘aḇəḏû ’ĕlōhîm ’ăḥērîm lāḵēn lō’-’wōsîf ləhwōšî‘a ’eṯəḵem: </p>
 <p>14 ləḵû wəz<sup>a</sup>‘ăqû ’el-hā’ĕlōhîm ’ăšer bəḥarətem bām hēmmâ ywōšî‘û lāḵem bə‘ēṯ ṣāraṯəḵem: </p>
 <p>15 wayyō’mərû ḇənê-yiśərā’ēl ’el-yəhwâ ḥāṭā’nû ‘ăśēh-’atâ lānû kəḵāl-haṭṭwōḇ bə‘êneyḵā ’aḵə haṣṣîlēnû nā’ hayywōm hazzeh: </p>
 <p>16 wayyāsîrû ’eṯ-’ĕlōhê hannēḵār miqqirəbām wayy<sup>a</sup>‘aḇəḏû ’eṯ-yəhwâ watiqəṣar nafəšwō b<sup>a</sup>‘ămal yiśərā’ēl: f</p>
 <p>17 wayyiṣṣā‘ăqû bənê ‘ammwōn wayy<sup>a</sup>ḥănû bagilə‘āḏ wayyē’āsəfû bənê yiśərā’ēl wayy<sup>a</sup>ḥănû bammiṣəpâ: </p>
 <p>18 wayyō’mərû hā‘ām śārê ḡilə‘āḏ ’îš ’el-rē‘ēhû mî hā’îš ’ăšer yāḥēl ləhillāḥēm biḇənê ‘ammwōn yihəyeh lərō’š ləḵōl yōšəḇê ḡilə‘āḏ: f</p>
 </td>
 </tr></table>
 <p></p><hr>
 <center>
 <a href="jdg011.htm">Next: Judges (Shoftim) Chapter 11</a></center>
 </body>