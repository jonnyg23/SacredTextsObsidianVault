<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/sa1007.htm">Polyglot</a> 
 <a href="../kjv/sa1007.htm">KJV</a> 
 <a href="../sep/sa1007.htm">Sep</a> 
 <a href="../vul/sa1007.htm">Vul</a> 
 
 <br>
 <br><a href="sa1.htm">1 Samuel (1 Shmuel) Index</a><br>
  
 <a href="sa1006.htm">Previous</a> 
 <a href="sa1008.htm">Next</a> 
 </center>
 <hr>
 
 <h3 align="CENTER">Tanach (Hebrew): 1 Samuel (1 Shmuel) Chapter 7</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיָּבֹ֜אוּ אַנְשֵׁ֣י׀ קִרְיַ֣ת יְעָרִ֗ים וַֽיַּעֲלוּ֙ אֶת־אֲר֣וֹן יְהוָ֔ה וַיָּבִ֣אוּ אֹת֔וֹ אֶל־בֵּ֥ית אֲבִינָדָ֖ב בַּגִּבְעָ֑ה וְאֶת־אֶלְעָזָ֤ר בְּנוֹ֙ קִדְּשׁ֔וּ לִשְׁמֹ֖ר אֶת־אֲר֥וֹן יְהוָֽה׃ פ</span></p>
 <p align="RIGHT"><span lang="he">‎<a name="002">2</a> ‏וַיְהִ֗י מִיּ֞וֹם שֶׁ֤בֶת הָֽאָרוֹן֙ בְּקִרְיַ֣ת יְעָרִ֔ים וַיִּרְבּוּ֙ הַיָּמִ֔ים וַיִּֽהְי֖וּ עֶשְׂרִ֣ים שָׁנָ֑ה וַיִּנָּה֛וּ כָּל־בֵּ֥ית יִשְׂרָאֵ֖ל אַחֲרֵ֥י יְהוָֽה׃ ס</span></p>
 <p align="RIGHT"><span lang="he">‎<a name="003">3</a> ‏וַיֹּ֣אמֶר שְׁמוּאֵ֗ל אֶל־כָּל־בֵּ֣ית יִשְׂרָאֵל֮ לֵאמֹר֒ אִם־בְּכָל־לְבַבְכֶ֗ם אַתֶּ֤ם שָׁבִים֙ אֶל־יְהוָ֔ה הָסִ֜ירוּ אֶת־אֱלֹהֵ֧י הַנֵּכָ֛ר מִתּוֹכְכֶ֖ם וְהָעַשְׁתָּר֑וֹת וְהָכִ֨ינוּ לְבַבְכֶ֤ם אֶל־יְהוָה֙ וְעִבְדֻ֣הוּ לְבַדּ֔וֹ וְיַצֵּ֥ל אֶתְכֶ֖ם מִיַּ֥ד פְּלִשְׁתִּֽים׃ </span></p>
 <p align="RIGHT"><span lang="he">‎<a name="004">4</a> ‏וַיָּסִ֙ירוּ֙ בְּנֵ֣י יִשְׂרָאֵ֔ל אֶת־הַבְּעָלִ֖ים וְאֶת־הָעַשְׁתָּרֹ֑ת וַיַּעַבְד֥וּ אֶת־יְהוָ֖ה לְבַדּֽוֹ׃ פ</span></p>
 <p align="RIGHT"><span lang="he">‎<a name="005">5</a> ‏וַיֹּ֣אמֶר שְׁמוּאֵ֔ל קִבְצ֥וּ אֶת־כָּל־יִשְׂרָאֵ֖ל הַמִּצְפָּ֑תָה וְאֶתְפַּלֵּ֥ל בַּעַדְכֶ֖ם אֶל־יְהוָֽה׃ </span></p>
 <p align="RIGHT"><span lang="he">‎<a name="006">6</a> ‏וַיִּקָּבְצ֣וּ הַ֠מִּצְפָּתָה וַיִּֽשְׁאֲבוּ־מַ֜יִם וַֽיִּשְׁפְּכ֣וּ׀ לִפְנֵ֣י יְהוָ֗ה וַיָּצ֙וּמוּ֙ בַּיּ֣וֹם הַה֔וּא וַיֹּ֣אמְרוּ שָׁ֔ם חָטָ֖אנוּ לַיהוָ֑ה וַיִּשְׁפֹּ֧ט שְׁמוּאֵ֛ל אֶת־בְּנֵ֥י יִשְׂרָאֵ֖ל בַּמִּצְפָּֽה׃ </span></p>
 <p align="RIGHT"><span lang="he">‎<a name="007">7</a> ‏וַיִּשְׁמְע֣וּ פְלִשְׁתִּ֗ים כִּֽי־הִתְקַבְּצ֤וּ בְנֵֽי־יִשְׂרָאֵל֙ הַמִּצְפָּ֔תָה וַיַּעֲל֥וּ סַרְנֵֽי־פְלִשְׁתִּ֖ים אֶל־יִשְׂרָאֵ֑ל וַֽיִּשְׁמְעוּ֙ בְּנֵ֣י יִשְׂרָאֵ֔ל וַיִּֽרְא֖וּ מִפְּנֵ֥י פְלִשְׁתִּֽים׃ </span></p>
 <p align="RIGHT"><span lang="he">‎<a name="008">8</a> ‏וַיֹּאמְר֤וּ בְנֵֽי־יִשְׂרָאֵל֙ אֶל־שְׁמוּאֵ֔ל אַל־תַּחֲרֵ֣שׁ מִמֶּ֔נּוּ מִזְּעֹ֖ק אֶל־יְהוָ֣ה אֱלֹהֵ֑ינוּ וְיֹשִׁעֵ֖נוּ מִיַּ֥ד פְּלִשְׁתִּֽים׃ </span></p>
 <p align="RIGHT"><span lang="he">‎<a name="009">9</a> ‏וַיִּקַּ֣ח שְׁמוּאֵ֗ל טְלֵ֤ה חָלָב֙ אֶחָ֔ד <font color="brown">ויעלה</font> <font color="blue">וַיַּעֲלֵ֧הוּ</font> עוֹלָ֛ה כָּלִ֖יל לַֽיהוָ֑ה וַיִּזְעַ֨ק שְׁמוּאֵ֤ל אֶל־יְהוָה֙ בְּעַ֣ד יִשְׂרָאֵ֔ל וַֽיַּעֲנֵ֖הוּ יְהוָֽה׃ </span></p>
 <p align="RIGHT"><span lang="he">‎<a name="010">10</a> ‏וַיְהִ֤י שְׁמוּאֵל֙ מַעֲלֶ֣ה הָעוֹלָ֔ה וּפְלִשְׁתִּ֣ים נִגְּשׁ֔וּ לַמִּלְחָמָ֖ה בְּיִשְׂרָאֵ֑ל וַיַּרְעֵ֣ם יְהוָ֣ה׀ בְּקוֹל־גָּ֠דוֹל בַּיּ֨וֹם הַה֤וּא עַל־פְּלִשְׁתִּים֙ וַיְהֻמֵּ֔ם וַיִּנָּגְפ֖וּ לִפְנֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="011">11</a> ‏וַיֵּ֨צְא֜וּ אַנְשֵׁ֤י יִשְׂרָאֵל֙ מִן־הַמִּצְפָּ֔ה וַֽיִּרְדְּפ֖וּ אֶת־פְּלִשְׁתִּ֑ים וַיַּכּ֕וּם עַד־מִתַּ֖חַת לְבֵ֥ית כָּֽר׃ </span></p>
 <p align="RIGHT"><span lang="he">‎<a name="012">12</a> ‏וַיִּקַּ֨ח שְׁמוּאֵ֜ל אֶ֣בֶן אַחַ֗ת וַיָּ֤שֶׂם בֵּֽין־הַמִּצְפָּה֙ וּבֵ֣ין הַשֵּׁ֔ן וַיִּקְרָ֥א אֶת־שְׁמָ֖הּ אֶ֣בֶן הָעָ֑זֶר וַיֹּאמַ֕ר עַד־הֵ֖נָּה עֲזָרָ֥נוּ יְהוָֽה׃ </span></p>
 <p align="RIGHT"><span lang="he">‎<a name="013">13</a> ‏וַיִּכָּֽנְעוּ֙ הַפְּלִשְׁתִּ֔ים וְלֹא־יָסְפ֣וּ ע֔וֹד לָב֖וֹא בִּגְב֣וּל יִשְׂרָאֵ֑ל וַתְּהִ֤י יַד־יְהוָה֙ בַּפְּלִשְׁתִּ֔ים כֹּ֖ל יְמֵ֥י שְׁמוּאֵֽל׃ </span></p>
 <p align="RIGHT"><span lang="he">‎<a name="014">14</a> ‏וַתָּשֹׁ֣בְנָה הֶעָרִ֡ים אֲשֶׁ֣ר לָֽקְחוּ־פְלִשְׁתִּים֩ מֵאֵ֨ת יִשְׂרָאֵ֤ל׀ לְיִשְׂרָאֵל֙ מֵעֶקְר֣וֹן וְעַד־גַּ֔ת וְאֶ֨ת־גְּבוּלָ֔ן הִצִּ֥יל יִשְׂרָאֵ֖ל מִיַּ֣ד פְּלִשְׁתִּ֑ים וַיְהִ֣י שָׁל֔וֹם בֵּ֥ין יִשְׂרָאֵ֖ל וּבֵ֥ין הָאֱמֹרִֽי׃ </span></p>
 <p align="RIGHT"><span lang="he">‎<a name="015">15</a> ‏וַיִּשְׁפֹּ֤ט שְׁמוּאֵל֙ אֶת־יִשְׂרָאֵ֔ל כֹּ֖ל יְמֵ֥י חַיָּֽיו׃ </span></p>
 <p align="RIGHT"><span lang="he">‎<a name="016">16</a> ‏וְהָלַ֗ךְ מִדֵּ֤י שָׁנָה֙ בְּשָׁנָ֔ה וְסָבַב֙ בֵּֽית־אֵ֔ל וְהַגִּלְגָּ֖ל וְהַמִּצְפָּ֑ה וְשָׁפַט֙ אֶת־יִשְׂרָאֵ֔ל אֵ֥ת כָּל־הַמְּקוֹמ֖וֹת הָאֵֽלֶּה׃ </span></p>
 <p align="RIGHT"><span lang="he">‎<a name="017">17</a> ‏וּתְשֻׁבָת֤וֹ הָרָמָ֙תָה֙ כִּֽי־שָׁ֣ם בֵּית֔וֹ וְשָׁ֖ם שָׁפָ֣ט אֶת־יִשְׂרָאֵ֑ל וַיִּֽבֶן־שָׁ֥ם מִזְבֵּ֖חַ לַֽיהוָֽה׃ פ</span></p>
 </td>
 <td width="50%">
 <p>1 wayyāḇō’û ’anəšê| qirəyaṯ yə‘ārîm wayy<sup>a</sup>‘ălû ’eṯ-’ărwōn yəhwâ wayyāḇi’û ’ōṯwō ’el-bêṯ ’ăḇînāḏāḇ bagiḇə‘â wə’eṯ-’elə‘āzār bənwō qidəšû lišəmōr ’eṯ-’ărwōn yəhwâ: f</p>
 <p>2 wayəhî mîywōm šeḇeṯ hā’ārwōn bəqirəyaṯ yə‘ārîm wayyirəbû hayyāmîm wayyihəyû ‘eśərîm šānâ wayyinnâû kāl-bêṯ yiśərā’ēl ’<sup>a</sup>ḥărê yəhwâ: s</p>
 <p>3 wayyō’mer šəmû’ēl ’el-kāl-bêṯ yiśərā’ēl lē’mōr ’im-bəḵāl-ləḇaḇəḵem ’atem šāḇîm ’el-yəhwâ hāsîrû ’eṯ-’ĕlōhê hannēḵār mitwōḵəḵem wəhā‘ašətārwōṯ wəhāḵînû ləḇaḇəḵem ’el-yəhwâ wə‘iḇəḏuhû ləḇadwō wəyaṣṣēl ’eṯəḵem mîyaḏ pəlišətîm: </p>
 <p>4 wayyāsîrû bənê yiśərā’ēl ’eṯ-habə‘ālîm wə’eṯ-hā‘ašətārōṯ wayy<sup>a</sup>‘aḇəḏû ’eṯ-yəhwâ ləḇadwō: f</p>
 <p>5 wayyō’mer šəmû’ēl qiḇəṣû ’eṯ-kāl-yiśərā’ēl hammiṣəpāṯâ wə’eṯəpallēl b<sup>a</sup>‘aḏəḵem ’el-yəhwâ: </p>
 <p>6 wayyiqqāḇəṣû hammiṣəpāṯâ wayyišə’ăḇû-mayim wayyišəpəḵû| lifənê yəhwâ wayyāṣûmû bayywōm hahû’ wayyō’mərû šām ḥāṭā’nû layhwâ wayyišəpōṭ šəmû’ēl ’eṯ-bənê yiśərā’ēl bammiṣəpâ: </p>
 <p>7 wayyišəmə‘û fəlišətîm kî-hiṯəqabəṣû ḇənê-yiśərā’ēl hammiṣəpāṯâ wayy<sup>a</sup>‘ălû sarənê-fəlišətîm ’el-yiśərā’ēl wayyišəmə‘û bənê yiśərā’ēl wayyirə’û mipənê fəlišətîm: </p>
 <p>8 wayyō’mərû ḇənê-yiśərā’ēl ’el-šəmû’ēl ’al-t<sup>a</sup>ḥărēš mimmennû mizzə‘ōq ’el-yəhwâ ’ĕlōhênû wəyōši‘ēnû mîyaḏ pəlišətîm: </p>
 <p>9 wayyiqq<sup>a</sup>ḥ šəmû’ēl ṭəlēh ḥālāḇ ’eḥāḏ <font color="brown">wayy<sup>a</sup>‘ăleh</font> <font color="blue">wayy<sup>a</sup>‘ălēhû</font> ‘wōlâ kālîl layhwâ wayyizə‘aq šəmû’ēl ’el-yəhwâ bə‘aḏ yiśərā’ēl wayy<sup>a</sup>‘ănēhû yəhwâ: </p>
 <p>10 wayəhî šəmû’ēl m<sup>a</sup>‘ăleh hā‘wōlâ ûfəlišətîm nigəšû lammiləḥāmâ bəyiśərā’ēl wayyarə‘ēm yəhwâ| bəqwōl-gāḏwōl bayywōm hahû’ ‘al-pəlišətîm wayəhummēm wayyinnāḡəfû lifənê yiśərā’ēl: </p>
 <p>11 wayyēṣə’û ’anəšê yiśərā’ēl min-hammiṣəpâ wayyirədəfû ’eṯ-pəlišətîm wayyakûm ‘aḏ-mit<sup>a</sup>ḥaṯ ləḇêṯ kār: </p>
 <p>12 wayyiqq<sup>a</sup>ḥ šəmû’ēl ’eḇen ’<sup>a</sup>ḥaṯ wayyāśem bên-hammiṣəpâ ûḇên haššēn wayyiqərā’ ’eṯ-šəmāh ’eḇen hā‘āzer wayyō’mar ‘aḏ-hēnnâ ‘ăzārānû yəhwâ: </p>
 <p>13 wayyikānə‘û hapəlišətîm wəlō’-yāsəfû ‘wōḏ lāḇwō’ biḡəḇûl yiśərā’ēl watəhî yaḏ-yəhwâ bapəlišətîm kōl yəmê šəmû’ēl: </p>
 <p>14 watāšōḇənâ he‘ārîm ’ăšer lāqəḥû-fəlišətîm mē’ēṯ yiśərā’ēl| ləyiśərā’ēl mē‘eqərwōn wə‘aḏ-gaṯ wə’eṯ-gəḇûlān hiṣṣîl yiśərā’ēl mîyaḏ pəlišətîm wayəhî šālwōm bên yiśərā’ēl ûḇên hā’ĕmōrî: </p>
 <p>15 wayyišəpōṭ šəmû’ēl ’eṯ-yiśərā’ēl kōl yəmê ḥayyāyw: </p>
 <p>16 wəhālaḵə midê šānâ bəšānâ wəsāḇaḇ bêṯ-’ēl wəhagiləgāl wəhammiṣəpâ wəšāfaṭ ’eṯ-yiśərā’ēl ’ēṯ kāl-hamməqwōmwōṯ hā’ēlleh: </p>
 <p>17 ûṯəšuḇāṯwō hārāmāṯâ kî-šām bêṯwō wəšām šāfāṭ ’eṯ-yiśərā’ēl wayyiḇen-šām mizəbēḥa layhwâ: f</p>
 </td>
 </tr></table>
 <p></p><hr>
 <center>
 <a href="sa1008.htm">Next: 1 Samuel (1 Shmuel) Chapter 8</a></center>
 </body>