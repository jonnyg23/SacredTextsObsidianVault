<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jer040.htm">Polyglot</a> 
 <a href="../kjv/jer040.htm">KJV</a> 
 <a href="../sep/jer040.htm">Sep</a> 
 <a href="../vul/jer040.htm">Vul</a> 
 
 <br>
 <br><a href="jer.htm">Jeremiah (Yermiyah) Index</a><br>
  
 <a href="jer039.htm">Previous</a> 
 <a href="jer041.htm">Next</a> 
 </center>
 <hr>
 
 <h3 align="CENTER">Tanach (Hebrew): Jeremiah (Yermiyah) Chapter 40</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏הַדָּבָ֞ר אֲשֶׁר־הָיָ֤ה אֶֽל־יִרְמְיָ֙הוּ֙ מֵאֵ֣ת יְהוָ֔ה אַחַ֣ר׀ שַׁלַּ֣ח אֹת֗וֹ נְבוּזַרְאֲדָ֛ן רַב־טַבָּחִ֖ים מִן־הָֽרָמָ֑ה בְּקַחְתּ֣וֹ אֹת֗וֹ וְהֽוּא־אָס֤וּר בָּֽאזִקִּים֙ בְּת֨וֹךְ כָּל־גָּל֤וּת יְרוּשָׁלִַ֙ם֙ וִֽיהוּדָ֔ה הַמֻּגְלִ֖ים בָּבֶֽלָה׃ </span></p>
 <p align="RIGHT"><span lang="he">‎<a name="002">2</a> ‏וַיִּקַּ֥ח רַב־טַבָּחִ֖ים לְיִרְמְיָ֑הוּ וַיֹּ֣אמֶר אֵלָ֔יו יְהוָ֣ה אֱלֹהֶ֗יךָ דִּבֶּר֙ אֶת־הָרָעָ֣ה הַזֹּ֔את אֶל־הַמָּק֖וֹם הַזֶּֽה׃ </span></p>
 <p align="RIGHT"><span lang="he">‎<a name="003">3</a> ‏וַיָּבֵ֥א וַיַּ֛עַשׂ יְהוָ֖ה כַּאֲשֶׁ֣ר דִּבֵּ֑ר כִּֽי־חֲטָאתֶ֤ם לַֽיהוָה֙ וְלֹֽא־שְׁמַעְתֶּ֣ם בְּקוֹל֔וֹ וְהָיָ֥ה לָכֶ֖ם <font color="brown">דבר</font> <font color="blue">הַדָּבָ֥ר</font> הַזֶּֽה׃ </span></p>
 <p align="RIGHT"><span lang="he">‎<a name="004">4</a> ‏וְעַתָּ֞ה הִנֵּ֧ה פִתַּחְתִּ֣יךָ הַיּ֗וֹם מִֽן־הָאזִקִּים֮ אֲשֶׁ֣ר עַל־יָדֶךָ֒ אִם־ט֨וֹב בְּעֵינֶ֜יךָ לָב֧וֹא אִתִּ֣י בָבֶ֗ל בֹּ֚א וְאָשִׂ֤ים אֶת־עֵינִי֙ עָלֶ֔יךָ וְאִם־רַ֧ע בְּעֵינֶ֛יךָ לָבֽוֹא־אִתִּ֥י בָבֶ֖ל חֲדָ֑ל רְאֵה֙ כָּל־הָאָ֣רֶץ לְפָנֶ֔יךָ אֶל־ט֨וֹב וְאֶל־הַיָּשָׁ֧ר בְּעֵינֶ֛יךָ לָלֶ֥כֶת שָׁ֖מָּה לֵֽךְ׃ </span></p>
 <p align="RIGHT"><span lang="he">‎<a name="005">5</a> ‏וְעוֹדֶ֣נּוּ לֹֽא־יָשׁ֗וּב וְשֻׁ֡בָה אֶל־גְּדַלְיָ֣ה בֶן־אֲחִיקָ֣ם בֶּן־שָׁפָ֡ן אֲשֶׁר֩ הִפְקִ֨יד מֶֽלֶךְ־בָּבֶ֜ל בְּעָרֵ֣י יְהוּדָ֗ה וְשֵׁ֤ב אִתּוֹ֙ בְּת֣וֹךְ הָעָ֔ם א֠וֹ אֶל־כָּל־הַיָּשָׁ֧ר בְּעֵינֶ֛יךָ לָלֶ֖כֶת לֵ֑ךְ וַיִּתֶּן־ל֧וֹ רַב־טַבָּחִ֛ים אֲרֻחָ֥ה וּמַשְׂאֵ֖ת וַֽיְשַׁלְּחֵֽהוּ׃ </span></p>
 <p align="RIGHT"><span lang="he">‎<a name="006">6</a> ‏וַיָּבֹ֧א יִרְמְיָ֛הוּ אֶל־גְּדַלְיָ֥ה בֶן־אֲחִיקָ֖ם הַמִּצְפָּ֑תָה וַיֵּ֤שֶׁב אִתּוֹ֙ בְּת֣וֹךְ הָעָ֔ם הַנִּשְׁאָרִ֖ים בָּאָֽרֶץ׃ ס</span></p>
 <p align="RIGHT"><span lang="he">‎<a name="007">7</a> ‏וַיִּשְׁמְעוּ֩ כָל־שָׂרֵ֨י הַחֲיָלִ֜ים אֲשֶׁ֣ר בַּשָּׂדֶ֗ה הֵ֚מָּה וְאַנְשֵׁיהֶ֔ם כִּֽי־הִפְקִ֧יד מֶֽלֶךְ־בָּבֶ֛ל אֶת־גְּדַלְיָ֥הוּ בֶן־אֲחִיקָ֖ם בָּאָ֑רֶץ וְכִ֣י׀ הִפְקִ֣יד אִתּ֗וֹ אֲנָשִׁ֤ים וְנָשִׁים֙ וָטָ֔ף וּמִדַּלַּ֣ת הָאָ֔רֶץ מֵאֲשֶׁ֥ר לֹֽא־הָגְל֖וּ בָּבֶֽלָה׃ </span></p>
 <p align="RIGHT"><span lang="he">‎<a name="008">8</a> ‏וַיָּבֹ֥אוּ אֶל־גְּדַלְיָ֖ה הַמִּצְפָּ֑תָה וְיִשְׁמָעֵ֣אל בֶּן־נְתַנְיָ֡הוּ וְיוֹחָנָ֣ן וְיוֹנָתָ֣ן בְּנֵֽי־קָ֠רֵחַ וּשְׂרָיָ֨ה בֶן־תַּנְחֻ֜מֶת וּבְנֵ֣י׀ <font color="brown">עופי</font> <font color="blue">עֵיפַ֣י</font> הַנְּטֹפָתִ֗י וִֽיזַנְיָ֙הוּ֙ בֶּן־הַמַּ֣עֲכָתִ֔י הֵ֖מָּה וְאַנְשֵׁיהֶֽם׃ </span></p>
 <p align="RIGHT"><span lang="he">‎<a name="009">9</a> ‏וַיִּשָּׁבַ֨ע לָהֶ֜ם גְּדַלְיָ֨הוּ בֶן־אֲחִיקָ֤ם בֶּן־שָׁפָן֙ וּלְאַנְשֵׁיהֶ֣ם לֵאמֹ֔ר אַל־תִּֽירְא֖וּ מֵעֲב֣וֹד הַכַּשְׂדִּ֑ים שְׁב֣וּ בָאָ֗רֶץ וְעִבְד֛וּ אֶת־מֶ֥לֶךְ בָּבֶ֖ל וְיִיטַ֥ב לָכֶֽם׃ </span></p>
 <p align="RIGHT"><span lang="he">‎<a name="010">10</a> ‏וַאֲנִ֗י הִנְנִ֤י יֹשֵׁב֙ בַּמִּצְפָּ֔ה לַֽעֲמֹד֙ לִפְנֵ֣י הַכַּשְׂדִּ֔ים אֲשֶׁ֥ר יָבֹ֖אוּ אֵלֵ֑ינוּ וְאַתֶּ֡ם אִסְפוּ֩ יַ֨יִן וְקַ֜יִץ וְשֶׁ֗מֶן וְשִׂ֙מוּ֙ בִּכְלֵיכֶ֔ם וּשְׁב֖וּ בְּעָרֵיכֶ֥ם אֲשֶׁר־תְּפַשְׂתֶּֽם׃ </span></p>
 <p align="RIGHT"><span lang="he">‎<a name="011">11</a> ‏וְגַ֣ם כָּֽל־הַיְּהוּדִ֡ים אֲשֶׁר־בְּמוֹאָ֣ב׀ וּבִבְנֵֽי־עַמּ֨וֹן וּבֶאֱד֜וֹם וַאֲשֶׁ֤ר בְּכָל־הָֽאֲרָצוֹת֙ שָֽׁמְע֔וּ כִּֽי־נָתַ֧ן מֶֽלֶךְ־בָּבֶ֛ל שְׁאֵרִ֖ית לִֽיהוּדָ֑ה וְכִי֙ הִפְקִ֣יד עֲלֵיהֶ֔ם אֶת־גְּדַלְיָ֖הוּ בֶּן־אֲחִיקָ֥ם בֶּן־שָׁפָֽן׃ </span></p>
 <p align="RIGHT"><span lang="he">‎<a name="012">12</a> ‏וַיָּשֻׁ֣בוּ כָל־הַיְּהוּדִ֗ים מִכָּל־הַמְּקֹמוֹת֙ אֲשֶׁ֣ר נִדְּחוּ־שָׁ֔ם וַיָּבֹ֧אוּ אֶֽרֶץ־יְהוּדָ֛ה אֶל־גְּדַלְיָ֖הוּ הַמִּצְפָּ֑תָה וַיַּאַסְפ֛וּ יַ֥יִן וָקַ֖יִץ הַרְבֵּ֥ה מְאֹֽד׃ פ</span></p>
 <p align="RIGHT"><span lang="he">‎<a name="013">13</a> ‏וְיֽוֹחָנָן֙ בֶּן־קָרֵ֔חַ וְכָל־שָׂרֵ֥י הַחֲיָלִ֖ים אֲשֶׁ֣ר בַּשָּׂדֶ֑ה בָּ֥אוּ אֶל־גְּדַלְיָ֖הוּ הַמִּצְפָּֽתָה׃ </span></p>
 <p align="RIGHT"><span lang="he">‎<a name="014">14</a> ‏וַיֹּאמְר֣וּ אֵלָ֗יו הֲיָדֹ֤עַ<font color="red"><sup>3</sup></font> תֵּדַע֙ כִּ֞י בַּעֲלִ֣יס׀ מֶ֣לֶךְ בְּנֵֽי־עַמּ֗וֹן שָׁלַח֙ אֶת־יִשְׁמָעֵ֣אל בֶּן־נְתַנְיָ֔ה לְהַכֹּתְךָ֖ נָ֑פֶשׁ וְלֹא־הֶאֱמִ֣ין לָהֶ֔ם גְּדַלְיָ֖הוּ בֶּן־אֲחִיקָֽם׃ </span></p>
 <p align="RIGHT"><span lang="he">‎<a name="015">15</a> ‏וְיוֹחָנָ֣ן בֶּן־קָרֵ֡חַ אָמַ֣ר אֶל־גְּדַלְיָהוּ֩ בַסֵּ֨תֶר בַּמִּצְפָּ֜ה לֵאמֹ֗ר אֵ֤לְכָה נָּא֙ וְאַכֶּה֙ אֶת־יִשְׁמָעֵ֣אל בֶּן־נְתַנְיָ֔ה וְאִ֖ישׁ לֹ֣א יֵדָ֑ע לָ֧מָּה יַכֶּ֣כָּה נֶּ֗פֶשׁ וְנָפֹ֙צוּ֙ כָּל־יְהוּדָ֔ה הַנִּקְבָּצִ֣ים אֵלֶ֔יךָ וְאָבְדָ֖ה שְׁאֵרִ֥ית יְהוּדָֽה׃ </span></p>
 <p align="RIGHT"><span lang="he">‎<a name="016">16</a> ‏וַיֹּ֨אמֶר גְּדַלְיָ֤הוּ בֶן־אֲחִיקָם֙ אֶל־יוֹחָנָ֣ן בֶּן־קָרֵ֔חַ אַֽל־<font color="brown">תעש</font> <font color="blue">תַּעֲשֵׂ֖ה</font> אֶת־הַדָּבָ֣ר הַזֶּ֑ה כִּֽי־שֶׁ֛קֶר אַתָּ֥ה דֹבֵ֖ר אֶל־יִשְׁמָעֵֽאל׃ ס</span></p>
 </td>
 <td width="50%">
 <p>1 hadāḇār ’ăšer-hāyâ ’el-yirəməyâû mē’ēṯ yəhwâ ’<sup>a</sup>ḥar| šall<sup>a</sup>ḥ ’ōṯwō nəḇûzarə’ăḏān raḇ-ṭabāḥîm min-hārāmâ bəq<sup>a</sup>ḥətwō ’ōṯwō wəhû’-’āsûr bā’ziqqîm bəṯwōḵə kāl-gālûṯ yərûšālaim wîhûḏâ hammuḡəlîm bāḇelâ: </p>
 <p>2 wayyiqq<sup>a</sup>ḥ raḇ-ṭabāḥîm ləyirəməyâû wayyō’mer ’ēlāyw yəhwâ ’ĕlōheyḵā diber ’eṯ-hārā‘â hazzō’ṯ ’el-hammāqwōm hazzeh: </p>
 <p>3 wayyāḇē’ wayy<sup>a</sup>‘aś yəhwâ ka’ăšer dibēr kî-ḥăṭā’ṯem layhwâ wəlō’-šəm<sup>a</sup>‘ətem bəqwōlwō wəhāyâ lāḵem <font color="brown">dāḇār</font> <font color="blue">hadāḇār</font> hazzeh: </p>
 <p>4 wə‘atâ hinnēh fit<sup>a</sup>ḥətîḵā hayywōm min-hā’ziqqîm ’ăšer ‘al-yāḏeḵā ’im-ṭwōḇ bə‘êneyḵā lāḇwō’ ’itî ḇāḇel bō’ wə’āśîm ’eṯ-‘ênî ‘āleyḵā wə’im-r<sup>a</sup>‘ bə‘êneyḵā lāḇwō’-’itî ḇāḇel ḥăḏāl rə’ēh kāl-hā’āreṣ ləfāneyḵā ’el-ṭwōḇ wə’el-hayyāšār bə‘êneyḵā lāleḵeṯ šāmmâ lēḵə: </p>
 <p>5 wə‘wōḏennû lō’-yāšûḇ wəšuḇâ ’el-gəḏaləyâ ḇen-’ăḥîqām ben-šāfān ’ăšer hifəqîḏ meleḵə-bāḇel bə‘ārê yəhûḏâ wəšēḇ ’itwō bəṯwōḵə hā‘ām ’wō ’el-kāl-hayyāšār bə‘êneyḵā lāleḵeṯ lēḵə wayyiten-lwō raḇ-ṭabāḥîm ’ăruḥâ ûmaśə’ēṯ wayəšalləḥēhû: </p>
 <p>6 wayyāḇō’ yirəməyâû ’el-gəḏaləyâ ḇen-’ăḥîqām hammiṣəpāṯâ wayyēšeḇ ’itwō bəṯwōḵə hā‘ām hannišə’ārîm bā’āreṣ: s</p>
 <p>7 wayyišəmə‘û ḵāl-śārê h<sup>a</sup>ḥăyālîm ’ăšer baśśāḏeh hēmmâ wə’anəšêhem kî-hifəqîḏ meleḵə-bāḇel ’eṯ-gəḏaləyâû ḇen-’ăḥîqām bā’āreṣ wəḵî| hifəqîḏ ’itwō ’ănāšîm wənāšîm wāṭāf ûmidallaṯ hā’āreṣ mē’ăšer lō’-hāḡəlû bāḇelâ: </p>
 <p>8 wayyāḇō’û ’el-gəḏaləyâ hammiṣəpāṯâ wəyišəmā‘ē’l ben-nəṯanəyâû wəywōḥānān wəywōnāṯān bənê-qārēḥa ûśərāyâ ḇen-tanəḥumeṯ ûḇənê| <font color="brown">‘wōfay</font> <font color="blue">‘êfay</font> hannəṭōfāṯî wîzanəyâû ben-hamm<sup>a</sup>‘ăḵāṯî hēmmâ wə’anəšêhem: </p>
 <p>9 wayyiššāḇ<sup>a</sup>‘ lâem gəḏaləyâû ḇen-’ăḥîqām ben-šāfān ûlə’anəšêhem lē’mōr ’al-tîrə’û mē‘ăḇwōḏ hakaśədîm šəḇû ḇā’āreṣ wə‘iḇəḏû ’eṯ-meleḵə bāḇel wəyîṭaḇ lāḵem: </p>
 <p>10 wa’ănî hinənî yōšēḇ bammiṣəpâ l<sup>a</sup>‘ămōḏ lifənê hakaśədîm ’ăšer yāḇō’û ’ēlênû wə’atem ’isəfû yayin wəqayiṣ wəšemen wəśimû biḵəlêḵem ûšəḇû bə‘ārêḵem ’ăšer-təfaśətem: </p>
 <p>11 wəḡam kāl-hayyəhûḏîm ’ăšer-bəmwō’āḇ| ûḇiḇənê-‘ammwōn ûḇe’ĕḏwōm wa’ăšer bəḵāl-hā’ărāṣwōṯ šāmə‘û kî-nāṯan meleḵə-bāḇel šə’ērîṯ lîhûḏâ wəḵî hifəqîḏ ‘ălêhem ’eṯ-gəḏaləyâû ben-’ăḥîqām ben-šāfān: </p>
 <p>12 wayyāšuḇû ḵāl-hayyəhûḏîm mikāl-hamməqōmwōṯ ’ăšer nidəḥû-šām wayyāḇō’û ’ereṣ-yəhûḏâ ’el-gəḏaləyâû hammiṣəpāṯâ wayya’asəfû yayin wāqayiṣ harəbēh mə’ōḏ: f</p>
 <p>13 wəywōḥānān ben-qārēḥa wəḵāl-śārê h<sup>a</sup>ḥăyālîm ’ăšer baśśāḏeh bā’û ’el-gəḏaləyâû hammiṣəpāṯâ: </p>
 <p>14 wayyō’mərû ’ēlāyw hăyāḏō‘a<font color="red"><sup>3</sup></font> tēḏ<sup>a</sup>‘ kî b<sup>a</sup>‘ălîs| meleḵə bənê-‘ammwōn šāl<sup>a</sup>ḥ ’eṯ-yišəmā‘ē’l ben-nəṯanəyâ ləhakōṯəḵā nāfeš wəlō’-he’ĕmîn lâem gəḏaləyâû ben-’ăḥîqām: </p>
 <p>15 wəywōḥānān ben-qārēḥa ’āmar ’el-gəḏaləyâû ḇassēṯer bammiṣəpâ lē’mōr ’ēləḵâ nnā’ wə’akeh ’eṯ-yišəmā‘ē’l ben-nəṯanəyâ wə’îš lō’ yēḏā‘ lāmmâ yakekâ nnefeš wənāfōṣû kāl-yəhûḏâ hanniqəbāṣîm ’ēleyḵā wə’āḇəḏâ šə’ērîṯ yəhûḏâ: </p>
 <p>16 wayyō’mer gəḏaləyâû ḇen-’ăḥîqām ’el-ywōḥānān ben-qārēḥa ’al-<font color="brown">t<sup>a</sup>‘aś</font> <font color="blue">t<sup>a</sup>‘ăśēh</font> ’eṯ-hadāḇār hazzeh kî-šeqer ’atâ ḏōḇēr ’el-yišəmā‘ē’l: s</p>
 </td>
 </tr></table>
 <p></p><hr>
 <center>
 <a href="jer041.htm">Next: Jeremiah (Yermiyah) Chapter 41</a></center>
 </body>