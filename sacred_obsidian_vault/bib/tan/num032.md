<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/num032.htm">Polyglot</a> 
 <a href="../kjv/num032.htm">KJV</a> 
 <a href="../sep/num032.htm">Sep</a> 
 <a href="../vul/num032.htm">Vul</a> 
 
 <br>
 <br><a href="num.htm">Numbers (Bemidbar) Index</a><br>
  
 <a href="num031.htm">Previous</a> 
 <a href="num033.htm">Next</a> 
 </center>
 <hr>
 
 <h3 align="CENTER">Tanach (Hebrew): Numbers (Bemidbar) Chapter 32</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וּמִקְנֶ֣ה׀ רַ֗ב הָיָ֞ה לִבְנֵ֧י רְאוּבֵ֛ן וְלִבְנֵי־גָ֖ד עָצ֣וּם מְאֹ֑ד וַיִּרְא֞וּ אֶת־אֶ֤רֶץ יַעְזֵר֙ וְאֶת־אֶ֣רֶץ גִּלְעָ֔ד וְהִנֵּ֥ה הַמָּק֖וֹם מְק֥וֹם מִקְנֶֽה׃ </span></p>
 <p align="RIGHT"><span lang="he">‎<a name="002">2</a> ‏וַיָּבֹ֥אוּ בְנֵֽי־גָ֖ד וּבְנֵ֣י רְאוּבֵ֑ן וַיֹּאמְר֤וּ אֶל־מֹשֶׁה֙ וְאֶל־אֶלְעָזָ֣ר הַכֹּהֵ֔ן וְאֶל־נְשִׂיאֵ֥י הָעֵדָ֖ה לֵאמֹֽר׃ </span></p>
 <p align="RIGHT"><span lang="he">‎<a name="003">3</a> ‏עֲטָר֤וֹת וְדִיבֹן֙ וְיַעְזֵ֣ר וְנִמְרָ֔ה וְחֶשְׁבּ֖וֹן וְאֶלְעָלֵ֑ה וּשְׂבָ֥ם וּנְב֖וֹ וּבְעֹֽן׃ </span></p>
 <p align="RIGHT"><span lang="he">‎<a name="004">4</a> ‏הָאָ֗רֶץ אֲשֶׁ֨ר הִכָּ֤ה יְהוָה֙ לִפְנֵי֙ עֲדַ֣ת יִשְׂרָאֵ֔ל אֶ֥רֶץ מִקְנֶ֖ה הִ֑וא וְלַֽעֲבָדֶ֖יךָ מִקְנֶֽה׃ ס</span></p>
 <p align="RIGHT"><span lang="he">‎<a name="005">5</a> ‏וַיֹּאמְר֗וּ אִם־מָצָ֤אנוּ חֵן֙ בְּעֵינֶ֔יךָ יֻתַּ֞ן אֶת־הָאָ֧רֶץ הַזֹּ֛את לַעֲבָדֶ֖יךָ לַאֲחֻזָּ֑ה אַל־תַּעֲבִרֵ֖נוּ אֶת־הַיַּרְדֵּֽן׃ </span></p>
 <p align="RIGHT"><span lang="he">‎<a name="006">6</a> ‏וַיֹּ֣אמֶר מֹשֶׁ֔ה לִבְנֵי־גָ֖ד וְלִבְנֵ֣י רְאוּבֵ֑ן הַאַֽחֵיכֶ֗ם יָבֹ֙אוּ֙ לַמִּלְחָמָ֔ה וְאַתֶּ֖ם תֵּ֥שְׁבוּ פֹֽה׃ </span></p>
 <p align="RIGHT"><span lang="he">‎<a name="007">7</a> ‏וְלָ֣מָּה <font color="brown">תנואון</font> <font color="blue">תְנִיא֔וּן</font> אֶת־לֵ֖ב בְּנֵ֣י יִשְׂרָאֵ֑ל מֵֽעֲבֹר֙ אֶל־הָאָ֔רֶץ אֲשֶׁר־נָתַ֥ן לָהֶ֖ם יְהוָֽה׃ </span></p>
 <p align="RIGHT"><span lang="he">‎<a name="008">8</a> ‏כֹּ֥ה עָשׂ֖וּ אֲבֹתֵיכֶ֑ם בְּשָׁלְחִ֥י אֹתָ֛ם מִקָּדֵ֥שׁ בַּרְנֵ֖עַ לִרְא֥וֹת אֶת־הָאָֽרֶץ׃ </span></p>
 <p align="RIGHT"><span lang="he">‎<a name="009">9</a> ‏וַֽיַּעֲל֞וּ עַד־נַ֣חַל אֶשְׁכּ֗וֹל וַיִּרְאוּ֙ אֶת־הָאָ֔רֶץ וַיָּנִ֕יאוּ אֶת־לֵ֖ב בְּנֵ֣י יִשְׂרָאֵ֑ל לְבִלְתִּי־בֹא֙ אֶל־הָאָ֔רֶץ אֲשֶׁר־נָתַ֥ן לָהֶ֖ם יְהוָֽה׃ </span></p>
 <p align="RIGHT"><span lang="he">‎<a name="010">10</a> ‏וַיִּֽחַר־אַ֥ף יְהוָ֖ה בַּיּ֣וֹם הַה֑וּא וַיִּשָּׁבַ֖ע לֵאמֹֽר׃ </span></p>
 <p align="RIGHT"><span lang="he">‎<a name="011">11</a> ‏אִם־יִרְא֨וּ הָאֲנָשִׁ֜ים הָעֹלִ֣ים מִמִּצְרַ֗יִם מִבֶּ֨ן עֶשְׂרִ֤ים שָׁנָה֙ וָמַ֔עְלָה אֵ֚ת הָאֲדָמָ֔ה אֲשֶׁ֥ר נִשְׁבַּ֛עְתִּי לְאַבְרָהָ֥ם לְיִצְחָ֖ק וּֽלְיַעֲקֹ֑ב כִּ֥י לֹא־מִלְא֖וּ אַחֲרָֽי׃ </span></p>
 <p align="RIGHT"><span lang="he">‎<a name="012">12</a> ‏בִּלְתִּ֞י כָּלֵ֤ב בֶּן־יְפֻנֶּה֙ הַקְּנִזִּ֔י וִיהוֹשֻׁ֖עַ בִּן־נ֑וּן כִּ֥י מִלְא֖וּ אַחֲרֵ֥י יְהוָֽה׃ </span></p>
 <p align="RIGHT"><span lang="he">‎<a name="013">13</a> ‏וַיִּֽחַר־אַ֤ף יְהוָה֙ בְּיִשְׂרָאֵ֔ל וַיְנִעֵם֙ בַּמִּדְבָּ֔ר אַרְבָּעִ֖ים שָׁנָ֑ה עַד־תֹּם֙ כָּל־הַדּ֔וֹר הָעֹשֶׂ֥ה הָרַ֖ע בְּעֵינֵ֥י יְהוָֽה׃ </span></p>
 <p align="RIGHT"><span lang="he">‎<a name="014">14</a> ‏וְהִנֵּ֣ה קַמְתֶּ֗ם תַּ֚חַת אֲבֹ֣תֵיכֶ֔ם תַּרְבּ֖וּת אֲנָשִׁ֣ים חַטָּאִ֑ים לִסְפּ֣וֹת ע֗וֹד עַ֛ל חֲר֥וֹן אַף־יְהוָ֖ה אֶל־יִשְׂרָאֵֽל׃ </span></p>
 <p align="RIGHT"><span lang="he">‎<a name="015">15</a> ‏כִּ֤י תְשׁוּבֻן֙ מֵֽאַחֲרָ֔יו וְיָסַ֣ף ע֔וֹד לְהַנִּיח֖וֹ בַּמִּדְבָּ֑ר וְשִֽׁחַתֶּ֖ם לְכָל־הָעָ֥ם הַזֶּֽה׃ ס</span></p>
 <p align="RIGHT"><span lang="he">‎<a name="016">16</a> ‏וַיִּגְּשׁ֤וּ אֵלָיו֙ וַ֣יֹּאמְר֔וּ גִּדְרֹ֥ת צֹ֛אן נִבְנֶ֥ה לְמִקְנֵ֖נוּ פֹּ֑ה וְעָרִ֖ים לְטַפֵּֽנוּ׃ </span></p>
 <p align="RIGHT"><span lang="he">‎<a name="017">17</a> ‏וַאֲנַ֜חְנוּ נֵחָלֵ֣ץ חֻשִׁ֗ים לִפְנֵי֙ בְּנֵ֣י יִשְׂרָאֵ֔ל עַ֛ד אֲשֶׁ֥ר אִם־הֲבִֽיאֹנֻ֖ם אֶל־מְקוֹמָ֑ם וְיָשַׁ֤ב טַפֵּ֙נוּ֙ בְּעָרֵ֣י הַמִּבְצָ֔ר מִפְּנֵ֖י יֹשְׁבֵ֥י הָאָֽרֶץ׃ </span></p>
 <p align="RIGHT"><span lang="he">‎<a name="018">18</a> ‏לֹ֥א נָשׁ֖וּב אֶל־בָּתֵּ֑ינוּ עַ֗ד הִתְנַחֵל֙ בְּנֵ֣י יִשְׂרָאֵ֔ל אִ֖ישׁ נַחֲלָתֽוֹ׃ </span></p>
 <p align="RIGHT"><span lang="he">‎<a name="019">19</a> ‏כִּ֣י לֹ֤א נִנְחַל֙ אִתָּ֔ם מֵעֵ֥בֶר לַיַּרְדֵּ֖ן וָהָ֑לְאָה כִּ֣י בָ֤אָה נַחֲלָתֵ֙נוּ֙ אֵלֵ֔ינוּ מֵעֵ֥בֶר הַיַּרְדֵּ֖ן מִזְרָֽחָה׃ פ</span></p>
 <p align="RIGHT"><span lang="he">‎<a name="020">20</a> ‏וַיֹּ֤אמֶר אֲלֵיהֶם֙ מֹשֶׁ֔ה אִֽם־תַּעֲשׂ֖וּן אֶת־הַדָּבָ֣ר הַזֶּ֑ה אִם־תֵּחָ֥לְצ֛וּ<font color="red"><sup>3</sup></font> לִפְנֵ֥י יְהוָ֖ה לַמִּלְחָמָֽה׃ </span></p>
 <p align="RIGHT"><span lang="he">‎<a name="021">21</a> ‏וְעָבַ֨ר לָכֶ֧ם כָּל־חָל֛וּץ אֶת־הַיַּרְדֵּ֖ן לִפְנֵ֣י יְהוָ֑ה עַ֧ד הוֹרִישׁ֛וֹ אֶת־אֹיְבָ֖יו מִפָּנָֽיו׃ </span></p>
 <p align="RIGHT"><span lang="he">‎<a name="022">22</a> ‏וְנִכְבְּשָׁ֨ה הָאָ֜רֶץ לִפְנֵ֤י יְהוָה֙ וְאַחַ֣ר תָּשֻׁ֔בוּ וִהְיִיתֶ֧ם נְקִיִּ֛ים מֵיְהוָ֖ה וּמִיִּשְׂרָאֵ֑ל וְ֠הָיְתָה הָאָ֨רֶץ הַזֹּ֥את לָכֶ֛ם לַאֲחֻזָּ֖ה לִפְנֵ֥י יְהוָֽה׃ </span></p>
 <p align="RIGHT"><span lang="he">‎<a name="023">23</a> ‏וְאִם־לֹ֤א תַעֲשׂוּן֙ כֵּ֔ן הִנֵּ֥ה חֲטָאתֶ֖ם לַיהוָ֑ה וּדְעוּ֙ חַטַּאתְכֶ֔ם אֲשֶׁ֥ר תִּמְצָ֖א אֶתְכֶֽם׃ </span></p>
 <p align="RIGHT"><span lang="he">‎<a name="024">24</a> ‏בְּנֽוּ־לָכֶ֤ם עָרִים֙ לְטַפְּכֶ֔ם וּגְדֵרֹ֖ת לְצֹנַאֲכֶ֑ם וְהַיֹּצֵ֥א מִפִּיכֶ֖ם תַּעֲשֽׂוּ׃ </span></p>
 <p align="RIGHT"><span lang="he">‎<a name="025">25</a> ‏וַיֹּ֤אמֶר בְּנֵי־גָד֙ וּבְנֵ֣י רְאוּבֵ֔ן אֶל־מֹשֶׁ֖ה לֵאמֹ֑ר עֲבָדֶ֣יךָ יַעֲשׂ֔וּ כַּאֲשֶׁ֥ר אֲדֹנִ֖י מְצַוֶּֽה׃ </span></p>
 <p align="RIGHT"><span lang="he">‎<a name="026">26</a> ‏טַפֵּ֣נוּ נָשֵׁ֔ינוּ מִקְנֵ֖נוּ וְכָל־בְּהֶמְתֵּ֑נוּ יִֽהְיוּ־שָׁ֖ם בְּעָרֵ֥י הַגִּלְעָֽד׃ </span></p>
 <p align="RIGHT"><span lang="he">‎<a name="027">27</a> ‏וַעֲבָדֶ֨יךָ יַֽעַבְר֜וּ כָּל־חֲל֥וּץ צָבָ֛א לִפְנֵ֥י יְהוָ֖ה לַמִּלְחָמָ֑ה כַּאֲשֶׁ֥ר אֲדֹנִ֖י דֹּבֵֽר׃ </span></p>
 <p align="RIGHT"><span lang="he">‎<a name="028">28</a> ‏וַיְצַ֤ו לָהֶם֙ מֹשֶׁ֔ה אֵ֚ת אֶלְעָזָ֣ר הַכֹּהֵ֔ן וְאֵ֖ת יְהוֹשֻׁ֣עַ בִּן־נ֑וּן וְאֶת־רָאשֵׁ֛י אֲב֥וֹת הַמַּטּ֖וֹת לִבְנֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="029">29</a> ‏וַיֹּ֨אמֶר מֹשֶׁ֜ה אֲלֵהֶ֗ם אִם־יַעַבְר֣וּ בְנֵי־גָ֣ד וּבְנֵי־רְאוּבֵ֣ן׀ אִ֠תְּכֶם אֶֽת־הַיַּרְדֵּ֞ן כָּל־חָל֤וּץ לַמִּלְחָמָה֙ לִפְנֵ֣י יְהוָ֔ה וְנִכְבְּשָׁ֥ה הָאָ֖רֶץ לִפְנֵיכֶ֑ם וּנְתַתֶּ֥ם לָהֶ֛ם אֶת־אֶ֥רֶץ הַגִּלְעָ֖ד לַאֲחֻזָּֽה׃ </span></p>
 <p align="RIGHT"><span lang="he">‎<a name="030">30</a> ‏וְאִם־לֹ֧א יַֽעַבְר֛וּ חֲלוּצִ֖ים אִתְּכֶ֑ם וְנֹֽאחֲז֥וּ בְתֹכְכֶ֖ם<font color="red"><sup>1</sup></font> בְּאֶ֥רֶץ כְּנָֽעַן׃ </span></p>
 <p align="RIGHT"><span lang="he">‎<a name="031">31</a> ‏וַיַּֽעֲנ֧וּ בְנֵי־גָ֛ד וּבְנֵ֥י רְאוּבֵ֖ן לֵאמֹ֑ר אֵת֩ אֲשֶׁ֨ר דִּבֶּ֧ר יְהוָ֛ה אֶל־עֲבָדֶ֖יךָ כֵּ֥ן נַעֲשֶֽׂה׃ </span></p>
 <p align="RIGHT"><span lang="he">‎<a name="032">32</a> ‏נַ֣חְנוּ נַעֲבֹ֧ר חֲלוּצִ֛ים לִפְנֵ֥י יְהוָ֖ה אֶ֣רֶץ כְּנָ֑עַן וְאִתָּ֙נוּ֙ אֲחֻזַּ֣ת נַחֲלָתֵ֔נוּ מֵעֵ֖בֶר לַיַּרְדֵּֽן׃ </span></p>
 <p align="RIGHT"><span lang="he">‎<a name="033">33</a> ‏וַיִּתֵּ֣ן לָהֶ֣ם׀ מֹשֶׁ֡ה לִבְנֵי־גָד֩ וְלִבְנֵ֨י רְאוּבֵ֜ן וְלַחֲצִ֣י׀ שֵׁ֣בֶט׀ מְנַשֶּׁ֣ה בֶן־יוֹסֵ֗ף אֶת־מַמְלֶ֙כֶת֙ סִיחֹן֙ מֶ֣לֶךְ הָֽאֱמֹרִ֔י וְאֶת־מַמְלֶ֔כֶת ע֖וֹג מֶ֣לֶךְ הַבָּשָׁ֑ן הָאָ֗רֶץ לְעָרֶ֙יהָ֙ בִּגְבֻלֹ֔ת עָרֵ֥י הָאָ֖רֶץ סָבִֽיב׃ </span></p>
 <p align="RIGHT"><span lang="he">‎<a name="034">34</a> ‏וַיִּבְנ֣וּ בְנֵי־גָ֔ד אֶת־דִּיבֹ֖ן וְאֶת־עֲטָרֹ֑ת וְאֵ֖ת עֲרֹעֵֽר׃ </span></p>
 <p align="RIGHT"><span lang="he">‎<a name="035">35</a> ‏וְאֶת־עַטְרֹ֥ת שׁוֹפָ֛ן וְאֶת־יַעְזֵ֖ר וְיָגְבֳּהָֽה׃ </span></p>
 <p align="RIGHT"><span lang="he">‎<a name="036">36</a> ‏וְאֶת־בֵּ֥ית נִמְרָ֖ה וְאֶת־בֵּ֣ית הָרָ֑ן עָרֵ֥י מִבְצָ֖ר וְגִדְרֹ֥ת צֹֽאן׃ </span></p>
 <p align="RIGHT"><span lang="he">‎<a name="037">37</a> ‏וּבְנֵ֤י רְאוּבֵן֙ בָּנ֔וּ אֶת־חֶשְׁבּ֖וֹן וְאֶת־אֶלְעָלֵ֑א וְאֵ֖ת קִרְיָתָֽיִם׃ </span></p>
 <p align="RIGHT"><span lang="he">‎<a name="038">38</a> ‏וְאֶת־נְב֞וֹ וְאֶת־בַּ֧עַל מְע֛וֹן מֽוּסַבֹּ֥ת שֵׁ֖ם וְאֶת־שִׂבְמָ֑ה וַיִּקְרְא֣וּ בְשֵׁמֹ֔ת אֶת־שְׁמ֥וֹת הֶעָרִ֖ים אֲשֶׁ֥ר בָּנֽוּ׃ </span></p>
 <p align="RIGHT"><span lang="he">‎<a name="039">39</a> ‏וַיֵּ֨לְכ֜וּ בְּנֵ֨י מָכִ֧יר בֶּן־מְנַשֶּׁ֛ה גִּלְעָ֖דָה וַֽיִּלְכְּדֻ֑הָ וַיּ֖וֹרֶשׁ אֶת־הָאֱמֹרִ֥י אֲשֶׁר־בָּֽהּ׃ </span></p>
 <p align="RIGHT"><span lang="he">‎<a name="040">40</a> ‏וַיִּתֵּ֤ן מֹשֶׁה֙ אֶת־הַגִּלְעָ֔ד לְמָכִ֖יר בֶּן־מְנַשֶּׁ֑ה וַיֵּ֖שֶׁב בָּֽהּ׃ </span></p>
 <p align="RIGHT"><span lang="he">‎<a name="041">41</a> ‏וְיָאִ֤יר בֶּן־מְנַשֶּׁה֙ הָלַ֔ךְ וַיִּלְכֹּ֖ד אֶת־חַוֹּתֵיהֶ֑ם וַיִּקְרָ֥א אֶתְהֶ֖ן חַוֹּ֥ת יָאִֽיר׃ </span></p>
 <p align="RIGHT"><span lang="he">‎<a name="042">42</a> ‏וְנֹ֣בַח הָלַ֔ךְ וַיִּלְכֹּ֥ד אֶת־קְנָ֖ת וְאֶת־בְּנֹתֶ֑יהָ וַיִּקְרָ֧א לָ֦ה נֹ֖בַח בִּשְׁמֽוֹ׃ פ</span></p>
 </td>
 <td width="50%">
 <p>1 ûmiqəneh| raḇ hāyâ liḇənê rə’ûḇēn wəliḇənê-ḡāḏ ‘āṣûm mə’ōḏ wayyirə’û ’eṯ-’ereṣ y<sup>a</sup>‘əzēr wə’eṯ-’ereṣ gilə‘āḏ wəhinnēh hammāqwōm məqwōm miqəneh: </p>
 <p>2 wayyāḇō’û ḇənê-ḡāḏ ûḇənê rə’ûḇēn wayyō’mərû ’el-mōšeh wə’el-’elə‘āzār hakōhēn wə’el-nəśî’ê hā‘ēḏâ lē’mōr: </p>
 <p>3 ‘ăṭārwōṯ wəḏîḇōn wəy<sup>a</sup>‘əzēr wənimərâ wəḥešəbwōn wə’elə‘ālēh ûśəḇām ûnəḇwō ûḇə‘ōn: </p>
 <p>4 hā’āreṣ ’ăšer hikâ yəhwâ lifənê ‘ăḏaṯ yiśərā’ēl ’ereṣ miqəneh hiw’ wəl<sup>a</sup>‘ăḇāḏeyḵā miqəneh: s</p>
 <p>5 wayyō’mərû ’im-māṣā’nû ḥēn bə‘êneyḵā yutan ’eṯ-hā’āreṣ hazzō’ṯ l<sup>a</sup>‘ăḇāḏeyḵā la’ăḥuzzâ ’al-t<sup>a</sup>‘ăḇirēnû ’eṯ-hayyarədēn: </p>
 <p>6 wayyō’mer mōšeh liḇənê-ḡāḏ wəliḇənê rə’ûḇēn ha’<sup>a</sup>ḥêḵem yāḇō’û lammiləḥāmâ wə’atem tēšəḇû fōh: </p>
 <p>7 wəlāmmâ <font color="brown">ṯənû’ûn</font> <font color="blue">ṯənî’ûn</font> ’eṯ-lēḇ bənê yiśərā’ēl mē‘ăḇōr ’el-hā’āreṣ ’ăšer-nāṯan lâem yəhwâ: </p>
 <p>8 kōh ‘āśû ’ăḇōṯêḵem bəšāləḥî ’ōṯām miqqāḏēš barənē‘a lirə’wōṯ ’eṯ-hā’āreṣ: </p>
 <p>9 wayy<sup>a</sup>‘ălû ‘aḏ-n<sup>a</sup>ḥal ’ešəkwōl wayyirə’û ’eṯ-hā’āreṣ wayyānî’û ’eṯ-lēḇ bənê yiśərā’ēl ləḇilətî-ḇō’ ’el-hā’āreṣ ’ăšer-nāṯan lâem yəhwâ: </p>
 <p>10 wayyiḥar-’af yəhwâ bayywōm hahû’ wayyiššāḇ<sup>a</sup>‘ lē’mōr: </p>
 <p>11 ’im-yirə’û hā’ănāšîm hā‘ōlîm mimmiṣərayim miben ‘eśərîm šānâ wām<sup>a</sup>‘əlâ ’ēṯ hā’ăḏāmâ ’ăšer nišəb<sup>a</sup>‘ətî lə’aḇərâām ləyiṣəḥāq ûləy<sup>a</sup>‘ăqōḇ kî lō’-milə’û ’<sup>a</sup>ḥărāy: </p>
 <p>12 bilətî kālēḇ ben-yəfunneh haqqənizzî wîhwōšu‘a bin-nûn kî milə’û ’<sup>a</sup>ḥărê yəhwâ: </p>
 <p>13 wayyiḥar-’af yəhwâ bəyiśərā’ēl wayəni‘ēm bammiḏəbār ’arəbā‘îm šānâ ‘aḏ-tōm kāl-hadwōr hā‘ōśeh hār<sup>a</sup>‘ bə‘ênê yəhwâ: </p>
 <p>14 wəhinnēh qamətem t<sup>a</sup>ḥaṯ ’ăḇōṯêḵem tarəbûṯ ’ănāšîm ḥaṭṭā’îm lisəpwōṯ ‘wōḏ ‘al ḥărwōn ’af-yəhwâ ’el-yiśərā’ēl: </p>
 <p>15 kî ṯəšûḇun mē’<sup>a</sup>ḥărāyw wəyāsaf ‘wōḏ ləhannîḥwō bammiḏəbār wəšiḥatem ləḵāl-hā‘ām hazzeh: s</p>
 <p>16 wayyigəšû ’ēlāyw wayyō’mərû giḏərōṯ ṣō’n niḇəneh ləmiqənēnû pōh wə‘ārîm ləṭapēnû: </p>
 <p>17 wa’ăn<sup>a</sup>ḥənû nēḥālēṣ ḥušîm lifənê bənê yiśərā’ēl ‘aḏ ’ăšer ’im-hăḇî’ōnum ’el-məqwōmām wəyāšaḇ ṭapēnû bə‘ārê hammiḇəṣār mipənê yōšəḇê hā’āreṣ: </p>
 <p>18 lō’ nāšûḇ ’el-bātênû ‘aḏ hiṯən<sup>a</sup>ḥēl bənê yiśərā’ēl ’îš n<sup>a</sup>ḥălāṯwō: </p>
 <p>19 kî lō’ ninəḥal ’itām mē‘ēḇer layyarədēn wâālə’â kî ḇā’â n<sup>a</sup>ḥălāṯēnû ’ēlênû mē‘ēḇer hayyarədēn mizərāḥâ: f</p>
 <p>20 wayyō’mer ’ălêhem mōšeh ’im-t<sup>a</sup>‘ăśûn ’eṯ-hadāḇār hazzeh ’im-tēḥāləṣû<font color="red"><sup>3</sup></font> lifənê yəhwâ lammiləḥāmâ: </p>
 <p>21 wə‘āḇar lāḵem kāl-ḥālûṣ ’eṯ-hayyarədēn lifənê yəhwâ ‘aḏ hwōrîšwō ’eṯ-’ōyəḇāyw mipānāyw: </p>
 <p>22 wəniḵəbəšâ hā’āreṣ lifənê yəhwâ wə’<sup>a</sup>ḥar tāšuḇû wihəyîṯem nəqîyîm mêəhwâ ûmîyiśərā’ēl wəhāyəṯâ hā’āreṣ hazzō’ṯ lāḵem la’ăḥuzzâ lifənê yəhwâ: </p>
 <p>23 wə’im-lō’ ṯ<sup>a</sup>‘ăśûn kēn hinnēh ḥăṭā’ṯem layhwâ ûḏə‘û ḥaṭṭa’ṯəḵem ’ăšer timəṣā’ ’eṯəḵem: </p>
 <p>24 bənû-lāḵem ‘ārîm ləṭapəḵem ûḡəḏērōṯ ləṣōna’ăḵem wəhayyōṣē’ mipîḵem t<sup>a</sup>‘ăśû: </p>
 <p>25 wayyō’mer bənê-ḡāḏ ûḇənê rə’ûḇēn ’el-mōšeh lē’mōr ‘ăḇāḏeyḵā y<sup>a</sup>‘ăśû ka’ăšer ’ăḏōnî məṣaûeh: </p>
 <p>26 ṭapēnû nāšênû miqənēnû wəḵāl-bəhemətēnû yihəyû-šām bə‘ārê hagilə‘āḏ: </p>
 <p>27 w<sup>a</sup>‘ăḇāḏeyḵā y<sup>a</sup>‘aḇərû kāl-ḥălûṣ ṣāḇā’ lifənê yəhwâ lammiləḥāmâ ka’ăšer ’ăḏōnî dōḇēr: </p>
 <p>28 wayəṣaw lâem mōšeh ’ēṯ ’elə‘āzār hakōhēn wə’ēṯ yəhwōšu‘a bin-nûn wə’eṯ-rā’šê ’ăḇwōṯ hammaṭṭwōṯ liḇənê yiśərā’ēl: </p>
 <p>29 wayyō’mer mōšeh ’ălēhem ’im-y<sup>a</sup>‘aḇərû ḇənê-ḡāḏ ûḇənê-rə’ûḇēn| ’itəḵem ’eṯ-hayyarədēn kāl-ḥālûṣ lammiləḥāmâ lifənê yəhwâ wəniḵəbəšâ hā’āreṣ lifənêḵem ûnəṯatem lâem ’eṯ-’ereṣ hagilə‘āḏ la’ăḥuzzâ: </p>
 <p>30 wə’im-lō’ y<sup>a</sup>‘aḇərû ḥălûṣîm ’itəḵem wənō’ḥăzû ḇəṯōḵəḵem<font color="red"><sup>1</sup></font> bə’ereṣ kənā‘an: </p>
 <p>31 wayy<sup>a</sup>‘ănû ḇənê-ḡāḏ ûḇənê rə’ûḇēn lē’mōr ’ēṯ ’ăšer diber yəhwâ ’el-‘ăḇāḏeyḵā kēn n<sup>a</sup>‘ăśeh: </p>
 <p>32 n<sup>a</sup>ḥənû n<sup>a</sup>‘ăḇōr ḥălûṣîm lifənê yəhwâ ’ereṣ kənā‘an wə’itānû ’ăḥuzzaṯ n<sup>a</sup>ḥălāṯēnû mē‘ēḇer layyarədēn: </p>
 <p>33 wayyitēn lâem| mōšeh liḇənê-ḡāḏ wəliḇənê rə’ûḇēn wəl<sup>a</sup>ḥăṣî| šēḇeṭ| mənaššeh ḇen-ywōsēf ’eṯ-maməleḵeṯ sîḥōn meleḵə hā’ĕmōrî wə’eṯ-maməleḵeṯ ‘wōḡ meleḵə habāšān hā’āreṣ lə‘āreyhā biḡəḇulōṯ ‘ārê hā’āreṣ sāḇîḇ: </p>
 <p>34 wayyiḇənû ḇənê-ḡāḏ ’eṯ-dîḇōn wə’eṯ-‘ăṭārōṯ wə’ēṯ ‘ărō‘ēr: </p>
 <p>35 wə’eṯ-‘aṭərōṯ šwōfān wə’eṯ-y<sup>a</sup>‘əzēr wəyāḡəbŏhâ: </p>
 <p>36 wə’eṯ-bêṯ nimərâ wə’eṯ-bêṯ hārān ‘ārê miḇəṣār wəḡiḏərōṯ ṣō’n: </p>
 <p>37 ûḇənê rə’ûḇēn bānû ’eṯ-ḥešəbwōn wə’eṯ-’elə‘ālē’ wə’ēṯ qirəyāṯāyim: </p>
 <p>38 wə’eṯ-nəḇwō wə’eṯ-b<sup>a</sup>‘al mə‘wōn mûsabōṯ šēm wə’eṯ-śiḇəmâ wayyiqərə’û ḇəšēmōṯ ’eṯ-šəmwōṯ he‘ārîm ’ăšer bānû: </p>
 <p>39 wayyēləḵû bənê māḵîr ben-mənaššeh gilə‘āḏâ wayyiləkəḏuhā wayywōreš ’eṯ-hā’ĕmōrî ’ăšer-bāh: </p>
 <p>40 wayyitēn mōšeh ’eṯ-hagilə‘āḏ ləmāḵîr ben-mənaššeh wayyēšeḇ bāh: </p>
 <p>41 wəyā’îr ben-mənaššeh hālaḵə wayyiləkōḏ ’eṯ-ḥaûōṯêhem wayyiqərā’ ’eṯəhen ḥaûōṯ yā’îr: </p>
 <p>42 wənōḇ<sup>a</sup>ḥ hālaḵə wayyiləkōḏ ’eṯ-qənāṯ wə’eṯ-bənōṯeyhā wayyiqərā’ lâ nōḇ<sup>a</sup>ḥ bišəmwō: f</p>
 </td>
 </tr></table>
 <p></p><hr>
 <center>
 <a href="num033.htm">Next: Numbers (Bemidbar) Chapter 33</a></center>
 </body>