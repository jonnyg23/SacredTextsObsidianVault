<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa091.htm">Polyglot</a> 
 <a href="../kjv/psa091.htm">KJV</a> 
 <a href="../sep/psa091.htm">Sep</a> 
 <a href="../vul/psa091.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa090.htm">Previous</a> 
 <a href="psa092.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 91</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏יֹ֭שֵׁב בְּסֵ֣תֶר עֶלְי֑וֹן בְּצֵ֥ל שַׁ֝דַּ֗י יִתְלוֹנָֽן׃ </span></p>
 <p align="RIGHT"><span lang="he">‎<a name="002">2</a> ‏אֹמַ֗ר לַֽ֭יהוָה מַחְסִ֣י וּמְצוּדָתִ֑י אֱ֝לֹהַ֗י אֶבְטַח־בּֽוֹ׃ </span></p>
 <p align="RIGHT"><span lang="he">‎<a name="003">3</a> ‏כִּ֤י ה֣וּא יַ֭צִּֽילְךָ מִפַּ֥ח יָק֗וּשׁ מִדֶּ֥בֶר הַוּֽוֹת׃ </span></p>
 <p align="RIGHT"><span lang="he">‎<a name="004">4</a> ‏בְּאֶבְרָת֨וֹ׀ יָ֣סֶךְ לָ֭ךְ וְתַֽחַת־כְּנָפָ֣יו תֶּחְסֶ֑ה צִנָּ֖ה וְֽסֹחֵרָ֣ה אֲמִתּֽוֹ׃ </span></p>
 <p align="RIGHT"><span lang="he">‎<a name="005">5</a> ‏לֹא־תִ֭ירָא מִפַּ֣חַד לָ֑יְלָה מֵ֝חֵ֗ץ יָע֥וּף יוֹמָֽם׃ </span></p>
 <p align="RIGHT"><span lang="he">‎<a name="006">6</a> ‏מִ֭דֶּבֶר בָּאֹ֣פֶל יַהֲלֹ֑ךְ מִ֝קֶּ֗טֶב יָשׁ֥וּד צָהֳרָֽיִם׃ </span></p>
 <p align="RIGHT"><span lang="he">‎<a name="007">7</a> ‏יִפֹּ֤ל מִצִּדְּךָ֨׀ אֶ֗לֶף וּרְבָבָ֥ה מִימִינֶ֑ךָ אֵ֝לֶ֗יךָ לֹ֣א יִגָּֽשׁ׃ </span></p>
 <p align="RIGHT"><span lang="he">‎<a name="008">8</a> ‏רַ֭ק בְּעֵינֶ֣יךָ תַבִּ֑יט וְשִׁלֻּמַ֖ת רְשָׁעִ֣ים תִּרְאֶֽה׃ </span></p>
 <p align="RIGHT"><span lang="he">‎<a name="009">9</a> ‏כִּֽי־אַתָּ֣ה יְהוָ֣ה מַחְסִ֑י עֶ֝לְי֗וֹן שַׂ֣מְתָּ מְעוֹנֶֽךָ׃ </span></p>
 <p align="RIGHT"><span lang="he">‎<a name="010">10</a> ‏לֹֽא־תְאֻנֶּ֣ה אֵלֶ֣יךָ רָעָ֑ה וְ֝נֶ֗גַע לֹא־יִקְרַ֥ב בְּאָהֳלֶֽךָ׃ </span></p>
 <p align="RIGHT"><span lang="he">‎<a name="011">11</a> ‏כִּ֣י מַ֭לְאָכָיו יְצַוֶּה־לָּ֑ךְ לִ֝שְׁמָרְךָ֗ בְּכָל־דְּרָכֶֽיךָ׃ </span></p>
 <p align="RIGHT"><span lang="he">‎<a name="012">12</a> ‏עַל־כַּפַּ֥יִם יִשָּׂא֑וּנְךָ פֶּן־תִּגֹּ֖ף בָּאֶ֣בֶן רַגְלֶֽךָ׃ </span></p>
 <p align="RIGHT"><span lang="he">‎<a name="013">13</a> ‏עַל־שַׁ֣חַל וָפֶ֣תֶן תִּדְרֹ֑ךְ תִּרְמֹ֖ס כְּפִ֣יר וְתַנִּֽין׃ </span></p>
 <p align="RIGHT"><span lang="he">‎<a name="014">14</a> ‏כִּ֤י בִ֣י חָ֭שַׁק וַאֲפַלְּטֵ֑הוּ אֲ֝שַׂגְּבֵ֗הוּ כִּֽי־יָדַ֥ע שְׁמִֽי׃ </span></p>
 <p align="RIGHT"><span lang="he">‎<a name="015">15</a> ‏יִקְרָאֵ֨נִי׀ וְֽאֶעֱנֵ֗הוּ עִמּֽוֹ־אָנֹכִ֥י בְצָרָ֑ה אֲ֝חַלְּצֵ֗הוּ וַֽאֲכַבְּדֵֽהוּ׃ </span></p>
 <p align="RIGHT"><span lang="he">‎<a name="016">16</a> ‏אֹ֣רֶךְ יָ֭מִים אַשְׂבִּיעֵ֑הוּ וְ֝אַרְאֵ֗הוּ בִּֽישׁוּעָתִֽי׃ </span></p>
 </td>
 <td width="50%">
 <p>1 yōšēḇ bəsēṯer ‘eləywōn bəṣēl šaday yiṯəlwōnān: </p>
 <p>2 ’ōmar layhwâ m<sup>a</sup>ḥəsî ûməṣûḏāṯî ’ĕlōhay ’eḇəṭ<sup>a</sup>ḥ-bwō: </p>
 <p>3 kî hû’ yaṣṣîləḵā mip<sup>a</sup>ḥ yāqûš mideḇer haûwōṯ: </p>
 <p>4 bə’eḇərāṯwō| yāseḵə lāḵə wəṯ<sup>a</sup>ḥaṯ-kənāfāyw teḥəseh ṣinnâ wəsōḥērâ ’ămitwō: </p>
 <p>5 lō’-ṯîrā’ mip<sup>a</sup>ḥaḏ lāyəlâ mēḥēṣ yā‘ûf ywōmām: </p>
 <p>6 mideḇer bā’ōfel yahălōḵə miqqeṭeḇ yāšûḏ ṣâŏrāyim: </p>
 <p>7 yipōl miṣṣidəḵā| ’elef ûrəḇāḇâ mîmîneḵā ’ēleyḵā lō’ yigāš: </p>
 <p>8 raq bə‘êneyḵā ṯabîṭ wəšillumaṯ rəšā‘îm tirə’eh: </p>
 <p>9 kî-’atâ yəhwâ m<sup>a</sup>ḥəsî ‘eləywōn śamətā mə‘wōneḵā: </p>
 <p>10 lō’-ṯə’unneh ’ēleyḵā rā‘â wəneḡ<sup>a</sup>‘ lō’-yiqəraḇ bə’âŏleḵā: </p>
 <p>11 kî malə’āḵāyw yəṣaûeh-llāḵə lišəmārəḵā bəḵāl-dərāḵeyḵā: </p>
 <p>12 ‘al-kapayim yiśśā’ûnəḵā pen-tigōf bā’eḇen raḡəleḵā: </p>
 <p>13 ‘al-š<sup>a</sup>ḥal wāfeṯen tiḏərōḵə tirəmōs kəfîr wəṯannîn: </p>
 <p>14 kî ḇî ḥāšaq wa’ăfalləṭēhû ’ăśagəḇēhû kî-yāḏ<sup>a</sup>‘ šəmî: </p>
 <p>15 yiqərā’ēnî| wə’e‘ĕnēhû ‘immwō-’ānōḵî ḇəṣārâ ’ăḥalləṣēhû wa’ăḵabəḏēhû: </p>
 <p>16 ’ōreḵə yāmîm ’aśəbî‘ēhû wə’arə’ēhû bîšû‘āṯî: </p>
 </td>
 </tr></table>
 <p></p><hr>
 <center>
 <a href="psa092.htm">Next: Psalms (Tehilim) Chapter 92</a></center>
 </body>