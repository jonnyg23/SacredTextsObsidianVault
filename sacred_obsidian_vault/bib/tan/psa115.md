<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa115.htm">Polyglot</a> 
 <a href="../kjv/psa115.htm">KJV</a> 
 <a href="../sep/psa115.htm">Sep</a> 
 <a href="../vul/psa115.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa114.htm">Previous</a> 
 <a href="psa116.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 115</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏לֹ֤א לָ֥נוּ יְהוָ֗ה לֹ֫א לָ֥נוּ כִּֽי־לְ֭שִׁמְךָ תֵּ֣ן כָּב֑וֹד עַל־חַ֝סְדְּךָ֗ עַל־אֲמִתֶּֽךָ׃ </span></p>
 <p align="RIGHT"><span lang="he">‎<a name="002">2</a> ‏לָ֭מָּה יֹאמְר֣וּ הַגּוֹיִ֑ם אַיֵּה־נָ֝֗א אֱלֹהֵיהֶֽם׃ </span></p>
 <p align="RIGHT"><span lang="he">‎<a name="003">3</a> ‏וֵֽאלֹהֵ֥ינוּ בַשָּׁמָ֑יִם כֹּ֭ל אֲשֶׁר־חָפֵ֣ץ עָשָֽׂה׃ </span></p>
 <p align="RIGHT"><span lang="he">‎<a name="004">4</a> ‏עֲ‍ֽ֭צַבֵּיהֶם כֶּ֣סֶף וְזָהָ֑ב מַ֝עֲשֵׂ֗ה יְדֵ֣י אָדָֽם׃ </span></p>
 <p align="RIGHT"><span lang="he">‎<a name="005">5</a> ‏פֶּֽה־לָ֭הֶם וְלֹ֣א יְדַבֵּ֑רוּ עֵינַ֥יִם לָ֝הֶ֗ם וְלֹ֣א יִרְאֽוּ׃ </span></p>
 <p align="RIGHT"><span lang="he">‎<a name="006">6</a> ‏אָזְנַ֣יִם לָ֭הֶם וְלֹ֣א יִשְׁמָ֑עוּ אַ֥ף לָ֝הֶ֗ם וְלֹ֣א יְרִיחֽוּן׃ </span></p>
 <p align="RIGHT"><span lang="he">‎<a name="007">7</a> ‏יְדֵיהֶ֤ם׀ וְלֹ֬א יְמִישׁ֗וּן רַ֭גְלֵיהֶם וְלֹ֣א יְהַלֵּ֑כוּ לֹֽא־יֶ֝הְגּ֗וּ בִּגְרוֹנָֽם׃ </span></p>
 <p align="RIGHT"><span lang="he">‎<a name="008">8</a> ‏כְּ֭מוֹהֶם יִהְי֣וּ עֹשֵׂיהֶ֑ם כֹּ֭ל אֲשֶׁר־בֹּטֵ֣חַ בָּהֶֽם׃ </span></p>
 <p align="RIGHT"><span lang="he">‎<a name="009">9</a> ‏יִ֭שְׂרָאֵל בְּטַ֣ח בַּיהוָ֑ה עֶזְרָ֖ם וּמָגִנָּ֣ם הֽוּא׃ </span></p>
 <p align="RIGHT"><span lang="he">‎<a name="010">10</a> ‏בֵּ֣ית אַ֭הֲרֹן בִּטְח֣וּ בַיהוָ֑ה עֶזְרָ֖ם וּמָגִנָּ֣ם הֽוּא׃ </span></p>
 <p align="RIGHT"><span lang="he">‎<a name="011">11</a> ‏יִרְאֵ֣י יְ֭הוָה בִּטְח֣וּ בַיהוָ֑ה עֶזְרָ֖ם וּמָגִנָּ֣ם הֽוּא׃ </span></p>
 <p align="RIGHT"><span lang="he">‎<a name="012">12</a> ‏יְהוָה֮ זְכָרָ֪נוּ יְבָ֫רֵ֥ךְ יְ֭בָרֵךְ אֶת־בֵּ֣ית יִשְׂרָאֵ֑ל יְ֝בָרֵ֗ךְ אֶת־בֵּ֥ית אַהֲרֹֽן׃ </span></p>
 <p align="RIGHT"><span lang="he">‎<a name="013">13</a> ‏יְ֭בָרֵךְ יִרְאֵ֣י יְהוָ֑ה הַ֝קְּטַנִּ֗ים עִם־הַגְּדֹלִֽים׃ </span></p>
 <p align="RIGHT"><span lang="he">‎<a name="014">14</a> ‏יֹסֵ֣ף יְהוָ֣ה עֲלֵיכֶ֑ם עֲ֝לֵיכֶ֗ם וְעַל־בְּנֵיכֶֽם׃ </span></p>
 <p align="RIGHT"><span lang="he">‎<a name="015">15</a> ‏בְּרוּכִ֣ים אַ֭תֶּם לַיהוָ֑ה עֹ֝שֵׂ֗ה שָׁמַ֥יִם וָאָֽרֶץ׃ </span></p>
 <p align="RIGHT"><span lang="he">‎<a name="016">16</a> ‏הַשָּׁמַ֣יִם שָׁ֭מַיִם לַיהוָ֑ה וְ֝הָאָ֗רֶץ נָתַ֥ן לִבְנֵי־אָדָֽם׃ </span></p>
 <p align="RIGHT"><span lang="he">‎<a name="017">17</a> ‏לֹ֣א הַ֭מֵּתִים יְהַֽלְלוּ־יָ֑הּ וְ֝לֹ֗א כָּל־יֹרְדֵ֥י דוּמָֽה׃ </span></p>
 <p align="RIGHT"><span lang="he">‎<a name="018">18</a> ‏וַאֲנַ֤חְנוּ׀ נְבָ֘רֵ֤ךְ יָ֗הּ מֵֽעַתָּ֥ה וְעַד־עוֹלָ֗ם הַֽלְלוּ־יָֽהּ׃ </span></p>
 </td>
 <td width="50%">
 <p>1 lō’ lānû yəhwâ lō’ lānû kî-ləšiməḵā tēn kāḇwōḏ ‘al-ḥasədəḵā ‘al-’ămiteḵā: </p>
 <p>2 lāmmâ yō’mərû hagwōyim ’ayyēh-nā’ ’ĕlōhêhem: </p>
 <p>3 wē’lōhênû ḇaššāmāyim kōl ’ăšer-ḥāfēṣ ‘āśâ: </p>
 <p>4 ‘ă‍ṣabêhem kesef wəzâāḇ m<sup>a</sup>‘ăśēh yəḏê ’āḏām: </p>
 <p>5 peh-lâem wəlō’ yəḏabērû ‘ênayim lâem wəlō’ yirə’û: </p>
 <p>6 ’āzənayim lâem wəlō’ yišəmā‘û ’af lâem wəlō’ yərîḥûn: </p>
 <p>7 yəḏêhem| wəlō’ yəmîšûn raḡəlêhem wəlō’ yəhallēḵû lō’-yehəgû biḡərwōnām: </p>
 <p>8 kəmwōhem yihəyû ‘ōśêhem kōl ’ăšer-bōṭēḥa bâem: </p>
 <p>9 yiśərā’ēl bəṭ<sup>a</sup>ḥ bayhwâ ‘ezərām ûmāḡinnām hû’: </p>
 <p>10 bêṯ ’ahărōn biṭəḥû ḇayhwâ ‘ezərām ûmāḡinnām hû’: </p>
 <p>11 yirə’ê yəhwâ biṭəḥû ḇayhwâ ‘ezərām ûmāḡinnām hû’: </p>
 <p>12 yəhwâ zəḵārānû yəḇārēḵə yəḇārēḵə ’eṯ-bêṯ yiśərā’ēl yəḇārēḵə ’eṯ-bêṯ ’ahărōn: </p>
 <p>13 yəḇārēḵə yirə’ê yəhwâ haqqəṭannîm ‘im-hagəḏōlîm: </p>
 <p>14 yōsēf yəhwâ ‘ălêḵem ‘ălêḵem wə‘al-bənêḵem: </p>
 <p>15 bərûḵîm ’atem layhwâ ‘ōśēh šāmayim wā’āreṣ: </p>
 <p>16 haššāmayim šāmayim layhwâ wəhā’āreṣ nāṯan liḇənê-’āḏām: </p>
 <p>17 lō’ hammēṯîm yəhaləlû-yāh wəlō’ kāl-yōrəḏê ḏûmâ: </p>
 <p>18 wa’ăn<sup>a</sup>ḥənû| nəḇārēḵə yāh mē‘atâ wə‘aḏ-‘wōlām haləlû-yāh: </p>
 </td>
 </tr></table>
 <p></p><hr>
 <center>
 <a href="psa116.htm">Next: Psalms (Tehilim) Chapter 116</a></center>
 </body>