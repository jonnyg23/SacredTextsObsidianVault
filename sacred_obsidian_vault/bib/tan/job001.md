<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/job001.htm">Polyglot</a> 
 <a href="../kjv/job001.htm">KJV</a> 
 <a href="../sep/job001.htm">Sep</a> 
 <a href="../vul/job001.htm">Vul</a> 
 
 <br>
 <br><a href="job.htm">Job (Iyov) Index</a><br>
  
 <a href="pro031.htm">Previous</a> 
 <a href="job002.htm">Next</a> 
 </center>
 <hr>
 
 <h3 align="CENTER">Tanach (Hebrew): Job (Iyov) Chapter 1</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏אִ֛ישׁ הָיָ֥ה בְאֶֽרֶץ־ע֖וּץ אִיּ֣וֹב שְׁמ֑וֹ וְהָיָ֣ה׀ הָאִ֣ישׁ הַה֗וּא תָּ֧ם וְיָשָׁ֛ר וִירֵ֥א אֱלֹהִ֖ים וְסָ֥ר מֵרָֽע׃ </span></p>
 <p align="RIGHT"><span lang="he">‎<a name="002">2</a> ‏וַיִּוָּ֥לְדוּ ל֛וֹ שִׁבְעָ֥ה בָנִ֖ים וְשָׁל֥וֹשׁ בָּנֽוֹת׃ </span></p>
 <p align="RIGHT"><span lang="he">‎<a name="003">3</a> ‏וַיְהִ֣י מִ֠קְנֵהוּ שִֽׁבְעַ֨ת אַלְפֵי־צֹ֜אן וּשְׁלֹ֧שֶׁת אַלְפֵ֣י גְמַלִּ֗ים וַחֲמֵ֨שׁ מֵא֤וֹת צֶֽמֶד־בָּקָר֙ וַחֲמֵ֣שׁ מֵא֣וֹת אֲתוֹנ֔וֹת וַעֲבֻדָּ֖ה רַבָּ֣ה מְאֹ֑ד וַיְהִי֙ הָאִ֣ישׁ הַה֔וּא גָּד֖וֹל מִכָּל־בְּנֵי־קֶֽדֶם׃ </span></p>
 <p align="RIGHT"><span lang="he">‎<a name="004">4</a> ‏וְהָלְכ֤וּ בָנָיו֙ וְעָשׂ֣וּ מִשְׁתֶּ֔ה בֵּ֖ית אִ֣ישׁ יוֹמ֑וֹ וְשָׁלְח֗וּ וְקָרְאוּ֙ לִשְׁלֹ֣שֶׁת <font color="brown">אחיתיהם</font> <font color="blue">אַחְיֽוֹתֵיהֶ֔ם</font> לֶאֱכֹ֥ל וְלִשְׁתּ֖וֹת עִמָּהֶֽם׃ </span></p>
 <p align="RIGHT"><span lang="he">‎<a name="005">5</a> ‏וַיְהִ֡י כִּ֣י הִקִּיפֽוּ֩ יְמֵ֨י הַמִּשְׁתֶּ֜ה וַיִּשְׁלַ֧ח אִיּ֣וֹב וַֽיְקַדְּשֵׁ֗ם וְהִשְׁכִּ֣ים בַּבֹּקֶר֮ וְהֶעֱלָ֣ה עֹלוֹת֮ מִסְפַּ֣ר כֻּלָּם֒ כִּ֚י אָמַ֣ר אִיּ֔וֹב אוּלַי֙ חָטְא֣וּ בָנַ֔י וּבֵרֲכ֥וּ אֱלֹהִ֖ים בִּלְבָבָ֑ם כָּ֛כָה יַעֲשֶׂ֥ה אִיּ֖וֹב כָּל־הַיָּמִֽים׃ פ</span></p>
 <p align="RIGHT"><span lang="he">‎<a name="006">6</a> ‏וַיְהִ֣י הַיּ֔וֹם וַיָּבֹ֙אוּ֙ בְּנֵ֣י הָאֱלֹהִ֔ים לְהִתְיַצֵּ֖ב עַל־יְהוָ֑ה וַיָּב֥וֹא גַֽם־הַשָּׂטָ֖ן בְּתוֹכָֽם׃ </span></p>
 <p align="RIGHT"><span lang="he">‎<a name="007">7</a> ‏וַיֹּ֧אמֶר יְהוָ֛ה אֶל־הַשָּׂטָ֖ן מֵאַ֣יִן תָּבֹ֑א וַיַּ֨עַן הַשָּׂטָ֤ן אֶת־יְהוָה֙ וַיֹּאמַ֔ר מִשּׁ֣וּט בָּאָ֔רֶץ וּמֵֽהִתְהַלֵּ֖ךְ בָּֽהּ׃ </span></p>
 <p align="RIGHT"><span lang="he">‎<a name="008">8</a> ‏וַיֹּ֤אמֶר יְהוָה֙ אֶל־הַשָּׂטָ֔ן הֲשַׂ֥מְתָּ לִבְּךָ֖ עַל־עַבְדִּ֣י אִיּ֑וֹב כִּ֣י אֵ֤ין כָּמֹ֙הוּ֙ בָּאָ֔רֶץ אִ֣ישׁ תָּ֧ם וְיָשָׁ֛ר יְרֵ֥א אֱלֹהִ֖ים וְסָ֥ר מֵרָֽע׃ </span></p>
 <p align="RIGHT"><span lang="he">‎<a name="009">9</a> ‏וַיַּ֧עַן הַשָּׂטָ֛ן אֶת־יְהוָ֖ה וַיֹּאמַ֑ר הַֽחִנָּ֔ם יָרֵ֥א אִיּ֖וֹב אֱלֹהִֽים׃ </span></p>
 <p align="RIGHT"><span lang="he">‎<a name="010">10</a> ‏הֲלֹֽא־<font color="brown">את</font> <font color="blue">אַ֠תָּה</font> שַׂ֣כְתָּ בַעֲד֧וֹ וּבְעַד־בֵּית֛וֹ וּבְעַ֥ד כָּל־אֲשֶׁר־ל֖וֹ מִסָּבִ֑יב מַעֲשֵׂ֤ה יָדָיו֙ בֵּרַ֔כְתָּ וּמִקְנֵ֖הוּ פָּרַ֥ץ בָּאָֽרֶץ׃ </span></p>
 <p align="RIGHT"><span lang="he">‎<a name="011">11</a> ‏וְאוּלָם֙ שְֽׁלַֽח־נָ֣א יָֽדְךָ֔ וְגַ֖ע בְּכָל־אֲשֶׁר־ל֑וֹ אִם־לֹ֥א עַל־פָּנֶ֖יךָ יְבָרֲכֶֽךָּ׃ </span></p>
 <p align="RIGHT"><span lang="he">‎<a name="012">12</a> ‏וַיֹּ֨אמֶר יְהוָ֜ה אֶל־הַשָּׂטָ֗ן הִנֵּ֤ה כָל־אֲשֶׁר־לוֹ֙ בְּיָדֶ֔ךָ רַ֣ק אֵלָ֔יו אַל־תִּשְׁלַ֖ח יָדֶ֑ךָ וַיֵּצֵא֙ הַשָּׂטָ֔ן מֵעִ֖ם פְּנֵ֥י יְהוָֽה׃ </span></p>
 <p align="RIGHT"><span lang="he">‎<a name="013">13</a> ‏וַיְהִ֖י הַיּ֑וֹם וּבָנָ֨יו וּבְנֹתָ֤יו אֹֽכְלִים֙ וְשֹׁתִ֣ים יַ֔יִן בְּבֵ֖ית אֲחִיהֶ֥ם הַבְּכֽוֹר׃ </span></p>
 <p align="RIGHT"><span lang="he">‎<a name="014">14</a> ‏וּמַלְאָ֛ךְ בָּ֥א אֶל־אִיּ֖וֹב וַיֹּאמַ֑ר הַבָּקָר֙ הָי֣וּ חֹֽרְשׁ֔וֹת וְהָאֲתֹנ֖וֹת רֹע֥וֹת עַל־יְדֵיהֶֽם׃ </span></p>
 <p align="RIGHT"><span lang="he">‎<a name="015">15</a> ‏וַתִּפֹּ֤ל שְׁבָא֙ וַתִּקָּחֵ֔ם וְאֶת־הַנְּעָרִ֖ים הִכּ֣וּ לְפִי־חָ֑רֶב וָֽאִמָּ֨לְטָ֧ה רַק־אֲנִ֛י לְבַדִּ֖י לְהַגִּ֥יד לָֽךְ׃ </span></p>
 <p align="RIGHT"><span lang="he">‎<a name="016">16</a> ‏ע֣וֹד׀ זֶ֣ה מְדַבֵּ֗ר וְזֶה֮ בָּ֣א וַיֹּאמַר֒ אֵ֣שׁ אֱלֹהִ֗ים נָֽפְלָה֙ מִן־הַשָּׁמַ֔יִם וַתִּבְעַ֥ר בַּצֹּ֛אן וּבַנְּעָרִ֖ים וַתֹּאכְלֵ֑ם וָאִמָּ֨לְטָ֧ה רַק־אֲנִ֛י לְבַדִּ֖י לְהַגִּ֥יד לָֽךְ׃ </span></p>
 <p align="RIGHT"><span lang="he">‎<a name="017">17</a> ‏ע֣וֹד׀ זֶ֣ה מְדַבֵּ֗ר וְזֶה֮ בָּ֣א וַיֹּאמַר֒ כַּשְׂדִּ֞ים שָׂ֣מוּ׀ שְׁלֹשָׁ֣ה רָאשִׁ֗ים וַֽיִּפְשְׁט֤וּ עַל־הַגְּמַלִּים֙ וַיִּקָּח֔וּם וְאֶת־הַנְּעָרִ֖ים הִכּ֣וּ לְפִי־חָ֑רֶב וָאִמָּ֨לְטָ֧ה רַק־אֲנִ֛י לְבַדִּ֖י לְהַגִּ֥יד לָֽךְ׃ </span></p>
 <p align="RIGHT"><span lang="he">‎<a name="018">18</a> ‏עַ֚ד זֶ֣ה מְדַבֵּ֔ר וְזֶ֖ה בָּ֣א וַיֹּאמַ֑ר בָּנֶ֨יךָ וּבְנוֹתֶ֤יךָ אֹֽכְלִים֙ וְשֹׁתִ֣ים יַ֔יִן בְּבֵ֖ית אֲחִיהֶ֥ם הַבְּכֽוֹר׃ </span></p>
 <p align="RIGHT"><span lang="he">‎<a name="019">19</a> ‏וְהִנֵּה֩ ר֨וּחַ גְּדוֹלָ֜ה בָּ֣אָה׀ מֵעֵ֣בֶר הַמִּדְבָּ֗ר וַיִּגַּע֙ בְּאַרְבַּע֙ פִּנּ֣וֹת הַבַּ֔יִת וַיִּפֹּ֥ל עַל־הַנְּעָרִ֖ים וַיָּמ֑וּתוּ וָאִמָּ֨לְטָ֧ה רַק־אֲנִ֛י לְבַדִּ֖י לְהַגִּ֥יד לָֽךְ׃ </span></p>
 <p align="RIGHT"><span lang="he">‎<a name="020">20</a> ‏וַיָּ֤קָם אִיּוֹב֙ וַיִּקְרַ֣ע אֶת־מְעִל֔וֹ<font color="red"><sup>3</sup></font> וַיָּ֖גָז אֶת־רֹאשׁ֑וֹ וַיִּפֹּ֥ל אַ֖רְצָה וַיִּשְׁתָּֽחוּ׃ </span></p>
 <p align="RIGHT"><span lang="he">‎<a name="021">21</a> ‏וַיֹּאמֶר֩ עָרֹ֨ם <font color="brown">יצתי</font> <font color="blue">יָצָ֜אתִי</font> מִבֶּ֣טֶן אִמִּ֗י וְעָרֹם֙ אָשׁ֣וּב שָׁ֔מָה<font color="red"><sup>1</sup></font> יְהוָ֣ה נָתַ֔ן וַיהוָ֖ה לָקָ֑ח יְהִ֛י שֵׁ֥ם יְהוָ֖ה מְבֹרָֽךְ׃ </span></p>
 <p align="RIGHT"><span lang="he">‎<a name="022">22</a> ‏בְּכָל־זֹ֖את לֹא־חָטָ֣א אִיּ֑וֹב וְלֹא־נָתַ֥ן תִּפְלָ֖ה לֵאלֹהִֽים׃ פ</span></p>
 </td>
 <td width="50%">
 <p>1 ’îš hāyâ ḇə’ereṣ-‘ûṣ ’îywōḇ šəmwō wəhāyâ| hā’îš hahû’ tām wəyāšār wîrē’ ’ĕlōhîm wəsār mērā‘: </p>
 <p>2 wayyiûāləḏû lwō šiḇə‘â ḇānîm wəšālwōš bānwōṯ: </p>
 <p>3 wayəhî miqənēhû šiḇə‘aṯ ’aləfê-ṣō’n ûšəlōšeṯ ’aləfê ḡəmallîm w<sup>a</sup>ḥămēš mē’wōṯ ṣemeḏ-bāqār w<sup>a</sup>ḥămēš mē’wōṯ ’ăṯwōnwōṯ w<sup>a</sup>‘ăḇudâ rabâ mə’ōḏ wayəhî hā’îš hahû’ gāḏwōl mikāl-bənê-qeḏem: </p>
 <p>4 wəhāləḵû ḇānāyw wə‘āśû mišəteh bêṯ ’îš ywōmwō wəšāləḥû wəqārə’û lišəlōšeṯ <font color="brown">’<sup>a</sup>ḥəyōṯêhem</font> <font color="blue">’<sup>a</sup>ḥəywōṯêhem</font> le’ĕḵōl wəlišətwōṯ ‘immâem: </p>
 <p>5 wayəhî kî hiqqîfû yəmê hammišəteh wayyišəl<sup>a</sup>ḥ ’îywōḇ wayəqadəšēm wəhišəkîm babōqer wəhe‘ĕlâ ‘ōlwōṯ misəpar kullām kî ’āmar ’îywōḇ ’ûlay ḥāṭə’û ḇānay ûḇērăḵû ’ĕlōhîm biləḇāḇām kāḵâ y<sup>a</sup>‘ăśeh ’îywōḇ kāl-hayyāmîm: f</p>
 <p>6 wayəhî hayywōm wayyāḇō’û bənê hā’ĕlōhîm ləhiṯəyaṣṣēḇ ‘al-yəhwâ wayyāḇwō’ ḡam-haśśāṭān bəṯwōḵām: </p>
 <p>7 wayyō’mer yəhwâ ’el-haśśāṭān mē’ayin tāḇō’ wayy<sup>a</sup>‘an haśśāṭān ’eṯ-yəhwâ wayyō’mar miššûṭ bā’āreṣ ûmēhiṯəhallēḵə bāh: </p>
 <p>8 wayyō’mer yəhwâ ’el-haśśāṭān hăśamətā libəḵā ‘al-‘aḇədî ’îywōḇ kî ’ên kāmōhû bā’āreṣ ’îš tām wəyāšār yərē’ ’ĕlōhîm wəsār mērā‘: </p>
 <p>9 wayy<sup>a</sup>‘an haśśāṭān ’eṯ-yəhwâ wayyō’mar h<sup>a</sup>ḥinnām yārē’ ’îywōḇ ’ĕlōhîm: </p>
 <p>10 hălō’-<font color="brown">’atə</font> <font color="blue">’atâ</font> śaḵətā ḇ<sup>a</sup>‘ăḏwō ûḇə‘aḏ-bêṯwō ûḇə‘aḏ kāl-’ăšer-lwō missāḇîḇ m<sup>a</sup>‘ăśēh yāḏāyw bēraḵətā ûmiqənēhû pāraṣ bā’āreṣ: </p>
 <p>11 wə’ûlām šəl<sup>a</sup>ḥ-nā’ yāḏəḵā wəḡ<sup>a</sup>‘ bəḵāl-’ăšer-lwō ’im-lō’ ‘al-pāneyḵā yəḇārăḵeḵḵā: </p>
 <p>12 wayyō’mer yəhwâ ’el-haśśāṭān hinnēh ḵāl-’ăšer-lwō bəyāḏeḵā raq ’ēlāyw ’al-tišəl<sup>a</sup>ḥ yāḏeḵā wayyēṣē’ haśśāṭān mē‘im pənê yəhwâ: </p>
 <p>13 wayəhî hayywōm ûḇānāyw ûḇənōṯāyw ’ōḵəlîm wəšōṯîm yayin bəḇêṯ ’ăḥîhem habəḵwōr: </p>
 <p>14 ûmalə’āḵə bā’ ’el-’îywōḇ wayyō’mar habāqār hāyû ḥōrəšwōṯ wəhā’ăṯōnwōṯ rō‘wōṯ ‘al-yəḏêhem: </p>
 <p>15 watipōl šəḇā’ watiqqāḥēm wə’eṯ-hannə‘ārîm hikû ləfî-ḥāreḇ wā’immāləṭâ raq-’ănî ləḇadî ləhagîḏ lāḵə: </p>
 <p>16 ‘wōḏ| zeh məḏabēr wəzeh bā’ wayyō’mar ’ēš ’ĕlōhîm nāfəlâ min-haššāmayim watiḇə‘ar baṣṣō’n ûḇannə‘ārîm watō’ḵəlēm wā’immāləṭâ raq-’ănî ləḇadî ləhagîḏ lāḵə: </p>
 <p>17 ‘wōḏ| zeh məḏabēr wəzeh bā’ wayyō’mar kaśədîm śāmû| šəlōšâ rā’šîm wayyifəšəṭû ‘al-hagəmallîm wayyiqqāḥûm wə’eṯ-hannə‘ārîm hikû ləfî-ḥāreḇ wā’immāləṭâ raq-’ănî ləḇadî ləhagîḏ lāḵə: </p>
 <p>18 ‘aḏ zeh məḏabēr wəzeh bā’ wayyō’mar bāneyḵā ûḇənwōṯeyḵā ’ōḵəlîm wəšōṯîm yayin bəḇêṯ ’ăḥîhem habəḵwōr: </p>
 <p>19 wəhinnēh rûḥa gəḏwōlâ bā’â| mē‘ēḇer hammiḏəbār wayyig<sup>a</sup>‘ bə’arəb<sup>a</sup>‘ pinnwōṯ habayiṯ wayyipōl ‘al-hannə‘ārîm wayyāmûṯû wā’immāləṭâ raq-’ănî ləḇadî ləhagîḏ lāḵə: </p>
 <p>20 wayyāqām ’îywōḇ wayyiqər<sup>a</sup>‘ ’eṯ-mə‘ilwō<font color="red"><sup>3</sup></font> wayyāḡāz ’eṯ-rō’šwō wayyipōl ’arəṣâ wayyišətāḥû: </p>
 <p>21 wayyō’mer ‘ārōm <font color="brown">yāṣāṯî</font> <font color="blue">yāṣā’ṯî</font> mibeṭen ’immî wə‘ārōm ’āšûḇ šāmâ<font color="red"><sup>1</sup></font> yəhwâ nāṯan wayhwâ lāqāḥ yəhî šēm yəhwâ məḇōrāḵə: </p>
 <p>22 bəḵāl-zō’ṯ lō’-ḥāṭā’ ’îywōḇ wəlō’-nāṯan tifəlâ lē’lōhîm: f</p>
 </td>
 </tr></table>
 <p></p><hr>
 <center>
 <a href="job002.htm">Next: Job (Iyov) Chapter 2</a></center>
 </body>