<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/deu002.htm">Polyglot</a> 
 <a href="../kjv/deu002.htm">KJV</a> 
 <a href="../sep/deu002.htm">Sep</a> 
 <a href="../vul/deu002.htm">Vul</a> 
 
 <br>
 <br><a href="deu.htm">Deuteronomy (Devarim) Index</a><br>
  
 <a href="deu001.htm">Previous</a> 
 <a href="deu003.htm">Next</a> 
 </center>
 <hr>
 
 <h3 align="CENTER">Tanach (Hebrew): Deuteronomy (Devarim) Chapter 2</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַנֵּ֜פֶן וַנִּסַּ֤ע הַמִּדְבָּ֙רָה֙ דֶּ֣רֶךְ יַם־ס֔וּף כַּאֲשֶׁ֛ר דִּבֶּ֥ר יְהוָ֖ה אֵלָ֑י וַנָּ֥סָב אֶת־הַר־שֵׂעִ֖יר יָמִ֥ים רַבִּֽים׃ ס</span></p>
 <p align="RIGHT"><span lang="he">‎<a name="002">2</a> ‏וַיֹּ֥אמֶר יְהוָ֖ה אֵלַ֥י לֵאמֹֽר׃ </span></p>
 <p align="RIGHT"><span lang="he">‎<a name="003">3</a> ‏רַב־לָכֶ֕ם סֹ֖ב אֶת־הָהָ֣ר הַזֶּ֑ה פְּנ֥וּ לָכֶ֖ם צָפֹֽנָה׃ </span></p>
 <p align="RIGHT"><span lang="he">‎<a name="004">4</a> ‏וְאֶת־הָעָם֮ צַ֣ו לֵאמֹר֒ אַתֶּ֣ם עֹֽבְרִ֗ים בִּגְבוּל֙ אֲחֵיכֶ֣ם בְּנֵי־עֵשָׂ֔ו הַיֹּשְׁבִ֖ים בְּשֵׂעִ֑יר וְיִֽירְא֣וּ מִכֶּ֔ם וְנִשְׁמַרְתֶּ֖ם מְאֹֽד׃ </span></p>
 <p align="RIGHT"><span lang="he">‎<a name="005">5</a> ‏אַל־תִּתְגָּר֣וּ בָ֔ם כִּ֠י לֹֽא־אֶתֵּ֤ן לָכֶם֙ מֵֽאַרְצָ֔ם עַ֖ד מִדְרַ֣ךְ כַּף־רָ֑גֶל כִּֽי־יְרֻשָּׁ֣ה לְעֵשָׂ֔ו נָתַ֖תִּי אֶת־הַ֥ר שֵׂעִֽיר׃ </span></p>
 <p align="RIGHT"><span lang="he">‎<a name="006">6</a> ‏אֹ֣כֶל תִּשְׁבְּר֧וּ מֵֽאִתָּ֛ם בַּכֶּ֖סֶף וַאֲכַלְתֶּ֑ם וְגַם־מַ֜יִם תִּכְר֧וּ מֵאִתָּ֛ם בַּכֶּ֖סֶף וּשְׁתִיתֶֽם׃ </span></p>
 <p align="RIGHT"><span lang="he">‎<a name="007">7</a> ‏כִּי֩ יְהוָ֨ה אֱלֹהֶ֜יךָ בֵּֽרַכְךָ֗ בְּכֹל֙ מַעֲשֵׂ֣ה יָדֶ֔ךָ יָדַ֣ע לֶכְתְּךָ֔ אֶת־הַמִּדְבָּ֥ר הַגָּדֹ֖ל הַזֶּ֑ה זֶ֣ה׀ אַרְבָּעִ֣ים שָׁנָ֗ה יְהוָ֤ה אֱלֹהֶ֙יךָ֙ עִמָּ֔ךְ לֹ֥א חָסַ֖רְתָּ דָּבָֽר׃ </span></p>
 <p align="RIGHT"><span lang="he">‎<a name="008">8</a> ‏וַֽנַּעֲבֹ֞ר מֵאֵ֧ת אַחֵ֣ינוּ בְנֵי־עֵשָׂ֗ו הַיֹּֽשְׁבִים֙ בְּשֵׂעִ֔יר מִדֶּ֙רֶךְ֙ הָֽעֲרָבָ֔ה מֵאֵילַ֖ת וּמֵעֶצְיֹ֣ן גָּ֑בֶר סוַנֵּ֙פֶן֙ וַֽנַּעֲבֹ֔ר דֶּ֖רֶךְ מִדְבַּ֥ר מוֹאָֽב׃ </span></p>
 <p align="RIGHT"><span lang="he">‎<a name="009">9</a> ‏וַיֹּ֨אמֶר יְהוָ֜ה אֵלַ֗י אֶל־תָּ֙צַר֙<font color="red"><sup>1</sup></font> אֶת־מוֹאָ֔ב וְאַל־תִּתְגָּ֥ר בָּ֖ם מִלְחָמָ֑ה כִּ֠י לֹֽא־אֶתֵּ֨ן לְךָ֤ מֵֽאַרְצוֹ֙ יְרֻשָּׁ֔ה כִּ֣י לִבְנֵי־ל֔וֹט נָתַ֥תִּי אֶת־עָ֖ר יְרֻשָּׁה׃<font color="red"><sup>1</sup></font> </span></p>
 <p align="RIGHT"><span lang="he">‎<a name="010">10</a> ‏הָאֵמִ֥ים לְפָנִ֖ים יָ֣שְׁבוּ בָ֑הּ עַ֣ם גָּד֥וֹל וְרַ֛ב וָרָ֖ם כָּעֲנָקִֽים׃ </span></p>
 <p align="RIGHT"><span lang="he">‎<a name="011">11</a> ‏רְפָאִ֛ים יֵחָשְׁב֥וּ אַף־הֵ֖ם כָּעֲנָקִ֑ים וְהַמֹּ֣אָבִ֔ים יִקְרְא֥וּ לָהֶ֖ם אֵמִֽים׃ </span></p>
 <p align="RIGHT"><span lang="he">‎<a name="012">12</a> ‏וּבְשֵׂעִ֞יר יָשְׁב֣וּ הַחֹרִים֮ לְפָנִים֒ וּבְנֵ֧י עֵשָׂ֣ו יִֽירָשׁ֗וּם וַיַּשְׁמִידוּם֙ מִפְּנֵיהֶ֔ם וַיֵּשְׁב֖וּ תַּחְתָּ֑ם כַּאֲשֶׁ֧ר עָשָׂ֣ה יִשְׂרָאֵ֗ל לְאֶ֙רֶץ֙ יְרֻשָּׁת֔וֹ אֲשֶׁר־נָתַ֥ן יְהוָ֖ה לָהֶֽם׃ </span></p>
 <p align="RIGHT"><span lang="he">‎<a name="013">13</a> ‏עַתָּ֗ה קֻ֛מוּ וְעִבְר֥וּ לָכֶ֖ם אֶת־נַ֣חַל זָ֑רֶד וַֽנַּעֲבֹ֖ר אֶת־נַ֥חַל זָֽרֶד׃ </span></p>
 <p align="RIGHT"><span lang="he">‎<a name="014">14</a> ‏וְהַיָּמִ֞ים אֲשֶׁר־הָלַ֣כְנוּ׀ מִקָּדֵ֣שׁ בַּרְנֵ֗עַ עַ֤ד אֲשֶׁר־עָבַ֙רְנוּ֙ אֶת־נַ֣חַל זֶ֔רֶד שְׁלֹשִׁ֥ים וּשְׁמֹנֶ֖ה שָׁנָ֑ה עַד־תֹּ֨ם כָּל־הַדּ֜וֹר אַנְשֵׁ֤י הַמִּלְחָמָה֙ מִקֶּ֣רֶב הַֽמַּחֲנֶ֔ה כַּאֲשֶׁ֛ר נִשְׁבַּ֥ע יְהוָ֖ה לָהֶֽם׃ </span></p>
 <p align="RIGHT"><span lang="he">‎<a name="015">15</a> ‏וְגַ֤ם יַד־יְהוָה֙ הָ֣יְתָה בָּ֔ם לְהֻמָּ֖ם מִקֶּ֣רֶב הַֽמַּחֲנֶ֑ה עַ֖ד תֻּמָּֽם׃ </span></p>
 <p align="RIGHT"><span lang="he">‎<a name="016">16</a> ‏וַיְהִ֨י כַאֲשֶׁר־תַּ֜מּוּ כָּל־אַנְשֵׁ֧י הַמִּלְחָמָ֛ה לָמ֖וּת מִקֶּ֥רֶב הָעָֽם׃ ס</span></p>
 <p align="RIGHT"><span lang="he">‎<a name="017">17</a> ‏וַיְדַבֵּ֥ר יְהוָ֖ה אֵלַ֥י לֵאמֹֽר׃ </span></p>
 <p align="RIGHT"><span lang="he">‎<a name="018">18</a> ‏אַתָּ֨ה עֹבֵ֥ר הַיּ֛וֹם אֶת־גְּב֥וּל מוֹאָ֖ב אֶת־עָֽר׃ </span></p>
 <p align="RIGHT"><span lang="he">‎<a name="019">19</a> ‏וְקָרַבְתָּ֗ מ֚וּל בְּנֵ֣י עַמּ֔וֹן אַל־תְּצֻרֵ֖ם וְאַל־תִּתְגָּ֣ר בָּ֑ם כִּ֣י לֹֽא־אֶ֠תֵּן מֵאֶ֨רֶץ בְּנֵי־עַמּ֤וֹן לְךָ֙ יְרֻשָּׁ֔ה כִּ֥י לִבְנֵי־ל֖וֹט נְתַתִּ֥יהָ יְרֻשָּֽׁה׃ </span></p>
 <p align="RIGHT"><span lang="he">‎<a name="020">20</a> ‏אֶֽרֶץ־רְפָאִ֥ים תֵּחָשֵׁ֖ב אַף־הִ֑וא רְפָאִ֤ים יָֽשְׁבוּ־בָהּ֙ לְפָנִ֔ים וְהָֽעַמֹּנִ֔ים יִקְרְא֥וּ לָהֶ֖ם זַמְזֻמִּֽים׃ </span></p>
 <p align="RIGHT"><span lang="he">‎<a name="021">21</a> ‏עַ֣ם גָּד֥וֹל וְרַ֛ב וָרָ֖ם כָּעֲנָקִ֑ים וַיַּשְׁמִידֵ֤ם יְהוָה֙ מִפְּנֵיהֶ֔ם וַיִּירָשֻׁ֖ם וַיֵּשְׁב֥וּ תַחְתָּֽם׃ </span></p>
 <p align="RIGHT"><span lang="he">‎<a name="022">22</a> ‏כַּאֲשֶׁ֤ר עָשָׂה֙ לִבְנֵ֣י עֵשָׂ֔ו הַיֹּשְׁבִ֖ים בְּשֵׂעִ֑יר אֲשֶׁ֨ר הִשְׁמִ֤יד אֶת־הַחֹרִי֙ מִפְּנֵיהֶ֔ם וַיִּֽירָשֻׁם֙ וַיֵּשְׁב֣וּ תַחְתָּ֔ם עַ֖ד הַיּ֥וֹם הַזֶּֽה׃ </span></p>
 <p align="RIGHT"><span lang="he">‎<a name="023">23</a> ‏וְהָֽעַוִּ֛ים הַיֹּשְׁבִ֥ים בַּחֲצֵרִ֖ים עַד־עַזָּ֑ה כַּפְתֹּרִים֙ הַיֹּצְאִ֣ים מִכַּפְתּ֔וֹר הִשְׁמִידֻ֖ם וַיֵּשְׁב֥וּ תַחְתָּֽם׃ </span></p>
 <p align="RIGHT"><span lang="he">‎<a name="024">24</a> ‏ק֣וּמוּ סְּע֗וּ וְעִבְרוּ֮ אֶת־נַ֣חַל אַרְנֹן֒ רְאֵ֣ה נָתַ֣תִּי בְ֠יָדְךָ אֶת־סִיחֹ֨ן מֶֽלֶךְ־חֶשְׁבּ֧וֹן הָֽאֱמֹרִ֛י וְאֶת־אַרְצ֖וֹ הָחֵ֣ל רָ֑שׁ וְהִתְגָּ֥ר בּ֖וֹ מִלְחָמָֽה׃ </span></p>
 <p align="RIGHT"><span lang="he">‎<a name="025">25</a> ‏הַיּ֣וֹם הַזֶּ֗ה אָחֵל֙ תֵּ֤ת פַּחְדְּךָ֙ וְיִרְאָ֣תְךָ֔ עַל־פְּנֵי֙ הָֽעַמִּ֔ים תַּ֖חַת כָּל־הַשָּׁמָ֑יִם אֲשֶׁ֤ר יִשְׁמְעוּן֙ שִׁמְעֲךָ֔ וְרָגְז֥וּ וְחָל֖וּ מִפָּנֶֽיךָ׃<font color="red"><sup>3</sup></font> </span></p>
 <p align="RIGHT"><span lang="he">‎<a name="026">26</a> ‏וָאֶשְׁלַ֤ח מַלְאָכִים֙ מִמִּדְבַּ֣ר קְדֵמ֔וֹת אֶל־סִיח֖וֹן מֶ֣לֶךְ חֶשְׁבּ֑וֹן דִּבְרֵ֥י שָׁל֖וֹם לֵאמֹֽר׃ </span></p>
 <p align="RIGHT"><span lang="he">‎<a name="027">27</a> ‏אֶעְבְּרָ֣ה בְאַרְצֶ֔ךָ בַּדֶּ֥רֶךְ בַּדֶּ֖רֶךְ אֵלֵ֑ךְ לֹ֥א אָס֖וּר יָמִ֥ין וּשְׂמֹֽאול׃ </span></p>
 <p align="RIGHT"><span lang="he">‎<a name="028">28</a> ‏אֹ֣כֶל בַּכֶּ֤סֶף תַּשְׁבִּרֵ֙נִי֙ וְאָכַ֔לְתִּי וּמַ֛יִם בַּכֶּ֥סֶף תִּתֶּן־לִ֖י וְשָׁתִ֑יתִי רַ֖ק אֶעְבְּרָ֥ה בְרַגְלָֽי׃ </span></p>
 <p align="RIGHT"><span lang="he">‎<a name="029">29</a> ‏כַּאֲשֶׁ֨ר עָֽשׂוּ־לִ֜י בְּנֵ֣י עֵשָׂ֗ו הַיֹּֽשְׁבִים֙ בְּשֵׂעִ֔יר וְהַמּ֣וֹאָבִ֔ים הַיֹּשְׁבִ֖ים בְּעָ֑ר עַ֤ד אֲשֶֽׁר־אֶֽעֱבֹר֙ אֶת־הַיַּרְדֵּ֔ן אֶל־הָאָ֕רֶץ אֲשֶׁר־יְהוָ֥ה אֱלֹהֵ֖ינוּ נֹתֵ֥ן לָֽנוּ׃ </span></p>
 <p align="RIGHT"><span lang="he">‎<a name="030">30</a> ‏וְלֹ֣א אָבָ֗ה סִיחֹן֙ מֶ֣לֶךְ חֶשְׁבּ֔וֹן הַעֲבִרֵ֖נוּ בּ֑וֹ כִּֽי־הִקְשָׁה֩ יְהוָ֨ה אֱלֹהֶ֜יךָ אֶת־רוּח֗וֹ וְאִמֵּץ֙ אֶת־לְבָב֔וֹ לְמַ֛עַן תִּתּ֥וֹ בְיָדְךָ֖ כַּיּ֥וֹם הַזֶּֽה׃ ס</span></p>
 <p align="RIGHT"><span lang="he">‎<a name="031">31</a> ‏וַיֹּ֤אמֶר יְהוָה֙ אֵלַ֔י רְאֵ֗ה הַֽחִלֹּ֙תִי֙ תֵּ֣ת לְפָנֶ֔יךָ אֶת־סִיחֹ֖ן וְאֶת־אַרְצ֑וֹ הָחֵ֣ל רָ֔שׁ לָרֶ֖שֶׁת אֶת־אַרְצֽוֹ׃ </span></p>
 <p align="RIGHT"><span lang="he">‎<a name="032">32</a> ‏וַיֵּצֵא֩ סִיחֹ֨ן לִקְרָאתֵ֜נוּ ה֧וּא וְכָל־עַמּ֛וֹ לַמִּלְחָמָ֖ה יָֽהְצָה׃ </span></p>
 <p align="RIGHT"><span lang="he">‎<a name="033">33</a> ‏וַֽיִּתְּנֵ֛הוּ יְהוָ֥ה אֱלֹהֵ֖ינוּ לְפָנֵ֑ינוּ וַנַּ֥ךְ אֹת֛וֹ וְאֶת־<font color="brown">בנו</font> <font color="blue">בָּנָ֖יו</font> וְאֶת־כָּל־עַמּֽוֹ׃ </span></p>
 <p align="RIGHT"><span lang="he">‎<a name="034">34</a> ‏וַנִּלְכֹּ֤ד אֶת־כָּל־עָרָיו֙ בָּעֵ֣ת הַהִ֔וא וַֽנַּחֲרֵם֙ אֶת־כָּל־עִ֣יר מְתִ֔ם וְהַנָּשִׁ֖ים וְהַטָּ֑ף לֹ֥א הִשְׁאַ֖רְנוּ שָׂרִֽיד׃ </span></p>
 <p align="RIGHT"><span lang="he">‎<a name="035">35</a> ‏רַ֥ק הַבְּהֵמָ֖ה בָּזַ֣זְנוּ לָ֑נוּ וּשְׁלַ֥ל הֶעָרִ֖ים אֲשֶׁ֥ר לָכָֽדְנוּ׃ </span></p>
 <p align="RIGHT"><span lang="he">‎<a name="036">36</a> ‏מֵֽעֲרֹעֵ֡ר אֲשֶׁר֩ עַל־שְׂפַת־נַ֨חַל אַרְנֹ֜ן וְהָעִ֨יר אֲשֶׁ֤ר בַּנַּ֙חַל֙ וְעַד־הַגִּלְעָ֔ד לֹ֤א הָֽיְתָה֙ קִרְיָ֔ה אֲשֶׁ֥ר שָׂגְבָ֖ה מִמֶּ֑נּוּ אֶת־הַכֹּ֕ל נָתַ֛ן יְהוָ֥ה אֱלֹהֵ֖ינוּ לְפָנֵֽינוּ׃ </span></p>
 <p align="RIGHT"><span lang="he">‎<a name="037">37</a> ‏רַ֛ק אֶל־אֶ֥רֶץ בְּנֵי־עַמּ֖וֹן לֹ֣א קָרָ֑בְתָּ כָּל־יַ֞ד נַ֤חַל יַבֹּק֙ וְעָרֵ֣י הָהָ֔ר וְכֹ֥ל אֲשֶׁר־צִוָּ֖ה יְהוָ֥ה אֱלֹהֵֽינוּ׃ </span></p>
 </td>
 <td width="50%">
 <p>1 wannēfen wanniss<sup>a</sup>‘ hammiḏəbārâ dereḵə yam-sûf ka’ăšer diber yəhwâ ’ēlāy wannāsāḇ ’eṯ-har-śē‘îr yāmîm rabîm: s</p>
 <p>2 wayyō’mer yəhwâ ’ēlay lē’mōr: </p>
 <p>3 raḇ-lāḵem sōḇ ’eṯ-hâār hazzeh pənû lāḵem ṣāfōnâ: </p>
 <p>4 wə’eṯ-hā‘ām ṣaw lē’mōr ’atem ‘ōḇərîm biḡəḇûl ’ăḥêḵem bənê-‘ēśāw hayyōšəḇîm bəśē‘îr wəyîrə’û mikem wənišəmarətem mə’ōḏ: </p>
 <p>5 ’al-tiṯəgārû ḇām kî lō’-’etēn lāḵem mē’arəṣām ‘aḏ miḏəraḵə kaf-rāḡel kî-yəruššâ lə‘ēśāw nāṯatî ’eṯ-har śē‘îr: </p>
 <p>6 ’ōḵel tišəbərû mē’itām bakesef wa’ăḵalətem wəḡam-mayim tiḵərû mē’itām bakesef ûšəṯîṯem: </p>
 <p>7 kî yəhwâ ’ĕlōheyḵā bēraḵəḵā bəḵōl m<sup>a</sup>‘ăśēh yāḏeḵā yāḏ<sup>a</sup>‘ leḵətəḵā ’eṯ-hammiḏəbār hagāḏōl hazzeh zeh| ’arəbā‘îm šānâ yəhwâ ’ĕlōheyḵā ‘immāḵə lō’ ḥāsarətā dāḇār: </p>
 <p>8 wann<sup>a</sup>‘ăḇōr mē’ēṯ ’<sup>a</sup>ḥênû ḇənê-‘ēśāw hayyōšəḇîm bəśē‘îr midereḵə hā‘ărāḇâ mē’êlaṯ ûmē‘eṣəyōn gāḇer swannēfen wann<sup>a</sup>‘ăḇōr dereḵə miḏəbar mwō’āḇ: </p>
 <p>9 wayyō’mer yəhwâ ’ēlay ’el-tāṣar<font color="red"><sup>1</sup></font> ’eṯ-mwō’āḇ wə’al-tiṯəgār bām miləḥāmâ kî lō’-’etēn ləḵā mē’arəṣwō yəruššâ kî liḇənê-lwōṭ nāṯatî ’eṯ-‘ār yəruššâ:<font color="red"><sup>1</sup></font> </p>
 <p>10 hā’ēmîm ləfānîm yāšəḇû ḇāh ‘am gāḏwōl wəraḇ wārām kā‘ănāqîm: </p>
 <p>11 rəfā’îm yēḥāšəḇû ’af-hēm kā‘ănāqîm wəhammō’āḇîm yiqərə’û lâem ’ēmîm: </p>
 <p>12 ûḇəśē‘îr yāšəḇû h<sup>a</sup>ḥōrîm ləfānîm ûḇənê ‘ēśāw yîrāšûm wayyašəmîḏûm mipənêhem wayyēšəḇû t<sup>a</sup>ḥətām ka’ăšer ‘āśâ yiśərā’ēl lə’ereṣ yəruššāṯwō ’ăšer-nāṯan yəhwâ lâem: </p>
 <p>13 ‘atâ qumû wə‘iḇərû lāḵem ’eṯ-n<sup>a</sup>ḥal zāreḏ wann<sup>a</sup>‘ăḇōr ’eṯ-n<sup>a</sup>ḥal zāreḏ: </p>
 <p>14 wəhayyāmîm ’ăšer-hālaḵənû| miqqāḏēš barənē‘a ‘aḏ ’ăšer-‘āḇarənû ’eṯ-n<sup>a</sup>ḥal zereḏ šəlōšîm ûšəmōneh šānâ ‘aḏ-tōm kāl-hadwōr ’anəšê hammiləḥāmâ miqqereḇ hamm<sup>a</sup>ḥăneh ka’ăšer nišəb<sup>a</sup>‘ yəhwâ lâem: </p>
 <p>15 wəḡam yaḏ-yəhwâ hāyəṯâ bām ləhummām miqqereḇ hamm<sup>a</sup>ḥăneh ‘aḏ tummām: </p>
 <p>16 wayəhî ḵa’ăšer-tammû kāl-’anəšê hammiləḥāmâ lāmûṯ miqqereḇ hā‘ām: s</p>
 <p>17 wayəḏabēr yəhwâ ’ēlay lē’mōr: </p>
 <p>18 ’atâ ‘ōḇēr hayywōm ’eṯ-gəḇûl mwō’āḇ ’eṯ-‘ār: </p>
 <p>19 wəqāraḇətā mûl bənê ‘ammwōn ’al-təṣurēm wə’al-tiṯəgār bām kî lō’-’etēn mē’ereṣ bənê-‘ammwōn ləḵā yəruššâ kî liḇənê-lwōṭ nəṯatîhā yəruššâ: </p>
 <p>20 ’ereṣ-rəfā’îm tēḥāšēḇ ’af-hiw’ rəfā’îm yāšəḇû-ḇāh ləfānîm wəhā‘ammōnîm yiqərə’û lâem zaməzummîm: </p>
 <p>21 ‘am gāḏwōl wəraḇ wārām kā‘ănāqîm wayyašəmîḏēm yəhwâ mipənêhem wayyîrāšum wayyēšəḇû ṯ<sup>a</sup>ḥətām: </p>
 <p>22 ka’ăšer ‘āśâ liḇənê ‘ēśāw hayyōšəḇîm bəśē‘îr ’ăšer hišəmîḏ ’eṯ-h<sup>a</sup>ḥōrî mipənêhem wayyîrāšum wayyēšəḇû ṯ<sup>a</sup>ḥətām ‘aḏ hayywōm hazzeh: </p>
 <p>23 wəhā‘aûîm hayyōšəḇîm b<sup>a</sup>ḥăṣērîm ‘aḏ-‘azzâ kafətōrîm hayyōṣə’îm mikafətwōr hišəmîḏum wayyēšəḇû ṯ<sup>a</sup>ḥətām: </p>
 <p>24 qûmû ssə‘û wə‘iḇərû ’eṯ-n<sup>a</sup>ḥal ’arənōn rə’ēh nāṯatî ḇəyāḏəḵā ’eṯ-sîḥōn meleḵə-ḥešəbwōn hā’ĕmōrî wə’eṯ-’arəṣwō hāḥēl rāš wəhiṯəgār bwō miləḥāmâ: </p>
 <p>25 hayywōm hazzeh ’āḥēl tēṯ p<sup>a</sup>ḥədəḵā wəyirə’āṯəḵā ‘al-pənê hā‘ammîm t<sup>a</sup>ḥaṯ kāl-haššāmāyim ’ăšer yišəmə‘ûn šimə‘ăḵā wərāḡəzû wəḥālû mipāneyḵā:<font color="red"><sup>3</sup></font> </p>
 <p>26 wā’ešəl<sup>a</sup>ḥ malə’āḵîm mimmiḏəbar qəḏēmwōṯ ’el-sîḥwōn meleḵə ḥešəbwōn diḇərê šālwōm lē’mōr: </p>
 <p>27 ’e‘əbərâ ḇə’arəṣeḵā badereḵə badereḵə ’ēlēḵə lō’ ’āsûr yāmîn ûśəmō’wl: </p>
 <p>28 ’ōḵel bakesef tašəbirēnî wə’āḵalətî ûmayim bakesef titen-lî wəšāṯîṯî raq ’e‘əbərâ ḇəraḡəlāy: </p>
 <p>29 ka’ăšer ‘āśû-lî bənê ‘ēśāw hayyōšəḇîm bəśē‘îr wəhammwō’āḇîm hayyōšəḇîm bə‘ār ‘aḏ ’ăšer-’e‘ĕḇōr ’eṯ-hayyarədēn ’el-hā’āreṣ ’ăšer-yəhwâ ’ĕlōhênû nōṯēn lānû: </p>
 <p>30 wəlō’ ’āḇâ sîḥōn meleḵə ḥešəbwōn h<sup>a</sup>‘ăḇirēnû bwō kî-hiqəšâ yəhwâ ’ĕlōheyḵā ’eṯ-rûḥwō wə’immēṣ ’eṯ-ləḇāḇwō ləm<sup>a</sup>‘an titwō ḇəyāḏəḵā kayywōm hazzeh: s</p>
 <p>31 wayyō’mer yəhwâ ’ēlay rə’ēh h<sup>a</sup>ḥillōṯî tēṯ ləfāneyḵā ’eṯ-sîḥōn wə’eṯ-’arəṣwō hāḥēl rāš lārešeṯ ’eṯ-’arəṣwō: </p>
 <p>32 wayyēṣē’ sîḥōn liqərā’ṯēnû hû’ wəḵāl-‘ammwō lammiləḥāmâ yâəṣâ: </p>
 <p>33 wayyitənēhû yəhwâ ’ĕlōhênû ləfānênû wannaḵə ’ōṯwō wə’eṯ-<font color="brown">bənwō</font> <font color="blue">bānāyw</font> wə’eṯ-kāl-‘ammwō: </p>
 <p>34 wanniləkōḏ ’eṯ-kāl-‘ārāyw bā‘ēṯ hahiw’ wann<sup>a</sup>ḥărēm ’eṯ-kāl-‘îr məṯim wəhannāšîm wəhaṭṭāf lō’ hišə’arənû śārîḏ: </p>
 <p>35 raq habəhēmâ bāzazənû lānû ûšəlal he‘ārîm ’ăšer lāḵāḏənû: </p>
 <p>36 mē‘ărō‘ēr ’ăšer ‘al-śəfaṯ-n<sup>a</sup>ḥal ’arənōn wəhā‘îr ’ăšer bann<sup>a</sup>ḥal wə‘aḏ-hagilə‘āḏ lō’ hāyəṯâ qirəyâ ’ăšer śāḡəḇâ mimmennû ’eṯ-hakōl nāṯan yəhwâ ’ĕlōhênû ləfānênû: </p>
 <p>37 raq ’el-’ereṣ bənê-‘ammwōn lō’ qārāḇətā kāl-yaḏ n<sup>a</sup>ḥal yabōq wə‘ārê hâār wəḵōl ’ăšer-ṣiûâ yəhwâ ’ĕlōhênû: </p>
 </td>
 </tr></table>
 <p></p><hr>
 <center>
 <a href="deu003.htm">Next: Deuteronomy (Devarim) Chapter 3</a></center>
 </body>