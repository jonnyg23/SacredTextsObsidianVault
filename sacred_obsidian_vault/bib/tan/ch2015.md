<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/ch2015.htm">Polyglot</a> 
 <a href="../kjv/ch2015.htm">KJV</a> 
 <a href="../sep/ch2015.htm">Sep</a> 
 <a href="../vul/ch2015.htm">Vul</a> 
 
 <br>
 <br><a href="ch2.htm">2 Chronicles (2 Divrey Yamim) Index</a><br>
  
 <a href="ch2014.htm">Previous</a> 
 <a href="ch2016.htm">Next</a> 
 </center>
 <hr>
 
 <h3 align="CENTER">Tanach (Hebrew): 2 Chronicles (2 Divrey Yamim) Chapter 15</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַעֲזַרְיָ֙הוּ֙ בֶּן־עוֹדֵ֔ד הָיְתָ֥ה עָלָ֖יו ר֥וּחַ אֱלֹהִֽים׃ </span></p>
 <p align="RIGHT"><span lang="he">‎<a name="002">2</a> ‏וַיֵּצֵא֮ לִפְנֵ֣י אָסָא֒ וַיֹּ֣אמֶר ל֔וֹ שְׁמָע֕וּנִי אָסָ֖א וְכָל־יְהוּדָ֣ה וּבִנְיָמִ֑ן יְהוָ֤ה עִמָּכֶם֙ בִּֽהְיֽוֹתְכֶ֣ם עִמּ֔וֹ וְאִֽם־תִּדְרְשֻׁ֙הוּ֙ יִמָּצֵ֣א לָכֶ֔ם וְאִם־תַּעַזְבֻ֖הוּ יַעֲזֹ֥ב אֶתְכֶֽם׃ ס</span></p>
 <p align="RIGHT"><span lang="he">‎<a name="003">3</a> ‏וְיָמִ֥ים רַבִּ֖ים לְיִשְׂרָאֵ֑ל לְלֹ֣א׀ אֱלֹהֵ֣י אֱמֶ֗ת וּלְלֹ֛א כֹּהֵ֥ן מוֹרֶ֖ה וּלְלֹ֥א תוֹרָֽה׃ </span></p>
 <p align="RIGHT"><span lang="he">‎<a name="004">4</a> ‏וַיָּ֙שָׁב֙ בַּצַּר־ל֔וֹ עַל־יְהוָ֖ה אֱלֹהֵ֣י יִשְׂרָאֵ֑ל וַיְבַקְשֻׁ֖הוּ וַיִּמָּצֵ֥א לָהֶֽם׃ </span></p>
 <p align="RIGHT"><span lang="he">‎<a name="005">5</a> ‏וּבָעִתִּ֣ים הָהֵ֔ם אֵ֥ין שָׁל֖וֹם לַיּוֹצֵ֣א וְלַבָּ֑א כִּ֚י מְהוּמֹ֣ת רַבּ֔וֹת עַ֥ל כָּל־יוֹשְׁבֵ֖י הָאֲרָצֽוֹת׃ </span></p>
 <p align="RIGHT"><span lang="he">‎<a name="006">6</a> ‏וְכֻתְּת֥וּ גוֹי־בְּג֖וֹי וְעִ֣יר בְּעִ֑יר כִּֽי־אֱלֹהִ֥ים הֲמָמָ֖ם בְּכָל־צָרָֽה׃ </span></p>
 <p align="RIGHT"><span lang="he">‎<a name="007">7</a> ‏וְאַתֶּ֣ם חִזְק֔וּ וְאַל־יִרְפּ֖וּ יְדֵיכֶ֑ם כִּ֛י יֵ֥שׁ שָׂכָ֖ר לִפְעֻלַּתְכֶֽם׃ ס</span></p>
 <p align="RIGHT"><span lang="he">‎<a name="008">8</a> ‏וְכִשְׁמֹ֨עַ אָסָ֜א הַדְּבָרִ֣ים הָאֵ֗לֶּה וְהַנְּבוּאָה֮ עֹדֵ֣ד הַנָּבִיא֒ הִתְחַזַּ֗ק וַיַּעֲבֵ֤ר הַשִּׁקּוּצִים֙ מִכָּל־אֶ֤רֶץ יְהוּדָה֙ וּבִנְיָמִ֔ן וּמִן־הֶ֣עָרִ֔ים אֲשֶׁ֥ר לָכַ֖ד מֵהַ֣ר אֶפְרָ֑יִם וַיְחַדֵּשׁ֙ אֶת־מִזְבַּ֣ח יְהוָ֔ה אֲשֶׁ֕ר לִפְנֵ֖י אוּלָ֥ם יְהוָֽה׃ </span></p>
 <p align="RIGHT"><span lang="he">‎<a name="009">9</a> ‏וַיִּקְבֹּ֗ץ אֶת־כָּל־יְהוּדָה֙ וּבִנְיָמִ֔ן וְהַגָּרִים֙ עִמָּהֶ֔ם מֵאֶפְרַ֥יִם וּמְנַשֶּׁ֖ה וּמִשִּׁמְע֑וֹן כִּֽי־נָפְל֨וּ עָלָ֤יו מִיִּשְׂרָאֵל֙ לָרֹ֔ב בִּרְאֹתָ֕ם כִּֽי־יְהוָ֥ה אֱלֹהָ֖יו עִמּֽוֹ׃ פ</span></p>
 <p align="RIGHT"><span lang="he">‎<a name="010">10</a> ‏וַיִּקָּבְצ֥וּ יְרוּשָׁלִַ֖ם בַּחֹ֣דֶשׁ הַשְּׁלִישִׁ֑י לִשְׁנַ֥ת חֲמֵשׁ־עֶשְׂרֵ֖ה לְמַלְכ֥וּת אָסָֽא׃ </span></p>
 <p align="RIGHT"><span lang="he">‎<a name="011">11</a> ‏וַיִּזְבְּח֤וּ לַיהוָה֙ בַּיּ֣וֹם הַה֔וּא מִן־הַשָּׁלָ֖ל הֵבִ֑יאוּ בָּקָר֙ שְׁבַ֣ע מֵא֔וֹת וְצֹ֖אן שִׁבְעַ֥ת אֲלָפִֽים׃ </span></p>
 <p align="RIGHT"><span lang="he">‎<a name="012">12</a> ‏וַיָּבֹ֣אוּ בַבְּרִ֔ית לִדְר֕וֹשׁ אֶת־יְהוָ֖ה אֱלֹהֵ֣י אֲבוֹתֵיהֶ֑ם בְּכָל־לְבָבָ֖ם וּבְכָל־נַפְשָֽׁם׃ </span></p>
 <p align="RIGHT"><span lang="he">‎<a name="013">13</a> ‏וְכֹ֨ל אֲשֶׁ֧ר לֹֽא־יִדְרֹ֛שׁ לַיהוָ֥ה אֱלֹהֵֽי־יִשְׂרָאֵ֖ל יוּמָ֑ת לְמִן־קָטֹן֙ וְעַד־גָּד֔וֹל לְמֵאִ֖ישׁ וְעַד־אִשָּֽׁה׃ </span></p>
 <p align="RIGHT"><span lang="he">‎<a name="014">14</a> ‏וַיִּשָּֽׁבְעוּ֙ לַיהוָ֔ה בְּק֥וֹל גָּד֖וֹל וּבִתְרוּעָ֑ה וּבַחֲצֹצְר֖וֹת וּבְשׁוֹפָרֽוֹת׃ </span></p>
 <p align="RIGHT"><span lang="he">‎<a name="015">15</a> ‏וַיִּשְׂמְח֨וּ כָל־יְהוּדָ֜ה עַל־הַשְּׁבוּעָ֗ה כִּ֤י בְכָל־לְבָבָם֙ נִשְׁבָּ֔עוּ וּבְכָל־רְצוֹנָ֣ם בִּקְשֻׁ֔הוּ וַיִּמָּצֵ֖א לָהֶ֑ם וַיָּ֧נַח יְהוָ֛ה לָהֶ֖ם מִסָּבִֽיב׃ </span></p>
 <p align="RIGHT"><span lang="he">‎<a name="016">16</a> ‏וְגַֽם־מַעֲכָ֞ה אֵ֣ם׀ אָסָ֣א הַמֶּ֗לֶךְ הֱסִירָהּ֙ מִגְּבִירָ֔ה אֲשֶׁר־עָשְׂתָ֥ה לַאֲשֵׁרָ֖ה מִפְלָ֑צֶת וַיִּכְרֹ֤ת אָסָא֙ אֶת־מִפְלַצְתָּ֔הּ וַיָּ֕דֶק וַיִּשְׂרֹ֖ף בְּנַ֥חַל קִדְרֽוֹן׃ </span></p>
 <p align="RIGHT"><span lang="he">‎<a name="017">17</a> ‏וְהַ֨בָּמ֔וֹת לֹא־סָ֖רוּ מִיִּשְׂרָאֵ֑ל רַ֧ק לְבַב־אָסָ֛א הָיָ֥ה שָׁלֵ֖ם כָּל־יָמָֽיו׃ </span></p>
 <p align="RIGHT"><span lang="he">‎<a name="018">18</a> ‏וַיָּבֵ֞א אֶת־קָדְשֵׁ֥י אָבִ֛יו וְקָֽדָשָׁ֖יו בֵּ֣ית הָאֱלֹהִ֑ים כֶּ֥סֶף וְזָהָ֖ב וְכֵלִֽים׃ </span></p>
 <p align="RIGHT"><span lang="he">‎<a name="019">19</a> ‏וּמִלְחָמָ֖ה לֹ֣א הָיָ֑תָה עַ֛ד שְׁנַת־שְׁלֹשִׁ֥ים וְחָמֵ֖שׁ לְמַלְכ֥וּת אָסָֽא׃ ס</span></p>
 </td>
 <td width="50%">
 <p>1 w<sup>a</sup>‘ăzarəyâû ben-‘wōḏēḏ hāyəṯâ ‘ālāyw rûḥa ’ĕlōhîm: </p>
 <p>2 wayyēṣē’ lifənê ’āsā’ wayyō’mer lwō šəmā‘ûnî ’āsā’ wəḵāl-yəhûḏâ ûḇinəyāmin yəhwâ ‘immāḵem bihəywōṯəḵem ‘immwō wə’im-tiḏərəšuhû yimmāṣē’ lāḵem wə’im-t<sup>a</sup>‘azəḇuhû y<sup>a</sup>‘ăzōḇ ’eṯəḵem: s</p>
 <p>3 wəyāmîm rabîm ləyiśərā’ēl ləlō’| ’ĕlōhê ’ĕmeṯ ûləlō’ kōhēn mwōreh ûləlō’ ṯwōrâ: </p>
 <p>4 wayyāšāḇ baṣṣar-lwō ‘al-yəhwâ ’ĕlōhê yiśərā’ēl wayəḇaqəšuhû wayyimmāṣē’ lâem: </p>
 <p>5 ûḇā‘itîm hâēm ’ên šālwōm layywōṣē’ wəlabā’ kî məhûmōṯ rabwōṯ ‘al kāl-ywōšəḇê hā’ărāṣwōṯ: </p>
 <p>6 wəḵutəṯû ḡwōy-bəḡwōy wə‘îr bə‘îr kî-’ĕlōhîm hămāmām bəḵāl-ṣārâ: </p>
 <p>7 wə’atem ḥizəqû wə’al-yirəpû yəḏêḵem kî yēš śāḵār lifə‘ullaṯəḵem: s</p>
 <p>8 wəḵišəmō‘a ’āsā’ hadəḇārîm hā’ēlleh wəhannəḇû’â ‘ōḏēḏ hannāḇî’ hiṯəḥazzaq wayy<sup>a</sup>‘ăḇēr haššiqqûṣîm mikāl-’ereṣ yəhûḏâ ûḇinəyāmin ûmin-he‘ārîm ’ăšer lāḵaḏ mēhar ’efərāyim wayəḥadēš ’eṯ-mizəb<sup>a</sup>ḥ yəhwâ ’ăšer lifənê ’ûlām yəhwâ: </p>
 <p>9 wayyiqəbōṣ ’eṯ-kāl-yəhûḏâ ûḇinəyāmin wəhagārîm ‘immâem mē’efərayim ûmənaššeh ûmiššimə‘wōn kî-nāfəlû ‘ālāyw mîyiśərā’ēl lārōḇ birə’ōṯām kî-yəhwâ ’ĕlōhāyw ‘immwō: f</p>
 <p>10 wayyiqqāḇəṣû yərûšālaim b<sup>a</sup>ḥōḏeš haššəlîšî lišənaṯ ḥămēš-‘eśərēh ləmaləḵûṯ ’āsā’: </p>
 <p>11 wayyizəbəḥû layhwâ bayywōm hahû’ min-haššālāl hēḇî’û bāqār šəḇ<sup>a</sup>‘ mē’wōṯ wəṣō’n šiḇə‘aṯ ’ălāfîm: </p>
 <p>12 wayyāḇō’û ḇabərîṯ liḏərwōš ’eṯ-yəhwâ ’ĕlōhê ’ăḇwōṯêhem bəḵāl-ləḇāḇām ûḇəḵāl-nafəšām: </p>
 <p>13 wəḵōl ’ăšer lō’-yiḏərōš layhwâ ’ĕlōhê-yiśərā’ēl yûmāṯ ləmin-qāṭōn wə‘aḏ-gāḏwōl ləmē’îš wə‘aḏ-’iššâ: </p>
 <p>14 wayyiššāḇə‘û layhwâ bəqwōl gāḏwōl ûḇiṯərû‘â ûḇ<sup>a</sup>ḥăṣōṣərwōṯ ûḇəšwōfārwōṯ: </p>
 <p>15 wayyiśəməḥû ḵāl-yəhûḏâ ‘al-haššəḇû‘â kî ḇəḵāl-ləḇāḇām nišəbā‘û ûḇəḵāl-rəṣwōnām biqəšuhû wayyimmāṣē’ lâem wayyān<sup>a</sup>ḥ yəhwâ lâem missāḇîḇ: </p>
 <p>16 wəḡam-m<sup>a</sup>‘ăḵâ ’ēm| ’āsā’ hammeleḵə hĕsîrāh migəḇîrâ ’ăšer-‘āśəṯâ la’ăšērâ mifəlāṣeṯ wayyiḵərōṯ ’āsā’ ’eṯ-mifəlaṣətāh wayyāḏeq wayyiśərōf bən<sup>a</sup>ḥal qiḏərwōn: </p>
 <p>17 wəhabāmwōṯ lō’-sārû mîyiśərā’ēl raq ləḇaḇ-’āsā’ hāyâ šālēm kāl-yāmāyw: </p>
 <p>18 wayyāḇē’ ’eṯ-qāḏəšê ’āḇîw wəqāḏāšāyw bêṯ hā’ĕlōhîm kesef wəzâāḇ wəḵēlîm: </p>
 <p>19 ûmiləḥāmâ lō’ hāyāṯâ ‘aḏ šənaṯ-šəlōšîm wəḥāmēš ləmaləḵûṯ ’āsā’: s</p>
 </td>
 </tr></table>
 <p></p><hr>
 <center>
 <a href="ch2016.htm">Next: 2 Chronicles (2 Divrey Yamim) Chapter 16</a></center>
 </body>