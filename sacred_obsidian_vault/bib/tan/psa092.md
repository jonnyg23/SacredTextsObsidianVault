<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa092.htm">Polyglot</a> 
 <a href="../kjv/psa092.htm">KJV</a> 
 <a href="../sep/psa092.htm">Sep</a> 
 <a href="../vul/psa092.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa091.htm">Previous</a> 
 <a href="psa093.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 92</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏מִזְמ֥וֹר שִׁ֗יר לְי֣וֹם הַשַּׁבָּֽת׃ </span></p>
 <p align="RIGHT"><span lang="he">‎<a name="002">2</a> ‏ט֗וֹב לְהֹד֥וֹת לַיהוָ֑ה וּלְזַמֵּ֖ר לְשִׁמְךָ֣ עֶלְיֽוֹן׃ </span></p>
 <p align="RIGHT"><span lang="he">‎<a name="003">3</a> ‏לְהַגִּ֣יד בַּבֹּ֣קֶר חַסְֽדֶּ֑ךָ וֶ֝אֱמֽוּנָתְךָ֗ בַּלֵּילֽוֹת׃ </span></p>
 <p align="RIGHT"><span lang="he">‎<a name="004">4</a> ‏עֲ‍ֽלֵי־עָ֭שׂוֹר וַעֲלֵי־נָ֑בֶל עֲלֵ֖י הִגָּי֣וֹן בְּכִנּֽוֹר׃ </span></p>
 <p align="RIGHT"><span lang="he">‎<a name="005">5</a> ‏כִּ֤י שִׂמַּחְתַּ֣נִי יְהוָ֣ה בְּפָעֳלֶ֑ךָ בְּֽמַעֲשֵׂ֖י יָדֶ֣יךָ אֲרַנֵּֽן׃ </span></p>
 <p align="RIGHT"><span lang="he">‎<a name="006">6</a> ‏מַה־גָּדְל֣וּ מַעֲשֶׂ֣יךָ יְהוָ֑ה מְ֝אֹ֗ד עָמְק֥וּ מַחְשְׁבֹתֶֽיךָ׃ </span></p>
 <p align="RIGHT"><span lang="he">‎<a name="007">7</a> ‏אִֽישׁ־בַּ֭עַר לֹ֣א יֵדָ֑ע וּ֝כְסִ֗יל לֹא־יָבִ֥ין אֶת־זֹֽאת׃ </span></p>
 <p align="RIGHT"><span lang="he">‎<a name="008">8</a> ‏בִּפְרֹ֤חַ רְשָׁעִ֨ים׀ כְּמ֥וֹ עֵ֗שֶׂב וַ֭יָּצִיצוּ כָּל־פֹּ֣עֲלֵי אָ֑וֶן לְהִשָּֽׁמְדָ֥ם עֲדֵי־עַֽד׃ </span></p>
 <p align="RIGHT"><span lang="he">‎<a name="009">9</a> ‏וְאַתָּ֥ה מָר֗וֹם לְעֹלָ֥ם יְהוָֽה׃ </span></p>
 <p align="RIGHT"><span lang="he">‎<a name="010">10</a> ‏כִּ֤י הִנֵּ֪ה אֹיְבֶ֡יךָ׀ יְֽהוָ֗ה כִּֽי־הִנֵּ֣ה אֹיְבֶ֣יךָ יֹאבֵ֑דוּ יִ֝תְפָּרְד֗וּ כָּל־פֹּ֥עֲלֵי אָֽוֶן׃ </span></p>
 <p align="RIGHT"><span lang="he">‎<a name="011">11</a> ‏וַתָּ֣רֶם כִּרְאֵ֣ים קַרְנִ֑י בַּ֝לֹּתִ֗י בְּשֶׁ֣מֶן רַעֲנָֽן׃ </span></p>
 <p align="RIGHT"><span lang="he">‎<a name="012">12</a> ‏וַתַּבֵּ֥ט עֵינִ֗י בְּשׁ֫וּרָ֥י בַּקָּמִ֖ים עָלַ֥י מְרֵעִ֗ים תִּשְׁמַ֥עְנָה אָזְנָֽי׃ </span></p>
 <p align="RIGHT"><span lang="he">‎<a name="013">13</a> ‏צַ֭דִּיק כַּתָּמָ֣ר יִפְרָ֑ח כְּאֶ֖רֶז בַּלְּבָנ֣וֹן יִשְׂגֶּֽה׃ </span></p>
 <p align="RIGHT"><span lang="he">‎<a name="014">14</a> ‏שְׁ֭תוּלִים בְּבֵ֣ית יְהוָ֑ה בְּחַצְר֖וֹת אֱלֹהֵ֣ינוּ יַפְרִֽיחוּ׃ </span></p>
 <p align="RIGHT"><span lang="he">‎<a name="015">15</a> ‏ע֖וֹד יְנוּב֣וּן בְּשֵׂיבָ֑ה דְּשֵׁנִ֖ים וְרַֽעֲנַנִּ֣ים יִהְיֽוּ׃ </span></p>
 <p align="RIGHT"><span lang="he">‎<a name="016">16</a> ‏לְ֭הַגִּיד כִּֽי־יָשָׁ֣ר יְהוָ֑ה צ֝וּרִ֗י וְֽלֹא־<font color="brown">עלתה</font> <font color="blue">עַוְלָ֥תָה</font> בּֽוֹ׃ </span></p>
 </td>
 <td width="50%">
 <p>1 mizəmwōr šîr ləywōm haššabāṯ: </p>
 <p>2 ṭwōḇ ləhōḏwōṯ layhwâ ûləzammēr ləšiməḵā ‘eləywōn: </p>
 <p>3 ləhagîḏ babōqer ḥasədeḵā we’ĕmûnāṯəḵā ballêlwōṯ: </p>
 <p>4 ‘ă‍lê-‘āśwōr w<sup>a</sup>‘ălê-nāḇel ‘ălê higāywōn bəḵinnwōr: </p>
 <p>5 kî śimm<sup>a</sup>ḥətanî yəhwâ bəfā‘ŏleḵā bəm<sup>a</sup>‘ăśê yāḏeyḵā ’ărannēn: </p>
 <p>6 mah-gāḏəlû m<sup>a</sup>‘ăśeyḵā yəhwâ mə’ōḏ ‘āməqû m<sup>a</sup>ḥəšəḇōṯeyḵā: </p>
 <p>7 ’îš-b<sup>a</sup>‘ar lō’ yēḏā‘ ûḵəsîl lō’-yāḇîn ’eṯ-zō’ṯ: </p>
 <p>8 bifərōḥa rəšā‘îm| kəmwō ‘ēśeḇ wayyāṣîṣû kāl-pō‘ălê ’āwen ləhiššāməḏām ‘ăḏê-‘aḏ: </p>
 <p>9 wə’atâ mārwōm lə‘ōlām yəhwâ: </p>
 <p>10 kî hinnēh ’ōyəḇeyḵā| yəhwâ kî-hinnēh ’ōyəḇeyḵā yō’ḇēḏû yiṯəpārəḏû kāl-pō‘ălê ’āwen: </p>
 <p>11 watārem kirə’êm qarənî ballōṯî bəšemen r<sup>a</sup>‘ănān: </p>
 <p>12 watabēṭ ‘ênî bəšûrāy baqqāmîm ‘ālay mərē‘îm tišəm<sup>a</sup>‘ənâ ’āzənāy: </p>
 <p>13 ṣadîq katāmār yifərāḥ kə’erez balləḇānwōn yiśəgeh: </p>
 <p>14 šəṯûlîm bəḇêṯ yəhwâ bəḥaṣərwōṯ ’ĕlōhênû yafərîḥû: </p>
 <p>15 ‘wōḏ yənûḇûn bəśêḇâ dəšēnîm wər<sup>a</sup>‘ănannîm yihəyû: </p>
 <p>16 ləhagîḏ kî-yāšār yəhwâ ṣûrî wəlō’-<font color="brown">‘ōlāṯâ</font> <font color="blue">‘awəlāṯâ</font> bwō: </p>
 </td>
 </tr></table>
 <p></p><hr>
 <center>
 <a href="psa093.htm">Next: Psalms (Tehilim) Chapter 93</a></center>
 </body>