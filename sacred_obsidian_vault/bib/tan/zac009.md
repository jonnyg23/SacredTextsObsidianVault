<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/zac009.htm">Polyglot</a> 
 <a href="../kjv/zac009.htm">KJV</a> 
 <a href="../sep/zac009.htm">Sep</a> 
 <a href="../vul/zac009.htm">Vul</a> 
 
 <br>
 <br><a href="zac.htm">Zechariah (Zekharyah) Index</a><br>
  
 <a href="zac008.htm">Previous</a> 
 <a href="zac010.htm">Next</a> 
 </center>
 <hr>
 
 <h3 align="CENTER">Tanach (Hebrew): Zechariah (Zekharyah) Chapter 9</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏מַשָּׂ֤א דְבַר־יְהוָה֙ בְּאֶ֣רֶץ חַדְרָ֔ךְ וְדַמֶּ֖שֶׂק מְנֻחָת֑וֹ כִּ֤י לַֽיהוָה֙ עֵ֣ין אָדָ֔ם וְכֹ֖ל שִׁבְטֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="002">2</a> ‏וְגַם־חֲמָ֖ת תִּגְבָּל־בָּ֑הּ צֹ֣ר וְצִיד֔וֹן כִּ֥י חָֽכְמָ֖ה מְאֹֽד׃ </span></p>
 <p align="RIGHT"><span lang="he">‎<a name="003">3</a> ‏וַתִּ֥בֶן צֹ֛ר מָצ֖וֹר לָ֑הּ וַתִּצְבָּר־כֶּ֙סֶף֙ כֶּֽעָפָ֔ר וְחָר֖וּץ כְּטִ֥יט חוּצֽוֹת׃ </span></p>
 <p align="RIGHT"><span lang="he">‎<a name="004">4</a> ‏הִנֵּ֤ה אֲדֹנָי֙ יֽוֹרִשֶׁ֔נָּה וְהִכָּ֥ה בַיָּ֖ם חֵילָ֑הּ וְהִ֖יא בָּאֵ֥שׁ תֵּאָכֵֽל׃ </span></p>
 <p align="RIGHT"><span lang="he">‎<a name="005">5</a> ‏תֵּרֶ֨א אַשְׁקְל֜וֹן וְתִירָ֗א וְעַזָּה֙ וְתָחִ֣יל מְאֹ֔ד וְעֶקְר֖וֹן כִּֽי־הֹבִ֣ישׁ מֶבָּטָ֑הּ וְאָ֤בַד מֶ֙לֶךְ֙ מֵֽעַזָּ֔ה וְאַשְׁקְל֖וֹן לֹ֥א תֵשֵֽׁב׃ </span></p>
 <p align="RIGHT"><span lang="he">‎<a name="006">6</a> ‏וְיָשַׁ֥ב מַמְזֵ֖ר בְּאַשְׁדּ֑וֹד וְהִכְרַתִּ֖י גְּא֥וֹן פְּלִשְׁתִּֽים׃ </span></p>
 <p align="RIGHT"><span lang="he">‎<a name="007">7</a> ‏וַהֲסִרֹתִ֨י דָמָ֜יו מִפִּ֗יו וְשִׁקֻּצָיו֙ מִבֵּ֣ין שִׁנָּ֔יו וְנִשְׁאַ֥ר גַּם־ה֖וּא לֵֽאלֹהֵ֑ינוּ וְהָיָה֙ כְּאַלֻּ֣ף בִּֽיהוּדָ֔ה וְעֶקְר֖וֹן כִּיבוּסִֽי׃ </span></p>
 <p align="RIGHT"><span lang="he">‎<a name="008">8</a> ‏וְחָנִ֨יתִי לְבֵיתִ֤י מִצָּבָה֙ מֵעֹבֵ֣ר וּמִשָּׁ֔ב וְלֹֽא־יַעֲבֹ֧ר עֲלֵיהֶ֛ם ע֖וֹד נֹגֵ֑שׂ כִּ֥י עַתָּ֖ה רָאִ֥יתִי בְעֵינָֽי׃ ס</span></p>
 <p align="RIGHT"><span lang="he">‎<a name="009">9</a> ‏גִּילִ֨י מְאֹ֜ד בַּת־צִיּ֗וֹן הָרִ֙יעִי֙ בַּ֣ת יְרוּשָׁלִַ֔ם הִנֵּ֤ה מַלְכֵּךְ֙ יָ֣בוֹא לָ֔ךְ צַדִּ֥יק וְנוֹשָׁ֖ע ה֑וּא עָנִי֙ וְרֹכֵ֣ב עַל־חֲמ֔וֹר וְעַל־עַ֖יִר בֶּן־אֲתֹנֽוֹת׃ </span></p>
 <p align="RIGHT"><span lang="he">‎<a name="010">10</a> ‏וְהִכְרַתִּי־רֶ֣כֶב מֵאֶפְרַ֗יִם וְסוּס֙ מִיר֣וּשָׁלִַ֔ם וְנִכְרְתָה֙ קֶ֣שֶׁת מִלְחָמָ֔ה וְדִבֶּ֥ר שָׁל֖וֹם לַגּוֹיִ֑ם וּמָשְׁלוֹ֙ מִיָּ֣ם עַד־יָ֔ם וּמִנָּהָ֖ר עַד־אַפְסֵי־אָֽרֶץ׃ </span></p>
 <p align="RIGHT"><span lang="he">‎<a name="011">11</a> ‏גַּם־אַ֣תְּ בְּדַם־בְּרִיתֵ֗ךְ שִׁלַּ֤חְתִּי אֲסִירַ֙יִךְ֙<font color="red"><sup>3</sup></font> מִבּ֔וֹר אֵ֥ין מַ֖יִם בּֽוֹ׃ </span></p>
 <p align="RIGHT"><span lang="he">‎<a name="012">12</a> ‏שׁ֚וּבוּ לְבִצָּר֔וֹן אֲסִירֵ֖י הַתִּקְוָ֑ה גַּם־הַיּ֕וֹם מַגִּ֥יד מִשְׁנֶ֖ה אָשִׁ֥יב לָֽךְ׃ </span></p>
 <p align="RIGHT"><span lang="he">‎<a name="013">13</a> ‏כִּֽי־דָרַ֨כְתִּי לִ֜י יְהוּדָ֗ה קֶ֚שֶׁת מִלֵּ֣אתִי אֶפְרַ֔יִם וְעוֹרַרְתִּ֤י בָנַ֙יִךְ֙ צִיּ֔וֹן עַל־בָּנַ֖יִךְ יָוָ֑ן וְשַׂמְתִּ֖יךְ כְּחֶ֥רֶב גִּבּֽוֹר׃ </span></p>
 <p align="RIGHT"><span lang="he">‎<a name="014">14</a> ‏וַֽיהוָה֙ עֲלֵיהֶ֣ם יֵֽרָאֶ֔ה וְיָצָ֥א כַבָּרָ֖ק חִצּ֑וֹ וַֽאדֹנָ֤י יְהוִֹה֙ בַּשּׁוֹפָ֣ר יִתְקָ֔ע וְהָלַ֖ךְ בְּסַעֲר֥וֹת תֵּימָֽן׃ </span></p>
 <p align="RIGHT"><span lang="he">‎<a name="015">15</a> ‏יְהוָ֣ה צְבָאוֹת֮ יָגֵ֣ן עֲלֵיהֶם֒ וְאָכְל֗וּ וְכָֽבְשׁוּ֙ אַבְנֵי־קֶ֔לַע וְשָׁת֥וּ הָמ֖וּ כְּמוֹ־יָ֑יִן וּמָֽלְאוּ֙ כַּמִּזְרָ֔ק כְּזָוִיּ֖וֹת מִזְבֵּֽחַ׃ </span></p>
 <p align="RIGHT"><span lang="he">‎<a name="016">16</a> ‏וְֽהוֹשִׁיעָ֞ם יְהוָ֧ה אֱלֹהֵיהֶ֛ם בַּיּ֥וֹם הַה֖וּא כְּצֹ֣אן עַמּ֑וֹ כִּ֚י אַבְנֵי־נֵ֔זֶר מִֽתְנוֹסְס֖וֹת עַל־אַדְמָתֽוֹ׃ </span></p>
 <p align="RIGHT"><span lang="he">‎<a name="017">17</a> ‏כִּ֥י מַה־טּוּב֖וֹ וּמַה־יָפְי֑וֹ דָּגָן֙ בַּֽחוּרִ֔ים וְתִיר֖וֹשׁ יְנוֹבֵ֥ב בְּתֻלֽוֹת׃ </span></p>
 </td>
 <td width="50%">
 <p>1 maśśā’ ḏəḇar-yəhwâ bə’ereṣ ḥaḏərāḵə wəḏammeśeq mənuḥāṯwō kî layhwâ ‘ên ’āḏām wəḵōl šiḇəṭê yiśərā’ēl: </p>
 <p>2 wəḡam-ḥămāṯ tiḡəbāl-bāh ṣōr wəṣîḏwōn kî ḥāḵəmâ mə’ōḏ: </p>
 <p>3 watiḇen ṣōr māṣwōr lāh watiṣəbār-kesef ke‘āfār wəḥārûṣ kəṭîṭ ḥûṣwōṯ: </p>
 <p>4 hinnēh ’ăḏōnāy ywōrišennâ wəhikâ ḇayyām ḥêlāh wəhî’ bā’ēš tē’āḵēl: </p>
 <p>5 tēre’ ’ašəqəlwōn wəṯîrā’ wə‘azzâ wəṯāḥîl mə’ōḏ wə‘eqərwōn kî-hōḇîš mebāṭāh wə’āḇaḏ meleḵə mē‘azzâ wə’ašəqəlwōn lō’ ṯēšēḇ: </p>
 <p>6 wəyāšaḇ maməzēr bə’ašədwōḏ wəhiḵəratî gə’wōn pəlišətîm: </p>
 <p>7 wahăsirōṯî ḏāmāyw mipîw wəšiqquṣāyw mibên šinnāyw wənišə’ar gam-hû’ lē’lōhênû wəhāyâ kə’alluf bîhûḏâ wə‘eqərwōn kîḇûsî: </p>
 <p>8 wəḥānîṯî ləḇêṯî miṣṣāḇâ mē‘ōḇēr ûmiššāḇ wəlō’-y<sup>a</sup>‘ăḇōr ‘ălêhem ‘wōḏ nōḡēś kî ‘atâ rā’îṯî ḇə‘ênāy: s</p>
 <p>9 gîlî mə’ōḏ baṯ-ṣîywōn hārî‘î baṯ yərûšālaim hinnēh maləkēḵə yāḇwō’ lāḵə ṣadîq wənwōšā‘ hû’ ‘ānî wərōḵēḇ ‘al-ḥămwōr wə‘al-‘ayir ben-’ăṯōnwōṯ: </p>
 <p>10 wəhiḵəratî-reḵeḇ mē’efərayim wəsûs mîrûšālaim wəniḵərəṯâ qešeṯ miləḥāmâ wəḏiber šālwōm lagwōyim ûmāšəlwō mîyām ‘aḏ-yām ûminnâār ‘aḏ-’afəsê-’āreṣ: </p>
 <p>11 gam-’atə bəḏam-bərîṯēḵə šill<sup>a</sup>ḥətî ’ăsîrayiḵə<font color="red"><sup>3</sup></font> mibwōr ’ên mayim bwō: </p>
 <p>12 šûḇû ləḇiṣṣārwōn ’ăsîrê hatiqəwâ gam-hayywōm magîḏ mišəneh ’āšîḇ lāḵə: </p>
 <p>13 kî-ḏāraḵətî lî yəhûḏâ qešeṯ millē’ṯî ’efərayim wə‘wōrarətî ḇānayiḵə ṣîywōn ‘al-bānayiḵə yāwān wəśamətîḵə kəḥereḇ gibwōr: </p>
 <p>14 wayhwâ ‘ălêhem yērā’eh wəyāṣā’ ḵabārāq ḥiṣṣwō wa’ḏōnāy yəhwōih baššwōfār yiṯəqā‘ wəhālaḵə bəs<sup>a</sup>‘ărwōṯ têmān: </p>
 <p>15 yəhwâ ṣəḇā’wōṯ yāḡēn ‘ălêhem wə’āḵəlû wəḵāḇəšû ’aḇənê-qel<sup>a</sup>‘ wəšāṯû hāmû kəmwō-yāyin ûmālə’û kammizərāq kəzāwîywōṯ mizəbēḥa: </p>
 <p>16 wəhwōšî‘ām yəhwâ ’ĕlōhêhem bayywōm hahû’ kəṣō’n ‘ammwō kî ’aḇənê-nēzer miṯənwōsəswōṯ ‘al-’aḏəmāṯwō: </p>
 <p>17 kî mah-ṭṭûḇwō ûmah-yāfəywō dāḡān b<sup>a</sup>ḥûrîm wəṯîrwōš yənwōḇēḇ bəṯulwōṯ: </p>
 </td>
 </tr></table>
 <p></p><hr>
 <center>
 <a href="zac010.htm">Next: Zechariah (Zekharyah) Chapter 10</a></center>
 </body>