<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/num017.htm">Polyglot</a> 
 <a href="../kjv/num017.htm">KJV</a> 
 <a href="../sep/num017.htm">Sep</a> 
 <a href="../vul/num017.htm">Vul</a> 
 
 <br>
 <br><a href="num.htm">Numbers (Bemidbar) Index</a><br>
  
 <a href="num016.htm">Previous</a> 
 <a href="num018.htm">Next</a> 
 </center>
 <hr>
 
 <h3 align="CENTER">Tanach (Hebrew): Numbers (Bemidbar) Chapter 17</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </span></p>
 <p align="RIGHT"><span lang="he">‎<a name="002">2</a> ‏אֱמֹ֨ר אֶל־אֶלְעָזָ֜ר בֶּן־אַהֲרֹ֣ן הַכֹּהֵ֗ן וְיָרֵ֤ם אֶת־הַמַּחְתֹּת֙ מִבֵּ֣ין הַשְּׂרֵפָ֔ה וְאֶת־הָאֵ֖שׁ זְרֵה־הָ֑לְאָה כִּ֖י קָדֵֽשׁוּ׃ </span></p>
 <p align="RIGHT"><span lang="he">‎<a name="003">3</a> ‏אֵ֡ת מַחְתּוֹת֩ הַֽחַטָּאִ֨ים הָאֵ֜לֶּה בְּנַפְשֹׁתָ֗ם וְעָשׂ֨וּ אֹתָ֜ם רִקֻּעֵ֤י פַחִים֙ צִפּ֣וּי לַמִּזְבֵּ֔חַ כִּֽי־הִקְרִיבֻ֥ם לִפְנֵֽי־יְהוָ֖ה וַיִּקְדָּ֑שׁוּ וְיִֽהְי֥וּ לְא֖וֹת לִבְנֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="004">4</a> ‏וַיִּקַּ֞ח אֶלְעָזָ֣ר הַכֹּהֵ֗ן אֵ֚ת מַחְתּ֣וֹת הַנְּחֹ֔שֶׁת אֲשֶׁ֥ר הִקְרִ֖יבוּ הַשְּׂרֻפִ֑ים וַֽיְרַקְּע֖וּם צִפּ֥וּי לַמִּזְבֵּֽחַ׃ </span></p>
 <p align="RIGHT"><span lang="he">‎<a name="005">5</a> ‏זִכָּר֞וֹן לִבְנֵ֣י יִשְׂרָאֵ֗ל לְ֠מַעַן אֲשֶׁ֨ר לֹֽא־יִקְרַ֜ב אִ֣ישׁ זָ֗ר אֲ֠שֶׁר לֹ֣א מִזֶּ֤רַע אַהֲרֹן֙ ה֔וּא לְהַקְטִ֥יר קְטֹ֖רֶת לִפְנֵ֣י יְהוָ֑ה וְלֹֽא־יִהְיֶ֤ה כְקֹ֙רַח֙ וְכַ֣עֲדָת֔וֹ כַּאֲשֶׁ֨ר דִּבֶּ֧ר יְהוָ֛ה בְּיַד־מֹשֶׁ֖ה לֽוֹ׃ </span></p>
 <p align="RIGHT"><span lang="he">‎<a name="006">6</a> ‏וַיִּלֹּ֜נוּ כָּל־עֲדַ֤ת בְּנֵֽי־יִשְׂרָאֵל֙ מִֽמָּחֳרָ֔ת עַל־מֹשֶׁ֥ה וְעַֽל־אַהֲרֹ֖ן לֵאמֹ֑ר אַתֶּ֥ם הֲמִתֶּ֖ם אֶת־עַ֥ם יְהוָֽה׃ </span></p>
 <p align="RIGHT"><span lang="he">‎<a name="007">7</a> ‏וַיְהִ֗י בְּהִקָּהֵ֤ל הָֽעֵדָה֙ עַל־מֹשֶׁ֣ה וְעַֽל־אַהֲרֹ֔ן וַיִּפְנוּ֙ אֶל־אֹ֣הֶל מוֹעֵ֔ד וְהִנֵּ֥ה כִסָּ֖הוּ הֶעָנָ֑ן וַיֵּרָ֖א כְּב֥וֹד יְהוָֽה׃ </span></p>
 <p align="RIGHT"><span lang="he">‎<a name="008">8</a> ‏וַיָּבֹ֤א מֹשֶׁה֙ וְאַהֲרֹ֔ן אֶל־פְּנֵ֖י אֹ֥הֶל מוֹעֵֽד׃ פ</span></p>
 <p align="RIGHT"><span lang="he">‎<a name="009">9</a> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </span></p>
 <p align="RIGHT"><span lang="he">‎<a name="010">10</a> ‏הֵרֹ֗מּוּ מִתּוֹךְ֙ הָעֵדָ֣ה הַזֹּ֔את וַאֲכַלֶּ֥ה אֹתָ֖ם כְּרָ֑גַע וַֽיִּפְּל֖וּ עַל־פְּנֵיהֶֽם׃ </span></p>
 <p align="RIGHT"><span lang="he">‎<a name="011">11</a> ‏וַיֹּ֨אמֶר מֹשֶׁ֜ה אֶֽל־אַהֲרֹ֗ן קַ֣ח אֶת־הַ֠מַּחְתָּה וְתֶן־עָלֶ֨יהָ אֵ֜שׁ מֵעַ֤ל הַמִּזְבֵּ֙חַ֙ וְשִׂ֣ים קְטֹ֔רֶת וְהוֹלֵ֧ךְ מְהֵרָ֛ה אֶל־הָעֵדָ֖ה וְכַפֵּ֣ר עֲלֵיהֶ֑ם כִּֽי־יָצָ֥א הַקֶּ֛צֶף מִלִּפְנֵ֥י יְהוָ֖ה הֵחֵ֥ל הַנָּֽגֶף׃ </span></p>
 <p align="RIGHT"><span lang="he">‎<a name="012">12</a> ‏וַיִּקַּ֨ח אַהֲרֹ֜ן כַּאֲשֶׁ֣ר׀ דִּבֶּ֣ר מֹשֶׁ֗ה וַיָּ֙רָץ֙ אֶל־תּ֣וֹך<font color="red"><sup>1</sup></font> הַקָּהָ֔ל וְהִנֵּ֛ה הֵחֵ֥ל הַנֶּ֖גֶף בָּעָ֑ם וַיִּתֵּן֙ אֶֽת־הַקְּטֹ֔רֶת וַיְכַפֵּ֖ר עַל־הָעָֽם׃ </span></p>
 <p align="RIGHT"><span lang="he">‎<a name="013">13</a> ‏וַיַּעֲמֹ֥ד בֵּֽין־הַמֵּתִ֖ים וּבֵ֣ין הַֽחַיִּ֑ים וַתֵּעָצַ֖ר הַמַּגֵּפָֽה׃ </span></p>
 <p align="RIGHT"><span lang="he">‎<a name="014">14</a> ‏וַיִּהְי֗וּ הַמֵּתִים֙ בַּמַּגֵּפָ֔ה אַרְבָּעָ֥ה עָשָׂ֛ר אֶ֖לֶף וּשְׁבַ֣ע מֵא֑וֹת מִלְּבַ֥ד הַמֵּתִ֖ים עַל־דְּבַר־קֹֽרַח׃ </span></p>
 <p align="RIGHT"><span lang="he">‎<a name="015">15</a> ‏וַיָּ֤שָׁב אַהֲרֹן֙ אֶל־מֹשֶׁ֔ה אֶל־פֶּ֖תַח אֹ֣הֶל מוֹעֵ֑ד וְהַמַּגֵּפָ֖ה נֶעֱצָֽרָה׃ פ</span></p>
 <p align="RIGHT"><span lang="he">‎<a name="016">16</a> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </span></p>
 <p align="RIGHT"><span lang="he">‎<a name="017">17</a> ‏דַּבֵּ֣ר׀ אֶל־בְּנֵ֣י יִשְׂרָאֵ֗ל וְקַ֣ח מֵֽאִתָּ֡ם מַטֶּ֣ה מַטֶּה֩ לְבֵ֨ית אָ֜ב מֵאֵ֤ת כָּל־נְשִֽׂיאֵהֶם֙ לְבֵ֣ית אֲבֹתָ֔ם שְׁנֵ֥ים עָשָׂ֖ר מַטּ֑וֹת אִ֣ישׁ אֶת־שְׁמ֔וֹ תִּכְתֹּ֖ב עַל־מַטֵּֽהוּ׃ </span></p>
 <p align="RIGHT"><span lang="he">‎<a name="018">18</a> ‏וְאֵת֙ שֵׁ֣ם אַהֲרֹ֔ן תִּכְתֹּ֖ב עַל־מַטֵּ֣ה לֵוִ֑י כִּ֚י מַטֶּ֣ה אֶחָ֔ד לְרֹ֖אשׁ בֵּ֥ית אֲבוֹתָֽם׃ </span></p>
 <p align="RIGHT"><span lang="he">‎<a name="019">19</a> ‏וְהִנַּחְתָּ֖ם בְּאֹ֣הֶל מוֹעֵ֑ד לִפְנֵי֙ הָֽעֵד֔וּת אֲשֶׁ֛ר אִוָּעֵ֥ד לָכֶ֖ם שָֽׁמָּה׃ </span></p>
 <p align="RIGHT"><span lang="he">‎<a name="020">20</a> ‏וְהָיָ֗ה הָאִ֛ישׁ אֲשֶׁ֥ר אֶבְחַר־בּ֖וֹ מַטֵּ֣הוּ יִפְרָ֑ח וַהֲשִׁכֹּתִ֣י מֵֽעָלַ֗י אֶת־תְּלֻנּוֹת֙ בְּנֵ֣י יִשְׂרָאֵ֔ל אֲשֶׁ֛ר הֵ֥ם מַלִּינִ֖ם עֲלֵיכֶֽם׃ </span></p>
 <p align="RIGHT"><span lang="he">‎<a name="021">21</a> ‏וַיְדַבֵּ֨ר מֹשֶׁ֜ה אֶל־בְּנֵ֣י יִשְׂרָאֵ֗ל וַיִּתְּנ֣וּ אֵלָ֣יו׀ כָּֽל־נְשִֽׂיאֵיהֶ֡ם מַטֶּה֩ לְנָשִׂ֨יא אֶחָ֜ד מַטֶּ֨ה לְנָשִׂ֤יא אֶחָד֙ לְבֵ֣ית אֲבֹתָ֔ם שְׁנֵ֥ים עָשָׂ֖ר מַטּ֑וֹת וּמַטֵּ֥ה אַהֲרֹ֖ן בְּת֥וֹךְ מַטּוֹתָֽם׃ </span></p>
 <p align="RIGHT"><span lang="he">‎<a name="022">22</a> ‏וַיַּנַּ֥ח מֹשֶׁ֛ה אֶת־הַמַּטֹּ֖ת לִפְנֵ֣י יְהוָ֑ה בְּאֹ֖הֶל הָעֵדֻֽת׃ </span></p>
 <p align="RIGHT"><span lang="he">‎<a name="023">23</a> ‏וַיְהִ֣י מִֽמָּחֳרָ֗ת וַיָּבֹ֤א מֹשֶׁה֙ אֶל־אֹ֣הֶל הָעֵד֔וּת וְהִנֵּ֛ה פָּרַ֥ח מַטֵּֽה־אַהֲרֹ֖ן לְבֵ֣ית לֵוִ֑י וַיֹּ֤צֵֽא<font color="red"><sup>3</sup></font> פֶ֙רַח֙ וַיָּ֣צֵֽץ<font color="red"><sup>3</sup></font> צִ֔יץ וַיִּגְמֹ֖ל שְׁקֵדִֽים׃ </span></p>
 <p align="RIGHT"><span lang="he">‎<a name="024">24</a> ‏וַיֹּצֵ֨א מֹשֶׁ֤ה אֶת־כָּל־הַמַּטֹּת֙ מִלִּפְנֵ֣י יְהוָ֔ה אֶֽל־כָּל־בְּנֵ֖י יִשְׂרָאֵ֑ל וַיִּרְא֥וּ וַיִּקְח֖וּ אִ֥ישׁ מַטֵּֽהוּ׃ ס</span></p>
 <p align="RIGHT"><span lang="he">‎<a name="025">25</a> ‏וַיֹּ֨אמֶר יְהוָ֜ה אֶל־מֹשֶׁ֗ה הָשֵׁ֞ב אֶת־מַטֵּ֤ה אַהֲרֹן֙ לִפְנֵ֣י הָעֵד֔וּת לְמִשְׁמֶ֥רֶת לְא֖וֹת לִבְנֵי־מֶ֑רִי וּתְכַ֧ל תְּלוּנֹּתָ֛ם מֵעָלַ֖י<font color="red"><sup>3</sup></font> וְלֹ֥א יָמֻֽתוּ׃ </span></p>
 <p align="RIGHT"><span lang="he">‎<a name="026">26</a> ‏וַיַּ֖עַשׂ מֹשֶׁ֑ה כַּאֲשֶׁ֨ר צִוָּ֧ה יְהוָ֛ה אֹת֖וֹ כֵּ֥ן עָשָֽׂה׃ ס</span></p>
 <p align="RIGHT"><span lang="he">‎<a name="027">27</a> ‏וַיֹּֽאמְרוּ֙ בְּנֵ֣י יִשְׂרָאֵ֔ל אֶל־מֹשֶׁ֖ה לֵאמֹ֑ר הֵ֥ן גָּוַ֛עְנוּ אָבַ֖דְנוּ כֻּלָּ֥נוּ אָבָֽדְנוּ׃ </span></p>
 <p align="RIGHT"><span lang="he">‎<a name="028">28</a> ‏כֹּ֣ל הַקָּרֵ֧ב׀ הַקָּרֵ֛ב אֶל־מִשְׁכַּ֥ן יְהוָ֖ה יָמ֑וּת הַאִ֥ם תַּ֖מְנוּ לִגְוֹֽעַ׃ ס</span></p>
 </td>
 <td width="50%">
 <p>1 wayəḏabēr yəhwâ ’el-mōšeh llē’mōr: </p>
 <p>2 ’ĕmōr ’el-’elə‘āzār ben-’ahărōn hakōhēn wəyārēm ’eṯ-hamm<sup>a</sup>ḥətōṯ mibên haśśərēfâ wə’eṯ-hā’ēš zərēh-hālə’â kî qāḏēšû: </p>
 <p>3 ’ēṯ m<sup>a</sup>ḥətwōṯ h<sup>a</sup>ḥaṭṭā’îm hā’ēlleh bənafəšōṯām wə‘āśû ’ōṯām riqqu‘ê f<sup>a</sup>ḥîm ṣipûy lammizəbēḥa kî-hiqərîḇum lifənê-yəhwâ wayyiqədāšû wəyihəyû lə’wōṯ liḇənê yiśərā’ēl: </p>
 <p>4 wayyiqq<sup>a</sup>ḥ ’elə‘āzār hakōhēn ’ēṯ m<sup>a</sup>ḥətwōṯ hannəḥōšeṯ ’ăšer hiqərîḇû haśśərufîm wayəraqqə‘ûm ṣipûy lammizəbēḥa: </p>
 <p>5 zikārwōn liḇənê yiśərā’ēl ləm<sup>a</sup>‘an ’ăšer lō’-yiqəraḇ ’îš zār ’ăšer lō’ mizzer<sup>a</sup>‘ ’ahărōn hû’ ləhaqəṭîr qəṭōreṯ lifənê yəhwâ wəlō’-yihəyeh ḵəqōr<sup>a</sup>ḥ wəḵ<sup>a</sup>‘ăḏāṯwō ka’ăšer diber yəhwâ bəyaḏ-mōšeh lwō: </p>
 <p>6 wayyillōnû kāl-‘ăḏaṯ bənê-yiśərā’ēl mimmāḥŏrāṯ ‘al-mōšeh wə‘al-’ahărōn lē’mōr ’atem hămitem ’eṯ-‘am yəhwâ: </p>
 <p>7 wayəhî bəhiqqâēl hā‘ēḏâ ‘al-mōšeh wə‘al-’ahărōn wayyifənû ’el-’ōhel mwō‘ēḏ wəhinnēh ḵissâû he‘ānān wayyērā’ kəḇwōḏ yəhwâ: </p>
 <p>8 wayyāḇō’ mōšeh wə’ahărōn ’el-pənê ’ōhel mwō‘ēḏ: f</p>
 <p>9 wayəḏabēr yəhwâ ’el-mōšeh llē’mōr: </p>
 <p>10 hērōmmû mitwōḵə hā‘ēḏâ hazzō’ṯ wa’ăḵalleh ’ōṯām kərāḡ<sup>a</sup>‘ wayyipəlû ‘al-pənêhem: </p>
 <p>11 wayyō’mer mōšeh ’el-’ahărōn q<sup>a</sup>ḥ ’eṯ-hamm<sup>a</sup>ḥətâ wəṯen-‘āleyhā ’ēš mē‘al hammizəbēḥa wəśîm qəṭōreṯ wəhwōlēḵə məhērâ ’el-hā‘ēḏâ wəḵapēr ‘ălêhem kî-yāṣā’ haqqeṣef millifənê yəhwâ hēḥēl hannāḡef: </p>
 <p>12 wayyiqq<sup>a</sup>ḥ ’ahărōn ka’ăšer| diber mōšeh wayyārāṣ ’el-twōḵ<font color="red"><sup>1</sup></font> haqqâāl wəhinnēh hēḥēl hanneḡef bā‘ām wayyitēn ’eṯ-haqqəṭōreṯ wayəḵapēr ‘al-hā‘ām: </p>
 <p>13 wayy<sup>a</sup>‘ămōḏ bên-hammēṯîm ûḇên h<sup>a</sup>ḥayyîm watē‘āṣar hammagēfâ: </p>
 <p>14 wayyihəyû hammēṯîm bammagēfâ ’arəbā‘â ‘āśār ’elef ûšəḇ<sup>a</sup>‘ mē’wōṯ milləḇaḏ hammēṯîm ‘al-dəḇar-qōr<sup>a</sup>ḥ: </p>
 <p>15 wayyāšāḇ ’ahărōn ’el-mōšeh ’el-peṯ<sup>a</sup>ḥ ’ōhel mwō‘ēḏ wəhammagēfâ ne‘ĕṣārâ: f</p>
 <p>16 wayəḏabēr yəhwâ ’el-mōšeh llē’mōr: </p>
 <p>17 dabēr| ’el-bənê yiśərā’ēl wəq<sup>a</sup>ḥ mē’itām maṭṭeh maṭṭeh ləḇêṯ ’āḇ mē’ēṯ kāl-nəśî’ēhem ləḇêṯ ’ăḇōṯām šənêm ‘āśār maṭṭwōṯ ’îš ’eṯ-šəmwō tiḵətōḇ ‘al-maṭṭēhû: </p>
 <p>18 wə’ēṯ šēm ’ahărōn tiḵətōḇ ‘al-maṭṭēh lēwî kî maṭṭeh ’eḥāḏ lərō’š bêṯ ’ăḇwōṯām: </p>
 <p>19 wəhinn<sup>a</sup>ḥətām bə’ōhel mwō‘ēḏ lifənê hā‘ēḏûṯ ’ăšer ’iûā‘ēḏ lāḵem šāmmâ: </p>
 <p>20 wəhāyâ hā’îš ’ăšer ’eḇəḥar-bwō maṭṭēhû yifərāḥ wahăšikōṯî mē‘ālay ’eṯ-təlunnwōṯ bənê yiśərā’ēl ’ăšer hēm mallînim ‘ălêḵem: </p>
 <p>21 wayəḏabēr mōšeh ’el-bənê yiśərā’ēl wayyitənû ’ēlāyw| kāl-nəśî’êhem maṭṭeh lənāśî’ ’eḥāḏ maṭṭeh lənāśî’ ’eḥāḏ ləḇêṯ ’ăḇōṯām šənêm ‘āśār maṭṭwōṯ ûmaṭṭēh ’ahărōn bəṯwōḵə maṭṭwōṯām: </p>
 <p>22 wayyann<sup>a</sup>ḥ mōšeh ’eṯ-hammaṭṭōṯ lifənê yəhwâ bə’ōhel hā‘ēḏuṯ: </p>
 <p>23 wayəhî mimmāḥŏrāṯ wayyāḇō’ mōšeh ’el-’ōhel hā‘ēḏûṯ wəhinnēh pār<sup>a</sup>ḥ maṭṭēh-’ahărōn ləḇêṯ lēwî wayyōṣē’<font color="red"><sup>3</sup></font> fer<sup>a</sup>ḥ wayyāṣēṣ<font color="red"><sup>3</sup></font> ṣîṣ wayyiḡəmōl šəqēḏîm: </p>
 <p>24 wayyōṣē’ mōšeh ’eṯ-kāl-hammaṭṭōṯ millifənê yəhwâ ’el-kāl-bənê yiśərā’ēl wayyirə’û wayyiqəḥû ’îš maṭṭēhû: s</p>
 <p>25 wayyō’mer yəhwâ ’el-mōšeh hāšēḇ ’eṯ-maṭṭēh ’ahărōn lifənê hā‘ēḏûṯ ləmišəmereṯ lə’wōṯ liḇənê-merî ûṯəḵal təlûnnōṯām mē‘ālay<font color="red"><sup>3</sup></font> wəlō’ yāmuṯû: </p>
 <p>26 wayy<sup>a</sup>‘aś mōšeh ka’ăšer ṣiûâ yəhwâ ’ōṯwō kēn ‘āśâ: s</p>
 <p>27 wayyō’mərû bənê yiśərā’ēl ’el-mōšeh lē’mōr hēn gāw<sup>a</sup>‘ənû ’āḇaḏənû kullānû ’āḇāḏənû: </p>
 <p>28 kōl haqqārēḇ| haqqārēḇ ’el-mišəkan yəhwâ yāmûṯ ha’im tamənû liḡəwō‘a: s</p>
 </td>
 </tr></table>
 <p></p><hr>
 <center>
 <a href="num018.htm">Next: Numbers (Bemidbar) Chapter 18</a></center>
 </body>