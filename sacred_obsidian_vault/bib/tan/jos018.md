<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jos018.htm">Polyglot</a> 
 <a href="../kjv/jos018.htm">KJV</a> 
 <a href="../sep/jsb018.htm">Sep:JsB</a> 
 <a href="../sep/jsa018.htm">Sep:JsA</a> 
 <a href="../vul/jos018.htm">Vul</a> 
 
 <br>
 <br><a href="jos.htm">Joshua (Yehoshua) Index</a><br>
  
 <a href="jos017.htm">Previous</a> 
 <a href="jos019.htm">Next</a> 
 </center>
 <hr>
 
 <h3 align="CENTER">Tanach (Hebrew): Joshua (Yehoshua) Chapter 18</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיִּקָּ֨הֲל֜וּ כָּל־עֲדַ֤ת בְּנֵֽי־יִשְׂרָאֵל֙ שִׁלֹ֔ה וַיַּשְׁכִּ֥ינוּ שָׁ֖ם אֶת־אֹ֣הֶל מוֹעֵ֑ד וְהָאָ֥רֶץ נִכְבְּשָׁ֖ה לִפְנֵיהֶֽם׃ </span></p>
 <p align="RIGHT"><span lang="he">‎<a name="002">2</a> ‏וַיִּוָּֽתְרוּ֙ בִּבְנֵ֣י יִשְׂרָאֵ֔ל אֲשֶׁ֥ר לֹֽא־חָלְק֖וּ אֶת־נַֽחֲלָתָ֑ם שִׁבְעָ֖ה שְׁבָטִֽים׃ </span></p>
 <p align="RIGHT"><span lang="he">‎<a name="003">3</a> ‏וַיֹּ֥אמֶר יְהוֹשֻׁ֖עַ אֶל־בְּנֵ֣י יִשְׂרָאֵ֑ל עַד־אָ֙נָה֙ אַתֶּ֣ם מִתְרַפִּ֔ים לָבוֹא֙ לָרֶ֣שֶׁת אֶת־הָאָ֔רֶץ אֲשֶׁר֙ נָתַ֣ן לָכֶ֔ם יְהוָ֖ה אֱלֹהֵ֥י אֲבֽוֹתֵיכֶֽם׃ </span></p>
 <p align="RIGHT"><span lang="he">‎<a name="004">4</a> ‏הָב֥וּ לָכֶ֛ם שְׁלֹשָׁ֥ה אֲנָשִׁ֖ים לַשָּׁ֑בֶט וְאֶשְׁלָחֵ֗ם וְיָקֻ֜מוּ וְיִֽתְהַלְּכ֥וּ בָאָ֛רֶץ וְיִכְתְּב֥וּ אוֹתָ֛הּ לְפִ֥י נַֽחֲלָתָ֖ם וְיָבֹ֥אוּ אֵלָֽי׃ </span></p>
 <p align="RIGHT"><span lang="he">‎<a name="005">5</a> ‏וְהִֽתְחַלְּק֥וּ אֹתָ֖הּ לְשִׁבְעָ֣ה חֲלָקִ֑ים יְהוּדָ֞ה יַעֲמֹ֤ד עַל־גְּבוּלוֹ֙ מִנֶּ֔גֶב וּבֵ֥ית יוֹסֵ֛ף יַעַמְד֥וּ עַל־גְּבוּלָ֖ם מִצָּפֽוֹן׃ </span></p>
 <p align="RIGHT"><span lang="he">‎<a name="006">6</a> ‏וְאַתֶּ֞ם תִּכְתְּב֤וּ אֶת־הָאָ֙רֶץ֙ שִׁבְעָ֣ה חֲלָקִ֔ים וַֽהֲבֵאתֶ֥ם אֵלַ֖י הֵ֑נָּה וְיָרִ֨יתִי לָכֶ֤ם גּוֹרָל֙ פֹּ֔ה לִפְנֵ֖י יְהוָ֥ה אֱלֹהֵֽינוּ׃ </span></p>
 <p align="RIGHT"><span lang="he">‎<a name="007">7</a> ‏כִּ֠י אֵֽין־חֵ֤לֶק לַלְוִיִּם֙ בְּקִרְבְּכֶ֔ם כִּֽי־כְהֻנַּ֥ת יְהוָ֖ה נַחֲלָת֑וֹ וְגָ֡ד וּרְאוּבֵ֡ן וַחֲצִי֩ שֵׁ֨בֶט הַֽמְנַשֶּׁ֜ה לָקְח֣וּ נַחֲלָתָ֗ם מֵעֵ֤בֶר לַיַּרְדֵּן֙ מִזְרָ֔חָה אֲשֶׁר֙ נָתַ֣ן לָהֶ֔ם מֹשֶׁ֖ה עֶ֥בֶד יְהוָֽה׃ </span></p>
 <p align="RIGHT"><span lang="he">‎<a name="008">8</a> ‏וַיָּקֻ֥מוּ הָאֲנָשִׁ֖ים וַיֵּלֵ֑כוּ וַיְצַ֣ו יְהוֹשֻׁ֡עַ אֶת־הַהֹלְכִים֩ לִכְתֹּ֨ב אֶת־הָאָ֜רֶץ לֵאמֹ֗ר לְ֠כוּ וְהִתְהַלְּכ֨וּ בָאָ֜רֶץ וְכִתְב֤וּ אוֹתָהּ֙ וְשׁ֣וּבוּ אֵלַ֔י וּ֠פֹה אַשְׁלִ֨יךְ לָכֶ֥ם גּוֹרָ֛ל לִפְנֵ֥י יְהוָ֖ה בְּשִׁלֹֽה׃ </span></p>
 <p align="RIGHT"><span lang="he">‎<a name="009">9</a> ‏וַיֵּלְכ֤וּ הָֽאֲנָשִׁים֙ וַיַּעַבְר֣וּ בָאָ֔רֶץ וַיִּכְתְּב֧וּהָ לֶֽעָרִ֛ים לְשִׁבְעָ֥ה חֲלָקִ֖ים עַל־סֵ֑פֶר וַיָּבֹ֧אוּ אֶל־יְהוֹשֻׁ֛עַ אֶל־הַֽמַּחֲנֶ֖ה שִׁלֹֽה׃ </span></p>
 <p align="RIGHT"><span lang="he">‎<a name="010">10</a> ‏וַיַּשְׁלֵךְ֩ לָהֶ֨ם יְהוֹשֻׁ֧עַ גּוֹרָ֛ל בְּשִׁלֹ֖ה לִפְנֵ֣י יְהוָ֑ה וַיְחַלֶּק־שָׁ֨ם יְהוֹשֻׁ֧עַ אֶת־הָאָ֛רֶץ לִבְנֵ֥י יִשְׂרָאֵ֖ל כְּמַחְלְקֹתָֽם׃ פ</span></p>
 <p align="RIGHT"><span lang="he">‎<a name="011">11</a> ‏וַיַּ֗עַל גּוֹרַ֛ל מַטֵּ֥ה בְנֵֽי־בִנְיָמִ֖ן לְמִשְׁפְּחֹתָ֑ם וַיֵּצֵא֙ גְּב֣וּל גּֽוֹרָלָ֔ם בֵּ֚ין בְּנֵ֣י יְהוּדָ֔ה וּבֵ֖ין בְּנֵ֥י יוֹסֵֽף׃ </span></p>
 <p align="RIGHT"><span lang="he">‎<a name="012">12</a> ‏וַיְהִ֨י לָהֶ֧ם הַגְּב֛וּל לִפְאַ֥ת צָפ֖וֹנָה מִן־הַיַּרְדֵּ֑ן וְעָלָ֣ה הַגְּבוּל֩ אֶל־כֶּ֨תֶף יְרִיח֜וֹ מִצָּפ֗וֹן וְעָלָ֤ה בָהָר֙ יָ֔מָּה <font color="brown">והיה</font> <font color="blue">וְהָיוּ֙</font> תֹּֽצְאֹתָ֔יו מִדְבַּ֖רָה בֵּ֥ית אָֽוֶן׃ </span></p>
 <p align="RIGHT"><span lang="he">‎<a name="013">13</a> ‏וְעָבַר֩ מִשָּׁ֨ם הַגְּב֜וּל ל֗וּזָה אֶל־כֶּ֤תֶף ל֙וּזָה֙ נֶ֔גְבָּה הִ֖יא בֵּֽית־אֵ֑ל וְיָרַ֤ד הַגְּבוּל֙ עַטְר֣וֹת אַדָּ֔ר עַל־הָהָ֕ר אֲשֶׁ֛ר מִנֶּ֥גֶב לְבֵית־חֹר֖וֹן תַּחְתּֽוֹן׃ </span></p>
 <p align="RIGHT"><span lang="he">‎<a name="014">14</a> ‏וְתָאַ֣ר הַגְּבוּל֩ וְנָסַ֨ב לִפְאַת־יָ֜ם נֶ֗גְבָּה מִן־הָהָר֙ אֲשֶׁ֨ר עַל־פְּנֵ֥י בֵית־חֹרוֹן֮ נֶגְבָּה֒ <font color="brown">והיה</font> <font color="blue">וְהָי֣וּ</font> תֹֽצְאֹתָ֗יו אֶל־קִרְיַת־בַּ֙עַל֙ הִ֚יא קִרְיַ֣ת יְעָרִ֔ים עִ֖יר בְּנֵ֣י יְהוּדָ֑ה זֹ֖את פְּאַת־יָֽם׃ </span></p>
 <p align="RIGHT"><span lang="he">‎<a name="015">15</a> ‏וּפְאַת־נֶ֕גְבָּה מִקְצֵ֖ה קִרְיַ֣ת יְעָרִ֑ים וְיָצָ֤א הַגְּבוּל֙ יָ֔מָּה וְיָצָ֕א אֶל־מַעְיַ֖ן מֵ֥י נֶפְתּֽוֹחַ׃ </span></p>
 <p align="RIGHT"><span lang="he">‎<a name="016">16</a> ‏וְיָרַ֨ד הַגְּב֜וּל אֶל־קְצֵ֣ה הָהָ֗ר אֲשֶׁר֙ עַל־פְּנֵי֙ גֵּ֣י בֶן־הִנֹּ֔ם אֲשֶׁ֛ר בְּעֵ֥מֶק רְפָאִ֖ים צָפ֑וֹנָה וְיָרַד֩ גֵּ֨י הִנֹּ֜ם אֶל־כֶּ֤תֶף הַיְבוּסִי֙ נֶ֔גְבָּה וְיָרַ֖ד עֵ֥ין רֹגֵֽל׃ </span></p>
 <p align="RIGHT"><span lang="he">‎<a name="017">17</a> ‏וְתָאַ֣ר מִצָּפ֗וֹן וְיָצָא֙ עֵ֣ין שֶׁ֔מֶשׁ וְיָצָא֙ אֶל־גְּלִיל֔וֹת אֲשֶׁר־נֹ֖כַח מַעֲלֵ֣ה אֲדֻמִּ֑ים וְיָרַ֕ד אֶ֥בֶן בֹּ֖הַן בֶּן־רְאוּבֵֽן׃ </span></p>
 <p align="RIGHT"><span lang="he">‎<a name="018">18</a> ‏וְעָבַ֛ר אֶל־כֶּ֥תֶף מוּל־הָֽעֲרָבָ֖ה צָפ֑וֹנָה וְיָרַ֖ד הָעֲרָבָֽתָה׃ </span></p>
 <p align="RIGHT"><span lang="he">‎<a name="019">19</a> ‏וְעָבַ֨ר הַגְּב֜וּל אֶל־כֶּ֣תֶף בֵּית־חָגְלָה֮ צָפוֹנָה֒ <font color="brown">והיה</font> <font color="blue">וְהָי֣וּ׀</font> <font color="brown">תצאותיו</font> <font color="blue">תֹּצְא֣וֹת</font> הַגְּב֗וּל אֶל־לְשׁ֤וֹן יָם־הַמֶּ֙לַח֙ צָפ֔וֹנָה אֶל־קְצֵ֥ה הַיַּרְדֵּ֖ן נֶ֑גְבָּה זֶ֖ה גְּב֥וּל נֶֽגֶב׃ </span></p>
 <p align="RIGHT"><span lang="he">‎<a name="020">20</a> ‏וְהַיַּרְדֵּ֥ן יִגְבֹּל־אֹת֖וֹ לִפְאַת־קֵ֑דְמָה זֹ֡את נַחֲלַת֩ בְּנֵ֨י בִנְיָמִ֧ן לִגְבֽוּלֹתֶ֛יהָ סָבִ֖יב לְמִשְׁפְּחֹתָֽם׃ </span></p>
 <p align="RIGHT"><span lang="he">‎<a name="021">21</a> ‏וְהָי֣וּ הֶֽעָרִ֗ים לְמַטֵּ֛ה בְּנֵ֥י בִנְיָמִ֖ן לְמִשְׁפְּחֽוֹתֵיהֶ֑ם יְרִיח֥וֹ וּבֵית־חָגְלָ֖ה וְעֵ֥מֶק קְצִֽיץ׃ </span></p>
 <p align="RIGHT"><span lang="he">‎<a name="022">22</a> ‏וּבֵ֧ית הָֽעֲרָבָ֛ה וּצְמָרַ֖יִם וּבֵֽית־אֵֽל׃ </span></p>
 <p align="RIGHT"><span lang="he">‎<a name="023">23</a> ‏וְהָעַוִּ֥ים וְהַפָּרָ֖ה וְעָפְרָֽה׃ </span></p>
 <p align="RIGHT"><span lang="he">‎<a name="024">24</a> ‏וּכְפַ֧ר <font color="brown">העמני</font> <font color="blue">הָֽעַמֹּנָ֛ה</font> וְהָֽעָפְנִ֖י וָגָ֑בַע עָרִ֥ים שְׁתֵּים־עֶשְׂרֵ֖ה וְחַצְרֵיהֶֽן׃ </span></p>
 <p align="RIGHT"><span lang="he">‎<a name="025">25</a> ‏גִּבְע֥וֹן וְהָֽרָמָ֖ה וּבְאֵרֽוֹת׃ </span></p>
 <p align="RIGHT"><span lang="he">‎<a name="026">26</a> ‏וְהַמִּצְפֶּ֥ה וְהַכְּפִירָ֖ה וְהַמֹּצָֽה׃ </span></p>
 <p align="RIGHT"><span lang="he">‎<a name="027">27</a> ‏וְרֶ֥קֶם וְיִרְפְּאֵ֖ל וְתַרְאֲלָֽה׃ </span></p>
 <p align="RIGHT"><span lang="he">‎<a name="028">28</a> ‏וְצֵלַ֡ע הָאֶ֜לֶף וְהַיְבוּסִ֨י<font color="red"><sup>3</sup></font> הִ֤יא יְרֽוּשָׁלִַ֙ם֙ גִּבְעַ֣ת קִרְיַ֔ת עָרִ֥ים אַרְבַּֽע־עֶשְׂרֵ֖ה וְחַצְרֵיהֶ֑ן זֹ֛את נַֽחֲלַ֥ת בְּנֵֽי־בִנְיָמִ֖ן לְמִשְׁפְּחֹתָֽם׃ פ</span></p>
 </td>
 <td width="50%">
 <p>1 wayyiqqâălû kāl-‘ăḏaṯ bənê-yiśərā’ēl šilōh wayyašəkînû šām ’eṯ-’ōhel mwō‘ēḏ wəhā’āreṣ niḵəbəšâ lifənêhem: </p>
 <p>2 wayyiûāṯərû biḇənê yiśərā’ēl ’ăšer lō’-ḥāləqû ’eṯ-n<sup>a</sup>ḥălāṯām šiḇə‘â šəḇāṭîm: </p>
 <p>3 wayyō’mer yəhwōšu‘a ’el-bənê yiśərā’ēl ‘aḏ-’ānâ ’atem miṯərapîm lāḇwō’ lārešeṯ ’eṯ-hā’āreṣ ’ăšer nāṯan lāḵem yəhwâ ’ĕlōhê ’ăḇwōṯêḵem: </p>
 <p>4 hāḇû lāḵem šəlōšâ ’ănāšîm laššāḇeṭ wə’ešəlāḥēm wəyāqumû wəyiṯəhalləḵû ḇā’āreṣ wəyiḵətəḇû ’wōṯāh ləfî n<sup>a</sup>ḥălāṯām wəyāḇō’û ’ēlāy: </p>
 <p>5 wəhiṯəḥalləqû ’ōṯāh ləšiḇə‘â ḥălāqîm yəhûḏâ y<sup>a</sup>‘ămōḏ ‘al-gəḇûlwō minneḡeḇ ûḇêṯ ywōsēf y<sup>a</sup>‘aməḏû ‘al-gəḇûlām miṣṣāfwōn: </p>
 <p>6 wə’atem tiḵətəḇû ’eṯ-hā’āreṣ šiḇə‘â ḥălāqîm wahăḇē’ṯem ’ēlay hēnnâ wəyārîṯî lāḵem gwōrāl pōh lifənê yəhwâ ’ĕlōhênû: </p>
 <p>7 kî ’ên-ḥēleq laləwîyim bəqirəbəḵem kî-ḵəhunnaṯ yəhwâ n<sup>a</sup>ḥălāṯwō wəḡāḏ ûrə’ûḇēn w<sup>a</sup>ḥăṣî šēḇeṭ hamənaššeh lāqəḥû n<sup>a</sup>ḥălāṯām mē‘ēḇer layyarədēn mizərāḥâ ’ăšer nāṯan lâem mōšeh ‘eḇeḏ yəhwâ: </p>
 <p>8 wayyāqumû hā’ănāšîm wayyēlēḵû wayəṣaw yəhwōšu‘a ’eṯ-hahōləḵîm liḵətōḇ ’eṯ-hā’āreṣ lē’mōr ləḵû wəhiṯəhalləḵû ḇā’āreṣ wəḵiṯəḇû ’wōṯāh wəšûḇû ’ēlay ûfōh ’ašəlîḵə lāḵem gwōrāl lifənê yəhwâ bəšilōh: </p>
 <p>9 wayyēləḵû hā’ănāšîm wayy<sup>a</sup>‘aḇərû ḇā’āreṣ wayyiḵətəḇûhā le‘ārîm ləšiḇə‘â ḥălāqîm ‘al-sēfer wayyāḇō’û ’el-yəhwōšu‘a ’el-hamm<sup>a</sup>ḥăneh šilōh: </p>
 <p>10 wayyašəlēḵə lâem yəhwōšu‘a gwōrāl bəšilōh lifənê yəhwâ wayəḥalleq-šām yəhwōšu‘a ’eṯ-hā’āreṣ liḇənê yiśərā’ēl kəm<sup>a</sup>ḥələqōṯām: f</p>
 <p>11 wayy<sup>a</sup>‘al gwōral maṭṭēh ḇənê-ḇinəyāmin ləmišəpəḥōṯām wayyēṣē’ gəḇûl gwōrālām bên bənê yəhûḏâ ûḇên bənê ywōsēf: </p>
 <p>12 wayəhî lâem hagəḇûl lifə’aṯ ṣāfwōnâ min-hayyarədēn wə‘ālâ hagəḇûl ’el-keṯef yərîḥwō miṣṣāfwōn wə‘ālâ ḇâār yāmmâ <font color="brown">wəhāyâ</font> <font color="blue">wəhāyû</font> tōṣə’ōṯāyw miḏəbarâ bêṯ ’āwen: </p>
 <p>13 wə‘āḇar miššām hagəḇûl lûzâ ’el-keṯef lûzâ neḡəbâ hî’ bêṯ-’ēl wəyāraḏ hagəḇûl ‘aṭərwōṯ ’adār ‘al-hâār ’ăšer minneḡeḇ ləḇêṯ-ḥōrwōn t<sup>a</sup>ḥətwōn: </p>
 <p>14 wəṯā’ar hagəḇûl wənāsaḇ lifə’aṯ-yām neḡəbâ min-hâār ’ăšer ‘al-pənê ḇêṯ-ḥōrwōn neḡəbâ <font color="brown">wəhāyâ</font> <font color="blue">wəhāyû</font> ṯōṣə’ōṯāyw ’el-qirəyaṯ-b<sup>a</sup>‘al hî’ qirəyaṯ yə‘ārîm ‘îr bənê yəhûḏâ zō’ṯ pə’aṯ-yām: </p>
 <p>15 ûfə’aṯ-neḡəbâ miqəṣēh qirəyaṯ yə‘ārîm wəyāṣā’ hagəḇûl yāmmâ wəyāṣā’ ’el-m<sup>a</sup>‘əyan mê nefətwōḥa: </p>
 <p>16 wəyāraḏ hagəḇûl ’el-qəṣēh hâār ’ăšer ‘al-pənê gê ḇen-hinnōm ’ăšer bə‘ēmeq rəfā’îm ṣāfwōnâ wəyāraḏ gê hinnōm ’el-keṯef hayəḇûsî neḡəbâ wəyāraḏ ‘ên rōḡēl: </p>
 <p>17 wəṯā’ar miṣṣāfwōn wəyāṣā’ ‘ên šemeš wəyāṣā’ ’el-gəlîlwōṯ ’ăšer-nōḵ<sup>a</sup>ḥ m<sup>a</sup>‘ălēh ’ăḏummîm wəyāraḏ ’eḇen bōhan ben-rə’ûḇēn: </p>
 <p>18 wə‘āḇar ’el-keṯef mûl-hā‘ărāḇâ ṣāfwōnâ wəyāraḏ hā‘ărāḇāṯâ: </p>
 <p>19 wə‘āḇar hagəḇûl ’el-keṯef bêṯ-ḥāḡəlâ ṣāfwōnâ <font color="brown">wəhāyâ</font> <font color="blue">wəhāyû|</font> <font color="brown">tōṣə’wōṯāyw</font> <font color="blue">tōṣə’wōṯ</font> hagəḇûl ’el-ləšwōn yām-hammel<sup>a</sup>ḥ ṣāfwōnâ ’el-qəṣēh hayyarədēn neḡəbâ zeh gəḇûl neḡeḇ: </p>
 <p>20 wəhayyarədēn yiḡəbōl-’ōṯwō lifə’aṯ-qēḏəmâ zō’ṯ n<sup>a</sup>ḥălaṯ bənê ḇinəyāmin liḡəḇûlōṯeyhā sāḇîḇ ləmišəpəḥōṯām: </p>
 <p>21 wəhāyû he‘ārîm ləmaṭṭēh bənê ḇinəyāmin ləmišəpəḥwōṯêhem yərîḥwō ûḇêṯ-ḥāḡəlâ wə‘ēmeq qəṣîṣ: </p>
 <p>22 ûḇêṯ hā‘ărāḇâ ûṣəmārayim ûḇêṯ-’ēl: </p>
 <p>23 wəhā‘aûîm wəhapārâ wə‘āfərâ: </p>
 <p>24 ûḵəfar <font color="brown">hā‘ammōnî</font> <font color="blue">hā‘ammōnâ</font> wəhā‘āfənî wāḡāḇ<sup>a</sup>‘ ‘ārîm šətêm-‘eśərēh wəḥaṣərêhen: </p>
 <p>25 giḇə‘wōn wəhārāmâ ûḇə’ērwōṯ: </p>
 <p>26 wəhammiṣəpeh wəhakəfîrâ wəhammōṣâ: </p>
 <p>27 wəreqem wəyirəpə’ēl wəṯarə’ălâ: </p>
 <p>28 wəṣēl<sup>a</sup>‘ hā’elef wəhayəḇûsî<font color="red"><sup>3</sup></font> hî’ yərûšālaim giḇə‘aṯ qirəyaṯ ‘ārîm ’arəb<sup>a</sup>‘-‘eśərēh wəḥaṣərêhen zō’ṯ n<sup>a</sup>ḥălaṯ bənê-ḇinəyāmin ləmišəpəḥōṯām: f</p>
 </td>
 </tr></table>
 <p></p><hr>
 <center>
 <a href="jos019.htm">Next: Joshua (Yehoshua) Chapter 19</a></center>
 </body>