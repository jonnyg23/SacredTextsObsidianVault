<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/pro017.htm">Polyglot</a> 
 <a href="../kjv/pro017.htm">KJV</a> 
 <a href="../sep/pro017.htm">Sep</a> 
 <a href="../vul/pro017.htm">Vul</a> 
 
 <br>
 <br><a href="pro.htm">Proverbs (Mishlei) Index</a><br>
  
 <a href="pro016.htm">Previous</a> 
 <a href="pro018.htm">Next</a> 
 </center>
 <hr>
 
 <h3 align="CENTER">Tanach (Hebrew): Proverbs (Mishlei) Chapter 17</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏ט֤וֹב פַּ֣ת חֲ֭רֵבָה וְשַׁלְוָה־בָ֑הּ מִ֝בַּ֗יִת מָלֵ֥א זִבְחֵי־רִֽיב׃ </span></p>
 <p align="RIGHT"><span lang="he">‎<a name="002">2</a> ‏עֶֽבֶד־מַשְׂכִּ֗יל יִ֭מְשֹׁל בְּבֵ֣ן מֵבִ֑ישׁ וּבְת֥וֹךְ אַ֝חִ֗ים יַחֲלֹ֥ק נַחֲלָֽה׃ </span></p>
 <p align="RIGHT"><span lang="he">‎<a name="003">3</a> ‏מַצְרֵ֣ף לַ֭כֶּסֶף וְכ֣וּר לַזָּהָ֑ב וּבֹחֵ֖ן לִבּ֣וֹת יְהוָֽה׃ </span></p>
 <p align="RIGHT"><span lang="he">‎<a name="004">4</a> ‏מֵ֭רַע מַקְשִׁ֣יב עַל־שְׂפַת־אָ֑וֶן שֶׁ֥קֶר מֵ֝זִין עַל־לְשׁ֥וֹן הַוֹּֽת׃ </span></p>
 <p align="RIGHT"><span lang="he">‎<a name="005">5</a> ‏לֹעֵ֣ג לָ֭רָשׁ חֵרֵ֣ף עֹשֵׂ֑הוּ שָׂמֵ֥חַ לְ֝אֵ֗יד לֹ֣א יִנָּקֶֽה׃ </span></p>
 <p align="RIGHT"><span lang="he">‎<a name="006">6</a> ‏עֲטֶ֣רֶת זְ֭קֵנִים בְּנֵ֣י בָנִ֑ים וְתִפְאֶ֖רֶת בָּנִ֣ים אֲבוֹתָֽם׃ </span></p>
 <p align="RIGHT"><span lang="he">‎<a name="007">7</a> ‏לֹא־נָאוָ֣ה לְנָבָ֣ל שְׂפַת־יֶ֑תֶר אַ֝֗ף כִּֽי־לְנָדִ֥יב שְׂפַת־שָֽׁקֶר׃ </span></p>
 <p align="RIGHT"><span lang="he">‎<a name="008">8</a> ‏אֶֽבֶן־חֵ֣ן הַ֭שֹּׁחַד בְּעֵינֵ֣י בְעָלָ֑יו אֶֽל־כָּל־אֲשֶׁ֖ר יִפְנֶ֣ה יַשְׂכִּֽיל׃ </span></p>
 <p align="RIGHT"><span lang="he">‎<a name="009">9</a> ‏מְֽכַסֶּה־פֶּ֭שַׁע מְבַקֵּ֣שׁ אַהֲבָ֑ה וְשֹׁנֶ֥ה בְ֝דָבָ֗ר מַפְרִ֥יד אַלּֽוּף׃ </span></p>
 <p align="RIGHT"><span lang="he">‎<a name="010">10</a> ‏תֵּ֣חַת גְּעָרָ֣ה בְמֵבִ֑ין מֵהַכּ֖וֹת כְּסִ֣יל מֵאָֽה׃ </span></p>
 <p align="RIGHT"><span lang="he">‎<a name="011">11</a> ‏אַךְ־מְרִ֥י יְבַקֶּשׁ־רָ֑ע וּמַלְאָ֥ךְ אַ֝כְזָרִ֗י יְשֻׁלַּח־בּֽוֹ׃ </span></p>
 <p align="RIGHT"><span lang="he">‎<a name="012">12</a> ‏פָּג֬וֹשׁ דֹּ֣ב שַׁכּ֣וּל בְּאִ֑ישׁ וְאַל־כְּ֝סִ֗יל בְּאִוַּלְתּֽוֹ׃ </span></p>
 <p align="RIGHT"><span lang="he">‎<a name="013">13</a> ‏מֵשִׁ֣יב רָ֭עָה תַּ֣חַת טוֹבָ֑ה לֹא־<font color="brown">תמיש</font> <font color="blue">תָמ֥וּשׁ</font> רָ֝עָ֗ה מִבֵּיתֽוֹ׃ </span></p>
 <p align="RIGHT"><span lang="he">‎<a name="014">14</a> ‏פּ֣וֹטֵֽר מַ֭יִם רֵאשִׁ֣ית מָד֑וֹן וְלִפְנֵ֥י הִ֝תְגַּלַּ֗ע הָרִ֥יב<font color="red"><sup>3</sup></font> נְטֽוֹשׁ׃ </span></p>
 <p align="RIGHT"><span lang="he">‎<a name="015">15</a> ‏מַצְדִּ֣יק רָ֭שָׁע וּמַרְשִׁ֣יעַ צַדִּ֑יק תּוֹעֲבַ֥ת יְ֝הוָ֗ה גַּם־שְׁנֵיהֶֽם׃ </span></p>
 <p align="RIGHT"><span lang="he">‎<a name="016">16</a> ‏לָמָּה־זֶּ֣ה מְחִ֣יר בְּיַד־כְּסִ֑יל לִקְנ֖וֹת חָכְמָ֣ה וְלֶב־אָֽיִן׃ </span></p>
 <p align="RIGHT"><span lang="he">‎<a name="017">17</a> ‏בְּכָל־עֵ֭ת אֹהֵ֣ב הָרֵ֑עַ וְאָ֥ח לְ֝צָרָ֗ה יִוָּלֵֽד׃ </span></p>
 <p align="RIGHT"><span lang="he">‎<a name="018">18</a> ‏אָדָ֣ם חֲסַר־לֵ֭ב תּוֹקֵ֣עַ כָּ֑ף עֹרֵ֥ב עֲ֝רֻבָּ֗ה לִפְנֵ֥י רֵעֵֽהוּ׃ </span></p>
 <p align="RIGHT"><span lang="he">‎<a name="019">19</a> ‏אֹ֣הֵֽב פֶּ֭שַׁע אֹהֵ֣ב מַצָּ֑ה מַגְבִּ֥יהַּ פִּ֝תְח֗וֹ מְבַקֶּשׁ־שָֽׁבֶר׃ </span></p>
 <p align="RIGHT"><span lang="he">‎<a name="020">20</a> ‏עִקֶּשׁ־לֵ֭ב לֹ֣א יִמְצָא־ט֑וֹב וְנֶהְפָּ֥ךְ בִּ֝לְשׁוֹנ֗וֹ יִפּ֥וֹל בְּרָעָֽה׃ </span></p>
 <p align="RIGHT"><span lang="he">‎<a name="021">21</a> ‏יֹלֵ֣ד כְּ֭סִיל לְת֣וּגָה ל֑וֹ וְלֹֽא־יִ֝שְׂמַ֗ח אֲבִ֣י נָבָֽל׃ </span></p>
 <p align="RIGHT"><span lang="he">‎<a name="022">22</a> ‏לֵ֣ב שָׂ֭מֵחַ יֵיטִ֣ב גֵּהָ֑ה וְר֥וּחַ נְ֝כֵאָ֗ה תְּיַבֶּשׁ־גָּֽרֶם׃ </span></p>
 <p align="RIGHT"><span lang="he">‎<a name="023">23</a> ‏שֹׁ֣חַד מֵ֭חֵיק רָשָׁ֣ע יִקָּ֑ח לְ֝הַטּ֗וֹת אָרְח֥וֹת מִשְׁפָּֽט׃ </span></p>
 <p align="RIGHT"><span lang="he">‎<a name="024">24</a> ‏אֶת־פְּנֵ֣י מֵבִ֣ין חָכְמָ֑ה וְעֵינֵ֥י כְ֝סִ֗יל בִּקְצֵה־אָֽרֶץ׃ </span></p>
 <p align="RIGHT"><span lang="he">‎<a name="025">25</a> ‏כַּ֣עַס לְ֭אָבִיו בֵּ֣ן כְּסִ֑יל וּ֝מֶ֗מֶר לְיוֹלַדְתּֽוֹ׃ </span></p>
 <p align="RIGHT"><span lang="he">‎<a name="026">26</a> ‏גַּ֤ם עֲנ֣וֹשׁ לַצַּדִּ֣יק לֹא־ט֑וֹב לְהַכּ֖וֹת נְדִיבִ֣ים עַל־יֹֽשֶׁר׃ </span></p>
 <p align="RIGHT"><span lang="he">‎<a name="027">27</a> ‏חוֹשֵׂ֣ךְ אֲ֭מָרָיו יוֹדֵ֣עַ דָּ֑עַת <font color="brown">וקר־</font> <font color="blue">יְקַר־</font> ר֝֗וּחַ אִ֣ישׁ תְּבוּנָֽה׃ </span></p>
 <p align="RIGHT"><span lang="he">‎<a name="028">28</a> ‏גַּ֤ם אֱוִ֣יל מַ֭חֲרִישׁ חָכָ֣ם יֵחָשֵׁ֑ב אֹטֵ֖ם שְׂפָתָ֣יו נָבֽוֹן׃ </span></p>
 </td>
 <td width="50%">
 <p>1 ṭwōḇ paṯ ḥărēḇâ wəšaləwâ-ḇāh mibayiṯ mālē’ ziḇəḥê-rîḇ: </p>
 <p>2 ‘eḇeḏ-maśəkîl yiməšōl bəḇēn mēḇîš ûḇəṯwōḵə ’<sup>a</sup>ḥîm y<sup>a</sup>ḥălōq n<sup>a</sup>ḥălâ: </p>
 <p>3 maṣərēf lakesef wəḵûr lazzâāḇ ûḇōḥēn libwōṯ yəhwâ: </p>
 <p>4 mēr<sup>a</sup>‘ maqəšîḇ ‘al-śəfaṯ-’āwen šeqer mēzîn ‘al-ləšwōn haûōṯ: </p>
 <p>5 lō‘ēḡ lārāš ḥērēf ‘ōśēhû śāmēḥa lə’êḏ lō’ yinnāqeh: </p>
 <p>6 ‘ăṭereṯ zəqēnîm bənê ḇānîm wəṯifə’ereṯ bānîm ’ăḇwōṯām: </p>
 <p>7 lō’-nā’wâ lənāḇāl śəfaṯ-yeṯer ’af kî-lənāḏîḇ śəfaṯ-šāqer: </p>
 <p>8 ’eḇen-ḥēn haššōḥaḏ bə‘ênê ḇə‘ālāyw ’el-kāl-’ăšer yifəneh yaśəkîl: </p>
 <p>9 məḵasseh-peš<sup>a</sup>‘ məḇaqqēš ’ahăḇâ wəšōneh ḇəḏāḇār mafərîḏ ’allûf: </p>
 <p>10 tēḥaṯ gə‘ārâ ḇəmēḇîn mēhakwōṯ kəsîl mē’â: </p>
 <p>11 ’aḵə-mərî yəḇaqqeš-rā‘ ûmalə’āḵə ’aḵəzārî yəšull<sup>a</sup>ḥ-bwō: </p>
 <p>12 pāḡwōš dōḇ šakûl bə’îš wə’al-kəsîl bə’iûalətwō: </p>
 <p>13 mēšîḇ rā‘â t<sup>a</sup>ḥaṯ ṭwōḇâ lō’-<font color="brown">ṯāmîš</font> <font color="blue">ṯāmûš</font> rā‘â mibêṯwō: </p>
 <p>14 pwōṭēr mayim rē’šîṯ māḏwōn wəlifənê hiṯəgall<sup>a</sup>‘ hārîḇ<font color="red"><sup>3</sup></font> nəṭwōš: </p>
 <p>15 maṣədîq rāšā‘ ûmarəšî‘a ṣadîq twō‘ăḇaṯ yəhwâ gam-šənêhem: </p>
 <p>16 lāmmâ-zzeh məḥîr bəyaḏ-kəsîl liqənwōṯ ḥāḵəmâ wəleḇ-’āyin: </p>
 <p>17 bəḵāl-‘ēṯ ’ōhēḇ hārē‘a wə’āḥ ləṣārâ yiûālēḏ: </p>
 <p>18 ’āḏām ḥăsar-lēḇ twōqē‘a kāf ‘ōrēḇ ‘ărubâ lifənê rē‘ēhû: </p>
 <p>19 ’ōhēḇ peš<sup>a</sup>‘ ’ōhēḇ maṣṣâ maḡəbîhha piṯəḥwō məḇaqqeš-šāḇer: </p>
 <p>20 ‘iqqeš-lēḇ lō’ yiməṣā’-ṭwōḇ wənehəpāḵə biləšwōnwō yipwōl bərā‘â: </p>
 <p>21 yōlēḏ kəsîl ləṯûḡâ lwō wəlō’-yiśəm<sup>a</sup>ḥ ’ăḇî nāḇāl: </p>
 <p>22 lēḇ śāmēḥa yêṭiḇ gēhâ wərûḥa nəḵē’â təyabeš-gārem: </p>
 <p>23 šōḥaḏ mēḥêq rāšā‘ yiqqāḥ ləhaṭṭwōṯ ’ārəḥwōṯ mišəpāṭ: </p>
 <p>24 ’eṯ-pənê mēḇîn ḥāḵəmâ wə‘ênê ḵəsîl biqəṣēh-’āreṣ: </p>
 <p>25 k<sup>a</sup>‘as lə’āḇîw bēn kəsîl ûmemer ləywōlaḏətwō: </p>
 <p>26 gam ‘ănwōš laṣṣadîq lō’-ṭwōḇ ləhakwōṯ nəḏîḇîm ‘al-yōšer: </p>
 <p>27 ḥwōśēḵə ’ămārāyw ywōḏē‘a dā‘aṯ <font color="brown">wəqar-</font> <font color="blue">yəqar-</font> rûḥa ’îš təḇûnâ: </p>
 <p>28 gam ’ĕwîl m<sup>a</sup>ḥărîš ḥāḵām yēḥāšēḇ ’ōṭēm śəfāṯāyw nāḇwōn: </p>
 </td>
 </tr></table>
 <p></p><hr>
 <center>
 <a href="pro018.htm">Next: Proverbs (Mishlei) Chapter 18</a></center>
 </body>