<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa024.htm">Polyglot</a> 
 <a href="../kjv/psa024.htm">KJV</a> 
 <a href="../sep/psa024.htm">Sep</a> 
 <a href="../vul/psa024.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa023.htm">Previous</a> 
 <a href="psa025.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 24</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏לְדָוִ֗ד מִ֫זְמ֥וֹר לַֽ֭יהוָה<font color="red"><sup>3</sup></font> הָאָ֣רֶץ וּמְלוֹאָ֑הּ תֵּ֝בֵ֗ל וְיֹ֣שְׁבֵי בָֽהּ׃ </span></p>
 <p align="RIGHT"><span lang="he">‎<a name="002">2</a> ‏כִּי־ה֖וּא עַל־יַמִּ֣ים יְסָדָ֑הּ וְעַל־נְ֝הָר֗וֹת יְכוֹנְנֶֽהָ׃ </span></p>
 <p align="RIGHT"><span lang="he">‎<a name="003">3</a> ‏מִֽי־יַעֲלֶ֥ה בְהַר־יְהוָ֑ה וּמִי־יָ֝קוּם בִּמְק֥וֹם קָדְשֽׁוֹ׃ </span></p>
 <p align="RIGHT"><span lang="he">‎<a name="004">4</a> ‏נְקִ֥י כַפַּ֗יִם וּֽבַר־לֵ֫בָ֥ב אֲשֶׁ֤ר׀ לֹא־נָשָׂ֣א לַשָּׁ֣וְא נַפְשִׁ֑י וְלֹ֖א נִשְׁבַּ֣ע לְמִרְמָֽה׃ </span></p>
 <p align="RIGHT"><span lang="he">‎<a name="005">5</a> ‏יִשָּׂ֣א בְ֭רָכָה מֵאֵ֣ת יְהוָ֑ה וּ֝צְדָקָ֗ה מֵאֱלֹהֵ֥י יִשְׁעֽוֹ׃ </span></p>
 <p align="RIGHT"><span lang="he">‎<a name="006">6</a> ‏זֶ֭ה דּ֣וֹר <font color="brown">דרשו</font> <font color="blue">דֹּרְשָׁ֑יו</font> מְבַקְשֵׁ֨י פָנֶ֖יךָ יַעֲקֹ֣ב סֶֽלָה׃ </span></p>
 <p align="RIGHT"><span lang="he">‎<a name="007">7</a> ‏שְׂא֤וּ שְׁעָרִ֨ים׀ רָֽאשֵׁיכֶ֗ם וְֽ֭הִנָּשְׂאוּ פִּתְחֵ֣י עוֹלָ֑ם וְ֝יָב֗וֹא מֶ֣לֶךְ הַכָּבֽוֹד׃ </span></p>
 <p align="RIGHT"><span lang="he">‎<a name="008">8</a> ‏מִ֥י זֶה֮ מֶ֤לֶךְ הַכָּ֫ב֥וֹד יְ֭הוָה עִזּ֣וּז וְגִבּ֑וֹר יְ֝הוָ֗ה גִּבּ֥וֹר מִלְחָמָֽה׃ </span></p>
 <p align="RIGHT"><span lang="he">‎<a name="009">9</a> ‏שְׂא֤וּ שְׁעָרִ֨ים׀ רָֽאשֵׁיכֶ֗ם וּ֭שְׂאוּ פִּתְחֵ֣י עוֹלָ֑ם וְ֝יָבֹא מֶ֣לֶךְ הַכָּבֽוֹד׃ </span></p>
 <p align="RIGHT"><span lang="he">‎<a name="010">10</a> ‏מִ֤י ה֣וּא זֶה֮ מֶ֤לֶךְ הַכָּ֫ב֥וֹד יְהוָ֥ה צְבָא֑וֹת ה֤וּא מֶ֖לֶךְ הַכָּב֣וֹד סֶֽלָה׃ </span></p>
 </td>
 <td width="50%">
 <p>1 ləḏāwiḏ mizəmwōr layhwâ<font color="red"><sup>3</sup></font> hā’āreṣ ûməlwō’āh tēḇēl wəyōšəḇê ḇāh: </p>
 <p>2 kî-hû’ ‘al-yammîm yəsāḏāh wə‘al-nəhārwōṯ yəḵwōnənehā: </p>
 <p>3 mî-y<sup>a</sup>‘ăleh ḇəhar-yəhwâ ûmî-yāqûm biməqwōm qāḏəšwō: </p>
 <p>4 nəqî ḵapayim ûḇar-lēḇāḇ ’ăšer| lō’-nāśā’ laššāwə’ nafəšî wəlō’ nišəb<sup>a</sup>‘ ləmirəmâ: </p>
 <p>5 yiśśā’ ḇərāḵâ mē’ēṯ yəhwâ ûṣəḏāqâ mē’ĕlōhê yišə‘wō: </p>
 <p>6 zeh dwōr <font color="brown">dōrəšāw</font> <font color="blue">dōrəšāyw</font> məḇaqəšê fāneyḵā y<sup>a</sup>‘ăqōḇ selâ: </p>
 <p>7 śə’û šə‘ārîm| rā’šêḵem wəhinnāśə’û piṯəḥê ‘wōlām wəyāḇwō’ meleḵə hakāḇwōḏ: </p>
 <p>8 mî zeh meleḵə hakāḇwōḏ yəhwâ ‘izzûz wəḡibwōr yəhwâ gibwōr miləḥāmâ: </p>
 <p>9 śə’û šə‘ārîm| rā’šêḵem ûśə’û piṯəḥê ‘wōlām wəyāḇō’ meleḵə hakāḇwōḏ: </p>
 <p>10 mî hû’ zeh meleḵə hakāḇwōḏ yəhwâ ṣəḇā’wōṯ hû’ meleḵə hakāḇwōḏ selâ: </p>
 </td>
 </tr></table>
 <p></p><hr>
 <center>
 <a href="psa025.htm">Next: Psalms (Tehilim) Chapter 25</a></center>
 </body>