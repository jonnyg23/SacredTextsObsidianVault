<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa149.htm">Polyglot</a> 
 <a href="../kjv/psa149.htm">KJV</a> 
 <a href="../sep/psa149.htm">Sep</a> 
 <a href="../vul/psa149.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa148.htm">Previous</a> 
 <a href="psa150.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 149</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏הַ֥לְלוּ יָ֨הּ׀ שִׁ֣ירוּ לַֽ֭יהוָה שִׁ֣יר חָדָ֑שׁ תְּ֝הִלָּת֗וֹ בִּקְהַ֥ל חֲסִידִֽים׃ </span></p>
 <p align="RIGHT"><span lang="he">‎<a name="002">2</a> ‏יִשְׂמַ֣ח יִשְׂרָאֵ֣ל בְּעֹשָׂ֑יו בְּנֵֽי־צִ֝יּ֗וֹן יָגִ֥ילוּ בְמַלְכָּֽם׃ </span></p>
 <p align="RIGHT"><span lang="he">‎<a name="003">3</a> ‏יְהַֽלְל֣וּ שְׁמ֣וֹ בְמָח֑וֹל בְּתֹ֥ף וְ֝כִנּ֗וֹר יְזַמְּרוּ־לֽוֹ׃ </span></p>
 <p align="RIGHT"><span lang="he">‎<a name="004">4</a> ‏כִּֽי־רוֹצֶ֣ה יְהוָ֣ה בְּעַמּ֑וֹ יְפָאֵ֥ר עֲ֝נָוִ֗ים בִּישׁוּעָֽה׃ </span></p>
 <p align="RIGHT"><span lang="he">‎<a name="005">5</a> ‏יַעְלְז֣וּ חֲסִידִ֣ים בְּכָב֑וֹד יְ֝רַנְּנ֗וּ עַל־מִשְׁכְּבוֹתָֽם׃ </span></p>
 <p align="RIGHT"><span lang="he">‎<a name="006">6</a> ‏רוֹמְמ֣וֹת אֵ֭ל בִּגְרוֹנָ֑ם וְחֶ֖רֶב פִּֽיפִיּ֣וֹת בְּיָדָֽם׃ </span></p>
 <p align="RIGHT"><span lang="he">‎<a name="007">7</a> ‏לַעֲשׂ֣וֹת נְ֭קָמָה בַּגּוֹיִ֑ם תּֽ֝וֹכֵחֹ֗ת בַּל־אֻמִּֽים׃ </span></p>
 <p align="RIGHT"><span lang="he">‎<a name="008">8</a> ‏לֶאְסֹ֣ר מַלְכֵיהֶ֣ם בְּזִקִּ֑ים וְ֝נִכְבְּדֵיהֶ֗ם בְּכַבְלֵ֥י בַרְזֶֽל׃ </span></p>
 <p align="RIGHT"><span lang="he">‎<a name="009">9</a> ‏לַעֲשׂ֤וֹת בָּהֶ֨ם׀ מִשְׁפָּ֬ט כָּת֗וּב הָדָ֣ר ה֭וּא לְכָל־חֲסִידָ֗יו הַֽלְלוּ־יָֽהּ׃ </span></p>
 </td>
 <td width="50%">
 <p>1 haləlû yāh| šîrû layhwâ šîr ḥāḏāš təhillāṯwō biqəhal ḥăsîḏîm: </p>
 <p>2 yiśəm<sup>a</sup>ḥ yiśərā’ēl bə‘ōśāyw bənê-ṣîywōn yāḡîlû ḇəmaləkām: </p>
 <p>3 yəhaləlû šəmwō ḇəmāḥwōl bəṯōf wəḵinnwōr yəzammərû-lwō: </p>
 <p>4 kî-rwōṣeh yəhwâ bə‘ammwō yəfā’ēr ‘ănāwîm bîšû‘â: </p>
 <p>5 y<sup>a</sup>‘ələzû ḥăsîḏîm bəḵāḇwōḏ yərannənû ‘al-mišəkəḇwōṯām: </p>
 <p>6 rwōməmwōṯ ’ēl biḡərwōnām wəḥereḇ pîfîywōṯ bəyāḏām: </p>
 <p>7 l<sup>a</sup>‘ăśwōṯ nəqāmâ bagwōyim twōḵēḥōṯ bal-’ummîm: </p>
 <p>8 le’əsōr maləḵêhem bəziqqîm wəniḵəbəḏêhem bəḵaḇəlê ḇarəzel: </p>
 <p>9 l<sup>a</sup>‘ăśwōṯ bâem| mišəpāṭ kāṯûḇ hāḏār hû’ ləḵāl-ḥăsîḏāyw haləlû-yāh: </p>
 </td>
 </tr></table>
 <p></p><hr>
 <center>
 <a href="psa150.htm">Next: Psalms (Tehilim) Chapter 150</a></center>
 </body>