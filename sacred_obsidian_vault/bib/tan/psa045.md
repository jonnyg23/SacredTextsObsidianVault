<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa045.htm">Polyglot</a> 
 <a href="../kjv/psa045.htm">KJV</a> 
 <a href="../sep/psa045.htm">Sep</a> 
 <a href="../vul/psa045.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa044.htm">Previous</a> 
 <a href="psa046.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 45</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏לַמְנַצֵּ֣חַ עַל־שֹׁ֭שַׁנִּים לִבְנֵי־קֹ֑רַח מַ֝שְׂכִּ֗יל שִׁ֣יר יְדִידֹֽת׃ </span></p>
 <p align="RIGHT"><span lang="he">‎<a name="002">2</a> ‏רָ֘חַ֤שׁ לִבִּ֨י׀ דָּ֘בָ֤ר ט֗וֹב אֹמֵ֣ר אָ֭נִי מַעֲשַׂ֣י לְמֶ֑לֶךְ לְ֝שׁוֹנִ֗י עֵ֤ט׀ סוֹפֵ֬ר מָהִֽיר׃ </span></p>
 <p align="RIGHT"><span lang="he">‎<a name="003">3</a> ‏יָפְיָפִ֡יתָ מִבְּנֵ֬י אָדָ֗ם ה֣וּצַק חֵ֭ן בְּשְׂפְתוֹתֶ֑יךָ עַל־כֵּ֤ן בֵּֽרַכְךָ֖ אֱלֹהִ֣ים לְעוֹלָֽם׃ </span></p>
 <p align="RIGHT"><span lang="he">‎<a name="004">4</a> ‏חֲגֽוֹר־חַרְבְּךָ֣ עַל־יָרֵ֣ךְ גִּבּ֑וֹר ה֝וֹדְךָ֗ וַהֲדָרֶֽךָ׃ </span></p>
 <p align="RIGHT"><span lang="he">‎<a name="005">5</a> ‏וַהֲדָ֬רְךָ֨׀<font color="red"><sup>3</sup></font> צְלַ֬ח רְכַ֗ב עַֽל־דְּבַר־אֱ֭מֶת וְעַנְוָה־צֶ֑דֶק וְתוֹרְךָ֖ נוֹרָא֣וֹת יְמִינֶֽךָ׃ </span></p>
 <p align="RIGHT"><span lang="he">‎<a name="006">6</a> ‏חִצֶּ֗יךָ שְׁנ֫וּנִ֥ים עַ֭מִּים תַּחְתֶּ֣יךָ יִפְּל֑וּ בְּ֝לֵ֗ב אוֹיְבֵ֥י הַמֶּֽלֶךְ׃ </span></p>
 <p align="RIGHT"><span lang="he">‎<a name="007">7</a> ‏כִּסְאֲךָ֣ אֱ֭לֹהִים עוֹלָ֣ם וָעֶ֑ד שֵׁ֥בֶט מִ֝ישֹׁ֗ר שֵׁ֣בֶט מַלְכוּתֶֽךָ׃ </span></p>
 <p align="RIGHT"><span lang="he">‎<a name="008">8</a> ‏אָהַ֣בְתָּ צֶּדֶק֮ וַתִּשְׂנָ֫א רֶ֥שַׁע עַל־כֵּ֤ן׀ מְשָׁחֲךָ֡ אֱלֹהִ֣ים אֱ֭לֹהֶיךָ שֶׁ֥מֶן שָׂשׂ֗וֹן מֵֽחֲבֵרֶֽיךָ׃ </span></p>
 <p align="RIGHT"><span lang="he">‎<a name="009">9</a> ‏מֹר־וַאֲהָל֣וֹת קְ֭צִיעוֹת כָּל־בִּגְדֹתֶ֑יךָ מִֽן־הֵ֥יכְלֵי שֵׁ֝֗ן מִנִּ֥י שִׂמְּחֽוּךָ׃ </span></p>
 <p align="RIGHT"><span lang="he">‎<a name="010">10</a> ‏בְּנ֣וֹת מְ֭לָכִים בְּיִקְּרוֹתֶ֑יךָ נִצְּבָ֥ה שֵׁגַ֥ל לִֽ֝ימִינְךָ֗ בְּכֶ֣תֶם אוֹפִֽיר׃ </span></p>
 <p align="RIGHT"><span lang="he">‎<a name="011">11</a> ‏שִׁמְעִי־בַ֣ת וּ֭רְאִי וְהַטִּ֣י אָזְנֵ֑ךְ וְשִׁכְחִ֥י עַ֝מֵּ֗ךְ וּבֵ֥ית אָבִֽיךְ׃ </span></p>
 <p align="RIGHT"><span lang="he">‎<a name="012">12</a> ‏וְיִתְאָ֣ו הַמֶּ֣לֶךְ יָפְיֵ֑ךְ כִּי־ה֥וּא אֲ֝דֹנַ֗יִךְ וְהִשְׁתַּֽחֲוִי־לֽוֹ׃ </span></p>
 <p align="RIGHT"><span lang="he">‎<a name="013">13</a> ‏וּבַֽת־צֹ֨ר׀ בְּ֭מִנְחָה פָּנַ֥יִךְ יְחַלּ֗וּ עֲשִׁ֣ירֵי עָֽם׃ </span></p>
 <p align="RIGHT"><span lang="he">‎<a name="014">14</a> ‏כָּל־כְּבוּדָּ֣ה בַת־מֶ֣לֶךְ פְּנִ֑ימָה מִֽמִּשְׁבְּצ֖וֹת זָהָ֣ב לְבוּשָֽׁהּ׃ </span></p>
 <p align="RIGHT"><span lang="he">‎<a name="015">15</a> ‏לִרְקָמוֹת֮ תּוּבַ֪ל לַ֫מֶּ֥לֶךְ בְּתוּל֣וֹת אַ֭חֲרֶיהָ רֵעוֹתֶ֑יהָ מ֖וּבָא֣וֹת לָֽךְ׃ </span></p>
 <p align="RIGHT"><span lang="he">‎<a name="016">16</a> ‏תּ֖וּבַלְנָה בִּשְׂמָחֹ֣ת וָגִ֑יל תְּ֝בֹאֶ֗ינָה בְּהֵ֣יכַל מֶֽלֶךְ׃ </span></p>
 <p align="RIGHT"><span lang="he">‎<a name="017">17</a> ‏תַּ֣חַת אֲ֭בֹתֶיךָ יִהְי֣וּ בָנֶ֑יךָ תְּשִׁיתֵ֥מוֹ לְ֝שָׂרִ֗ים בְּכָל־הָאָֽרֶץ׃ </span></p>
 <p align="RIGHT"><span lang="he">‎<a name="018">18</a> ‏אַזְכִּ֣ירָה שִׁ֭מְךָ בְּכָל־דֹּ֣ר וָדֹ֑ר עַל־כֵּ֥ן עַמִּ֥ים יְ֝הוֹדֻ֗ךָ לְעֹלָ֥ם וָעֶֽד׃ </span></p>
 </td>
 <td width="50%">
 <p>1 lamənaṣṣēḥa ‘al-šōšannîm liḇənê-qōr<sup>a</sup>ḥ maśəkîl šîr yəḏîḏōṯ: </p>
 <p>2 rāḥaš libî| dāḇār ṭwōḇ ’ōmēr ’ānî m<sup>a</sup>‘ăśay ləmeleḵə ləšwōnî ‘ēṭ| swōfēr mâîr: </p>
 <p>3 yāfəyāfîṯā mibənê ’āḏām hûṣaq ḥēn bəśəfəṯwōṯeyḵā ‘al-kēn bēraḵəḵā ’ĕlōhîm lə‘wōlām: </p>
 <p>4 ḥăḡwōr-ḥarəbəḵā ‘al-yārēḵə gibwōr hwōḏəḵā wahăḏāreḵā: </p>
 <p>5 wahăḏārəḵā|<font color="red"><sup>3</sup></font> ṣəl<sup>a</sup>ḥ rəḵaḇ ‘al-dəḇar-’ĕmeṯ wə‘anəwâ-ṣeḏeq wəṯwōrəḵā nwōrā’wōṯ yəmîneḵā: </p>
 <p>6 ḥiṣṣeyḵā šənûnîm ‘ammîm t<sup>a</sup>ḥəteyḵā yipəlû bəlēḇ ’wōyəḇê hammeleḵə: </p>
 <p>7 kisə’ăḵā ’ĕlōhîm ‘wōlām wā‘eḏ šēḇeṭ mîšōr šēḇeṭ maləḵûṯeḵā: </p>
 <p>8 ’âaḇətā ṣṣeḏeq watiśənā’ reš<sup>a</sup>‘ ‘al-kēn| məšāḥăḵā ’ĕlōhîm ’ĕlōheyḵā šemen śāśwōn mēḥăḇēreyḵā: </p>
 <p>9 mōr-wa’ăhālwōṯ qəṣî‘wōṯ kāl-biḡəḏōṯeyḵā min-hêḵəlê šēn minnî śimməḥûḵā: </p>
 <p>10 bənwōṯ məlāḵîm bəyiqqərwōṯeyḵā niṣṣəḇâ šēḡal lîmînəḵā bəḵeṯem ’wōfîr: </p>
 <p>11 šimə‘î-ḇaṯ ûrə’î wəhaṭṭî ’āzənēḵə wəšiḵəḥî ‘ammēḵə ûḇêṯ ’āḇîḵə: </p>
 <p>12 wəyiṯə’āw hammeleḵə yāfəyēḵə kî-hû’ ’ăḏōnayiḵə wəhišət<sup>a</sup>ḥăwî-lwō: </p>
 <p>13 ûḇaṯ-ṣōr| bəminəḥâ pānayiḵə yəḥallû ‘ăšîrê ‘ām: </p>
 <p>14 kāl-kəḇûdâ ḇaṯ-meleḵə pənîmâ mimmišəbəṣwōṯ zâāḇ ləḇûšāh: </p>
 <p>15 lirəqāmwōṯ tûḇal lammeleḵə bəṯûlwōṯ ’<sup>a</sup>ḥăreyhā rē‘wōṯeyhā mûḇā’wōṯ lāḵə: </p>
 <p>16 tûḇalənâ biśəmāḥōṯ wāḡîl təḇō’eynâ bəhêḵal meleḵə: </p>
 <p>17 t<sup>a</sup>ḥaṯ ’ăḇōṯeyḵā yihəyû ḇāneyḵā təšîṯēmwō ləśārîm bəḵāl-hā’āreṣ: </p>
 <p>18 ’azəkîrâ šiməḵā bəḵāl-dōr wāḏōr ‘al-kēn ‘ammîm yəhwōḏuḵā lə‘ōlām wā‘eḏ: </p>
 </td>
 </tr></table>
 <p></p><hr>
 <center>
 <a href="psa046.htm">Next: Psalms (Tehilim) Chapter 46</a></center>
 </body>