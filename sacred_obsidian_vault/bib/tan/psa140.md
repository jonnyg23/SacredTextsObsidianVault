<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa140.htm">Polyglot</a> 
 <a href="../kjv/psa140.htm">KJV</a> 
 <a href="../sep/psa140.htm">Sep</a> 
 <a href="../vul/psa140.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa139.htm">Previous</a> 
 <a href="psa141.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 140</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏לַמְנַצֵּ֗חַ מִזְמ֥וֹר לְדָוִֽד׃ </span></p>
 <p align="RIGHT"><span lang="he">‎<a name="002">2</a> ‏חַלְּצֵ֣נִי יְ֭הוָה מֵאָדָ֣ם רָ֑ע מֵאִ֖ישׁ חֲמָסִ֣ים תִּנְצְרֵֽנִי׃ </span></p>
 <p align="RIGHT"><span lang="he">‎<a name="003">3</a> ‏אֲשֶׁ֤ר חָשְׁב֣וּ רָע֣וֹת בְּלֵ֑ב כָּל־י֝֗וֹם יָג֥וּרוּ מִלְחָמֽוֹת׃ </span></p>
 <p align="RIGHT"><span lang="he">‎<a name="004">4</a> ‏שָֽׁנֲנ֣וּ לְשׁוֹנָם֮ כְּֽמוֹ־נָ֫חָ֥שׁ חֲמַ֥ת עַכְשׁ֑וּב תַּ֖חַת שְׂפָתֵ֣ימוֹ סֶֽלָה׃ </span></p>
 <p align="RIGHT"><span lang="he">‎<a name="005">5</a> ‏שָׁמְרֵ֤נִי יְהוָ֨ה׀ מִ֘ידֵ֤י רָשָׁ֗ע מֵאִ֣ישׁ חֲמָסִ֣ים תִּנְצְרֵ֑נִי אֲשֶׁ֥ר חָ֝שְׁב֗וּ לִדְח֥וֹת פְּעָמָֽי׃ </span></p>
 <p align="RIGHT"><span lang="he">‎<a name="006">6</a> ‏טָֽמְנֽוּ־גֵאִ֨ים׀ פַּ֡ח לִ֗י וַחֲבָלִ֗ים פָּ֣רְשׂוּ רֶ֭שֶׁת לְיַד־מַעְגָּ֑ל מֹקְשִׁ֖ים שָֽׁתוּ־לִ֣י סֶֽלָה׃ </span></p>
 <p align="RIGHT"><span lang="he">‎<a name="007">7</a> ‏אָמַ֣רְתִּי לַ֭יהוָה אֵ֣לִי אָ֑תָּה הַאֲזִ֥ינָה יְ֝הוָ֗ה ק֣וֹל תַּחֲנוּנָֽי׃ </span></p>
 <p align="RIGHT"><span lang="he">‎<a name="008">8</a> ‏יְהוִֹ֣ה אֲ֭דֹנָי עֹ֣ז יְשׁוּעָתִ֑י סַכֹּ֥תָה לְ֝רֹאשִׁ֗י בְּי֣וֹם נָֽשֶׁק׃ </span></p>
 <p align="RIGHT"><span lang="he">‎<a name="009">9</a> ‏אַל־תִּתֵּ֣ן יְ֭הוָה מַאֲוַיֵּ֣י רָשָׁ֑ע זְמָמ֥וֹ אַל־תָּ֝פֵ֗ק יָר֥וּמוּ סֶֽלָה׃ </span></p>
 <p align="RIGHT"><span lang="he">‎<a name="010">10</a> ‏רֹ֥אשׁ מְסִבָּ֑י עֲמַ֖ל שְׂפָתֵ֣ימוֹ <font color="brown">יכסומו</font> <font color="blue">יְכַסֵּֽמוֹ׃<font color="red"><sup>3</sup></font></font> </span></p>
 <p align="RIGHT"><span lang="he">‎<a name="011">11</a> ‏<font color="brown">ימיטו</font> <font color="blue">יִמּ֥וֹטוּ</font> עֲלֵיהֶ֗ם גֶּֽחָ֫לִ֥ים בָּאֵ֥שׁ יַפִּלֵ֑ם בְּ֝מַהֲמֹר֗וֹת בַּֽל־יָקֽוּמוּ׃ </span></p>
 <p align="RIGHT"><span lang="he">‎<a name="012">12</a> ‏אִ֥ישׁ לָשׁוֹן֮ בַּל־יִכּ֪וֹן בָּ֫אָ֥רֶץ אִישׁ־חָמָ֥ס רָ֑ע יְ֝צוּדֶ֗נּוּ לְמַדְחֵפֹֽת׃ </span></p>
 <p align="RIGHT"><span lang="he">‎<a name="013">13</a> ‏<font color="brown">ידעת</font> <font color="blue">יָדַ֗עְתִּי</font> כִּֽי־יַעֲשֶׂ֣ה יְ֭הוָה דִּ֣ין עָנִ֑י מִ֝שְׁפַּ֗ט אֶבְיֹנִֽים׃ </span></p>
 <p align="RIGHT"><span lang="he">‎<a name="014">14</a> ‏אַ֣ךְ צַ֭דִּיקִים יוֹד֣וּ לִשְׁמֶ֑ךָ יֵשְׁב֥וּ יְ֝שָׁרִ֗ים אֶת־פָּנֶֽיךָ׃ </span></p>
 </td>
 <td width="50%">
 <p>1 lamənaṣṣēḥa mizəmwōr ləḏāwiḏ: </p>
 <p>2 ḥalləṣēnî yəhwâ mē’āḏām rā‘ mē’îš ḥămāsîm tinəṣərēnî: </p>
 <p>3 ’ăšer ḥāšəḇû rā‘wōṯ bəlēḇ kāl-ywōm yāḡûrû miləḥāmwōṯ: </p>
 <p>4 šānănû ləšwōnām kəmwō-nāḥāš ḥămaṯ ‘aḵəšûḇ t<sup>a</sup>ḥaṯ śəfāṯêmwō selâ: </p>
 <p>5 šāmərēnî yəhwâ| mîḏê rāšā‘ mē’îš ḥămāsîm tinəṣərēnî ’ăšer ḥāšəḇû liḏəḥwōṯ pə‘āmāy: </p>
 <p>6 ṭāmənû-ḡē’îm| p<sup>a</sup>ḥ lî w<sup>a</sup>ḥăḇālîm pārəśû rešeṯ ləyaḏ-m<sup>a</sup>‘əgāl mōqəšîm šāṯû-lî selâ: </p>
 <p>7 ’āmarətî layhwâ ’ēlî ’ātâ ha’ăzînâ yəhwâ qwōl t<sup>a</sup>ḥănûnāy: </p>
 <p>8 yəhwōih ’ăḏōnāy ‘ōz yəšû‘āṯî sakōṯâ lərō’šî bəywōm nāšeq: </p>
 <p>9 ’al-titēn yəhwâ ma’ăwayyê rāšā‘ zəmāmwō ’al-tāfēq yārûmû selâ: </p>
 <p>10 rō’š məsibāy ‘ămal śəfāṯêmwō <font color="brown">yəḵassûmwō</font> <font color="blue">yəḵassēmwō:<font color="red"><sup>3</sup></font></font> </p>
 <p>11 <font color="brown">yāmîṭû</font> <font color="blue">yimmwōṭû</font> ‘ălêhem geḥālîm bā’ēš yapilēm bəmahămōrwōṯ bal-yāqûmû: </p>
 <p>12 ’îš lāšwōn bal-yikwōn bā’āreṣ ’îš-ḥāmās rā‘ yəṣûḏennû ləmaḏəḥēfōṯ: </p>
 <p>13 <font color="brown">yāḏ<sup>a</sup>‘əti</font> <font color="blue">yāḏ<sup>a</sup>‘ətî</font> kî-y<sup>a</sup>‘ăśeh yəhwâ dîn ‘ānî mišəpaṭ ’eḇəyōnîm: </p>
 <p>14 ’aḵə ṣadîqîm ywōḏû lišəmeḵā yēšəḇû yəšārîm ’eṯ-pāneyḵā: </p>
 </td>
 </tr></table>
 <p></p><hr>
 <center>
 <a href="psa141.htm">Next: Psalms (Tehilim) Chapter 141</a></center>
 </body>