<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/num019.htm">Polyglot</a> 
 <a href="../kjv/num019.htm">KJV</a> 
 <a href="../sep/num019.htm">Sep</a> 
 <a href="../vul/num019.htm">Vul</a> 
 
 <br>
 <br><a href="num.htm">Numbers (Bemidbar) Index</a><br>
  
 <a href="num018.htm">Previous</a> 
 <a href="num020.htm">Next</a> 
 </center>
 <hr>
 
 <h3 align="CENTER">Tanach (Hebrew): Numbers (Bemidbar) Chapter 19</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְדַבֵּ֣ר יְהוָ֔ה אֶל־מֹשֶׁ֥ה וְאֶֽל־אַהֲרֹ֖ן לֵאמֹֽר׃ </span></p>
 <p align="RIGHT"><span lang="he">‎<a name="002">2</a> ‏זֹ֚את חֻקַּ֣ת הַתּוֹרָ֔ה אֲשֶׁר־צִוָּ֥ה יְהוָ֖ה לֵאמֹ֑ר דַּבֵּ֣ר׀ אֶל־בְּנֵ֣י יִשְׂרָאֵ֗ל וְיִקְח֣וּ אֵלֶיךָ֩ פָרָ֨ה אֲדֻמָּ֜ה תְּמִימָ֗ה אֲשֶׁ֤ר אֵֽין־בָּהּ֙ מ֔וּם אֲשֶׁ֛ר לֹא־עָלָ֥ה עָלֶ֖יהָ עֹֽל׃ </span></p>
 <p align="RIGHT"><span lang="he">‎<a name="003">3</a> ‏וּנְתַתֶּ֣ם אֹתָ֔הּ אֶל־אֶלְעָזָ֖ר הַכֹּהֵ֑ן וְהוֹצִ֤יא אֹתָהּ֙ אֶל־מִח֣וּץ לַֽמַּחֲנֶ֔ה וְשָׁחַ֥ט אֹתָ֖הּ לְפָנָֽיו׃ </span></p>
 <p align="RIGHT"><span lang="he">‎<a name="004">4</a> ‏וְלָקַ֞ח אֶלְעָזָ֧ר הַכֹּהֵ֛ן מִדָּמָ֖הּ בְּאֶצְבָּע֑וֹ וְהִזָּ֞ה אֶל־נֹ֨כַח פְּנֵ֧י אֹֽהֶל־מוֹעֵ֛ד מִדָּמָ֖הּ שֶׁ֥בַע פְּעָמִֽים׃ </span></p>
 <p align="RIGHT"><span lang="he">‎<a name="005">5</a> ‏וְשָׂרַ֥ף אֶת־הַפָּרָ֖ה לְעֵינָ֑יו אֶת־עֹרָ֤הּ וְאֶת־בְּשָׂרָהּ֙ וְאֶת־דָּמָ֔הּ עַל־פִּרְשָׁ֖הּ יִשְׂרֹֽף׃ </span></p>
 <p align="RIGHT"><span lang="he">‎<a name="006">6</a> ‏וְלָקַ֣ח הַכֹּהֵ֗ן עֵ֥ץ אֶ֛רֶז וְאֵז֖וֹב וּשְׁנִ֣י תוֹלָ֑עַת וְהִשְׁלִ֕יךְ אֶל־תּ֖וֹךְ שְׂרֵפַ֥ת הַפָּרָֽה׃ </span></p>
 <p align="RIGHT"><span lang="he">‎<a name="007">7</a> ‏וְכִבֶּ֨ס בְּגָדָ֜יו הַכֹּהֵ֗ן וְרָחַ֤ץ בְּשָׂרוֹ֙ בַּמַּ֔יִם וְאַחַ֖ר יָב֣וֹא אֶל־הַֽמַּחֲנֶ֑ה וְטָמֵ֥א הַכֹּהֵ֖ן עַד־הָעָֽרֶב׃ </span></p>
 <p align="RIGHT"><span lang="he">‎<a name="008">8</a> ‏וְהַשֹּׂרֵ֣ף אֹתָ֔הּ יְכַבֵּ֤ס בְּגָדָיו֙ בַּמַּ֔יִם וְרָחַ֥ץ בְּשָׂר֖וֹ בַּמָּ֑יִם וְטָמֵ֖א עַד־הָעָֽרֶב׃ </span></p>
 <p align="RIGHT"><span lang="he">‎<a name="009">9</a> ‏וְאָסַ֣ף׀ אִ֣ישׁ טָה֗וֹר אֵ֚ת אֵ֣פֶר הַפָּרָ֔ה וְהִנִּ֛יחַ מִח֥וּץ לַֽמַּחֲנֶ֖ה בְּמָק֣וֹם טָה֑וֹר וְ֠הָיְתָה לַעֲדַ֨ת בְּנֵֽי־יִשְׂרָאֵ֧ל לְמִשְׁמֶ֛רֶת לְמֵ֥י נִדָּ֖ה חַטָּ֥את הִֽוא׃ </span></p>
 <p align="RIGHT"><span lang="he">‎<a name="010">10</a> ‏וְ֠כִבֶּס הָאֹסֵ֨ף אֶת־אֵ֤פֶר הַפָּרָה֙ אֶת־בְּגָדָ֔יו וְטָמֵ֖א עַד־הָעָ֑רֶב וְֽהָיְתָ֞ה לִבְנֵ֣י יִשְׂרָאֵ֗ל וְלַגֵּ֛ר הַגָּ֥ר בְּתוֹכָ֖ם לְחֻקַּ֥ת עוֹלָֽם׃ </span></p>
 <p align="RIGHT"><span lang="he">‎<a name="011">11</a> ‏הַנֹּגֵ֥עַ בְּמֵ֖ת לְכָל־נֶ֣פֶשׁ אָדָ֑ם וְטָמֵ֖א שִׁבְעַ֥ת יָמִֽים׃ </span></p>
 <p align="RIGHT"><span lang="he">‎<a name="012">12</a> ‏ה֣וּא יִתְחַטָּא־ב֞וֹ בַּיּ֧וֹם הַשְּׁלִישִׁ֛י וּבַיּ֥וֹם הַשְּׁבִיעִ֖י יִטְהָ֑ר וְאִם־לֹ֨א יִתְחַטָּ֜א בַּיּ֧וֹם הַשְּׁלִישִׁ֛י וּבַיּ֥וֹם הַשְּׁבִיעִ֖י לֹ֥א יִטְהָֽר׃ </span></p>
 <p align="RIGHT"><span lang="he">‎<a name="013">13</a> ‏כָּֽל־הַנֹּגֵ֡עַ בְּמֵ֣ת בְּנֶפֶשׁ֩ הָאָדָ֨ם אֲשֶׁר־יָמ֜וּת וְלֹ֣א יִתְחַטָּ֗א אֶת־מִשְׁכַּ֤ן יְהוָה֙ טִמֵּ֔א וְנִכְרְתָ֛ה הַנֶּ֥פֶשׁ הַהִ֖וא מִיִּשְׂרָאֵ֑ל כִּי֩ מֵ֨י נִדָּ֜ה לֹא־זֹרַ֤ק עָלָיו֙ טָמֵ֣א יִהְיֶ֔ה ע֖וֹד טֻמְאָת֥וֹ בֽוֹ׃ </span></p>
 <p align="RIGHT"><span lang="he">‎<a name="014">14</a> ‏זֹ֚את הַתּוֹרָ֔ה אָדָ֖ם כִּֽי־יָמ֣וּת בְּאֹ֑הֶל כָּל־הַבָּ֤א אֶל־הָאֹ֙הֶל֙ וְכָל־אֲשֶׁ֣ר בָּאֹ֔הֶל יִטְמָ֖א שִׁבְעַ֥ת יָמִֽים׃ </span></p>
 <p align="RIGHT"><span lang="he">‎<a name="015">15</a> ‏וְכֹל֙ כְּלִ֣י פָת֔וּחַ אֲשֶׁ֛ר אֵין־צָמִ֥יד פָּתִ֖יל עָלָ֑יו טָמֵ֖א הֽוּא׃ </span></p>
 <p align="RIGHT"><span lang="he">‎<a name="016">16</a> ‏וְכֹ֨ל אֲשֶׁר־יִגַּ֜ע עַל־פְּנֵ֣י הַשָּׂדֶ֗ה בַּֽחֲלַל־חֶ֙רֶב֙ א֣וֹ בְמֵ֔ת אֽוֹ־בְעֶ֥צֶם אָדָ֖ם א֣וֹ בְקָ֑בֶר יִטְמָ֖א שִׁבְעַ֥ת יָמִֽים׃ </span></p>
 <p align="RIGHT"><span lang="he">‎<a name="017">17</a> ‏וְלָֽקְחוּ֙ לַטָּמֵ֔א מֵעֲפַ֖ר שְׂרֵפַ֣ת הַֽחַטָּ֑את וְנָתַ֥ן עָלָ֛יו מַ֥יִם חַיִּ֖ים אֶל־כֶּֽלִי׃ </span></p>
 <p align="RIGHT"><span lang="he">‎<a name="018">18</a> ‏וְלָקַ֨ח אֵז֜וֹב וְטָבַ֣ל בַּמַּיִם֮ אִ֣ישׁ טָהוֹר֒ וְהִזָּ֤ה עַל־הָאֹ֙הֶל֙ וְעַל־כָּל־הַכֵּלִ֔ים וְעַל־הַנְּפָשׁ֖וֹת אֲשֶׁ֣ר הָֽיוּ־שָׁ֑ם וְעַל־הַנֹּגֵ֗עַ בַּעֶ֙צֶם֙<font color="red"><sup>3</sup></font> א֣וֹ בֶֽחָלָ֔ל א֥וֹ בַמֵּ֖ת א֥וֹ בַקָּֽבֶר׃ </span></p>
 <p align="RIGHT"><span lang="he">‎<a name="019">19</a> ‏וְהִזָּ֤ה הַטָּהֹר֙ עַל־הַטָּמֵ֔א בַּיּ֥וֹם הַשְּׁלִישִׁ֖י וּבַיּ֣וֹם הַשְּׁבִיעִ֑י וְחִטְּאוֹ֙ בַּיּ֣וֹם הַשְּׁבִיעִ֔י וְכִבֶּ֧ס בְּגָדָ֛יו וְרָחַ֥ץ בַּמַּ֖יִם וְטָהֵ֥ר בָּעָֽרֶב׃ </span></p>
 <p align="RIGHT"><span lang="he">‎<a name="020">20</a> ‏וְאִ֤ישׁ אֲשֶׁר־יִטְמָא֙ וְלֹ֣א יִתְחַטָּ֔א וְנִכְרְתָ֛ה הַנֶּ֥פֶשׁ הַהִ֖וא מִתּ֣וֹךְ הַקָּהָ֑ל כִּי֩ אֶת־מִקְדַּ֨שׁ יְהוָ֜ה טִמֵּ֗א מֵ֥י נִדָּ֛ה לֹא־זֹרַ֥ק עָלָ֖יו טָמֵ֥א הֽוּא׃ </span></p>
 <p align="RIGHT"><span lang="he">‎<a name="021">21</a> ‏וְהָיְתָ֥ה לָּהֶ֖ם<font color="red"><sup>1</sup></font> לְחֻקַּ֣ת עוֹלָ֑ם וּמַזֵּ֤ה מֵֽי־הַנִּדָּה֙ יְכַבֵּ֣ס בְּגָדָ֔יו וְהַנֹּגֵ֙עַ֙ בְּמֵ֣י הַנִּדָּ֔ה יִטְמָ֖א עַד־הָעָֽרֶב׃ </span></p>
 <p align="RIGHT"><span lang="he">‎<a name="022">22</a> ‏וְכֹ֛ל אֲשֶׁר־יִגַּע־בּ֥וֹ הַטָּמֵ֖א יִטְמָ֑א וְהַנֶּ֥פֶשׁ הַנֹּגַ֖עַת תִּטְמָ֥א עַד־הָעָֽרֶב׃ פ</span></p>
 </td>
 <td width="50%">
 <p>1 wayəḏabēr yəhwâ ’el-mōšeh wə’el-’ahărōn lē’mōr: </p>
 <p>2 zō’ṯ ḥuqqaṯ hatwōrâ ’ăšer-ṣiûâ yəhwâ lē’mōr dabēr| ’el-bənê yiśərā’ēl wəyiqəḥû ’ēleyḵā fārâ ’ăḏummâ təmîmâ ’ăšer ’ên-bāh mûm ’ăšer lō’-‘ālâ ‘āleyhā ‘ōl: </p>
 <p>3 ûnəṯatem ’ōṯāh ’el-’elə‘āzār hakōhēn wəhwōṣî’ ’ōṯāh ’el-miḥûṣ lamm<sup>a</sup>ḥăneh wəšāḥaṭ ’ōṯāh ləfānāyw: </p>
 <p>4 wəlāq<sup>a</sup>ḥ ’elə‘āzār hakōhēn midāmāh bə’eṣəbā‘wō wəhizzâ ’el-nōḵ<sup>a</sup>ḥ pənê ’ōhel-mwō‘ēḏ midāmāh šeḇ<sup>a</sup>‘ pə‘āmîm: </p>
 <p>5 wəśāraf ’eṯ-hapārâ lə‘ênāyw ’eṯ-‘ōrāh wə’eṯ-bəśārāh wə’eṯ-dāmāh ‘al-pirəšāh yiśərōf: </p>
 <p>6 wəlāq<sup>a</sup>ḥ hakōhēn ‘ēṣ ’erez wə’ēzwōḇ ûšənî ṯwōlā‘aṯ wəhišəlîḵə ’el-twōḵə śərēfaṯ hapārâ: </p>
 <p>7 wəḵibes bəḡāḏāyw hakōhēn wərāḥaṣ bəśārwō bammayim wə’<sup>a</sup>ḥar yāḇwō’ ’el-hamm<sup>a</sup>ḥăneh wəṭāmē’ hakōhēn ‘aḏ-hā‘āreḇ: </p>
 <p>8 wəhaśśōrēf ’ōṯāh yəḵabēs bəḡāḏāyw bammayim wərāḥaṣ bəśārwō bammāyim wəṭāmē’ ‘aḏ-hā‘āreḇ: </p>
 <p>9 wə’āsaf| ’îš ṭâwōr ’ēṯ ’ēfer hapārâ wəhinnîḥa miḥûṣ lamm<sup>a</sup>ḥăneh bəmāqwōm ṭâwōr wəhāyəṯâ l<sup>a</sup>‘ăḏaṯ bənê-yiśərā’ēl ləmišəmereṯ ləmê nidâ ḥaṭṭā’ṯ hiw’: </p>
 <p>10 wəḵibes hā’ōsēf ’eṯ-’ēfer hapārâ ’eṯ-bəḡāḏāyw wəṭāmē’ ‘aḏ-hā‘āreḇ wəhāyəṯâ liḇənê yiśərā’ēl wəlagēr hagār bəṯwōḵām ləḥuqqaṯ ‘wōlām: </p>
 <p>11 hannōḡē‘a bəmēṯ ləḵāl-nefeš ’āḏām wəṭāmē’ šiḇə‘aṯ yāmîm: </p>
 <p>12 hû’ yiṯəḥaṭṭā’-ḇwō bayywōm haššəlîšî ûḇayywōm haššəḇî‘î yiṭəhār wə’im-lō’ yiṯəḥaṭṭā’ bayywōm haššəlîšî ûḇayywōm haššəḇî‘î lō’ yiṭəhār: </p>
 <p>13 kāl-hannōḡē‘a bəmēṯ bənefeš hā’āḏām ’ăšer-yāmûṯ wəlō’ yiṯəḥaṭṭā’ ’eṯ-mišəkan yəhwâ ṭimmē’ wəniḵərəṯâ hannefeš hahiw’ mîyiśərā’ēl kî mê nidâ lō’-zōraq ‘ālāyw ṭāmē’ yihəyeh ‘wōḏ ṭumə’āṯwō ḇwō: </p>
 <p>14 zō’ṯ hatwōrâ ’āḏām kî-yāmûṯ bə’ōhel kāl-habā’ ’el-hā’ōhel wəḵāl-’ăšer bā’ōhel yiṭəmā’ šiḇə‘aṯ yāmîm: </p>
 <p>15 wəḵōl kəlî fāṯûḥa ’ăšer ’ên-ṣāmîḏ pāṯîl ‘ālāyw ṭāmē’ hû’: </p>
 <p>16 wəḵōl ’ăšer-yig<sup>a</sup>‘ ‘al-pənê haśśāḏeh b<sup>a</sup>ḥălal-ḥereḇ ’wō ḇəmēṯ ’wō-ḇə‘eṣem ’āḏām ’wō ḇəqāḇer yiṭəmā’ šiḇə‘aṯ yāmîm: </p>
 <p>17 wəlāqəḥû laṭṭāmē’ mē‘ăfar śərēfaṯ h<sup>a</sup>ḥaṭṭā’ṯ wənāṯan ‘ālāyw mayim ḥayyîm ’el-kelî: </p>
 <p>18 wəlāq<sup>a</sup>ḥ ’ēzwōḇ wəṭāḇal bammayim ’îš ṭâwōr wəhizzâ ‘al-hā’ōhel wə‘al-kāl-hakēlîm wə‘al-hannəfāšwōṯ ’ăšer hāyû-šām wə‘al-hannōḡē‘a b<sup>a</sup>‘eṣem<font color="red"><sup>3</sup></font> ’wō ḇeḥālāl ’wō ḇammēṯ ’wō ḇaqqāḇer: </p>
 <p>19 wəhizzâ haṭṭâōr ‘al-haṭṭāmē’ bayywōm haššəlîšî ûḇayywōm haššəḇî‘î wəḥiṭṭə’wō bayywōm haššəḇî‘î wəḵibes bəḡāḏāyw wərāḥaṣ bammayim wəṭâēr bā‘āreḇ: </p>
 <p>20 wə’îš ’ăšer-yiṭəmā’ wəlō’ yiṯəḥaṭṭā’ wəniḵərəṯâ hannefeš hahiw’ mitwōḵə haqqâāl kî ’eṯ-miqədaš yəhwâ ṭimmē’ mê nidâ lō’-zōraq ‘ālāyw ṭāmē’ hû’: </p>
 <p>21 wəhāyəṯâ llâem<font color="red"><sup>1</sup></font> ləḥuqqaṯ ‘wōlām ûmazzēh mê-hannidâ yəḵabēs bəḡāḏāyw wəhannōḡē‘a bəmê hannidâ yiṭəmā’ ‘aḏ-hā‘āreḇ: </p>
 <p>22 wəḵōl ’ăšer-yig<sup>a</sup>‘-bwō haṭṭāmē’ yiṭəmā’ wəhannefeš hannōḡ<sup>a</sup>‘aṯ tiṭəmā’ ‘aḏ-hā‘āreḇ: f</p>
 </td>
 </tr></table>
 <p></p><hr>
 <center>
 <a href="num020.htm">Next: Numbers (Bemidbar) Chapter 20</a></center>
 </body>