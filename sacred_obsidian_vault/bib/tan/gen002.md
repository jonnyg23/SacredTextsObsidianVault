<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/gen002.htm">Polyglot</a> 
 <a href="../kjv/gen002.htm">KJV</a> 
 <a href="../sep/gen002.htm">Sep</a> 
 <a href="../vul/gen002.htm">Vul</a> 
 
 <br>
 <br><a href="gen.htm">Genesis (Bereshit) Index</a><br>
  
 <a href="gen001.htm">Previous</a> 
 <a href="gen003.htm">Next</a> 
 </center>
 <hr>
 
 <h3 align="CENTER">Tanach (Hebrew): Genesis (Bereshit) Chapter 2</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְכֻלּ֛וּ הַשָּׁמַ֥יִם וְהָאָ֖רֶץ וְכָל־צְבָאָֽם׃ </span></p>
 <p align="RIGHT"><span lang="he">‎<a name="002">2</a> ‏וַיְכַ֤ל אֱלֹהִים֙ בַּיּ֣וֹם הַשְּׁבִיעִ֔י מְלַאכְתּ֖וֹ אֲשֶׁ֣ר עָשָׂ֑ה וַיִּשְׁבֹּת֙ בַּיּ֣וֹם הַשְּׁבִיעִ֔י מִכָּל־מְלַאכְתּ֖וֹ אֲשֶׁ֥ר עָשָֽׂה׃ </span></p>
 <p align="RIGHT"><span lang="he">‎<a name="003">3</a> ‏וַיְבָ֤רֶךְ אֱלֹהִים֙ אֶת־י֣וֹם הַשְּׁבִיעִ֔י וַיְקַדֵּ֖שׁ אֹת֑וֹ כִּ֣י ב֤וֹ שָׁבַת֙ מִכָּל־מְלַאכְתּ֔וֹ אֲשֶׁר־בָּרָ֥א אֱלֹהִ֖ים לַעֲשֽׂוֹת׃ פ</span></p>
 <p align="RIGHT"><span lang="he">‎<a name="004">4</a> ‏אֵ֣לֶּה תוֹלְד֧וֹת הַשָּׁמַ֛יִם וְהָאָ֖רֶץ בְּהִבָּֽרְאָ֑ם בְּי֗וֹם עֲשׂ֛וֹת יְהוָ֥ה אֱלֹהִ֖ים אֶ֥רֶץ וְשָׁמָֽיִם׃ </span></p>
 <p align="RIGHT"><span lang="he">‎<a name="005">5</a> ‏וְכֹ֣ל׀ שִׂ֣יחַ הַשָּׂדֶ֗ה טֶ֚רֶם יִֽהְיֶ֣ה בָאָ֔רֶץ וְכָל־עֵ֥שֶׂב הַשָּׂדֶ֖ה טֶ֣רֶם יִצְמָ֑ח כִּי֩ לֹ֨א הִמְטִ֜יר יְהוָ֤ה אֱלֹהִים֙ עַל־הָאָ֔רֶץ וְאָדָ֣ם אַ֔יִן לַֽעֲבֹ֖ד אֶת־הָֽאֲדָמָֽה׃ </span></p>
 <p align="RIGHT"><span lang="he">‎<a name="006">6</a> ‏וְאֵ֖ד יַֽעֲלֶ֣ה מִן־הָאָ֑רֶץ וְהִשְׁקָ֖ה אֶֽת־כָּל־פְּנֵֽי־הָֽאֲדָמָֽה׃ </span></p>
 <p align="RIGHT"><span lang="he">‎<a name="007">7</a> ‏וַיִּיצֶר֩ יְהוָ֨ה אֱלֹהִ֜ים אֶת־הָֽאָדָ֗ם עָפָר֙ מִן־הָ֣אֲדָמָ֔ה וַיִּפַּ֥ח בְּאַפָּ֖יו נִשְׁמַ֣ת חַיִּ֑ים וַֽיְהִ֥י הָֽאָדָ֖ם לְנֶ֥פֶשׁ חַיָּֽה׃ </span></p>
 <p align="RIGHT"><span lang="he">‎<a name="008">8</a> ‏וַיִּטַּ֞ע יְהוָ֧ה אֱלֹהִ֛ים גַּן־בְעֵ֖דֶן מִקֶּ֑דֶם וַיָּ֣שֶׂם שָׁ֔ם אֶת־הָֽאָדָ֖ם אֲשֶׁ֥ר יָצָֽר׃ </span></p>
 <p align="RIGHT"><span lang="he">‎<a name="009">9</a> ‏וַיַּצְמַ֞ח יְהוָ֤ה אֱלֹהִים֙ מִן־הָ֣אֲדָמָ֔ה כָּל־עֵ֛ץ נֶחְמָ֥ד לְמַרְאֶ֖ה וְט֣וֹב לְמַאֲכָ֑ל וְעֵ֤ץ הַֽחַיִּים֙ בְּת֣וֹךְ הַגָּ֔ן וְעֵ֕ץ הַדַּ֖עַת ט֥וֹב וָרָֽע׃ </span></p>
 <p align="RIGHT"><span lang="he">‎<a name="010">10</a> ‏וְנָהָרּ֙ יֹצֵ֣א מֵעֵ֔דֶן לְהַשְׁק֖וֹת אֶת־הַגָּ֑ן וּמִשָּׁם֙ יִפָּרֵ֔ד וְהָיָ֖ה לְאַרְבָּעָ֥ה רָאשִֽׁים׃ </span></p>
 <p align="RIGHT"><span lang="he">‎<a name="011">11</a> ‏שֵׁ֥ם הָֽאֶחָ֖ד פִּישׁ֑וֹן ה֣וּא הַסֹּבֵ֗ב אֵ֚ת כָּל־אֶ֣רֶץ הַֽחֲוִילָ֔ה אֲשֶׁר־שָׁ֖ם הַזָּהָֽב׃ </span></p>
 <p align="RIGHT"><span lang="he">‎<a name="012">12</a> ‏וּֽזֲהַ֛ב הָאָ֥רֶץ הַהִ֖וא ט֑וֹב שָׁ֥ם הַבְּדֹ֖לַח וְאֶ֥בֶן הַשֹּֽׁהַם׃ </span></p>
 <p align="RIGHT"><span lang="he">‎<a name="013">13</a> ‏וְשֵֽׁם־הַנָּהָ֥ר הַשֵּׁנִ֖י גִּיח֑וֹן ה֣וּא הַסּוֹבֵ֔ב אֵ֖ת כָּל־אֶ֥רֶץ כּֽוּשׁ׃ </span></p>
 <p align="RIGHT"><span lang="he">‎<a name="014">14</a> ‏וְשֵׁ֨ם הַנָּהָ֤ר הַשְּׁלִישִׁי֙ חִדֶּ֔קֶל ה֥וּא הַֽהֹלֵ֖ךְ קִדְמַ֣ת אַשּׁ֑וּר וְהַנָּהָ֥ר הָֽרְבִיעִ֖י ה֥וּא פְרָֽת׃ </span></p>
 <p align="RIGHT"><span lang="he">‎<a name="015">15</a> ‏וַיִּקַּ֛ח יְהוָ֥ה אֱלֹהִ֖ים אֶת־הָֽאָדָ֑ם וַיַּנִּחֵ֣הוּ בְגַן־עֵ֔דֶן לְעָבְדָ֖הּ וּלְשָׁמְרָֽהּ׃ </span></p>
 <p align="RIGHT"><span lang="he">‎<a name="016">16</a> ‏וַיְצַו֙ יְהוָ֣ה אֱלֹהִ֔ים עַל־הָֽאָדָ֖ם לֵאמֹ֑ר מִכֹּ֥ל עֵֽץ־הַגָּ֖ן אָכֹ֥ל תֹּאכֵֽל׃ </span></p>
 <p align="RIGHT"><span lang="he">‎<a name="017">17</a> ‏וּמֵעֵ֗ץ הַדַּ֙עַת֙ ט֣וֹב וָרָ֔ע לֹ֥א תֹאכַ֖ל מִמֶּ֑נּוּ כִּ֗י בְּי֛וֹם אֲכָלְךָ֥ מִמֶּ֖נּוּ מ֥וֹת תָּמֽוּת׃ </span></p>
 <p align="RIGHT"><span lang="he">‎<a name="018">18</a> ‏וַיֹּ֙אמֶר֙ יְהוָ֣ה אֱלֹהִ֔ים לֹא־ט֛וֹב הֱי֥וֹת הָֽאָדָ֖ם לְבַדּ֑וֹ אֶֽעֱשֶׂהּ־לּ֥וֹ<font color="red"><sup>1</sup></font> עֵ֖זֶר כְּנֶגְדּֽוֹ׃ </span></p>
 <p align="RIGHT"><span lang="he">‎<a name="019">19</a> ‏וַיִּצֶר֩ יְהוָ֨ה אֱלֹהִ֜ים מִן־הָֽאֲדָמָ֗ה כָּל־חַיַּ֤ת הַשָּׂדֶה֙ וְאֵת֙ כָּל־ע֣וֹף הַשָּׁמַ֔יִם וַיָּבֵא֙ אֶל־הָ֣אָדָ֔ם לִרְא֖וֹת מַה־יִּקְרָא־ל֑וֹ וְכֹל֩ אֲשֶׁ֨ר יִקְרָא־ל֧וֹ הָֽאָדָ֛ם נֶ֥פֶשׁ חַיָּ֖ה ה֥וּא שְׁמֽוֹ׃ </span></p>
 <p align="RIGHT"><span lang="he">‎<a name="020">20</a> ‏וַיִּקְרָ֨א הָֽאָדָ֜ם שֵׁמ֗וֹת לְכָל־הַבְּהֵמָה֙ וּלְע֣וֹף הַשָּׁמַ֔יִם וּלְכֹ֖ל חַיַּ֣ת הַשָּׂדֶ֑ה וּלְאָדָ֕ם לֹֽא־מָצָ֥א עֵ֖זֶר כְּנֶגְדּֽוֹ׃ </span></p>
 <p align="RIGHT"><span lang="he">‎<a name="021">21</a> ‏וַיַּפֵּל֩ יְהוָ֨ה אֱלֹהִ֧ים׀ תַּרְדֵּמָ֛ה עַל־הָאָדָ֖ם וַיִּישָׁ֑ן וַיִּקַּ֗ח אַחַת֙ מִצַּלְעֹתָ֔יו וַיִּסְגֹּ֥ר בָּשָׂ֖ר תַּחְתֶּֽנָּה׃ </span></p>
 <p align="RIGHT"><span lang="he">‎<a name="022">22</a> ‏וַיִּבֶן֩ יְהוָ֨ה אֱלֹהִ֧ים׀ אֶֽת־הַצֵּלָ֛ע אֲשֶׁר־לָקַ֥ח מִן־הָֽאָדָ֖ם לְאִשָּׁ֑ה וַיְבִאֶ֖הָ אֶל־הָֽאָדָֽם׃ </span></p>
 <p align="RIGHT"><span lang="he">‎<a name="023">23</a> ‏וַיֹּאמֶר֮ הָֽאָדָם֒ זֹ֣את הַפַּ֗עַם עֶ֚צֶם מֵֽעֲצָמַ֔י וּבָשָׂ֖ר מִבְּשָׂרִ֑י לְזֹאת֙ יִקָּרֵ֣א אִשָּׁ֔ה כִּ֥י מֵאִ֖ישׁ לֻֽקֳחָה־זֹּֽאת׃ </span></p>
 <p align="RIGHT"><span lang="he">‎<a name="024">24</a> ‏עַל־כֵּן֙ יַֽעֲזָב־אִ֔ישׁ אֶת־אָבִ֖יו וְאֶת־אִמּ֑וֹ וְדָבַ֣ק בְּאִשְׁתּ֔וֹ וְהָי֖וּ לְבָשָׂ֥ר אֶחָֽד׃ </span></p>
 <p align="RIGHT"><span lang="he">‎<a name="025">25</a> ‏וַיִּֽהְי֤וּ שְׁנֵיהֶם֙ עֲרוּמִּ֔ים הָֽאָדָ֖ם וְאִשְׁתּ֑וֹ וְלֹ֖א יִתְבֹּשָֽׁשׁוּ׃ </span></p>
 </td>
 <td width="50%">
 <p>1 wayəḵullû haššāmayim wəhā’āreṣ wəḵāl-ṣəḇā’ām: </p>
 <p>2 wayəḵal ’ĕlōhîm bayywōm haššəḇî‘î məla’ḵətwō ’ăšer ‘āśâ wayyišəbōṯ bayywōm haššəḇî‘î mikāl-məla’ḵətwō ’ăšer ‘āśâ: </p>
 <p>3 wayəḇāreḵə ’ĕlōhîm ’eṯ-ywōm haššəḇî‘î wayəqadēš ’ōṯwō kî ḇwō šāḇaṯ mikāl-məla’ḵətwō ’ăšer-bārā’ ’ĕlōhîm l<sup>a</sup>‘ăśwōṯ: f</p>
 <p>4 ’ēlleh ṯwōləḏwōṯ haššāmayim wəhā’āreṣ bəhibārə’ām bəywōm ‘ăśwōṯ yəhwâ ’ĕlōhîm ’ereṣ wəšāmāyim: </p>
 <p>5 wəḵōl| śîḥa haśśāḏeh ṭerem yihəyeh ḇā’āreṣ wəḵāl-‘ēśeḇ haśśāḏeh ṭerem yiṣəmāḥ kî lō’ himəṭîr yəhwâ ’ĕlōhîm ‘al-hā’āreṣ wə’āḏām ’ayin l<sup>a</sup>‘ăḇōḏ ’eṯ-hā’ăḏāmâ: </p>
 <p>6 wə’ēḏ y<sup>a</sup>‘ăleh min-hā’āreṣ wəhišəqâ ’eṯ-kāl-pənê-hā’ăḏāmâ: </p>
 <p>7 wayyîṣer yəhwâ ’ĕlōhîm ’eṯ-hā’āḏām ‘āfār min-hā’ăḏāmâ wayyip<sup>a</sup>ḥ bə’apāyw nišəmaṯ ḥayyîm wayəhî hā’āḏām lənefeš ḥayyâ: </p>
 <p>8 wayyiṭṭ<sup>a</sup>‘ yəhwâ ’ĕlōhîm gan-ḇə‘ēḏen miqqeḏem wayyāśem šām ’eṯ-hā’āḏām ’ăšer yāṣār: </p>
 <p>9 wayyaṣəm<sup>a</sup>ḥ yəhwâ ’ĕlōhîm min-hā’ăḏāmâ kāl-‘ēṣ neḥəmāḏ ləmarə’eh wəṭwōḇ ləma’ăḵāl wə‘ēṣ h<sup>a</sup>ḥayyîm bəṯwōḵə hagān wə‘ēṣ had<sup>a</sup>‘aṯ ṭwōḇ wārā‘: </p>
 <p>10 wənâārr yōṣē’ mē‘ēḏen ləhašəqwōṯ ’eṯ-hagān ûmiššām yipārēḏ wəhāyâ lə’arəbā‘â rā’šîm: </p>
 <p>11 šēm hā’eḥāḏ pîšwōn hû’ hassōḇēḇ ’ēṯ kāl-’ereṣ h<sup>a</sup>ḥăwîlâ ’ăšer-šām hazzâāḇ: </p>
 <p>12 ûzăhaḇ hā’āreṣ hahiw’ ṭwōḇ šām habəḏōl<sup>a</sup>ḥ wə’eḇen haššōham: </p>
 <p>13 wəšēm-hannâār haššēnî gîḥwōn hû’ hasswōḇēḇ ’ēṯ kāl-’ereṣ kûš: </p>
 <p>14 wəšēm hannâār haššəlîšî ḥideqel hû’ hahōlēḵə qiḏəmaṯ ’aššûr wəhannâār hārəḇî‘î hû’ fərāṯ: </p>
 <p>15 wayyiqq<sup>a</sup>ḥ yəhwâ ’ĕlōhîm ’eṯ-hā’āḏām wayyanniḥēhû ḇəḡan-‘ēḏen lə‘āḇəḏāh ûləšāmərāh: </p>
 <p>16 wayəṣaw yəhwâ ’ĕlōhîm ‘al-hā’āḏām lē’mōr mikōl ‘ēṣ-hagān ’āḵōl tō’ḵēl: </p>
 <p>17 ûmē‘ēṣ had<sup>a</sup>‘aṯ ṭwōḇ wārā‘ lō’ ṯō’ḵal mimmennû kî bəywōm ’ăḵāləḵā mimmennû mwōṯ tāmûṯ: </p>
 <p>18 wayyō’mer yəhwâ ’ĕlōhîm lō’-ṭwōḇ hĕywōṯ hā’āḏām ləḇadwō ’e‘ĕśehh-llwō<font color="red"><sup>1</sup></font> ‘ēzer kəneḡədwō: </p>
 <p>19 wayyiṣer yəhwâ ’ĕlōhîm min-hā’ăḏāmâ kāl-ḥayyaṯ haśśāḏeh wə’ēṯ kāl-‘wōf haššāmayim wayyāḇē’ ’el-hā’āḏām lirə’wōṯ mah-yyiqərā’-lwō wəḵōl ’ăšer yiqərā’-lwō hā’āḏām nefeš ḥayyâ hû’ šəmwō: </p>
 <p>20 wayyiqərā’ hā’āḏām šēmwōṯ ləḵāl-habəhēmâ ûlə‘wōf haššāmayim ûləḵōl ḥayyaṯ haśśāḏeh ûlə’āḏām lō’-māṣā’ ‘ēzer kəneḡədwō: </p>
 <p>21 wayyapēl yəhwâ ’ĕlōhîm| tarədēmâ ‘al-hā’āḏām wayyîšān wayyiqq<sup>a</sup>ḥ ’<sup>a</sup>ḥaṯ miṣṣalə‘ōṯāyw wayyisəgōr bāśār t<sup>a</sup>ḥətennâ: </p>
 <p>22 wayyiḇen yəhwâ ’ĕlōhîm| ’eṯ-haṣṣēlā‘ ’ăšer-lāq<sup>a</sup>ḥ min-hā’āḏām lə’iššâ wayəḇi’ehā ’el-hā’āḏām: </p>
 <p>23 wayyō’mer hā’āḏām zō’ṯ hap<sup>a</sup>‘am ‘eṣem mē‘ăṣāmay ûḇāśār mibəśārî ləzō’ṯ yiqqārē’ ’iššâ kî mē’îš luqŏḥâ-zzō’ṯ: </p>
 <p>24 ‘al-kēn y<sup>a</sup>‘ăzāḇ-’îš ’eṯ-’āḇîw wə’eṯ-’immwō wəḏāḇaq bə’išətwō wəhāyû ləḇāśār ’eḥāḏ: </p>
 <p>25 wayyihəyû šənêhem ‘ărûmmîm hā’āḏām wə’išətwō wəlō’ yiṯəbōšāšû: </p>
 </td>
 </tr></table>
 <p></p><hr>
 <center>
 <a href="gen003.htm">Next: Genesis (Bereshit) Chapter 3</a></center>
 </body>