<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/kg2016.htm">Polyglot</a> 
 <a href="../kjv/kg2016.htm">KJV</a> 
 <a href="../sep/kg2016.htm">Sep</a> 
 <a href="../vul/kg2016.htm">Vul</a> 
 
 <br>
 <br><a href="kg2.htm">2 Kings (2 Melakhim) Index</a><br>
  
 <a href="kg2015.htm">Previous</a> 
 <a href="kg2017.htm">Next</a> 
 </center>
 <hr>
 
 <h3 align="CENTER">Tanach (Hebrew): 2 Kings (2 Melakhim) Chapter 16</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏בִּשְׁנַת֙ שְׁבַֽע־עֶשְׂרֵ֣ה שָׁנָ֔ה לְפֶ֖קַח בֶּן־רְמַלְיָ֑הוּ מָלַ֛ךְ אָחָ֥ז בֶּן־יוֹתָ֖ם מֶ֥לֶךְ יְהוּדָֽה׃ </span></p>
 <p align="RIGHT"><span lang="he">‎<a name="002">2</a> ‏בֶּן־עֶשְׂרִ֤ים שָׁנָה֙ אָחָ֣ז בְּמָלְכ֔וֹ וְשֵׁשׁ־עֶשְׂרֵ֣ה שָׁנָ֔ה מָלַ֖ךְ בִּירוּשָׁלִָ֑ם וְלֹא־עָשָׂ֣ה הַיָּשָׁ֗ר בְּעֵינֵ֛י יְהוָ֥ה אֱלֹהָ֖יו כְּדָוִ֥ד אָבִֽיו׃ </span></p>
 <p align="RIGHT"><span lang="he">‎<a name="003">3</a> ‏וַיֵּ֕לֶךְ בְּדֶ֖רֶךְ מַלְכֵ֣י יִשְׂרָאֵ֑ל וְגַ֤ם אֶת־בְּנוֹ֙ הֶעֱבִ֣יר בָּאֵ֔שׁ כְּתֹֽעֲבוֹת֙ הַגּוֹיִ֔ם אֲשֶׁ֨ר הוֹרִ֤ישׁ יְהוָה֙ אֹתָ֔ם מִפְּנֵ֖י בְּנֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="004">4</a> ‏וַיְזַבֵּ֧חַ וַיְקַטֵּ֛ר בַּבָּמ֖וֹת וְעַל־הַגְּבָע֑וֹת וְתַ֖חַת כָּל־עֵ֥ץ רַעֲנָֽן׃ </span></p>
 <p align="RIGHT"><span lang="he">‎<a name="005">5</a> ‏אָ֣ז יַעֲלֶ֣ה רְצִ֣ין מֶֽלֶךְ־אֲ֠רָם וּפֶ֨קַח בֶּן־רְמַלְיָ֧הוּ מֶֽלֶךְ־יִשְׂרָאֵ֛ל יְרוּשָׁלִַ֖ם לַמִּלְחָמָ֑ה וַיָּצֻ֙רוּ֙ עַל־אָחָ֔ז וְלֹ֥א יָכְל֖וּ לְהִלָּחֵֽם׃ </span></p>
 <p align="RIGHT"><span lang="he">‎<a name="006">6</a> ‏בָּעֵ֣ת הַהִ֗יא הֵ֠שִׁיב רְצִ֨ין מֶֽלֶךְ־אֲרָ֤ם אֶת־אֵילַת֙ לַֽאֲרָ֔ם וַיְנַשֵּׁ֥ל אֶת־הַיְהוּדִ֖ים מֵֽאֵיל֑וֹת <font color="brown">וארמים</font> <font color="blue">וַֽאֲדוֹמִים֙<font color="red"><sup>3</sup></font></font> בָּ֣אוּ אֵילַ֔ת וַיֵּ֣שְׁבוּ שָׁ֔ם עַ֖ד הַיּ֥וֹם הַזֶּֽה׃ פ</span></p>
 <p align="RIGHT"><span lang="he">‎<a name="007">7</a> ‏וַיִּשְׁלַ֨ח אָחָ֜ז מַלְאָכִ֗ים אֶל־תִּ֠גְלַת פְּלֶ֤סֶר מֶֽלֶךְ־אַשּׁוּר֙ לֵאמֹ֔ר עַבְדְּךָ֥ וּבִנְךָ֖ אָ֑נִי עֲלֵ֨ה וְהוֹשִׁעֵ֜נִי מִכַּ֣ף מֶֽלֶךְ־אֲרָ֗ם וּמִכַּף֙ מֶ֣לֶךְ יִשְׂרָאֵ֔ל הַקּוֹמִ֖ים עָלָֽי׃ </span></p>
 <p align="RIGHT"><span lang="he">‎<a name="008">8</a> ‏וַיִּקַּ֨ח אָחָ֜ז אֶת־הַכֶּ֣סֶף וְאֶת־הַזָּהָ֗ב הַנִּמְצָא֙ בֵּ֣ית יְהוָ֔ה וּבְאֹֽצְר֖וֹת בֵּ֣ית הַמֶּ֑לֶךְ וַיִּשְׁלַ֥ח לְמֶֽלֶךְ־אַשּׁ֖וּר שֹֽׁחַד׃ </span></p>
 <p align="RIGHT"><span lang="he">‎<a name="009">9</a> ‏וַיִּשְׁמַ֤ע אֵלָיו֙ מֶ֣לֶךְ אַשּׁ֔וּר וַיַּעַל֩ מֶ֨לֶךְ אַשּׁ֤וּר אֶל־דַּמֶּ֙שֶׂק֙ וַֽיִּתְפְּשֶׂ֔הָ וַיַּגְלֶ֖הָ קִ֑ירָה וְאֶת־רְצִ֖ין הֵמִֽית׃ </span></p>
 <p align="RIGHT"><span lang="he">‎<a name="010">10</a> ‏וַיֵּ֣לֶךְ הַמֶּ֣לֶךְ אָחָ֡ז לִ֠קְרַאת תִּגְלַ֨ת פִּלְאֶ֤סֶר מֶֽלֶךְ־אַשּׁוּר֙ דּוּמֶּ֔שֶׂק וַיַּ֥רְא אֶת־הַמִּזְבֵּ֖חַ אֲשֶׁ֣ר בְּדַמָּ֑שֶׂק וַיִּשְׁלַח֩ הַמֶּ֨לֶךְ אָחָ֜ז אֶל־אוּרִיָּ֣ה הַכֹּהֵ֗ן אֶת־דְּמ֧וּת הַמִּזְבֵּ֛חַ וְאֶת־תַּבְנִית֖וֹ לְכָֽל־מַעֲשֵֽׂהוּ׃ </span></p>
 <p align="RIGHT"><span lang="he">‎<a name="011">11</a> ‏וַיִּ֛בֶן אוּרִיָּ֥ה הַכֹּהֵ֖ן אֶת־הַמִּזְבֵּ֑חַ כְּכֹ֣ל אֲשֶׁר־שָׁלַח֩ הַמֶּ֨לֶךְ אָחָ֜ז מִדַּמֶּ֗שֶׂק כֵּ֤ן עָשָׂה֙ אוּרִיָּ֣ה הַכֹּהֵ֔ן עַד־בּ֥וֹא הַמֶּֽלֶךְ־אָחָ֖ז מִדַּמָּֽשֶׂק׃ </span></p>
 <p align="RIGHT"><span lang="he">‎<a name="012">12</a> ‏וַיָּבֹ֤א הַמֶּ֙לֶךְ֙ מִדַּמֶּ֔שֶׂק וַיַּ֥רְא הַמֶּ֖לֶךְ אֶת־הַמִּזְבֵּ֑חַ וַיִּקְרַ֥ב הַמֶּ֛לֶךְ עַל־הַמִּזְבֵּ֖חַ וַיַּ֥עַל עָלָֽיו׃ </span></p>
 <p align="RIGHT"><span lang="he">‎<a name="013">13</a> ‏וַיַּקְטֵ֤ר אֶת־עֹֽלָתוֹ֙ וְאֶת־מִנְחָת֔וֹ וַיַּסֵּ֖ךְ אֶת־נִסְכּ֑וֹ וַיִּזְרֹ֛ק אֶת־דַּֽם־הַשְּׁלָמִ֥ים אֲשֶׁר־ל֖וֹ עַל־הַמִּזְבֵּֽחַ׃ </span></p>
 <p align="RIGHT"><span lang="he">‎<a name="014">14</a> ‏וְאֵ֨ת הַמִּזְבַּ֣ח הַנְּחֹשֶׁת֮ אֲשֶׁ֣ר לִפְנֵ֣י יְהוָה֒ וַיַּקְרֵ֗ב מֵאֵת֙ פְּנֵ֣י הַבַּ֔יִת מִבֵּין֙ הַמִּזְבֵּ֔חַ וּמִבֵּ֖ין בֵּ֣ית יְהוָ֑ה וַיִּתֵּ֥ן אֹת֛וֹ עַל־יֶ֥רֶךְ הַמִּזְבֵּ֖חַ צָפֽוֹנָה׃ </span></p>
 <p align="RIGHT"><span lang="he">‎<a name="015">15</a> ‏<font color="brown">ויצוהו</font> <font color="blue">וַיְצַוֶּ֣ה</font> הַמֶּֽלֶךְ־אָ֠חָז אֶת־אוּרִיָּ֨ה הַכֹּהֵ֜ן לֵאמֹ֗ר עַ֣ל הַמִּזְבֵּ֣חַ הַגָּד֡וֹל הַקְטֵ֣ר אֶת־עֹֽלַת־הַבֹּקֶר֩ וְאֶת־מִנְחַ֨ת הָעֶ֜רֶב וְֽאֶת־עֹלַ֧ת הַמֶּ֣לֶךְ וְאֶת־מִנְחָת֗וֹ וְ֠אֵת עֹלַ֞ת כָּל־עַ֤ם הָאָ֙רֶץ֙ וּמִנְחָתָ֣ם וְנִסְכֵּיהֶ֔ם וְכָל־דַּ֥ם עֹלָ֛ה וְכָל־דַּם־זֶ֖בַח עָלָ֣יו תִּזְרֹ֑ק וּמִזְבַּ֧ח הַנְּחֹ֛שֶׁת יִֽהְיֶה־לִּ֖י לְבַקֵּֽר׃ </span></p>
 <p align="RIGHT"><span lang="he">‎<a name="016">16</a> ‏וַיַּ֖עַשׂ אוּרִיָּ֣ה הַכֹּהֵ֑ן כְּכֹ֥ל אֲשֶׁר־צִוָּ֖ה הַמֶּ֥לֶךְ אָחָֽז׃ </span></p>
 <p align="RIGHT"><span lang="he">‎<a name="017">17</a> ‏וַיְקַצֵּץ֩ הַמֶּ֨לֶךְ אָחָ֜ז אֶת־הַמִּסְגְּר֣וֹת הַמְּכֹנ֗וֹת וַיָּ֤סַר מֵֽעֲלֵיהֶם֙ <font color="brown">ואת־</font> <font color="blue">אֶת־</font> הַכִּיֹּ֔ר וְאֶת־הַיָּ֣ם הוֹרִ֔ד מֵעַ֛ל הַבָּקָ֥ר הַנְּחֹ֖שֶׁת אֲשֶׁ֣ר תַּחְתֶּ֑יהָ וַיִּתֵּ֣ן אֹת֔וֹ עַ֖ל מַרְצֶ֥פֶת אֲבָנִֽים׃ </span></p>
 <p align="RIGHT"><span lang="he">‎<a name="018">18</a> ‏וְאֶת־<font color="brown">מיסך</font> <font color="blue">מוּסַ֨ךְ</font> הַשַּׁבָּ֜ת אֲשֶׁר־בָּנ֣וּ בַבַּ֗יִת וְאֶת־מְב֤וֹא הַמֶּ֙לֶךְ֙ הַֽחִיצ֔וֹנָה הֵסֵ֖ב בֵּ֣ית יְהוָ֑ה מִפְּנֵ֖י מֶ֥לֶךְ אַשּֽׁוּר׃ </span></p>
 <p align="RIGHT"><span lang="he">‎<a name="019">19</a> ‏וְיֶ֛תֶר דִּבְרֵ֥י אָחָ֖ז אֲשֶׁ֣ר עָשָׂ֑ה הֲלֹא־הֵ֣ם כְּתוּבִ֗ים עַל־סֵ֛פֶר דִּבְרֵ֥י הַיָּמִ֖ים לְמַלְכֵ֥י יְהוּדָֽה׃ </span></p>
 <p align="RIGHT"><span lang="he">‎<a name="020">20</a> ‏וַיִּשְׁכַּ֤ב אָחָז֙ עִם־אֲבֹתָ֔יו וַיִּקָּבֵ֥ר עִם־אֲבֹתָ֖יו בְּעִ֣יר דָּוִ֑ד וַיִּמְלֹ֛ךְ חִזְקִיָּ֥הוּ בְנ֖וֹ תַּחְתָּֽיו׃ פ</span></p>
 </td>
 <td width="50%">
 <p>1 bišənaṯ šəḇ<sup>a</sup>‘-‘eśərēh šānâ ləfeq<sup>a</sup>ḥ ben-rəmaləyâû mālaḵə ’āḥāz ben-ywōṯām meleḵə yəhûḏâ: </p>
 <p>2 ben-‘eśərîm šānâ ’āḥāz bəmāləḵwō wəšēš-‘eśərēh šānâ mālaḵə bîrûšālāim wəlō’-‘āśâ hayyāšār bə‘ênê yəhwâ ’ĕlōhāyw kəḏāwiḏ ’āḇîw: </p>
 <p>3 wayyēleḵə bəḏereḵə maləḵê yiśərā’ēl wəḡam ’eṯ-bənwō he‘ĕḇîr bā’ēš kəṯō‘ăḇwōṯ hagwōyim ’ăšer hwōrîš yəhwâ ’ōṯām mipənê bənê yiśərā’ēl: </p>
 <p>4 wayəzabēḥa wayəqaṭṭēr babāmwōṯ wə‘al-hagəḇā‘wōṯ wəṯ<sup>a</sup>ḥaṯ kāl-‘ēṣ r<sup>a</sup>‘ănān: </p>
 <p>5 ’āz y<sup>a</sup>‘ăleh rəṣîn meleḵə-’ărām ûfeq<sup>a</sup>ḥ ben-rəmaləyâû meleḵə-yiśərā’ēl yərûšālaim lammiləḥāmâ wayyāṣurû ‘al-’āḥāz wəlō’ yāḵəlû ləhillāḥēm: </p>
 <p>6 bā‘ēṯ hahî’ hēšîḇ rəṣîn meleḵə-’ărām ’eṯ-’êlaṯ la’ărām wayənaššēl ’eṯ-hayəhûḏîm mē’êlwōṯ <font color="brown">wa’ărammîm</font> <font color="blue">wa’ăḏwōmîm<font color="red"><sup>3</sup></font></font> bā’û ’êlaṯ wayyēšəḇû šām ‘aḏ hayywōm hazzeh: f</p>
 <p>7 wayyišəl<sup>a</sup>ḥ ’āḥāz malə’āḵîm ’el-tiḡəlaṯ pəleser meleḵə-’aššûr lē’mōr ‘aḇədəḵā ûḇinəḵā ’ānî ‘ălēh wəhwōši‘ēnî mikaf meleḵə-’ărām ûmikaf meleḵə yiśərā’ēl haqqwōmîm ‘ālāy: </p>
 <p>8 wayyiqq<sup>a</sup>ḥ ’āḥāz ’eṯ-hakesef wə’eṯ-hazzâāḇ hanniməṣā’ bêṯ yəhwâ ûḇə’ōṣərwōṯ bêṯ hammeleḵə wayyišəl<sup>a</sup>ḥ ləmeleḵə-’aššûr šōḥaḏ: </p>
 <p>9 wayyišəm<sup>a</sup>‘ ’ēlāyw meleḵə ’aššûr wayy<sup>a</sup>‘al meleḵə ’aššûr ’el-dammeśeq wayyiṯəpəśehā wayyaḡəlehā qîrâ wə’eṯ-rəṣîn hēmîṯ: </p>
 <p>10 wayyēleḵə hammeleḵə ’āḥāz liqəra’ṯ tiḡəlaṯ pilə’eser meleḵə-’aššûr dûmmeśeq wayyarə’ ’eṯ-hammizəbēḥa ’ăšer bəḏammāśeq wayyišəl<sup>a</sup>ḥ hammeleḵə ’āḥāz ’el-’ûrîyâ hakōhēn ’eṯ-dəmûṯ hammizəbēḥa wə’eṯ-taḇənîṯwō ləḵāl-m<sup>a</sup>‘ăśēhû: </p>
 <p>11 wayyiḇen ’ûrîyâ hakōhēn ’eṯ-hammizəbēḥa kəḵōl ’ăšer-šāl<sup>a</sup>ḥ hammeleḵə ’āḥāz midammeśeq kēn ‘āśâ ’ûrîyâ hakōhēn ‘aḏ-bwō’ hammeleḵə-’āḥāz midammāśeq: </p>
 <p>12 wayyāḇō’ hammeleḵə midammeśeq wayyarə’ hammeleḵə ’eṯ-hammizəbēḥa wayyiqəraḇ hammeleḵə ‘al-hammizəbēḥa wayy<sup>a</sup>‘al ‘ālāyw: </p>
 <p>13 wayyaqəṭēr ’eṯ-‘ōlāṯwō wə’eṯ-minəḥāṯwō wayyassēḵə ’eṯ-nisəkwō wayyizərōq ’eṯ-dam-haššəlāmîm ’ăšer-lwō ‘al-hammizəbēḥa: </p>
 <p>14 wə’ēṯ hammizəb<sup>a</sup>ḥ hannəḥōšeṯ ’ăšer lifənê yəhwâ wayyaqərēḇ mē’ēṯ pənê habayiṯ mibên hammizəbēḥa ûmibên bêṯ yəhwâ wayyitēn ’ōṯwō ‘al-yereḵə hammizəbēḥa ṣāfwōnâ: </p>
 <p>15 <font color="brown">wayəṣaûēhû</font> <font color="blue">wayəṣaûeh</font> hammeleḵə-’āḥāz ’eṯ-’ûrîyâ hakōhēn lē’mōr ‘al hammizəbēḥa hagāḏwōl haqəṭēr ’eṯ-‘ōlaṯ-habōqer wə’eṯ-minəḥaṯ hā‘ereḇ wə’eṯ-‘ōlaṯ hammeleḵə wə’eṯ-minəḥāṯwō wə’ēṯ ‘ōlaṯ kāl-‘am hā’āreṣ ûminəḥāṯām wənisəkêhem wəḵāl-dam ‘ōlâ wəḵāl-dam-zeḇ<sup>a</sup>ḥ ‘ālāyw tizərōq ûmizəb<sup>a</sup>ḥ hannəḥōšeṯ yihəyeh-llî ləḇaqqēr: </p>
 <p>16 wayy<sup>a</sup>‘aś ’ûrîyâ hakōhēn kəḵōl ’ăšer-ṣiûâ hammeleḵə ’āḥāz: </p>
 <p>17 wayəqaṣṣēṣ hammeleḵə ’āḥāz ’eṯ-hammisəgərwōṯ hamməḵōnwōṯ wayyāsar mē‘ălêhem <font color="brown">wə’eṯ-</font> <font color="blue">’eṯ-</font> hakîyōr wə’eṯ-hayyām hwōriḏ mē‘al habāqār hannəḥōšeṯ ’ăšer t<sup>a</sup>ḥəteyhā wayyitēn ’ōṯwō ‘al marəṣefeṯ ’ăḇānîm: </p>
 <p>18 wə’eṯ-<font color="brown">mîsaḵə</font> <font color="blue">mûsaḵə</font> haššabāṯ ’ăšer-bānû ḇabayiṯ wə’eṯ-məḇwō’ hammeleḵə h<sup>a</sup>ḥîṣwōnâ hēsēḇ bêṯ yəhwâ mipənê meleḵə ’aššûr: </p>
 <p>19 wəyeṯer diḇərê ’āḥāz ’ăšer ‘āśâ hălō’-hēm kəṯûḇîm ‘al-sēfer diḇərê hayyāmîm ləmaləḵê yəhûḏâ: </p>
 <p>20 wayyišəkaḇ ’āḥāz ‘im-’ăḇōṯāyw wayyiqqāḇēr ‘im-’ăḇōṯāyw bə‘îr dāwiḏ wayyiməlōḵə ḥizəqîyâû ḇənwō t<sup>a</sup>ḥətāyw: f</p>
 </td>
 </tr></table>
 <p></p><hr>
 <center>
 <a href="kg2017.htm">Next: 2 Kings (2 Melakhim) Chapter 17</a></center>
 </body>