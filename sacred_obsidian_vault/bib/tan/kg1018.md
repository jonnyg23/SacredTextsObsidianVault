<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/kg1018.htm">Polyglot</a> 
 <a href="../kjv/kg1018.htm">KJV</a> 
 <a href="../sep/kg1018.htm">Sep</a> 
 <a href="../vul/kg1018.htm">Vul</a> 
 
 <br>
 <br><a href="kg1.htm">1 Kings (1 Melakhim) Index</a><br>
  
 <a href="kg1017.htm">Previous</a> 
 <a href="kg1019.htm">Next</a> 
 </center>
 <hr>
 
 <h3 align="CENTER">Tanach (Hebrew): 1 Kings (1 Melakhim) Chapter 18</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְהִי֙ יָמִ֣ים רַבִּ֔ים וּדְבַר־יְהוָ֗ה הָיָה֙ אֶל־אֵ֣לִיָּ֔הוּ בַּשָּׁנָ֥ה הַשְּׁלִישִׁ֖ית לֵאמֹ֑ר לֵ֚ךְ הֵרָאֵ֣ה אֶל־אַחְאָ֔ב וְאֶתְּנָ֥ה מָטָ֖ר עַל־פְּנֵ֥י הָאֲדָמָֽה׃ </span></p>
 <p align="RIGHT"><span lang="he">‎<a name="002">2</a> ‏וַיֵּ֙לֶךְ֙ אֵֽלִיָּ֔הוּ לְהֵרָא֖וֹת אֶל־אַחְאָ֑ב וְהָרָעָ֖ב חָזָ֥ק בְּשֹׁמְרֽוֹן׃ </span></p>
 <p align="RIGHT"><span lang="he">‎<a name="003">3</a> ‏וַיִּקְרָ֣א אַחְאָ֔ב אֶל־עֹבַדְיָ֖הוּ אֲשֶׁ֣ר עַל־הַבָּ֑יִת וְעֹבַדְיָ֗הוּ הָיָ֥ה יָרֵ֛א אֶת־יְהוָ֖ה מְאֹֽד׃ </span></p>
 <p align="RIGHT"><span lang="he">‎<a name="004">4</a> ‏וַיְהִי֙ בְּהַכְרִ֣ית אִיזֶ֔בֶל אֵ֖ת נְבִיאֵ֣י יְהוָ֑ה וַיִּקַּ֨ח עֹבַדְיָ֜הוּ מֵאָ֣ה נְבִאִ֗ים וַֽיַּחְבִּיאֵ֞ם חֲמִשִּׁ֥ים אִישׁ֙ בַּמְּעָרָ֔ה וְכִלְכְּלָ֖ם לֶ֥חֶם וָמָֽיִם׃ </span></p>
 <p align="RIGHT"><span lang="he">‎<a name="005">5</a> ‏וַיֹּ֤אמֶר אַחְאָב֙ אֶל־עֹ֣בַדְיָ֔הוּ לֵ֤ךְ בָּאָ֙רֶץ֙ אֶל־כָּל־מַעְיְנֵ֣י הַמַּ֔יִם וְאֶ֖ל כָּל־הַנְּחָלִ֑ים אוּלַ֣י׀ נִמְצָ֣א חָצִ֗יר וּנְחַיֶּה֙ ס֣וּס וָפֶ֔רֶד וְל֥וֹא נַכְרִ֖ית מֵהַבְּהֵמָֽה׃ </span></p>
 <p align="RIGHT"><span lang="he">‎<a name="006">6</a> ‏וַֽיְחַלְּק֥וּ לָהֶ֛ם אֶת־הָאָ֖רֶץ לַֽעֲבָר־בָּ֑הּ אַחְאָ֞ב הָלַ֨ךְ בְּדֶ֤רֶךְ אֶחָד֙ לְבַדּ֔וֹ וְעֹֽבַדְיָ֛הוּ הָלַ֥ךְ בְּדֶרֶךְ־אֶחָ֖ד לְבַדּֽוֹ׃ </span></p>
 <p align="RIGHT"><span lang="he">‎<a name="007">7</a> ‏וַיְהִ֤י עֹבַדְיָ֙הוּ֙ בַּדֶּ֔רֶךְ וְהִנֵּ֥ה אֵלִיָּ֖הוּ לִקְרָאת֑וֹ וַיַּכִּרֵ֙הוּ֙ וַיִּפֹּ֣ל עַל־פָּנָ֔יו וַיֹּ֕אמֶר הַאַתָּ֥ה זֶ֖ה אֲדֹנִ֥י אֵלִיָּֽהוּ׃ </span></p>
 <p align="RIGHT"><span lang="he">‎<a name="008">8</a> ‏וַיֹּ֥אמֶר ל֖וֹ אָ֑נִי לֵ֛ךְ אֱמֹ֥ר לַאדֹנֶ֖יךָ הִנֵּ֥ה אֵלִיָּֽהוּ׃ </span></p>
 <p align="RIGHT"><span lang="he">‎<a name="009">9</a> ‏וַיֹּ֖אמֶר מֶ֣ה חָטָ֑אתִי כִּֽי־אַתָּ֞ה נֹתֵ֧ן אֶֽת־עַבְדְּךָ֛ בְּיַד־אַחְאָ֖ב לַהֲמִיתֵֽנִי׃ </span></p>
 <p align="RIGHT"><span lang="he">‎<a name="010">10</a> ‏חַ֣י׀ יְהוָ֣ה אֱלֹהֶ֗יךָ אִם־יֶשׁ־גּ֤וֹי וּמַמְלָכָה֙ אֲ֠שֶׁר לֹֽא־שָׁלַ֨ח אֲדֹנִ֥י שָׁם֙ לְבַקֶּשְׁךָ֔ וְאָמְר֖וּ אָ֑יִן וְהִשְׁבִּ֤יעַ אֶת־הַמַּמְלָכָה֙ וְאֶת־הַגּ֔וֹי כִּ֖י לֹ֥א יִמְצָאֶֽכָּה׃ </span></p>
 <p align="RIGHT"><span lang="he">‎<a name="011">11</a> ‏וְעַתָּ֖ה אַתָּ֣ה אֹמֵ֑ר לֵ֛ךְ אֱמֹ֥ר לַאדֹנֶ֖יךָ הִנֵּ֥ה אֵלִיָּֽהוּ׃ </span></p>
 <p align="RIGHT"><span lang="he">‎<a name="012">12</a> ‏וְהָיָ֞ה אֲנִ֣י׀ אֵלֵ֣ךְ מֵאִתָּ֗ךְ וְר֨וּחַ יְהוָ֤ה׀ יִֽשָּׂאֲךָ֙ עַ֚ל אֲשֶׁ֣ר לֹֽא־אֵדָ֔ע וּבָ֨אתִי לְהַגִּ֧יד לְאַחְאָ֛ב וְלֹ֥א יִֽמְצָאֲךָ֖ וַהֲרָגָ֑נִי וְעַבְדְּךָ֛ יָרֵ֥א אֶת־יְהוָ֖ה מִנְּעֻרָֽי׃ </span></p>
 <p align="RIGHT"><span lang="he">‎<a name="013">13</a> ‏הֲלֹֽא־הֻגַּ֤ד לַֽאדֹנִי֙ אֵ֣ת אֲשֶׁר־עָשִׂ֔יתִי בַּהֲרֹ֣ג אִיזֶ֔בֶל אֵ֖ת נְבִיאֵ֣י יְהוָ֑ה וָאַחְבִּא֩ מִנְּבִיאֵ֨י יְהוָ֜ה מֵ֣אָה אִ֗ישׁ חֲמִשִּׁ֨ים חֲמִשִּׁ֥ים אִישׁ֙ בַּמְּעָרָ֔ה וָאֲכַלְכְּלֵ֖ם לֶ֥חֶם וָמָֽיִם׃ </span></p>
 <p align="RIGHT"><span lang="he">‎<a name="014">14</a> ‏וְעַתָּה֙ אַתָּ֣ה אֹמֵ֔ר לֵ֛ךְ אֱמֹ֥ר לַֽאדֹנֶ֖יךָ הִנֵּ֣ה אֵלִיָּ֑הוּ וַהֲרָגָֽנִי׃ ס</span></p>
 <p align="RIGHT"><span lang="he">‎<a name="015">15</a> ‏וַיֹּ֙אמֶר֙ אֵֽלִיָּ֔הוּ חַ֚י יְהוָ֣ה צְבָא֔וֹת אֲשֶׁ֥ר עָמַ֖דְתִּי לְפָנָ֑יו כִּ֥י הַיּ֖וֹם אֵרָאֶ֥ה אֵלָֽיו׃ </span></p>
 <p align="RIGHT"><span lang="he">‎<a name="016">16</a> ‏וַיֵּ֧לֶךְ עֹבַדְיָ֛הוּ לִקְרַ֥את אַחְאָ֖ב וַיַּגֶּד־ל֑וֹ וַיֵּ֥לֶךְ אַחְאָ֖ב לִקְרַ֥את אֵלִיָּֽהוּ׃ </span></p>
 <p align="RIGHT"><span lang="he">‎<a name="017">17</a> ‏וַיְהִ֛י כִּרְא֥וֹת אַחְאָ֖ב אֶת־אֵלִיָּ֑הוּ וַיֹּ֤אמֶר אַחְאָב֙ אֵלָ֔יו הַאַתָּ֥ה זֶ֖ה עֹכֵ֥ר יִשְׂרָאֵֽל׃ </span></p>
 <p align="RIGHT"><span lang="he">‎<a name="018">18</a> ‏וַיֹּ֗אמֶר לֹ֤א עָכַ֙רְתִּי֙ אֶת־יִשְׂרָאֵ֔ל כִּ֥י אִם־אַתָּ֖ה וּבֵ֣ית אָבִ֑יךָ בַּֽעֲזָבְכֶם֙ אֶת־מִצְוֹ֣ת יְהוָ֔ה וַתֵּ֖לֶךְ אַחֲרֵ֥י הַבְּעָלִֽים׃ </span></p>
 <p align="RIGHT"><span lang="he">‎<a name="019">19</a> ‏וְעַתָּ֗ה שְׁלַ֨ח קְבֹ֥ץ אֵלַ֛י אֶת־כָּל־יִשְׂרָאֵ֖ל אֶל־הַ֣ר הַכַּרְמֶ֑ל וְאֶת־נְבִיאֵ֨י הַבַּ֜עַל אַרְבַּ֧ע מֵא֣וֹת וַחֲמִשִּׁ֗ים וּנְבִיאֵ֤י הָֽאֲשֵׁרָה֙ אַרְבַּ֣ע מֵא֔וֹת אֹכְלֵ֖י שֻׁלְחַ֥ן אִיזָֽבֶל׃ </span></p>
 <p align="RIGHT"><span lang="he">‎<a name="020">20</a> ‏וַיִּשְׁלַ֥ח אַחְאָ֖ב בְּכָל־בְּנֵ֣י יִשְׂרָאֵ֑ל וַיִּקְבֹּ֥ץ אֶת־הַנְּבִיאִ֖ים אֶל־הַ֥ר הַכַּרְמֶֽל׃ </span></p>
 <p align="RIGHT"><span lang="he">‎<a name="021">21</a> ‏וַיִּגַּ֨שׁ אֵלִיָּ֜הוּ אֶל־כָּל־הָעָ֗ם וַיֹּ֙אמֶר֙ עַד־מָתַ֞י אַתֶּ֣ם פֹּסְחִים֮ עַל־שְׁתֵּ֣י הַסְּעִפִּים֒ אִם־יְהוָ֤ה הָֽאֱלֹהִים֙ לְכ֣וּ אַחֲרָ֔יו וְאִם־הַבַּ֖עַל לְכ֣וּ אַחֲרָ֑יו וְלֹֽא־עָנ֥וּ הָעָ֛ם אֹת֖וֹ דָּבָֽר׃ </span></p>
 <p align="RIGHT"><span lang="he">‎<a name="022">22</a> ‏וַיֹּ֤אמֶר אֵלִיָּ֙הוּ֙ אֶל־הָעָ֔ם אֲנִ֞י נוֹתַ֧רְתִּי נָבִ֛יא לַיהוָ֖ה לְבַדִּ֑י וּנְבִיאֵ֣י הַבַּ֔עַל אַרְבַּע־מֵא֥וֹת וַחֲמִשִּׁ֖ים אִֽישׁ׃ </span></p>
 <p align="RIGHT"><span lang="he">‎<a name="023">23</a> ‏וְיִתְּנוּ־לָ֜נוּ שְׁנַ֣יִם פָּרִ֗ים וְיִבְחֲר֣וּ לָהֶם֩ הַפָּ֨ר הָאֶחָ֜ד וִֽינַתְּחֻ֗הוּ וְיָשִׂ֙ימוּ֙ עַל־הָ֣עֵצִ֔ים וְאֵ֖שׁ לֹ֣א יָשִׂ֑ימוּ וַאֲנִ֞י אֶעֱשֶׂ֣ה׀ אֶת־הַפָּ֣ר הָאֶחָ֗ד וְנָֽתַתִּי֙ עַל־הָ֣עֵצִ֔ים וְאֵ֖שׁ לֹ֥א אָשִֽׂים׃ </span></p>
 <p align="RIGHT"><span lang="he">‎<a name="024">24</a> ‏וּקְרָאתֶ֞ם בְּשֵׁ֣ם אֱלֹֽהֵיכֶ֗ם וַֽאֲנִי֙ אֶקְרָ֣א בְשֵׁם־יְהוָ֔ה וְהָיָ֧ה הָאֱלֹהִ֛ים אֲשֶׁר־יַעֲנֶ֥ה בָאֵ֖שׁ ה֣וּא הָאֱלֹהִ֑ים וַיַּ֧עַן כָּל־הָעָ֛ם וַיֹּאמְר֖וּ ט֥וֹב הַדָּבָֽר׃ </span></p>
 <p align="RIGHT"><span lang="he">‎<a name="025">25</a> ‏וַיֹּ֨אמֶר אֵלִיָּ֜הוּ לִנְבִיאֵ֣י הַבַּ֗עַל בַּחֲר֨וּ לָכֶ֜ם הַפָּ֤ר הָֽאֶחָד֙ וַעֲשׂ֣וּ רִאשֹׁנָ֔ה כִּ֥י אַתֶּ֖ם הָרַבִּ֑ים וְקִרְאוּ֙ בְּשֵׁ֣ם אֱלֹהֵיכֶ֔ם וְאֵ֖שׁ לֹ֥א תָשִֽׂימוּ׃ </span></p>
 <p align="RIGHT"><span lang="he">‎<a name="026">26</a> ‏וַ֠יִּקְחוּ אֶת־הַפָּ֨ר אֲשֶׁר־נָתַ֣ן לָהֶם֮ וַֽיַּעֲשׂוּ֒ וַיִּקְרְא֣וּ בְשֵׁם־הַ֠בַּעַל מֵהַבֹּ֨קֶר וְעַד־הַצָּהֳרַ֤יִם לֵאמֹר֙ הַבַּ֣עַל עֲנֵ֔נוּ וְאֵ֥ין ק֖וֹל וְאֵ֣ין עֹנֶ֑ה וַֽיְפַסְּח֔וּ עַל־הַמִּזְבֵּ֖חַ אֲשֶׁ֥ר עָשָֽׂה׃ </span></p>
 <p align="RIGHT"><span lang="he">‎<a name="027">27</a> ‏וַיְהִ֨י בַֽצָּהֳרַ֜יִם וַיְהַתֵּ֧ל בָּהֶ֣ם אֵלִיָּ֗הוּ וַיֹּ֙אמֶר֙ קִרְא֤וּ בְקוֹל־גָּדוֹל֙ כִּֽי־אֱלֹהִ֣ים ה֔וּא כִּ֣י שִׂ֧יחַ וְכִֽי־שִׂ֛יג ל֖וֹ וְכִֽי־דֶ֣רֶךְ ל֑וֹ אוּלַ֛י יָשֵׁ֥ן ה֖וּא וְיִקָֽץ׃ </span></p>
 <p align="RIGHT"><span lang="he">‎<a name="028">28</a> ‏וַֽיִּקְרְאוּ֙ בְּק֣וֹל גָּד֔וֹל וַיִּתְגֹּֽדְדוּ֙ כְּמִשְׁפָּטָ֔ם בַּחֲרָב֖וֹת וּבָֽרְמָחִ֑ים עַד־שְׁפָךְ־דָּ֖ם עֲלֵיהֶֽם׃ </span></p>
 <p align="RIGHT"><span lang="he">‎<a name="029">29</a> ‏וַֽיְהִי֙ כַּעֲבֹ֣ר הַֽצָּהֳרַ֔יִם וַיִּֽתְנַבְּא֔וּ עַ֖ד לַעֲל֣וֹת הַמִּנְחָ֑ה וְאֵֽין־ק֥וֹל וְאֵין־עֹנֶ֖ה וְאֵ֥ין קָֽשֶׁב׃ </span></p>
 <p align="RIGHT"><span lang="he">‎<a name="030">30</a> ‏וַיֹּ֨אמֶר אֵלִיָּ֤הוּ לְכָל־הָעָם֙ גְּשׁ֣וּ אֵלַ֔י וַיִּגְּשׁ֥וּ כָל־הָעָ֖ם אֵלָ֑יו וַיְרַפֵּ֛א אֶת־מִזְבַּ֥ח יְהוָ֖ה הֶהָרֽוּס׃ </span></p>
 <p align="RIGHT"><span lang="he">‎<a name="031">31</a> ‏וַיִּקַּ֣ח אֵלִיָּ֗הוּ שְׁתֵּ֤ים עֶשְׂרֵה֙ אֲבָנִ֔ים כְּמִסְפַּ֖ר שִׁבְטֵ֣י בְנֵֽי־יַעֲקֹ֑ב אֲשֶׁר֩ הָיָ֨ה דְבַר־יְהוָ֤ה אֵלָיו֙ לֵאמֹ֔ר יִשְׂרָאֵ֖ל יִהְיֶ֥ה שְׁמֶֽךָ׃ </span></p>
 <p align="RIGHT"><span lang="he">‎<a name="032">32</a> ‏וַיִּבְנֶ֧ה אֶת־הָאֲבָנִ֛ים מִזְבֵּ֖חַ בְּשֵׁ֣ם יְהוָ֑ה וַיַּ֣עַשׂ תְּעָלָ֗ה כְּבֵית֙ סָאתַ֣יִם זֶ֔רַע סָבִ֖יב לַמִּזְבֵּֽחַ׃ </span></p>
 <p align="RIGHT"><span lang="he">‎<a name="033">33</a> ‏וַֽיַּעֲרֹ֖ךְ אֶת־הָֽעֵצִ֑ים וַיְנַתַּח֙ אֶת־הַפָּ֔ר וַיָּ֖שֶׂם עַל־הָעֵצִֽים׃ </span></p>
 <p align="RIGHT"><span lang="he">‎<a name="034">34</a> ‏וַיֹּ֗אמֶר מִלְא֨וּ אַרְבָּעָ֤ה כַדִּים֙ מַ֔יִם וְיִֽצְק֥וּ עַל־הָעֹלָ֖ה וְעַל־הָעֵצִ֑ים וַיֹּ֤אמֶר שְׁנוּ֙ וַיִּשְׁנ֔וּ וַיֹּ֥אמֶר שַׁלֵּ֖שׁוּ וַיְשַׁלֵּֽשׁוּ׃ </span></p>
 <p align="RIGHT"><span lang="he">‎<a name="035">35</a> ‏וַיֵּלְכ֣וּ הַמַּ֔יִם סָבִ֖יב לַמִּזְבֵּ֑חַ וְגַ֥ם אֶת־הַתְּעָלָ֖ה מִלֵּא־מָֽיִם׃ </span></p>
 <p align="RIGHT"><span lang="he">‎<a name="036">36</a> ‏וַיְהִ֣י׀ בַּעֲל֣וֹת הַמִּנְחָ֗ה וַיִּגַּ֞שׁ אֵלִיָּ֣הוּ הַנָּבִיא֮ וַיֹּאמַר֒ יְהוָ֗ה אֱלֹהֵי֙ אַבְרָהָם֙ יִצְחָ֣ק וְיִשְׂרָאֵ֔ל הַיּ֣וֹם יִוָּדַ֗ע כִּֽי־אַתָּ֧ה אֱלֹהִ֛ים בְּיִשְׂרָאֵ֖ל וַאֲנִ֣י עַבְדֶּ֑ךָ <font color="brown">ובדבריך</font> <font color="blue">וּבִדְבָרְךָ֣</font> עָשִׂ֔יתִי אֵ֥ת כָּל־הַדְּבָרִ֖ים הָאֵֽלֶּה׃ </span></p>
 <p align="RIGHT"><span lang="he">‎<a name="037">37</a> ‏עֲנֵ֤נִי יְהוָה֙ עֲנֵ֔נִי וְיֵֽדְעוּ֙ הָעָ֣ם הַזֶּ֔ה כִּֽי־אַתָּ֥ה יְהוָ֖ה הָאֱלֹהִ֑ים וְאַתָּ֛ה הֲסִבֹּ֥תָ אֶת־לִבָּ֖ם אֲחֹרַנִּֽית׃ </span></p>
 <p align="RIGHT"><span lang="he">‎<a name="038">38</a> ‏וַתִּפֹּ֣ל אֵשׁ־יְהוָ֗ה וַתֹּ֤אכַל אֶת־הָֽעֹלָה֙ וְאֶת־הָ֣עֵצִ֔ים וְאֶת־הָאֲבָנִ֖ים וְאֶת־הֶעָפָ֑ר וְאֶת־הַמַּ֥יִם אֲשֶׁר־בַּתְּעָלָ֖ה לִחֵֽכָה׃ </span></p>
 <p align="RIGHT"><span lang="he">‎<a name="039">39</a> ‏וַיַּרְא֙ כָּל־הָעָ֔ם וַֽיִּפְּל֖וּ עַל־פְּנֵיהֶ֑ם וַיֹּ֣אמְר֔וּ יְהוָה֙ ה֣וּא הָאֱלֹהִ֔ים יְהוָ֖ה ה֥וּא הָאֱלֹהִֽים׃ </span></p>
 <p align="RIGHT"><span lang="he">‎<a name="040">40</a> ‏וַיֹּאמֶר֩ אֵלִיָּ֨הוּ לָהֶ֜ם תִּפְשׂ֣וּ׀ אֶת־נְבִיאֵ֣י הַבַּ֗עַל אִ֛ישׁ אַל־יִמָּלֵ֥ט מֵהֶ֖ם וַֽיִּתְפְּשׂ֑וּם וַיּוֹרִדֵ֤ם אֵלִיָּ֙הוּ֙ אֶל־נַ֣חַל קִישׁ֔וֹן וַיִּשְׁחָטֵ֖ם שָֽׁם׃ </span></p>
 <p align="RIGHT"><span lang="he">‎<a name="041">41</a> ‏וַיֹּ֤אמֶר אֵלִיָּ֙הוּ֙ לְאַחְאָ֔ב עֲלֵ֖ה אֱכֹ֣ל וּשְׁתֵ֑ה כִּי־ק֖וֹל הֲמ֥וֹן הַגָּֽשֶׁם׃ </span></p>
 <p align="RIGHT"><span lang="he">‎<a name="042">42</a> ‏וַיַּעֲלֶ֥ה אַחְאָ֖ב לֶאֱכֹ֣ל וְלִשְׁתּ֑וֹת וְאֵ֨לִיָּ֜הוּ עָלָ֨ה אֶל־רֹ֤אשׁ הַכַּרְמֶל֙ וַיִּגְהַ֣ר אַ֔רְצָה וַיָּ֥שֶׂם פָּנָ֖יו בֵּ֥ין <font color="brown">ברכו</font> <font color="blue">בִּרְכָּֽיו׃</font> </span></p>
 <p align="RIGHT"><span lang="he">‎<a name="043">43</a> ‏וַיֹּ֣אמֶר אֶֽל־נַעֲר֗וֹ עֲלֵֽה־נָא֙ הַבֵּ֣ט דֶּֽרֶךְ־יָ֔ם וַיַּ֙עַל֙ וַיַּבֵּ֔ט וַיֹּ֖אמֶר אֵ֣ין מְא֑וּמָה וַיֹּ֕אמֶר שֻׁ֖ב שֶׁ֥בַע פְּעָמִֽים׃ </span></p>
 <p align="RIGHT"><span lang="he">‎<a name="044">44</a> ‏וַֽיְהִי֙ בַּשְּׁבִעִ֔ית וַיֹּ֗אמֶר הִנֵּה־עָ֛ב קְטַנָּ֥ה כְּכַף־אִ֖ישׁ עֹלָ֣ה מִיָּ֑ם וַיֹּ֗אמֶר עֲלֵ֨ה אֱמֹ֤ר אֶל־אַחְאָב֙ אֱסֹ֣ר וָרֵ֔ד וְלֹ֥א יַעַצָרְכָ֖ה הַגָּֽשֶׁם׃ </span></p>
 <p align="RIGHT"><span lang="he">‎<a name="045">45</a> ‏וַיְהִ֣י׀ עַד־כֹּ֣ה וְעַד־כֹּ֗ה וְהַשָּׁמַ֙יִם֙ הִֽתְקַדְּרוּ֙ עָבִ֣ים וְר֔וּחַ וַיְהִ֖י גֶּ֣שֶׁם גָּד֑וֹל וַיִּרְכַּ֥ב אַחְאָ֖ב וַיֵּ֥לֶךְ יִזְרְעֶֽאלָה׃ </span></p>
 <p align="RIGHT"><span lang="he">‎<a name="046">46</a> ‏וְיַד־יְהוָ֗ה הָֽיְתָה֙ אֶל־אֵ֣לִיָּ֔הוּ וַיְשַׁנֵּ֖ס מָתְנָ֑יו וַיָּ֙רָץ֙ לִפְנֵ֣י אַחְאָ֔ב עַד־בֹּאֲכָ֖ה יִזְרְעֶֽאלָה׃ </span></p>
 </td>
 <td width="50%">
 <p>1 wayəhî yāmîm rabîm ûḏəḇar-yəhwâ hāyâ ’el-’ēlîyâû baššānâ haššəlîšîṯ lē’mōr lēḵə hērā’ēh ’el-’<sup>a</sup>ḥə’āḇ wə’etənâ māṭār ‘al-pənê hā’ăḏāmâ: </p>
 <p>2 wayyēleḵə ’ēlîyâû ləhērā’wōṯ ’el-’<sup>a</sup>ḥə’āḇ wəhārā‘āḇ ḥāzāq bəšōmərwōn: </p>
 <p>3 wayyiqərā’ ’<sup>a</sup>ḥə’āḇ ’el-‘ōḇaḏəyâû ’ăšer ‘al-habāyiṯ wə‘ōḇaḏəyâû hāyâ yārē’ ’eṯ-yəhwâ mə’ōḏ: </p>
 <p>4 wayəhî bəhaḵərîṯ ’îzeḇel ’ēṯ nəḇî’ê yəhwâ wayyiqq<sup>a</sup>ḥ ‘ōḇaḏəyâû mē’â nəḇi’îm wayy<sup>a</sup>ḥəbî’ēm ḥămiššîm ’îš bammə‘ārâ wəḵiləkəlām leḥem wāmāyim: </p>
 <p>5 wayyō’mer ’<sup>a</sup>ḥə’āḇ ’el-‘ōḇaḏəyâû lēḵə bā’āreṣ ’el-kāl-m<sup>a</sup>‘əyənê hammayim wə’el kāl-hannəḥālîm ’ûlay| niməṣā’ ḥāṣîr ûnəḥayyeh sûs wāfereḏ wəlwō’ naḵərîṯ mēhabəhēmâ: </p>
 <p>6 wayəḥalləqû lâem ’eṯ-hā’āreṣ l<sup>a</sup>‘ăḇār-bāh ’<sup>a</sup>ḥə’āḇ hālaḵə bəḏereḵə ’eḥāḏ ləḇadwō wə‘ōḇaḏəyâû hālaḵə bəḏereḵə-’eḥāḏ ləḇadwō: </p>
 <p>7 wayəhî ‘ōḇaḏəyâû badereḵə wəhinnēh ’ēlîyâû liqərā’ṯwō wayyakirēhû wayyipōl ‘al-pānāyw wayyō’mer ha’atâ zeh ’ăḏōnî ’ēlîyâû: </p>
 <p>8 wayyō’mer lwō ’ānî lēḵə ’ĕmōr la’ḏōneyḵā hinnēh ’ēlîyâû: </p>
 <p>9 wayyō’mer meh ḥāṭā’ṯî kî-’atâ nōṯēn ’eṯ-‘aḇədəḵā bəyaḏ-’<sup>a</sup>ḥə’āḇ lahămîṯēnî: </p>
 <p>10 ḥay| yəhwâ ’ĕlōheyḵā ’im-yeš-gwōy ûmaməlāḵâ ’ăšer lō’-šāl<sup>a</sup>ḥ ’ăḏōnî šām ləḇaqqešəḵā wə’āmərû ’āyin wəhišəbî‘a ’eṯ-hammaməlāḵâ wə’eṯ-hagwōy kî lō’ yiməṣā’ekâ: </p>
 <p>11 wə‘atâ ’atâ ’ōmēr lēḵə ’ĕmōr la’ḏōneyḵā hinnēh ’ēlîyâû: </p>
 <p>12 wəhāyâ ’ănî| ’ēlēḵə mē’itāḵə wərûḥa yəhwâ| yiśśā’ăḵā ‘al ’ăšer lō’-’ēḏā‘ ûḇā’ṯî ləhagîḏ lə’<sup>a</sup>ḥə’āḇ wəlō’ yiməṣā’ăḵā wahărāḡānî wə‘aḇədəḵā yārē’ ’eṯ-yəhwâ minnə‘urāy: </p>
 <p>13 hălō’-hugaḏ la’ḏōnî ’ēṯ ’ăšer-‘āśîṯî bahărōḡ ’îzeḇel ’ēṯ nəḇî’ê yəhwâ wā’<sup>a</sup>ḥəbi’ minnəḇî’ê yəhwâ mē’â ’îš ḥămiššîm ḥămiššîm ’îš bammə‘ārâ wā’ăḵaləkəlēm leḥem wāmāyim: </p>
 <p>14 wə‘atâ ’atâ ’ōmēr lēḵə ’ĕmōr la’ḏōneyḵā hinnēh ’ēlîyâû wahărāḡānî: s</p>
 <p>15 wayyō’mer ’ēlîyâû ḥay yəhwâ ṣəḇā’wōṯ ’ăšer ‘āmaḏətî ləfānāyw kî hayywōm ’ērā’eh ’ēlāyw: </p>
 <p>16 wayyēleḵə ‘ōḇaḏəyâû liqəra’ṯ ’<sup>a</sup>ḥə’āḇ wayyageḏ-lwō wayyēleḵə ’<sup>a</sup>ḥə’āḇ liqəra’ṯ ’ēlîyâû: </p>
 <p>17 wayəhî kirə’wōṯ ’<sup>a</sup>ḥə’āḇ ’eṯ-’ēlîyâû wayyō’mer ’<sup>a</sup>ḥə’āḇ ’ēlāyw ha’atâ zeh ‘ōḵēr yiśərā’ēl: </p>
 <p>18 wayyō’mer lō’ ‘āḵarətî ’eṯ-yiśərā’ēl kî ’im-’atâ ûḇêṯ ’āḇîḵā b<sup>a</sup>‘ăzāḇəḵem ’eṯ-miṣəwōṯ yəhwâ watēleḵə ’<sup>a</sup>ḥărê habə‘ālîm: </p>
 <p>19 wə‘atâ šəl<sup>a</sup>ḥ qəḇōṣ ’ēlay ’eṯ-kāl-yiśərā’ēl ’el-har hakarəmel wə’eṯ-nəḇî’ê hab<sup>a</sup>‘al ’arəb<sup>a</sup>‘ mē’wōṯ w<sup>a</sup>ḥămiššîm ûnəḇî’ê hā’ăšērâ ’arəb<sup>a</sup>‘ mē’wōṯ ’ōḵəlê šuləḥan ’îzāḇel: </p>
 <p>20 wayyišəl<sup>a</sup>ḥ ’<sup>a</sup>ḥə’āḇ bəḵāl-bənê yiśərā’ēl wayyiqəbōṣ ’eṯ-hannəḇî’îm ’el-har hakarəmel: </p>
 <p>21 wayyigaš ’ēlîyâû ’el-kāl-hā‘ām wayyō’mer ‘aḏ-māṯay ’atem pōsəḥîm ‘al-šətê hassə‘ipîm ’im-yəhwâ hā’ĕlōhîm ləḵû ’<sup>a</sup>ḥărāyw wə’im-hab<sup>a</sup>‘al ləḵû ’<sup>a</sup>ḥărāyw wəlō’-‘ānû hā‘ām ’ōṯwō dāḇār: </p>
 <p>22 wayyō’mer ’ēlîyâû ’el-hā‘ām ’ănî nwōṯarətî nāḇî’ layhwâ ləḇadî ûnəḇî’ê hab<sup>a</sup>‘al ’arəb<sup>a</sup>‘-mē’wōṯ w<sup>a</sup>ḥămiššîm ’îš: </p>
 <p>23 wəyitənû-lānû šənayim pārîm wəyiḇəḥărû lâem hapār hā’eḥāḏ wînatəḥuhû wəyāśîmû ‘al-hā‘ēṣîm wə’ēš lō’ yāśîmû wa’ănî ’e‘ĕśeh| ’eṯ-hapār hā’eḥāḏ wənāṯatî ‘al-hā‘ēṣîm wə’ēš lō’ ’āśîm: </p>
 <p>24 ûqərā’ṯem bəšēm ’ĕlōhêḵem wa’ănî ’eqərā’ ḇəšēm-yəhwâ wəhāyâ hā’ĕlōhîm ’ăšer-y<sup>a</sup>‘ăneh ḇā’ēš hû’ hā’ĕlōhîm wayy<sup>a</sup>‘an kāl-hā‘ām wayyō’mərû ṭwōḇ hadāḇār: </p>
 <p>25 wayyō’mer ’ēlîyâû linəḇî’ê hab<sup>a</sup>‘al b<sup>a</sup>ḥărû lāḵem hapār hā’eḥāḏ w<sup>a</sup>‘ăśû ri’šōnâ kî ’atem hārabîm wəqirə’û bəšēm ’ĕlōhêḵem wə’ēš lō’ ṯāśîmû: </p>
 <p>26 wayyiqəḥû ’eṯ-hapār ’ăšer-nāṯan lâem wayy<sup>a</sup>‘ăśû wayyiqərə’û ḇəšēm-hab<sup>a</sup>‘al mēhabōqer wə‘aḏ-haṣṣâŏrayim lē’mōr hab<sup>a</sup>‘al ‘ănēnû wə’ên qwōl wə’ên ‘ōneh wayəfassəḥû ‘al-hammizəbēḥa ’ăšer ‘āśâ: </p>
 <p>27 wayəhî ḇaṣṣâŏrayim wayəhatēl bâem ’ēlîyâû wayyō’mer qirə’û ḇəqwōl-gāḏwōl kî-’ĕlōhîm hû’ kî śîḥa wəḵî-śîḡ lwō wəḵî-ḏereḵə lwō ’ûlay yāšēn hû’ wəyiqāṣ: </p>
 <p>28 wayyiqərə’û bəqwōl gāḏwōl wayyiṯəgōḏəḏû kəmišəpāṭām b<sup>a</sup>ḥărāḇwōṯ ûḇārəmāḥîm ‘aḏ-šəfāḵə-dām ‘ălêhem: </p>
 <p>29 wayəhî k<sup>a</sup>‘ăḇōr haṣṣâŏrayim wayyiṯənabə’û ‘aḏ l<sup>a</sup>‘ălwōṯ hamminəḥâ wə’ên-qwōl wə’ên-‘ōneh wə’ên qāšeḇ: </p>
 <p>30 wayyō’mer ’ēlîyâû ləḵāl-hā‘ām gəšû ’ēlay wayyigəšû ḵāl-hā‘ām ’ēlāyw wayərapē’ ’eṯ-mizəb<sup>a</sup>ḥ yəhwâ hehārûs: </p>
 <p>31 wayyiqq<sup>a</sup>ḥ ’ēlîyâû šətêm ‘eśərēh ’ăḇānîm kəmisəpar šiḇəṭê ḇənê-y<sup>a</sup>‘ăqōḇ ’ăšer hāyâ ḏəḇar-yəhwâ ’ēlāyw lē’mōr yiśərā’ēl yihəyeh šəmeḵā: </p>
 <p>32 wayyiḇəneh ’eṯ-hā’ăḇānîm mizəbēḥa bəšēm yəhwâ wayy<sup>a</sup>‘aś tə‘ālâ kəḇêṯ sā’ṯayim zer<sup>a</sup>‘ sāḇîḇ lammizəbēḥa: </p>
 <p>33 wayy<sup>a</sup>‘ărōḵə ’eṯ-hā‘ēṣîm wayənat<sup>a</sup>ḥ ’eṯ-hapār wayyāśem ‘al-hā‘ēṣîm: </p>
 <p>34 wayyō’mer milə’û ’arəbā‘â ḵadîm mayim wəyiṣəqû ‘al-hā‘ōlâ wə‘al-hā‘ēṣîm wayyō’mer šənû wayyišənû wayyō’mer šallēšû wayəšallēšû: </p>
 <p>35 wayyēləḵû hammayim sāḇîḇ lammizəbēḥa wəḡam ’eṯ-hatə‘ālâ millē’-māyim: </p>
 <p>36 wayəhî| b<sup>a</sup>‘ălwōṯ hamminəḥâ wayyigaš ’ēlîyâû hannāḇî’ wayyō’mar yəhwâ ’ĕlōhê ’aḇərâām yiṣəḥāq wəyiśərā’ēl hayywōm yiûāḏ<sup>a</sup>‘ kî-’atâ ’ĕlōhîm bəyiśərā’ēl wa’ănî ‘aḇədeḵā <font color="brown">ûḇiḏəḇāreyḵā</font> <font color="blue">ûḇiḏəḇārəḵā</font> ‘āśîṯî ’ēṯ kāl-hadəḇārîm hā’ēlleh: </p>
 <p>37 ‘ănēnî yəhwâ ‘ănēnî wəyēḏə‘û hā‘ām hazzeh kî-’atâ yəhwâ hā’ĕlōhîm wə’atâ hăsibōṯā ’eṯ-libām ’ăḥōrannîṯ: </p>
 <p>38 watipōl ’ēš-yəhwâ watō’ḵal ’eṯ-hā‘ōlâ wə’eṯ-hā‘ēṣîm wə’eṯ-hā’ăḇānîm wə’eṯ-he‘āfār wə’eṯ-hammayim ’ăšer-batə‘ālâ liḥēḵâ: </p>
 <p>39 wayyarə’ kāl-hā‘ām wayyipəlû ‘al-pənêhem wayyō’mərû yəhwâ hû’ hā’ĕlōhîm yəhwâ hû’ hā’ĕlōhîm: </p>
 <p>40 wayyō’mer ’ēlîyâû lâem tifəśû| ’eṯ-nəḇî’ê hab<sup>a</sup>‘al ’îš ’al-yimmālēṭ mēhem wayyiṯəpəśûm wayywōriḏēm ’ēlîyâû ’el-n<sup>a</sup>ḥal qîšwōn wayyišəḥāṭēm šām: </p>
 <p>41 wayyō’mer ’ēlîyâû lə’<sup>a</sup>ḥə’āḇ ‘ălēh ’ĕḵōl ûšəṯēh kî-qwōl hămwōn hagāšem: </p>
 <p>42 wayy<sup>a</sup>‘ăleh ’<sup>a</sup>ḥə’āḇ le’ĕḵōl wəlišətwōṯ wə’ēlîyâû ‘ālâ ’el-rō’š hakarəmel wayyiḡəhar ’arəṣâ wayyāśem pānāyw bên <font color="brown">birəkāw</font> <font color="blue">birəkāyw:</font> </p>
 <p>43 wayyō’mer ’el-n<sup>a</sup>‘ărwō ‘ălēh-nā’ habēṭ dereḵə-yām wayy<sup>a</sup>‘al wayyabēṭ wayyō’mer ’ên mə’ûmâ wayyō’mer šuḇ šeḇ<sup>a</sup>‘ pə‘āmîm: </p>
 <p>44 wayəhî baššəḇi‘îṯ wayyō’mer hinnēh-‘āḇ qəṭannâ kəḵaf-’îš ‘ōlâ mîyām wayyō’mer ‘ălēh ’ĕmōr ’el-’<sup>a</sup>ḥə’āḇ ’ĕsōr wārēḏ wəlō’ y<sup>a</sup>‘aṣārəḵâ hagāšem: </p>
 <p>45 wayəhî| ‘aḏ-kōh wə‘aḏ-kōh wəhaššāmayim hiṯəqadərû ‘āḇîm wərûḥa wayəhî gešem gāḏwōl wayyirəkaḇ ’<sup>a</sup>ḥə’āḇ wayyēleḵə yizərə‘e’lâ: </p>
 <p>46 wəyaḏ-yəhwâ hāyəṯâ ’el-’ēlîyâû wayəšannēs māṯənāyw wayyārāṣ lifənê ’<sup>a</sup>ḥə’āḇ ‘aḏ-bō’ăḵâ yizərə‘e’lâ: </p>
 </td>
 </tr></table>
 <p></p><hr>
 <center>
 <a href="kg1019.htm">Next: 1 Kings (1 Melakhim) Chapter 19</a></center>
 </body>