<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/ch2017.htm">Polyglot</a> 
 <a href="../kjv/ch2017.htm">KJV</a> 
 <a href="../sep/ch2017.htm">Sep</a> 
 <a href="../vul/ch2017.htm">Vul</a> 
 
 <br>
 <br><a href="ch2.htm">2 Chronicles (2 Divrey Yamim) Index</a><br>
  
 <a href="ch2016.htm">Previous</a> 
 <a href="ch2018.htm">Next</a> 
 </center>
 <hr>
 
 <h3 align="CENTER">Tanach (Hebrew): 2 Chronicles (2 Divrey Yamim) Chapter 17</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיִּמְלֹ֛ךְ יְהוֹשָׁפָ֥ט בְּנ֖וֹ תַּחְתָּ֑יו וַיִּתְחַזֵּ֖ק עַל־יִשְׂרָאֵֽל׃ </span></p>
 <p align="RIGHT"><span lang="he">‎<a name="002">2</a> ‏וַיִּ֨תֶּן־חַ֔יִל בְּכָל־עָרֵ֥י יְהוּדָ֖ה הַבְּצֻר֑וֹת וַיִּתֵּ֤ן נְצִיבִים֙ בְּאֶ֣רֶץ יְהוּדָ֔ה וּבְעָרֵ֣י אֶפְרַ֔יִם אֲשֶׁ֥ר לָכַ֖ד אָסָ֥א אָבִֽיו׃ </span></p>
 <p align="RIGHT"><span lang="he">‎<a name="003">3</a> ‏וַיְהִ֥י יְהוָ֖ה עִם־יְהוֹשָׁפָ֑ט כִּ֣י הָלַ֗ךְ בְּדַרְכֵ֞י דָּוִ֤יד אָבִיו֙ הָרִ֣אשֹׁנִ֔ים וְלֹ֥א דָרַ֖שׁ לַבְּעָלִֽים׃ </span></p>
 <p align="RIGHT"><span lang="he">‎<a name="004">4</a> ‏כִּ֠י לֵֽאלֹהֵ֤י אָבִיו֙ דָּרָ֔שׁ וּבְמִצְוֹתָ֖יו הָלָ֑ךְ וְלֹ֖א כְּמַעֲשֵׂ֥ה יִשְׂרָאֵֽל׃ </span></p>
 <p align="RIGHT"><span lang="he">‎<a name="005">5</a> ‏וַיָּ֨כֶן יְהוָ֤ה אֶת־הַמַּמְלָכָה֙ בְּיָד֔וֹ וַיִּתְּנ֧וּ כָל־יְהוּדָ֛ה מִנְחָ֖ה לִיהוֹשָׁפָ֑ט וַֽיְהִי־ל֥וֹ עֹֽשֶׁר־וְכָב֖וֹד לָרֹֽב׃ </span></p>
 <p align="RIGHT"><span lang="he">‎<a name="006">6</a> ‏וַיִּגְבַּ֥הּ לִבּ֖וֹ בְּדַרְכֵ֣י יְהוָ֑ה וְע֗וֹד הֵסִ֛יר אֶת־הַבָּמ֥וֹת וְאֶת־הָאֲשֵׁרִ֖ים מִיהוּדָֽה׃ פ</span></p>
 <p align="RIGHT"><span lang="he">‎<a name="007">7</a> ‏וּבִשְׁנַ֨ת שָׁל֜וֹשׁ לְמָלְכ֗וֹ שָׁלַ֤ח לְשָׂרָיו֙ לְבֶן־חַ֙יִל֙ וּלְעֹבַדְיָ֣ה וְלִזְכַרְיָ֔ה וְלִנְתַנְאֵ֖ל וּלְמִיכָיָ֑הוּ לְלַמֵּ֖ד בְּעָרֵ֥י יְהוּדָֽה׃ </span></p>
 <p align="RIGHT"><span lang="he">‎<a name="008">8</a> ‏וְעִמָּהֶ֣ם הַלְוִיִּ֗ם שְֽׁמַֽעְיָ֡הוּ וּנְתַנְיָ֡הוּ וּזְבַדְיָ֡הוּ וַעֲשָׂהאֵ֡ל <font color="brown">ושמרימות</font> <font color="blue">וּשְׁמִֽירָמ֡וֹת</font> וִֽיהוֹנָתָן֩ וַאֲדֹ֨נִיָּ֧הוּ וְטֽוֹבִיָּ֛הוּ וְט֥וֹב אֲדוֹנִיָּ֖ה הַלְוִיִּ֑ם וְעִמָּהֶ֛ם אֱלִישָׁמָ֥ע וִֽיהוֹרָ֖ם הַכֹּהֲנִֽים׃ </span></p>
 <p align="RIGHT"><span lang="he">‎<a name="009">9</a> ‏וַֽיְלַמְּדוּ֙ בִּֽיהוּדָ֔ה וְעִ֨מָּהֶ֔ם סֵ֖פֶר תּוֹרַ֣ת יְהוָ֑ה וַיָּסֹ֙בּוּ֙ בְּכָל־עָרֵ֣י יְהוּדָ֔ה וַֽיְלַמְּד֖וּ בָּעָֽם׃ </span></p>
 <p align="RIGHT"><span lang="he">‎<a name="010">10</a> ‏וַיְהִ֣י׀ פַּ֣חַד יְהוָ֗ה עַ֚ל כָּל־מַמְלְכ֣וֹת הָֽאֲרָצ֔וֹת אֲשֶׁ֖ר סְבִיב֣וֹת יְהוּדָ֑ה וְלֹ֥א נִלְחֲמ֖וּ עִם־יְהוֹשָׁפָֽט׃ </span></p>
 <p align="RIGHT"><span lang="he">‎<a name="011">11</a> ‏וּמִן־פְּלִשְׁתִּ֗ים מְבִיאִ֧ים לִֽיהוֹשָׁפָ֛ט מִנְחָ֖ה וְכֶ֣סֶף מַשָּׂ֑א גַּ֣ם הָֽעַרְבִיאִ֗ים מְבִיאִ֥ים לוֹ֙ צֹ֕אן אֵילִ֔ים שִׁבְעַ֤ת אֲלָפִים֙ וּשְׁבַ֣ע מֵא֔וֹת וּתְיָשִׁ֕ים שִׁבְעַ֥ת אֲלָפִ֖ים וּשְׁבַ֥ע מֵאֽוֹת׃ פ</span></p>
 <p align="RIGHT"><span lang="he">‎<a name="012">12</a> ‏וַיְהִ֧י יְהוֹשָׁפָ֛ט הֹלֵ֥ךְ וְגָדֵ֖ל עַד־לְמָ֑עְלָה וַיִּ֧בֶן בִּֽיהוּדָ֛ה בִּירָנִיּ֖וֹת וְעָרֵ֥י מִסְכְּנֽוֹת׃ </span></p>
 <p align="RIGHT"><span lang="he">‎<a name="013">13</a> ‏וּמְלָאכָ֥ה רַבָּ֛ה הָ֥יָה ל֖וֹ בְּעָרֵ֣י יְהוּדָ֑ה וְאַנְשֵׁ֧י מִלְחָמָ֛ה גִּבּ֥וֹרֵי חַ֖יִל בִּירוּשָׁלִָֽם׃ </span></p>
 <p align="RIGHT"><span lang="he">‎<a name="014">14</a> ‏וְאֵ֥לֶּה פְקֻדָּתָ֖ם לְבֵ֣ית אֲבוֹתֵיהֶ֑ם לִֽיהוּדָה֙ שָׂרֵ֣י אֲלָפִ֔ים עַדְנָ֣ה הַשָּׂ֔ר וְעִמּוֹ֙ גִּבּ֣וֹרֵי חַ֔יִל שְׁלֹ֥שׁ מֵא֖וֹת אָֽלֶף׃ ס</span></p>
 <p align="RIGHT"><span lang="he">‎<a name="015">15</a> ‏וְעַל־יָד֖וֹ יְהוֹחָנָ֣ן הַשָּׂ֑ר וְעִמּ֕וֹ מָאתַ֥יִם וּשְׁמוֹנִ֖ים אָֽלֶף׃ ס</span></p>
 <p align="RIGHT"><span lang="he">‎<a name="016">16</a> ‏וְעַל־יָדוֹ֙ עֲמַסְיָ֣ה בֶן־זִכְרִ֔י הַמִּתְנַדֵּ֖ב לַיהוָ֑ה וְעִמּ֛וֹ מָאתַ֥יִם אֶ֖לֶף גִּבּ֥וֹר חָֽיִל׃ ס</span></p>
 <p align="RIGHT"><span lang="he">‎<a name="017">17</a> ‏וּמִ֨ן־בִּנְיָמִ֔ן גִּבּ֥וֹר חַ֖יִל אֶלְיָדָ֑ע וְעִמּ֛וֹ נֹֽשְׁקֵי־קֶ֥שֶׁת וּמָגֵ֖ן מָאתַ֥יִם אָֽלֶף׃ ס</span></p>
 <p align="RIGHT"><span lang="he">‎<a name="018">18</a> ‏וְעַל־יָד֖וֹ יְהוֹזָבָ֑ד וְעִמּ֛וֹ מֵאָֽה־וּשְׁמוֹנִ֥ים אֶ֖לֶף חֲלוּצֵ֥י צָבָֽא׃ ס</span></p>
 <p align="RIGHT"><span lang="he">‎<a name="019">19</a> ‏אֵ֖לֶּה הַמְשָׁרְתִ֣ים אֶת־הַמֶּ֑לֶךְ מִלְּבַ֞ד אֲשֶׁר־נָתַ֥ן הַמֶּ֛לֶךְ בְּעָרֵ֥י הַמִּבְצָ֖ר בְּכָל־יְהוּדָֽה׃ פ</span></p>
 </td>
 <td width="50%">
 <p>1 wayyiməlōḵə yəhwōšāfāṭ bənwō t<sup>a</sup>ḥətāyw wayyiṯəḥazzēq ‘al-yiśərā’ēl: </p>
 <p>2 wayyiten-ḥayil bəḵāl-‘ārê yəhûḏâ habəṣurwōṯ wayyitēn nəṣîḇîm bə’ereṣ yəhûḏâ ûḇə‘ārê ’efərayim ’ăšer lāḵaḏ ’āsā’ ’āḇîw: </p>
 <p>3 wayəhî yəhwâ ‘im-yəhwōšāfāṭ kî hālaḵə bəḏarəḵê dāwîḏ ’āḇîw hāri’šōnîm wəlō’ ḏāraš labə‘ālîm: </p>
 <p>4 kî lē’lōhê ’āḇîw dārāš ûḇəmiṣəwōṯāyw hālāḵə wəlō’ kəm<sup>a</sup>‘ăśēh yiśərā’ēl: </p>
 <p>5 wayyāḵen yəhwâ ’eṯ-hammaməlāḵâ bəyāḏwō wayyitənû ḵāl-yəhûḏâ minəḥâ lîhwōšāfāṭ wayəhî-lwō ‘ōšer-wəḵāḇwōḏ lārōḇ: </p>
 <p>6 wayyiḡəb<sup>a</sup>h libwō bəḏarəḵê yəhwâ wə‘wōḏ hēsîr ’eṯ-habāmwōṯ wə’eṯ-hā’ăšērîm mîhûḏâ: f</p>
 <p>7 ûḇišənaṯ šālwōš ləmāləḵwō šāl<sup>a</sup>ḥ ləśārāyw ləḇen-ḥayil ûlə‘ōḇaḏəyâ wəlizəḵarəyâ wəlinəṯanə’ēl ûləmîḵāyâû ləlammēḏ bə‘ārê yəhûḏâ: </p>
 <p>8 wə‘immâem haləwîyim šəm<sup>a</sup>‘əyâû ûnəṯanəyâû ûzəḇaḏəyâû w<sup>a</sup>‘ăśâ’ēl <font color="brown">ûšəmirîmwōṯ</font> <font color="blue">ûšəmîrāmwōṯ</font> wîhwōnāṯān wa’ăḏōnîyâû wəṭwōḇîyâû wəṭwōḇ ’ăḏwōnîyâ haləwîyim wə‘immâem ’ĕlîšāmā‘ wîhwōrām hakōhănîm: </p>
 <p>9 wayəlamməḏû bîhûḏâ wə‘immâem sēfer twōraṯ yəhwâ wayyāsōbû bəḵāl-‘ārê yəhûḏâ wayəlamməḏû bā‘ām: </p>
 <p>10 wayəhî| p<sup>a</sup>ḥaḏ yəhwâ ‘al kāl-mamələḵwōṯ hā’ărāṣwōṯ ’ăšer səḇîḇwōṯ yəhûḏâ wəlō’ niləḥămû ‘im-yəhwōšāfāṭ: </p>
 <p>11 ûmin-pəlišətîm məḇî’îm lîhwōšāfāṭ minəḥâ wəḵesef maśśā’ gam hā‘arəḇî’îm məḇî’îm lwō ṣō’n ’êlîm šiḇə‘aṯ ’ălāfîm ûšəḇ<sup>a</sup>‘ mē’wōṯ ûṯəyāšîm šiḇə‘aṯ ’ălāfîm ûšəḇ<sup>a</sup>‘ mē’wōṯ: f</p>
 <p>12 wayəhî yəhwōšāfāṭ hōlēḵə wəḡāḏēl ‘aḏ-ləmā‘əlâ wayyiḇen bîhûḏâ bîrānîywōṯ wə‘ārê misəkənwōṯ: </p>
 <p>13 ûməlā’ḵâ rabâ hāyâ lwō bə‘ārê yəhûḏâ wə’anəšê miləḥāmâ gibwōrê ḥayil bîrûšālāim: </p>
 <p>14 wə’ēlleh fəqudāṯām ləḇêṯ ’ăḇwōṯêhem lîhûḏâ śārê ’ălāfîm ‘aḏənâ haśśār wə‘immwō gibwōrê ḥayil šəlōš mē’wōṯ ’ālef: s</p>
 <p>15 wə‘al-yāḏwō yəhwōḥānān haśśār wə‘immwō mā’ṯayim ûšəmwōnîm ’ālef: s</p>
 <p>16 wə‘al-yāḏwō ‘ămasəyâ ḇen-ziḵərî hammiṯənadēḇ layhwâ wə‘immwō mā’ṯayim ’elef gibwōr ḥāyil: s</p>
 <p>17 ûmin-binəyāmin gibwōr ḥayil ’eləyāḏā‘ wə‘immwō nōšəqê-qešeṯ ûmāḡēn mā’ṯayim ’ālef: s</p>
 <p>18 wə‘al-yāḏwō yəhwōzāḇāḏ wə‘immwō mē’â-ûšəmwōnîm ’elef ḥălûṣê ṣāḇā’: s</p>
 <p>19 ’ēlleh haməšārəṯîm ’eṯ-hammeleḵə milləḇaḏ ’ăšer-nāṯan hammeleḵə bə‘ārê hammiḇəṣār bəḵāl-yəhûḏâ: f</p>
 </td>
 </tr></table>
 <p></p><hr>
 <center>
 <a href="ch2018.htm">Next: 2 Chronicles (2 Divrey Yamim) Chapter 18</a></center>
 </body>