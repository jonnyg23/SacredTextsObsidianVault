<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/sa1027.htm">Polyglot</a> 
 <a href="../kjv/sa1027.htm">KJV</a> 
 <a href="../sep/sa1027.htm">Sep</a> 
 <a href="../vul/sa1027.htm">Vul</a> 
 
 <br>
 <br><a href="sa1.htm">1 Samuel (1 Shmuel) Index</a><br>
  
 <a href="sa1026.htm">Previous</a> 
 <a href="sa1028.htm">Next</a> 
 </center>
 <hr>
 
 <h3 align="CENTER">Tanach (Hebrew): 1 Samuel (1 Shmuel) Chapter 27</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיֹּ֤אמֶר דָּוִד֙ אֶל־לִבּ֔וֹ עַתָּ֛ה אֶסָּפֶ֥ה יוֹם־אֶחָ֖ד בְּיַד־שָׁא֑וּל אֵֽין־לִ֨י ט֜וֹב כִּ֣י הִמָּלֵ֥ט אִמָּלֵ֣ט׀ אֶל־אֶ֣רֶץ פְּלִשְׁתִּ֗ים וְנוֹאַ֨שׁ מִמֶּ֤נִּי שָׁאוּל֙ לְבַקְשֵׁ֤נִי עוֹד֙ בְּכָל־גְּב֣וּל יִשְׂרָאֵ֔ל וְנִמְלַטְתִּ֖י מִיָּדֽוֹ׃ </span></p>
 <p align="RIGHT"><span lang="he">‎<a name="002">2</a> ‏וַיָּ֣קָם דָּוִ֔ד וַיַּעֲבֹ֣ר ה֔וּא וְשֵׁשׁ־מֵא֥וֹת אִ֖ישׁ אֲשֶׁ֣ר עִמּ֑וֹ אֶל־אָכִ֥ישׁ בֶּן־מָע֖וֹךְ מֶ֥לֶךְ גַּֽת׃ </span></p>
 <p align="RIGHT"><span lang="he">‎<a name="003">3</a> ‏וַיֵּשֶׁב֩ דָּוִ֨ד עִם־אָכִ֥ישׁ בְּגַ֛ת ה֥וּא וַאֲנָשָׁ֖יו אִ֣ישׁ וּבֵית֑וֹ דָּוִד֙ וּשְׁתֵּ֣י נָשָׁ֔יו אֲחִינֹ֙עַם֙ הַיִּזְרְעֵאלִ֔ית וַאֲבִיגַ֥יִל אֵֽשֶׁת־נָבָ֖ל הַֽכַּרְמְלִֽית׃ </span></p>
 <p align="RIGHT"><span lang="he">‎<a name="004">4</a> ‏וַיֻּגַּ֣ד לְשָׁא֔וּל כִּֽי־בָרַ֥ח דָּוִ֖ד גַּ֑ת וְלֹֽא־<font color="brown">יוסף</font> <font color="blue">יָסַ֥ף</font> ע֖וֹד לְבַקְשֽׁוֹ׃ ס</span></p>
 <p align="RIGHT"><span lang="he">‎<a name="005">5</a> ‏וַיֹּ֨אמֶר דָּוִ֜ד אֶל־אָכִ֗ישׁ אִם־נָא֩ מָצָ֨אתִי חֵ֤ן בְּעֵינֶ֙יךָ֙ יִתְּנוּ־לִ֣י מָק֗וֹם בְּאַחַ֛ת עָרֵ֥י הַשָּׂדֶ֖ה וְאֵ֣שְׁבָה שָּׁ֑ם וְלָ֨מָּה יֵשֵׁ֧ב עַבְדְּךָ֛ בְּעִ֥יר הַמַּמְלָכָ֖ה עִמָּֽךְ׃ </span></p>
 <p align="RIGHT"><span lang="he">‎<a name="006">6</a> ‏וַיִּתֶּן־ל֥וֹ אָכִ֛ישׁ בַּיּ֥וֹם הַה֖וּא אֶת־צִֽקְלָ֑ג לָכֵ֞ן הָיְתָ֤ה צִֽקְלַג֙ לְמַלְכֵ֣י יְהוּדָ֔ה עַ֖ד הַיּ֥וֹם הַזֶּֽה׃ פ</span></p>
 <p align="RIGHT"><span lang="he">‎<a name="007">7</a> ‏וַֽיְהִי֙ מִסְפַּ֣ר הַיָּמִ֔ים אֲשֶׁר־יָשַׁ֥ב דָּוִ֖ד בִּשְׂדֵ֣ה פְלִשְׁתִּ֑ים יָמִ֖ים וְאַרְבָּעָ֥ה חֳדָשִֽׁים׃ </span></p>
 <p align="RIGHT"><span lang="he">‎<a name="008">8</a> ‏וַיַּ֤עַל דָּוִד֙ וַֽאֲנָשָׁ֔יו וַֽיִּפְשְׁט֛וּ אֶל־הַגְּשׁוּרִ֥י <font color="brown">והגרזי</font> <font color="blue">וְהַגִּזְרִ֖י</font> וְהָעֲמָלֵקִ֑י כִּ֣י הֵ֜נָּה יֹשְׁב֤וֹת הָאָ֙רֶץ֙ אֲשֶׁ֣ר מֵֽעוֹלָ֔ם בּוֹאֲךָ֥ שׁ֖וּרָה וְעַד־אֶ֥רֶץ מִצְרָֽיִם׃ </span></p>
 <p align="RIGHT"><span lang="he">‎<a name="009">9</a> ‏וְהִכָּ֤ה דָוִד֙ אֶת־הָאָ֔רֶץ וְלֹ֥א יְחַיֶּ֖ה אִ֣ישׁ וְאִשָּׁ֑ה וְלָקַח֩ צֹ֨אן וּבָקָ֜ר וַחֲמֹרִ֤ים וּגְמַלִּים֙ וּבְגָדִ֔ים וַיָּ֖שָׁב וַיָּבֹ֥א אֶל־אָכִֽישׁ׃ </span></p>
 <p align="RIGHT"><span lang="he">‎<a name="010">10</a> ‏וַיֹּ֣אמֶר אָכִ֔ישׁ אַל־פְּשַׁטְתֶּ֖ם הַיּ֑וֹם וַיֹּ֣אמֶר דָּוִ֗ד עַל־נֶ֤גֶב יְהוּדָה֙ וְעַל־נֶ֣גֶב הַיַּרְחְמְאֵלִ֔י וְאֶל־נֶ֖גֶב הַקֵּינִֽי׃ </span></p>
 <p align="RIGHT"><span lang="he">‎<a name="011">11</a> ‏וְאִ֨ישׁ וְאִשָּׁ֜ה לֹֽא־יְחַיֶּ֣ה דָוִ֗ד לְהָבִ֥יא גַת֙ לֵאמֹ֔ר פֶּן־יַגִּ֥דוּ עָלֵ֖ינוּ לֵאמֹ֑ר כֹּֽה־עָשָׂ֤ה דָוִד֙ וְכֹ֣ה מִשְׁפָּט֔וֹ כָּל־הַ֨יָּמִ֔ים אֲשֶׁ֥ר יָשַׁ֖ב בִּשְׂדֵ֥ה פְלִשְׁתִּֽים׃ </span></p>
 <p align="RIGHT"><span lang="he">‎<a name="012">12</a> ‏וַיַּאֲמֵ֥ן אָכִ֖ישׁ בְּדָוִ֣ד לֵאמֹ֑ר הַבְאֵ֤שׁ הִבְאִישׁ֙ בְּעַמּ֣וֹ בְיִשְׂרָאֵ֔ל וְהָ֥יָה לִ֖י לְעֶ֥בֶד עוֹלָֽם׃ פ</span></p>
 </td>
 <td width="50%">
 <p>1 wayyō’mer dāwiḏ ’el-libwō ‘atâ ’essāfeh ywōm-’eḥāḏ bəyaḏ-šā’ûl ’ên-lî ṭwōḇ kî himmālēṭ ’immālēṭ| ’el-’ereṣ pəlišətîm wənwō’aš mimmennî šā’ûl ləḇaqəšēnî ‘wōḏ bəḵāl-gəḇûl yiśərā’ēl wəniməlaṭətî mîyāḏwō: </p>
 <p>2 wayyāqām dāwiḏ wayy<sup>a</sup>‘ăḇōr hû’ wəšēš-mē’wōṯ ’îš ’ăšer ‘immwō ’el-’āḵîš ben-mā‘wōḵə meleḵə gaṯ: </p>
 <p>3 wayyēšeḇ dāwiḏ ‘im-’āḵîš bəḡaṯ hû’ wa’ănāšāyw ’îš ûḇêṯwō dāwiḏ ûšətê nāšāyw ’ăḥînō‘am hayyizərə‘ē’lîṯ wa’ăḇîḡayil ’ēšeṯ-nāḇāl hakarəməlîṯ: </p>
 <p>4 wayyugaḏ ləšā’ûl kî-ḇār<sup>a</sup>ḥ dāwiḏ gaṯ wəlō’-<font color="brown">ywōsēf</font> <font color="blue">yāsaf</font> ‘wōḏ ləḇaqəšwō: s</p>
 <p>5 wayyō’mer dāwiḏ ’el-’āḵîš ’im-nā’ māṣā’ṯî ḥēn bə‘êneyḵā yitənû-lî māqwōm bə’<sup>a</sup>ḥaṯ ‘ārê haśśāḏeh wə’ēšəḇâ ššām wəlāmmâ yēšēḇ ‘aḇədəḵā bə‘îr hammaməlāḵâ ‘immāḵə: </p>
 <p>6 wayyiten-lwō ’āḵîš bayywōm hahû’ ’eṯ-ṣiqəlāḡ lāḵēn hāyəṯâ ṣiqəlaḡ ləmaləḵê yəhûḏâ ‘aḏ hayywōm hazzeh: f</p>
 <p>7 wayəhî misəpar hayyāmîm ’ăšer-yāšaḇ dāwiḏ biśəḏēh fəlišətîm yāmîm wə’arəbā‘â ḥŏḏāšîm: </p>
 <p>8 wayy<sup>a</sup>‘al dāwiḏ wa’ănāšāyw wayyifəšəṭû ’el-hagəšûrî <font color="brown">wəhagirəzî</font> <font color="blue">wəhagizərî</font> wəhā‘ămālēqî kî hēnnâ yōšəḇwōṯ hā’āreṣ ’ăšer mē‘wōlām bwō’ăḵā šûrâ wə‘aḏ-’ereṣ miṣərāyim: </p>
 <p>9 wəhikâ ḏāwiḏ ’eṯ-hā’āreṣ wəlō’ yəḥayyeh ’îš wə’iššâ wəlāq<sup>a</sup>ḥ ṣō’n ûḇāqār w<sup>a</sup>ḥămōrîm ûḡəmallîm ûḇəḡāḏîm wayyāšāḇ wayyāḇō’ ’el-’āḵîš: </p>
 <p>10 wayyō’mer ’āḵîš ’al-pəšaṭətem hayywōm wayyō’mer dāwiḏ ‘al-neḡeḇ yəhûḏâ wə‘al-neḡeḇ hayyarəḥəmə’ēlî wə’el-neḡeḇ haqqênî: </p>
 <p>11 wə’îš wə’iššâ lō’-yəḥayyeh ḏāwiḏ ləhāḇî’ ḡaṯ lē’mōr pen-yagiḏû ‘ālênû lē’mōr kōh-‘āśâ ḏāwiḏ wəḵōh mišəpāṭwō kāl-hayyāmîm ’ăšer yāšaḇ biśəḏēh fəlišətîm: </p>
 <p>12 wayya’ămēn ’āḵîš bəḏāwiḏ lē’mōr haḇə’ēš hiḇə’îš bə‘ammwō ḇəyiśərā’ēl wəhāyâ lî lə‘eḇeḏ ‘wōlām: f</p>
 </td>
 </tr></table>
 <p></p><hr>
 <center>
 <a href="sa1028.htm">Next: 1 Samuel (1 Shmuel) Chapter 28</a></center>
 </body>