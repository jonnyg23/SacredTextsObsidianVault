<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/job010.htm">Polyglot</a> 
 <a href="../kjv/job010.htm">KJV</a> 
 <a href="../sep/job010.htm">Sep</a> 
 <a href="../vul/job010.htm">Vul</a> 
 
 <br>
 <br><a href="job.htm">Job (Iyov) Index</a><br>
  
 <a href="job009.htm">Previous</a> 
 <a href="job011.htm">Next</a> 
 </center>
 <hr>
 
 <h3 align="CENTER">Tanach (Hebrew): Job (Iyov) Chapter 10</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏נָֽקְטָ֥ה נַפְשִׁ֗י בְּחַ֫יָּ֥י אֶֽעֶזְבָ֣ה עָלַ֣י שִׂיחִ֑י אֲ֝דַבְּרָה֗ בְּמַ֣ר נַפְשִֽׁי׃ </span></p>
 <p align="RIGHT"><span lang="he">‎<a name="002">2</a> ‏אֹמַ֣ר אֶל־אֱ֭לוֹהַּ אַל־תַּרְשִׁיעֵ֑נִי הֽ֝וֹדִיעֵ֗נִי עַ֣ל מַה־תְּרִיבֵֽנִי׃ </span></p>
 <p align="RIGHT"><span lang="he">‎<a name="003">3</a> ‏הֲט֤וֹב לְךָ֨׀<font color="red"><sup>3</sup></font> כִּֽי־תַעֲשֹׁ֗ק כִּֽי־תִ֭מְאַס יְגִ֣יעַ כַּפֶּ֑יךָ וְעַל־עֲצַ֖ת רְשָׁעִ֣ים הוֹפָֽעְתָּ׃ </span></p>
 <p align="RIGHT"><span lang="he">‎<a name="004">4</a> ‏הַעֵינֵ֣י בָשָׂ֣ר לָ֑ךְ אִם־כִּרְא֖וֹת אֱנ֣וֹשׁ תִּרְאֶֽה׃ </span></p>
 <p align="RIGHT"><span lang="he">‎<a name="005">5</a> ‏הֲכִימֵ֣י אֱנ֣וֹשׁ יָמֶ֑יךָ אִם־שְׁ֝נוֹתֶ֗יךָ כִּ֣ימֵי גָֽבֶר׃ </span></p>
 <p align="RIGHT"><span lang="he">‎<a name="006">6</a> ‏כִּֽי־תְבַקֵּ֥שׁ לַעֲוֹנִ֑י וּ֭לְחַטָּאתִ֥י תִדְרֽוֹשׁ׃ </span></p>
 <p align="RIGHT"><span lang="he">‎<a name="007">7</a> ‏עַֽל־דַּ֭עְתְּךָ כִּי־לֹ֣א אֶרְשָׁ֑ע וְאֵ֖ין מִיָּדְךָ֣ מַצִּֽיל׃ </span></p>
 <p align="RIGHT"><span lang="he">‎<a name="008">8</a> ‏יָדֶ֣יךָ עִ֭צְּבוּנִי וַֽיַּעֲשׂ֑וּנִי יַ֥חַד סָ֝בִ֗יב וַֽתְּבַלְּעֵֽנִי׃ </span></p>
 <p align="RIGHT"><span lang="he">‎<a name="009">9</a> ‏זְכָר־נָ֭א כִּי־כַחֹ֣מֶר עֲשִׂיתָ֑נִי וְֽאֶל־עָפָ֥ר תְּשִׁיבֵֽנִי׃ </span></p>
 <p align="RIGHT"><span lang="he">‎<a name="010">10</a> ‏הֲלֹ֣א כֶ֭חָלָב תַּתִּיכֵ֑נִי וְ֝כַגְּבִנָּ֗ה תַּקְפִּיאֵֽנִי׃ </span></p>
 <p align="RIGHT"><span lang="he">‎<a name="011">11</a> ‏ע֣וֹר וּ֭בָשָׂר תַּלְבִּישֵׁ֑נִי וּֽבַעֲצָמ֥וֹת וְ֝גִידִ֗ים תְּסֹכְכֵֽנִי׃ </span></p>
 <p align="RIGHT"><span lang="he">‎<a name="012">12</a> ‏חַיִּ֣ים וָ֭חֶסֶד עָשִׂ֣יתָ עִמָּדִ֑י וּ֝פְקֻדָּתְךָ֗ שָֽׁמְרָ֥ה רוּחִֽי׃ </span></p>
 <p align="RIGHT"><span lang="he">‎<a name="013">13</a> ‏וְ֭אֵלֶּה צָפַ֣נְתָּ בִלְבָבֶ֑ךָ יָ֝דַ֗עְתִּי כִּי־זֹ֥את עִמָּֽךְ׃ </span></p>
 <p align="RIGHT"><span lang="he">‎<a name="014">14</a> ‏אִם־חָטָ֥אתִי וּשְׁמַרְתָּ֑נִי וּ֝מֵעֲוֹנִ֗י לֹ֣א תְנַקֵּֽנִי׃ </span></p>
 <p align="RIGHT"><span lang="he">‎<a name="015">15</a> ‏אִם־רָשַׁ֡עְתִּי אַלְלַ֬י לִ֗י וְ֭צָדַקְתִּי לֹא־אֶשָּׂ֣א רֹאשִׁ֑י שְׂבַ֥ע קָ֝ל֗וֹן וּרְאֵ֥ה עָנְיִֽי׃ </span></p>
 <p align="RIGHT"><span lang="he">‎<a name="016">16</a> ‏וְ֭יִגְאֶה כַּשַּׁ֣חַל תְּצוּדֵ֑נִי וְ֝תָשֹׁ֗ב תִּתְפַּלָּא־בִֽי׃ </span></p>
 <p align="RIGHT"><span lang="he">‎<a name="017">17</a> ‏תְּחַדֵּ֬שׁ עֵדֶ֨יךָ׀ נֶגְדִּ֗י וְתֶ֣רֶב כַּֽ֭עַשְׂךָ עִמָּדִ֑י חֲלִיפ֖וֹת וְצָבָ֣א עִמִּֽי׃ </span></p>
 <p align="RIGHT"><span lang="he">‎<a name="018">18</a> ‏וְלָ֣מָּה מֵ֭רֶחֶם הֹצֵאתָ֑נִי אֶ֝גְוַ֗ע וְעַ֣יִן לֹא־תִרְאֵֽנִי׃ </span></p>
 <p align="RIGHT"><span lang="he">‎<a name="019">19</a> ‏כַּאֲשֶׁ֣ר לֹא־הָיִ֣יתִי אֶהְיֶ֑ה מִ֝בֶּ֗טֶן לַקֶּ֥בֶר אוּבָֽל׃ </span></p>
 <p align="RIGHT"><span lang="he">‎<a name="020">20</a> ‏הֲלֹא־מְעַ֣ט יָמַ֣י <font color="brown">יחדל</font> <font color="blue">וַחֲדָ֑ל</font> <font color="brown">ישית</font> <font color="blue">וְשִׁ֥ית</font> מִ֝מֶּ֗נִּי וְאַבְלִ֥יגָה מְּעָֽט׃ </span></p>
 <p align="RIGHT"><span lang="he">‎<a name="021">21</a> ‏בְּטֶ֣רֶם אֵ֭לֵךְ וְלֹ֣א אָשׁ֑וּב אֶל־אֶ֖רֶץ חֹ֣שֶׁךְ וְצַלְמָֽוֶת׃ </span></p>
 <p align="RIGHT"><span lang="he">‎<a name="022">22</a> ‏אֶ֤רֶץ עֵיפָ֨תָה׀ כְּמ֥וֹ אֹ֗פֶל צַ֭לְמָוֶת וְלֹ֥א סְדָרִ֗ים וַתֹּ֥פַע כְּמוֹ־אֹֽפֶל׃ פ</span></p>
 </td>
 <td width="50%">
 <p>1 nāqəṭâ nafəšî bəḥayyāy ’e‘ezəḇâ ‘ālay śîḥî ’ăḏabərâ bəmar nafəšî: </p>
 <p>2 ’ōmar ’el-’ĕlwōhha ’al-tarəšî‘ēnî hwōḏî‘ēnî ‘al mah-tərîḇēnî: </p>
 <p>3 hăṭwōḇ ləḵā|<font color="red"><sup>3</sup></font> kî-ṯ<sup>a</sup>‘ăšōq kî-ṯimə’as yəḡî‘a kapeyḵā wə‘al-‘ăṣaṯ rəšā‘îm hwōfā‘ətā: </p>
 <p>4 h<sup>a</sup>‘ênê ḇāśār lāḵə ’im-kirə’wōṯ ’ĕnwōš tirə’eh: </p>
 <p>5 hăḵîmê ’ĕnwōš yāmeyḵā ’im-šənwōṯeyḵā kîmê ḡāḇer: </p>
 <p>6 kî-ṯəḇaqqēš l<sup>a</sup>‘ăwōnî ûləḥaṭṭā’ṯî ṯiḏərwōš: </p>
 <p>7 ‘al-d<sup>a</sup>‘ətəḵā kî-lō’ ’erəšā‘ wə’ên mîyāḏəḵā maṣṣîl: </p>
 <p>8 yāḏeyḵā ‘iṣṣəḇûnî wayy<sup>a</sup>‘ăśûnî y<sup>a</sup>ḥaḏ sāḇîḇ watəḇallə‘ēnî: </p>
 <p>9 zəḵār-nā’ kî-ḵ<sup>a</sup>ḥōmer ‘ăśîṯānî wə’el-‘āfār təšîḇēnî: </p>
 <p>10 hălō’ ḵeḥālāḇ tatîḵēnî wəḵagəḇinnâ taqəpî’ēnî: </p>
 <p>11 ‘wōr ûḇāśār taləbîšēnî ûḇ<sup>a</sup>‘ăṣāmwōṯ wəḡîḏîm təsōḵəḵēnî: </p>
 <p>12 ḥayyîm wāḥeseḏ ‘āśîṯā ‘immāḏî ûfəqudāṯəḵā šāmərâ rûḥî: </p>
 <p>13 wə’ēlleh ṣāfanətā ḇiləḇāḇeḵā yāḏ<sup>a</sup>‘ətî kî-zō’ṯ ‘immāḵə: </p>
 <p>14 ’im-ḥāṭā’ṯî ûšəmarətānî ûmē‘ăwōnî lō’ ṯənaqqēnî: </p>
 <p>15 ’im-rāš<sup>a</sup>‘ətî ’aləlay lî wəṣāḏaqətî lō’-’eśśā’ rō’šî śəḇ<sup>a</sup>‘ qālwōn ûrə’ēh ‘ānəyî: </p>
 <p>16 wəyiḡə’eh kašš<sup>a</sup>ḥal təṣûḏēnî wəṯāšōḇ tiṯəpallā’-ḇî: </p>
 <p>17 təḥadēš ‘ēḏeyḵā| neḡədî wəṯereḇ k<sup>a</sup>‘aśəḵā ‘immāḏî ḥălîfwōṯ wəṣāḇā’ ‘immî: </p>
 <p>18 wəlāmmâ mēreḥem hōṣē’ṯānî ’eḡəw<sup>a</sup>‘ wə‘ayin lō’-ṯirə’ēnî: </p>
 <p>19 ka’ăšer lō’-hāyîṯî ’ehəyeh mibeṭen laqqeḇer ’ûḇāl: </p>
 <p>20 hălō’-mə‘aṭ yāmay <font color="brown">yeḥədāl</font> <font color="blue">w<sup>a</sup>ḥăḏāl</font> <font color="brown">yāšîṯ</font> <font color="blue">wəšîṯ</font> mimmennî wə’aḇəlîḡâ mmə‘āṭ: </p>
 <p>21 bəṭerem ’ēlēḵə wəlō’ ’āšûḇ ’el-’ereṣ ḥōšeḵə wəṣaləmāweṯ: </p>
 <p>22 ’ereṣ ‘êfāṯâ| kəmwō ’ōfel ṣaləmāweṯ wəlō’ səḏārîm watōf<sup>a</sup>‘ kəmwō-’ōfel: f</p>
 </td>
 </tr></table>
 <p></p><hr>
 <center>
 <a href="job011.htm">Next: Job (Iyov) Chapter 11</a></center>
 </body>