<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/exo028.htm">Polyglot</a> 
 <a href="../kjv/exo028.htm">KJV</a> 
 <a href="../sep/exo028.htm">Sep</a> 
 <a href="../vul/exo028.htm">Vul</a> 
 
 <br>
 <br><a href="exo.htm">Exodus (Shemot) Index</a><br>
  
 <a href="exo027.htm">Previous</a> 
 <a href="exo029.htm">Next</a> 
 </center>
 <hr>
 
 <h3 align="CENTER">Tanach (Hebrew): Exodus (Shemot) Chapter 28</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וְאַתָּ֡ה הַקְרֵ֣ב אֵלֶיךָ֩ אֶת־אַהֲרֹ֨ן אָחִ֜יךָ וְאֶת־בָּנָ֣יו אִתּ֔וֹ מִתּ֛וֹךְ בְּנֵ֥י יִשְׂרָאֵ֖ל לְכַהֲנוֹ־לִ֑י אַהֲרֹ֕ן נָדָ֧ב וַאֲבִיה֛וּא אֶלְעָזָ֥ר וְאִיתָמָ֖ר בְּנֵ֥י אַהֲרֹֽן׃ </span></p>
 <p align="RIGHT"><span lang="he">‎<a name="002">2</a> ‏וְעָשִׂ֥יתָ בִגְדֵי־קֹ֖דֶשׁ לְאַהֲרֹ֣ן אָחִ֑יךָ לְכָב֖וֹד וּלְתִפְאָֽרֶת׃ </span></p>
 <p align="RIGHT"><span lang="he">‎<a name="003">3</a> ‏וְאַתָּ֗ה תְּדַבֵּר֙ אֶל־כָּל־חַכְמֵי־לֵ֔ב אֲשֶׁ֥ר מִלֵּאתִ֖יו ר֣וּחַ חָכְמָ֑ה וְעָשׂ֞וּ אֶת־בִּגְדֵ֧י אַהֲרֹ֛ן לְקַדְּשׁ֖וֹ לְכַהֲנוֹ־לִֽי׃ </span></p>
 <p align="RIGHT"><span lang="he">‎<a name="004">4</a> ‏וְאֵ֨לֶּה הַבְּגָדִ֜ים אֲשֶׁ֣ר יַעֲשׂ֗וּ חֹ֤שֶׁן וְאֵפוֹד֙ וּמְעִ֔יל וּכְתֹ֥נֶת תַּשְׁבֵּ֖ץ מִצְנֶ֣פֶת וְאַבְנֵ֑ט וְעָשׂ֨וּ בִגְדֵי־קֹ֜דֶשׁ לְאַהֲרֹ֥ן אָחִ֛יךָ וּלְבָנָ֖יו לְכַהֲנוֹ־לִֽי׃ </span></p>
 <p align="RIGHT"><span lang="he">‎<a name="005">5</a> ‏וְהֵם֙ יִקְח֣וּ אֶת־הַזָּהָ֔ב וְאֶת־הַתְּכֵ֖לֶת וְאֶת־הָֽאַרְגָּמָ֑ן וְאֶת־תּוֹלַ֥עַת הַשָּׁנִ֖י וְאֶת־הַשֵּֽׁשׁ׃ פ</span></p>
 <p align="RIGHT"><span lang="he">‎<a name="006">6</a> ‏וְעָשׂ֖וּ אֶת־הָאֵפֹ֑ד זָ֠הָב תְּכֵ֨לֶת וְאַרְגָּמָ֜ן תּוֹלַ֧עַת שָׁנִ֛י וְשֵׁ֥שׁ מָשְׁזָ֖ר מַעֲשֵׂ֥ה חֹשֵֽׁב׃ </span></p>
 <p align="RIGHT"><span lang="he">‎<a name="007">7</a> ‏שְׁתֵּ֧י<font color="red"><sup>3</sup></font> כְתֵפֹ֣ת חֹֽבְרֹ֗ת יִֽהְיֶה־לּ֛וֹ אֶל־שְׁנֵ֥י קְצוֹתָ֖יו וְחֻבָּֽר׃ </span></p>
 <p align="RIGHT"><span lang="he">‎<a name="008">8</a> ‏וְחֵ֤שֶׁב אֲפֻדָּתוֹ֙ אֲשֶׁ֣ר עָלָ֔יו כְּמַעֲשֵׂ֖הוּ מִמֶּ֣נּוּ יִהְיֶ֑ה זָהָ֗ב תְּכֵ֧לֶת וְאַרְגָּמָ֛ן וְתוֹלַ֥עַת שָׁנִ֖י וְשֵׁ֥שׁ מָשְׁזָֽר׃ </span></p>
 <p align="RIGHT"><span lang="he">‎<a name="009">9</a> ‏וְלָ֣קַחְתָּ֔ אֶת־שְׁתֵּ֖י אַבְנֵי־שֹׁ֑הַם וּפִתַּחְתָּ֣ עֲלֵיהֶ֔ם שְׁמ֖וֹת בְּנֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="010">10</a> ‏שִׁשָּׁה֙ מִשְּׁמֹתָ֔ם עַ֖ל הָאֶ֣בֶן הָאֶחָ֑ת וְאֶת־שְׁמ֞וֹת הַשִּׁשָּׁ֧ה הַנּוֹתָרִ֛ים עַל־הָאֶ֥בֶן הַשֵּׁנִ֖ית כְּתוֹלְדֹתָֽם׃ </span></p>
 <p align="RIGHT"><span lang="he">‎<a name="011">11</a> ‏מַעֲשֵׂ֣ה חָרַשׁ֮ אֶבֶן֒ פִּתּוּחֵ֣י חֹתָ֗ם תְּפַתַּח֙ אֶת־שְׁתֵּ֣י הָאֲבָנִ֔ים עַל־שְׁמֹ֖ת בְּנֵ֣י יִשְׂרָאֵ֑ל מֻסַבֹּ֛ת מִשְׁבְּצ֥וֹת זָהָ֖ב תַּעֲשֶׂ֥ה אֹתָֽם׃ </span></p>
 <p align="RIGHT"><span lang="he">‎<a name="012">12</a> ‏וְשַׂמְתָּ֞ אֶת־שְׁתֵּ֣י הָאֲבָנִ֗ים עַ֚ל כִּתְפֹ֣ת הָֽאֵפֹ֔ד אַבְנֵ֥י זִכָּרֹ֖ן לִבְנֵ֣י יִשְׂרָאֵ֑ל וְנָשָׂא֩ אַהֲרֹ֨ן אֶת־שְׁמוֹתָ֜ם לִפְנֵ֧י יְהוָ֛ה עַל־שְׁתֵּ֥י כְתֵפָ֖יו לְזִכָּרֹֽן׃ ס</span></p>
 <p align="RIGHT"><span lang="he">‎<a name="013">13</a> ‏וְעָשִׂ֥יתָ מִשְׁבְּצֹ֖ת זָהָֽב׃ </span></p>
 <p align="RIGHT"><span lang="he">‎<a name="014">14</a> ‏וּשְׁתֵּ֤י שַׁרְשְׁרֹת֙ זָהָ֣ב טָה֔וֹר מִגְבָּלֹ֛ת תַּעֲשֶׂ֥ה אֹתָ֖ם מַעֲשֵׂ֣ה עֲבֹ֑ת וְנָתַתָּ֛ה אֶת־שַׁרְשְׁרֹ֥ת הָעֲבֹתֹ֖ת עַל־הַֽמִּשְׁבְּצֹֽת׃ ס</span></p>
 <p align="RIGHT"><span lang="he">‎<a name="015">15</a> ‏וְעָשִׂ֜יתָ חֹ֤שֶׁן מִשְׁפָּט֙ מַעֲשֵׂ֣ה חֹשֵׁ֔ב כְּמַעֲשֵׂ֥ה אֵפֹ֖ד תַּעֲשֶׂ֑נּוּ זָ֠הָב תְּכֵ֨לֶת וְאַרְגָּמָ֜ן וְתוֹלַ֧עַת שָׁנִ֛י וְשֵׁ֥שׁ מָשְׁזָ֖ר תַּעֲשֶׂ֥ה אֹתֽוֹ׃ </span></p>
 <p align="RIGHT"><span lang="he">‎<a name="016">16</a> ‏רָב֥וּעַ יִֽהְיֶ֖ה כָּפ֑וּל זֶ֥רֶת אָרְכּ֖וֹ וְזֶ֥רֶת רָחְבּֽוֹ׃ </span></p>
 <p align="RIGHT"><span lang="he">‎<a name="017">17</a> ‏וּמִלֵּאתָ֥ בוֹ֙ מִלֻּ֣אַת אֶ֔בֶן אַרְבָּעָ֖ה טוּרִ֣ים אָ֑בֶן ט֗וּר אֹ֤דֶם פִּטְדָה֙ וּבָרֶ֔קֶת הַטּ֖וּר הָאֶחָֽד׃ </span></p>
 <p align="RIGHT"><span lang="he">‎<a name="018">18</a> ‏וְהַטּ֖וּר הַשֵּׁנִ֑י נֹ֥פֶךְ סַפִּ֖יר וְיָהֲלֹֽם׃ </span></p>
 <p align="RIGHT"><span lang="he">‎<a name="019">19</a> ‏וְהַטּ֖וּר הַשְּׁלִישִׁ֑י לֶ֥שֶׁם שְׁב֖וֹ וְאַחְלָֽמָה׃ </span></p>
 <p align="RIGHT"><span lang="he">‎<a name="020">20</a> ‏וְהַטּוּר֙ הָרְבִיעִ֔י תַּרְשִׁ֥ישׁ וְשֹׁ֖הַם וְיָשְׁפֵ֑ה מְשֻׁבָּצִ֥ים זָהָ֛ב יִהְי֖וּ בְּמִלּוּאֹתָֽם׃ </span></p>
 <p align="RIGHT"><span lang="he">‎<a name="021">21</a> ‏וְ֠הָאֲבָנִים תִּֽהְיֶ֜יןָ עַל־שְׁמֹ֧ת בְּנֵֽי־יִשְׂרָאֵ֛ל שְׁתֵּ֥ים עֶשְׂרֵ֖ה עַל־שְׁמֹתָ֑ם פִּתּוּחֵ֤י חוֹתָם֙ אִ֣ישׁ עַל־שְׁמ֔וֹ תִּֽהְיֶ֕יןָ לִשְׁנֵ֥י עָשָׂ֖ר שָֽׁבֶט׃ </span></p>
 <p align="RIGHT"><span lang="he">‎<a name="022">22</a> ‏וְעָשִׂ֧יתָ עַל־הַחֹ֛שֶׁן שַֽׁרְשֹׁ֥ת גַּבְלֻ֖ת מַעֲשֵׂ֣ה עֲבֹ֑ת זָהָ֖ב טָהֽוֹר׃ </span></p>
 <p align="RIGHT"><span lang="he">‎<a name="023">23</a> ‏וְעָשִׂ֙יתָ֙ עַל־הַחֹ֔שֶׁן שְׁתֵּ֖י טַבְּע֣וֹת זָהָ֑ב וְנָתַתָּ֗ אֶת־שְׁתֵּי֙ הַטַּבָּע֔וֹת עַל־שְׁנֵ֖י קְצ֥וֹת הַחֹֽשֶׁן׃ </span></p>
 <p align="RIGHT"><span lang="he">‎<a name="024">24</a> ‏וְנָתַתָּ֗ה אֶת־שְׁתֵּי֙ עֲבֹתֹ֣ת הַזָּהָ֔ב עַל־שְׁתֵּ֖י הַטַּבָּעֹ֑ת אֶל־קְצ֖וֹת הַחֹֽשֶׁן׃ </span></p>
 <p align="RIGHT"><span lang="he">‎<a name="025">25</a> ‏וְאֵ֨ת שְׁתֵּ֤י קְצוֹת֙ שְׁתֵּ֣י הָעֲבֹתֹ֔ת תִּתֵּ֖ן עַל־שְׁתֵּ֣י הַֽמִּשְׁבְּצ֑וֹת וְנָתַתָּ֛ה עַל־כִּתְפ֥וֹת הָאֵפֹ֖ד אֶל־מ֥וּל פָּנָֽיו׃ </span></p>
 <p align="RIGHT"><span lang="he">‎<a name="026">26</a> ‏וְעָשִׂ֗יתָ שְׁתֵּי֙ טַבְּע֣וֹת זָהָ֔ב וְשַׂמְתָּ֣ אֹתָ֔ם עַל־שְׁנֵ֖י קְצ֣וֹת הַחֹ֑שֶׁן עַל־שְׂפָת֕וֹ אֲשֶׁ֛ר אֶל־עֵ֥בֶר הָאֵפֹ֖ד<font color="red"><sup>3</sup></font> בָּֽיְתָה׃ </span></p>
 <p align="RIGHT"><span lang="he">‎<a name="027">27</a> ‏וְעָשִׂיתָ֮ שְׁתֵּ֣י טַבְּע֣וֹת זָהָב֒ וְנָתַתָּ֣ה אֹתָ֡ם עַל־שְׁתֵּי֩ כִתְפ֨וֹת הָאֵפ֤וֹד מִלְּמַ֙טָּה֙ מִמּ֣וּל פָּנָ֔יו לְעֻמַּ֖ת מֶחְבַּרְתּ֑וֹ מִמַּ֕עַל לְחֵ֖שֶׁב הָאֵפֽוֹד׃ </span></p>
 <p align="RIGHT"><span lang="he">‎<a name="028">28</a> ‏וְיִרְכְּס֣וּ אֶת־הַ֠חֹשֶׁן <font color="brown">מטבעתו</font> <font color="blue">מִֽטַּבְּעֹתָ֞יו</font> אֶל־טַבְּעֹ֤ת הָאֵפֹד֙ בִּפְתִ֣יל תְּכֵ֔לֶת לִֽהְי֖וֹת עַל־חֵ֣שֶׁב הָאֵפ֑וֹד וְלֹֽא־יִזַּ֣ח הַחֹ֔שֶׁן מֵעַ֖ל הָאֵפֽוֹד׃ </span></p>
 <p align="RIGHT"><span lang="he">‎<a name="029">29</a> ‏וְנָשָׂ֣א אַ֠הֲרֹן אֶת־שְׁמ֨וֹת בְּנֵֽי־יִשְׂרָאֵ֜ל בְּחֹ֧שֶׁן הַמִּשְׁפָּ֛ט עַל־לִבּ֖וֹ בְּבֹא֣וֹ אֶל־הַקֹּ֑דֶשׁ לְזִכָּרֹ֥ן לִפְנֵֽי־יְהוָ֖ה תָּמִֽיד׃ </span></p>
 <p align="RIGHT"><span lang="he">‎<a name="030">30</a> ‏וְנָתַתָּ֞ אֶל־חֹ֣שֶׁן הַמִּשְׁפָּ֗ט אֶת־הָאוּרִים֙ וְאֶת־הַתֻּמִּ֔ים וְהָיוּ֙ עַל־לֵ֣ב אַהֲרֹ֔ן בְּבֹא֖וֹ לִפְנֵ֣י יְהוָ֑ה וְנָשָׂ֣א אַ֠הֲרֹן אֶת־מִשְׁפַּ֨ט בְּנֵי־יִשְׂרָאֵ֧ל עַל־לִבּ֛וֹ לִפְנֵ֥י יְהוָ֖ה תָּמִֽיד׃ ס</span></p>
 <p align="RIGHT"><span lang="he">‎<a name="031">31</a> ‏וְעָשִׂ֛יתָ אֶת־מְעִ֥יל הָאֵפ֖וֹד כְּלִ֥יל תְּכֵֽלֶת׃ </span></p>
 <p align="RIGHT"><span lang="he">‎<a name="032">32</a> ‏וְהָיָ֥ה פִֽי־רֹאשׁ֖וֹ בְּתוֹכ֑וֹ שָׂפָ֡ה יִֽהְיֶה֩ לְפִ֨יו סָבִ֜יב מַעֲשֵׂ֣ה אֹרֵ֗ג כְּפִ֥י תַחְרָ֛א יִֽהְיֶה־לּ֖וֹ לֹ֥א יִקָּרֵֽעַ׃ </span></p>
 <p align="RIGHT"><span lang="he">‎<a name="033">33</a> ‏וְעָשִׂ֣יתָ עַל־שׁוּלָ֗יו רִמֹּנֵי֙ תְּכֵ֤לֶת וְאַרְגָּמָן֙ וְתוֹלַ֣עַת שָׁנִ֔י עַל־שׁוּלָ֖יו סָבִ֑יב וּפַעֲמֹנֵ֥י זָהָ֛ב בְּתוֹכָ֖ם סָבִֽיב׃ </span></p>
 <p align="RIGHT"><span lang="he">‎<a name="034">34</a> ‏פַּעֲמֹ֤ן זָהָב֙ וְרִמּ֔וֹן פַּֽעֲמֹ֥ן זָהָ֖ב וְרִמּ֑וֹן עַל־שׁוּלֵ֥י הַמְּעִ֖יל סָבִֽיב׃ </span></p>
 <p align="RIGHT"><span lang="he">‎<a name="035">35</a> ‏וְהָיָ֥ה עַֽל־אַהֲרֹ֖ן לְשָׁרֵ֑ת וְנִשְׁמַ֣ע ק֠וֹלוֹ בְּבֹא֨וֹ אֶל־הַקֹּ֜דֶשׁ לִפְנֵ֧י יְהוָ֛ה וּבְצֵאת֖וֹ וְלֹ֥א יָמֽוּת׃ ס</span></p>
 <p align="RIGHT"><span lang="he">‎<a name="036">36</a> ‏וְעָשִׂ֥יתָ צִּ֖יץ זָהָ֣ב טָה֑וֹר וּפִתַּחְתָּ֤ עָלָיו֙ פִּתּוּחֵ֣י חֹתָ֔ם קֹ֖דֶשׁ לַֽיהוָֽה׃ </span></p>
 <p align="RIGHT"><span lang="he">‎<a name="037">37</a> ‏וְשַׂמְתָּ֤ אֹתוֹ֙ עַל־פְּתִ֣יל תְּכֵ֔לֶת וְהָיָ֖ה עַל־הַמִּצְנָ֑פֶת אֶל־מ֥וּל פְּנֵֽי־הַמִּצְנֶ֖פֶת יִהְיֶֽה׃ </span></p>
 <p align="RIGHT"><span lang="he">‎<a name="038">38</a> ‏וְהָיָה֮ עַל־מֵ֣צַח אַהֲרֹן֒ וְנָשָׂ֨א אַהֲרֹ֜ן אֶת־עֲוֹ֣ן הַקֳּדָשִׁ֗ים אֲשֶׁ֤ר יַקְדִּ֙ישׁוּ֙ בְּנֵ֣י יִשְׂרָאֵ֔ל לְכָֽל־מַתְּנֹ֖ת קָדְשֵׁיהֶ֑ם וְהָיָ֤ה עַל־מִצְחוֹ֙ תָּמִ֔יד לְרָצ֥וֹן לָהֶ֖ם לִפְנֵ֥י יְהוָֽה׃ </span></p>
 <p align="RIGHT"><span lang="he">‎<a name="039">39</a> ‏וְשִׁבַּצְתָּ֙ הַכְּתֹ֣נֶת שֵׁ֔שׁ וְעָשִׂ֖יתָ מִצְנֶ֣פֶת שֵׁ֑שׁ וְאַבְנֵ֥ט תַּעֲשֶׂ֖ה מַעֲשֵׂ֥ה רֹקֵֽם׃ </span></p>
 <p align="RIGHT"><span lang="he">‎<a name="040">40</a> ‏וְלִבְנֵ֤י אַהֲרֹן֙ תַּעֲשֶׂ֣ה כֻתֳּנֹ֔ת וְעָשִׂ֥יתָ לָהֶ֖ם אַבְנֵטִ֑ים וּמִגְבָּעוֹת֙ תַּעֲשֶׂ֣ה לָהֶ֔ם לְכָב֖וֹד וּלְתִפְאָֽרֶת׃ </span></p>
 <p align="RIGHT"><span lang="he">‎<a name="041">41</a> ‏וְהִלְבַּשְׁתָּ֤ אֹתָם֙ אֶת־אַהֲרֹ֣ן אָחִ֔יךָ וְאֶת־בָּנָ֖יו אִתּ֑וֹ וּמָשַׁחְתָּ֨ אֹתָ֜ם וּמִלֵּאתָ֧ אֶת־יָדָ֛ם וְקִדַּשְׁתָּ֥ אֹתָ֖ם וְכִהֲנ֥וּ לִֽי׃ </span></p>
 <p align="RIGHT"><span lang="he">‎<a name="042">42</a> ‏וַעֲשֵׂ֤ה לָהֶם֙ מִכְנְסֵי־בָ֔ד לְכַסּ֖וֹת בְּשַׂ֣ר עֶרְוָ֑ה מִמָּתְנַ֥יִם וְעַד־יְרֵכַ֖יִם יִהְיֽוּ׃ </span></p>
 <p align="RIGHT"><span lang="he">‎<a name="043">43</a> ‏וְהָיוּ֩ עַל־אַהֲרֹ֨ן וְעַל־בָּנָ֜יו בְּבֹאָ֣ם׀ אֶל־אֹ֣הֶל מוֹעֵ֗ד א֣וֹ בְגִשְׁתָּ֤ם אֶל־הַמִּזְבֵּ֙חַ֙ לְשָׁרֵ֣ת בַּקֹּ֔דֶשׁ וְלֹא־יִשְׂא֥וּ עָוֹ֖ן וָמֵ֑תוּ חֻקַּ֥ת עוֹלָ֛ם ל֖וֹ וּלְזַרְע֥וֹ אַחֲרָֽיו׃ ס</span></p>
 </td>
 <td width="50%">
 <p>1 wə’atâ haqərēḇ ’ēleyḵā ’eṯ-’ahărōn ’āḥîḵā wə’eṯ-bānāyw ’itwō mitwōḵə bənê yiśərā’ēl ləḵahănwō-lî ’ahărōn nāḏāḇ wa’ăḇîhû’ ’elə‘āzār wə’îṯāmār bənê ’ahărōn: </p>
 <p>2 wə‘āśîṯā ḇiḡəḏê-qōḏeš lə’ahărōn ’āḥîḵā ləḵāḇwōḏ ûləṯifə’āreṯ: </p>
 <p>3 wə’atâ təḏabēr ’el-kāl-ḥaḵəmê-lēḇ ’ăšer millē’ṯîw rûḥa ḥāḵəmâ wə‘āśû ’eṯ-biḡəḏê ’ahărōn ləqadəšwō ləḵahănwō-lî: </p>
 <p>4 wə’ēlleh habəḡāḏîm ’ăšer y<sup>a</sup>‘ăśû ḥōšen wə’ēfwōḏ ûmə‘îl ûḵəṯōneṯ tašəbēṣ miṣənefeṯ wə’aḇənēṭ wə‘āśû ḇiḡəḏê-qōḏeš lə’ahărōn ’āḥîḵā ûləḇānāyw ləḵahănwō-lî: </p>
 <p>5 wəhēm yiqəḥû ’eṯ-hazzâāḇ wə’eṯ-hatəḵēleṯ wə’eṯ-hā’arəgāmān wə’eṯ-twōl<sup>a</sup>‘aṯ haššānî wə’eṯ-haššēš: f</p>
 <p>6 wə‘āśû ’eṯ-hā’ēfōḏ zâāḇ təḵēleṯ wə’arəgāmān twōl<sup>a</sup>‘aṯ šānî wəšēš māšəzār m<sup>a</sup>‘ăśēh ḥōšēḇ: </p>
 <p>7 šətê<font color="red"><sup>3</sup></font> ḵəṯēfōṯ ḥōḇərōṯ yihəyeh-llwō ’el-šənê qəṣwōṯāyw wəḥubār: </p>
 <p>8 wəḥēšeḇ ’ăfudāṯwō ’ăšer ‘ālāyw kəm<sup>a</sup>‘ăśēhû mimmennû yihəyeh zâāḇ təḵēleṯ wə’arəgāmān wəṯwōl<sup>a</sup>‘aṯ šānî wəšēš māšəzār: </p>
 <p>9 wəlāq<sup>a</sup>ḥətā ’eṯ-šətê ’aḇənê-šōham ûfit<sup>a</sup>ḥətā ‘ălêhem šəmwōṯ bənê yiśərā’ēl: </p>
 <p>10 šiššâ miššəmōṯām ‘al hā’eḇen hā’eḥāṯ wə’eṯ-šəmwōṯ haššiššâ hannwōṯārîm ‘al-hā’eḇen haššēnîṯ kəṯwōləḏōṯām: </p>
 <p>11 m<sup>a</sup>‘ăśēh ḥāraš ’eḇen pitûḥê ḥōṯām təfat<sup>a</sup>ḥ ’eṯ-šətê hā’ăḇānîm ‘al-šəmōṯ bənê yiśərā’ēl musabōṯ mišəbəṣwōṯ zâāḇ t<sup>a</sup>‘ăśeh ’ōṯām: </p>
 <p>12 wəśamətā ’eṯ-šətê hā’ăḇānîm ‘al kiṯəfōṯ hā’ēfōḏ ’aḇənê zikārōn liḇənê yiśərā’ēl wənāśā’ ’ahărōn ’eṯ-šəmwōṯām lifənê yəhwâ ‘al-šətê ḵəṯēfāyw ləzikārōn: s</p>
 <p>13 wə‘āśîṯā mišəbəṣōṯ zâāḇ: </p>
 <p>14 ûšətê šarəšərōṯ zâāḇ ṭâwōr miḡəbālōṯ t<sup>a</sup>‘ăśeh ’ōṯām m<sup>a</sup>‘ăśēh ‘ăḇōṯ wənāṯatâ ’eṯ-šarəšərōṯ hā‘ăḇōṯōṯ ‘al-hammišəbəṣōṯ: s</p>
 <p>15 wə‘āśîṯā ḥōšen mišəpāṭ m<sup>a</sup>‘ăśēh ḥōšēḇ kəm<sup>a</sup>‘ăśēh ’ēfōḏ t<sup>a</sup>‘ăśennû zâāḇ təḵēleṯ wə’arəgāmān wəṯwōl<sup>a</sup>‘aṯ šānî wəšēš māšəzār t<sup>a</sup>‘ăśeh ’ōṯwō: </p>
 <p>16 rāḇû‘a yihəyeh kāfûl zereṯ ’ārəkwō wəzereṯ rāḥəbwō: </p>
 <p>17 ûmillē’ṯā ḇwō millu’aṯ ’eḇen ’arəbā‘â ṭûrîm ’āḇen ṭûr ’ōḏem piṭəḏâ ûḇāreqeṯ haṭṭûr hā’eḥāḏ: </p>
 <p>18 wəhaṭṭûr haššēnî nōfeḵə sapîr wəyâălōm: </p>
 <p>19 wəhaṭṭûr haššəlîšî lešem šəḇwō wə’<sup>a</sup>ḥəlāmâ: </p>
 <p>20 wəhaṭṭûr hārəḇî‘î tarəšîš wəšōham wəyāšəfēh məšubāṣîm zâāḇ yihəyû bəmillû’ōṯām: </p>
 <p>21 wəhā’ăḇānîm tihəyeynā ‘al-šəmōṯ bənê-yiśərā’ēl šətêm ‘eśərēh ‘al-šəmōṯām pitûḥê ḥwōṯām ’îš ‘al-šəmwō tihəyeynā lišənê ‘āśār šāḇeṭ: </p>
 <p>22 wə‘āśîṯā ‘al-h<sup>a</sup>ḥōšen šarəšōṯ gaḇəluṯ m<sup>a</sup>‘ăśēh ‘ăḇōṯ zâāḇ ṭâwōr: </p>
 <p>23 wə‘āśîṯā ‘al-h<sup>a</sup>ḥōšen šətê ṭabə‘wōṯ zâāḇ wənāṯatā ’eṯ-šətê haṭṭabā‘wōṯ ‘al-šənê qəṣwōṯ h<sup>a</sup>ḥōšen: </p>
 <p>24 wənāṯatâ ’eṯ-šətê ‘ăḇōṯōṯ hazzâāḇ ‘al-šətê haṭṭabā‘ōṯ ’el-qəṣwōṯ h<sup>a</sup>ḥōšen: </p>
 <p>25 wə’ēṯ šətê qəṣwōṯ šətê hā‘ăḇōṯōṯ titēn ‘al-šətê hammišəbəṣwōṯ wənāṯatâ ‘al-kiṯəfwōṯ hā’ēfōḏ ’el-mûl pānāyw: </p>
 <p>26 wə‘āśîṯā šətê ṭabə‘wōṯ zâāḇ wəśamətā ’ōṯām ‘al-šənê qəṣwōṯ h<sup>a</sup>ḥōšen ‘al-śəfāṯwō ’ăšer ’el-‘ēḇer hā’ēfōḏ<font color="red"><sup>3</sup></font> bāyəṯâ: </p>
 <p>27 wə‘āśîṯā šətê ṭabə‘wōṯ zâāḇ wənāṯatâ ’ōṯām ‘al-šətê ḵiṯəfwōṯ hā’ēfwōḏ milləmaṭṭâ mimmûl pānāyw lə‘ummaṯ meḥəbarətwō mimm<sup>a</sup>‘al ləḥēšeḇ hā’ēfwōḏ: </p>
 <p>28 wəyirəkəsû ’eṯ-h<sup>a</sup>ḥōšen <font color="brown">miṭṭabə‘ōṯāw</font> <font color="blue">miṭṭabə‘ōṯāyw</font> ’el-ṭabə‘ōṯ hā’ēfōḏ bifəṯîl təḵēleṯ lihəywōṯ ‘al-ḥēšeḇ hā’ēfwōḏ wəlō’-yizz<sup>a</sup>ḥ h<sup>a</sup>ḥōšen mē‘al hā’ēfwōḏ: </p>
 <p>29 wənāśā’ ’ahărōn ’eṯ-šəmwōṯ bənê-yiśərā’ēl bəḥōšen hammišəpāṭ ‘al-libwō bəḇō’wō ’el-haqqōḏeš ləzikārōn lifənê-yəhwâ tāmîḏ: </p>
 <p>30 wənāṯatā ’el-ḥōšen hammišəpāṭ ’eṯ-hā’ûrîm wə’eṯ-hatummîm wəhāyû ‘al-lēḇ ’ahărōn bəḇō’wō lifənê yəhwâ wənāśā’ ’ahărōn ’eṯ-mišəpaṭ bənê-yiśərā’ēl ‘al-libwō lifənê yəhwâ tāmîḏ: s</p>
 <p>31 wə‘āśîṯā ’eṯ-mə‘îl hā’ēfwōḏ kəlîl təḵēleṯ: </p>
 <p>32 wəhāyâ fî-rō’šwō bəṯwōḵwō śāfâ yihəyeh ləfîw sāḇîḇ m<sup>a</sup>‘ăśēh ’ōrēḡ kəfî ṯ<sup>a</sup>ḥərā’ yihəyeh-llwō lō’ yiqqārē‘a: </p>
 <p>33 wə‘āśîṯā ‘al-šûlāyw rimmōnê təḵēleṯ wə’arəgāmān wəṯwōl<sup>a</sup>‘aṯ šānî ‘al-šûlāyw sāḇîḇ ûf<sup>a</sup>‘ămōnê zâāḇ bəṯwōḵām sāḇîḇ: </p>
 <p>34 p<sup>a</sup>‘ămōn zâāḇ wərimmwōn p<sup>a</sup>‘ămōn zâāḇ wərimmwōn ‘al-šûlê hammə‘îl sāḇîḇ: </p>
 <p>35 wəhāyâ ‘al-’ahărōn ləšārēṯ wənišəm<sup>a</sup>‘ qwōlwō bəḇō’wō ’el-haqqōḏeš lifənê yəhwâ ûḇəṣē’ṯwō wəlō’ yāmûṯ: s</p>
 <p>36 wə‘āśîṯā ṣṣîṣ zâāḇ ṭâwōr ûfit<sup>a</sup>ḥətā ‘ālāyw pitûḥê ḥōṯām qōḏeš layhwâ: </p>
 <p>37 wəśamətā ’ōṯwō ‘al-pəṯîl təḵēleṯ wəhāyâ ‘al-hammiṣənāfeṯ ’el-mûl pənê-hammiṣənefeṯ yihəyeh: </p>
 <p>38 wəhāyâ ‘al-mēṣ<sup>a</sup>ḥ ’ahărōn wənāśā’ ’ahărōn ’eṯ-‘ăwōn haqqŏḏāšîm ’ăšer yaqədîšû bənê yiśərā’ēl ləḵāl-matənōṯ qāḏəšêhem wəhāyâ ‘al-miṣəḥwō tāmîḏ lərāṣwōn lâem lifənê yəhwâ: </p>
 <p>39 wəšibaṣətā hakəṯōneṯ šēš wə‘āśîṯā miṣənefeṯ šēš wə’aḇənēṭ t<sup>a</sup>‘ăśeh m<sup>a</sup>‘ăśēh rōqēm: </p>
 <p>40 wəliḇənê ’ahărōn t<sup>a</sup>‘ăśeh ḵutŏnōṯ wə‘āśîṯā lâem ’aḇənēṭîm ûmiḡəbā‘wōṯ t<sup>a</sup>‘ăśeh lâem ləḵāḇwōḏ ûləṯifə’āreṯ: </p>
 <p>41 wəhiləbašətā ’ōṯām ’eṯ-’ahărōn ’āḥîḵā wə’eṯ-bānāyw ’itwō ûmāš<sup>a</sup>ḥətā ’ōṯām ûmillē’ṯā ’eṯ-yāḏām wəqidašətā ’ōṯām wəḵihănû lî: </p>
 <p>42 w<sup>a</sup>‘ăśēh lâem miḵənəsê-ḇāḏ ləḵasswōṯ bəśar ‘erəwâ mimmāṯənayim wə‘aḏ-yərēḵayim yihəyû: </p>
 <p>43 wəhāyû ‘al-’ahărōn wə‘al-bānāyw bəḇō’ām| ’el-’ōhel mwō‘ēḏ ’wō ḇəḡišətām ’el-hammizəbēḥa ləšārēṯ baqqōḏeš wəlō’-yiśə’û ‘āwōn wāmēṯû ḥuqqaṯ ‘wōlām lwō ûləzarə‘wō ’<sup>a</sup>ḥărāyw: s</p>
 </td>
 </tr></table>
 <p></p><hr>
 <center>
 <a href="exo029.htm">Next: Exodus (Shemot) Chapter 29</a></center>
 </body>