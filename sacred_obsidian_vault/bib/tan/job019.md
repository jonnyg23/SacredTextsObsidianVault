<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/job019.htm">Polyglot</a> 
 <a href="../kjv/job019.htm">KJV</a> 
 <a href="../sep/job019.htm">Sep</a> 
 <a href="../vul/job019.htm">Vul</a> 
 
 <br>
 <br><a href="job.htm">Job (Iyov) Index</a><br>
  
 <a href="job018.htm">Previous</a> 
 <a href="job020.htm">Next</a> 
 </center>
 <hr>
 
 <h3 align="CENTER">Tanach (Hebrew): Job (Iyov) Chapter 19</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיַּ֥עַן אִיּ֗וֹב וַיֹּאמַֽר׃ </span></p>
 <p align="RIGHT"><span lang="he">‎<a name="002">2</a> ‏עַד־אָ֭נָה תּוֹגְי֣וּן נַפְשִׁ֑י וּֽתְדַכְּאוּנַ֥נִי בְמִלִּֽים׃ </span></p>
 <p align="RIGHT"><span lang="he">‎<a name="003">3</a> ‏זֶ֤ה עֶ֣שֶׂר פְּ֭עָמִים תַּכְלִימ֑וּנִי לֹֽא־תֵ֝בֹ֗שׁוּ תַּהְכְּרוּ־לִֽי׃ </span></p>
 <p align="RIGHT"><span lang="he">‎<a name="004">4</a> ‏וְאַף־אָמְנָ֥ם שָׁגִ֑יתִי אִ֝תִּ֗י תָּלִ֥ין מְשׁוּגָתִֽי׃ </span></p>
 <p align="RIGHT"><span lang="he">‎<a name="005">5</a> ‏אִם־אָ֭מְנָם עָלַ֣י תַּגְדִּ֑ילוּ וְתוֹכִ֥יחוּ עָ֝לַ֗י חֶרְפָּתִּֽי׃<font color="red"><sup>1</sup></font> </span></p>
 <p align="RIGHT"><span lang="he">‎<a name="006">6</a> ‏דְּֽעוּ־אֵ֭פוֹ כִּי־אֱל֣וֹהַּ עִוְּתָ֑נִי וּ֝מְצוּד֗וֹ עָלַ֥י הִקִּֽיף׃ </span></p>
 <p align="RIGHT"><span lang="he">‎<a name="007">7</a> ‏הֵ֤ן אֶצְעַ֣ק חָ֭מָס וְלֹ֣א אֵעָנֶ֑ה אֲ֝שַׁוַּ֗ע וְאֵ֣ין מִשְׁפָּֽט׃ </span></p>
 <p align="RIGHT"><span lang="he">‎<a name="008">8</a> ‏אָרְחִ֣י גָ֭דַר וְלֹ֣א אֶעֱב֑וֹר וְעַ֥ל נְ֝תִיבוֹתַ֗י חֹ֣שֶׁךְ יָשִֽׂים׃ </span></p>
 <p align="RIGHT"><span lang="he">‎<a name="009">9</a> ‏כְּ֭בוֹדִי מֵעָלַ֣י הִפְשִׁ֑יט וַ֝יָּ֗סַר עֲטֶ֣רֶת רֹאשִֽׁי׃ </span></p>
 <p align="RIGHT"><span lang="he">‎<a name="010">10</a> ‏יִתְּצֵ֣נִי סָ֭בִיב וָאֵלַ֑ךְ וַיַּסַּ֥ע כָּ֝עֵ֗ץ תִּקְוָתִֽי׃ </span></p>
 <p align="RIGHT"><span lang="he">‎<a name="011">11</a> ‏וַיַּ֣חַר עָלַ֣י אַפּ֑וֹ וַיַּחְשְׁבֵ֖נִי ל֣וֹ כְצָרָֽיו׃ </span></p>
 <p align="RIGHT"><span lang="he">‎<a name="012">12</a> ‏יַ֤חַד׀ יָ֘בֹ֤אוּ גְדוּדָ֗יו וַיָּסֹ֣לּוּ עָלַ֣י דַּרְכָּ֑ם וַיַּחֲנ֖וּ סָבִ֣יב לְאָהֳלִֽי׃ </span></p>
 <p align="RIGHT"><span lang="he">‎<a name="013">13</a> ‏אַ֭חַי מֵעָלַ֣י הִרְחִ֑יק וְ֝יֹדְעַ֗י אַךְ־זָ֥רוּ מִמֶּֽנִּי׃ </span></p>
 <p align="RIGHT"><span lang="he">‎<a name="014">14</a> ‏חָדְל֥וּ קְרוֹבָ֑י וּֽמְיֻדָּעַ֥י<font color="red"><sup>3</sup></font> שְׁכֵחֽוּנִי׃ </span></p>
 <p align="RIGHT"><span lang="he">‎<a name="015">15</a> ‏גָּ֘רֵ֤י בֵיתִ֣י וְ֭אַמְהֹתַי לְזָ֣ר תַּחְשְׁבֻ֑נִי נָ֝כְרִ֗י הָיִ֥יתִי בְעֵינֵיהֶֽם׃ </span></p>
 <p align="RIGHT"><span lang="he">‎<a name="016">16</a> ‏לְעַבְדִּ֣י קָ֭רָאתִי וְלֹ֣א יַעֲנֶ֑ה בְּמוֹ־פִ֝֗י אֶתְחַנֶּן־לֽוֹ׃ </span></p>
 <p align="RIGHT"><span lang="he">‎<a name="017">17</a> ‏ר֭וּחִֽי זָ֣רָה לְאִשְׁתִּ֑י וְ֝חַנֹּתִ֗י לִבְנֵ֥י בִטְנִֽי׃ </span></p>
 <p align="RIGHT"><span lang="he">‎<a name="018">18</a> ‏גַּם־עֲ֭וִילִים מָ֣אֲסוּ בִ֑י אָ֝ק֗וּמָה וַיְדַבְּרוּ־בִֽי׃ </span></p>
 <p align="RIGHT"><span lang="he">‎<a name="019">19</a> ‏תִּֽ֭עֲבוּנִי כָּל־מְתֵ֣י סוֹדִ֑י וְזֶֽה־אָ֝הַ֗בְתִּי נֶהְפְּכוּ־בִֽי׃ </span></p>
 <p align="RIGHT"><span lang="he">‎<a name="020">20</a> ‏בְּעוֹרִ֣י וּ֭בִבְשָׂרִי דָּבְקָ֣ה עַצְמִ֑י וָ֝אֶתְמַלְּטָ֗ה בְּע֣וֹר שִׁנָּֽי׃ </span></p>
 <p align="RIGHT"><span lang="he">‎<a name="021">21</a> ‏חָנֻּ֬נִי חָנֻּ֣נִי אַתֶּ֣ם רֵעָ֑י כִּ֥י יַד־אֱ֝ל֗וֹהַּ נָ֣גְעָה בִּֽי׃ </span></p>
 <p align="RIGHT"><span lang="he">‎<a name="022">22</a> ‏לָ֭מָּה תִּרְדְּפֻ֣נִי כְמוֹ־אֵ֑ל וּ֝מִבְּשָׂרִ֗י לֹ֣א תִשְׂבָּֽעוּ׃ </span></p>
 <p align="RIGHT"><span lang="he">‎<a name="023">23</a> ‏מִֽי־יִתֵּ֣ן אֵ֭פוֹ וְיִכָּתְב֣וּן מִלָּ֑י מִֽי־יִתֵּ֖ן בַּסֵּ֣פֶר וְיֻחָֽקוּ׃ </span></p>
 <p align="RIGHT"><span lang="he">‎<a name="024">24</a> ‏בְּעֵט־בַּרְזֶ֥ל וְעֹפָ֑רֶת לָ֝עַ֗ד בַּצּ֥וּר יֵחָצְבֽוּן׃ </span></p>
 <p align="RIGHT"><span lang="he">‎<a name="025">25</a> ‏וַאֲנִ֣י יָ֭דַעְתִּי גֹּ֣אֲלִי חָ֑י וְ֝אַחֲר֗וֹן עַל־עָפָ֥ר יָקֽוּם׃ </span></p>
 <p align="RIGHT"><span lang="he">‎<a name="026">26</a> ‏וְאַחַ֣ר ע֖וֹרִֽי נִקְּפוּ־זֹ֑את וּ֝מִבְּשָׂרִ֗י אֶֽחֱזֶ֥ה אֱלֽוֹהַּ׃ </span></p>
 <p align="RIGHT"><span lang="he">‎<a name="027">27</a> ‏אֲשֶׁ֤ר אֲנִ֨י׀ אֶֽחֱזֶה־לִּ֗י וְעֵינַ֣י רָא֣וּ וְלֹא־זָ֑ר כָּל֖וּ כִלְיֹתַ֣י בְּחֵקִֽי׃ </span></p>
 <p align="RIGHT"><span lang="he">‎<a name="028">28</a> ‏כִּ֣י תֹ֖אמְרוּ מַה־נִּרְדָּף־ל֑וֹ וְשֹׁ֥רֶשׁ דָּ֝בָ֗ר נִמְצָא־בִֽי׃ </span></p>
 <p align="RIGHT"><span lang="he">‎<a name="029">29</a> ‏גּ֤וּרוּ לָכֶ֨ם׀ מִפְּנֵי־חֶ֗רֶב כִּֽי־חֵ֭מָה עֲוֹנ֣וֹת חָ֑רֶב לְמַ֖עַן תֵּדְע֣וּן <font color="brown">שדין</font> <font color="blue">שַׁדּֽוּן׃</font> ס</span></p>
 </td>
 <td width="50%">
 <p>1 wayy<sup>a</sup>‘an ’îywōḇ wayyō’mar: </p>
 <p>2 ‘aḏ-’ānâ twōḡəyûn nafəšî ûṯəḏakə’ûnanî ḇəmillîm: </p>
 <p>3 zeh ‘eśer pə‘āmîm taḵəlîmûnî lō’-ṯēḇōšû tahəkərû-lî: </p>
 <p>4 wə’af-’āmənām šāḡîṯî ’itî tālîn məšûḡāṯî: </p>
 <p>5 ’im-’āmənām ‘ālay taḡədîlû wəṯwōḵîḥû ‘ālay ḥerəpātî:<font color="red"><sup>1</sup></font> </p>
 <p>6 də‘û-’ēfwō kî-’ĕlwōhha ‘iûəṯānî ûməṣûḏwō ‘ālay hiqqîf: </p>
 <p>7 hēn ’eṣə‘aq ḥāmās wəlō’ ’ē‘āneh ’ăšaû<sup>a</sup>‘ wə’ên mišəpāṭ: </p>
 <p>8 ’ārəḥî ḡāḏar wəlō’ ’e‘ĕḇwōr wə‘al nəṯîḇwōṯay ḥōšeḵə yāśîm: </p>
 <p>9 kəḇwōḏî mē‘ālay hifəšîṭ wayyāsar ‘ăṭereṯ rō’šî: </p>
 <p>10 yitəṣēnî sāḇîḇ wā’ēlaḵə wayyass<sup>a</sup>‘ kā‘ēṣ tiqəwāṯî: </p>
 <p>11 wayy<sup>a</sup>ḥar ‘ālay ’apwō wayy<sup>a</sup>ḥəšəḇēnî lwō ḵəṣārāyw: </p>
 <p>12 y<sup>a</sup>ḥaḏ| yāḇō’û ḡəḏûḏāyw wayyāsōllû ‘ālay darəkām wayy<sup>a</sup>ḥănû sāḇîḇ lə’âŏlî: </p>
 <p>13 ’<sup>a</sup>ḥay mē‘ālay hirəḥîq wəyōḏə‘ay ’aḵə-zārû mimmennî: </p>
 <p>14 ḥāḏəlû qərwōḇāy ûməyudā‘ay<font color="red"><sup>3</sup></font> šəḵēḥûnî: </p>
 <p>15 gārê ḇêṯî wə’aməhōṯay ləzār t<sup>a</sup>ḥəšəḇunî nāḵərî hāyîṯî ḇə‘ênêhem: </p>
 <p>16 lə‘aḇədî qārā’ṯî wəlō’ y<sup>a</sup>‘ăneh bəmwō-fî ’eṯəḥannen-lwō: </p>
 <p>17 rûḥî zārâ lə’išətî wəḥannōṯî liḇənê ḇiṭənî: </p>
 <p>18 gam-‘ăwîlîm mā’ăsû ḇî ’āqûmâ wayəḏabərû-ḇî: </p>
 <p>19 ti‘ăḇûnî kāl-məṯê swōḏî wəzeh-’âaḇətî nehəpəḵû-ḇî: </p>
 <p>20 bə‘wōrî ûḇiḇəśārî dāḇəqâ ‘aṣəmî wā’eṯəmalləṭâ bə‘wōr šinnāy: </p>
 <p>21 ḥānnunî ḥānnunî ’atem rē‘āy kî yaḏ-’ĕlwōhha nāḡə‘â bî: </p>
 <p>22 lāmmâ tirədəfunî ḵəmwō-’ēl ûmibəśārî lō’ ṯiśəbā‘û: </p>
 <p>23 mî-yitēn ’ēfwō wəyikāṯəḇûn millāy mî-yitēn bassēfer wəyuḥāqû: </p>
 <p>24 bə‘ēṭ-barəzel wə‘ōfāreṯ lā‘aḏ baṣṣûr yēḥāṣəḇûn: </p>
 <p>25 wa’ănî yāḏ<sup>a</sup>‘ətî gō’ălî ḥāy wə’<sup>a</sup>ḥărwōn ‘al-‘āfār yāqûm: </p>
 <p>26 wə’<sup>a</sup>ḥar ‘wōrî niqqəfû-zō’ṯ ûmibəśārî ’eḥĕzeh ’ĕlwōhha: </p>
 <p>27 ’ăšer ’ănî| ’eḥĕzeh-llî wə‘ênay rā’û wəlō’-zār kālû ḵiləyōṯay bəḥēqî: </p>
 <p>28 kî ṯō’mərû mah-nnirədāf-lwō wəšōreš dāḇār niməṣā’-ḇî: </p>
 <p>29 gûrû lāḵem| mipənê-ḥereḇ kî-ḥēmâ ‘ăwōnwōṯ ḥāreḇ ləm<sup>a</sup>‘an tēḏə‘ûn <font color="brown">šadîn</font> <font color="blue">šadûn:</font> s</p>
 </td>
 </tr></table>
 <p></p><hr>
 <center>
 <a href="job020.htm">Next: Job (Iyov) Chapter 20</a></center>
 </body>