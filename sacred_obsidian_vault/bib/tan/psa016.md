<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa016.htm">Polyglot</a> 
 <a href="../kjv/psa016.htm">KJV</a> 
 <a href="../sep/psa016.htm">Sep</a> 
 <a href="../vul/psa016.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa015.htm">Previous</a> 
 <a href="psa017.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 16</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏מִכְתָּ֥ם לְדָוִ֑ד שָֽׁמְרֵ֥נִי אֵ֝֗ל כִּֽי־חָסִ֥יתִי בָֽךְ׃ </span></p>
 <p align="RIGHT"><span lang="he">‎<a name="002">2</a> ‏אָמַ֣רְתְּ לַֽ֭יהוָה אֲדֹנָ֣י אָ֑תָּה ט֝וֹבָתִ֗י בַּל־עָלֶֽיךָ׃ </span></p>
 <p align="RIGHT"><span lang="he">‎<a name="003">3</a> ‏לִ֭קְדוֹשִׁים אֲשֶׁר־בָּאָ֣רֶץ הֵ֑מָּה וְ֝אַדִּירֵ֗י כָּל־חֶפְצִי־בָֽם׃ </span></p>
 <p align="RIGHT"><span lang="he">‎<a name="004">4</a> ‏יִרְבּ֥וּ עַצְּבוֹתָם֮ אַחֵ֪ר מָ֫הָ֥רוּ בַּל־אַסִּ֣יךְ נִסְכֵּיהֶ֣ם מִדָּ֑ם וּֽבַל־אֶשָּׂ֥א אֶת־שְׁ֝מוֹתָ֗ם עַל־שְׂפָתָֽי׃ </span></p>
 <p align="RIGHT"><span lang="he">‎<a name="005">5</a> ‏יְֽהוָ֗ה מְנָת־חֶלְקִ֥י וְכוֹסִ֑י אַ֝תָּ֗ה תּוֹמִ֥יךְ גּוֹרָלִֽי׃ </span></p>
 <p align="RIGHT"><span lang="he">‎<a name="006">6</a> ‏חֲבָלִ֣ים נָֽפְלוּ־לִ֭י בַּנְּעִמִ֑ים אַף־נַ֝חֲלָ֗ת שָֽׁפְרָ֥ה עָלָֽי׃ </span></p>
 <p align="RIGHT"><span lang="he">‎<a name="007">7</a> ‏אֲבָרֵ֗ךְ אֶת־יְ֭הוָה אֲשֶׁ֣ר יְעָצָ֑נִי אַף־לֵ֝יל֗וֹת יִסְּר֥וּנִי כִלְיוֹתָֽי׃ </span></p>
 <p align="RIGHT"><span lang="he">‎<a name="008">8</a> ‏שִׁוִּ֬יתִי יְהוָ֣ה לְנֶגְדִּ֣י תָמִ֑יד כִּ֥י מִֽ֝ימִינִ֗י בַּל־אֶמּֽוֹט׃ </span></p>
 <p align="RIGHT"><span lang="he">‎<a name="009">9</a> ‏לָכֵ֤ן׀ שָׂמַ֣ח לִ֭בִּי וַיָּ֣גֶל כְּבוֹדִ֑י אַף־בְּ֝שָׂרִ֗י יִשְׁכֹּ֥ן לָבֶֽטַח׃ </span></p>
 <p align="RIGHT"><span lang="he">‎<a name="010">10</a> ‏כִּ֤י׀ לֹא־תַעֲזֹ֣ב נַפְשִׁ֣י לִשְׁא֑וֹל לֹֽא־תִתֵּ֥ן חֲ֝סִידְךָ֗ לִרְא֥וֹת שָֽׁחַת׃<font color="red"><sup>3</sup></font> </span></p>
 <p align="RIGHT"><span lang="he">‎<a name="011">11</a> ‏תּֽוֹדִיעֵנִי֮<font color="red"><sup>3</sup></font> אֹ֤רַח חַ֫יִּ֥ים שֹׂ֣בַע שְׂ֭מָחוֹת אֶת־פָּנֶ֑יךָ נְעִמ֖וֹת בִּימִינְךָ֣ נֶֽצַח׃ </span></p>
 </td>
 <td width="50%">
 <p>1 miḵətām ləḏāwiḏ šāmərēnî ’ēl kî-ḥāsîṯî ḇāḵə: </p>
 <p>2 ’āmarətə layhwâ ’ăḏōnāy ’ātâ ṭwōḇāṯî bal-‘āleyḵā: </p>
 <p>3 liqəḏwōšîm ’ăšer-bā’āreṣ hēmmâ wə’adîrê kāl-ḥefəṣî-ḇām: </p>
 <p>4 yirəbû ‘aṣṣəḇwōṯām ’<sup>a</sup>ḥēr mâārû bal-’assîḵə nisəkêhem midām ûḇal-’eśśā’ ’eṯ-šəmwōṯām ‘al-śəfāṯāy: </p>
 <p>5 yəhwâ mənāṯ-ḥeləqî wəḵwōsî ’atâ twōmîḵə gwōrālî: </p>
 <p>6 ḥăḇālîm nāfəlû-lî bannə‘imîm ’af-n<sup>a</sup>ḥălāṯ šāfərâ ‘ālāy: </p>
 <p>7 ’ăḇārēḵə ’eṯ-yəhwâ ’ăšer yə‘āṣānî ’af-lêlwōṯ yissərûnî ḵiləywōṯāy: </p>
 <p>8 šiûîṯî yəhwâ ləneḡədî ṯāmîḏ kî mîmînî bal-’emmwōṭ: </p>
 <p>9 lāḵēn| śām<sup>a</sup>ḥ libî wayyāḡel kəḇwōḏî ’af-bəśārî yišəkōn lāḇeṭ<sup>a</sup>ḥ: </p>
 <p>10 kî| lō’-ṯ<sup>a</sup>‘ăzōḇ nafəšî lišə’wōl lō’-ṯitēn ḥăsîḏəḵā lirə’wōṯ šāḥaṯ:<font color="red"><sup>3</sup></font> </p>
 <p>11 twōḏî‘ēnî<font color="red"><sup>3</sup></font> ’ōr<sup>a</sup>ḥ ḥayyîm śōḇ<sup>a</sup>‘ śəmāḥwōṯ ’eṯ-pāneyḵā nə‘imwōṯ bîmînəḵā neṣ<sup>a</sup>ḥ: </p>
 </td>
 </tr></table>
 <p></p><hr>
 <center>
 <a href="psa017.htm">Next: Psalms (Tehilim) Chapter 17</a></center>
 </body>