<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/sa2008.htm">Polyglot</a> 
 <a href="../kjv/sa2008.htm">KJV</a> 
 <a href="../sep/sa2008.htm">Sep</a> 
 <a href="../vul/sa2008.htm">Vul</a> 
 
 <br>
 <br><a href="sa2.htm">2 Samuel (2 Shmuel) Index</a><br>
  
 <a href="sa2007.htm">Previous</a> 
 <a href="sa2009.htm">Next</a> 
 </center>
 <hr>
 
 <h3 align="CENTER">Tanach (Hebrew): 2 Samuel (2 Shmuel) Chapter 8</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַֽיְהִי֙ אַֽחֲרֵי־כֵ֔ן וַיַּ֥ךְ דָּוִ֛ד אֶת־פְּלִשְׁתִּ֖ים וַיַּכְנִיעֵ֑ם וַיִּקַּ֥ח דָּוִ֛ד אֶת־מֶ֥תֶג הָאַמָּ֖ה מִיַּ֥ד פְּלִשְׁתִּֽים׃ </span></p>
 <p align="RIGHT"><span lang="he">‎<a name="002">2</a> ‏וַיַּ֣ךְ אֶת־מוֹאָ֗ב וַֽיְמַדְּדֵ֤ם בַּחֶ֙בֶל֙ הַשְׁכֵּ֣ב אוֹתָ֣ם אַ֔רְצָה וַיְמַדֵּ֤ד שְׁנֵֽי־חֲבָלִים֙ לְהָמִ֔ית וּמְלֹ֥א הַחֶ֖בֶל לְהַחֲי֑וֹת וַתְּהִ֤י מוֹאָב֙ לְדָוִ֔ד לַעֲבָדִ֖ים נֹשְׂאֵ֥י מִנְחָֽה׃ </span></p>
 <p align="RIGHT"><span lang="he">‎<a name="003">3</a> ‏וַיַּ֣ךְ דָּוִ֔ד אֶת־הֲדַדְעֶ֥זֶר בֶּן־רְחֹ֖ב מֶ֣לֶךְ צוֹבָ֑ה בְּלֶכְתּ֕וֹ לְהָשִׁ֥יב יָד֖וֹ בִּֽנְהַר־<font color="blue">פְּרָֽת׃<font color="red"><sup>a</sup></font></font> </span></p>
 <p align="RIGHT"><span lang="he">‎<a name="004">4</a> ‏וַיִּלְכֹּ֨ד דָּוִ֜ד מִמֶּ֗נּוּ אֶ֤לֶף וּשְׁבַע־מֵאוֹת֙ פָּרָשִׁ֔ים וְעֶשְׂרִ֥ים אֶ֖לֶף אִ֣ישׁ רַגְלִ֑י וַיְעַקֵּ֤ר דָּוִד֙ אֶת־כָּל־הָרֶ֔כֶב וַיּוֹתֵ֥ר מִמֶּ֖נּוּ מֵ֥אָה רָֽכֶב׃ </span></p>
 <p align="RIGHT"><span lang="he">‎<a name="005">5</a> ‏וַתָּבֹא֙ אֲרַ֣ם דַּמֶּ֔שֶׂק לַעְזֹ֕ר לַהֲדַדְעֶ֖זֶר מֶ֣לֶךְ צוֹבָ֑ה וַיַּ֤ךְ דָּוִד֙ בַּֽאֲרָ֔ם עֶשְׂרִֽים־וּשְׁנַ֥יִם אֶ֖לֶף אִֽישׁ׃ </span></p>
 <p align="RIGHT"><span lang="he">‎<a name="006">6</a> ‏וַיָּ֨שֶׂם דָּוִ֤ד נְצִבִים֙ בַּאֲרַ֣ם דַּמֶּ֔שֶׂק וַתְּהִ֤י אֲרָם֙ לְדָוִ֔ד לַעֲבָדִ֖ים נוֹשְׂאֵ֣י מִנְחָ֑ה וַיֹּ֤שַׁע יְהוָה֙ אֶת־דָּוִ֔ד בְּכֹ֖ל אֲשֶׁ֥ר הָלָֽךְ׃ </span></p>
 <p align="RIGHT"><span lang="he">‎<a name="007">7</a> ‏וַיִּקַּ֣ח דָּוִ֗ד אֵ֚ת שִׁלְטֵ֣י הַזָּהָ֔ב אֲשֶׁ֣ר הָי֔וּ אֶ֖ל עַבְדֵ֣י הֲדַדְעָ֑זֶר וַיְבִיאֵ֖ם יְרוּשָׁלִָֽם׃ </span></p>
 <p align="RIGHT"><span lang="he">‎<a name="008">8</a> ‏וּמִבֶּ֥טַח וּמִבֵּֽרֹתַ֖י עָרֵ֣י הֲדַדְעָ֑זֶר לָקַ֞ח הַמֶּ֧לֶךְ דָּוִ֛ד נְחֹ֖שֶׁת הַרְבֵּ֥ה מְאֹֽד׃ ס</span></p>
 <p align="RIGHT"><span lang="he">‎<a name="009">9</a> ‏וַיִּשְׁמַ֕ע תֹּ֖עִי מֶ֣לֶךְ חֲמָ֑ת כִּ֚י הִכָּ֣ה דָוִ֔ד אֵ֖ת כָּל־חֵ֥יל הֲדַדְעָֽזֶר׃ </span></p>
 <p align="RIGHT"><span lang="he">‎<a name="010">10</a> ‏וַיִּשְׁלַ֣ח תֹּ֣עִי אֶת־יֽוֹרָם־בְּנ֣וֹ אֶל־הַמֶּֽלֶךְ־דָּ֠וִד לִשְׁאָל־ל֨וֹ לְשָׁל֜וֹם וּֽלְבָרֲכ֗וֹ עַל֩ אֲשֶׁ֨ר נִלְחַ֤ם בַּהֲדַדְעֶ֙זֶר֙ וַיַּכֵּ֔הוּ כִּי־אִ֛ישׁ מִלְחֲמ֥וֹת תֹּ֖עִי הָיָ֣ה הֲדַדְעָ֑זֶר וּבְיָד֗וֹ הָי֛וּ כְּלֵֽי־כֶ֥סֶף וּכְלֵֽי־זָהָ֖ב וּכְלֵ֥י נְחֹֽשֶׁת׃ </span></p>
 <p align="RIGHT"><span lang="he">‎<a name="011">11</a> ‏גַּם־אֹתָ֕ם הִקְדִּ֛ישׁ הַמֶּ֥לֶךְ דָּוִ֖ד לַֽיהוָ֑ה עִם־הַכֶּ֤סֶף וְהַזָּהָב֙ אֲשֶׁ֣ר הִקְדִּ֔ישׁ מִכָּל־הַגּוֹיִ֖ם אֲשֶׁ֥ר כִּבֵּֽשׁ׃ </span></p>
 <p align="RIGHT"><span lang="he">‎<a name="012">12</a> ‏מֵאֲרָ֤ם וּמִמּוֹאָב֙ וּמִבְּנֵ֣י עַמּ֔וֹן וּמִפְּלִשְׁתִּ֖ים וּמֵֽעֲמָלֵ֑ק וּמִשְּׁלַ֛ל הֲדַדְעֶ֥זֶר בֶּן־רְחֹ֖ב מֶ֥לֶךְ צוֹבָֽה׃ </span></p>
 <p align="RIGHT"><span lang="he">‎<a name="013">13</a> ‏וַיַּ֤עַשׂ דָּוִד֙ שֵׁ֔ם בְּשֻׁב֕וֹ מֵהַכּוֹת֥וֹ אֶת־אֲרָ֖ם בְּגֵיא־מֶ֑לַח שְׁמוֹנָ֥ה עָשָׂ֖ר אָֽלֶף׃ </span></p>
 <p align="RIGHT"><span lang="he">‎<a name="014">14</a> ‏וַיָּ֨שֶׂם בֶּאֱד֜וֹם נְצִבִ֗ים בְּכָל־אֱדוֹם֙ שָׂ֣ם נְצִבִ֔ים וַיְהִ֥י כָל־אֱד֖וֹם עֲבָדִ֣ים לְדָוִ֑ד וַיּ֤וֹשַׁע יְהוָה֙ אֶת־דָּוִ֔ד בְּכֹ֖ל אֲשֶׁ֥ר הָלָֽךְ׃ </span></p>
 <p align="RIGHT"><span lang="he">‎<a name="015">15</a> ‏וַיִּמְלֹ֥ךְ דָּוִ֖ד עַל־כָּל־יִשְׂרָאֵ֑ל וַיְהִ֣י דָוִ֗ד עֹשֶׂ֛ה מִשְׁפָּ֥ט וּצְדָקָ֖ה לְכָל־עַמּֽוֹ׃ </span></p>
 <p align="RIGHT"><span lang="he">‎<a name="016">16</a> ‏וְיוֹאָ֥ב בֶּן־צְרוּיָ֖ה עַל־הַצָּבָ֑א וִיהוֹשָׁפָ֥ט בֶּן־אֲחִיל֖וּד מַזְכִּֽיר׃ </span></p>
 <p align="RIGHT"><span lang="he">‎<a name="017">17</a> ‏וְצָד֧וֹק בֶּן־אֲחִיט֛וּב וַאֲחִימֶ֥לֶךְ בֶּן־אֶבְיָתָ֖ר כֹּהֲנִ֑ים וּשְׂרָיָ֖ה סוֹפֵֽר׃ </span></p>
 <p align="RIGHT"><span lang="he">‎<a name="018">18</a> ‏וּבְנָיָ֙הוּ֙ בֶּן־יְה֣וֹיָדָ֔ע וְהַכְּרֵתִ֖י וְהַפְּלֵתִ֑י וּבְנֵ֥י דָוִ֖ד כֹּהֲנִ֥ים הָיֽוּ׃ פ</span></p>
 </td>
 <td width="50%">
 <p>1 wayəhî ’<sup>a</sup>ḥărê-ḵēn wayyaḵə dāwiḏ ’eṯ-pəlišətîm wayyaḵənî‘ēm wayyiqq<sup>a</sup>ḥ dāwiḏ ’eṯ-meṯeḡ hā’ammâ mîyaḏ pəlišətîm: </p>
 <p>2 wayyaḵə ’eṯ-mwō’āḇ wayəmadəḏēm b<sup>a</sup>ḥeḇel hašəkēḇ ’wōṯām ’arəṣâ wayəmadēḏ šənê-ḥăḇālîm ləhāmîṯ ûməlō’ h<sup>a</sup>ḥeḇel ləh<sup>a</sup>ḥăywōṯ watəhî mwō’āḇ ləḏāwiḏ l<sup>a</sup>‘ăḇāḏîm nōśə’ê minəḥâ: </p>
 <p>3 wayyaḵə dāwiḏ ’eṯ-hăḏaḏə‘ezer ben-rəḥōḇ meleḵə ṣwōḇâ bəleḵətwō ləhāšîḇ yāḏwō binəhar-<font color="blue">pərāṯ:<font color="red"><sup>a</sup></font></font> </p>
 <p>4 wayyiləkōḏ dāwiḏ mimmennû ’elef ûšəḇ<sup>a</sup>‘-mē’wōṯ pārāšîm wə‘eśərîm ’elef ’îš raḡəlî wayə‘aqqēr dāwiḏ ’eṯ-kāl-hāreḵeḇ wayywōṯēr mimmennû mē’â rāḵeḇ: </p>
 <p>5 watāḇō’ ’ăram dammeśeq l<sup>a</sup>‘əzōr lahăḏaḏə‘ezer meleḵə ṣwōḇâ wayyaḵə dāwiḏ ba’ărām ‘eśərîm-ûšənayim ’elef ’îš: </p>
 <p>6 wayyāśem dāwiḏ nəṣiḇîm ba’ăram dammeśeq watəhî ’ărām ləḏāwiḏ l<sup>a</sup>‘ăḇāḏîm nwōśə’ê minəḥâ wayyōš<sup>a</sup>‘ yəhwâ ’eṯ-dāwiḏ bəḵōl ’ăšer hālāḵə: </p>
 <p>7 wayyiqq<sup>a</sup>ḥ dāwiḏ ’ēṯ šiləṭê hazzâāḇ ’ăšer hāyû ’el ‘aḇəḏê hăḏaḏə‘āzer wayəḇî’ēm yərûšālāim: </p>
 <p>8 ûmibeṭ<sup>a</sup>ḥ ûmibērōṯay ‘ārê hăḏaḏə‘āzer lāq<sup>a</sup>ḥ hammeleḵə dāwiḏ nəḥōšeṯ harəbēh mə’ōḏ: s</p>
 <p>9 wayyišəm<sup>a</sup>‘ tō‘î meleḵə ḥămāṯ kî hikâ ḏāwiḏ ’ēṯ kāl-ḥêl hăḏaḏə‘āzer: </p>
 <p>10 wayyišəl<sup>a</sup>ḥ tō‘î ’eṯ-ywōrām-bənwō ’el-hammeleḵə-dāwiḏ lišə’āl-lwō ləšālwōm ûləḇārăḵwō ‘al ’ăšer niləḥam bahăḏaḏə‘ezer wayyakēhû kî-’îš miləḥămwōṯ tō‘î hāyâ hăḏaḏə‘āzer ûḇəyāḏwō hāyû kəlê-ḵesef ûḵəlê-zâāḇ ûḵəlê nəḥōšeṯ: </p>
 <p>11 gam-’ōṯām hiqədîš hammeleḵə dāwiḏ layhwâ ‘im-hakesef wəhazzâāḇ ’ăšer hiqədîš mikāl-hagwōyim ’ăšer kibēš: </p>
 <p>12 mē’ărām ûmimmwō’āḇ ûmibənê ‘ammwōn ûmipəlišətîm ûmē‘ămālēq ûmiššəlal hăḏaḏə‘ezer ben-rəḥōḇ meleḵə ṣwōḇâ: </p>
 <p>13 wayy<sup>a</sup>‘aś dāwiḏ šēm bəšuḇwō mēhakwōṯwō ’eṯ-’ărām bəḡê’-mel<sup>a</sup>ḥ šəmwōnâ ‘āśār ’ālef: </p>
 <p>14 wayyāśem be’ĕḏwōm nəṣiḇîm bəḵāl-’ĕḏwōm śām nəṣiḇîm wayəhî ḵāl-’ĕḏwōm ‘ăḇāḏîm ləḏāwiḏ wayywōš<sup>a</sup>‘ yəhwâ ’eṯ-dāwiḏ bəḵōl ’ăšer hālāḵə: </p>
 <p>15 wayyiməlōḵə dāwiḏ ‘al-kāl-yiśərā’ēl wayəhî ḏāwiḏ ‘ōśeh mišəpāṭ ûṣəḏāqâ ləḵāl-‘ammwō: </p>
 <p>16 wəywō’āḇ ben-ṣərûyâ ‘al-haṣṣāḇā’ wîhwōšāfāṭ ben-’ăḥîlûḏ mazəkîr: </p>
 <p>17 wəṣāḏwōq ben-’ăḥîṭûḇ wa’ăḥîmeleḵə ben-’eḇəyāṯār kōhănîm ûśərāyâ swōfēr: </p>
 <p>18 ûḇənāyâû ben-yəhwōyāḏā‘ wəhakərēṯî wəhapəlēṯî ûḇənê ḏāwiḏ kōhănîm hāyû: f</p>
 </td>
 </tr></table>
 <p></p><hr>
 <center>
 <a href="sa2009.htm">Next: 2 Samuel (2 Shmuel) Chapter 9</a></center>
 </body>