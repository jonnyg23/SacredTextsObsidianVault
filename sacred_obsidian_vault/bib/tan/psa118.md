<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa118.htm">Polyglot</a> 
 <a href="../kjv/psa118.htm">KJV</a> 
 <a href="../sep/psa118.htm">Sep</a> 
 <a href="../vul/psa118.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa117.htm">Previous</a> 
 <a href="psa119.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 118</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏הוֹד֣וּ לַיהוָ֣ה כִּי־ט֑וֹב כִּ֖י לְעוֹלָ֣ם חַסְדּֽוֹ׃ </span></p>
 <p align="RIGHT"><span lang="he">‎<a name="002">2</a> ‏יֹֽאמַר־נָ֥א יִשְׂרָאֵ֑ל כִּ֖י לְעוֹלָ֣ם חַסְדּֽוֹ׃ </span></p>
 <p align="RIGHT"><span lang="he">‎<a name="003">3</a> ‏יֹֽאמְרוּ־נָ֥א בֵֽית־אַהֲרֹ֑ן כִּ֖י לְעוֹלָ֣ם חַסְדּֽוֹ׃ </span></p>
 <p align="RIGHT"><span lang="he">‎<a name="004">4</a> ‏יֹֽאמְרוּ־נָ֭א יִרְאֵ֣י יְהוָ֑ה כִּ֖י לְעוֹלָ֣ם חַסְדּֽוֹ׃ </span></p>
 <p align="RIGHT"><span lang="he">‎<a name="005">5</a> ‏מִֽן־הַ֭מֵּצַ֥ר קָרָ֣אתִי יָּ֑הּ עָנָ֖נִי בַמֶּרְחָ֣ב יָֽהּ׃ </span></p>
 <p align="RIGHT"><span lang="he">‎<a name="006">6</a> ‏יְהוָ֣ה לִ֭י לֹ֣א אִירָ֑א מַה־יַּעֲשֶׂ֖ה לִ֣י אָדָֽם׃ </span></p>
 <p align="RIGHT"><span lang="he">‎<a name="007">7</a> ‏יְהוָ֣ה לִ֭י בְּעֹזְרָ֑י וַ֝אֲנִ֗י אֶרְאֶ֥ה בְשֹׂנְאָֽי׃ </span></p>
 <p align="RIGHT"><span lang="he">‎<a name="008">8</a> ‏ט֗וֹב לַחֲס֥וֹת בַּיהוָ֑ה מִ֝בְּטֹ֗חַ בָּאָדָֽם׃ </span></p>
 <p align="RIGHT"><span lang="he">‎<a name="009">9</a> ‏ט֗וֹב לַחֲס֥וֹת בַּיהוָ֑ה מִ֝בְּטֹ֗חַ בִּנְדִיבִֽים׃ </span></p>
 <p align="RIGHT"><span lang="he">‎<a name="010">10</a> ‏כָּל־גּוֹיִ֥ם סְבָב֑וּנִי בְּשֵׁ֥ם יְ֝הוָ֗ה כִּ֣י אֲמִילַֽם׃ </span></p>
 <p align="RIGHT"><span lang="he">‎<a name="011">11</a> ‏סַבּ֥וּנִי גַם־סְבָב֑וּנִי בְּשֵׁ֥ם יְ֝הוָ֗ה כִּ֣י אֲמִילַֽם׃ </span></p>
 <p align="RIGHT"><span lang="he">‎<a name="012">12</a> ‏סַבּ֤וּנִי כִדְבוֹרִ֗ים דֹּ֭עֲכוּ כְּאֵ֣שׁ קוֹצִ֑ים בְּשֵׁ֥ם יְ֝הוָ֗ה כִּ֣י אֲמִילַֽם׃ </span></p>
 <p align="RIGHT"><span lang="he">‎<a name="013">13</a> ‏דַּחֹ֣ה דְחִיתַ֣נִי לִנְפֹּ֑ל וַ֖יהוָ֣ה עֲזָרָֽנִי׃ </span></p>
 <p align="RIGHT"><span lang="he">‎<a name="014">14</a> ‏עָזִּ֣י וְזִמְרָ֣ת יָ֑הּ וַֽיְהִי־לִ֝֗י לִֽישׁוּעָֽה׃ </span></p>
 <p align="RIGHT"><span lang="he">‎<a name="015">15</a> ‏ק֤וֹל׀ רִנָּ֬ה וִֽישׁוּעָ֗ה בְּאָהֳלֵ֥י צַדִּיקִ֑ים יְמִ֥ין יְ֝הוָה עֹ֣שָׂה חָֽיִל׃ </span></p>
 <p align="RIGHT"><span lang="he">‎<a name="016">16</a> ‏יְמִ֣ין יְ֭הוָה רוֹמֵמָ֑ה יְמִ֥ין יְ֝הוָה עֹ֣שָׂה חָֽיִל׃ </span></p>
 <p align="RIGHT"><span lang="he">‎<a name="017">17</a> ‏לֹֽא אָמ֥וּת כִּי־אֶֽחְיֶ֑ה וַ֝אֲסַפֵּ֗ר מַֽעֲשֵׂ֥י יָֽהּ׃ </span></p>
 <p align="RIGHT"><span lang="he">‎<a name="018">18</a> ‏יַסֹּ֣ר יִסְּרַ֣נִּי יָּ֑הּ וְ֝לַמָּ֗וֶת לֹ֣א נְתָנָֽנִי׃ </span></p>
 <p align="RIGHT"><span lang="he">‎<a name="019">19</a> ‏פִּתְחוּ־לִ֥י שַׁעֲרֵי־צֶ֑דֶק אָֽבֹא־בָ֝ם אוֹדֶ֥ה יָֽהּ׃ </span></p>
 <p align="RIGHT"><span lang="he">‎<a name="020">20</a> ‏זֶֽה־הַשַּׁ֥עַר לַיהוָ֑ה צַ֝דִּיקִ֗ים יָבֹ֥אוּ בֽוֹ׃ </span></p>
 <p align="RIGHT"><span lang="he">‎<a name="021">21</a> ‏א֭וֹדְךָ כִּ֣י עֲנִיתָ֑נִי וַתְּהִי־לִ֝֗י לִֽישׁוּעָֽה׃ </span></p>
 <p align="RIGHT"><span lang="he">‎<a name="022">22</a> ‏אֶ֭בֶן מָאֲס֣וּ הַבּוֹנִ֑ים הָ֝יְתָ֗ה לְרֹ֣אשׁ פִּנָּֽה׃ </span></p>
 <p align="RIGHT"><span lang="he">‎<a name="023">23</a> ‏מֵאֵ֣ת יְ֭הוָה הָ֣יְתָה זֹּ֑את הִ֖יא נִפְלָ֣את בְּעֵינֵֽינוּ׃ </span></p>
 <p align="RIGHT"><span lang="he">‎<a name="024">24</a> ‏זֶה־הַ֭יּוֹם עָשָׂ֣ה יְהוָ֑ה נָגִ֖ילָה וְנִשְׂמְחָ֣ה בֽוֹ׃ </span></p>
 <p align="RIGHT"><span lang="he">‎<a name="025">25</a> ‏אָנָּ֣א יְ֭הוָה הוֹשִׁ֘יעָ֥ה נָּ֑א אָֽנָּ֥א יְ֝הוָ֗ה הַצְלִ֘יחָ֥ה נָּֽא׃ </span></p>
 <p align="RIGHT"><span lang="he">‎<a name="026">26</a> ‏בָּר֣וּךְ הַ֭בָּא בְּשֵׁ֣ם יְהוָ֑ה בֵּ֝רַֽכְנוּכֶ֗ם מִבֵּ֥ית יְהוָֽה׃ </span></p>
 <p align="RIGHT"><span lang="he">‎<a name="027">27</a> ‏אֵ֤ל׀ יְהוָה֮ וַיָּ֪אֶר לָ֥נוּ אִסְרוּ־חַ֥ג בַּעֲבֹתִ֑ים עַד־קַ֝רְנ֗וֹת הַמִּזְבֵּֽחַ׃ </span></p>
 <p align="RIGHT"><span lang="he">‎<a name="028">28</a> ‏אֵלִ֣י אַתָּ֣ה וְאוֹדֶ֑ךָּ אֱ֝לֹהַ֗י אֲרוֹמְמֶֽךָּ׃ </span></p>
 <p align="RIGHT"><span lang="he">‎<a name="029">29</a> ‏הוֹד֣וּ לַיהוָ֣ה כִּי־ט֑וֹב כִּ֖י לְעוֹלָ֣ם חַסְדּֽוֹ׃ </span></p>
 </td>
 <td width="50%">
 <p>1 hwōḏû layhwâ kî-ṭwōḇ kî lə‘wōlām ḥasədwō: </p>
 <p>2 yō’mar-nā’ yiśərā’ēl kî lə‘wōlām ḥasədwō: </p>
 <p>3 yō’mərû-nā’ ḇêṯ-’ahărōn kî lə‘wōlām ḥasədwō: </p>
 <p>4 yō’mərû-nā’ yirə’ê yəhwâ kî lə‘wōlām ḥasədwō: </p>
 <p>5 min-hammēṣar qārā’ṯî yyāh ‘ānānî ḇammerəḥāḇ yāh: </p>
 <p>6 yəhwâ lî lō’ ’îrā’ mah-yy<sup>a</sup>‘ăśeh lî ’āḏām: </p>
 <p>7 yəhwâ lî bə‘ōzərāy wa’ănî ’erə’eh ḇəśōnə’āy: </p>
 <p>8 ṭwōḇ l<sup>a</sup>ḥăswōṯ bayhwâ mibəṭōḥa bā’āḏām: </p>
 <p>9 ṭwōḇ l<sup>a</sup>ḥăswōṯ bayhwâ mibəṭōḥa binəḏîḇîm: </p>
 <p>10 kāl-gwōyim səḇāḇûnî bəšēm yəhwâ kî ’ămîlam: </p>
 <p>11 sabûnî ḡam-səḇāḇûnî bəšēm yəhwâ kî ’ămîlam: </p>
 <p>12 sabûnî ḵiḏəḇwōrîm dō‘ăḵû kə’ēš qwōṣîm bəšēm yəhwâ kî ’ămîlam: </p>
 <p>13 d<sup>a</sup>ḥōh ḏəḥîṯanî linəpōl wayhwâ ‘ăzārānî: </p>
 <p>14 ‘āzzî wəzimərāṯ yāh wayəhî-lî lîšû‘â: </p>
 <p>15 qwōl| rinnâ wîšû‘â bə’âŏlê ṣadîqîm yəmîn yəhwâ ‘ōśâ ḥāyil: </p>
 <p>16 yəmîn yəhwâ rwōmēmâ yəmîn yəhwâ ‘ōśâ ḥāyil: </p>
 <p>17 lō’ ’āmûṯ kî-’eḥəyeh wa’ăsapēr m<sup>a</sup>‘ăśê yāh: </p>
 <p>18 yassōr yissərannî yyāh wəlammāweṯ lō’ nəṯānānî: </p>
 <p>19 piṯəḥû-lî š<sup>a</sup>‘ărê-ṣeḏeq ’āḇō’-ḇām ’wōḏeh yāh: </p>
 <p>20 zeh-hašš<sup>a</sup>‘ar layhwâ ṣadîqîm yāḇō’û ḇwō: </p>
 <p>21 ’wōḏəḵā kî ‘ănîṯānî watəhî-lî lîšû‘â: </p>
 <p>22 ’eḇen mā’ăsû habwōnîm hāyəṯâ lərō’š pinnâ: </p>
 <p>23 mē’ēṯ yəhwâ hāyəṯâ zzō’ṯ hî’ nifəlā’ṯ bə‘ênênû: </p>
 <p>24 zeh-hayywōm ‘āśâ yəhwâ nāḡîlâ wəniśəməḥâ ḇwō: </p>
 <p>25 ’ānnā’ yəhwâ hwōšî‘â nnā’ ’ānnā’ yəhwâ haṣəlîḥâ nnā’: </p>
 <p>26 bārûḵə habā’ bəšēm yəhwâ bēraḵənûḵem mibêṯ yəhwâ: </p>
 <p>27 ’ēl| yəhwâ wayyā’er lānû ’isərû-ḥaḡ b<sup>a</sup>‘ăḇōṯîm ‘aḏ-qarənwōṯ hammizəbēḥa: </p>
 <p>28 ’ēlî ’atâ wə’wōḏeḵḵā ’ĕlōhay ’ărwōməmeḵḵā: </p>
 <p>29 hwōḏû layhwâ kî-ṭwōḇ kî lə‘wōlām ḥasədwō: </p>
 </td>
 </tr></table>
 <p></p><hr>
 <center>
 <a href="psa119.htm">Next: Psalms (Tehilim) Chapter 119</a></center>
 </body>