<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/isa029.htm">Polyglot</a> 
 <a href="../kjv/isa029.htm">KJV</a> 
 <a href="../sep/isa029.htm">Sep</a> 
 <a href="../vul/isa029.htm">Vul</a> 
 
 <br>
 <br><a href="isa.htm">Isaiah (Yisheyah) Index</a><br>
  
 <a href="isa028.htm">Previous</a> 
 <a href="isa030.htm">Next</a> 
 </center>
 <hr>
 
 <h3 align="CENTER">Tanach (Hebrew): Isaiah (Yisheyah) Chapter 29</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏ה֚וֹי אֲרִיאֵ֣ל אֲרִיאֵ֔ל קִרְיַ֖ת חָנָ֣ה דָוִ֑ד סְפ֥וּ שָׁנָ֛ה עַל־שָׁנָ֖ה חַגִּ֥ים יִנְקֹֽפוּ׃ </span></p>
 <p align="RIGHT"><span lang="he">‎<a name="002">2</a> ‏וַהֲצִיק֖וֹתִי לַֽאֲרִיאֵ֑ל וְהָיְתָ֤ה תַֽאֲנִיָּה֙ וַֽאֲנִיָּ֔ה וְהָ֥יְתָה לִּ֖י כַּאֲרִיאֵֽל׃ </span></p>
 <p align="RIGHT"><span lang="he">‎<a name="003">3</a> ‏וְחָנִ֥יתִי כַדּ֖וּר עָלָ֑יִךְ וְצַרְתִּ֤י עָלַ֙יִךְ֙ מֻצָּ֔ב וַהֲקִֽימֹתִ֥י עָלַ֖יִךְ מְצֻרֹֽת׃ </span></p>
 <p align="RIGHT"><span lang="he">‎<a name="004">4</a> ‏וְשָׁפַלְתְּ֙ מֵאֶ֣רֶץ תְּדַבֵּ֔רִי וּמֵֽעָפָ֖ר תִּשַּׁ֣ח אִמְרָתֵ֑ךְ וְֽ֠הָיָה כְּא֤וֹב מֵאֶ֙רֶץ֙ קוֹלֵ֔ךְ וּמֵעָפָ֖ר אִמְרָתֵ֥ךְ תְּצַפְצֵֽף׃ </span></p>
 <p align="RIGHT"><span lang="he">‎<a name="005">5</a> ‏וְהָיָ֛ה כְּאָבָ֥ק דַּ֖ק הֲמ֣וֹן זָרָ֑יִךְ וּכְמֹ֤ץ עֹבֵר֙ הֲמ֣וֹן עָֽרִיצִ֔ים וְהָיָ֖ה לְפֶ֥תַע פִּתְאֹֽם׃ </span></p>
 <p align="RIGHT"><span lang="he">‎<a name="006">6</a> ‏מֵעִ֨ם יְהוָ֤ה צְבָאוֹת֙ תִּפָּקֵ֔ד בְּרַ֥עַם וּבְרַ֖עַשׁ וְק֣וֹל גָּד֑וֹל סוּפָה֙ וּסְעָרָ֔ה וְלַ֖הַב אֵ֥שׁ אוֹכֵלָֽה׃ </span></p>
 <p align="RIGHT"><span lang="he">‎<a name="007">7</a> ‏וְהָיָ֗ה כַּֽחֲלוֹם֙ חֲז֣וֹן לַ֔יְלָה הֲמוֹן֙ כָּל־הַגּוֹיִ֔ם הַצֹּבְאִ֖ים עַל־אֲרִיאֵ֑ל וְכָל־צֹבֶ֙יהָ֙ וּמְצֹ֣דָתָ֔הּ וְהַמְּצִיקִ֖ים לָֽהּ׃ </span></p>
 <p align="RIGHT"><span lang="he">‎<a name="008">8</a> ‏וְהָיָ֡ה כַּאֲשֶׁר֩ יַחֲלֹ֨ם הָרָעֵ֜ב וְהִנֵּ֣ה אוֹכֵ֗ל וְהֵקִיץ֮ וְרֵיקָ֣ה נַפְשׁוֹ֒ וְכַאֲשֶׁ֨ר יַחֲלֹ֤ם הַצָּמֵא֙ וְהִנֵּ֣ה שֹׁתֶ֔ה וְהֵקִיץ֙ וְהִנֵּ֣ה עָיֵ֔ף וְנַפְשׁ֖וֹ שׁוֹקֵקָ֑ה כֵּ֣ן יִֽהְיֶ֗ה הֲמוֹן֙ כָּל־הַגּוֹיִ֔ם הַצֹּבְאִ֖ים עַל־הַ֥ר צִיּֽוֹן׃ ס</span></p>
 <p align="RIGHT"><span lang="he">‎<a name="009">9</a> ‏הִתְמַהְמְה֣וּ וּתְמָ֔הוּ הִשְׁתַּֽעַשְׁע֖וּ וָשֹׁ֑עוּ שָֽׁכְר֣וּ וְלֹא־יַ֔יִן נָע֖וּ וְלֹ֥א שֵׁכָֽר׃ </span></p>
 <p align="RIGHT"><span lang="he">‎<a name="010">10</a> ‏כִּֽי־נָסַ֨ךְ עֲלֵיכֶ֤ם יְהוָה֙ ר֣וּחַ תַּרְדֵּמָ֔ה וַיְעַצֵּ֖ם אֶת־עֵֽינֵיכֶ֑ם אֶת־הַנְּבִיאִ֛ים וְאֶת־רָאשֵׁיכֶ֥ם הַחֹזִ֖ים כִּסָּֽה׃ </span></p>
 <p align="RIGHT"><span lang="he">‎<a name="011">11</a> ‏וַתְּהִ֨י לָכֶ֜ם חָז֣וּת הַכֹּ֗ל כְּדִבְרֵי֮ הַסֵּ֣פֶר הֶֽחָתוּם֒ אֲשֶֽׁר־יִתְּנ֣וּ אֹת֗וֹ אֶל־יוֹדֵ֥עַ <font color="brown">הספר</font> <font color="blue">סֵ֛פֶר</font> לֵאמֹ֖ר קְרָ֣א נָא־זֶ֑ה וְאָמַר֙ לֹ֣א אוּכַ֔ל כִּ֥י חָת֖וּם הֽוּא׃ </span></p>
 <p align="RIGHT"><span lang="he">‎<a name="012">12</a> ‏וְנִתַּ֣ן הַסֵּ֗פֶר עַל֩ אֲשֶׁ֨ר לֹֽא־יָדַ֥ע סֵ֛פֶר לֵאמֹ֖ר קְרָ֣א נָא־זֶ֑ה וְאָמַ֕ר לֹ֥א יָדַ֖עְתִּי סֵֽפֶר׃ ס</span></p>
 <p align="RIGHT"><span lang="he">‎<a name="013">13</a> ‏וַיֹּ֣אמֶר אֲדֹנָ֗י יַ֚עַן כִּ֤י נִגַּשׁ֙ הָעָ֣ם הַזֶּ֔ה בְּפִ֤יו וּבִשְׂפָתָיו֙ כִּבְּד֔וּנִי וְלִבּ֖וֹ רִחַ֣ק מִמֶּ֑נִּי וַתְּהִ֤י יִרְאָתָם֙ אֹתִ֔י מִצְוַ֥ת אֲנָשִׁ֖ים מְלֻמָּדָֽה׃ </span></p>
 <p align="RIGHT"><span lang="he">‎<a name="014">14</a> ‏לָכֵ֗ן הִנְנִ֥י יוֹסִ֛ף לְהַפְלִ֥יא אֶת־הָֽעָם־הַזֶּ֖ה הַפְלֵ֣א וָפֶ֑לֶא וְאָֽבְדָה֙ חָכְמַ֣ת חֲכָמָ֔יו וּבִינַ֥ת נְבֹנָ֖יו תִּסְתַּתָּֽר׃ ס</span></p>
 <p align="RIGHT"><span lang="he">‎<a name="015">15</a> ‏ה֛וֹי הַמַּעֲמִיקִ֥ים מֵֽיהוָ֖ה לַסְתִּ֣ר עֵצָ֑ה וְהָיָ֤ה בְמַחְשָׁךְ֙ מַֽעֲשֵׂיהֶ֔ם וַיֹּ֣אמְר֔וּ מִ֥י רֹאֵ֖נוּ וּמִ֥י יוֹדְעֵֽנוּ׃ </span></p>
 <p align="RIGHT"><span lang="he">‎<a name="016">16</a> ‏הַ֨פְכְּכֶ֔ם אִם־כְּחֹ֥מֶר הַיֹּצֵ֖ר יֵֽחָשֵׁ֑ב כִּֽי־יֹאמַ֨ר מַעֲשֶׂ֤ה לְעֹשֵׂ֙הוּ֙ לֹ֣א עָשָׂ֔נִי וְיֵ֛צֶר אָמַ֥ר לְיוֹצְר֖וֹ לֹ֥א הֵבִֽין׃ </span></p>
 <p align="RIGHT"><span lang="he">‎<a name="017">17</a> ‏הֲלוֹא־עוֹד֙ מְעַ֣ט מִזְעָ֔ר וְשָׁ֥ב לְבָנ֖וֹן לַכַּרְמֶ֑ל וְהַכַּרְמֶ֖ל לַיַּ֥עַר יֵחָשֵֽׁב׃ </span></p>
 <p align="RIGHT"><span lang="he">‎<a name="018">18</a> ‏וְשָׁמְע֧וּ בַיּוֹם־הַה֛וּא הַחֵרְשִׁ֖ים דִּבְרֵי־סֵ֑פֶר וּמֵאֹ֣פֶל וּמֵחֹ֔שֶׁךְ עֵינֵ֥י עִוְרִ֖ים תִּרְאֶֽינָה׃ </span></p>
 <p align="RIGHT"><span lang="he">‎<a name="019">19</a> ‏וְיָסְפ֧וּ עֲנָוִ֛ים בַּֽיהוָ֖ה שִׂמְחָ֑ה וְאֶבְיוֹנֵ֣י אָדָ֔ם בִּקְד֥וֹשׁ יִשְׂרָאֵ֖ל יָגִֽילוּ׃ </span></p>
 <p align="RIGHT"><span lang="he">‎<a name="020">20</a> ‏כִּֽי־אָפֵ֥ס עָרִ֖יץ וְכָ֣לָה לֵ֑ץ וְנִכְרְת֖וּ כָּל־שֹׁ֥קְדֵי אָֽוֶן׃ </span></p>
 <p align="RIGHT"><span lang="he">‎<a name="021">21</a> ‏מַחֲטִיאֵ֤י אָדָם֙ בְּדָבָ֔ר וְלַמּוֹכִ֥יחַ בַּשַּׁ֖עַר יְקֹשׁ֑וּן וַיַּטּ֥וּ בַתֹּ֖הוּ צַדִּֽיק׃ ס</span></p>
 <p align="RIGHT"><span lang="he">‎<a name="022">22</a> ‏לָכֵ֗ן כֹּֽה־אָמַ֤ר יְהוָה֙ אֶל־בֵּ֣ית יַֽעֲקֹ֔ב אֲשֶׁ֥ר פָּדָ֖ה אֶת־אַבְרָהָ֑ם לֹֽא־עַתָּ֤ה יֵבוֹשׁ֙ יַֽעֲקֹ֔ב וְלֹ֥א עַתָּ֖ה פָּנָ֥יו יֶחֱוָֽרוּ׃ </span></p>
 <p align="RIGHT"><span lang="he">‎<a name="023">23</a> ‏כִּ֣י בִ֠רְאֹתוֹ יְלָדָ֞יו מַעֲשֵׂ֥ה יָדַ֛י בְּקִרְבּ֖וֹ יַקְדִּ֣ישֽׁוּ שְׁמִ֑י וְהִקְדִּ֙ישׁוּ֙ אֶת־קְד֣וֹשׁ יַֽעֲקֹ֔ב וְאֶת־אֱלֹהֵ֥י יִשְׂרָאֵ֖ל יַעֲרִֽיצוּ׃ </span></p>
 <p align="RIGHT"><span lang="he">‎<a name="024">24</a> ‏וְיָדְע֥וּ תֹֽעֵי־ר֖וּחַ בִּינָ֑ה וְרוֹגְנִ֖ים יִלְמְדוּ־לֶֽקַח׃ </span></p>
 </td>
 <td width="50%">
 <p>1 hwōy ’ărî’ēl ’ărî’ēl qirəyaṯ ḥānâ ḏāwiḏ səfû šānâ ‘al-šānâ ḥagîm yinəqōfû: </p>
 <p>2 wahăṣîqwōṯî la’ărî’ēl wəhāyəṯâ ṯa’ănîyâ wa’ănîyâ wəhāyəṯâ llî ka’ărî’ēl: </p>
 <p>3 wəḥānîṯî ḵadûr ‘ālāyiḵə wəṣarətî ‘ālayiḵə muṣṣāḇ wahăqîmōṯî ‘ālayiḵə məṣurōṯ: </p>
 <p>4 wəšāfalətə mē’ereṣ təḏabērî ûmē‘āfār tišš<sup>a</sup>ḥ ’imərāṯēḵə wəhāyâ kə’wōḇ mē’ereṣ qwōlēḵə ûmē‘āfār ’imərāṯēḵə təṣafəṣēf: </p>
 <p>5 wəhāyâ kə’āḇāq daq hămwōn zārāyiḵə ûḵəmōṣ ‘ōḇēr hămwōn ‘ārîṣîm wəhāyâ ləfeṯ<sup>a</sup>‘ piṯə’ōm: </p>
 <p>6 mē‘im yəhwâ ṣəḇā’wōṯ tipāqēḏ bər<sup>a</sup>‘am ûḇər<sup>a</sup>‘aš wəqwōl gāḏwōl sûfâ ûsə‘ārâ wəlahaḇ ’ēš ’wōḵēlâ: </p>
 <p>7 wəhāyâ k<sup>a</sup>ḥălwōm ḥăzwōn layəlâ hămwōn kāl-hagwōyim haṣṣōḇə’îm ‘al-’ărî’ēl wəḵāl-ṣōḇeyhā ûməṣōḏāṯāh wəhamməṣîqîm lāh: </p>
 <p>8 wəhāyâ ka’ăšer y<sup>a</sup>ḥălōm hārā‘ēḇ wəhinnēh ’wōḵēl wəhēqîṣ wərêqâ nafəšwō wəḵa’ăšer y<sup>a</sup>ḥălōm haṣṣāmē’ wəhinnēh šōṯeh wəhēqîṣ wəhinnēh ‘āyēf wənafəšwō šwōqēqâ kēn yihəyeh hămwōn kāl-hagwōyim haṣṣōḇə’îm ‘al-har ṣîywōn: s</p>
 <p>9 hiṯəmahəməhû ûṯəmâû hišət<sup>a</sup>‘ašə‘û wāšō‘û šāḵərû wəlō’-yayin nā‘û wəlō’ šēḵār: </p>
 <p>10 kî-nāsaḵə ‘ălêḵem yəhwâ rûḥa tarədēmâ wayə‘aṣṣēm ’eṯ-‘ênêḵem ’eṯ-hannəḇî’îm wə’eṯ-rā’šêḵem h<sup>a</sup>ḥōzîm kissâ: </p>
 <p>11 watəhî lāḵem ḥāzûṯ hakōl kəḏiḇərê hassēfer heḥāṯûm ’ăšer-yitənû ’ōṯwō ’el-ywōḏē‘a <font color="brown">hassēfer</font> <font color="blue">sēfer</font> lē’mōr qərā’ nā’-zeh wə’āmar lō’ ’ûḵal kî ḥāṯûm hû’: </p>
 <p>12 wənitan hassēfer ‘al ’ăšer lō’-yāḏ<sup>a</sup>‘ sēfer lē’mōr qərā’ nā’-zeh wə’āmar lō’ yāḏ<sup>a</sup>‘ətî sēfer: s</p>
 <p>13 wayyō’mer ’ăḏōnāy y<sup>a</sup>‘an kî nigaš hā‘ām hazzeh bəfîw ûḇiśəfāṯāyw kibəḏûnî wəlibwō riḥaq mimmennî watəhî yirə’āṯām ’ōṯî miṣəwaṯ ’ănāšîm məlummāḏâ: </p>
 <p>14 lāḵēn hinənî ywōsif ləhafəlî’ ’eṯ-hā‘ām-hazzeh hafəlē’ wāfele’ wə’āḇəḏâ ḥāḵəmaṯ ḥăḵāmāyw ûḇînaṯ nəḇōnāyw tisətatār: s</p>
 <p>15 hwōy hamm<sup>a</sup>‘ămîqîm mêhwâ lasətir ‘ēṣâ wəhāyâ ḇəm<sup>a</sup>ḥəšāḵə m<sup>a</sup>‘ăśêhem wayyō’mərû mî rō’ēnû ûmî ywōḏə‘ēnû: </p>
 <p>16 hafəkəḵem ’im-kəḥōmer hayyōṣēr yēḥāšēḇ kî-yō’mar m<sup>a</sup>‘ăśeh lə‘ōśēhû lō’ ‘āśānî wəyēṣer ’āmar ləywōṣərwō lō’ hēḇîn: </p>
 <p>17 hălwō’-‘wōḏ mə‘aṭ mizə‘ār wəšāḇ ləḇānwōn lakarəmel wəhakarəmel layy<sup>a</sup>‘ar yēḥāšēḇ: </p>
 <p>18 wəšāmə‘û ḇayywōm-hahû’ h<sup>a</sup>ḥērəšîm diḇərê-sēfer ûmē’ōfel ûmēḥōšeḵə ‘ênê ‘iwərîm tirə’eynâ: </p>
 <p>19 wəyāsəfû ‘ănāwîm bayhwâ śiməḥâ wə’eḇəywōnê ’āḏām biqəḏwōš yiśərā’ēl yāḡîlû: </p>
 <p>20 kî-’āfēs ‘ārîṣ wəḵālâ lēṣ wəniḵərəṯû kāl-šōqəḏê ’āwen: </p>
 <p>21 m<sup>a</sup>ḥăṭî’ê ’āḏām bəḏāḇār wəlammwōḵîḥa bašš<sup>a</sup>‘ar yəqōšûn wayyaṭṭû ḇatōhû ṣadîq: s</p>
 <p>22 lāḵēn kōh-’āmar yəhwâ ’el-bêṯ y<sup>a</sup>‘ăqōḇ ’ăšer pāḏâ ’eṯ-’aḇərâām lō’-‘atâ yēḇwōš y<sup>a</sup>‘ăqōḇ wəlō’ ‘atâ pānāyw yeḥĕwārû: </p>
 <p>23 kî ḇirə’ōṯwō yəlāḏāyw m<sup>a</sup>‘ăśēh yāḏay bəqirəbwō yaqədîšû šəmî wəhiqədîšû ’eṯ-qəḏwōš y<sup>a</sup>‘ăqōḇ wə’eṯ-’ĕlōhê yiśərā’ēl y<sup>a</sup>‘ărîṣû: </p>
 <p>24 wəyāḏə‘û ṯō‘ê-rûḥa bînâ wərwōḡənîm yiləməḏû-leq<sup>a</sup>ḥ: </p>
 </td>
 </tr></table>
 <p></p><hr>
 <center>
 <a href="isa030.htm">Next: Isaiah (Yisheyah) Chapter 30</a></center>
 </body>