<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/dan011.htm">Polyglot</a> 
 <a href="../kjv/dan011.htm">KJV</a> 
 <a href="../sep/dan011.htm">Sep:Dan</a> 
 <a href="../sep/dat011.htm">Sep:DaT</a> 
 <a href="../vul/dan011.htm">Vul</a> 
 
 <br>
 <br><a href="dan.htm">Daniel (Daniyel) Index</a><br>
  
 <a href="dan010.htm">Previous</a> 
 <a href="dan012.htm">Next</a> 
 </center>
 <hr>
 
 <h3 align="CENTER">Tanach (Hebrew): Daniel (Daniyel) Chapter 11</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַאֲנִי֙ בִּשְׁנַ֣ת אַחַ֔ת לְדָרְיָ֖וֶשׁ הַמָּדִ֑י עָמְדִ֛י לְמַחֲזִ֥יק וּלְמָע֖וֹז לֽוֹ׃ </span></p>
 <p align="RIGHT"><span lang="he">‎<a name="002">2</a> ‏וְעַתָּ֕ה אֱמֶ֖ת אַגִּ֣יד לָ֑ךְ הִנֵּה־עוֹד֩ שְׁלֹשָׁ֨ה מְלָכִ֜ים עֹמְדִ֣ים לְפָרַ֗ס וְהָֽרְבִיעִי֙ יַעֲשִׁ֤יר עֹֽשֶׁר־גָּדוֹל֙ מִכֹּ֔ל וּכְחֶזְקָת֣וֹ בְעָשְׁר֔וֹ יָעִ֣יר הַכֹּ֔ל אֵ֖ת מַלְכ֥וּת יָוָֽן׃ </span></p>
 <p align="RIGHT"><span lang="he">‎<a name="003">3</a> ‏וְעָמַ֖ד מֶ֣לֶךְ גִּבּ֑וֹר וּמָשַׁל֙ מִמְשָׁ֣ל רַ֔ב וְעָשָׂ֖ה כִּרְצוֹנֽוֹ׃ </span></p>
 <p align="RIGHT"><span lang="he">‎<a name="004">4</a> ‏וּכְעָמְדוֹ֙ תִּשָּׁבֵ֣ר מַלְכוּת֔וֹ וְתֵחָ֕ץ לְאַרְבַּ֖ע רוּח֣וֹת הַשָּׁמָ֑יִם וְלֹ֣א לְאַחֲרִית֗וֹ וְלֹ֤א כְמָשְׁלוֹ֙ אֲשֶׁ֣ר מָשָׁ֔ל כִּ֤י תִנָּתֵשׁ֙ מַלְכוּת֔וֹ וְלַאֲחֵרִ֖ים מִלְּבַד־אֵֽלֶּה׃ </span></p>
 <p align="RIGHT"><span lang="he">‎<a name="005">5</a> ‏וְיֶחֱזַ֥ק מֶֽלֶךְ־הַנֶּ֖גֶב וּמִן־שָׂרָ֑יו וְיֶחֱזַ֤ק עָלָיו֙ וּמָשָׁ֔ל מִמְשָׁ֥ל רַ֖ב מֶמְשַׁלְתּֽוֹ׃ </span></p>
 <p align="RIGHT"><span lang="he">‎<a name="006">6</a> ‏וּלְקֵ֤ץ שָׁנִים֙ יִתְחַבָּ֔רוּ וּבַ֣ת מֶֽלֶךְ־הַנֶּ֗גֶב תָּבוֹא֙ אֶל־מֶ֣לֶךְ הַצָּפ֔וֹן לַעֲשׂ֖וֹת מֵישָׁרִ֑ים וְלֹֽא־תַעְצֹ֞ר כּ֣וֹחַ הַזְּר֗וֹעַ וְלֹ֤א יַעֲמֹד֙ וּזְרֹע֔וֹ וְתִנָּתֵ֨ן הִ֤יא וּמְבִיאֶ֙יהָ֙ וְהַיֹּ֣לְדָ֔הּ וּמַחֲזִקָ֖הּ בָּעִתִּֽים׃ </span></p>
 <p align="RIGHT"><span lang="he">‎<a name="007">7</a> ‏וְעָמַ֛ד מִנֵּ֥צֶר שָׁרָשֶׁ֖יהָ כַּנּ֑וֹ וְיָבֹ֣א אֶל־הַחַ֗יִל וְיָבֹא֙ בְּמָעוֹז֙ מֶ֣לֶךְ הַצָּפ֔וֹן וְעָשָׂ֥ה בָהֶ֖ם וְהֶחֱזִֽיק׃ </span></p>
 <p align="RIGHT"><span lang="he">‎<a name="008">8</a> ‏וְגַ֣ם אֱ‍ֽלֹהֵיהֶ֡ם עִם־נְסִֽכֵיהֶם֩ עִם־כְּלֵ֨י חֶמְדָּתָ֜ם כֶּ֧סֶף וְזָהָ֛ב בַּשְּׁבִ֖י יָבִ֣א מִצְרָ֑יִם וְהוּא֙ שָׁנִ֣ים יַעֲמֹ֔ד מִמֶּ֖לֶךְ הַצָּפֽוֹן׃<font color="red"><sup>3</sup></font> </span></p>
 <p align="RIGHT"><span lang="he">‎<a name="009">9</a> ‏וּבָ֗א בְּמַלְכוּת֙ מֶ֣לֶךְ הַנֶּ֔גֶב וְשָׁ֖ב אֶל־אַדְמָתֽוֹ׃ </span></p>
 <p align="RIGHT"><span lang="he">‎<a name="010">10</a> ‏<font color="brown">ובנו</font> <font color="blue">וּבָנָ֣יו</font> יִתְגָּר֗וּ וְאָסְפוּ֙ הֲמוֹן֙ חֲיָלִ֣ים רַבִּ֔ים וּבָ֥א ב֖וֹא וְשָׁטַ֣ף וְעָבָ֑ר וְיָשֹׁ֥ב <font color="brown">ויתגרו</font> <font color="blue">וְיִתְגָּרֶ֖ה</font> עַד־<font color="brown">מעזה</font> <font color="blue">מָעֻזּֽוֹ׃</font> </span></p>
 <p align="RIGHT"><span lang="he">‎<a name="011">11</a> ‏וְיִתְמַרְמַר֙ מֶ֣לֶךְ הַנֶּ֔גֶב וְיָצָ֕א וְנִלְחַ֥ם עִמּ֖וֹ עִם־מֶ֣לֶךְ הַצָּפ֑וֹן וְהֶעֱמִיד֙ הָמ֣וֹן רָ֔ב וְנִתַּ֥ן הֶהָמ֖וֹן בְּיָדֽוֹ׃ </span></p>
 <p align="RIGHT"><span lang="he">‎<a name="012">12</a> ‏וְנִשָּׂ֥א הֶהָמ֖וֹן <font color="brown">ירום</font> <font color="blue">וְרָ֣ם</font> לְבָב֑וֹ וְהִפִּ֛יל<font color="red"><sup>3</sup></font> רִבֹּא֖וֹת וְלֹ֥א יָעֽוֹז׃ </span></p>
 <p align="RIGHT"><span lang="he">‎<a name="013">13</a> ‏וְשָׁב֙ מֶ֣לֶךְ הַצָּפ֔וֹן וְהֶעֱמִ֣יד הָמ֔וֹן רַ֖ב מִן־הָרִאשׁ֑וֹן וּלְקֵ֨ץ הָֽעִתִּ֤ים שָׁנִים֙ יָ֣בוֹא ב֔וֹא בְּחַ֥יִל גָּד֖וֹל וּבִרְכ֥וּשׁ רָֽב׃ </span></p>
 <p align="RIGHT"><span lang="he">‎<a name="014">14</a> ‏וּבָעִתִּ֣ים הָהֵ֔ם רַבִּ֥ים יַֽעַמְד֖וּ עַל־מֶ֣לֶךְ הַנֶּ֑גֶב וּבְנֵ֣י׀ פָּרִיצֵ֣י עַמְּךָ֗ יִֽנַּשְּׂא֛וּ לְהַעֲמִ֥יד חָז֖וֹן וְנִכְשָֽׁלוּ׃ </span></p>
 <p align="RIGHT"><span lang="he">‎<a name="015">15</a> ‏וְיָבֹא֙ מֶ֣לֶךְ הַצָּפ֔וֹן וְיִשְׁפֹּךְ֙ סֽוֹלֲלָ֔ה וְלָכַ֖ד עִ֣יר מִבְצָר֑וֹת וּזְרֹע֤וֹת הַנֶּ֙גֶב֙ לֹ֣א יַעֲמֹ֔דוּ וְעַם֙ מִבְחָרָ֔יו וְאֵ֥ין כֹּ֖חַ לַעֲמֹֽד׃ </span></p>
 <p align="RIGHT"><span lang="he">‎<a name="016">16</a> ‏וְיַ֨עַשׂ הַבָּ֤א אֵלָיו֙ כִּרְצוֹנ֔וֹ וְאֵ֥ין עוֹמֵ֖ד לְפָנָ֑יו וְיַעֲמֹ֥ד בְּאֶֽרֶץ־הַצְּבִ֖י וְכָלָ֥ה בְיָדֽוֹ׃ </span></p>
 <p align="RIGHT"><span lang="he">‎<a name="017">17</a> ‏וְיָשֵׂ֣ם׀ פָּ֠נָיו לָב֞וֹא בְּתֹ֧קֶף כָּל־מַלְכוּת֛וֹ וִישָׁרִ֥ים עִמּ֖וֹ וְעָשָׂ֑ה וּבַ֤ת הַנָּשִׁים֙ יִתֶּן־ל֣וֹ לְהַשְׁחִיתָ֔הּ וְלֹ֥א תַעֲמֹ֖ד וְלֹא־ל֥וֹ תִהְיֶֽה׃ </span></p>
 <p align="RIGHT"><span lang="he">‎<a name="018">18</a> ‏<font color="brown">וישב</font> <font color="blue">וְיָשֵׂ֧ם׀<font color="red"><sup>3</sup></font></font> פָּנָ֛יו לְאִיִּ֖ים וְלָכַ֣ד רַבִּ֑ים וְהִשְׁבִּ֨ית קָצִ֤ין חֶרְפָּתוֹ֙ ל֔וֹ בִּלְתִּ֥י חֶרְפָּת֖וֹ יָשִׁ֥יב לֽוֹ׃ </span></p>
 <p align="RIGHT"><span lang="he">‎<a name="019">19</a> ‏וְיָשֵׁ֣ב פָּנָ֔יו לְמָעוּזֵּ֖י אַרְצ֑וֹ וְנִכְשַׁ֥ל וְנָפַ֖ל וְלֹ֥א יִמָּצֵֽא׃ </span></p>
 <p align="RIGHT"><span lang="he">‎<a name="020">20</a> ‏וְעָמַ֧ד עַל־כַּנּ֛וֹ מַעֲבִ֥יר נוֹגֵ֖שׂ הֶ֣דֶר מַלְכ֑וּת וּבְיָמִ֤ים אֲחָדִים֙ יִשָּׁבֵ֔ר וְלֹ֥א בְאַפַּ֖יִם וְלֹ֥א בְמִלְחָמָֽה׃ </span></p>
 <p align="RIGHT"><span lang="he">‎<a name="021">21</a> ‏וְעָמַ֤ד עַל־כַּנּוֹ֙ נִבְזֶ֔ה וְלֹא־נָתְנ֥וּ עָלָ֖יו ה֣וֹד מַלְכ֑וּת וּבָ֣א בְשַׁלְוָ֔ה וְהֶחֱזִ֥יק מַלְכ֖וּת בַּחֲלַקְלַקּֽוֹת׃ </span></p>
 <p align="RIGHT"><span lang="he">‎<a name="022">22</a> ‏וּזְרֹע֥וֹת הַשֶּׁ֛טֶף יִשָּׁטְפ֥וּ מִלְּפָנָ֖יו וְיִשָּׁבֵ֑רוּ וְגַ֖ם נְגִ֥יד בְּרִֽית׃ </span></p>
 <p align="RIGHT"><span lang="he">‎<a name="023">23</a> ‏וּמִן־הִֽתְחַבְּר֥וּת אֵלָ֖יו יַעֲשֶׂ֣ה מִרְמָ֑ה וְעָלָ֥ה וְעָצַ֖ם בִּמְעַט־גּֽוֹי׃ </span></p>
 <p align="RIGHT"><span lang="he">‎<a name="024">24</a> ‏בְּשַׁלְוָ֞ה וּבְמִשְׁמַנֵּ֣י מְדִינָה֮ יָבוֹא֒ וְעָשָׂ֗ה אֲשֶׁ֨ר לֹא־עָשׂ֤וּ אֲבֹתָיו֙ וַאֲב֣וֹת אֲבֹתָ֔יו בִּזָּ֧ה וְשָׁלָ֛ל וּרְכ֖וּשׁ לָהֶ֣ם יִבְז֑וֹר וְעַ֧ל מִבְצָרִ֛ים יְחַשֵּׁ֥ב מַחְשְׁבֹתָ֖יו וְעַד־עֵֽת׃ </span></p>
 <p align="RIGHT"><span lang="he">‎<a name="025">25</a> ‏וְיָעֵר֩ כֹּח֨וֹ וּלְבָב֜וֹ עַל־מֶ֣לֶךְ הַנֶּגֶב֮ בְּחַ֣יִל גָּדוֹל֒ וּמֶ֣לֶךְ הַנֶּ֗גֶב יִתְגָּרֶה֙ לַמִּלְחָמָ֔ה בְּחַֽיִל־גָּד֥וֹל וְעָצ֖וּם עַד־מְאֹ֑ד וְלֹ֣א יַעֲמֹ֔ד כִּֽי־יַחְשְׁב֥וּ עָלָ֖יו מַחֲשָׁבֽוֹת׃ </span></p>
 <p align="RIGHT"><span lang="he">‎<a name="026">26</a> ‏וְאֹכְלֵ֧י פַת־בָּג֛וֹ יִשְׁבְּר֖וּהוּ וְחֵיל֣וֹ יִשְׁט֑וֹף וְנָפְל֖וּ חֲלָלִ֥ים רַבִּֽים׃ </span></p>
 <p align="RIGHT"><span lang="he">‎<a name="027">27</a> ‏וּשְׁנֵיהֶ֤ם הַמְּלָכִים֙ לְבָבָ֣ם לְמֵרָ֔ע וְעַל־שֻׁלְחָ֥ן אֶחָ֖ד כָּזָ֣ב יְדַבֵּ֑רוּ וְלֹ֣א תִצְלָ֔ח כִּי־ע֥וֹד קֵ֖ץ לַמּוֹעֵֽד׃ </span></p>
 <p align="RIGHT"><span lang="he">‎<a name="028">28</a> ‏וְיָשֹׁ֤ב אַרְצוֹ֙ בִּרְכ֣וּשׁ גָּד֔וֹל וּלְבָב֖וֹ עַל־בְּרִ֣ית קֹ֑דֶשׁ וְעָשָׂ֖ה וְשָׁ֥ב לְאַרְצֽוֹ׃ </span></p>
 <p align="RIGHT"><span lang="he">‎<a name="029">29</a> ‏לַמּוֹעֵ֥ד יָשׁ֖וּב וּבָ֣א בַנֶּ֑גֶב וְלֹֽא־תִהְיֶ֥ה כָרִאשֹׁנָ֖ה וְכָאַחֲרֹנָֽה׃ </span></p>
 <p align="RIGHT"><span lang="he">‎<a name="030">30</a> ‏וּבָ֨אוּ ב֜וֹ צִיִּ֤ים כִּתִּים֙ וְנִכְאָ֔ה וְשָׁ֛ב וְזָעַ֥ם עַל־בְּרִֽית־ק֖וֹדֶשׁ וְעָשָׂ֑ה וְשָׁ֣ב וְיָבֵ֔ן עַל־עֹזְבֵ֖י בְּרִ֥ית קֹֽדֶשׁ׃ </span></p>
 <p align="RIGHT"><span lang="he">‎<a name="031">31</a> ‏וּזְרֹעִ֖ים מִמֶּ֣נּוּ יַעֲמֹ֑דוּ וְחִלְּל֞וּ הַמִּקְדָּ֤שׁ הַמָּעוֹז֙ וְהֵסִ֣ירוּ הַתָּמִ֔יד וְנָתְנ֖וּ הַשִּׁקּ֥וּץ מְשׁוֹמֵֽם׃ </span></p>
 <p align="RIGHT"><span lang="he">‎<a name="032">32</a> ‏וּמַרְשִׁיעֵ֣י בְרִ֔ית יַחֲנִ֖יף בַּחֲלַקּ֑וֹת וְעַ֛ם יֹדְעֵ֥י אֱלֹהָ֖יו יַחֲזִ֥קוּ וְעָשֽׂוּ׃ </span></p>
 <p align="RIGHT"><span lang="he">‎<a name="033">33</a> ‏וּמַשְׂכִּ֣ילֵי עָ֔ם יָבִ֖ינוּ לָֽרַבִּ֑ים וְנִכְשְׁל֞וּ בְּחֶ֧רֶב וּבְלֶהָבָ֛ה בִּשְׁבִ֥י וּבְבִזָּ֖ה יָמִֽים׃ </span></p>
 <p align="RIGHT"><span lang="he">‎<a name="034">34</a> ‏וּבְהִכָּ֣שְׁלָ֔ם יֵעָזְר֖וּ עֵ֣זֶר מְעָ֑ט וְנִלְו֧וּ עֲלֵיהֶ֛ם רַבִּ֖ים בַּחֲלַקְלַקּֽוֹת׃ </span></p>
 <p align="RIGHT"><span lang="he">‎<a name="035">35</a> ‏וּמִן־הַמַּשְׂכִּילִ֣ים יִכָּֽשְׁל֗וּ לִצְר֥וֹף בָּהֶ֛ם וּלְבָרֵ֥ר וְלַלְבֵּ֖ן עַד־עֵ֣ת קֵ֑ץ כִּי־ע֖וֹד לַמּוֹעֵֽד׃ </span></p>
 <p align="RIGHT"><span lang="he">‎<a name="036">36</a> ‏וְעָשָׂ֨ה כִרְצוֹנ֜וֹ הַמֶּ֗לֶךְ וְיִתְרוֹמֵ֤ם וְיִתְגַּדֵּל֙ עַל־כָּל־אֵ֔ל וְעַל֙ אֵ֣ל אֵלִ֔ים יְדַבֵּ֖ר נִפְלָא֑וֹת וְהִצְלִ֙יחַ֙ עַד־כָּ֣לָה זַ֔עַם כִּ֥י נֶחֱרָצָ֖ה נֶעֱשָֽׂתָה׃ </span></p>
 <p align="RIGHT"><span lang="he">‎<a name="037">37</a> ‏וְעַל־אֱלֹהֵ֤י אֲבֹתָיו֙ לֹ֣א יָבִ֔ין וְעַל־חֶמְדַּ֥ת נָשִׁ֛ים וְעַֽל־כָּל־אֱל֖וֹהַּ לֹ֣א יָבִ֑ין כִּ֥י עַל־כֹּ֖ל יִתְגַּדָּֽל׃ </span></p>
 <p align="RIGHT"><span lang="he">‎<a name="038">38</a> ‏וְלֶאֱלֹ֙הַּ֙ מָֽעֻזִּ֔ים עַל־כַּנּ֖וֹ יְכַבֵּ֑ד וְלֶאֱל֜וֹהַּ אֲשֶׁ֧ר לֹא־יְדָעֻ֣הוּ אֲבֹתָ֗יו יְכַבֵּ֛ד בְּזָהָ֥ב וּבְכֶ֛סֶף וּבְאֶ֥בֶן יְקָרָ֖ה וּבַחֲמֻדֽוֹת׃ </span></p>
 <p align="RIGHT"><span lang="he">‎<a name="039">39</a> ‏וְעָשָׂ֞ה לְמִבְצְרֵ֤י מָֽעֻזִּים֙ עִם־אֱל֣וֹהַּ נֵכָ֔ר אֲשֶׁ֥ר <font color="brown">הכיר</font> <font color="blue">יַכִּ֖יר</font> יַרְבֶּ֣ה כָב֑וֹד וְהִמְשִׁילָם֙ בָּֽרַבִּ֔ים וַאֲדָמָ֖ה יְחַלֵּ֥ק<font color="red"><sup>3</sup></font> בִּמְחִֽיר׃ </span></p>
 <p align="RIGHT"><span lang="he">‎<a name="040">40</a> ‏וּבְעֵ֣ת קֵ֗ץ יִתְנַגַּ֤ח עִמּוֹ֙ מֶ֣לֶךְ הַנֶּ֔גֶב וְיִשְׂתָּעֵ֨ר עָלָ֜יו מֶ֣לֶךְ הַצָּפ֗וֹן בְּרֶ֙כֶב֙ וּבְפָ֣רָשִׁ֔ים וּבָאֳנִיּ֖וֹת רַבּ֑וֹת וּבָ֥א בַאֲרָצ֖וֹת וְשָׁטַ֥ף וְעָבָֽר׃ </span></p>
 <p align="RIGHT"><span lang="he">‎<a name="041">41</a> ‏וּבָא֙ בְּאֶ֣רֶץ הַצְּבִ֔י וְרַבּ֖וֹת יִכָּשֵׁ֑לוּ וְאֵ֙לֶּה֙ יִמָּלְט֣וּ מִיָּד֔וֹ אֱד֣וֹם וּמוֹאָ֔ב וְרֵאשִׁ֖ית בְּנֵ֥י עַמּֽוֹן׃ </span></p>
 <p align="RIGHT"><span lang="he">‎<a name="042">42</a> ‏וְיִשְׁלַ֥ח יָד֖וֹ בַּאֲרָצ֑וֹת וְאֶ֣רֶץ מִצְרַ֔יִם לֹ֥א תִהְיֶ֖ה לִפְלֵיטָֽה׃ </span></p>
 <p align="RIGHT"><span lang="he">‎<a name="043">43</a> ‏וּמָשַׁ֗ל בְּמִכְמַנֵּי֙ הַזָּהָ֣ב וְהַכֶּ֔סֶף וּבְכֹ֖ל חֲמֻד֣וֹת מִצְרָ֑יִם וְלֻבִ֥ים וְכֻשִׁ֖ים בְּמִצְעָדָֽיו׃ </span></p>
 <p align="RIGHT"><span lang="he">‎<a name="044">44</a> ‏וּשְׁמֻע֣וֹת יְבַהֲלֻ֔הוּ מִמִּזְרָ֖ח וּמִצָּפ֑וֹן וְיָצָא֙ בְּחֵמָ֣א גְדֹלָ֔ה לְהַשְׁמִ֥יד וּֽלְהַחֲרִ֖ים רַבִּֽים׃ </span></p>
 <p align="RIGHT"><span lang="he">‎<a name="045">45</a> ‏וְיִטַּע֙ אָהֳלֶ֣י אַפַּדְנ֔וֹ בֵּ֥ין יַמִּ֖ים לְהַר־צְבִי־קֹ֑דֶשׁ וּבָא֙ עַד־קִצּ֔וֹ וְאֵ֥ין עוֹזֵ֖ר לֽוֹ׃ </span></p>
 </td>
 <td width="50%">
 <p>1 wa’ănî bišənaṯ ’<sup>a</sup>ḥaṯ ləḏārəyāweš hammāḏî ‘āməḏî ləm<sup>a</sup>ḥăzîq ûləmā‘wōz lwō: </p>
 <p>2 wə‘atâ ’ĕmeṯ ’agîḏ lāḵə hinnēh-‘wōḏ šəlōšâ məlāḵîm ‘ōməḏîm ləfāras wəhārəḇî‘î y<sup>a</sup>‘ăšîr ‘ōšer-gāḏwōl mikōl ûḵəḥezəqāṯwō ḇə‘āšərwō yā‘îr hakōl ’ēṯ maləḵûṯ yāwān: </p>
 <p>3 wə‘āmaḏ meleḵə gibwōr ûmāšal miməšāl raḇ wə‘āśâ kirəṣwōnwō: </p>
 <p>4 ûḵə‘āməḏwō tiššāḇēr maləḵûṯwō wəṯēḥāṣ lə’arəb<sup>a</sup>‘ rûḥwōṯ haššāmāyim wəlō’ lə’<sup>a</sup>ḥărîṯwō wəlō’ ḵəmāšəlwō ’ăšer māšāl kî ṯinnāṯēš maləḵûṯwō wəla’ăḥērîm milləḇaḏ-’ēlleh: </p>
 <p>5 wəyeḥĕzaq meleḵə-hanneḡeḇ ûmin-śārāyw wəyeḥĕzaq ‘ālāyw ûmāšāl miməšāl raḇ meməšalətwō: </p>
 <p>6 ûləqēṣ šānîm yiṯəḥabārû ûḇaṯ meleḵə-hanneḡeḇ tāḇwō’ ’el-meleḵə haṣṣāfwōn l<sup>a</sup>‘ăśwōṯ mêšārîm wəlō’-ṯ<sup>a</sup>‘əṣōr kwōḥa hazzərwō‘a wəlō’ y<sup>a</sup>‘ămōḏ ûzərō‘wō wəṯinnāṯēn hî’ ûməḇî’eyhā wəhayyōləḏāh ûm<sup>a</sup>ḥăziqāh bā‘itîm: </p>
 <p>7 wə‘āmaḏ minnēṣer šārāšeyhā kannwō wəyāḇō’ ’el-h<sup>a</sup>ḥayil wəyāḇō’ bəmā‘wōz meleḵə haṣṣāfwōn wə‘āśâ ḇâem wəheḥĕzîq: </p>
 <p>8 wəḡam ’ĕ‍lōhêhem ‘im-nəsiḵêhem ‘im-kəlê ḥemədāṯām kesef wəzâāḇ baššəḇî yāḇi’ miṣərāyim wəhû’ šānîm y<sup>a</sup>‘ămōḏ mimmeleḵə haṣṣāfwōn:<font color="red"><sup>3</sup></font> </p>
 <p>9 ûḇā’ bəmaləḵûṯ meleḵə hanneḡeḇ wəšāḇ ’el-’aḏəmāṯwō: </p>
 <p>10 <font color="brown">ûḇānāw</font> <font color="blue">ûḇānāyw</font> yiṯəgārû wə’āsəfû hămwōn ḥăyālîm rabîm ûḇā’ ḇwō’ wəšāṭaf wə‘āḇār wəyāšōḇ <font color="brown">wəyiṯəgārû</font> <font color="blue">wəyiṯəgāreh</font> ‘aḏ-<font color="brown">mā‘uzzōh</font> <font color="blue">mā‘uzzwō:</font> </p>
 <p>11 wəyiṯəmarəmar meleḵə hanneḡeḇ wəyāṣā’ wəniləḥam ‘immwō ‘im-meleḵə haṣṣāfwōn wəhe‘ĕmîḏ hāmwōn rāḇ wənitan hehāmwōn bəyāḏwō: </p>
 <p>12 wəniśśā’ hehāmwōn <font color="brown">yārûm</font> <font color="blue">wərām</font> ləḇāḇwō wəhipîl<font color="red"><sup>3</sup></font> ribō’wōṯ wəlō’ yā‘wōz: </p>
 <p>13 wəšāḇ meleḵə haṣṣāfwōn wəhe‘ĕmîḏ hāmwōn raḇ min-hāri’šwōn ûləqēṣ hā‘itîm šānîm yāḇwō’ ḇwō’ bəḥayil gāḏwōl ûḇirəḵûš rāḇ: </p>
 <p>14 ûḇā‘itîm hâēm rabîm y<sup>a</sup>‘aməḏû ‘al-meleḵə hanneḡeḇ ûḇənê| pārîṣê ‘amməḵā yinnaśśə’û ləh<sup>a</sup>‘ămîḏ ḥāzwōn wəniḵəšālû: </p>
 <p>15 wəyāḇō’ meleḵə haṣṣāfwōn wəyišəpōḵə swōlălâ wəlāḵaḏ ‘îr miḇəṣārwōṯ ûzərō‘wōṯ hanneḡeḇ lō’ y<sup>a</sup>‘ămōḏû wə‘am miḇəḥārāyw wə’ên kōḥa l<sup>a</sup>‘ămōḏ: </p>
 <p>16 wəy<sup>a</sup>‘aś habā’ ’ēlāyw kirəṣwōnwō wə’ên ‘wōmēḏ ləfānāyw wəy<sup>a</sup>‘ămōḏ bə’ereṣ-haṣṣəḇî wəḵālâ ḇəyāḏwō: </p>
 <p>17 wəyāśēm| pānāyw lāḇwō’ bəṯōqef kāl-maləḵûṯwō wîšārîm ‘immwō wə‘āśâ ûḇaṯ hannāšîm yiten-lwō ləhašəḥîṯāh wəlō’ ṯ<sup>a</sup>‘ămōḏ wəlō’-lwō ṯihəyeh: </p>
 <p>18 <font color="brown">wəyāšēḇ</font> <font color="blue">wəyāśēm|<font color="red"><sup>3</sup></font></font> pānāyw lə’îyîm wəlāḵaḏ rabîm wəhišəbîṯ qāṣîn ḥerəpāṯwō lwō bilətî ḥerəpāṯwō yāšîḇ lwō: </p>
 <p>19 wəyāšēḇ pānāyw ləmā‘ûzzê ’arəṣwō wəniḵəšal wənāfal wəlō’ yimmāṣē’: </p>
 <p>20 wə‘āmaḏ ‘al-kannwō m<sup>a</sup>‘ăḇîr nwōḡēś heḏer maləḵûṯ ûḇəyāmîm ’ăḥāḏîm yiššāḇēr wəlō’ ḇə’apayim wəlō’ ḇəmiləḥāmâ: </p>
 <p>21 wə‘āmaḏ ‘al-kannwō niḇəzeh wəlō’-nāṯənû ‘ālāyw hwōḏ maləḵûṯ ûḇā’ ḇəšaləwâ wəheḥĕzîq maləḵûṯ b<sup>a</sup>ḥălaqəlaqqwōṯ: </p>
 <p>22 ûzərō‘wōṯ haššeṭef yiššāṭəfû milləfānāyw wəyiššāḇērû wəḡam nəḡîḏ bərîṯ: </p>
 <p>23 ûmin-hiṯəḥabərûṯ ’ēlāyw y<sup>a</sup>‘ăśeh mirəmâ wə‘ālâ wə‘āṣam bimə‘aṭ-gwōy: </p>
 <p>24 bəšaləwâ ûḇəmišəmannê məḏînâ yāḇwō’ wə‘āśâ ’ăšer lō’-‘āśû ’ăḇōṯāyw wa’ăḇwōṯ ’ăḇōṯāyw bizzâ wəšālāl ûrəḵûš lâem yiḇəzwōr wə‘al miḇəṣārîm yəḥaššēḇ m<sup>a</sup>ḥəšəḇōṯāyw wə‘aḏ-‘ēṯ: </p>
 <p>25 wəyā‘ēr kōḥwō ûləḇāḇwō ‘al-meleḵə hanneḡeḇ bəḥayil gāḏwōl ûmeleḵə hanneḡeḇ yiṯəgāreh lammiləḥāmâ bəḥayil-gāḏwōl wə‘āṣûm ‘aḏ-mə’ōḏ wəlō’ y<sup>a</sup>‘ămōḏ kî-y<sup>a</sup>ḥəšəḇû ‘ālāyw m<sup>a</sup>ḥăšāḇwōṯ: </p>
 <p>26 wə’ōḵəlê faṯ-bāḡwō yišəbərûhû wəḥêlwō yišəṭwōf wənāfəlû ḥălālîm rabîm: </p>
 <p>27 ûšənêhem hamməlāḵîm ləḇāḇām ləmērā‘ wə‘al-šuləḥān ’eḥāḏ kāzāḇ yəḏabērû wəlō’ ṯiṣəlāḥ kî-‘wōḏ qēṣ lammwō‘ēḏ: </p>
 <p>28 wəyāšōḇ ’arəṣwō birəḵûš gāḏwōl ûləḇāḇwō ‘al-bərîṯ qōḏeš wə‘āśâ wəšāḇ lə’arəṣwō: </p>
 <p>29 lammwō‘ēḏ yāšûḇ ûḇā’ ḇanneḡeḇ wəlō’-ṯihəyeh ḵāri’šōnâ wəḵā’<sup>a</sup>ḥărōnâ: </p>
 <p>30 ûḇā’û ḇwō ṣîyîm kitîm wəniḵə’â wəšāḇ wəzā‘am ‘al-bərîṯ-qwōḏeš wə‘āśâ wəšāḇ wəyāḇēn ‘al-‘ōzəḇê bərîṯ qōḏeš: </p>
 <p>31 ûzərō‘îm mimmennû y<sup>a</sup>‘ămōḏû wəḥilləlû hammiqədāš hammā‘wōz wəhēsîrû hatāmîḏ wənāṯənû haššiqqûṣ məšwōmēm: </p>
 <p>32 ûmarəšî‘ê ḇərîṯ y<sup>a</sup>ḥănîf b<sup>a</sup>ḥălaqqwōṯ wə‘am yōḏə‘ê ’ĕlōhāyw y<sup>a</sup>ḥăziqû wə‘āśû: </p>
 <p>33 ûmaśəkîlê ‘ām yāḇînû lārabîm wəniḵəšəlû bəḥereḇ ûḇəlehāḇâ bišəḇî ûḇəḇizzâ yāmîm: </p>
 <p>34 ûḇəhikāšəlām yē‘āzərû ‘ēzer mə‘āṭ wəniləwû ‘ălêhem rabîm b<sup>a</sup>ḥălaqəlaqqwōṯ: </p>
 <p>35 ûmin-hammaśəkîlîm yikāšəlû liṣərwōf bâem ûləḇārēr wəlaləbēn ‘aḏ-‘ēṯ qēṣ kî-‘wōḏ lammwō‘ēḏ: </p>
 <p>36 wə‘āśâ ḵirəṣwōnwō hammeleḵə wəyiṯərwōmēm wəyiṯəgadēl ‘al-kāl-’ēl wə‘al ’ēl ’ēlîm yəḏabēr nifəlā’wōṯ wəhiṣəlîḥa ‘aḏ-kālâ z<sup>a</sup>‘am kî neḥĕrāṣâ ne‘ĕśāṯâ: </p>
 <p>37 wə‘al-’ĕlōhê ’ăḇōṯāyw lō’ yāḇîn wə‘al-ḥemədaṯ nāšîm wə‘al-kāl-’ĕlwōhha lō’ yāḇîn kî ‘al-kōl yiṯəgadāl: </p>
 <p>38 wəle’ĕlōhha mā‘uzzîm ‘al-kannwō yəḵabēḏ wəle’ĕlwōhha ’ăšer lō’-yəḏā‘uhû ’ăḇōṯāyw yəḵabēḏ bəzâāḇ ûḇəḵesef ûḇə’eḇen yəqārâ ûḇ<sup>a</sup>ḥămuḏwōṯ: </p>
 <p>39 wə‘āśâ ləmiḇəṣərê mā‘uzzîm ‘im-’ĕlwōhha nēḵār ’ăšer <font color="brown">hikîr</font> <font color="blue">yakîr</font> yarəbeh ḵāḇwōḏ wəhiməšîlām bārabîm wa’ăḏāmâ yəḥallēq<font color="red"><sup>3</sup></font> biməḥîr: </p>
 <p>40 ûḇə‘ēṯ qēṣ yiṯənag<sup>a</sup>ḥ ‘immwō meleḵə hanneḡeḇ wəyiśətā‘ēr ‘ālāyw meleḵə haṣṣāfwōn bəreḵeḇ ûḇəfārāšîm ûḇā’ŏnîywōṯ rabwōṯ ûḇā’ ḇa’ărāṣwōṯ wəšāṭaf wə‘āḇār: </p>
 <p>41 ûḇā’ bə’ereṣ haṣṣəḇî wərabwōṯ yikāšēlû wə’ēlleh yimmāləṭû mîyāḏwō ’ĕḏwōm ûmwō’āḇ wərē’šîṯ bənê ‘ammwōn: </p>
 <p>42 wəyišəl<sup>a</sup>ḥ yāḏwō ba’ărāṣwōṯ wə’ereṣ miṣərayim lō’ ṯihəyeh lifəlêṭâ: </p>
 <p>43 ûmāšal bəmiḵəmannê hazzâāḇ wəhakesef ûḇəḵōl ḥămuḏwōṯ miṣərāyim wəluḇîm wəḵušîm bəmiṣə‘āḏāyw: </p>
 <p>44 ûšəmu‘wōṯ yəḇahăluhû mimmizərāḥ ûmiṣṣāfwōn wəyāṣā’ bəḥēmā’ ḡəḏōlâ ləhašəmîḏ ûləh<sup>a</sup>ḥărîm rabîm: </p>
 <p>45 wəyiṭṭ<sup>a</sup>‘ ’âŏley ’apaḏənwō bên yammîm ləhar-ṣəḇî-qōḏeš ûḇā’ ‘aḏ-qiṣṣwō wə’ên ‘wōzēr lwō: </p>
 </td>
 </tr></table>
 <p></p><hr>
 <center>
 <a href="dan012.htm">Next: Daniel (Daniyel) Chapter 12</a></center>
 </body>