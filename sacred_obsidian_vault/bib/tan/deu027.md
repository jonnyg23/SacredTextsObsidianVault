<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/deu027.htm">Polyglot</a> 
 <a href="../kjv/deu027.htm">KJV</a> 
 <a href="../sep/deu027.htm">Sep</a> 
 <a href="../vul/deu027.htm">Vul</a> 
 
 <br>
 <br><a href="deu.htm">Deuteronomy (Devarim) Index</a><br>
  
 <a href="deu026.htm">Previous</a> 
 <a href="deu028.htm">Next</a> 
 </center>
 <hr>
 
 <h3 align="CENTER">Tanach (Hebrew): Deuteronomy (Devarim) Chapter 27</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְצַ֤ו מֹשֶׁה֙ וְזִקְנֵ֣י יִשְׂרָאֵ֔ל אֶת־הָעָ֖ם לֵאמֹ֑ר שָׁמֹר֙ אֶת־כָּל־הַמִּצְוָ֔ה אֲשֶׁ֧ר אָנֹכִ֛י מְצַוֶּ֥ה אֶתְכֶ֖ם הַיּֽוֹם׃ </span></p>
 <p align="RIGHT"><span lang="he">‎<a name="002">2</a> ‏וְהָיָ֗ה בַּיּוֹם֮ אֲשֶׁ֣ר תַּעַבְר֣וּ אֶת־הַיַּרְדֵּן֒ אֶל־הָאָ֕רֶץ אֲשֶׁר־יְהוָ֥ה אֱלֹהֶ֖יךָ נֹתֵ֣ן לָ֑ךְ וַהֲקֵמֹתָ֤ לְךָ֙ אֲבָנִ֣ים גְּדֹל֔וֹת וְשַׂדְתָּ֥ אֹתָ֖ם בַּשִּֽׂיד׃ </span></p>
 <p align="RIGHT"><span lang="he">‎<a name="003">3</a> ‏וְכָתַבְתָּ֣ עֲלֵיהֶ֗ן אֶֽת־כָּל־דִּבְרֵ֛י הַתּוֹרָ֥ה הַזֹּ֖את בְּעָבְרֶ֑ךָ לְמַ֡עַן אֲשֶׁר֩ תָּבֹ֨א אֶל־הָאָ֜רֶץ אֲ‍ֽשֶׁר־יְהוָ֥ה אֱלֹהֶ֣יךָ׀ נֹתֵ֣ן לְךָ֗ אֶ֣רֶץ זָבַ֤ת חָלָב֙ וּדְבַ֔שׁ כַּאֲשֶׁ֥ר דִּבֶּ֛ר יְהוָ֥ה אֱלֹהֵֽי־אֲבֹתֶ֖יךָ לָֽךְ׃ </span></p>
 <p align="RIGHT"><span lang="he">‎<a name="004">4</a> ‏וְהָיָה֮ בְּעָבְרְכֶ֣ם אֶת־הַיַּרְדֵּן֒ תָּקִ֜ימוּ אֶת־הָאֲבָנִ֣ים הָאֵ֗לֶּה אֲשֶׁ֨ר אָנֹכִ֜י מְצַוֶּ֥ה אֶתְכֶ֛ם הַיּ֖וֹם בְּהַ֣ר עֵיבָ֑ל וְשַׂדְתָּ֥ אוֹתָ֖ם בַּשִּֽׂיד׃ </span></p>
 <p align="RIGHT"><span lang="he">‎<a name="005">5</a> ‏וּבָנִ֤יתָ שָּׁם֙ מִזְבֵּ֔חַ לַיהוָ֖ה אֱלֹהֶ֑יךָ מִזְבַּ֣ח אֲבָנִ֔ים לֹא־תָנִ֥יף עֲלֵיהֶ֖ם בַּרְזֶֽל׃ </span></p>
 <p align="RIGHT"><span lang="he">‎<a name="006">6</a> ‏אֲבָנִ֤ים שְׁלֵמוֹת֙ תִּבְנֶ֔ה אֶת־מִזְבַּ֖ח יְהוָ֣ה אֱלֹהֶ֑יךָ וְהַעֲלִ֤יתָ עָלָיו֙ עוֹלֹ֔ת לַיהוָ֖ה אֱלֹהֶֽיךָ׃ </span></p>
 <p align="RIGHT"><span lang="he">‎<a name="007">7</a> ‏וְזָבַחְתָּ֥ שְׁלָמִ֖ים וְאָכַ֣לְתָּ שָּׁ֑ם וְשָׂ֣מַחְתָּ֔ לִפְנֵ֖י יְהוָ֥ה אֱלֹהֶֽיךָ׃ </span></p>
 <p align="RIGHT"><span lang="he">‎<a name="008">8</a> ‏וְכָתַבְתָּ֣ עַל־הָאֲבָנִ֗ים אֶֽת־כָּל־דִּבְרֵ֛י הַתּוֹרָ֥ה הַזֹּ֖את בַּאֵ֥ר הֵיטֵֽב׃ ס</span></p>
 <p align="RIGHT"><span lang="he">‎<a name="009">9</a> ‏וַיְדַבֵּ֤ר מֹשֶׁה֙ וְהַכֹּהֲנִ֣ים הַלְוִיִּ֔ם אֶ֥ל כָּל־יִשְׂרָאֵ֖ל לֵאמֹ֑ר הַסְכֵּ֤ת׀ וּשְׁמַע֙ יִשְׂרָאֵ֔ל הַיּ֤וֹם הַזֶּה֙ נִהְיֵ֣יתָֽ לְעָ֔ם לַיהוָ֖ה אֱלֹהֶֽיךָ׃ </span></p>
 <p align="RIGHT"><span lang="he">‎<a name="010">10</a> ‏וְשָׁ֣מַעְתָּ֔ בְּק֖וֹל יְהוָ֣ה אֱלֹהֶ֑יךָ וְעָשִׂ֤יתָ אֶת־מִצְוֹתָו֙<font color="red"><sup>q</sup></font> וְאֶת־חֻקָּ֔יו אֲשֶׁ֛ר אָנֹכִ֥י מְצַוְּךָ֖ הַיּֽוֹם׃ ס</span></p>
 <p align="RIGHT"><span lang="he">‎<a name="011">11</a> ‏וַיְצַ֤ו מֹשֶׁה֙ אֶת־הָעָ֔ם בַּיּ֥וֹם הַה֖וּא לֵאמֹֽר׃ </span></p>
 <p align="RIGHT"><span lang="he">‎<a name="012">12</a> ‏אֵ֠לֶּה יַֽעַמְד֞וּ לְבָרֵ֤ךְ אֶת־הָעָם֙ עַל־הַ֣ר גְּרִזִ֔ים בְּעָבְרְכֶ֖ם אֶת־הַיַּרְדֵּ֑ן שִׁמְעוֹן֙ וְלֵוִ֣י וִֽיהוּדָ֔ה וְיִשָּׂשכָ֖ר וְיוֹסֵ֥ף וּבִנְיָמִֽן׃ </span></p>
 <p align="RIGHT"><span lang="he">‎<a name="013">13</a> ‏וְאֵ֛לֶּה יַֽעַמְד֥וּ עַל־הַקְּלָלָ֖ה בְּהַ֣ר עֵיבָ֑ל רְאוּבֵן֙ גָּ֣ד וְאָשֵׁ֔ר וּזְבוּלֻ֖ן דָּ֥ן וְנַפְתָּלִֽי׃ </span></p>
 <p align="RIGHT"><span lang="he">‎<a name="014">14</a> ‏וְעָנ֣וּ הַלְוִיִּ֗ם וְאָֽמְר֛וּ אֶל־כָּל־אִ֥ישׁ יִשְׂרָאֵ֖ל ק֥וֹל רָֽם׃ ס</span></p>
 <p align="RIGHT"><span lang="he">‎<a name="015">15</a> ‏אָר֣וּר הָאִ֡ישׁ אֲשֶׁ֣ר יַעֲשֶׂה֩ פֶ֨סֶל וּמַסֵּכָ֜ה תּוֹעֲבַ֣ת יְהוָ֗ה מַעֲשֵׂ֛ה יְדֵ֥י חָרָ֖שׁ וְשָׂ֣ם בַּסָּ֑תֶר וְעָנ֧וּ כָל־הָעָ֛ם וְאָמְר֖וּ אָמֵֽן׃ ס</span></p>
 <p align="RIGHT"><span lang="he">‎<a name="016">16</a> ‏אָר֕וּר מַקְלֶ֥ה אָבִ֖יו וְאִמּ֑וֹ וְאָמַ֥ר כָּל־הָעָ֖ם אָמֵֽן׃ ס</span></p>
 <p align="RIGHT"><span lang="he">‎<a name="017">17</a> ‏אָר֕וּר מַסִּ֖יג גְּב֣וּל רֵעֵ֑הוּ וְאָמַ֥ר כָּל־הָעָ֖ם אָמֵֽן׃ ס</span></p>
 <p align="RIGHT"><span lang="he">‎<a name="018">18</a> ‏אָר֕וּר מַשְׁגֶּ֥ה עִוֵּ֖ר בַּדָּ֑רֶךְ וְאָמַ֥ר כָּל־הָעָ֖ם אָמֵֽן׃ ס</span></p>
 <p align="RIGHT"><span lang="he">‎<a name="019">19</a> ‏אָר֗וּר מַטֶּ֛ה מִשְׁפַּ֥ט גֵּר־יָת֖וֹם וְאַלְמָנָ֑ה וְאָמַ֥ר כָּל־הָעָ֖ם אָמֵֽן׃ ס</span></p>
 <p align="RIGHT"><span lang="he">‎<a name="020">20</a> ‏אָר֗וּר שֹׁכֵב֙ עִם־אֵ֣שֶׁת אָבִ֔יו כִּ֥י גִלָּ֖ה כְּנַ֣ף אָבִ֑יו וְאָמַ֥ר כָּל־הָעָ֖ם אָמֵֽן׃ ס</span></p>
 <p align="RIGHT"><span lang="he">‎<a name="021">21</a> ‏אָר֕וּר שֹׁכֵ֖ב עִם־כָּל־בְּהֵמָ֑ה וְאָמַ֥ר כָּל־הָעָ֖ם אָמֵֽן׃ ס</span></p>
 <p align="RIGHT"><span lang="he">‎<a name="022">22</a> ‏אָר֗וּר שֹׁכֵב֙ עִם־אֲחֹת֔וֹ בַּת־אָבִ֖יו א֣וֹ בַת־אִמּ֑וֹ וְאָמַ֥ר כָּל־הָעָ֖ם אָמֵֽן׃ ס</span></p>
 <p align="RIGHT"><span lang="he">‎<a name="023">23</a> ‏אָר֕וּר שֹׁכֵ֖ב עִם־חֹֽתַנְתּ֑וֹ וְאָמַ֥ר כָּל־הָעָ֖ם אָמֵֽן׃ ס</span></p>
 <p align="RIGHT"><span lang="he">‎<a name="024">24</a> ‏אָר֕וּר מַכֵּ֥ה רֵעֵ֖הוּ בַּסָּ֑תֶר וְאָמַ֥ר כָּל־הָעָ֖ם אָמֵֽן׃ ס</span></p>
 <p align="RIGHT"><span lang="he">‎<a name="025">25</a> ‏אָרוּר֙ לֹקֵ֣חַ שֹׁ֔חַד לְהַכּ֥וֹת נֶ֖פֶשׁ דָּ֣ם נָקִ֑י וְאָמַ֥ר כָּל־הָעָ֖ם אָמֵֽן׃ ס</span></p>
 <p align="RIGHT"><span lang="he">‎<a name="026">26</a> ‏אָר֗וּר אֲשֶׁ֧ר לֹא־יָקִ֛ים אֶת־דִּבְרֵ֥י הַתּוֹרָֽה־הַזֹּ֖את לַעֲשׂ֣וֹת אוֹתָ֑ם וְאָמַ֥ר כָּל־הָעָ֖ם אָמֵֽן׃ פ</span></p>
 </td>
 <td width="50%">
 <p>1 wayəṣaw mōšeh wəziqənê yiśərā’ēl ’eṯ-hā‘ām lē’mōr šāmōr ’eṯ-kāl-hammiṣəwâ ’ăšer ’ānōḵî məṣaûeh ’eṯəḵem hayywōm: </p>
 <p>2 wəhāyâ bayywōm ’ăšer t<sup>a</sup>‘aḇərû ’eṯ-hayyarədēn ’el-hā’āreṣ ’ăšer-yəhwâ ’ĕlōheyḵā nōṯēn lāḵə wahăqēmōṯā ləḵā ’ăḇānîm gəḏōlwōṯ wəśaḏətā ’ōṯām baśśîḏ: </p>
 <p>3 wəḵāṯaḇətā ‘ălêhen ’eṯ-kāl-diḇərê hatwōrâ hazzō’ṯ bə‘āḇəreḵā ləm<sup>a</sup>‘an ’ăšer tāḇō’ ’el-hā’āreṣ ’ă‍šer-yəhwâ ’ĕlōheyḵā| nōṯēn ləḵā ’ereṣ zāḇaṯ ḥālāḇ ûḏəḇaš ka’ăšer diber yəhwâ ’ĕlōhê-’ăḇōṯeyḵā lāḵə: </p>
 <p>4 wəhāyâ bə‘āḇərəḵem ’eṯ-hayyarədēn tāqîmû ’eṯ-hā’ăḇānîm hā’ēlleh ’ăšer ’ānōḵî məṣaûeh ’eṯəḵem hayywōm bəhar ‘êḇāl wəśaḏətā ’wōṯām baśśîḏ: </p>
 <p>5 ûḇānîṯā ššām mizəbēḥa layhwâ ’ĕlōheyḵā mizəb<sup>a</sup>ḥ ’ăḇānîm lō’-ṯānîf ‘ălêhem barəzel: </p>
 <p>6 ’ăḇānîm šəlēmwōṯ tiḇəneh ’eṯ-mizəb<sup>a</sup>ḥ yəhwâ ’ĕlōheyḵā wəh<sup>a</sup>‘ălîṯā ‘ālāyw ‘wōlōṯ layhwâ ’ĕlōheyḵā: </p>
 <p>7 wəzāḇ<sup>a</sup>ḥətā šəlāmîm wə’āḵalətā ššām wəśām<sup>a</sup>ḥətā lifənê yəhwâ ’ĕlōheyḵā: </p>
 <p>8 wəḵāṯaḇətā ‘al-hā’ăḇānîm ’eṯ-kāl-diḇərê hatwōrâ hazzō’ṯ ba’ēr hêṭēḇ: s</p>
 <p>9 wayəḏabēr mōšeh wəhakōhănîm haləwîyim ’el kāl-yiśərā’ēl lē’mōr hasəkēṯ| ûšəm<sup>a</sup>‘ yiśərā’ēl hayywōm hazzeh nihəyêṯā lə‘ām layhwâ ’ĕlōheyḵā: </p>
 <p>10 wəšām<sup>a</sup>‘ətā bəqwōl yəhwâ ’ĕlōheyḵā wə‘āśîṯā ’eṯ-miṣəwōṯāw<font color="red"><sup>q</sup></font> wə’eṯ-ḥuqqāyw ’ăšer ’ānōḵî məṣaûəḵā hayywōm: s</p>
 <p>11 wayəṣaw mōšeh ’eṯ-hā‘ām bayywōm hahû’ lē’mōr: </p>
 <p>12 ’ēlleh y<sup>a</sup>‘aməḏû ləḇārēḵə ’eṯ-hā‘ām ‘al-har gərizîm bə‘āḇərəḵem ’eṯ-hayyarədēn šimə‘wōn wəlēwî wîhûḏâ wəyiśśāsḵār wəywōsēf ûḇinəyāmin: </p>
 <p>13 wə’ēlleh y<sup>a</sup>‘aməḏû ‘al-haqqəlālâ bəhar ‘êḇāl rə’ûḇēn gāḏ wə’āšēr ûzəḇûlun dān wənafətālî: </p>
 <p>14 wə‘ānû haləwîyim wə’āmərû ’el-kāl-’îš yiśərā’ēl qwōl rām: s</p>
 <p>15 ’ārûr hā’îš ’ăšer y<sup>a</sup>‘ăśeh fesel ûmassēḵâ twō‘ăḇaṯ yəhwâ m<sup>a</sup>‘ăśēh yəḏê ḥārāš wəśām bassāṯer wə‘ānû ḵāl-hā‘ām wə’āmərû ’āmēn: s</p>
 <p>16 ’ārûr maqəleh ’āḇîw wə’immwō wə’āmar kāl-hā‘ām ’āmēn: s</p>
 <p>17 ’ārûr massîḡ gəḇûl rē‘ēhû wə’āmar kāl-hā‘ām ’āmēn: s</p>
 <p>18 ’ārûr mašəgeh ‘iûēr badāreḵə wə’āmar kāl-hā‘ām ’āmēn: s</p>
 <p>19 ’ārûr maṭṭeh mišəpaṭ gēr-yāṯwōm wə’aləmānâ wə’āmar kāl-hā‘ām ’āmēn: s</p>
 <p>20 ’ārûr šōḵēḇ ‘im-’ēšeṯ ’āḇîw kî ḡillâ kənaf ’āḇîw wə’āmar kāl-hā‘ām ’āmēn: s</p>
 <p>21 ’ārûr šōḵēḇ ‘im-kāl-bəhēmâ wə’āmar kāl-hā‘ām ’āmēn: s</p>
 <p>22 ’ārûr šōḵēḇ ‘im-’ăḥōṯwō baṯ-’āḇîw ’wō ḇaṯ-’immwō wə’āmar kāl-hā‘ām ’āmēn: s</p>
 <p>23 ’ārûr šōḵēḇ ‘im-ḥōṯanətwō wə’āmar kāl-hā‘ām ’āmēn: s</p>
 <p>24 ’ārûr makēh rē‘ēhû bassāṯer wə’āmar kāl-hā‘ām ’āmēn: s</p>
 <p>25 ’ārûr lōqēḥa šōḥaḏ ləhakwōṯ nefeš dām nāqî wə’āmar kāl-hā‘ām ’āmēn: s</p>
 <p>26 ’ārûr ’ăšer lō’-yāqîm ’eṯ-diḇərê hatwōrâ-hazzō’ṯ l<sup>a</sup>‘ăśwōṯ ’wōṯām wə’āmar kāl-hā‘ām ’āmēn: f</p>
 </td>
 </tr></table>
 <p></p><hr>
 <center>
 <a href="deu028.htm">Next: Deuteronomy (Devarim) Chapter 28</a></center>
 </body>