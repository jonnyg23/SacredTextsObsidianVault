<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/sa1013.htm">Polyglot</a> 
 <a href="../kjv/sa1013.htm">KJV</a> 
 <a href="../sep/sa1013.htm">Sep</a> 
 <a href="../vul/sa1013.htm">Vul</a> 
 
 <br>
 <br><a href="sa1.htm">1 Samuel (1 Shmuel) Index</a><br>
  
 <a href="sa1012.htm">Previous</a> 
 <a href="sa1014.htm">Next</a> 
 </center>
 <hr>
 
 <h3 align="CENTER">Tanach (Hebrew): 1 Samuel (1 Shmuel) Chapter 13</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏בֶּן־שָׁנָ֖ה שָׁא֣וּל בְּמָלְכ֑וֹ וּשְׁתֵּ֣י שָׁנִ֔ים מָלַ֖ךְ עַל־יִשְׂרָאֵֽל׃ </span></p>
 <p align="RIGHT"><span lang="he">‎<a name="002">2</a> ‏וַיִּבְחַר־ל֨וֹ שָׁא֜וּל שְׁלֹ֣שֶׁת אֲלָפִים֮ מִיִּשְׂרָאֵל֒ וַיִּהְי֨וּ עִם־שָׁא֜וּל אַלְפַּ֗יִם בְּמִכְמָשׂ֙ וּבְהַ֣ר בֵּֽית־אֵ֔ל וְאֶ֗לֶף הָיוּ֙ עִם־י֣וֹנָתָ֔ן בְּגִבְעַ֖ת בִּנְיָמִ֑ין וְיֶ֣תֶר הָעָ֔ם שִׁלַּ֖ח אִ֥ישׁ לְאֹהָלָֽיו׃ </span></p>
 <p align="RIGHT"><span lang="he">‎<a name="003">3</a> ‏וַיַּ֣ךְ יוֹנָתָ֗ן אֵ֣ת נְצִ֤יב פְּלִשְׁתִּים֙ אֲשֶׁ֣ר בְּגֶ֔בַע וַֽיִּשְׁמְע֖וּ פְּלִשְׁתִּ֑ים וְשָׁאוּל֩ תָּקַ֨ע בַּשּׁוֹפָ֤ר בְּכָל־הָאָ֙רֶץ֙ לֵאמֹ֔ר יִשְׁמְע֖וּ הָעִבְרִֽים׃ </span></p>
 <p align="RIGHT"><span lang="he">‎<a name="004">4</a> ‏וְכָל־יִשְׂרָאֵ֞ל שָׁמְע֣וּ לֵאמֹ֗ר הִכָּ֤ה שָׁאוּל֙ אֶת־נְצִ֣יב פְּלִשְׁתִּ֔ים וְגַם־נִבְאַשׁ יִשְׂרָאֵ֖ל בַּפְּלִשְׁתִּ֑ים וַיִּצָּעֲק֥וּ הָעָ֛ם אַחֲרֵ֥י שָׁא֖וּל הַגִּלְגָּֽל׃ </span></p>
 <p align="RIGHT"><span lang="he">‎<a name="005">5</a> ‏וּפְלִשְׁתִּ֞ים נֶאֶסְפ֣וּ׀ לְהִלָּחֵ֣ם עִם־יִשְׂרָאֵ֗ל שְׁלֹשִׁ֨ים אֶ֤לֶף רֶ֙כֶב֙ וְשֵׁ֤שֶׁת אֲלָפִים֙ פָּרָשִׁ֔ים וְעָ֕ם כַּח֛וֹל אֲשֶׁ֥ר עַל־שְׂפַֽת־הַיָּ֖ם לָרֹ֑ב וַֽיַּעֲלוּ֙ וַיַּחֲנ֣וּ בְמִכְמָ֔שׂ קִדְמַ֖ת בֵּ֥ית אָֽוֶן׃ </span></p>
 <p align="RIGHT"><span lang="he">‎<a name="006">6</a> ‏וְאִ֨ישׁ יִשְׂרָאֵ֤ל רָאוּ֙ כִּ֣י צַר־ל֔וֹ כִּ֥י נִגַּ֖שׂ הָעָ֑ם וַיִּֽתְחַבְּא֣וּ הָעָ֗ם בַּמְּעָר֤וֹת וּבַֽחֲוָחִים֙ וּבַסְּלָעִ֔ים וּבַצְּרִחִ֖ים וּבַבֹּרֽוֹת׃ </span></p>
 <p align="RIGHT"><span lang="he">‎<a name="007">7</a> ‏וְעִבְרִ֗ים עָֽבְרוּ֙ אֶת־הַיַּרְדֵּ֔ן אֶ֥רֶץ גָּ֖ד וְגִלְעָ֑ד וְשָׁאוּל֙ עוֹדֶ֣נּוּ בַגִּלְגָּ֔ל וְכָל־הָעָ֖ם חָרְד֥וּ אַחֲרָֽיו׃ </span></p>
 <p align="RIGHT"><span lang="he">‎<a name="008">8</a> ‏<font color="brown">וייחל</font> <font color="blue">וַיּ֣וֹחֶל׀</font> שִׁבְעַ֣ת יָמִ֗ים לַמּוֹעֵד֙ אֲשֶׁ֣ר שְׁמוּאֵ֔ל וְלֹא־בָ֥א שְׁמוּאֵ֖ל הַגִּלְגָּ֑ל וַיָּ֥פֶץ הָעָ֖ם מֵעָלָֽיו׃ </span></p>
 <p align="RIGHT"><span lang="he">‎<a name="009">9</a> ‏וַיֹּ֣אמֶר שָׁא֔וּל הַגִּ֣שׁוּ אֵלַ֔י הָעֹלָ֖ה וְהַשְּׁלָמִ֑ים וַיַּ֖עַל הָעֹלָֽה׃ </span></p>
 <p align="RIGHT"><span lang="he">‎<a name="010">10</a> ‏וַיְהִ֗י כְּכַלֹּתוֹ֙ לְהַעֲל֣וֹת הָעֹלָ֔ה וְהִנֵּ֥ה שְׁמוּאֵ֖ל בָּ֑א וַיֵּצֵ֥א שָׁא֛וּל לִקְרָאת֖וֹ לְבָרֲכֽוֹ׃ </span></p>
 <p align="RIGHT"><span lang="he">‎<a name="011">11</a> ‏וַיֹּ֥אמֶר שְׁמוּאֵ֖ל מֶ֣ה עָשִׂ֑יתָ וַיֹּ֣אמֶר שָׁא֡וּל כִּֽי־רָאִיתִי֩ כִֽי־נָפַ֨ץ הָעָ֜ם מֵעָלַ֗י וְאַתָּה֙ לֹא־בָ֙אתָ֙ לְמוֹעֵ֣ד הַיָּמִ֔ים וּפְלִשְׁתִּ֖ים נֶאֱסָפִ֥ים מִכְמָֽשׂ׃ </span></p>
 <p align="RIGHT"><span lang="he">‎<a name="012">12</a> ‏וָאֹמַ֗ר עַ֠תָּה יֵרְד֨וּ פְלִשְׁתִּ֤ים אֵלַי֙ הַגִּלְגָּ֔ל וּפְנֵ֥י יְהוָ֖ה לֹ֣א חִלִּ֑יתִי וָֽאֶתְאַפַּ֔ק וָאַעֲלֶ֖ה הָעֹלָֽה׃ ס</span></p>
 <p align="RIGHT"><span lang="he">‎<a name="013">13</a> ‏וַיֹּ֧אמֶר שְׁמוּאֵ֛ל אֶל־שָׁא֖וּל נִסְכָּ֑לְתָּ לֹ֣א שָׁמַ֗רְתָּ אֶת־מִצְוַ֞ת יְהוָ֤ה אֱלֹהֶ֙יךָ֙ אֲשֶׁ֣ר צִוָּ֔ךְ כִּ֣י עַתָּ֗ה הֵכִ֨ין יְהוָ֧ה אֶת־מַֽמְלַכְתְּךָ֛ אֶל־יִשְׂרָאֵ֖ל עַד־עוֹלָֽם׃ </span></p>
 <p align="RIGHT"><span lang="he">‎<a name="014">14</a> ‏וְעַתָּ֖ה מַמְלַכְתְּךָ֣ לֹא־תָק֑וּם בִּקֵּשׁ֩ יְהוָ֨ה ל֜וֹ אִ֣ישׁ כִּלְבָב֗וֹ וַיְצַוֵּ֨הוּ יְהוָ֤ה לְנָגִיד֙ עַל־עַמּ֔וֹ כִּ֚י לֹ֣א שָׁמַ֔רְתָּ אֵ֥ת אֲשֶֽׁר־צִוְּךָ֖ יְהוָֽה׃ פ</span></p>
 <p align="RIGHT"><span lang="he">‎<a name="015">15</a> ‏וַיָּ֣קָם שְׁמוּאֵ֗ל וַיַּ֛עַל מִן־הַגִּלְגָּ֖ל גִּבְעַ֣ת בִּנְיָמִ֑ן וַיִּפְקֹ֣ד שָׁא֗וּל אֶת־הָעָם֙ הַנִּמְצְאִ֣ים עִמּ֔וֹ כְּשֵׁ֥שׁ מֵא֖וֹת אִֽישׁ׃ </span></p>
 <p align="RIGHT"><span lang="he">‎<a name="016">16</a> ‏וְשָׁא֞וּל וְיוֹנָתָ֣ן בְּנ֗וֹ וְהָעָם֙ הַנִּמְצָ֣א עִמָּ֔ם יֹשְׁבִ֖ים בְּגֶ֣בַע בִּנְיָמִ֑ן וּפְלִשְׁתִּ֖ים חָנ֥וּ בְמִכְמָֽשׂ׃ </span></p>
 <p align="RIGHT"><span lang="he">‎<a name="017">17</a> ‏וַיֵּצֵ֧א הַמַּשְׁחִ֛ית מִמַּחֲנֵ֥ה פְלִשְׁתִּ֖ים שְׁלֹשָׁ֣ה רָאשִׁ֑ים הָרֹ֨אשׁ אֶחָ֥ד יִפְנֶ֛ה אֶל־דֶּ֥רֶךְ עָפְרָ֖ה אֶל־אֶ֥רֶץ שׁוּעָֽל׃ </span></p>
 <p align="RIGHT"><span lang="he">‎<a name="018">18</a> ‏וְהָרֹ֤אשׁ אֶחָד֙ יִפְנֶ֔ה דֶּ֖רֶךְ בֵּ֣ית חֹר֑וֹן וְהָרֹ֨אשׁ אֶחָ֤ד יִפְנֶה֙ דֶּ֣רֶךְ הַגְּב֔וּל הַנִּשְׁקָ֛ף עַל־גֵּ֥י הַצְּבֹעִ֖ים הַמִּדְבָּֽרָה׃ ס</span></p>
 <p align="RIGHT"><span lang="he">‎<a name="019">19</a> ‏וְחָרָשׁ֙ לֹ֣א יִמָּצֵ֔א בְּכֹ֖ל אֶ֣רֶץ יִשְׂרָאֵ֑ל כִּֽי־<font color="brown">אמר</font> <font color="blue">אָמְר֣וּ</font> פְלִשְׁתִּ֔ים פֶּ֚ן יַעֲשׂ֣וּ הָעִבְרִ֔ים חֶ֖רֶב א֥וֹ חֲנִֽית׃ </span></p>
 <p align="RIGHT"><span lang="he">‎<a name="020">20</a> ‏וַיֵּרְד֥וּ כָל־יִשְׂרָאֵ֖ל הַפְּלִשְׁתִּ֑ים לִ֠לְטוֹשׁ אִ֣ישׁ אֶת־מַחֲרַשְׁתּ֤וֹ וְאֶת־אֵתוֹ֙ וְאֶת־קַרְדֻּמּ֔וֹ וְאֵ֖ת מַחֲרֵשָׁתֽוֹ׃ </span></p>
 <p align="RIGHT"><span lang="he">‎<a name="021">21</a> ‏וְֽהָיְתָ֞ה הַפְּצִ֣ירָה פִ֗ים לַמַּֽחֲרֵשֹׁת֙ וְלָ֣אֵתִ֔ים וְלִשְׁלֹ֥שׁ קִלְּשׁ֖וֹן וּלְהַקַּרְדֻּמִּ֑ים וּלְהַצִּ֖יב הַדָּרְבָֽן׃ </span></p>
 <p align="RIGHT"><span lang="he">‎<a name="022">22</a> ‏וְהָיָה֙ בְּי֣וֹם מִלְחֶ֔מֶת וְלֹ֨א נִמְצָ֜א חֶ֤רֶב וַחֲנִית֙ בְּיַ֣ד כָּל־הָעָ֔ם אֲשֶׁ֥ר אֶת־שָׁא֖וּל וְאֶת־יוֹנָתָ֑ן וַתִּמָּצֵ֣א לְשָׁא֔וּל וּלְיוֹנָתָ֖ן בְּנֽוֹ׃ </span></p>
 <p align="RIGHT"><span lang="he">‎<a name="023">23</a> ‏וַיֵּצֵא֙ מַצַּ֣ב פְּלִשְׁתִּ֔ים אֶֽל־מַעֲבַ֖ר מִכְמָֽשׂ׃ ס</span></p>
 </td>
 <td width="50%">
 <p>1 ben-šānâ šā’ûl bəmāləḵwō ûšətê šānîm mālaḵə ‘al-yiśərā’ēl: </p>
 <p>2 wayyiḇəḥar-lwō šā’ûl šəlōšeṯ ’ălāfîm mîyiśərā’ēl wayyihəyû ‘im-šā’ûl ’aləpayim bəmiḵəmāś ûḇəhar bêṯ-’ēl wə’elef hāyû ‘im-ywōnāṯān bəḡiḇə‘aṯ binəyāmîn wəyeṯer hā‘ām šill<sup>a</sup>ḥ ’îš lə’ōhālāyw: </p>
 <p>3 wayyaḵə ywōnāṯān ’ēṯ nəṣîḇ pəlišətîm ’ăšer bəḡeḇ<sup>a</sup>‘ wayyišəmə‘û pəlišətîm wəšā’ûl tāq<sup>a</sup>‘ baššwōfār bəḵāl-hā’āreṣ lē’mōr yišəmə‘û hā‘iḇərîm: </p>
 <p>4 wəḵāl-yiśərā’ēl šāmə‘û lē’mōr hikâ šā’ûl ’eṯ-nəṣîḇ pəlišətîm wəḡam-niḇə’aš yiśərā’ēl bapəlišətîm wayyiṣṣā‘ăqû hā‘ām ’<sup>a</sup>ḥărê šā’ûl hagiləgāl: </p>
 <p>5 ûfəlišətîm ne’esəfû| ləhillāḥēm ‘im-yiśərā’ēl šəlōšîm ’elef reḵeḇ wəšēšeṯ ’ălāfîm pārāšîm wə‘ām k<sup>a</sup>ḥwōl ’ăšer ‘al-śəfaṯ-hayyām lārōḇ wayy<sup>a</sup>‘ălû wayy<sup>a</sup>ḥănû ḇəmiḵəmāś qiḏəmaṯ bêṯ ’āwen: </p>
 <p>6 wə’îš yiśərā’ēl rā’û kî ṣar-lwō kî nigaś hā‘ām wayyiṯəḥabə’û hā‘ām bammə‘ārwōṯ ûḇ<sup>a</sup>ḥăwāḥîm ûḇassəlā‘îm ûḇaṣṣəriḥîm ûḇabōrwōṯ: </p>
 <p>7 wə‘iḇərîm ‘āḇərû ’eṯ-hayyarədēn ’ereṣ gāḏ wəḡilə‘āḏ wəšā’ûl ‘wōḏennû ḇagiləgāl wəḵāl-hā‘ām ḥārəḏû ’<sup>a</sup>ḥărāyw: </p>
 <p>8 <font color="brown">wayyîḥel</font> <font color="blue">wayywōḥel|</font> šiḇə‘aṯ yāmîm lammwō‘ēḏ ’ăšer šəmû’ēl wəlō’-ḇā’ šəmû’ēl hagiləgāl wayyāfeṣ hā‘ām mē‘ālāyw: </p>
 <p>9 wayyō’mer šā’ûl hagišû ’ēlay hā‘ōlâ wəhaššəlāmîm wayy<sup>a</sup>‘al hā‘ōlâ: </p>
 <p>10 wayəhî kəḵallōṯwō ləh<sup>a</sup>‘ălwōṯ hā‘ōlâ wəhinnēh šəmû’ēl bā’ wayyēṣē’ šā’ûl liqərā’ṯwō ləḇārăḵwō: </p>
 <p>11 wayyō’mer šəmû’ēl meh ‘āśîṯā wayyō’mer šā’ûl kî-rā’îṯî ḵî-nāfaṣ hā‘ām mē‘ālay wə’atâ lō’-ḇā’ṯā ləmwō‘ēḏ hayyāmîm ûfəlišətîm ne’ĕsāfîm miḵəmāś: </p>
 <p>12 wā’ōmar ‘atâ yērəḏû fəlišətîm ’ēlay hagiləgāl ûfənê yəhwâ lō’ ḥillîṯî wā’eṯə’apaq wā’<sup>a</sup>‘ăleh hā‘ōlâ: s</p>
 <p>13 wayyō’mer šəmû’ēl ’el-šā’ûl nisəkālətā lō’ šāmarətā ’eṯ-miṣəwaṯ yəhwâ ’ĕlōheyḵā ’ăšer ṣiûāḵə kî ‘atâ hēḵîn yəhwâ ’eṯ-maməlaḵətəḵā ’el-yiśərā’ēl ‘aḏ-‘wōlām: </p>
 <p>14 wə‘atâ maməlaḵətəḵā lō’-ṯāqûm biqqēš yəhwâ lwō ’îš kiləḇāḇwō wayəṣaûēhû yəhwâ lənāḡîḏ ‘al-‘ammwō kî lō’ šāmarətā ’ēṯ ’ăšer-ṣiûəḵā yəhwâ: f</p>
 <p>15 wayyāqām šəmû’ēl wayy<sup>a</sup>‘al min-hagiləgāl giḇə‘aṯ binəyāmin wayyifəqōḏ šā’ûl ’eṯ-hā‘ām hanniməṣə’îm ‘immwō kəšēš mē’wōṯ ’îš: </p>
 <p>16 wəšā’ûl wəywōnāṯān bənwō wəhā‘ām hanniməṣā’ ‘immām yōšəḇîm bəḡeḇ<sup>a</sup>‘ binəyāmin ûfəlišətîm ḥānû ḇəmiḵəmāś: </p>
 <p>17 wayyēṣē’ hammašəḥîṯ mimm<sup>a</sup>ḥănēh fəlišətîm šəlōšâ rā’šîm hārō’š ’eḥāḏ yifəneh ’el-dereḵə ‘āfərâ ’el-’ereṣ šû‘āl: </p>
 <p>18 wəhārō’š ’eḥāḏ yifəneh dereḵə bêṯ ḥōrwōn wəhārō’š ’eḥāḏ yifəneh dereḵə hagəḇûl hannišəqāf ‘al-gê haṣṣəḇō‘îm hammiḏəbārâ: s</p>
 <p>19 wəḥārāš lō’ yimmāṣē’ bəḵōl ’ereṣ yiśərā’ēl kî-<font color="brown">’āmar</font> <font color="blue">’āmərû</font> fəlišətîm pen y<sup>a</sup>‘ăśû hā‘iḇərîm ḥereḇ ’wō ḥănîṯ: </p>
 <p>20 wayyērəḏû ḵāl-yiśərā’ēl hapəlišətîm liləṭwōš ’îš ’eṯ-m<sup>a</sup>ḥărašətwō wə’eṯ-’ēṯwō wə’eṯ-qarədummwō wə’ēṯ m<sup>a</sup>ḥărēšāṯwō: </p>
 <p>21 wəhāyəṯâ hapəṣîrâ fîm lamm<sup>a</sup>ḥărēšōṯ wəlā’ēṯîm wəlišəlōš qilləšwōn ûləhaqqarədummîm ûləhaṣṣîḇ hadārəḇān: </p>
 <p>22 wəhāyâ bəywōm miləḥemeṯ wəlō’ niməṣā’ ḥereḇ w<sup>a</sup>ḥănîṯ bəyaḏ kāl-hā‘ām ’ăšer ’eṯ-šā’ûl wə’eṯ-ywōnāṯān watimmāṣē’ ləšā’ûl ûləywōnāṯān bənwō: </p>
 <p>23 wayyēṣē’ maṣṣaḇ pəlišətîm ’el-m<sup>a</sup>‘ăḇar miḵəmāś: s</p>
 </td>
 </tr></table>
 <p></p><hr>
 <center>
 <a href="sa1014.htm">Next: 1 Samuel (1 Shmuel) Chapter 14</a></center>
 </body>