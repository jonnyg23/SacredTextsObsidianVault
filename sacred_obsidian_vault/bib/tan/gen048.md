<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/gen048.htm">Polyglot</a> 
 <a href="../kjv/gen048.htm">KJV</a> 
 <a href="../sep/gen048.htm">Sep</a> 
 <a href="../vul/gen048.htm">Vul</a> 
 
 <br>
 <br><a href="gen.htm">Genesis (Bereshit) Index</a><br>
  
 <a href="gen047.htm">Previous</a> 
 <a href="gen049.htm">Next</a> 
 </center>
 <hr>
 
 <h3 align="CENTER">Tanach (Hebrew): Genesis (Bereshit) Chapter 48</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְהִ֗י אַחֲרֵי֙ הַדְּבָרִ֣ים הָאֵ֔לֶּה וַיֹּ֣אמֶר לְיוֹסֵ֔ף הִנֵּ֥ה אָבִ֖יךָ חֹלֶ֑ה וַיִּקַּ֞ח אֶת־שְׁנֵ֤י בָנָיו֙ עִמּ֔וֹ אֶת־מְנַשֶּׁ֖ה וְאֶת־אֶפְרָֽיִם׃ </span></p>
 <p align="RIGHT"><span lang="he">‎<a name="002">2</a> ‏וַיַּגֵּ֣ד לְיַעֲקֹ֔ב וַיֹּ֕אמֶר הִנֵּ֛ה בִּנְךָ֥ יוֹסֵ֖ף בָּ֣א אֵלֶ֑יךָ וַיִּתְחַזֵּק֙ יִשְׂרָאֵ֔ל וַיֵּ֖שֶׁב עַל־הַמִּטָּֽה׃ </span></p>
 <p align="RIGHT"><span lang="he">‎<a name="003">3</a> ‏וַיֹּ֤אמֶר יַעֲקֹב֙ אֶל־יוֹסֵ֔ף אֵ֥ל שַׁדַּ֛י נִרְאָֽה־אֵלַ֥י בְּל֖וּז בְּאֶ֣רֶץ כְּנָ֑עַן וַיְבָ֖רֶךְ אֹתִֽי׃ </span></p>
 <p align="RIGHT"><span lang="he">‎<a name="004">4</a> ‏וַיֹּ֣אמֶר אֵלַ֗י הִנְנִ֤י מַפְרְךָ֙ וְהִרְבִּיתִ֔ךָ וּנְתַתִּ֖יךָ לִקְהַ֣ל עַמִּ֑ים וְנָ֨תַתִּ֜י אֶת־הָאָ֧רֶץ הַזֹּ֛את לְזַרְעֲךָ֥ אַחֲרֶ֖יךָ אֲחֻזַּ֥ת עוֹלָֽם׃ </span></p>
 <p align="RIGHT"><span lang="he">‎<a name="005">5</a> ‏וְעַתָּ֡ה שְׁנֵֽי־בָנֶיךָ֩ הַנּוֹלָדִ֨ים לְךָ֜ בְּאֶ֣רֶץ מִצְרַ֗יִם עַד־בֹּאִ֥י אֵלֶ֛יךָ מִצְרַ֖יְמָה לִי־הֵ֑ם אֶפְרַ֙יִם֙ וּמְנַשֶּׁ֔ה כִּרְאוּבֵ֥ן וְשִׁמְע֖וֹן יִֽהְיוּ־לִֽי׃ </span></p>
 <p align="RIGHT"><span lang="he">‎<a name="006">6</a> ‏וּמוֹלַדְתְּךָ֛ אֲשֶׁר־הוֹלַ֥דְתָּ אַחֲרֵיהֶ֖ם לְךָ֣ יִהְי֑וּ עַ֣ל שֵׁ֧ם אֲחֵיהֶ֛ם יִקָּרְא֖וּ בְּנַחֲלָתָֽם׃ </span></p>
 <p align="RIGHT"><span lang="he">‎<a name="007">7</a> ‏וַאֲנִ֣י׀ בְּבֹאִ֣י מִפַּדָּ֗ן מֵ֩תָה֩ עָלַ֨י רָחֵ֜ל בְּאֶ֤רֶץ כְּנַ֙עַן֙ בַּדֶּ֔רֶךְ בְּע֥וֹד כִּבְרַת־אֶ֖רֶץ לָבֹ֣א אֶפְרָ֑תָה וָאֶקְבְּרֶ֤הָ שָּׁם֙ בְּדֶ֣רֶךְ אֶפְרָ֔ת הִ֖וא בֵּ֥ית לָֽחֶם׃ </span></p>
 <p align="RIGHT"><span lang="he">‎<a name="008">8</a> ‏וַיַּ֥רְא יִשְׂרָאֵ֖ל אֶת־בְּנֵ֣י יוֹסֵ֑ף וַיֹּ֖אמֶר מִי־אֵֽלֶּה׃ </span></p>
 <p align="RIGHT"><span lang="he">‎<a name="009">9</a> ‏וַיֹּ֤אמֶר יוֹסֵף֙ אֶל־אָבִ֔יו בָּנַ֣י הֵ֔ם אֲשֶׁר־נָֽתַן־לִ֥י אֱלֹהִ֖ים בָּזֶ֑ה וַיֹּאמַ֕ר קָֽחֶם־נָ֥א אֵלַ֖י וַאֲבָרֲכֵֽם׃ </span></p>
 <p align="RIGHT"><span lang="he">‎<a name="010">10</a> ‏וְעֵינֵ֤י יִשְׂרָאֵל֙ כָּבְד֣וּ מִזֹּ֔קֶן לֹ֥א יוּכַ֖ל לִרְא֑וֹת וַיַּגֵּ֤שׁ אֹתָם֙ אֵלָ֔יו וַיִּשַּׁ֥ק לָהֶ֖ם וַיְחַבֵּ֥ק לָהֶֽם׃ </span></p>
 <p align="RIGHT"><span lang="he">‎<a name="011">11</a> ‏וַיֹּ֤אמֶר יִשְׂרָאֵל֙ אֶל־יוֹסֵ֔ף רְאֹ֥ה פָנֶ֖יךָ לֹ֣א פִלָּ֑לְתִּי וְהִנֵּ֨ה הֶרְאָ֥ה אֹתִ֛י אֱלֹהִ֖ים גַּ֥ם אֶת־זַרְעֶֽךָ׃ </span></p>
 <p align="RIGHT"><span lang="he">‎<a name="012">12</a> ‏וַיּוֹצֵ֥א יוֹסֵ֛ף אֹתָ֖ם מֵעִ֣ם בִּרְכָּ֑יו וַיִּשְׁתַּ֥חוּ לְאַפָּ֖יו אָֽרְצָה׃ </span></p>
 <p align="RIGHT"><span lang="he">‎<a name="013">13</a> ‏וַיִּקַּ֣ח יוֹסֵף֮ אֶת־שְׁנֵיהֶם֒<font color="red"><sup>3</sup></font> אֶת־אֶפְרַ֤יִם בִּֽימִינוֹ֙ מִשְּׂמֹ֣אל יִשְׂרָאֵ֔ל וְאֶת־מְנַשֶּׁ֥ה בִשְׂמֹאל֖וֹ מִימִ֣ין יִשְׂרָאֵ֑ל וַיַּגֵּ֖שׁ אֵלָֽיו׃ </span></p>
 <p align="RIGHT"><span lang="he">‎<a name="014">14</a> ‏וַיִּשְׁלַח֩ יִשְׂרָאֵ֨ל אֶת־יְמִינ֜וֹ וַיָּ֨שֶׁת עַל־רֹ֤אשׁ אֶפְרַ֙יִם֙ וְה֣וּא הַצָּעִ֔יר וְאֶת־שְׂמֹאל֖וֹ עַל־רֹ֣אשׁ מְנַשֶּׁ֑ה שִׂכֵּל֙ אֶת־יָדָ֔יו כִּ֥י מְנַשֶּׁ֖ה הַבְּכֽוֹר׃ </span></p>
 <p align="RIGHT"><span lang="he">‎<a name="015">15</a> ‏וַיְבָ֥רֶךְ אֶת־יוֹסֵ֖ף וַיֹּאמַ֑ר הָֽאֱלֹהִ֡ים אֲשֶׁר֩ הִתְהַלְּכ֨וּ אֲבֹתַ֤י לְפָנָיו֙ אַבְרָהָ֣ם וְיִצְחָ֔ק הָֽאֱלֹהִים֙ הָרֹעֶ֣ה אֹתִ֔י מֵעוֹדִ֖י עַד־הַיּ֥וֹם הַזֶּֽה׃ </span></p>
 <p align="RIGHT"><span lang="he">‎<a name="016">16</a> ‏הַמַּלְאָךְ֩ הַגֹּאֵ֨ל אֹתִ֜י מִכָּל־רָ֗ע יְבָרֵךְ֮ אֶת־הַנְּעָרִים֒ וְיִקָּרֵ֤א בָהֶם֙ שְׁמִ֔י וְשֵׁ֥ם אֲבֹתַ֖י אַבְרָהָ֣ם וְיִצְחָ֑ק וְיִדְגּ֥וּ לָרֹ֖ב בְּקֶ֥רֶב הָאָֽרֶץ׃ </span></p>
 <p align="RIGHT"><span lang="he">‎<a name="017">17</a> ‏וַיַּ֣רְא יוֹסֵ֗ף כִּי־יָשִׁ֨ית אָבִ֧יו יַד־יְמִינ֛וֹ עַל־רֹ֥אשׁ אֶפְרַ֖יִם וַיֵּ֣רַע בְּעֵינָ֑יו וַיִּתְמֹ֣ךְ יַד־אָבִ֗יו לְהָסִ֥יר אֹתָ֛הּ מֵעַ֥ל רֹאשׁ־אֶפְרַ֖יִם עַל־רֹ֥אשׁ מְנַשֶּֽׁה׃ </span></p>
 <p align="RIGHT"><span lang="he">‎<a name="018">18</a> ‏וַיֹּ֧אמֶר יוֹסֵ֛ף אֶל־אָבִ֖יו לֹא־כֵ֣ן אָבִ֑י כִּי־זֶ֣ה הַבְּכֹ֔ר שִׂ֥ים יְמִינְךָ֖ עַל־רֹאשֽׁוֹ׃ </span></p>
 <p align="RIGHT"><span lang="he">‎<a name="019">19</a> ‏וַיְמָאֵ֣ן אָבִ֗יו וַיֹּ֙אמֶר֙ יָדַ֤עְתִּֽי בְנִי֙ יָדַ֔עְתִּי גַּם־ה֥וּא יִהְיֶה־לְּעָ֖ם<font color="red"><sup>1</sup></font> וְגַם־ה֣וּא יִגְדָּ֑ל וְאוּלָ֗ם אָחִ֤יו הַקָּטֹן֙ יִגְדַּ֣ל מִמֶּ֔נּוּ וְזַרְע֖וֹ יִהְיֶ֥ה מְלֹֽא־הַגּוֹיִֽם׃ </span></p>
 <p align="RIGHT"><span lang="he">‎<a name="020">20</a> ‏וַיְבָ֨רֲכֵ֜ם בַּיּ֣וֹם הַהוּא֮ לֵאמוֹר֒ בְּךָ֗ יְבָרֵ֤ךְ יִשְׂרָאֵל֙ לֵאמֹ֔ר יְשִֽׂמְךָ֣ אֱלֹהִ֔ים כְּאֶפְרַ֖יִם וְכִמְנַשֶּׁ֑ה וַיָּ֥שֶׂם אֶת־אֶפְרַ֖יִם לִפְנֵ֥י מְנַשֶּֽׁה׃ </span></p>
 <p align="RIGHT"><span lang="he">‎<a name="021">21</a> ‏וַיֹּ֤אמֶר יִשְׂרָאֵל֙ אֶל־יוֹסֵ֔ף הִנֵּ֥ה אָנֹכִ֖י מֵ֑ת וְהָיָ֤ה אֱלֹהִים֙ עִמָּכֶ֔ם וְהֵשִׁ֣יב אֶתְכֶ֔ם אֶל־אֶ֖רֶץ אֲבֹתֵיכֶֽם׃ </span></p>
 <p align="RIGHT"><span lang="he">‎<a name="022">22</a> ‏וַאֲנִ֞י נָתַ֧תִּֽי לְךָ֛ שְׁכֶ֥ם אַחַ֖ד עַל־אַחֶ֑יךָ אֲשֶׁ֤ר לָקַ֙חְתִּי֙ מִיַּ֣ד הָֽאֱמֹרִ֔י בְּחַרְבִּ֖י וּבְקַשְׁתִּֽי׃ פ</span></p>
 </td>
 <td width="50%">
 <p>1 wayəhî ’<sup>a</sup>ḥărê hadəḇārîm hā’ēlleh wayyō’mer ləywōsēf hinnēh ’āḇîḵā ḥōleh wayyiqq<sup>a</sup>ḥ ’eṯ-šənê ḇānāyw ‘immwō ’eṯ-mənaššeh wə’eṯ-’efərāyim: </p>
 <p>2 wayyagēḏ ləy<sup>a</sup>‘ăqōḇ wayyō’mer hinnēh binəḵā ywōsēf bā’ ’ēleyḵā wayyiṯəḥazzēq yiśərā’ēl wayyēšeḇ ‘al-hammiṭṭâ: </p>
 <p>3 wayyō’mer y<sup>a</sup>‘ăqōḇ ’el-ywōsēf ’ēl šaday nirə’â-’ēlay bəlûz bə’ereṣ kənā‘an wayəḇāreḵə ’ōṯî: </p>
 <p>4 wayyō’mer ’ēlay hinənî mafərəḵā wəhirəbîṯiḵā ûnəṯatîḵā liqəhal ‘ammîm wənāṯatî ’eṯ-hā’āreṣ hazzō’ṯ ləzarə‘ăḵā ’<sup>a</sup>ḥăreyḵā ’ăḥuzzaṯ ‘wōlām: </p>
 <p>5 wə‘atâ šənê-ḇāneyḵā hannwōlāḏîm ləḵā bə’ereṣ miṣərayim ‘aḏ-bō’î ’ēleyḵā miṣərayəmâ lî-hēm ’efərayim ûmənaššeh kirə’ûḇēn wəšimə‘wōn yihəyû-lî: </p>
 <p>6 ûmwōlaḏətəḵā ’ăšer-hwōlaḏətā ’<sup>a</sup>ḥărêhem ləḵā yihəyû ‘al šēm ’ăḥêhem yiqqārə’û bən<sup>a</sup>ḥălāṯām: </p>
 <p>7 wa’ănî| bəḇō’î mipadān mēṯâ ‘ālay rāḥēl bə’ereṣ kən<sup>a</sup>‘an badereḵə bə‘wōḏ kiḇəraṯ-’ereṣ lāḇō’ ’efərāṯâ wā’eqəbərehā ššām bəḏereḵə ’efərāṯ hiw’ bêṯ lāḥem: </p>
 <p>8 wayyarə’ yiśərā’ēl ’eṯ-bənê ywōsēf wayyō’mer mî-’ēlleh: </p>
 <p>9 wayyō’mer ywōsēf ’el-’āḇîw bānay hēm ’ăšer-nāṯan-lî ’ĕlōhîm bāzeh wayyō’mar qāḥem-nā’ ’ēlay wa’ăḇārăḵēm: </p>
 <p>10 wə‘ênê yiśərā’ēl kāḇəḏû mizzōqen lō’ yûḵal lirə’wōṯ wayyagēš ’ōṯām ’ēlāyw wayyiššaq lâem wayəḥabēq lâem: </p>
 <p>11 wayyō’mer yiśərā’ēl ’el-ywōsēf rə’ōh fāneyḵā lō’ fillālətî wəhinnēh herə’â ’ōṯî ’ĕlōhîm gam ’eṯ-zarə‘eḵā: </p>
 <p>12 wayywōṣē’ ywōsēf ’ōṯām mē‘im birəkāyw wayyišət<sup>a</sup>ḥû lə’apāyw ’ārəṣâ: </p>
 <p>13 wayyiqq<sup>a</sup>ḥ ywōsēf ’eṯ-šənêhem<font color="red"><sup>3</sup></font> ’eṯ-’efərayim bîmînwō miśśəmō’l yiśərā’ēl wə’eṯ-mənaššeh ḇiśəmō’lwō mîmîn yiśərā’ēl wayyagēš ’ēlāyw: </p>
 <p>14 wayyišəl<sup>a</sup>ḥ yiśərā’ēl ’eṯ-yəmînwō wayyāšeṯ ‘al-rō’š ’efərayim wəhû’ haṣṣā‘îr wə’eṯ-śəmō’lwō ‘al-rō’š mənaššeh śikēl ’eṯ-yāḏāyw kî mənaššeh habəḵwōr: </p>
 <p>15 wayəḇāreḵə ’eṯ-ywōsēf wayyō’mar hā’ĕlōhîm ’ăšer hiṯəhalləḵû ’ăḇōṯay ləfānāyw ’aḇərâām wəyiṣəḥāq hā’ĕlōhîm hārō‘eh ’ōṯî mē‘wōḏî ‘aḏ-hayywōm hazzeh: </p>
 <p>16 hammalə’āḵə hagō’ēl ’ōṯî mikāl-rā‘ yəḇārēḵə ’eṯ-hannə‘ārîm wəyiqqārē’ ḇâem šəmî wəšēm ’ăḇōṯay ’aḇərâām wəyiṣəḥāq wəyiḏəgû lārōḇ bəqereḇ hā’āreṣ: </p>
 <p>17 wayyarə’ ywōsēf kî-yāšîṯ ’āḇîw yaḏ-yəmînwō ‘al-rō’š ’efərayim wayyēr<sup>a</sup>‘ bə‘ênāyw wayyiṯəmōḵə yaḏ-’āḇîw ləhāsîr ’ōṯāh mē‘al rō’š-’efərayim ‘al-rō’š mənaššeh: </p>
 <p>18 wayyō’mer ywōsēf ’el-’āḇîw lō’-ḵēn ’āḇî kî-zeh habəḵōr śîm yəmînəḵā ‘al-rō’šwō: </p>
 <p>19 wayəmā’ēn ’āḇîw wayyō’mer yāḏ<sup>a</sup>‘ətî ḇənî yāḏ<sup>a</sup>‘ətî gam-hû’ yihəyeh-llə‘ām<font color="red"><sup>1</sup></font> wəḡam-hû’ yiḡədāl wə’ûlām ’āḥîw haqqāṭōn yiḡədal mimmennû wəzarə‘wō yihəyeh məlō’-hagwōyim: </p>
 <p>20 wayəḇārăḵēm bayywōm hahû’ lē’mwōr bəḵā yəḇārēḵə yiśərā’ēl lē’mōr yəśiməḵā ’ĕlōhîm kə’efərayim wəḵimənaššeh wayyāśem ’eṯ-’efərayim lifənê mənaššeh: </p>
 <p>21 wayyō’mer yiśərā’ēl ’el-ywōsēf hinnēh ’ānōḵî mēṯ wəhāyâ ’ĕlōhîm ‘immāḵem wəhēšîḇ ’eṯəḵem ’el-’ereṣ ’ăḇōṯêḵem: </p>
 <p>22 wa’ănî nāṯatî ləḵā šəḵem ’<sup>a</sup>ḥaḏ ‘al-’<sup>a</sup>ḥeyḵā ’ăšer lāq<sup>a</sup>ḥətî mîyaḏ hā’ĕmōrî bəḥarəbî ûḇəqašətî: f</p>
 </td>
 </tr></table>
 <p></p><hr>
 <center>
 <a href="gen049.htm">Next: Genesis (Bereshit) Chapter 49</a></center>
 </body>