<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa088.htm">Polyglot</a> 
 <a href="../kjv/psa088.htm">KJV</a> 
 <a href="../sep/psa088.htm">Sep</a> 
 <a href="../vul/psa088.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa087.htm">Previous</a> 
 <a href="psa089.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 88</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏שִׁ֥יר מִזְמ֗וֹר לִבְנֵ֫י קֹ֥רַח לַמְנַצֵּ֣חַ עַל־מָחֲלַ֣ת לְעַנּ֑וֹת מַ֝שְׂכִּ֗יל לְהֵימָ֥ן הָאֶזְרָחִֽי׃ </span></p>
 <p align="RIGHT"><span lang="he">‎<a name="002">2</a> ‏יְ֭הוָה אֱלֹהֵ֣י יְשׁוּעָתִ֑י יוֹם־צָעַ֖קְתִּי בַלַּ֣יְלָה נֶגְדֶּֽךָ׃ </span></p>
 <p align="RIGHT"><span lang="he">‎<a name="003">3</a> ‏תָּב֣וֹא לְ֭פָנֶיךָ תְּפִלָּתִ֑י הַטֵּֽה־אָ֝זְנְךָ֗ לְרִנָּתִֽי׃ </span></p>
 <p align="RIGHT"><span lang="he">‎<a name="004">4</a> ‏כִּֽי־שָֽׂבְעָ֣ה בְרָע֣וֹת נַפְשִׁ֑י וְחַיַּ֗י לִשְׁא֥וֹל הִגִּֽיעוּ׃ </span></p>
 <p align="RIGHT"><span lang="he">‎<a name="005">5</a> ‏נֶ֭חְשַׁבְתִּי עִם־י֣וֹרְדֵי ב֑וֹר הָ֝יִ֗יתִי כְּגֶ֣בֶר אֵֽין־אֱיָֽל׃ </span></p>
 <p align="RIGHT"><span lang="he">‎<a name="006">6</a> ‏בַּמֵּתִ֗ים חָ֫פְשִׁ֥י כְּמ֤וֹ חֲלָלִ֨ים׀ שֹׁ֥כְבֵי קֶ֗בֶר אֲשֶׁ֤ר לֹ֣א זְכַרְתָּ֣ם ע֑וֹד וְ֝הֵ֗מָּה מִיָּדְךָ֥ נִגְזָֽרוּ׃ </span></p>
 <p align="RIGHT"><span lang="he">‎<a name="007">7</a> ‏שַׁ֭תַּנִי בְּב֣וֹר תַּחְתִּיּ֑וֹת בְּ֝מַחֲשַׁכִּ֗ים בִּמְצֹלֽוֹת׃ </span></p>
 <p align="RIGHT"><span lang="he">‎<a name="008">8</a> ‏עָ֭לַי סָמְכָ֣ה חֲמָתֶ֑ךָ וְכָל־מִ֝שְׁבָּרֶ֗יךָ עִנִּ֥יתָ סֶּֽלָה׃ </span></p>
 <p align="RIGHT"><span lang="he">‎<a name="009">9</a> ‏הִרְחַ֥קְתָּ מְיֻדָּעַ֗י מִ֫מֶּ֥נִּי שַׁתַּ֣נִי תוֹעֵב֣וֹת לָ֑מוֹ כָּ֝לֻ֗א וְלֹ֣א אֵצֵֽא׃ </span></p>
 <p align="RIGHT"><span lang="he">‎<a name="010">10</a> ‏עֵינִ֥י דָאֲבָ֗ה מִנִּ֫י עֹ֥נִי קְרָאתִ֣יךָ יְהוָ֣ה בְּכָל־י֑וֹם שִׁטַּ֖חְתִּי אֵלֶ֣יךָ כַפָּֽי׃ </span></p>
 <p align="RIGHT"><span lang="he">‎<a name="011">11</a> ‏הֲלַמֵּתִ֥ים תַּעֲשֶׂה־פֶּ֑לֶא אִם־רְ֝פָאִ֗ים יָק֤וּמוּ׀ יוֹד֬וּךָ סֶּֽלָה׃ </span></p>
 <p align="RIGHT"><span lang="he">‎<a name="012">12</a> ‏הַיְסֻפַּ֣ר בַּקֶּ֣בֶר חַסְדֶּ֑ךָ אֱ֝מֽוּנָתְךָ֗ בָּאֲבַדּֽוֹן׃ </span></p>
 <p align="RIGHT"><span lang="he">‎<a name="013">13</a> ‏הֲיִוָּדַ֣ע בַּחֹ֣שֶׁךְ פִּלְאֶ֑ךָ וְ֝צִדְקָתְךָ֗ בְּאֶ֣רֶץ נְשִׁיָּֽה׃ </span></p>
 <p align="RIGHT"><span lang="he">‎<a name="014">14</a> ‏וַאֲנִ֤י׀ אֵלֶ֣יךָ יְהוָ֣ה שִׁוַּ֑עְתִּי וּ֝בַבֹּ֗קֶר תְּֽפִלָּתִ֥י תְקַדְּמֶֽךָּ׃ </span></p>
 <p align="RIGHT"><span lang="he">‎<a name="015">15</a> ‏לָמָ֣ה יְ֭הוָה תִּזְנַ֣ח נַפְשִׁ֑י תַּסְתִּ֖יר פָּנֶ֣יךָ מִמֶּֽנִּי׃ </span></p>
 <p align="RIGHT"><span lang="he">‎<a name="016">16</a> ‏עָ֘נִ֤י אֲנִ֣י וְגוֵֹ֣עַ מִנֹּ֑עַר נָשָׂ֖אתִי אֵמֶ֣יךָ אָפֽוּנָה׃ </span></p>
 <p align="RIGHT"><span lang="he">‎<a name="017">17</a> ‏עָ֭לַי עָבְר֣וּ חֲרוֹנֶ֑יךָ בִּ֝עוּתֶ֗יךָ צִמְּתוּתֻֽנִי׃ </span></p>
 <p align="RIGHT"><span lang="he">‎<a name="018">18</a> ‏סַבּ֣וּנִי כַ֭מַּיִם כָּל־הַיּ֑וֹם הִקִּ֖יפוּ עָלַ֣י יָֽחַד׃ </span></p>
 <p align="RIGHT"><span lang="he">‎<a name="019">19</a> ‏הִרְחַ֣קְתָּ מִ֭מֶּנִּי אֹהֵ֣ב וָרֵ֑עַ מְֽיֻדָּעַ֥י מַחְשָֽׁךְ׃ </span></p>
 </td>
 <td width="50%">
 <p>1 šîr mizəmwōr liḇənê qōr<sup>a</sup>ḥ lamənaṣṣēḥa ‘al-māḥălaṯ lə‘annwōṯ maśəkîl ləhêmān hā’ezərāḥî: </p>
 <p>2 yəhwâ ’ĕlōhê yəšû‘āṯî ywōm-ṣā‘aqətî ḇallayəlâ neḡədeḵā: </p>
 <p>3 tāḇwō’ ləfāneyḵā təfillāṯî haṭṭēh-’āzənəḵā lərinnāṯî: </p>
 <p>4 kî-śāḇə‘â ḇərā‘wōṯ nafəšî wəḥayyay lišə’wōl higî‘û: </p>
 <p>5 neḥəšaḇətî ‘im-ywōrəḏê ḇwōr hāyîṯî kəḡeḇer ’ên-’ĕyāl: </p>
 <p>6 bammēṯîm ḥāfəšî kəmwō ḥălālîm| šōḵəḇê qeḇer ’ăšer lō’ zəḵarətām ‘wōḏ wəhēmmâ mîyāḏəḵā niḡəzārû: </p>
 <p>7 šatanî bəḇwōr t<sup>a</sup>ḥətîywōṯ bəm<sup>a</sup>ḥăšakîm biməṣōlwōṯ: </p>
 <p>8 ‘ālay sāməḵâ ḥămāṯeḵā wəḵāl-mišəbāreyḵā ‘innîṯā sselâ: </p>
 <p>9 hirəḥaqətā məyudā‘ay mimmennî šatanî ṯwō‘ēḇwōṯ lāmwō kālu’ wəlō’ ’ēṣē’: </p>
 <p>10 ‘ênî ḏā’ăḇâ minnî ‘ōnî qərā’ṯîḵā yəhwâ bəḵāl-ywōm šiṭṭ<sup>a</sup>ḥətî ’ēleyḵā ḵapāy: </p>
 <p>11 hălammēṯîm t<sup>a</sup>‘ăśeh-pele’ ’im-rəfā’îm yāqûmû| ywōḏûḵā sselâ: </p>
 <p>12 hayəsupar baqqeḇer ḥasədeḵā ’ĕmûnāṯəḵā bā’ăḇadwōn: </p>
 <p>13 hăyiûāḏ<sup>a</sup>‘ b<sup>a</sup>ḥōšeḵə pilə’eḵā wəṣiḏəqāṯəḵā bə’ereṣ nəšîyâ: </p>
 <p>14 wa’ănî| ’ēleyḵā yəhwâ šiû<sup>a</sup>‘ətî ûḇabōqer təfillāṯî ṯəqadəmeḵḵā: </p>
 <p>15 lāmâ yəhwâ tizən<sup>a</sup>ḥ nafəšî tasətîr pāneyḵā mimmennî: </p>
 <p>16 ‘ānî ’ănî wəḡwōē‘a minnō‘ar nāśā’ṯî ’ēmeyḵā ’āfûnâ: </p>
 <p>17 ‘ālay ‘āḇərû ḥărwōneyḵā bi‘ûṯeyḵā ṣimməṯûṯunî: </p>
 <p>18 sabûnî ḵammayim kāl-hayywōm hiqqîfû ‘ālay yāḥaḏ: </p>
 <p>19 hirəḥaqətā mimmennî ’ōhēḇ wārē‘a məyudā‘ay m<sup>a</sup>ḥəšāḵə: </p>
 </td>
 </tr></table>
 <p></p><hr>
 <center>
 <a href="psa089.htm">Next: Psalms (Tehilim) Chapter 89</a></center>
 </body>