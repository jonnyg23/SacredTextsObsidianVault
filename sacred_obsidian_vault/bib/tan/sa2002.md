<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/sa2002.htm">Polyglot</a> 
 <a href="../kjv/sa2002.htm">KJV</a> 
 <a href="../sep/sa2002.htm">Sep</a> 
 <a href="../vul/sa2002.htm">Vul</a> 
 
 <br>
 <br><a href="sa2.htm">2 Samuel (2 Shmuel) Index</a><br>
  
 <a href="sa2001.htm">Previous</a> 
 <a href="sa2003.htm">Next</a> 
 </center>
 <hr>
 
 <h3 align="CENTER">Tanach (Hebrew): 2 Samuel (2 Shmuel) Chapter 2</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְהִ֣י אַֽחֲרֵי־כֵ֗ן וַיִּשְׁאַל֩ דָּוִ֨ד בַּֽיהוָ֤ה׀ לֵאמֹר֙ הַאֶעֱלֶ֗ה בְּאַחַת֙ עָרֵ֣י יְהוּדָ֔ה וַיֹּ֧אמֶר יְהוָ֛ה אֵלָ֖יו עֲלֵ֑ה וַיֹּ֧אמֶר דָּוִ֛ד אָ֥נָה אֶעֱלֶ֖ה וַיֹּ֥אמֶר חֶבְרֹֽנָה׃ </span></p>
 <p align="RIGHT"><span lang="he">‎<a name="002">2</a> ‏וַיַּ֤עַל שָׁם֙ דָּוִ֔ד וְגַ֖ם שְׁתֵּ֣י נָשָׁ֑יו אֲחִינֹ֙עַם֙ הַיִּזְרְעֵלִ֔ית וַאֲבִיגַ֕יִל אֵ֖שֶׁת נָבָ֥ל הַֽכַּרְמְלִֽי׃ </span></p>
 <p align="RIGHT"><span lang="he">‎<a name="003">3</a> ‏וַאֲנָשָׁ֧יו אֲשֶׁר־עִמּ֛וֹ הֶעֱלָ֥ה דָוִ֖ד אִ֣ישׁ וּבֵית֑וֹ וַיֵּשְׁב֖וּ בְּעָרֵ֥י חֶבְרֽוֹן׃ </span></p>
 <p align="RIGHT"><span lang="he">‎<a name="004">4</a> ‏וַיָּבֹ֙אוּ֙ אַנְשֵׁ֣י יְהוּדָ֔ה וַיִּמְשְׁחוּ־שָׁ֧ם אֶת־דָּוִ֛ד לְמֶ֖לֶךְ עַל־בֵּ֣ית יְהוּדָ֑ה וַיַּגִּ֤דוּ לְדָוִד֙ לֵאמֹ֔ר אַנְשֵׁי֙ יָבֵ֣ישׁ גִּלְעָ֔ד אֲשֶׁ֥ר קָבְר֖וּ אֶת־שָׁאֽוּל׃ ס</span></p>
 <p align="RIGHT"><span lang="he">‎<a name="005">5</a> ‏וַיִּשְׁלַ֤ח דָּוִד֙ מַלְאָכִ֔ים אֶל־אַנְשֵׁ֖י יָבֵ֣ישׁ גִּלְעָ֑ד וַיֹּ֣אמֶר אֲלֵיהֶ֗ם בְּרֻכִ֤ים אַתֶּם֙ לַֽיהוָ֔ה אֲשֶׁ֨ר עֲשִׂיתֶ֜ם הַחֶ֣סֶד הַזֶּ֗ה עִם־אֲדֹֽנֵיכֶם֙ עִם־שָׁא֔וּל וַֽתִּקְבְּר֖וּ אֹתֽוֹ׃ </span></p>
 <p align="RIGHT"><span lang="he">‎<a name="006">6</a> ‏וְעַתָּ֕ה יַֽעַשׂ־יְהוָ֥ה עִמָּכֶ֖ם חֶ֣סֶד וֶאֱמֶ֑ת וְגַ֣ם אָנֹכִ֗י אֶעֱשֶׂ֤ה אִתְּכֶם֙ הַטּוֹבָ֣ה הַזֹּ֔את אֲשֶׁ֥ר עֲשִׂיתֶ֖ם הַדָּבָ֥ר הַזֶּֽה׃ </span></p>
 <p align="RIGHT"><span lang="he">‎<a name="007">7</a> ‏וְעַתָּ֣ה׀ תֶּחֱזַ֣קְנָה יְדֵיכֶ֗ם וִֽהְיוּ֙ לִבְנֵי־חַ֔יִל כִּי־מֵ֖ת אֲדֹנֵיכֶ֣ם שָׁא֑וּל וְגַם־אֹתִ֗י מָשְׁח֧וּ בֵית־יְהוּדָ֛ה לְמֶ֖לֶךְ עֲלֵיהֶֽם׃ פ</span></p>
 <p align="RIGHT"><span lang="he">‎<a name="008">8</a> ‏וְאַבְנֵ֣ר בֶּן־נֵ֔ר שַׂר־צָבָ֖א אֲשֶׁ֣ר לְשָׁא֑וּל לָקַ֗ח אֶת־אִ֥ישׁ בֹּ֙שֶׁת֙ בֶּן־שָׁא֔וּל וַיַּעֲבִרֵ֖הוּ מַחֲנָֽיִם׃ </span></p>
 <p align="RIGHT"><span lang="he">‎<a name="009">9</a> ‏וַיַּמְלִכֵ֙הוּ֙ אֶל־הַגִּלְעָ֔ד וְאֶל־הָאֲשׁוּרִ֖י וְאֶֽל־יִזְרְעֶ֑אל וְעַל־אֶפְרַ֙יִם֙ וְעַל־בִּנְיָמִ֔ן וְעַל־יִשְׂרָאֵ֖ל כֻּלֹּֽה׃ פ</span></p>
 <p align="RIGHT"><span lang="he">‎<a name="010">10</a> ‏בֶּן־אַרְבָּעִ֨ים שָׁנָ֜ה אִֽישׁ־בֹּ֣שֶׁת בֶּן־שָׁא֗וּל בְּמָלְכוֹ֙ עַל־יִשְׂרָאֵ֔ל וּשְׁתַּ֥יִם שָׁנִ֖ים מָלָ֑ךְ אַ֚ךְ בֵּ֣ית יְהוּדָ֔ה הָי֖וּ אַחֲרֵ֥י דָוִֽד׃ </span></p>
 <p align="RIGHT"><span lang="he">‎<a name="011">11</a> ‏וַֽיְהִי֙ מִסְפַּ֣ר הַיָּמִ֔ים אֲשֶׁר֩ הָיָ֨ה דָוִ֥ד מֶ֛לֶךְ בְּחֶבְר֖וֹן עַל־בֵּ֣ית יְהוּדָ֑ה שֶׁ֥בַע שָׁנִ֖ים וְשִׁשָּׁ֥ה חֳדָשִֽׁים׃ ס</span></p>
 <p align="RIGHT"><span lang="he">‎<a name="012">12</a> ‏וַיֵּצֵא֙ אַבְנֵ֣ר בֶּן־נֵ֔ר וְעַבְדֵ֖י אִֽישׁ־בֹּ֣שֶׁת בֶּן־שָׁא֑וּל מִֽמַּחֲנַ֖יִם גִּבְעֽוֹנָה׃ </span></p>
 <p align="RIGHT"><span lang="he">‎<a name="013">13</a> ‏וְיוֹאָ֨ב בֶּן־צְרוּיָ֜ה וְעַבְדֵ֤י דָוִד֙ יָֽצְא֔וּ וַֽיִּפְגְּשׁ֛וּם עַל־בְּרֵכַ֥ת גִּבְע֖וֹן יַחְדָּ֑ו וַיֵּ֨שְׁב֜וּ אֵ֤לֶּה עַל־הַבְּרֵכָה֙ מִזֶּ֔ה וְאֵ֥לֶּה עַל־הַבְּרֵכָ֖ה מִזֶּֽה׃ </span></p>
 <p align="RIGHT"><span lang="he">‎<a name="014">14</a> ‏וַיֹּ֤אמֶר אַבְנֵר֙ אֶל־יוֹאָ֔ב יָק֤וּמוּ נָא֙ הַנְּעָרִ֔ים וִֽישַׂחֲק֖וּ לְפָנֵ֑ינוּ וַיֹּ֥אמֶר יוֹאָ֖ב יָקֻֽמוּ׃ </span></p>
 <p align="RIGHT"><span lang="he">‎<a name="015">15</a> ‏וַיָּקֻ֖מוּ וַיַּעַבְר֣וּ בְמִסְפָּ֑ר שְׁנֵ֧ים עָשָׂ֣ר לְבִנְיָמִ֗ן וּלְאִ֥ישׁ בֹּ֙שֶׁת֙ בֶּן־שָׁא֔וּל וּשְׁנֵ֥ים עָשָׂ֖ר מֵעַבְדֵ֥י דָוִֽד׃ </span></p>
 <p align="RIGHT"><span lang="he">‎<a name="016">16</a> ‏וַֽיַּחֲזִ֜קוּ אִ֣ישׁ׀ בְּרֹ֣אשׁ רֵעֵ֗הוּ וְחַרְבּוֹ֙ בְּצַ֣ד רֵעֵ֔הוּ וַֽיִּפְּל֖וּ יַחְדָּ֑ו וַיִּקְרָא֙ לַמָּק֣וֹם הַה֔וּא חֶלְקַ֥ת הַצֻּרִ֖ים אֲשֶׁ֥ר בְּגִבְעֽוֹן׃ </span></p>
 <p align="RIGHT"><span lang="he">‎<a name="017">17</a> ‏וַתְּהִ֧י הַמִּלְחָמָ֛ה קָשָׁ֥ה עַד־מְאֹ֖ד בַּיּ֣וֹם הַה֑וּא וַיִּנָּ֤גֶף אַבְנֵר֙ וְאַנְשֵׁ֣י יִשְׂרָאֵ֔ל לִפְנֵ֖י עַבְדֵ֥י דָוִֽד׃ </span></p>
 <p align="RIGHT"><span lang="he">‎<a name="018">18</a> ‏וַיִּֽהְיוּ־שָׁ֗ם שְׁלֹשָׁה֙ בְּנֵ֣י צְרוּיָ֔ה יוֹאָ֥ב וַאֲבִישַׁ֖י וַעֲשָׂהאֵ֑ל וַעֲשָׂהאֵל֙ קַ֣ל בְּרַגְלָ֔יו כְּאַחַ֥ד הַצְּבָיִ֖ם אֲשֶׁ֥ר בַּשָּׂדֶֽה׃ </span></p>
 <p align="RIGHT"><span lang="he">‎<a name="019">19</a> ‏וַיִּרְדֹּ֥ף עֲשָׂהאֵ֖ל אַחֲרֵ֣י אַבְנֵ֑ר וְלֹֽא־נָטָ֣ה לָלֶ֗כֶת עַל־הַיָּמִין֙ וְעַֽל־הַשְּׂמֹ֔אול מֵאַחֲרֵ֖י אַבְנֵֽר׃ </span></p>
 <p align="RIGHT"><span lang="he">‎<a name="020">20</a> ‏וַיִּ֤פֶן אַבְנֵר֙ אַֽחֲרָ֔יו וַיֹּ֕אמֶר הַאַתָּ֥ה זֶ֖ה עֲשָׂהאֵ֑ל וַיֹּ֖אמֶר אָנֹֽכִי׃ </span></p>
 <p align="RIGHT"><span lang="he">‎<a name="021">21</a> ‏וַיֹּ֧אמֶר ל֣וֹ אַבְנֵ֗ר נְטֵ֤ה לְךָ֙ עַל־יְמִֽינְךָ֙ א֣וֹ עַל־שְׂמֹאלֶ֔ךָ וֶאֱחֹ֣ז לְךָ֗ אֶחָד֙ מֵֽהַנְּעָרִ֔ים וְקַח־לְךָ֖ אֶת־חֲלִצָת֑וֹ וְלֹֽא־אָבָ֣ה עֲשָׂהאֵ֔ל לָס֖וּר מֵאַחֲרָֽיו׃ </span></p>
 <p align="RIGHT"><span lang="he">‎<a name="022">22</a> ‏וַיֹּ֧סֶף ע֣וֹד אַבְנֵ֗ר לֵאמֹר֙ אֶל־עֲשָׂהאֵ֔ל ס֥וּר לְךָ֖ מֵאַֽחֲרָ֑י לָ֤מָּה אַכֶּ֙כָּה֙ אַ֔רְצָה וְאֵיךְ֙ אֶשָּׂ֣א פָנַ֔י אֶל־יוֹאָ֖ב אָחִֽיךָ׃ </span></p>
 <p align="RIGHT"><span lang="he">‎<a name="023">23</a> ‏וַיְמָאֵ֣ן לָס֗וּר וַיַּכֵּ֣הוּ אַבְנֵר֩ בְּאַחֲרֵ֨י הַחֲנִ֜ית אֶל־הַחֹ֗מֶשׁ וַתֵּצֵ֤א הַֽחֲנִית֙ מֵאַחֲרָ֔יו וַיִּפָּל־שָׁ֖ם וַיָּ֣מָת <font color="brown">תחתו</font> <font color="blue">תַּחְתָּ֑יו</font> וַיְהִ֡י כָּל־הַבָּ֣א אֶֽל־הַמָּקוֹם֩ אֲשֶׁר־נָ֨פַל שָׁ֧ם עֲשָׂהאֵ֛ל וַיָּמֹ֖ת וַֽיַּעֲמֹֽדוּ׃ </span></p>
 <p align="RIGHT"><span lang="he">‎<a name="024">24</a> ‏וַֽיִּרְדְּפ֛וּ יוֹאָ֥ב וַאֲבִישַׁ֖י אַחֲרֵ֣י אַבְנֵ֑ר וְהַשֶּׁ֣מֶשׁ בָּ֔אָה וְהֵ֗מָּה בָּ֚אוּ עַד־גִּבְעַ֣ת אַמָּ֔ה אֲשֶׁר֙ עַל־פְּנֵי־גִ֔יחַ דֶּ֖רֶךְ מִדְבַּ֥ר גִּבְעֽוֹן׃ </span></p>
 <p align="RIGHT"><span lang="he">‎<a name="025">25</a> ‏וַיִּֽתְקַבְּצ֤וּ בְנֵֽי־בִנְיָמִן֙ אַחֲרֵ֣י אַבְנֵ֔ר וַיִּהְי֖וּ לַאֲגֻדָּ֣ה אֶחָ֑ת וַיַּ֣עַמְד֔וּ עַ֥ל רֹאשׁ־גִּבְעָ֖ה אֶחָֽת׃ </span></p>
 <p align="RIGHT"><span lang="he">‎<a name="026">26</a> ‏וַיִּקְרָ֨א אַבְנֵ֜ר אֶל־יוֹאָ֗ב וַיֹּ֙אמֶר֙ הֲלָנֶ֙צַח֙ תֹּ֣אכַל חֶ֔רֶב הֲל֣וֹא יָדַ֔עְתָּה כִּֽי־מָרָ֥ה תִהְיֶ֖ה בָּאַחֲרוֹנָ֑ה וְעַד־מָתַי֙ לֹֽא־תֹאמַ֣ר לָעָ֔ם לָשׁ֖וּב מֵאַחֲרֵ֥י אֲחֵיהֶֽם׃ </span></p>
 <p align="RIGHT"><span lang="he">‎<a name="027">27</a> ‏וַיֹּ֣אמֶר יוֹאָ֔ב חַ֚י הָֽאֱלֹהִ֔ים כִּ֥י לוּלֵ֖א דִּבַּ֑רְתָּ כִּ֣י אָ֤ז מֵֽהַבֹּ֙קֶר֙ נַעֲלָ֣ה הָעָ֔ם אִ֖ישׁ מֵאַחֲרֵ֥י אָחִֽיו׃ </span></p>
 <p align="RIGHT"><span lang="he">‎<a name="028">28</a> ‏וַיִּתְקַ֤ע יוֹאָב֙ בַּשּׁוֹפָ֔ר וַיַּֽעַמְדוּ֙ כָּל־הָעָ֔ם וְלֹֽא־יִרְדְּפ֥וּ ע֖וֹד אַחֲרֵ֣י יִשְׂרָאֵ֑ל וְלֹֽא־יָסְפ֥וּ ע֖וֹד לְהִלָּחֵֽם׃ </span></p>
 <p align="RIGHT"><span lang="he">‎<a name="029">29</a> ‏וְאַבְנֵ֣ר וַֽאֲנָשָׁ֗יו הָֽלְכוּ֙ בָּֽעֲרָבָ֔ה כֹּ֖ל הַלַּ֣יְלָה הַה֑וּא וַיַּעַבְר֣וּ אֶת־הַיַּרְדֵּ֗ן וַיֵּֽלְכוּ֙ כָּל־הַבִּתְר֔וֹן וַיָּבֹ֖אוּ מַחֲנָֽיִם׃ </span></p>
 <p align="RIGHT"><span lang="he">‎<a name="030">30</a> ‏וְיוֹאָ֗ב שָׁ֚ב מֵאַחֲרֵ֣י אַבְנֵ֔ר וַיִּקְבֹּ֖ץ אֶת־כָּל־הָעָ֑ם וַיִּפָּ֨קְד֜וּ מֵעַבְדֵ֥י דָוִ֛ד תִּשְׁעָֽה־עָשָׂ֥ר אִ֖ישׁ וַעֲשָׂה־אֵֽל׃<font color="red"><sup>3</sup></font> </span></p>
 <p align="RIGHT"><span lang="he">‎<a name="031">31</a> ‏וְעַבְדֵ֣י דָוִ֗ד הִכּוּ֙ מִבִּנְיָמִ֔ן וּבְאַנְשֵׁ֖י אַבְנֵ֑ר שְׁלֹשׁ־מֵא֧וֹת וְשִׁשִּׁ֛ים אִ֖ישׁ מֵֽתוּ׃ </span></p>
 <p align="RIGHT"><span lang="he">‎<a name="032">32</a> ‏וַיִּשְׂאוּ֙ אֶת־עֲשָׂהאֵ֔ל וַֽיִּקְבְּרֻ֙הוּ֙ בְּקֶ֣בֶר אָבִ֔יו אֲשֶׁ֖ר בֵּ֣ית לָ֑חֶם וַיֵּלְכ֣וּ כָל־הַלַּ֗יְלָה יוֹאָב֙ וַֽאֲנָשָׁ֔יו וַיֵּאֹ֥ר לָהֶ֖ם בְּחֶבְרֽוֹן׃ </span></p>
 </td>
 <td width="50%">
 <p>1 wayəhî ’<sup>a</sup>ḥărê-ḵēn wayyišə’al dāwiḏ bayhwâ| lē’mōr ha’e‘ĕleh bə’<sup>a</sup>ḥaṯ ‘ārê yəhûḏâ wayyō’mer yəhwâ ’ēlāyw ‘ălēh wayyō’mer dāwiḏ ’ānâ ’e‘ĕleh wayyō’mer ḥeḇərōnâ: </p>
 <p>2 wayy<sup>a</sup>‘al šām dāwiḏ wəḡam šətê nāšāyw ’ăḥînō‘am hayyizərə‘ēlîṯ wa’ăḇîḡayil ’ēšeṯ nāḇāl hakarəməlî: </p>
 <p>3 wa’ănāšāyw ’ăšer-‘immwō he‘ĕlâ ḏāwiḏ ’îš ûḇêṯwō wayyēšəḇû bə‘ārê ḥeḇərwōn: </p>
 <p>4 wayyāḇō’û ’anəšê yəhûḏâ wayyiməšəḥû-šām ’eṯ-dāwiḏ ləmeleḵə ‘al-bêṯ yəhûḏâ wayyagiḏû ləḏāwiḏ lē’mōr ’anəšê yāḇêš gilə‘āḏ ’ăšer qāḇərû ’eṯ-šā’ûl: s</p>
 <p>5 wayyišəl<sup>a</sup>ḥ dāwiḏ malə’āḵîm ’el-’anəšê yāḇêš gilə‘āḏ wayyō’mer ’ălêhem bəruḵîm ’atem layhwâ ’ăšer ‘ăśîṯem h<sup>a</sup>ḥeseḏ hazzeh ‘im-’ăḏōnêḵem ‘im-šā’ûl watiqəbərû ’ōṯwō: </p>
 <p>6 wə‘atâ y<sup>a</sup>‘aś-yəhwâ ‘immāḵem ḥeseḏ we’ĕmeṯ wəḡam ’ānōḵî ’e‘ĕśeh ’itəḵem haṭṭwōḇâ hazzō’ṯ ’ăšer ‘ăśîṯem hadāḇār hazzeh: </p>
 <p>7 wə‘atâ| teḥĕzaqənâ yəḏêḵem wihəyû liḇənê-ḥayil kî-mēṯ ’ăḏōnêḵem šā’ûl wəḡam-’ōṯî māšəḥû ḇêṯ-yəhûḏâ ləmeleḵə ‘ălêhem: f</p>
 <p>8 wə’aḇənēr ben-nēr śar-ṣāḇā’ ’ăšer ləšā’ûl lāq<sup>a</sup>ḥ ’eṯ-’îš bōšeṯ ben-šā’ûl wayy<sup>a</sup>‘ăḇirēhû m<sup>a</sup>ḥănāyim: </p>
 <p>9 wayyaməliḵēhû ’el-hagilə‘āḏ wə’el-hā’ăšûrî wə’el-yizərə‘e’l wə‘al-’efərayim wə‘al-binəyāmin wə‘al-yiśərā’ēl kullōh: f</p>
 <p>10 ben-’arəbā‘îm šānâ ’îš-bōšeṯ ben-šā’ûl bəmāləḵwō ‘al-yiśərā’ēl ûšətayim šānîm mālāḵə ’aḵə bêṯ yəhûḏâ hāyû ’<sup>a</sup>ḥărê ḏāwiḏ: </p>
 <p>11 wayəhî misəpar hayyāmîm ’ăšer hāyâ ḏāwiḏ meleḵə bəḥeḇərwōn ‘al-bêṯ yəhûḏâ šeḇ<sup>a</sup>‘ šānîm wəšiššâ ḥŏḏāšîm: s</p>
 <p>12 wayyēṣē’ ’aḇənēr ben-nēr wə‘aḇəḏê ’îš-bōšeṯ ben-šā’ûl mimm<sup>a</sup>ḥănayim giḇə‘wōnâ: </p>
 <p>13 wəywō’āḇ ben-ṣərûyâ wə‘aḇəḏê ḏāwiḏ yāṣə’û wayyifəgəšûm ‘al-bərēḵaṯ giḇə‘wōn y<sup>a</sup>ḥədāw wayyēšəḇû ’ēlleh ‘al-habərēḵâ mizzeh wə’ēlleh ‘al-habərēḵâ mizzeh: </p>
 <p>14 wayyō’mer ’aḇənēr ’el-ywō’āḇ yāqûmû nā’ hannə‘ārîm wîś<sup>a</sup>ḥăqû ləfānênû wayyō’mer ywō’āḇ yāqumû: </p>
 <p>15 wayyāqumû wayy<sup>a</sup>‘aḇərû ḇəmisəpār šənêm ‘āśār ləḇinəyāmin ûlə’îš bōšeṯ ben-šā’ûl ûšənêm ‘āśār mē‘aḇəḏê ḏāwiḏ: </p>
 <p>16 wayy<sup>a</sup>ḥăziqû ’îš| bərō’š rē‘ēhû wəḥarəbwō bəṣaḏ rē‘ēhû wayyipəlû y<sup>a</sup>ḥədāw wayyiqərā’ lammāqwōm hahû’ ḥeləqaṯ haṣṣurîm ’ăšer bəḡiḇə‘wōn: </p>
 <p>17 watəhî hammiləḥāmâ qāšâ ‘aḏ-mə’ōḏ bayywōm hahû’ wayyinnāḡef ’aḇənēr wə’anəšê yiśərā’ēl lifənê ‘aḇəḏê ḏāwiḏ: </p>
 <p>18 wayyihəyû-šām šəlōšâ bənê ṣərûyâ ywō’āḇ wa’ăḇîšay w<sup>a</sup>‘ăśâ’ēl w<sup>a</sup>‘ăśâ’ēl qal bəraḡəlāyw kə’<sup>a</sup>ḥaḏ haṣṣəḇāyim ’ăšer baśśāḏeh: </p>
 <p>19 wayyirədōf ‘ăśâ’ēl ’<sup>a</sup>ḥărê ’aḇənēr wəlō’-nāṭâ lāleḵeṯ ‘al-hayyāmîn wə‘al-haśśəmō’wl mē’<sup>a</sup>ḥărê ’aḇənēr: </p>
 <p>20 wayyifen ’aḇənēr ’<sup>a</sup>ḥărāyw wayyō’mer ha’atâ zeh ‘ăśâ’ēl wayyō’mer ’ānōḵî: </p>
 <p>21 wayyō’mer lwō ’aḇənēr nəṭēh ləḵā ‘al-yəmînəḵā ’wō ‘al-śəmō’leḵā we’ĕḥōz ləḵā ’eḥāḏ mēhannə‘ārîm wəq<sup>a</sup>ḥ-ləḵā ’eṯ-ḥăliṣāṯwō wəlō’-’āḇâ ‘ăśâ’ēl lāsûr mē’<sup>a</sup>ḥărāyw: </p>
 <p>22 wayyōsef ‘wōḏ ’aḇənēr lē’mōr ’el-‘ăśâ’ēl sûr ləḵā mē’<sup>a</sup>ḥărāy lāmmâ ’akekâ ’arəṣâ wə’êḵə ’eśśā’ fānay ’el-ywō’āḇ ’āḥîḵā: </p>
 <p>23 wayəmā’ēn lāsûr wayyakēhû ’aḇənēr bə’<sup>a</sup>ḥărê h<sup>a</sup>ḥănîṯ ’el-h<sup>a</sup>ḥōmeš watēṣē’ h<sup>a</sup>ḥănîṯ mē’<sup>a</sup>ḥărāyw wayyipāl-šām wayyāmāṯ <font color="brown">t<sup>a</sup>ḥətwō</font> <font color="blue">t<sup>a</sup>ḥətāyw</font> wayəhî kāl-habā’ ’el-hammāqwōm ’ăšer-nāfal šām ‘ăśâ’ēl wayyāmōṯ wayy<sup>a</sup>‘ămōḏû: </p>
 <p>24 wayyirədəfû ywō’āḇ wa’ăḇîšay ’<sup>a</sup>ḥărê ’aḇənēr wəhaššemeš bā’â wəhēmmâ bā’û ‘aḏ-giḇə‘aṯ ’ammâ ’ăšer ‘al-pənê-ḡîḥa dereḵə miḏəbar giḇə‘wōn: </p>
 <p>25 wayyiṯəqabəṣû ḇənê-ḇinəyāmin ’<sup>a</sup>ḥărê ’aḇənēr wayyihəyû la’ăḡudâ ’eḥāṯ wayy<sup>a</sup>‘aməḏû ‘al rō’š-giḇə‘â ’eḥāṯ: </p>
 <p>26 wayyiqərā’ ’aḇənēr ’el-ywō’āḇ wayyō’mer hălāneṣ<sup>a</sup>ḥ tō’ḵal ḥereḇ hălwō’ yāḏ<sup>a</sup>‘ətâ kî-mārâ ṯihəyeh bā’<sup>a</sup>ḥărwōnâ wə‘aḏ-māṯay lō’-ṯō’mar lā‘ām lāšûḇ mē’<sup>a</sup>ḥărê ’ăḥêhem: </p>
 <p>27 wayyō’mer ywō’āḇ ḥay hā’ĕlōhîm kî lûlē’ dibarətā kî ’āz mēhabōqer n<sup>a</sup>‘ălâ hā‘ām ’îš mē’<sup>a</sup>ḥărê ’āḥîw: </p>
 <p>28 wayyiṯəq<sup>a</sup>‘ ywō’āḇ baššwōfār wayy<sup>a</sup>‘aməḏû kāl-hā‘ām wəlō’-yirədəfû ‘wōḏ ’<sup>a</sup>ḥărê yiśərā’ēl wəlō’-yāsəfû ‘wōḏ ləhillāḥēm: </p>
 <p>29 wə’aḇənēr wa’ănāšāyw hāləḵû bā‘ărāḇâ kōl hallayəlâ hahû’ wayy<sup>a</sup>‘aḇərû ’eṯ-hayyarədēn wayyēləḵû kāl-habiṯərwōn wayyāḇō’û m<sup>a</sup>ḥănāyim: </p>
 <p>30 wəywō’āḇ šāḇ mē’<sup>a</sup>ḥărê ’aḇənēr wayyiqəbōṣ ’eṯ-kāl-hā‘ām wayyipāqəḏû mē‘aḇəḏê ḏāwiḏ tišə‘â-‘āśār ’îš w<sup>a</sup>‘ăśâ-’ēl:<font color="red"><sup>3</sup></font> </p>
 <p>31 wə‘aḇəḏê ḏāwiḏ hikû mibinəyāmin ûḇə’anəšê ’aḇənēr šəlōš-mē’wōṯ wəšiššîm ’îš mēṯû: </p>
 <p>32 wayyiśə’û ’eṯ-‘ăśâ’ēl wayyiqəbəruhû bəqeḇer ’āḇîw ’ăšer bêṯ lāḥem wayyēləḵû ḵāl-hallayəlâ ywō’āḇ wa’ănāšāyw wayyē’ōr lâem bəḥeḇərwōn: </p>
 </td>
 </tr></table>
 <p></p><hr>
 <center>
 <a href="sa2003.htm">Next: 2 Samuel (2 Shmuel) Chapter 3</a></center>
 </body>