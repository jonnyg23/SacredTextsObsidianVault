<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/sol004.htm">Polyglot</a> 
 <a href="../kjv/sol004.htm">KJV</a> 
 <a href="../sep/sol004.htm">Sep</a> 
 <a href="../vul/sol004.htm">Vul</a> 
 
 <br>
 <br><a href="sol.htm">Song of Solomon (Shir Hashirim) Index</a><br>
  
 <a href="sol003.htm">Previous</a> 
 <a href="sol005.htm">Next</a> 
 </center>
 <hr>
 
 <h3 align="CENTER">Tanach (Hebrew): Song of Solomon (Shir Hashirim) Chapter 4</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏הִנָּ֨ךְ יָפָ֤ה רַעְיָתִי֙ הִנָּ֣ךְ יָפָ֔ה עֵינַ֣יִךְ יוֹנִ֔ים מִבַּ֖עַד לְצַמָּתֵ֑ךְ שַׂעְרֵךְ֙ כְּעֵ֣דֶר הָֽעִזִּ֔ים שֶׁגָּלְשׁ֖וּ מֵהַ֥ר גִּלְעָֽד׃ </span></p>
 <p align="RIGHT"><span lang="he">‎<a name="002">2</a> ‏שִׁנַּ֙יִךְ֙ כְּעֵ֣דֶר הַקְּצוּב֔וֹת שֶׁעָל֖וּ מִן־הָרַחְצָ֑ה שֶׁכֻּלָּם֙ מַתְאִימ֔וֹת וְשַׁכֻּלָ֖ה אֵ֥ין בָּהֶֽם׃ </span></p>
 <p align="RIGHT"><span lang="he">‎<a name="003">3</a> ‏כְּח֤וּט הַשָּׁנִי֙ שִׂפְתֹתַ֔יִךְ וּמִדְבָּרֵ֖יךְ נָאוֶ֑ה כְּפֶ֤לַח הָֽרִמּוֹן֙ רַקָּתֵ֔ךְ מִבַּ֖עַד לְצַמָּתֵֽךְ׃ </span></p>
 <p align="RIGHT"><span lang="he">‎<a name="004">4</a> ‏כְּמִגְדַּ֤ל<font color="red"><sup>3</sup></font> דָּוִיד֙ צַוָּארֵ֔ךְ בָּנ֖וּי לְתַלְפִּיּ֑וֹת אֶ֤לֶף הַמָּגֵן֙ תָּל֣וּי עָלָ֔יו כֹּ֖ל שִׁלְטֵ֥י הַגִּבּוֹרִֽים׃ </span></p>
 <p align="RIGHT"><span lang="he">‎<a name="005">5</a> ‏שְׁנֵ֥י שָׁדַ֛יִךְ כִּשְׁנֵ֥י עֳפָרִ֖ים תְּאוֹמֵ֣י צְבִיָּ֑ה הָרוֹעִ֖ים בַּשּׁוֹשַׁנִּֽים׃ </span></p>
 <p align="RIGHT"><span lang="he">‎<a name="006">6</a> ‏עַ֤ד שֶׁיָּפ֙וּחַ֙ הַיּ֔וֹם וְנָ֖סוּ הַצְּלָלִ֑ים אֵ֤לֶךְ לִי֙ אֶל־הַ֣ר הַמּ֔וֹר וְאֶל־גִּבְעַ֖ת הַלְּבוֹנָֽה׃ </span></p>
 <p align="RIGHT"><span lang="he">‎<a name="007">7</a> ‏כֻּלָּ֤ךְ יָפָה֙ רַעְיָתִ֔י וּמ֖וּם אֵ֥ין בָּֽךְ׃ ס</span></p>
 <p align="RIGHT"><span lang="he">‎<a name="008">8</a> ‏אִתִּ֤י מִלְּבָנוֹן֙ כַּלָּ֔ה אִתִּ֖י מִלְּבָנ֣וֹן תָּב֑וֹאִי תָּשׁ֣וּרִי׀ מֵרֹ֣אשׁ אֲמָנָ֗ה מֵרֹ֤אשׁ שְׂנִיר֙ וְחֶרְמ֔וֹן מִמְּעֹנ֣וֹת אֲרָי֔וֹת מֵֽהַרְרֵ֖י נְמֵרִֽים׃ </span></p>
 <p align="RIGHT"><span lang="he">‎<a name="009">9</a> ‏לִבַּבְתִּ֖נִי אֲחֹתִ֣י כַלָּ֑ה לִבַּבְתִּ֙ינִי֙ <font color="brown">באחד</font> <font color="blue">בְּאַחַ֣ת</font> מֵעֵינַ֔יִךְ בְּאַחַ֥ד עֲנָ֖ק מִצַּוְּרֹנָֽיִךְ׃ </span></p>
 <p align="RIGHT"><span lang="he">‎<a name="010">10</a> ‏מַה־יָּפ֥וּ דֹדַ֖יִךְ אֲחֹתִ֣י כַלָּ֑ה מַה־טֹּ֤בוּ דֹדַ֙יִךְ֙ מִיַּ֔יִן וְרֵ֥יחַ שְׁמָנַ֖יִךְ מִכָּל־בְּשָׂמִֽים׃ </span></p>
 <p align="RIGHT"><span lang="he">‎<a name="011">11</a> ‏נֹ֛פֶת תִּטֹּ֥פְנָה שִׂפְתוֹתַ֖יִךְ כַּלָּ֑ה דְּבַ֤שׁ וְחָלָב֙ תַּ֣חַת לְשׁוֹנֵ֔ךְ וְרֵ֥יחַ שַׂלְמֹתַ֖יִךְ כְּרֵ֥יחַ לְבָנֽוֹן׃ ס</span></p>
 <p align="RIGHT"><span lang="he">‎<a name="012">12</a> ‏גַּ֥ן׀ נָע֖וּל אֲחֹתִ֣י כַלָּ֑ה גַּ֥ל נָע֖וּל מַעְיָ֥ן חָתֽוּם׃ </span></p>
 <p align="RIGHT"><span lang="he">‎<a name="013">13</a> ‏שְׁלָחַ֙יִךְ֙ פַּרְדֵּ֣ס רִמּוֹנִ֔ים עִ֖ם פְּרִ֣י מְגָדִ֑ים כְּפָרִ֖ים עִם־נְרָדִֽים׃ </span></p>
 <p align="RIGHT"><span lang="he">‎<a name="014">14</a> ‏נֵ֣רְדְּ׀ וְכַרְכֹּ֗ם קָנֶה֙ וְקִנָּמ֔וֹן עִ֖ם כָּל־עֲצֵ֣י לְבוֹנָ֑ה מֹ֚ר וַאֲהָל֔וֹת עִ֖ם כָּל־רָאשֵׁ֥י בְשָׂמִֽים׃ </span></p>
 <p align="RIGHT"><span lang="he">‎<a name="015">15</a> ‏מַעְיַ֣ן גַּנִּ֔ים בְּאֵ֖ר מַ֣יִם חַיִּ֑ים וְנֹזְלִ֖ים מִן־לְבָנֽוֹן׃ </span></p>
 <p align="RIGHT"><span lang="he">‎<a name="016">16</a> ‏ע֤וּרִי צָפוֹן֙ וּב֣וֹאִי תֵימָ֔ן הָפִ֥יחִי גַנִּ֖י יִזְּל֣וּ בְשָׂמָ֑יו יָבֹ֤א דוֹדִי֙ לְגַנּ֔וֹ וְיֹאכַ֖ל פְּרִ֥י מְגָדָֽיו׃ </span></p>
 </td>
 <td width="50%">
 <p>1 hinnāḵə yāfâ r<sup>a</sup>‘əyāṯî hinnāḵə yāfâ ‘ênayiḵə ywōnîm mib<sup>a</sup>‘aḏ ləṣammāṯēḵə ś<sup>a</sup>‘ərēḵə kə‘ēḏer hā‘izzîm šegāləšû mēhar gilə‘āḏ: </p>
 <p>2 šinnayiḵə kə‘ēḏer haqqəṣûḇwōṯ še‘ālû min-hār<sup>a</sup>ḥəṣâ šekullām maṯə’îmwōṯ wəšakulâ ’ên bâem: </p>
 <p>3 kəḥûṭ haššānî śifəṯōṯayiḵə ûmiḏəbārêḵə nā’weh kəfel<sup>a</sup>ḥ hārimmwōn raqqāṯēḵə mib<sup>a</sup>‘aḏ ləṣammāṯēḵə: </p>
 <p>4 kəmiḡədal<font color="red"><sup>3</sup></font> dāwîḏ ṣaûā’rēḵə bānûy ləṯaləpîywōṯ ’elef hammāḡēn tālûy ‘ālāyw kōl šiləṭê hagibwōrîm: </p>
 <p>5 šənê šāḏayiḵə kišənê ‘ŏfārîm tə’wōmê ṣəḇîyâ hārwō‘îm baššwōšannîm: </p>
 <p>6 ‘aḏ šeyyāfûḥa hayywōm wənāsû haṣṣəlālîm ’ēleḵə lî ’el-har hammwōr wə’el-giḇə‘aṯ halləḇwōnâ: </p>
 <p>7 kullāḵə yāfâ r<sup>a</sup>‘əyāṯî ûmûm ’ên bāḵə: s</p>
 <p>8 ’itî milləḇānwōn kallâ ’itî milləḇānwōn tāḇwō’î tāšûrî| mērō’š ’ămānâ mērō’š śənîr wəḥerəmwōn mimmə‘ōnwōṯ ’ărāywōṯ mēharərê nəmērîm: </p>
 <p>9 libaḇətinî ’ăḥōṯî ḵallâ libaḇətînî <font color="brown">bə’<sup>a</sup>ḥaḏ</font> <font color="blue">bə’<sup>a</sup>ḥaṯ</font> mē‘ênayiḵə bə’<sup>a</sup>ḥaḏ ‘ănāq miṣṣaûərōnāyiḵə: </p>
 <p>10 mah-yyāfû ḏōḏayiḵə ’ăḥōṯî ḵallâ mah-ṭṭōḇû ḏōḏayiḵə mîyayin wərêḥa šəmānayiḵə mikāl-bəśāmîm: </p>
 <p>11 nōfeṯ tiṭṭōfənâ śifəṯwōṯayiḵə kallâ dəḇaš wəḥālāḇ t<sup>a</sup>ḥaṯ ləšwōnēḵə wərêḥa śaləmōṯayiḵə kərêḥa ləḇānwōn: s</p>
 <p>12 gan| nā‘ûl ’ăḥōṯî ḵallâ gal nā‘ûl m<sup>a</sup>‘əyān ḥāṯûm: </p>
 <p>13 šəlāḥayiḵə parədēs rimmwōnîm ‘im pərî məḡāḏîm kəfārîm ‘im-nərāḏîm: </p>
 <p>14 nērədə| wəḵarəkōm qāneh wəqinnāmwōn ‘im kāl-‘ăṣê ləḇwōnâ mōr wa’ăhālwōṯ ‘im kāl-rā’šê ḇəśāmîm: </p>
 <p>15 m<sup>a</sup>‘əyan gannîm bə’ēr mayim ḥayyîm wənōzəlîm min-ləḇānwōn: </p>
 <p>16 ‘ûrî ṣāfwōn ûḇwō’î ṯêmān hāfîḥî ḡannî yizzəlû ḇəśāmāyw yāḇō’ ḏwōḏî ləḡannwō wəyō’ḵal pərî məḡāḏāyw: </p>
 </td>
 </tr></table>
 <p></p><hr>
 <center>
 <a href="sol005.htm">Next: Song of Solomon (Shir Hashirim) Chapter 5</a></center>
 </body>