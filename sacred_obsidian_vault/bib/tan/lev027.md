<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/lev027.htm">Polyglot</a> 
 <a href="../kjv/lev027.htm">KJV</a> 
 <a href="../sep/lev027.htm">Sep</a> 
 <a href="../vul/lev027.htm">Vul</a> 
 
 <br>
 <br><a href="lev.htm">Leviticus (Vayikra) Index</a><br>
  
 <a href="lev026.htm">Previous</a> 
 <a href="num001.htm">Next</a> 
 </center>
 <hr>
 
 <h3 align="CENTER">Tanach (Hebrew): Leviticus (Vayikra) Chapter 27</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </span></p>
 <p align="RIGHT"><span lang="he">‎<a name="002">2</a> ‏דַּבֵּ֞ר אֶל־בְּנֵ֤י יִשְׂרָאֵל֙ וְאָמַרְתָּ֣ אֲלֵהֶ֔ם אִ֕ישׁ כִּ֥י יַפְלִ֖א נֶ֑דֶר בְּעֶרְכְּךָ֥ נְפָשֹׁ֖ת לַֽיהוָֽה׃ </span></p>
 <p align="RIGHT"><span lang="he">‎<a name="003">3</a> ‏וְהָיָ֤ה עֶרְכְּךָ֙ הַזָּכָ֔ר מִבֶּן֙ עֶשְׂרִ֣ים שָׁנָ֔ה וְעַ֖ד בֶּן־שִׁשִּׁ֣ים שָׁנָ֑ה וְהָיָ֣ה עֶרְכְּךָ֗ חֲמִשִּׁ֛ים שֶׁ֥קֶל כֶּ֖סֶף בְּשֶׁ֥קֶל הַקֹּֽדֶשׁ׃ </span></p>
 <p align="RIGHT"><span lang="he">‎<a name="004">4</a> ‏וְאִם־נְקֵבָ֖ה הִ֑וא וְהָיָ֥ה עֶרְכְּךָ֖ שְׁלֹשִׁ֥ים שָֽׁקֶל׃ </span></p>
 <p align="RIGHT"><span lang="he">‎<a name="005">5</a> ‏וְאִ֨ם מִבֶּן־חָמֵ֜שׁ שָׁנִ֗ים וְעַד֙ בֶּן־עֶשְׂרִ֣ים שָׁנָ֔ה וְהָיָ֧ה עֶרְכְּךָ֛ הַזָּכָ֖ר עֶשְׂרִ֣ים שְׁקָלִ֑ים וְלַנְּקֵבָ֖ה עֲשֶׂ֥רֶת שְׁקָלִֽים׃ </span></p>
 <p align="RIGHT"><span lang="he">‎<a name="006">6</a> ‏וְאִ֣ם מִבֶּן־חֹ֗דֶשׁ וְעַד֙ בֶּן־חָמֵ֣שׁ שָׁנִ֔ים וְהָיָ֤ה עֶרְכְּךָ֙ הַזָּכָ֔ר חֲמִשָּׁ֥ה שְׁקָלִ֖ים כָּ֑סֶף וְלַנְּקֵבָ֣ה עֶרְכְּךָ֔ שְׁלֹ֥שֶׁת שְׁקָלִ֖ים כָּֽסֶף׃ </span></p>
 <p align="RIGHT"><span lang="he">‎<a name="007">7</a> ‏וְ֠אִם מִבֶּן־שִׁשִּׁ֨ים שָׁנָ֤ה וָמַ֙עְלָה֙ אִם־זָכָ֔ר וְהָיָ֣ה עֶרְכְּךָ֔ חֲמִשָּׁ֥ה עָשָׂ֖ר שָׁ֑קֶל וְלַנְּקֵבָ֖ה עֲשָׂרָ֥ה שְׁקָלִֽים׃ </span></p>
 <p align="RIGHT"><span lang="he">‎<a name="008">8</a> ‏וְאִם־מָ֥ךְ הוּא֙ מֵֽעֶרְכֶּ֔ךָ וְהֶֽעֱמִידוֹ֙ לִפְנֵ֣י הַכֹּהֵ֔ן וְהֶעֱרִ֥יךְ אֹת֖וֹ הַכֹּהֵ֑ן עַל־פִּ֗י אֲשֶׁ֤ר תַּשִּׂיג֙ יַ֣ד הַנֹּדֵ֔ר יַעֲרִיכֶ֖נּוּ הַכֹּהֵֽן׃ ס</span></p>
 <p align="RIGHT"><span lang="he">‎<a name="009">9</a> ‏וְאִם־בְּהֵמָ֔ה אֲשֶׁ֨ר יַקְרִ֧יבוּ מִמֶּ֛נָּה קָרְבָּ֖ן לַֽיהוָ֑ה כֹּל֩ אֲשֶׁ֨ר יִתֵּ֥ן מִמֶּ֛נּוּ לַיהוָ֖ה יִֽהְיֶה־קֹּֽדֶשׁ׃ </span></p>
 <p align="RIGHT"><span lang="he">‎<a name="010">10</a> ‏לֹ֣א יַחֲלִיפֶ֗נּוּ וְלֹֽא־יָמִ֥יר אֹת֛וֹ ט֥וֹב בְּרָ֖ע אוֹ־רַ֣ע בְּט֑וֹב וְאִם־הָמֵ֨ר יָמִ֤יר בְּהֵמָה֙ בִּבְהֵמָ֔ה וְהָֽיָה־ה֥וּא וּתְמוּרָת֖וֹ יִֽהְיֶה־קֹּֽדֶשׁ׃ </span></p>
 <p align="RIGHT"><span lang="he">‎<a name="011">11</a> ‏וְאִם֙ כָּל־בְּהֵמָ֣ה טְמֵאָ֔ה אֲ֠שֶׁר לֹא־יַקְרִ֧יבוּ מִמֶּ֛נָּה קָרְבָּ֖ן לַֽיהוָ֑ה וְהֶֽעֱמִ֥יד אֶת־הַבְּהֵמָ֖ה לִפְנֵ֥י הַכֹּהֵֽן׃ </span></p>
 <p align="RIGHT"><span lang="he">‎<a name="012">12</a> ‏וְהֶעֱרִ֤יךְ הַכֹּהֵן֙ אֹתָ֔הּ בֵּ֥ין ט֖וֹב וּבֵ֣ין רָ֑ע כְּעֶרְכְּךָ֥ הַכֹּהֵ֖ן כֵּ֥ן יִהְיֶֽה׃ </span></p>
 <p align="RIGHT"><span lang="he">‎<a name="013">13</a> ‏וְאִם־גָּאֹ֖ל יִגְאָלֶ֑נָּה וְיָסַ֥ף חֲמִישִׁת֖וֹ עַל־עֶרְכֶּֽךָ׃ </span></p>
 <p align="RIGHT"><span lang="he">‎<a name="014">14</a> ‏וְאִ֗ישׁ כִּֽי־יַקְדִּ֨שׁ אֶת־בֵּית֥וֹ קֹ֙דֶשׁ֙ לַֽיהוָ֔ה וְהֶעֱרִיכוֹ֙ הַכֹּהֵ֔ן בֵּ֥ין ט֖וֹב וּבֵ֣ין רָ֑ע כַּאֲשֶׁ֨ר יַעֲרִ֥יךְ אֹת֛וֹ הַכֹּהֵ֖ן כֵּ֥ן יָקֽוּם׃ </span></p>
 <p align="RIGHT"><span lang="he">‎<a name="015">15</a> ‏וְאִ֨ם־הַמַּקְדִּ֔ישׁ יִגְאַ֖ל אֶת־בֵּית֑וֹ וְ֠יָסַף חֲמִישִׁ֧ית כֶּֽסֶף־עֶרְכְּךָ֛ עָלָ֖יו וְהָ֥יָה לֽוֹ׃ </span></p>
 <p align="RIGHT"><span lang="he">‎<a name="016">16</a> ‏וְאִ֣ם׀ מִשְּׂדֵ֣ה אֲחֻזָּת֗וֹ יַקְדִּ֥ישׁ אִישׁ֙ לַֽיהוָ֔ה וְהָיָ֥ה עֶרְכְּךָ֖ לְפִ֣י זַרְע֑וֹ זֶ֚רַע חֹ֣מֶר שְׂעֹרִ֔ים בַּחֲמִשִּׁ֖ים שֶׁ֥קֶל כָּֽסֶף׃ </span></p>
 <p align="RIGHT"><span lang="he">‎<a name="017">17</a> ‏אִם־מִשְּׁנַ֥ת הַיֹּבֵ֖ל יַקְדִּ֣ישׁ שָׂדֵ֑הוּ כְּעֶרְכְּךָ֖ יָקֽוּם׃ </span></p>
 <p align="RIGHT"><span lang="he">‎<a name="018">18</a> ‏וְאִם־אַחַ֣ר הַיֹּבֵל֮ יַקְדִּ֣ישׁ שָׂדֵהוּ֒ וְחִשַּׁב־ל֨וֹ הַכֹּהֵ֜ן אֶת־הַכֶּ֗סֶף עַל־פִּ֤י הַשָּׁנִים֙ הַנּ֣וֹתָרֹ֔ת עַ֖ד שְׁנַ֣ת הַיֹּבֵ֑ל וְנִגְרַ֖ע מֵֽעֶרְכֶּֽךָ׃ </span></p>
 <p align="RIGHT"><span lang="he">‎<a name="019">19</a> ‏וְאִם־גָּאֹ֤ל יִגְאַל֙ אֶת־הַשָּׂדֶ֔ה הַמַּקְדִּ֖ישׁ אֹת֑וֹ וְ֠יָסַף חֲמִשִׁ֧ית כֶּֽסֶף־עֶרְכְּךָ֛ עָלָ֖יו וְקָ֥ם לֽוֹ׃ </span></p>
 <p align="RIGHT"><span lang="he">‎<a name="020">20</a> ‏וְאִם־לֹ֤א יִגְאַל֙ אֶת־הַשָּׂדֶ֔ה וְאִם־מָכַ֥ר אֶת־הַשָּׂדֶ֖ה לְאִ֣ישׁ אַחֵ֑ר לֹ֥א יִגָּאֵ֖ל עֽוֹד׃ </span></p>
 <p align="RIGHT"><span lang="he">‎<a name="021">21</a> ‏וְהָיָ֨ה הַשָּׂדֶ֜ה בְּצֵאת֣וֹ בַיֹּבֵ֗ל קֹ֛דֶשׁ לַֽיהוָ֖ה כִּשְׂדֵ֣ה הַחֵ֑רֶם לַכֹּהֵ֖ן תִּהְיֶ֥ה אֲחֻזָּתֽוֹ׃ </span></p>
 <p align="RIGHT"><span lang="he">‎<a name="022">22</a> ‏וְאִם֙ אֶת־שְׂדֵ֣ה מִקְנָת֔וֹ אֲשֶׁ֕ר לֹ֖א מִשְּׂדֵ֣ה אֲחֻזָּת֑וֹ יַקְדִּ֖ישׁ לַֽיהוָֽה׃ </span></p>
 <p align="RIGHT"><span lang="he">‎<a name="023">23</a> ‏וְחִשַּׁב־ל֣וֹ הַכֹּהֵ֗ן אֵ֚ת מִכְסַ֣ת הָֽעֶרְכְּךָ֔ עַ֖ד שְׁנַ֣ת הַיֹּבֵ֑ל וְנָתַ֤ן אֶת־הָעֶרְכְּךָ֙ בַּיּ֣וֹם הַה֔וּא קֹ֖דֶשׁ לַיהוָֽה׃ </span></p>
 <p align="RIGHT"><span lang="he">‎<a name="024">24</a> ‏בִּשְׁנַ֤ת הַיּוֹבֵל֙ יָשׁ֣וּב הַשָּׂדֶ֔ה לַאֲשֶׁ֥ר קָנָ֖הוּ מֵאִתּ֑וֹ לַאֲשֶׁר־ל֖וֹ אֲחֻזַּ֥ת הָאָֽרֶץ׃ </span></p>
 <p align="RIGHT"><span lang="he">‎<a name="025">25</a> ‏וְכָל־עֶרְכְּךָ֔ יִהְיֶ֖ה בְּשֶׁ֣קֶל הַקֹּ֑דֶשׁ עֶשְׂרִ֥ים גֵּרָ֖ה יִהְיֶ֥ה הַשָּֽׁקֶל׃ ס</span></p>
 <p align="RIGHT"><span lang="he">‎<a name="026">26</a> ‏אַךְ־בְּכ֞וֹר אֲשֶׁר־יְבֻכַּ֤ר לַֽיהוָה֙ בִּבְהֵמָ֔ה לֹֽא־יַקְדִּ֥ישׁ אִ֖ישׁ אֹת֑וֹ אִם־שׁ֣וֹר אִם־שֶׂ֔ה לַֽיהוָ֖ה הֽוּא׃ </span></p>
 <p align="RIGHT"><span lang="he">‎<a name="027">27</a> ‏וְאִ֨ם בַּבְּהֵמָ֤ה הַטְּמֵאָה֙ וּפָדָ֣ה בְעֶרְכֶּ֔ךָ וְיָסַ֥ף חֲמִשִׁת֖וֹ עָלָ֑יו וְאִם־לֹ֥א יִגָּאֵ֖ל וְנִמְכַּ֥ר בְּעֶרְכֶּֽךָ׃ </span></p>
 <p align="RIGHT"><span lang="he">‎<a name="028">28</a> ‏אַךְ־כָּל־חֵ֡רֶם אֲשֶׁ֣ר יַחֲרִם֩ אִ֨ישׁ לַֽיהוָ֜ה מִכָּל־אֲשֶׁר־ל֗וֹ מֵאָדָ֤ם וּבְהֵמָה֙ וּמִשְּׂדֵ֣ה אֲחֻזָּת֔וֹ לֹ֥א יִמָּכֵ֖ר וְלֹ֣א יִגָּאֵ֑ל כָּל־חֵ֕רֶם קֹֽדֶשׁ־קָֽדָשִׁ֥ים ה֖וּא לַיהוָֽה׃ </span></p>
 <p align="RIGHT"><span lang="he">‎<a name="029">29</a> ‏כָּל־חֵ֗רֶם אֲשֶׁ֧ר יָחֳרַ֛ם מִן־הָאָדָ֖ם לֹ֣א יִפָּדֶ֑ה מ֖וֹת יוּמָֽת׃ </span></p>
 <p align="RIGHT"><span lang="he">‎<a name="030">30</a> ‏וְכָל־מַעְשַׂ֨ר הָאָ֜רֶץ מִזֶּ֤רַע הָאָ֙רֶץ֙ מִפְּרִ֣י הָעֵ֔ץ לַיהוָ֖ה ה֑וּא קֹ֖דֶשׁ לַֽיהוָֽה׃ </span></p>
 <p align="RIGHT"><span lang="he">‎<a name="031">31</a> ‏וְאִם־גָּאֹ֥ל יִגְאַ֛ל אִ֖ישׁ מִמַּֽעַשְׂר֑וֹ חֲמִשִׁית֖וֹ יֹסֵ֥ף עָלָֽיו׃ </span></p>
 <p align="RIGHT"><span lang="he">‎<a name="032">32</a> ‏וְכָל־מַעְשַׂ֤ר בָּקָר֙ וָצֹ֔אן כֹּ֥ל אֲשֶׁר־יַעֲבֹ֖ר תַּ֣חַת הַשָּׁ֑בֶט הָֽעֲשִׂירִ֕י יִֽהְיֶה־קֹּ֖דֶשׁ לַֽיהוָֽה׃ </span></p>
 <p align="RIGHT"><span lang="he">‎<a name="033">33</a> ‏לֹ֧א יְבַקֵּ֛ר בֵּֽין־ט֥וֹב לָרַ֖ע וְלֹ֣א יְמִירֶ֑נּוּ וְאִם־הָמֵ֣ר יְמִירֶ֔נּוּ וְהָֽיָה־ה֧וּא וּתְמוּרָת֛וֹ יִֽהְיֶה־קֹ֖דֶשׁ לֹ֥א יִגָּאֵֽל׃ </span></p>
 <p align="RIGHT"><span lang="he">‎<a name="034">34</a> ‏אֵ֣לֶּה הַמִּצְוֹ֗ת אֲשֶׁ֨ר צִוָּ֧ה יְהוָ֛ה אֶת־מֹשֶׁ֖ה אֶל־בְּנֵ֣י יִשְׂרָאֵ֑ל בְּהַ֖ר סִינָֽי׃ </span></p>
 <p></p>
 </td>
 <td width="50%">
 <p>1 wayəḏabēr yəhwâ ’el-mōšeh llē’mōr: </p>
 <p>2 dabēr ’el-bənê yiśərā’ēl wə’āmarətā ’ălēhem ’îš kî yafəli’ neḏer bə‘erəkəḵā nəfāšōṯ layhwâ: </p>
 <p>3 wəhāyâ ‘erəkəḵā hazzāḵār miben ‘eśərîm šānâ wə‘aḏ ben-šiššîm šānâ wəhāyâ ‘erəkəḵā ḥămiššîm šeqel kesef bəšeqel haqqōḏeš: </p>
 <p>4 wə’im-nəqēḇâ hiw’ wəhāyâ ‘erəkəḵā šəlōšîm šāqel: </p>
 <p>5 wə’im miben-ḥāmēš šānîm wə‘aḏ ben-‘eśərîm šānâ wəhāyâ ‘erəkəḵā hazzāḵār ‘eśərîm šəqālîm wəlannəqēḇâ ‘ăśereṯ šəqālîm: </p>
 <p>6 wə’im miben-ḥōḏeš wə‘aḏ ben-ḥāmēš šānîm wəhāyâ ‘erəkəḵā hazzāḵār ḥămiššâ šəqālîm kāsef wəlannəqēḇâ ‘erəkəḵā šəlōšeṯ šəqālîm kāsef: </p>
 <p>7 wə’im miben-šiššîm šānâ wām<sup>a</sup>‘əlâ ’im-zāḵār wəhāyâ ‘erəkəḵā ḥămiššâ ‘āśār šāqel wəlannəqēḇâ ‘ăśārâ šəqālîm: </p>
 <p>8 wə’im-māḵə hû’ mē‘erəkeḵā wəhe‘ĕmîḏwō lifənê hakōhēn wəhe‘ĕrîḵə ’ōṯwō hakōhēn ‘al-pî ’ăšer taśśîḡ yaḏ hannōḏēr y<sup>a</sup>‘ărîḵennû hakōhēn: s</p>
 <p>9 wə’im-bəhēmâ ’ăšer yaqərîḇû mimmennâ qārəbān layhwâ kōl ’ăšer yitēn mimmennû layhwâ yihəyeh-qqōḏeš: </p>
 <p>10 lō’ y<sup>a</sup>ḥălîfennû wəlō’-yāmîr ’ōṯwō ṭwōḇ bərā‘ ’wō-r<sup>a</sup>‘ bəṭwōḇ wə’im-hāmēr yāmîr bəhēmâ biḇəhēmâ wəhāyâ-hû’ ûṯəmûrāṯwō yihəyeh-qqōḏeš: </p>
 <p>11 wə’im kāl-bəhēmâ ṭəmē’â ’ăšer lō’-yaqərîḇû mimmennâ qārəbān layhwâ wəhe‘ĕmîḏ ’eṯ-habəhēmâ lifənê hakōhēn: </p>
 <p>12 wəhe‘ĕrîḵə hakōhēn ’ōṯāh bên ṭwōḇ ûḇên rā‘ kə‘erəkəḵā hakōhēn kēn yihəyeh: </p>
 <p>13 wə’im-gā’ōl yiḡə’ālennâ wəyāsaf ḥămîšiṯwō ‘al-‘erəkeḵā: </p>
 <p>14 wə’îš kî-yaqədiš ’eṯ-bêṯwō qōḏeš layhwâ wəhe‘ĕrîḵwō hakōhēn bên ṭwōḇ ûḇên rā‘ ka’ăšer y<sup>a</sup>‘ărîḵə ’ōṯwō hakōhēn kēn yāqûm: </p>
 <p>15 wə’im-hammaqədîš yiḡə’al ’eṯ-bêṯwō wəyāsaf ḥămîšîṯ kesef-‘erəkəḵā ‘ālāyw wəhāyâ lwō: </p>
 <p>16 wə’im| miśśəḏēh ’ăḥuzzāṯwō yaqədîš ’îš layhwâ wəhāyâ ‘erəkəḵā ləfî zarə‘wō zer<sup>a</sup>‘ ḥōmer śə‘ōrîm b<sup>a</sup>ḥămiššîm šeqel kāsef: </p>
 <p>17 ’im-miššənaṯ hayyōḇēl yaqədîš śāḏēhû kə‘erəkəḵā yāqûm: </p>
 <p>18 wə’im-’<sup>a</sup>ḥar hayyōḇēl yaqədîš śāḏēhû wəḥiššaḇ-lwō hakōhēn ’eṯ-hakesef ‘al-pî haššānîm hannwōṯārōṯ ‘aḏ šənaṯ hayyōḇēl wəniḡər<sup>a</sup>‘ mē‘erəkeḵā: </p>
 <p>19 wə’im-gā’ōl yiḡə’al ’eṯ-haśśāḏeh hammaqədîš ’ōṯwō wəyāsaf ḥămišîṯ kesef-‘erəkəḵā ‘ālāyw wəqām lwō: </p>
 <p>20 wə’im-lō’ yiḡə’al ’eṯ-haśśāḏeh wə’im-māḵar ’eṯ-haśśāḏeh lə’îš ’<sup>a</sup>ḥēr lō’ yigā’ēl ‘wōḏ: </p>
 <p>21 wəhāyâ haśśāḏeh bəṣē’ṯwō ḇayyōḇēl qōḏeš layhwâ kiśəḏēh h<sup>a</sup>ḥērem lakōhēn tihəyeh ’ăḥuzzāṯwō: </p>
 <p>22 wə’im ’eṯ-śəḏēh miqənāṯwō ’ăšer lō’ miśśəḏēh ’ăḥuzzāṯwō yaqədîš layhwâ: </p>
 <p>23 wəḥiššaḇ-lwō hakōhēn ’ēṯ miḵəsaṯ hā‘erəkəḵā ‘aḏ šənaṯ hayyōḇēl wənāṯan ’eṯ-hā‘erəkəḵā bayywōm hahû’ qōḏeš layhwâ: </p>
 <p>24 bišənaṯ hayywōḇēl yāšûḇ haśśāḏeh la’ăšer qānâû mē’itwō la’ăšer-lwō ’ăḥuzzaṯ hā’āreṣ: </p>
 <p>25 wəḵāl-‘erəkəḵā yihəyeh bəšeqel haqqōḏeš ‘eśərîm gērâ yihəyeh haššāqel: s</p>
 <p>26 ’aḵə-bəḵwōr ’ăšer-yəḇukar layhwâ biḇəhēmâ lō’-yaqədîš ’îš ’ōṯwō ’im-šwōr ’im-śeh layhwâ hû’: </p>
 <p>27 wə’im babəhēmâ haṭṭəmē’â ûfāḏâ ḇə‘erəkeḵā wəyāsaf ḥămišiṯwō ‘ālāyw wə’im-lō’ yigā’ēl wəniməkar bə‘erəkeḵā: </p>
 <p>28 ’aḵə-kāl-ḥērem ’ăšer y<sup>a</sup>ḥărim ’îš layhwâ mikāl-’ăšer-lwō mē’āḏām ûḇəhēmâ ûmiśśəḏēh ’ăḥuzzāṯwō lō’ yimmāḵēr wəlō’ yigā’ēl kāl-ḥērem qōḏeš-qāḏāšîm hû’ layhwâ: </p>
 <p>29 kāl-ḥērem ’ăšer yāḥŏram min-hā’āḏām lō’ yipāḏeh mwōṯ yûmāṯ: </p>
 <p>30 wəḵāl-m<sup>a</sup>‘əśar hā’āreṣ mizzer<sup>a</sup>‘ hā’āreṣ mipərî hā‘ēṣ layhwâ hû’ qōḏeš layhwâ: </p>
 <p>31 wə’im-gā’ōl yiḡə’al ’îš mimm<sup>a</sup>‘aśərwō ḥămišîṯwō yōsēf ‘ālāyw: </p>
 <p>32 wəḵāl-m<sup>a</sup>‘əśar bāqār wāṣō’n kōl ’ăšer-y<sup>a</sup>‘ăḇōr t<sup>a</sup>ḥaṯ haššāḇeṭ hā‘ăśîrî yihəyeh-qqōḏeš layhwâ: </p>
 <p>33 lō’ yəḇaqqēr bên-ṭwōḇ lār<sup>a</sup>‘ wəlō’ yəmîrennû wə’im-hāmēr yəmîrennû wəhāyâ-hû’ ûṯəmûrāṯwō yihəyeh-qōḏeš lō’ yigā’ēl: </p>
 <p>34 ’ēlleh hammiṣəwōṯ ’ăšer ṣiûâ yəhwâ ’eṯ-mōšeh ’el-bənê yiśərā’ēl bəhar sînāy: </p>
 </td>
 </tr></table>
 <p></p><hr>
 <center>
 <a href="num001.htm">Next: Numbers (Bemidbar) Chapter 1</a></center>
 </body>