<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/pro002.htm">Polyglot</a> 
 <a href="../kjv/pro002.htm">KJV</a> 
 <a href="../sep/pro002.htm">Sep</a> 
 <a href="../vul/pro002.htm">Vul</a> 
 
 <br>
 <br><a href="pro.htm">Proverbs (Mishlei) Index</a><br>
  
 <a href="pro001.htm">Previous</a> 
 <a href="pro003.htm">Next</a> 
 </center>
 <hr>
 
 <h3 align="CENTER">Tanach (Hebrew): Proverbs (Mishlei) Chapter 2</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏בְּ֭נִי אִם־תִּקַּ֣ח אֲמָרָ֑י וּ֝מִצְוֹתַ֗י תִּצְפֹּ֥ן אִתָּֽךְ׃ </span></p>
 <p align="RIGHT"><span lang="he">‎<a name="002">2</a> ‏לְהַקְשִׁ֣יב לַֽחָכְמָ֣ה אָזְנֶ֑ךָ תַּטֶּ֥ה לִ֝בְּךָ֗ לַתְּבוּנָֽה׃ </span></p>
 <p align="RIGHT"><span lang="he">‎<a name="003">3</a> ‏כִּ֤י אִ֣ם לַבִּינָ֣ה תִקְרָ֑א לַ֝תְּבוּנָ֗ה תִּתֵּ֥ן קוֹלֶֽךָ׃ </span></p>
 <p align="RIGHT"><span lang="he">‎<a name="004">4</a> ‏אִם־תְּבַקְשֶׁ֥נָּה כַכָּ֑סֶף וְֽכַמַּטְמוֹנִ֥ים תַּחְפְּשֶֽׂנָּה׃ </span></p>
 <p align="RIGHT"><span lang="he">‎<a name="005">5</a> ‏אָ֗ז תָּ֭בִין יִרְאַ֣ת יְהוָ֑ה וְדַ֖עַת אֱלֹהִ֣ים תִּמְצָֽא׃ </span></p>
 <p align="RIGHT"><span lang="he">‎<a name="006">6</a> ‏כִּֽי־יְ֭הוָה יִתֵּ֣ן חָכְמָ֑ה מִ֝פִּ֗יו דַּ֣עַת וּתְבוּנָֽה׃ </span></p>
 <p align="RIGHT"><span lang="he">‎<a name="007">7</a> ‏<font color="brown">וצפן</font> <font color="blue">יִצְפֹּ֣ן</font> לַ֭יְשָׁרִים תּוּשִׁיָּ֑ה מָ֝גֵ֗ן לְהֹ֣לְכֵי תֹֽם׃ </span></p>
 <p align="RIGHT"><span lang="he">‎<a name="008">8</a> ‏לִ֭נְצֹר אָרְח֣וֹת מִשְׁפָּ֑ט וְדֶ֖רֶךְ <font color="brown">חסידו</font> <font color="blue">חֲסִידָ֣יו</font> יִשְׁמֹֽר׃ </span></p>
 <p align="RIGHT"><span lang="he">‎<a name="009">9</a> ‏אָ֗ז תָּ֭בִין צֶ֣דֶק וּמִשְׁפָּ֑ט וּ֝מֵישָׁרִ֗ים כָּל־מַעְגַּל־טֽוֹב׃ </span></p>
 <p align="RIGHT"><span lang="he">‎<a name="010">10</a> ‏כִּֽי־תָב֣וֹא חָכְמָ֣ה בְלִבֶּ֑ךָ וְ֝דַ֗עַת לְֽנַפְשְׁךָ֥ יִנְעָֽם׃ </span></p>
 <p align="RIGHT"><span lang="he">‎<a name="011">11</a> ‏מְ֭זִמָּה תִּשְׁמֹ֥ר עָלֶ֗יךָ תְּבוּנָ֥ה תִנְצְרֶֽכָּה׃ </span></p>
 <p align="RIGHT"><span lang="he">‎<a name="012">12</a> ‏לְ֭הַצִּ֣ילְךָ מִדֶּ֣רֶךְ רָ֑ע מֵ֝אִ֗ישׁ מְדַבֵּ֥ר תַּהְפֻּכֽוֹת׃ </span></p>
 <p align="RIGHT"><span lang="he">‎<a name="013">13</a> ‏הַ֭עֹ֣זְבִים אָרְח֣וֹת יֹ֑שֶׁר לָ֝לֶ֗כֶת בְּדַרְכֵי־חֹֽשֶׁךְ׃ </span></p>
 <p align="RIGHT"><span lang="he">‎<a name="014">14</a> ‏הַ֭שְּׂמֵחִים לַעֲשׂ֥וֹת רָ֑ע יָ֝גִ֗ילוּ בְּֽתַהְפֻּכ֥וֹת רָֽע׃ </span></p>
 <p align="RIGHT"><span lang="he">‎<a name="015">15</a> ‏אֲשֶׁ֣ר אָרְחֹתֵיהֶ֣ם עִקְּשִׁ֑ים וּ֝נְלוֹזִ֗ים בְּמַעְגְּלוֹתָֽם׃ </span></p>
 <p align="RIGHT"><span lang="he">‎<a name="016">16</a> ‏לְ֭הַצִּ֣ילְךָ מֵאִשָּׁ֣ה זָרָ֑ה מִ֝נָּכְרִיָּ֗ה אֲמָרֶ֥יהָ הֶחֱלִֽיקָה׃ </span></p>
 <p align="RIGHT"><span lang="he">‎<a name="017">17</a> ‏הַ֭עֹזֶבֶת אַלּ֣וּף נְעוּרֶ֑יהָ וְאֶת־בְּרִ֖ית אֱלֹהֶ֣יהָ שָׁכֵֽחָה׃ </span></p>
 <p align="RIGHT"><span lang="he">‎<a name="018">18</a> ‏כִּ֤י שָׁ֣חָה אֶל־מָ֣וֶת בֵּיתָ֑הּ וְאֶל־רְ֝פָאִ֗ים מַעְגְּלֹתֶֽיהָ׃ </span></p>
 <p align="RIGHT"><span lang="he">‎<a name="019">19</a> ‏כָּל־בָּ֭אֶיהָ לֹ֣א יְשׁוּב֑וּן וְלֹֽא־יַ֝שִּׂ֗יגוּ אָרְח֥וֹת חַיִּֽים׃ </span></p>
 <p align="RIGHT"><span lang="he">‎<a name="020">20</a> ‏לְמַ֗עַן תֵּ֭לֵךְ בְּדֶ֣רֶךְ טוֹבִ֑ים וְאָרְח֖וֹת צַדִּיקִ֣ים תִּשְׁמֹֽר׃ </span></p>
 <p align="RIGHT"><span lang="he">‎<a name="021">21</a> ‏כִּֽי־יְשָׁרִ֥ים יִשְׁכְּנוּ־אָ֑רֶץ וּ֝תְמִימִ֗ים יִוָּ֥תְרוּ בָֽהּ׃ </span></p>
 <p align="RIGHT"><span lang="he">‎<a name="022">22</a> ‏וּ֭רְשָׁעִים מֵאֶ֣רֶץ יִכָּרֵ֑תוּ וּ֝בוֹגְדִ֗ים יִסְּח֥וּ מִמֶּֽנָּה׃ פ</span></p>
 </td>
 <td width="50%">
 <p>1 bənî ’im-tiqq<sup>a</sup>ḥ ’ămārāy ûmiṣəwōṯay tiṣəpōn ’itāḵə: </p>
 <p>2 ləhaqəšîḇ l<sup>a</sup>ḥāḵəmâ ’āzəneḵā taṭṭeh libəḵā latəḇûnâ: </p>
 <p>3 kî ’im labînâ ṯiqərā’ latəḇûnâ titēn qwōleḵā: </p>
 <p>4 ’im-təḇaqəšennâ ḵakāsef wəḵammaṭəmwōnîm t<sup>a</sup>ḥəpəśennâ: </p>
 <p>5 ’āz tāḇîn yirə’aṯ yəhwâ wəḏ<sup>a</sup>‘aṯ ’ĕlōhîm timəṣā’: </p>
 <p>6 kî-yəhwâ yitēn ḥāḵəmâ mipîw d<sup>a</sup>‘aṯ ûṯəḇûnâ: </p>
 <p>7 <font color="brown">wəṣāfan</font> <font color="blue">yiṣəpōn</font> layəšārîm tûšîyâ māḡēn ləhōləḵê ṯōm: </p>
 <p>8 linəṣōr ’ārəḥwōṯ mišəpāṭ wəḏereḵə <font color="brown">ḥăsîḏwō</font> <font color="blue">ḥăsîḏāyw</font> yišəmōr: </p>
 <p>9 ’āz tāḇîn ṣeḏeq ûmišəpāṭ ûmêšārîm kāl-m<sup>a</sup>‘əgal-ṭwōḇ: </p>
 <p>10 kî-ṯāḇwō’ ḥāḵəmâ ḇəlibeḵā wəḏ<sup>a</sup>‘aṯ lənafəšəḵā yinə‘ām: </p>
 <p>11 məzimmâ tišəmōr ‘āleyḵā təḇûnâ ṯinəṣərekâ: </p>
 <p>12 ləhaṣṣîləḵā midereḵə rā‘ mē’îš məḏabēr tahəpuḵwōṯ: </p>
 <p>13 h<sup>a</sup>‘ōzəḇîm ’ārəḥwōṯ yōšer lāleḵeṯ bəḏarəḵê-ḥōšeḵə: </p>
 <p>14 haśśəmēḥîm l<sup>a</sup>‘ăśwōṯ rā‘ yāḡîlû bəṯahəpuḵwōṯ rā‘: </p>
 <p>15 ’ăšer ’ārəḥōṯêhem ‘iqqəšîm ûnəlwōzîm bəm<sup>a</sup>‘əgəlwōṯām: </p>
 <p>16 ləhaṣṣîləḵā mē’iššâ zārâ minnāḵərîyâ ’ămāreyhā heḥĕlîqâ: </p>
 <p>17 h<sup>a</sup>‘ōzeḇeṯ ’allûf nə‘ûreyhā wə’eṯ-bərîṯ ’ĕlōheyhā šāḵēḥâ: </p>
 <p>18 kî šāḥâ ’el-māweṯ bêṯāh wə’el-rəfā’îm m<sup>a</sup>‘əgəlōṯeyhā: </p>
 <p>19 kāl-bā’eyhā lō’ yəšûḇûn wəlō’-yaśśîḡû ’ārəḥwōṯ ḥayyîm: </p>
 <p>20 ləm<sup>a</sup>‘an tēlēḵə bəḏereḵə ṭwōḇîm wə’ārəḥwōṯ ṣadîqîm tišəmōr: </p>
 <p>21 kî-yəšārîm yišəkənû-’āreṣ ûṯəmîmîm yiûāṯərû ḇāh: </p>
 <p>22 ûrəšā‘îm mē’ereṣ yikārēṯû ûḇwōḡəḏîm yissəḥû mimmennâ: f</p>
 </td>
 </tr></table>
 <p></p><hr>
 <center>
 <a href="pro003.htm">Next: Proverbs (Mishlei) Chapter 3</a></center>
 </body>