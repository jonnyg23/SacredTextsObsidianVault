<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jer001.htm">Polyglot</a> 
 <a href="../kjv/jer001.htm">KJV</a> 
 <a href="../sep/jer001.htm">Sep</a> 
 <a href="../vul/jer001.htm">Vul</a> 
 
 <br>
 <br><a href="jer.htm">Jeremiah (Yermiyah) Index</a><br>
  
 <a href="isa066.htm">Previous</a> 
 <a href="jer002.htm">Next</a> 
 </center>
 <hr>
 
 <h3 align="CENTER">Tanach (Hebrew): Jeremiah (Yermiyah) Chapter 1</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏דִּבְרֵ֥י יִרְמְיָ֖הוּ בֶּן־חִלְקִיָּ֑הוּ מִן־הַכֹּֽהֲנִים֙ אֲשֶׁ֣ר בַּעֲנָת֔וֹת בְּאֶ֖רֶץ בִּנְיָמִֽן׃ </span></p>
 <p align="RIGHT"><span lang="he">‎<a name="002">2</a> ‏אֲשֶׁ֨ר הָיָ֤ה דְבַר־יְהוָה֙ אֵלָ֔יו בִּימֵ֛י יֹאשִׁיָּ֥הוּ בֶן־אָמ֖וֹן מֶ֣לֶךְ יְהוּדָ֑ה בִּשְׁלֹשׁ־עֶשְׂרֵ֥ה שָׁנָ֖ה לְמָלְכֽוֹ׃ </span></p>
 <p align="RIGHT"><span lang="he">‎<a name="003">3</a> ‏וַיְהִ֗י בִּימֵ֨י יְהוֹיָקִ֤ים בֶּן־יֹאשִׁיָּ֙הוּ֙ מֶ֣לֶךְ יְהוּדָ֔ה עַד־תֹּם֙ עַשְׁתֵּ֣י עֶשְׂרֵ֣ה שָׁנָ֔ה לְצִדְקִיָּ֥הוּ בֶן־יֹאשִׁיָּ֖הוּ מֶ֣לֶךְ יְהוּדָ֑ה עַד־גְּל֥וֹת יְרוּשָׁלִַ֖ם בַּחֹ֥דֶשׁ הַחֲמִישִֽׁי׃ ס</span></p>
 <p align="RIGHT"><span lang="he">‎<a name="004">4</a> ‏וַיְהִ֥י דְבַר־יְהוָ֖ה אֵלַ֥י לֵאמֹֽר׃ </span></p>
 <p align="RIGHT"><span lang="he">‎<a name="005">5</a> ‏בְּטֶ֨רֶם <font color="brown">אצורך</font> <font color="blue">אֶצָּרְךָ֤</font> בַבֶּ֙טֶן֙ יְדַעְתִּ֔יךָ וּבְטֶ֛רֶם תֵּצֵ֥א מֵרֶ֖חֶם הִקְדַּשְׁתִּ֑יךָ נָבִ֥יא לַגּוֹיִ֖ם נְתַתִּֽיךָ׃ </span></p>
 <p align="RIGHT"><span lang="he">‎<a name="006">6</a> ‏וָאֹמַ֗ר אֲהָהּ֙ אֲדֹנָ֣י יְהוִֹ֔ה הִנֵּ֥ה לֹא־יָדַ֖עְתִּי דַּבֵּ֑ר<font color="red"><sup>1</sup></font> כִּי־נַ֖עַר אָנֹֽכִי׃ פ</span></p>
 <p align="RIGHT"><span lang="he">‎<a name="007">7</a> ‏וַיֹּ֤אמֶר יְהוָה֙ אֵלַ֔י אַל־תֹּאמַ֖ר נַ֣עַר אָנֹ֑כִי כִּ֠י עַֽל־כָּל־אֲשֶׁ֤ר אֶֽשְׁלָחֲךָ֙ תֵּלֵ֔ךְ וְאֵ֛ת כָּל־אֲשֶׁ֥ר אֲצַוְּךָ֖ תְּדַבֵּֽר׃ </span></p>
 <p align="RIGHT"><span lang="he">‎<a name="008">8</a> ‏אַל־תִּירָ֖א מִפְּנֵיהֶ֑ם כִּֽי־אִתְּךָ֥ אֲנִ֛י לְהַצִּלֶ֖ךָ נְאֻם־יְהוָֽה׃ </span></p>
 <p align="RIGHT"><span lang="he">‎<a name="009">9</a> ‏וַיִּשְׁלַ֤ח יְהוָה֙ אֶת־יָד֔וֹ וַיַּגַּ֖ע עַל־פִּ֑י וַיֹּ֤אמֶר יְהוָה֙ אֵלַ֔י הִנֵּ֛ה נָתַ֥תִּי דְבָרַ֖י בְּפִֽיךָ׃ </span></p>
 <p align="RIGHT"><span lang="he">‎<a name="010">10</a> ‏רְאֵ֞ה הִפְקַדְתִּ֣יךָ׀ הַיּ֣וֹם הַזֶּ֗ה עַל־הַגּוֹיִם֙ וְעַל־הַמַּמְלָכ֔וֹת לִנְת֥וֹשׁ וְלִנְת֖וֹץ וּלְהַאֲבִ֣יד וְלַהֲר֑וֹס לִבְנ֖וֹת וְלִנְטֽוֹעַ׃ פ</span></p>
 <p align="RIGHT"><span lang="he">‎<a name="011">11</a> ‏וַיְהִ֤י דְבַר־יְהוָה֙ אֵלַ֣י לֵאמֹ֔ר מָה־אַתָּ֥ה רֹאֶ֖ה יִרְמְיָ֑הוּ וָאֹמַ֕ר מַקֵּ֥ל שָׁקֵ֖ד אֲנִ֥י רֹאֶֽה׃ </span></p>
 <p align="RIGHT"><span lang="he">‎<a name="012">12</a> ‏וַיֹּ֧אמֶר יְהוָ֛ה אֵלַ֖י הֵיטַ֣בְתָּ לִרְא֑וֹת כִּֽי־שֹׁקֵ֥ד אֲנִ֛י עַל־דְּבָרִ֖י לַעֲשֹׂתֽוֹ׃ פ</span></p>
 <p align="RIGHT"><span lang="he">‎<a name="013">13</a> ‏וַיְהִ֨י דְבַר־יְהוָ֤ה׀ אֵלַי֙ שֵׁנִ֣ית לֵאמֹ֔ר מָ֥ה אַתָּ֖ה רֹאֶ֑ה וָאֹמַ֗ר סִ֤יר נָפ֙וּחַ֙ אֲנִ֣י רֹאֶ֔ה וּפָנָ֖יו מִפְּנֵ֥י צָפֽוֹנָה׃ </span></p>
 <p align="RIGHT"><span lang="he">‎<a name="014">14</a> ‏וַיֹּ֥אמֶר יְהוָ֖ה אֵלָ֑י מִצָּפוֹן֙ תִּפָּתַ֣ח הָרָעָ֔ה עַ֥ל כָּל־יֹשְׁבֵ֖י הָאָֽרֶץ׃ </span></p>
 <p align="RIGHT"><span lang="he">‎<a name="015">15</a> ‏כִּ֣י׀ הִנְנִ֣י קֹרֵ֗א לְכָֽל־מִשְׁפְּח֛וֹת מַמְלְכ֥וֹת צָפ֖וֹנָה נְאֻם־יְהוָ֑ה וּבָ֡אוּ וְֽנָתְנוּ֩ אִ֨ישׁ כִּסְא֜וֹ פֶּ֣תַח׀ שַׁעֲרֵ֣י יְרוּשָׁלִַ֗ם וְעַ֤ל כָּל־חוֹמֹתֶ֙יהָ֙ סָבִ֔יב וְעַ֖ל כָּל־עָרֵ֥י יְהוּדָֽה׃ </span></p>
 <p align="RIGHT"><span lang="he">‎<a name="016">16</a> ‏וְדִבַּרְתִּ֤י מִשְׁפָּטַי֙ אוֹתָ֔ם עַ֖ל כָּל־רָעָתָ֑ם אֲשֶׁ֣ר עֲזָב֗וּנִי וַֽיְקַטְּרוּ֙ לֵאלֹהִ֣ים אֲחֵרִ֔ים וַיִּֽשְׁתַּחֲו֖וּ לְמַעֲשֵׂ֥י יְדֵיהֶֽם׃ </span></p>
 <p align="RIGHT"><span lang="he">‎<a name="017">17</a> ‏וְאַתָּה֙ תֶּאְזֹ֣ר מָתְנֶ֔יךָ וְקַמְתָּ֙ וְדִבַּרְתָּ֣ אֲלֵיהֶ֔ם אֵ֛ת כָּל־אֲשֶׁ֥ר אָנֹכִ֖י אֲצַוֶּ֑ךָּ אַל־תֵּחַת֙ מִפְּנֵיהֶ֔ם פֶּֽן־אֲחִתְּךָ֖ לִפְנֵיהֶֽם׃ </span></p>
 <p align="RIGHT"><span lang="he">‎<a name="018">18</a> ‏וַאֲנִ֞י הִנֵּ֧ה נְתַתִּ֣יךָ הַיּ֗וֹם לְעִ֨יר מִבְצָ֜ר וּלְעַמּ֥וּד בַּרְזֶ֛ל וּלְחֹמ֥וֹת נְחֹ֖שֶׁת עַל־כָּל־הָאָ֑רֶץ לְמַלְכֵ֤י יְהוּדָה֙ לְשָׂרֶ֔יהָ לְכֹהֲנֶ֖יהָ וּלְעַ֥ם הָאָֽרֶץ׃ </span></p>
 <p align="RIGHT"><span lang="he">‎<a name="019">19</a> ‏וְנִלְחֲמ֥וּ אֵלֶ֖יךָ וְלֹא־י֣וּכְלוּ לָ֑ךְ כִּֽי־אִתְּךָ֥ אֲנִ֛י נְאֻם־יְהוָ֖ה לְהַצִּילֶֽךָ׃ פ</span></p>
 </td>
 <td width="50%">
 <p>1 diḇərê yirəməyâû ben-ḥiləqîyâû min-hakōhănîm ’ăšer b<sup>a</sup>‘ănāṯwōṯ bə’ereṣ binəyāmin: </p>
 <p>2 ’ăšer hāyâ ḏəḇar-yəhwâ ’ēlāyw bîmê yō’šîyâû ḇen-’āmwōn meleḵə yəhûḏâ bišəlōš-‘eśərēh šānâ ləmāləḵwō: </p>
 <p>3 wayəhî bîmê yəhwōyāqîm ben-yō’šîyâû meleḵə yəhûḏâ ‘aḏ-tōm ‘ašətê ‘eśərēh šānâ ləṣiḏəqîyâû ḇen-yō’šîyâû meleḵə yəhûḏâ ‘aḏ-gəlwōṯ yərûšālaim b<sup>a</sup>ḥōḏeš h<sup>a</sup>ḥămîšî: s</p>
 <p>4 wayəhî ḏəḇar-yəhwâ ’ēlay lē’mōr: </p>
 <p>5 bəṭerem <font color="brown">’eṣṣwōrəḵā</font> <font color="blue">’eṣṣārəḵā</font> ḇabeṭen yəḏ<sup>a</sup>‘ətîḵā ûḇəṭerem tēṣē’ mēreḥem hiqədašətîḵā nāḇî’ lagwōyim nəṯatîḵā: </p>
 <p>6 wā’ōmar ’ăhāh ’ăḏōnāy yəhwōih hinnēh lō’-yāḏ<sup>a</sup>‘ətî dabēr<font color="red"><sup>1</sup></font> kî-n<sup>a</sup>‘ar ’ānōḵî: f</p>
 <p>7 wayyō’mer yəhwâ ’ēlay ’al-tō’mar n<sup>a</sup>‘ar ’ānōḵî kî ‘al-kāl-’ăšer ’ešəlāḥăḵā tēlēḵə wə’ēṯ kāl-’ăšer ’ăṣaûəḵā təḏabēr: </p>
 <p>8 ’al-tîrā’ mipənêhem kî-’itəḵā ’ănî ləhaṣṣileḵā nə’um-yəhwâ: </p>
 <p>9 wayyišəl<sup>a</sup>ḥ yəhwâ ’eṯ-yāḏwō wayyag<sup>a</sup>‘ ‘al-pî wayyō’mer yəhwâ ’ēlay hinnēh nāṯatî ḏəḇāray bəfîḵā: </p>
 <p>10 rə’ēh hifəqaḏətîḵā| hayywōm hazzeh ‘al-hagwōyim wə‘al-hammaməlāḵwōṯ linəṯwōš wəlinəṯwōṣ ûləha’ăḇîḏ wəlahărwōs liḇənwōṯ wəlinəṭwō‘a: f</p>
 <p>11 wayəhî ḏəḇar-yəhwâ ’ēlay lē’mōr mâ-’atâ rō’eh yirəməyâû wā’ōmar maqqēl šāqēḏ ’ănî rō’eh: </p>
 <p>12 wayyō’mer yəhwâ ’ēlay hêṭaḇətā lirə’wōṯ kî-šōqēḏ ’ănî ‘al-dəḇārî l<sup>a</sup>‘ăśōṯwō: f</p>
 <p>13 wayəhî ḏəḇar-yəhwâ| ’ēlay šēnîṯ lē’mōr mâ ’atâ rō’eh wā’ōmar sîr nāfûḥa ’ănî rō’eh ûfānāyw mipənê ṣāfwōnâ: </p>
 <p>14 wayyō’mer yəhwâ ’ēlāy miṣṣāfwōn tipāṯ<sup>a</sup>ḥ hārā‘â ‘al kāl-yōšəḇê hā’āreṣ: </p>
 <p>15 kî| hinənî qōrē’ ləḵāl-mišəpəḥwōṯ mamələḵwōṯ ṣāfwōnâ nə’um-yəhwâ ûḇā’û wənāṯənû ’îš kisə’wō peṯ<sup>a</sup>ḥ| š<sup>a</sup>‘ărê yərûšālaim wə‘al kāl-ḥwōmōṯeyhā sāḇîḇ wə‘al kāl-‘ārê yəhûḏâ: </p>
 <p>16 wəḏibarətî mišəpāṭay ’wōṯām ‘al kāl-rā‘āṯām ’ăšer ‘ăzāḇûnî wayəqaṭṭərû lē’lōhîm ’ăḥērîm wayyišət<sup>a</sup>ḥăwû ləm<sup>a</sup>‘ăśê yəḏêhem: </p>
 <p>17 wə’atâ te’əzōr māṯəneyḵā wəqamətā wəḏibarətā ’ălêhem ’ēṯ kāl-’ăšer ’ānōḵî ’ăṣaûeḵḵā ’al-tēḥaṯ mipənêhem pen-’ăḥitəḵā lifənêhem: </p>
 <p>18 wa’ănî hinnēh nəṯatîḵā hayywōm lə‘îr miḇəṣār ûlə‘ammûḏ barəzel ûləḥōmwōṯ nəḥōšeṯ ‘al-kāl-hā’āreṣ ləmaləḵê yəhûḏâ ləśāreyhā ləḵōhăneyhā ûlə‘am hā’āreṣ: </p>
 <p>19 wəniləḥămû ’ēleyḵā wəlō’-yûḵəlû lāḵə kî-’itəḵā ’ănî nə’um-yəhwâ ləhaṣṣîleḵā: f</p>
 </td>
 </tr></table>
 <p></p><hr>
 <center>
 <a href="jer002.htm">Next: Jeremiah (Yermiyah) Chapter 2</a></center>
 </body>