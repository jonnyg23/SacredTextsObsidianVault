<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa073.htm">Polyglot</a> 
 <a href="../kjv/psa073.htm">KJV</a> 
 <a href="../sep/psa073.htm">Sep</a> 
 <a href="../vul/psa073.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa072.htm">Previous</a> 
 <a href="psa074.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 73</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏מִזְמ֗וֹר לְאָ֫סָ֥ף אַ֤ךְ ט֭וֹב לְיִשְׂרָאֵ֥ל אֱלֹהִ֗ים לְבָרֵ֥י לֵבָֽב׃ </span></p>
 <p align="RIGHT"><span lang="he">‎<a name="002">2</a> ‏וַאֲנִ֗י כִּ֭מְעַט <font color="brown">נטוי</font> <font color="blue">נָטָ֣יוּ</font> רַגְלָ֑י כְּ֝אַ֗יִן <font color="brown">שפכה</font> <font color="blue">שֻׁפְּכ֥וּ</font> אֲשֻׁרָֽי׃ </span></p>
 <p align="RIGHT"><span lang="he">‎<a name="003">3</a> ‏כִּֽי־קִ֭נֵּאתִי בַּֽהוֹלְלִ֑ים שְׁל֖וֹם רְשָׁעִ֣ים אֶרְאֶֽה׃ </span></p>
 <p align="RIGHT"><span lang="he">‎<a name="004">4</a> ‏כִּ֤י אֵ֖ין חַרְצֻבּ֥וֹת לְמוֹתָ֗ם וּבָרִ֥יא אוּלָֽם׃ </span></p>
 <p align="RIGHT"><span lang="he">‎<a name="005">5</a> ‏בַּעֲמַ֣ל אֱנ֣וֹשׁ אֵינֵ֑מוֹ וְעִם־אָ֝דָ֗ם לֹ֣א יְנֻגָּֽעוּ׃ </span></p>
 <p align="RIGHT"><span lang="he">‎<a name="006">6</a> ‏לָ֭כֵן עֲנָקַ֣תְמוֹ גַאֲוָ֑ה יַעֲטָף־שִׁ֝֗ית חָמָ֥ס לָֽמוֹ׃ </span></p>
 <p align="RIGHT"><span lang="he">‎<a name="007">7</a> ‏יָ֭צָא מֵחֵ֣לֶב עֵינֵ֑מוֹ עָ֝בְר֗וּ מַשְׂכִּיּ֥וֹת לֵבָֽב׃ </span></p>
 <p align="RIGHT"><span lang="he">‎<a name="008">8</a> ‏יָמִ֤יקוּ׀ וִידַבְּר֣וּ בְרָ֣ע עֹ֑שֶׁק מִמָּר֥וֹם יְדַבֵּֽרוּ׃ </span></p>
 <p align="RIGHT"><span lang="he">‎<a name="009">9</a> ‏שַׁתּ֣וּ בַשָּׁמַ֣יִם פִּיהֶ֑ם וּ֝לְשׁוֹנָ֗ם תִּֽהֲלַ֥ךְ בָּאָֽרֶץ׃ </span></p>
 <p align="RIGHT"><span lang="he">‎<a name="010">10</a> ‏לָכֵ֤ן׀ <font color="brown">ישיב</font> <font color="blue">יָשׁ֣וּב</font> עַמּ֣וֹ הֲלֹ֑ם וּמֵ֥י מָ֝לֵ֗א יִמָּ֥צוּ לָֽמוֹ׃ </span></p>
 <p align="RIGHT"><span lang="he">‎<a name="011">11</a> ‏וְֽאָמְר֗וּ אֵיכָ֥ה יָדַֽע־אֵ֑ל וְיֵ֖שׁ דֵּעָ֣ה בְעֶלְיֽוֹן׃ </span></p>
 <p align="RIGHT"><span lang="he">‎<a name="012">12</a> ‏הִנֵּה־אֵ֥לֶּה רְשָׁעִ֑ים וְשַׁלְוֵ֥י ע֝וֹלָ֗ם הִשְׂגּוּ־חָֽיִל׃ </span></p>
 <p align="RIGHT"><span lang="he">‎<a name="013">13</a> ‏אַךְ־רִ֭יק זִכִּ֣יתִי לְבָבִ֑י וָאֶרְחַ֖ץ בְּנִקָּי֣וֹן כַּפָּֽי׃ </span></p>
 <p align="RIGHT"><span lang="he">‎<a name="014">14</a> ‏וָאֱהִ֣י נָ֭גוּעַ כָּל־הַיּ֑וֹם וְ֝תוֹכַחְתִּ֗י לַבְּקָרִֽים׃ </span></p>
 <p align="RIGHT"><span lang="he">‎<a name="015">15</a> ‏אִם־אָ֭מַרְתִּי אֲסַפְּרָ֥ה כְמ֑וֹ הִנֵּ֤ה ד֭וֹר בָּנֶ֣יךָ בָגָֽדְתִּי׃ </span></p>
 <p align="RIGHT"><span lang="he">‎<a name="016">16</a> ‏וָֽ֭אֲחַשְּׁבָה לָדַ֣עַת זֹ֑את עָמָ֖ל <font color="brown">היא</font> <font color="blue">ה֣וּא</font> בְעֵינָֽי׃ </span></p>
 <p align="RIGHT"><span lang="he">‎<a name="017">17</a> ‏עַד־אָ֭בוֹא אֶל־מִקְדְּשֵׁי־אֵ֑ל אָ֝בִ֗ינָה לְאַחֲרִיתָֽם׃ </span></p>
 <p align="RIGHT"><span lang="he">‎<a name="018">18</a> ‏אַ֣ךְ בַּ֭חֲלָקוֹת תָּשִׁ֣ית לָ֑מוֹ הִ֝פַּלְתָּ֗ם לְמַשּׁוּאֽוֹת׃ </span></p>
 <p align="RIGHT"><span lang="he">‎<a name="019">19</a> ‏אֵ֤יךְ הָי֣וּ לְשַׁמָּ֣ה כְרָ֑גַע סָ֥פוּ תַ֝֗מּוּ מִן־בַּלָּהֽוֹת׃ </span></p>
 <p align="RIGHT"><span lang="he">‎<a name="020">20</a> ‏כַּחֲל֥וֹם מֵהָקִ֑יץ אֲ֝דֹנָי בָּעִ֤יר׀ צַלְמָ֬ם תִּבְזֶֽה׃ </span></p>
 <p align="RIGHT"><span lang="he">‎<a name="021">21</a> ‏כִּ֭י יִתְחַמֵּ֣ץ לְבָבִ֑י וְ֝כִלְיוֹתַ֗י אֶשְׁתּוֹנָֽן׃ </span></p>
 <p align="RIGHT"><span lang="he">‎<a name="022">22</a> ‏וַאֲנִי־בַ֭עַר וְלֹ֣א אֵדָ֑ע בְּ֝הֵמ֗וֹת הָיִ֥יתִי עִמָּֽךְ׃ </span></p>
 <p align="RIGHT"><span lang="he">‎<a name="023">23</a> ‏וַאֲנִ֣י תָמִ֣יד עִמָּ֑ךְ אָ֝חַ֗זְתָּ בְּיַד־יְמִינִֽי׃ </span></p>
 <p align="RIGHT"><span lang="he">‎<a name="024">24</a> ‏בַּעֲצָתְךָ֥ תַנְחֵ֑נִי וְ֝אַחַ֗ר כָּב֥וֹד תִּקָּחֵֽנִי׃ </span></p>
 <p align="RIGHT"><span lang="he">‎<a name="025">25</a> ‏מִי־לִ֥י בַשָּׁמָ֑יִם וְ֝עִמְּךָ֗ לֹא־חָפַ֥צְתִּי בָאָֽרֶץ׃ </span></p>
 <p align="RIGHT"><span lang="he">‎<a name="026">26</a> ‏כָּלָ֥ה שְׁאֵרִ֗י וּלְבָ֫בִ֥י צוּר־לְבָבִ֥י וְחֶלְקִ֗י אֱלֹהִ֥ים לְעוֹלָֽם׃ </span></p>
 <p align="RIGHT"><span lang="he">‎<a name="027">27</a> ‏כִּֽי־הִנֵּ֣ה רְחֵקֶ֣יךָ יֹאבֵ֑דוּ הִ֝צְמַ֗תָּה כָּל־זוֹנֶ֥ה מִמֶּֽךָּ׃ </span></p>
 <p align="RIGHT"><span lang="he">‎<a name="028">28</a> ‏וַאֲנִ֤י׀ קִֽרֲבַ֥ת אֱלֹהִ֗ים לִ֫י־ט֥וֹב שַׁתִּ֤י׀ בַּאדֹנָ֣י יְהוִֹ֣ה מַחְסִ֑י לְ֝סַפֵּ֗ר כָּל־מַלְאֲכוֹתֶֽיךָ׃ </span></p>
 </td>
 <td width="50%">
 <p>1 mizəmwōr lə’āsāf ’aḵə ṭwōḇ ləyiśərā’ēl ’ĕlōhîm ləḇārê lēḇāḇ: </p>
 <p>2 wa’ănî kimə‘aṭ <font color="brown">nāṭûy</font> <font color="blue">nāṭāyû</font> raḡəlāy kə’ayin <font color="brown">šupəḵâ</font> <font color="blue">šupəḵû</font> ’ăšurāy: </p>
 <p>3 kî-qinnē’ṯî bahwōləlîm šəlwōm rəšā‘îm ’erə’eh: </p>
 <p>4 kî ’ên ḥarəṣubwōṯ ləmwōṯām ûḇārî’ ’ûlām: </p>
 <p>5 b<sup>a</sup>‘ămal ’ĕnwōš ’ênēmwō wə‘im-’āḏām lō’ yənugā‘û: </p>
 <p>6 lāḵēn ‘ănāqaṯəmwō ḡa’ăwâ y<sup>a</sup>‘ăṭāf-šîṯ ḥāmās lāmwō: </p>
 <p>7 yāṣā’ mēḥēleḇ ‘ênēmwō ‘āḇərû maśəkîywōṯ lēḇāḇ: </p>
 <p>8 yāmîqû| wîḏabərû ḇərā‘ ‘ōšeq mimmārwōm yəḏabērû: </p>
 <p>9 šatû ḇaššāmayim pîhem ûləšwōnām tihălaḵə bā’āreṣ: </p>
 <p>10 lāḵēn| <font color="brown">yāšîḇ</font> <font color="blue">yāšûḇ</font> ‘ammwō hălōm ûmê mālē’ yimmāṣû lāmwō: </p>
 <p>11 wə’āmərû ’êḵâ yāḏ<sup>a</sup>‘-’ēl wəyēš dē‘â ḇə‘eləywōn: </p>
 <p>12 hinnēh-’ēlleh rəšā‘îm wəšaləwê ‘wōlām hiśəgû-ḥāyil: </p>
 <p>13 ’aḵə-rîq zikîṯî ləḇāḇî wā’erəḥaṣ bəniqqāywōn kapāy: </p>
 <p>14 wā’ĕhî nāḡû‘a kāl-hayywōm wəṯwōḵ<sup>a</sup>ḥətî labəqārîm: </p>
 <p>15 ’im-’āmarətî ’ăsapərâ ḵəmwō hinnēh ḏwōr bāneyḵā ḇāḡāḏətî: </p>
 <p>16 wā’ăḥaššəḇâ lāḏ<sup>a</sup>‘aṯ zō’ṯ ‘āmāl <font color="brown">hî’</font> <font color="blue">hû’</font> ḇə‘ênāy: </p>
 <p>17 ‘aḏ-’āḇwō’ ’el-miqədəšê-’ēl ’āḇînâ lə’<sup>a</sup>ḥărîṯām: </p>
 <p>18 ’aḵə b<sup>a</sup>ḥălāqwōṯ tāšîṯ lāmwō hipalətām ləmaššû’wōṯ: </p>
 <p>19 ’êḵə hāyû ləšammâ ḵərāḡ<sup>a</sup>‘ sāfû ṯammû min-ballâwōṯ: </p>
 <p>20 k<sup>a</sup>ḥălwōm mēhāqîṣ ’ăḏōnāy bā‘îr| ṣaləmām tiḇəzeh: </p>
 <p>21 kî yiṯəḥammēṣ ləḇāḇî wəḵiləywōṯay ’ešətwōnān: </p>
 <p>22 wa’ănî-ḇ<sup>a</sup>‘ar wəlō’ ’ēḏā‘ bəhēmwōṯ hāyîṯî ‘immāḵə: </p>
 <p>23 wa’ănî ṯāmîḏ ‘immāḵə ’āḥazətā bəyaḏ-yəmînî: </p>
 <p>24 b<sup>a</sup>‘ăṣāṯəḵā ṯanəḥēnî wə’<sup>a</sup>ḥar kāḇwōḏ tiqqāḥēnî: </p>
 <p>25 mî-lî ḇaššāmāyim wə‘imməḵā lō’-ḥāfaṣətî ḇā’āreṣ: </p>
 <p>26 kālâ šə’ērî ûləḇāḇî ṣûr-ləḇāḇî wəḥeləqî ’ĕlōhîm lə‘wōlām: </p>
 <p>27 kî-hinnēh rəḥēqeyḵā yō’ḇēḏû hiṣəmatâ kāl-zwōneh mimmeḵḵā: </p>
 <p>28 wa’ănî| qirăḇaṯ ’ĕlōhîm lî-ṭwōḇ šatî| ba’ḏōnāy yəhwōih m<sup>a</sup>ḥəsî ləsapēr kāl-malə’ăḵwōṯeyḵā: </p>
 </td>
 </tr></table>
 <p></p><hr>
 <center>
 <a href="psa074.htm">Next: Psalms (Tehilim) Chapter 74</a></center>
 </body>