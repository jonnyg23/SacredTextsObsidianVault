<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/mic005.htm">Polyglot</a> 
 <a href="../kjv/mic005.htm">KJV</a> 
 <a href="../sep/mic005.htm">Sep</a> 
 <a href="../vul/mic005.htm">Vul</a> 
 
 <br>
 <br><a href="mic.htm">Micah (Mikhah) Index</a><br>
  
 <a href="mic004.htm">Previous</a> 
 <a href="mic006.htm">Next</a> 
 </center>
 <hr>
 
 <h3 align="CENTER">Tanach (Hebrew): Micah (Mikhah) Chapter 5</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וְאַתָּ֞ה בֵּֽית־לֶ֣חֶם אֶפְרָ֗תָה צָעִיר֙ לִֽהְיוֹת֙ בְּאַלְפֵ֣י יְהוּדָ֔ה מִמְּךָ֙ לִ֣י יֵצֵ֔א לִֽהְי֥וֹת מוֹשֵׁ֖ל בְּיִשְׂרָאֵ֑ל וּמוֹצָאֹתָ֥יו מִקֶּ֖דֶם מִימֵ֥י עוֹלָֽם׃ </span></p>
 <p align="RIGHT"><span lang="he">‎<a name="002">2</a> ‏לָכֵ֣ן יִתְּנֵ֔ם עַד־עֵ֥ת יוֹלֵדָ֖ה יָלָ֑דָה וְיֶ֣תֶר אֶחָ֔יו יְשׁוּב֖וּן עַל־בְּנֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="003">3</a> ‏וְעָמַ֗ד וְרָעָה֙ בְּעֹ֣ז יְהוָ֔ה בִּגְא֕וֹן שֵׁ֖ם יְהוָ֣ה אֱלֹהָ֑יו וְיָשָׁ֕בוּ כִּֽי־עַתָּ֥ה יִגְדַּ֖ל עַד־אַפְסֵי־אָֽרֶץ׃ </span></p>
 <p align="RIGHT"><span lang="he">‎<a name="004">4</a> ‏וְהָיָ֥ה זֶ֖ה שָׁל֑וֹם אַשּׁ֣וּר׀ כִּֽי־יָב֣וֹא בְאַרְצֵ֗נוּ וְכִ֤י יִדְרֹךְ֙ בְּאַרְמְנֹתֵ֔ינוּ וַהֲקֵמֹ֤נוּ עָלָיו֙ שִׁבְעָ֣ה רֹעִ֔ים וּשְׁמֹנָ֖ה נְסִיכֵ֥י אָדָֽם׃ </span></p>
 <p align="RIGHT"><span lang="he">‎<a name="005">5</a> ‏וְרָע֞וּ אֶת־אֶ֤רֶץ אַשּׁוּר֙ בַּחֶ֔רֶב וְאֶת־אֶ֥רֶץ נִמְרֹ֖ד בִּפְתָחֶ֑יהָ וְהִצִּיל֙ מֵֽאַשּׁ֔וּר כִּֽי־יָב֣וֹא בְאַרְצֵ֔נוּ וְכִ֥י יִדְרֹ֖ךְ בִּגְבוּלֵֽנוּ׃ ס</span></p>
 <p align="RIGHT"><span lang="he">‎<a name="006">6</a> ‏וְהָיָ֣ה׀ שְׁאֵרִ֣ית יַעֲקֹ֗ב בְּקֶ֙רֶב֙ עַמִּ֣ים רַבִּ֔ים כְּטַל֙ מֵאֵ֣ת יְהוָ֔ה כִּרְבִיבִ֖ים עֲלֵי־עֵ֑שֶׂב אֲשֶׁ֤ר לֹֽא־יְקַוֶּה֙ לְאִ֔ישׁ וְלֹ֥א יְיַחֵ֖ל לִבְנֵ֥י אָדָֽם׃ </span></p>
 <p align="RIGHT"><span lang="he">‎<a name="007">7</a> ‏וְהָיָה֩ שְׁאֵרִ֨ית יַעֲקֹ֜ב בַּגּוֹיִ֗ם בְּקֶ֙רֶב֙ עַמִּ֣ים רַבִּ֔ים כְּאַרְיֵה֙ בְּבַהֲמ֣וֹת יַ֔עַר כִּכְפִ֖יר בְּעֶדְרֵי־צֹ֑אן אֲשֶׁ֧ר אִם עָבַ֛ר וְרָמַ֥ס וְטָרַ֖ף וְאֵ֥ין מַצִּֽיל׃ </span></p>
 <p align="RIGHT"><span lang="he">‎<a name="008">8</a> ‏תָּרֹ֥ם יָדְךָ֖ עַל־צָרֶ֑יךָ וְכָל־אֹיְבֶ֖יךָ יִכָּרֵֽתוּ׃ פ</span></p>
 <p align="RIGHT"><span lang="he">‎<a name="009">9</a> ‏וְהָיָ֤ה בַיּוֹם־הַהוּא֙ נְאֻם־יְהוָ֔ה וְהִכְרַתִּ֥י סוּסֶ֖יךָ מִקִּרְבֶּ֑ךָ וְהַאֲבַדְתִּ֖י מַרְכְּבֹתֶֽיךָ׃ </span></p>
 <p align="RIGHT"><span lang="he">‎<a name="010">10</a> ‏וְהִכְרַתִּ֖י עָרֵ֣י אַרְצֶ֑ךָ וְהָרַסְתִּ֖י כָּל־מִבְצָרֶֽיךָ׃ </span></p>
 <p align="RIGHT"><span lang="he">‎<a name="011">11</a> ‏וְהִכְרַתִּ֥י כְשָׁפִ֖ים מִיָּדֶ֑ךָ וּֽמְעוֹנְנִ֖ים לֹ֥א יִֽהְיוּ־לָֽךְ׃ </span></p>
 <p align="RIGHT"><span lang="he">‎<a name="012">12</a> ‏וְהִכְרַתִּ֧י פְסִילֶ֛יךָ וּמַצֵּבוֹתֶ֖יךָ מִקִּרְבֶּ֑ךָ וְלֹֽא־תִשְׁתַּחֲוֶ֥ה ע֖וֹד לְמַעֲשֵׂ֥ה יָדֶֽיךָ׃ </span></p>
 <p align="RIGHT"><span lang="he">‎<a name="013">13</a> ‏וְנָתַשְׁתִּ֥י אֲשֵׁירֶ֖יךָ מִקִּרְבֶּ֑ךָ וְהִשְׁמַדְתִּ֖י עָרֶֽיךָ׃ </span></p>
 <p align="RIGHT"><span lang="he">‎<a name="014">14</a> ‏וְעָשִׂ֜יתִי בְּאַ֧ף וּבְחֵמָ֛ה נָקָ֖ם אֶת־הַגּוֹיִ֑ם אֲשֶׁ֖ר לֹ֥א שָׁמֵֽעוּ׃ ס</span></p>
 </td>
 <td width="50%">
 <p>1 wə’atâ bêṯ-leḥem ’efərāṯâ ṣā‘îr lihəywōṯ bə’aləfê yəhûḏâ mimməḵā lî yēṣē’ lihəywōṯ mwōšēl bəyiśərā’ēl ûmwōṣā’ōṯāyw miqqeḏem mîmê ‘wōlām: </p>
 <p>2 lāḵēn yitənēm ‘aḏ-‘ēṯ ywōlēḏâ yālāḏâ wəyeṯer ’eḥāyw yəšûḇûn ‘al-bənê yiśərā’ēl: </p>
 <p>3 wə‘āmaḏ wərā‘â bə‘ōz yəhwâ biḡə’wōn šēm yəhwâ ’ĕlōhāyw wəyāšāḇû kî-‘atâ yiḡədal ‘aḏ-’afəsê-’āreṣ: </p>
 <p>4 wəhāyâ zeh šālwōm ’aššûr| kî-yāḇwō’ ḇə’arəṣēnû wəḵî yiḏərōḵə bə’arəmənōṯênû wahăqēmōnû ‘ālāyw šiḇə‘â rō‘îm ûšəmōnâ nəsîḵê ’āḏām: </p>
 <p>5 wərā‘û ’eṯ-’ereṣ ’aššûr b<sup>a</sup>ḥereḇ wə’eṯ-’ereṣ nimərōḏ bifəṯāḥeyhā wəhiṣṣîl mē’aššûr kî-yāḇwō’ ḇə’arəṣēnû wəḵî yiḏərōḵə biḡəḇûlēnû: s</p>
 <p>6 wəhāyâ| šə’ērîṯ y<sup>a</sup>‘ăqōḇ bəqereḇ ‘ammîm rabîm kəṭal mē’ēṯ yəhwâ kirəḇîḇîm ‘ălê-‘ēśeḇ ’ăšer lō’-yəqaûeh lə’îš wəlō’ yəy<sup>a</sup>ḥēl liḇənê ’āḏām: </p>
 <p>7 wəhāyâ šə’ērîṯ y<sup>a</sup>‘ăqōḇ bagwōyim bəqereḇ ‘ammîm rabîm kə’arəyēh bəḇahămwōṯ y<sup>a</sup>‘ar kiḵəfîr bə‘eḏərê-ṣō’n ’ăšer ’im ‘āḇar wərāmas wəṭāraf wə’ên maṣṣîl: </p>
 <p>8 tārōm yāḏəḵā ‘al-ṣāreyḵā wəḵāl-’ōyəḇeyḵā yikārēṯû: f</p>
 <p>9 wəhāyâ ḇayywōm-hahû’ nə’um-yəhwâ wəhiḵəratî sûseyḵā miqqirəbeḵā wəha’ăḇaḏətî marəkəḇōṯeyḵā: </p>
 <p>10 wəhiḵəratî ‘ārê ’arəṣeḵā wəhārasətî kāl-miḇəṣāreyḵā: </p>
 <p>11 wəhiḵəratî ḵəšāfîm mîyāḏeḵā ûmə‘wōnənîm lō’ yihəyû-lāḵə: </p>
 <p>12 wəhiḵəratî fəsîleyḵā ûmaṣṣēḇwōṯeyḵā miqqirəbeḵā wəlō’-ṯišət<sup>a</sup>ḥăweh ‘wōḏ ləm<sup>a</sup>‘ăśēh yāḏeyḵā: </p>
 <p>13 wənāṯašətî ’ăšêreyḵā miqqirəbeḵā wəhišəmaḏətî ‘āreyḵā: </p>
 <p>14 wə‘āśîṯî bə’af ûḇəḥēmâ nāqām ’eṯ-hagwōyim ’ăšer lō’ šāmē‘û: s</p>
 </td>
 </tr></table>
 <p></p><hr>
 <center>
 <a href="mic006.htm">Next: Micah (Mikhah) Chapter 6</a></center>
 </body>