<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/ch1006.htm">Polyglot</a> 
 <a href="../kjv/ch1006.htm">KJV</a> 
 <a href="../sep/ch1006.htm">Sep</a> 
 <a href="../vul/ch1006.htm">Vul</a> 
 
 <br>
 <br><a href="ch1.htm">1 Chronicles (1 Divrey Yamim) Index</a><br>
  
 <a href="ch1005.htm">Previous</a> 
 <a href="ch1007.htm">Next</a> 
 </center>
 <hr>
 
 <h3 align="CENTER">Tanach (Hebrew): 1 Chronicles (1 Divrey Yamim) Chapter 6</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏בְּנֵ֖י לֵוִ֑י גֵּרְשֹׁ֕ם קְהָ֖ת וּמְרָרִֽי׃ </span></p>
 <p align="RIGHT"><span lang="he">‎<a name="002">2</a> ‏וְאֵ֛לֶּה שְׁמ֥וֹת בְּֽנֵי־גֵרְשׁ֖וֹם לִבְנִ֥י וְשִׁמְעִֽי׃ </span></p>
 <p align="RIGHT"><span lang="he">‎<a name="003">3</a> ‏וּבְנֵ֖י קְהָ֑ת עַמְרָ֣ם וְיִצְהָ֔ר וְחֶבְר֖וֹן וְעֻזִּיאֵֽל׃ </span></p>
 <p align="RIGHT"><span lang="he">‎<a name="004">4</a> ‏בְּנֵ֥י<font color="red"><sup>3</sup></font> מְרָרִ֖י מַחְלִ֣י וּמֻשִׁ֑י וְאֵ֛לֶּה מִשְׁפְּח֥וֹת הַלֵּוִ֖י לַאֲבוֹתֵיהֶֽם׃ </span></p>
 <p align="RIGHT"><span lang="he">‎<a name="005">5</a> ‏לְֽגֵרְשׁ֑וֹם לִבְנִ֥י בְנ֛וֹ יַ֥חַת בְּנ֖וֹ זִמָּ֥ה בְנֽוֹ׃ </span></p>
 <p align="RIGHT"><span lang="he">‎<a name="006">6</a> ‏יוֹאָ֤ח בְּנוֹ֙ עִדּ֣וֹ בְנ֔וֹ זֶ֥רַח בְּנ֖וֹ יְאָתְרַ֥י בְּנֽוֹ׃ </span></p>
 <p align="RIGHT"><span lang="he">‎<a name="007">7</a> ‏בְּנֵ֖י קְהָ֑ת עַמִּינָדָ֣ב בְּנ֔וֹ קֹ֥רַח בְּנ֖וֹ אַסִּ֥יר בְּנֽוֹ׃ </span></p>
 <p align="RIGHT"><span lang="he">‎<a name="008">8</a> ‏אֶלְקָנָ֥ה בְנ֛וֹ וְאֶבְיָסָ֥ף בְּנ֖וֹ וְאַסִּ֥יר בְּנֽוֹ׃ </span></p>
 <p align="RIGHT"><span lang="he">‎<a name="009">9</a> ‏תַּ֤חַת בְּנוֹ֙ אוּרִיאֵ֣ל בְּנ֔וֹ עֻזִּיָּ֥ה בְנ֖וֹ וְשָׁא֥וּל בְּנֽוֹ׃ </span></p>
 <p align="RIGHT"><span lang="he">‎<a name="010">10</a> ‏וּבְנֵי֙ אֶלְקָנָ֔ה עֲמָשַׂ֖י וַאֲחִימֽוֹת׃ </span></p>
 <p align="RIGHT"><span lang="he">‎<a name="011">11</a> ‏אֶלְקָנָ֑ה <font color="brown">בנו</font> <font color="blue">בְּנֵי֙</font> אֶלְקָנָ֔ה צוֹפַ֥י בְּנ֖וֹ וְנַ֥חַת בְּנֽוֹ׃ </span></p>
 <p align="RIGHT"><span lang="he">‎<a name="012">12</a> ‏אֱלִיאָ֥ב בְּנ֛וֹ יְרֹחָ֥ם בְּנ֖וֹ אֶלְקָנָ֥ה בְנֽוֹ׃ </span></p>
 <p align="RIGHT"><span lang="he">‎<a name="013">13</a> ‏וּבְנֵ֧י שְׁמוּאֵ֛ל הַבְּכֹ֥ר וַשְׁנִ֖י וַאֲבִיָּֽה׃ ס</span></p>
 <p align="RIGHT"><span lang="he">‎<a name="014">14</a> ‏בְּנֵ֥י מְרָרִ֖י מַחְלִ֑י לִבְנִ֥י בְנ֛וֹ שִׁמְעִ֥י בְנ֖וֹ עֻזָּ֥ה בְנֽוֹ׃ </span></p>
 <p align="RIGHT"><span lang="he">‎<a name="015">15</a> ‏שִׁמְעָ֥א בְנ֛וֹ חַגִּיָּ֥ה בְנ֖וֹ עֲשָׂיָ֥ה בְנֽוֹ׃ פ</span></p>
 <p align="RIGHT"><span lang="he">‎<a name="016">16</a> ‏וְאֵ֗לֶּה אֲשֶׁ֨ר הֶעֱמִ֥יד דָּוִ֛יד עַל־יְדֵי־שִׁ֖יר בֵּ֣ית יְהוָ֑ה מִמְּנ֖וֹחַ הָאָרֽוֹן׃ </span></p>
 <p align="RIGHT"><span lang="he">‎<a name="017">17</a> ‏וַיִּהְי֨וּ מְשָׁרְתִ֜ים לִפְנֵ֨י מִשְׁכַּ֤ן אֹֽהֶל־מוֹעֵד֙ בַּשִּׁ֔יר עַד־בְּנ֧וֹת שְׁלֹמֹ֛ה אֶת־בֵּ֥ית יְהוָ֖ה בִּירוּשָׁלִָ֑ם וַיַּעַמְד֥וּ כְמִשְׁפָּטָ֖ם עַל־עֲבוֹדָתָֽם׃ </span></p>
 <p align="RIGHT"><span lang="he">‎<a name="018">18</a> ‏וְאֵ֥לֶּה הָעֹמְדִ֖ים וּבְנֵיהֶ֑ם מִבְּנֵי֙ הַקְּהָתִ֔י הֵימָן֙ הַמְשׁוֹרֵ֔ר בֶּן־יוֹאֵ֖ל בֶּן־שְׁמוּאֵֽל׃ </span></p>
 <p align="RIGHT"><span lang="he">‎<a name="019">19</a> ‏בֶּן־אֶלְקָנָה֙ בֶּן־יְרֹחָ֔ם בֶּן־אֱלִיאֵ֖ל בֶּן־תּֽוֹחַ׃ </span></p>
 <p align="RIGHT"><span lang="he">‎<a name="020">20</a> ‏בֶּן־<font color="brown">ציף</font> <font color="blue">צוּף֙</font> בֶּן־אֶלְקָנָ֔ה בֶּן־מַ֖חַת בֶּן־עֲמָשָֽׂי׃ </span></p>
 <p align="RIGHT"><span lang="he">‎<a name="021">21</a> ‏בֶּן־אֶלְקָנָה֙ בֶּן־יוֹאֵ֔ל בֶּן־עֲזַרְיָ֖ה בֶּן־צְפַנְיָֽה׃ </span></p>
 <p align="RIGHT"><span lang="he">‎<a name="022">22</a> ‏בֶּן־תַּ֙חַת֙ בֶּן־אַסִּ֔יר בֶּן־אֶבְיָסָ֖ף בֶּן־קֹֽרַח׃ </span></p>
 <p align="RIGHT"><span lang="he">‎<a name="023">23</a> ‏בֶּן־יִצְהָ֣ר בֶּן־קְהָ֔ת בֶּן־לֵוִ֖י בֶּן־יִשְׂרָאֵֽל׃ </span></p>
 <p align="RIGHT"><span lang="he">‎<a name="024">24</a> ‏וְאָחִ֣יו אָסָ֔ף הָעֹמֵ֖ד עַל־יְמִינ֑וֹ אָסָ֥ף בֶּן־בֶּרֶכְיָ֖הוּ בֶּן־שִׁמְעָֽא׃ </span></p>
 <p align="RIGHT"><span lang="he">‎<a name="025">25</a> ‏בֶּן־מִיכָאֵ֥ל בֶּן־בַּעֲשֵׂיָ֖ה בֶּן־מַלְכִּיָּֽה׃ </span></p>
 <p align="RIGHT"><span lang="he">‎<a name="026">26</a> ‏בֶּן־אֶתְנִ֥י בֶן־זֶ֖רַח בֶּן־עֲדָיָֽה׃ </span></p>
 <p align="RIGHT"><span lang="he">‎<a name="027">27</a> ‏בֶּן־אֵיתָ֥ן בֶּן־זִמָּ֖ה בֶּן־שִׁמְעִֽי׃ </span></p>
 <p align="RIGHT"><span lang="he">‎<a name="028">28</a> ‏בֶּן־יַ֥חַת בֶּן־גֵּרְשֹׁ֖ם בֶּן־לֵוִֽי׃ ס</span></p>
 <p align="RIGHT"><span lang="he">‎<a name="029">29</a> ‏וּבְנֵ֧י מְרָרִ֛י אֲחֵיהֶ֖ם עַֽל־הַשְּׂמֹ֑אול אֵיתָן֙ בֶּן־קִישִׁ֔י בֶּן־עַבְדִּ֖י בֶּן־מַלּֽוּךְ׃ </span></p>
 <p align="RIGHT"><span lang="he">‎<a name="030">30</a> ‏בֶּן־חֲשַׁבְיָ֥ה בֶן־אֲמַצְיָ֖ה בֶּן־חִלְקִיָּֽה׃ </span></p>
 <p align="RIGHT"><span lang="he">‎<a name="031">31</a> ‏בֶּן־אַמְצִ֥י בֶן־בָּנִ֖י בֶּן־שָֽׁמֶר׃ </span></p>
 <p align="RIGHT"><span lang="he">‎<a name="032">32</a> ‏בֶּן־מַחְלִי֙ בֶּן־מוּשִׁ֔י בֶּן־מְרָרִ֖י בֶּן־לֵוִֽי׃ ס</span></p>
 <p align="RIGHT"><span lang="he">‎<a name="033">33</a> ‏וַאֲחֵיהֶ֖ם הַלְוִיִּ֑ם נְתוּנִ֕ים לְכָ֨ל־עֲבוֹדַ֔ת מִשְׁכַּ֖ן בֵּ֥ית הָאֱלֹהִֽים׃ </span></p>
 <p align="RIGHT"><span lang="he">‎<a name="034">34</a> ‏וְֽאַהֲרֹ֨ן וּבָנָ֜יו מַקְטִירִ֨ים עַל־מִזְבַּ֤ח הָֽעוֹלָה֙ וְעַל־מִזְבַּ֣ח הַקְּטֹ֔רֶת לְכֹ֕ל מְלֶ֖אכֶת קֹ֣דֶשׁ הַקֳּדָשִׁ֑ים וּלְכַפֵּר֙ עַל־יִשְׂרָאֵ֔ל כְּכֹל֙ אֲשֶׁ֣ר צִוָּ֔ה מֹשֶׁ֖ה עֶ֥בֶד הָאֱלֹהִֽים׃ פ</span></p>
 <p align="RIGHT"><span lang="he">‎<a name="035">35</a> ‏וְאֵ֖לֶּה בְּנֵ֣י אַהֲרֹ֑ן אֶלְעָזָ֥ר בְּנ֛וֹ פִּֽינְחָ֥ס בְּנ֖וֹ אֲבִישׁ֥וּעַ בְּנֽוֹ׃ </span></p>
 <p align="RIGHT"><span lang="he">‎<a name="036">36</a> ‏בֻּקִּ֥י בְנ֛וֹ עֻזִּ֥י בְנ֖וֹ זְרַֽחְיָ֥ה בְנֽוֹ׃ </span></p>
 <p align="RIGHT"><span lang="he">‎<a name="037">37</a> ‏מְרָי֥וֹת בְּנ֛וֹ אֲמַרְיָ֥ה בְנ֖וֹ אֲחִיט֥וּב בְּנֽוֹ׃ </span></p>
 <p align="RIGHT"><span lang="he">‎<a name="038">38</a> ‏צָד֥וֹק בְּנ֖וֹ אֲחִימַ֥עַץ בְּנֽוֹ׃ ס</span></p>
 <p align="RIGHT"><span lang="he">‎<a name="039">39</a> ‏וְאֵ֙לֶּה֙ מוֹשְׁבוֹתָ֔ם לְטִירוֹתָ֖ם בִּגְבוּלָ֑ם לִבְנֵ֤י אַהֲרֹן֙ לְמִשְׁפַּחַ֣ת הַקְּהָתִ֔י כִּ֥י לָהֶ֖ם הָיָ֥ה הַגּוֹרָֽל׃ </span></p>
 <p align="RIGHT"><span lang="he">‎<a name="040">40</a> ‏וַֽיִּתְּנ֥וּ לָהֶ֛ם אֶת־חֶבְר֖וֹן בְּאֶ֣רֶץ יְהוּדָ֑ה וְאֶת־מִגְרָשֶׁ֖יהָ סְבִיבֹתֶֽיהָ׃ </span></p>
 <p align="RIGHT"><span lang="he">‎<a name="041">41</a> ‏וְאֶת־שְׂדֵ֥ה הָעִ֖יר וְאֶת־חֲצֵרֶ֑יהָ נָתְנ֖וּ לְכָלֵ֥ב בֶּן־יְפֻנֶּֽה׃ ס</span></p>
 <p align="RIGHT"><span lang="he">‎<a name="042">42</a> ‏וְלִבְנֵ֣י אַהֲרֹ֗ן נָתְנוּ֙ אֶת־עָרֵ֣י הַמִּקְלָ֔ט אֶת־חֶבְר֥וֹן וְאֶת־לִבְנָ֖ה וְאֶת־מִגְרָשֶׁ֑יהָ וְאֶת־יַתִּ֥ר וְאֶֽת־אֶשְׁתְּמֹ֖עַ וְאֶת־מִגְרָשֶֽׁיהָ׃ </span></p>
 <p align="RIGHT"><span lang="he">‎<a name="043">43</a> ‏וְאֶת־חִילֵז֙ וְאֶת־מִגְרָשֶׁ֔יהָ אֶת־דְּבִ֖יר וְאֶת־מִגְרָשֶֽׁיהָ׃ </span></p>
 <p align="RIGHT"><span lang="he">‎<a name="044">44</a> ‏וְאֶת־עָשָׁן֙ וְאֶת־מִגְרָשֶׁ֔יהָ וְאֶת־בֵּ֥ית שֶׁ֖מֶשׁ וְאֶת־מִגְרָשֶֽׁיהָ׃ ס</span></p>
 <p align="RIGHT"><span lang="he">‎<a name="045">45</a> ‏וּמִמַּטֵּ֣ה בִנְיָמִ֗ן אֶת־גֶּ֤בַע וְאֶת־מִגְרָשֶׁ֙יהָ֙ וְאֶת־עָלֶ֣מֶת וְאֶת־מִגְרָשֶׁ֔יהָ וְאֶת־עֲנָת֖וֹת וְאֶת־מִגְרָשֶׁ֑יהָ כָּל־עָרֵיהֶ֛ם שְׁלֹשׁ־עֶשְׂרֵ֥ה עִ֖יר בְּמִשְׁפְּחוֹתֵיהֶֽם׃ ס</span></p>
 <p align="RIGHT"><span lang="he">‎<a name="046">46</a> ‏וְלִבְנֵ֨י קְהָ֜ת הַנּוֹתָרִ֗ים מִמִּשְׁפַּ֣חַת הַמַּטֶּ֡ה מִֽ֠מַּחֲצִית מַטֵּ֨ה חֲצִ֧י מְנַשֶּׁ֛ה בַּגּוֹרָ֖ל עָרִ֥ים עָֽשֶׂר׃ ס</span></p>
 <p align="RIGHT"><span lang="he">‎<a name="047">47</a> ‏וְלִבְנֵ֨י גֵרְשׁ֜וֹם לְמִשְׁפְּחוֹתָ֗ם מִמַּטֵּ֣ה יִ֠שָׂשכָר וּמִמַּטֵּ֨ה אָשֵׁ֜ר וּמִמַּטֵּ֣ה נַפְתָּלִ֗י וּמִמַּטֵּ֤ה מְנַשֶּׁה֙ בַּבָּשָׁ֔ן עָרִ֖ים שְׁלֹ֥שׁ עֶשְׂרֵֽה׃ ס</span></p>
 <p align="RIGHT"><span lang="he">‎<a name="048">48</a> ‏לִבְנֵ֨י מְרָרִ֜י לְמִשְׁפְּחוֹתָ֗ם מִמַּטֵּ֣ה רְ֠אוּבֵן וּֽמִמַּטֵּה־גָ֞ד וּמִמַּטֵּ֤ה זְבוּלֻן֙ בַּגּוֹרָ֔ל עָרִ֖ים שְׁתֵּ֥ים עֶשְׂרֵֽה׃ </span></p>
 <p align="RIGHT"><span lang="he">‎<a name="049">49</a> ‏וַיִּתְּנ֥וּ בְנֵי־יִשְׂרָאֵ֖ל לַלְוִיִּ֑ם אֶת־הֶעָרִ֖ים וְאֶת־מִגְרְשֵׁיהֶֽם׃ </span></p>
 <p align="RIGHT"><span lang="he">‎<a name="050">50</a> ‏וַיִּתְּנ֣וּ בַגּוֹרָ֗ל מִמַּטֵּ֤ה בְנֵי־יְהוּדָה֙ וּמִמַּטֵּ֣ה בְנֵי־שִׁמְע֔וֹן וּמִמַּטֵּ֖ה בְּנֵ֣י בִנְיָמִ֑ן אֵ֚ת הֶעָרִ֣ים הָאֵ֔לֶּה אֲשֶׁר־יִקְרְא֥וּ אֶתְהֶ֖ם בְּשֵׁמֽוֹת׃ ס</span></p>
 <p align="RIGHT"><span lang="he">‎<a name="051">51</a> ‏וּמִֽמִּשְׁפְּח֖וֹת בְּנֵ֣י קְהָ֑ת וַיְהִי֙ עָרֵ֣י גְבוּלָ֔ם מִמַּטֵּ֖ה אֶפְרָֽיִם׃ </span></p>
 <p align="RIGHT"><span lang="he">‎<a name="052">52</a> ‏וַיִּתְּנ֨וּ לָהֶ֜ם אֶת־עָרֵ֧י הַמִּקְלָ֛ט אֶת־שְׁכֶ֥ם וְאֶת־מִגְרָשֶׁ֖יהָ בְּהַ֣ר אֶפְרָ֑יִם וְאֶת־גֶּ֖זֶר וְאֶת־מִגְרָשֶֽׁיהָ׃ </span></p>
 <p align="RIGHT"><span lang="he">‎<a name="053">53</a> ‏וְאֶֽת־יָקְמְעָם֙ וְאֶת־מִגְרָשֶׁ֔יהָ וְאֶת־בֵּ֥ית חוֹר֖וֹן וְאֶת־מִגְרָשֶֽׁיהָ׃ </span></p>
 <p align="RIGHT"><span lang="he">‎<a name="054">54</a> ‏וְאֶת־אַיָּלוֹן֙ וְאֶת־מִגְרָשֶׁ֔יהָ וְאֶת־גַּת־רִמּ֖וֹן וְאֶת־מִגְרָשֶֽׁיהָ׃ פ</span></p>
 <p align="RIGHT"><span lang="he">‎<a name="055">55</a> ‏וּמִֽמַּחֲצִית֙ מַטֵּ֣ה מְנַשֶּׁ֔ה אֶת־עָנֵר֙ וְאֶת־מִגְרָשֶׁ֔יהָ וְאֶת־בִּלְעָ֖ם וְאֶת־מִגְרָשֶׁ֑יהָ לְמִשְׁפַּ֥חַת לִבְנֵי־קְהָ֖ת הַנּוֹתָרִֽים׃ פ</span></p>
 <p align="RIGHT"><span lang="he">‎<a name="056">56</a> ‏לִבְנֵי֮ גֵּרְשׁוֹם֒ מִמִּשְׁפַּ֗חַת חֲצִי֙ מַטֵּ֣ה מְנַשֶּׁ֔ה אֶת־גּוֹלָ֥ן בַּבָּשָׁ֖ן וְאֶת־מִגְרָשֶׁ֑יהָ וְאֶת־עַשְׁתָּר֖וֹת וְאֶת־מִגְרָשֶֽׁיהָ׃ ס</span></p>
 <p align="RIGHT"><span lang="he">‎<a name="057">57</a> ‏וּמִמַּטֵּ֣ה יִשָׂשכָ֔ר אֶת־קֶ֖דֶשׁ וְאֶת־מִגְרָשֶׁ֑יהָ אֶת־דָּבְרַ֖ת וְאֶת־מִגְרָשֶֽׁיהָ׃ </span></p>
 <p align="RIGHT"><span lang="he">‎<a name="058">58</a> ‏וְאֶת־רָאמוֹת֙ וְאֶת־מִגְרָשֶׁ֔יהָ וְאֶת־עָנֵ֖ם וְאֶת־מִגְרָשֶֽׁיהָ׃ ס</span></p>
 <p align="RIGHT"><span lang="he">‎<a name="059">59</a> ‏וּמִמַּטֵּ֣ה אָשֵׁ֔ר אֶת־מָשָׁ֖ל וְאֶת־מִגְרָשֶׁ֑יהָ וְאֶת־עַבְדּ֖וֹן וְאֶת־מִגְרָשֶֽׁיהָ׃ </span></p>
 <p align="RIGHT"><span lang="he">‎<a name="060">60</a> ‏וְאֶת־חוּקֹק֙ וְאֶת־מִגְרָשֶׁ֔יהָ וְאֶת־רְחֹ֖ב וְאֶת־מִגְרָשֶֽׁיהָ׃ </span></p>
 <p align="RIGHT"><span lang="he">‎<a name="061">61</a> ‏וּמִמַּטֵּ֣ה נַפְתָּלִ֗י אֶת־קֶ֤דֶשׁ בַּגָּלִיל֙ וְאֶת־מִגְרָשֶׁ֔יהָ וְאֶת־חַמּ֖וֹן וְאֶת־מִגְרָשֶׁ֑יהָ וְאֶת־קִרְיָתַ֖יִם וְאֶת־מִגְרָשֶֽׁיהָ׃ ס</span></p>
 <p align="RIGHT"><span lang="he">‎<a name="062">62</a> ‏לִבְנֵ֣י מְרָרִי֮ הַנּוֹתָרִים֒ מִמַּטֵּ֣ה זְבוּלֻ֔ן אֶת־רִמּוֹנ֖וֹ וְאֶת־מִגְרָשֶׁ֑יהָ אֶת־תָּב֖וֹר וְאֶת־מִגְרָשֶֽׁיהָ׃ </span></p>
 <p align="RIGHT"><span lang="he">‎<a name="063">63</a> ‏וּמֵעֵ֜בֶר לְיַרְדֵּ֣ן יְרֵחוֹ֮ לְמִזְרַ֣ח הַיַּרְדֵּן֒ מִמַּטֵּ֣ה רְאוּבֵ֔ן אֶת־בֶּ֥צֶר בַּמִּדְבָּ֖ר וְאֶת־מִגְרָשֶׁ֑יהָ וְאֶת־יַ֖הְצָה וְאֶת־מִגְרָשֶֽׁיהָ׃ </span></p>
 <p align="RIGHT"><span lang="he">‎<a name="064">64</a> ‏וְאֶת־קְדֵמוֹת֙ וְאֶת־מִגְרָשֶׁ֔יהָ וְאֶת־מֵיפַ֖עַת וְאֶת־מִגְרָשֶֽׁיהָ׃ </span></p>
 <p align="RIGHT"><span lang="he">‎<a name="065">65</a> ‏וּמִ֨מַּטֵּה־גָ֔ד אֶת־רָאמ֥וֹת בַּגִּלְעָ֖ד וְאֶת־מִגְרָשֶׁ֑יהָ וְאֶֽת־מַחֲנַ֖יִם וְאֶת־מִגְרָשֶֽׁיהָ׃ </span></p>
 <p align="RIGHT"><span lang="he">‎<a name="066">66</a> ‏וְאֶת־חֶשְׁבּוֹן֙ וְאֶת־מִגְרָשֶׁ֔יהָ וְאֶת־יַעְזֵ֖יר וְאֶת־מִגְרָשֶֽׁיהָ׃ ס</span></p>
 </td>
 <td width="50%">
 <p>1 bənê lēwî gērəšōm qəhāṯ ûmərārî: </p>
 <p>2 wə’ēlleh šəmwōṯ bənê-ḡērəšwōm liḇənî wəšimə‘î: </p>
 <p>3 ûḇənê qəhāṯ ‘amərām wəyiṣəhār wəḥeḇərwōn wə‘uzzî’ēl: </p>
 <p>4 bənê<font color="red"><sup>3</sup></font> mərārî m<sup>a</sup>ḥəlî ûmušî wə’ēlleh mišəpəḥwōṯ hallēwî la’ăḇwōṯêhem: </p>
 <p>5 ləḡērəšwōm liḇənî ḇənwō y<sup>a</sup>ḥaṯ bənwō zimmâ ḇənwō: </p>
 <p>6 ywō’āḥ bənwō ‘idwō ḇənwō zer<sup>a</sup>ḥ bənwō yə’āṯəray bənwō: </p>
 <p>7 bənê qəhāṯ ‘ammînāḏāḇ bənwō qōr<sup>a</sup>ḥ bənwō ’assîr bənwō: </p>
 <p>8 ’eləqānâ ḇənwō wə’eḇəyāsāf bənwō wə’assîr bənwō: </p>
 <p>9 t<sup>a</sup>ḥaṯ bənwō ’ûrî’ēl bənwō ‘uzzîyâ ḇənwō wəšā’ûl bənwō: </p>
 <p>10 ûḇənê ’eləqānâ ‘ămāśay wa’ăḥîmwōṯ: </p>
 <p>11 ’eləqānâ <font color="brown">bənwō</font> <font color="blue">bənê</font> ’eləqānâ ṣwōfay bənwō wən<sup>a</sup>ḥaṯ bənwō: </p>
 <p>12 ’ĕlî’āḇ bənwō yərōḥām bənwō ’eləqānâ ḇənwō: </p>
 <p>13 ûḇənê šəmû’ēl habəḵōr wašənî wa’ăḇîyâ: s</p>
 <p>14 bənê mərārî m<sup>a</sup>ḥəlî liḇənî ḇənwō šimə‘î ḇənwō ‘uzzâ ḇənwō: </p>
 <p>15 šimə‘ā’ ḇənwō ḥagîyâ ḇənwō ‘ăśāyâ ḇənwō: f</p>
 <p>16 wə’ēlleh ’ăšer he‘ĕmîḏ dāwîḏ ‘al-yəḏê-šîr bêṯ yəhwâ mimmənwōḥa hā’ārwōn: </p>
 <p>17 wayyihəyû məšārəṯîm lifənê mišəkan ’ōhel-mwō‘ēḏ baššîr ‘aḏ-bənwōṯ šəlōmōh ’eṯ-bêṯ yəhwâ bîrûšālāim wayy<sup>a</sup>‘aməḏû ḵəmišəpāṭām ‘al-‘ăḇwōḏāṯām: </p>
 <p>18 wə’ēlleh hā‘ōməḏîm ûḇənêhem mibənê haqqəhāṯî hêmān haməšwōrēr ben-ywō’ēl ben-šəmû’ēl: </p>
 <p>19 ben-’eləqānâ ben-yərōḥām ben-’ĕlî’ēl ben-twōḥa: </p>
 <p>20 ben-<font color="brown">ṣîf</font> <font color="blue">ṣûf</font> ben-’eləqānâ ben-m<sup>a</sup>ḥaṯ ben-‘ămāśāy: </p>
 <p>21 ben-’eləqānâ ben-ywō’ēl ben-‘ăzarəyâ ben-ṣəfanəyâ: </p>
 <p>22 ben-t<sup>a</sup>ḥaṯ ben-’assîr ben-’eḇəyāsāf ben-qōr<sup>a</sup>ḥ: </p>
 <p>23 ben-yiṣəhār ben-qəhāṯ ben-lēwî ben-yiśərā’ēl: </p>
 <p>24 wə’āḥîw ’āsāf hā‘ōmēḏ ‘al-yəmînwō ’āsāf ben-bereḵəyâû ben-šimə‘ā’: </p>
 <p>25 ben-mîḵā’ēl ben-b<sup>a</sup>‘ăśêâ ben-maləkîyâ: </p>
 <p>26 ben-’eṯənî ḇen-zer<sup>a</sup>ḥ ben-‘ăḏāyâ: </p>
 <p>27 ben-’êṯān ben-zimmâ ben-šimə‘î: </p>
 <p>28 ben-y<sup>a</sup>ḥaṯ ben-gērəšōm ben-lēwî: s</p>
 <p>29 ûḇənê mərārî ’ăḥêhem ‘al-haśśəmō’wl ’êṯān ben-qîšî ben-‘aḇədî ben-mallûḵə: </p>
 <p>30 ben-ḥăšaḇəyâ ḇen-’ămaṣəyâ ben-ḥiləqîyâ: </p>
 <p>31 ben-’aməṣî ḇen-bānî ben-šāmer: </p>
 <p>32 ben-m<sup>a</sup>ḥəlî ben-mûšî ben-mərārî ben-lēwî: s</p>
 <p>33 wa’ăḥêhem haləwîyim nəṯûnîm ləḵāl-‘ăḇwōḏaṯ mišəkan bêṯ hā’ĕlōhîm: </p>
 <p>34 wə’ahărōn ûḇānāyw maqəṭîrîm ‘al-mizəb<sup>a</sup>ḥ hā‘wōlâ wə‘al-mizəb<sup>a</sup>ḥ haqqəṭōreṯ ləḵōl məle’ḵeṯ qōḏeš haqqŏḏāšîm ûləḵapēr ‘al-yiśərā’ēl kəḵōl ’ăšer ṣiûâ mōšeh ‘eḇeḏ hā’ĕlōhîm: f</p>
 <p>35 wə’ēlleh bənê ’ahărōn ’elə‘āzār bənwō pînəḥās bənwō ’ăḇîšû‘a bənwō: </p>
 <p>36 buqqî ḇənwō ‘uzzî ḇənwō zər<sup>a</sup>ḥəyâ ḇənwō: </p>
 <p>37 mərāywōṯ bənwō ’ămarəyâ ḇənwō ’ăḥîṭûḇ bənwō: </p>
 <p>38 ṣāḏwōq bənwō ’ăḥîm<sup>a</sup>‘aṣ bənwō: s</p>
 <p>39 wə’ēlleh mwōšəḇwōṯām ləṭîrwōṯām biḡəḇûlām liḇənê ’ahărōn ləmišəp<sup>a</sup>ḥaṯ haqqəhāṯî kî lâem hāyâ hagwōrāl: </p>
 <p>40 wayyitənû lâem ’eṯ-ḥeḇərwōn bə’ereṣ yəhûḏâ wə’eṯ-miḡərāšeyhā səḇîḇōṯeyhā: </p>
 <p>41 wə’eṯ-śəḏēh hā‘îr wə’eṯ-ḥăṣēreyhā nāṯənû ləḵālēḇ ben-yəfunneh: s</p>
 <p>42 wəliḇənê ’ahărōn nāṯənû ’eṯ-‘ārê hammiqəlāṭ ’eṯ-ḥeḇərwōn wə’eṯ-liḇənâ wə’eṯ-miḡərāšeyhā wə’eṯ-yatir wə’eṯ-’ešətəmō‘a wə’eṯ-miḡərāšeyhā: </p>
 <p>43 wə’eṯ-ḥîlēz wə’eṯ-miḡərāšeyhā ’eṯ-dəḇîr wə’eṯ-miḡərāšeyhā: </p>
 <p>44 wə’eṯ-‘āšān wə’eṯ-miḡərāšeyhā wə’eṯ-bêṯ šemeš wə’eṯ-miḡərāšeyhā: s</p>
 <p>45 ûmimmaṭṭēh ḇinəyāmin ’eṯ-geḇ<sup>a</sup>‘ wə’eṯ-miḡərāšeyhā wə’eṯ-‘ālemeṯ wə’eṯ-miḡərāšeyhā wə’eṯ-‘ănāṯwōṯ wə’eṯ-miḡərāšeyhā kāl-‘ārêhem šəlōš-‘eśərēh ‘îr bəmišəpəḥwōṯêhem: s</p>
 <p>46 wəliḇənê qəhāṯ hannwōṯārîm mimmišəp<sup>a</sup>ḥaṯ hammaṭṭeh mimm<sup>a</sup>ḥăṣîṯ maṭṭēh ḥăṣî mənaššeh bagwōrāl ‘ārîm ‘āśer: s</p>
 <p>47 wəliḇənê ḡērəšwōm ləmišəpəḥwōṯām mimmaṭṭēh yiśāsḵār ûmimmaṭṭēh ’āšēr ûmimmaṭṭēh nafətālî ûmimmaṭṭēh mənaššeh babāšān ‘ārîm šəlōš ‘eśərēh: s</p>
 <p>48 liḇənê mərārî ləmišəpəḥwōṯām mimmaṭṭēh rə’ûḇēn ûmimmaṭṭēh-ḡāḏ ûmimmaṭṭēh zəḇûlun bagwōrāl ‘ārîm šətêm ‘eśərēh: </p>
 <p>49 wayyitənû ḇənê-yiśərā’ēl laləwîyim ’eṯ-he‘ārîm wə’eṯ-miḡərəšêhem: </p>
 <p>50 wayyitənû ḇagwōrāl mimmaṭṭēh ḇənê-yəhûḏâ ûmimmaṭṭēh ḇənê-šimə‘wōn ûmimmaṭṭēh bənê ḇinəyāmin ’ēṯ he‘ārîm hā’ēlleh ’ăšer-yiqərə’û ’eṯəhem bəšēmwōṯ: s</p>
 <p>51 ûmimmišəpəḥwōṯ bənê qəhāṯ wayəhî ‘ārê ḡəḇûlām mimmaṭṭēh ’efərāyim: </p>
 <p>52 wayyitənû lâem ’eṯ-‘ārê hammiqəlāṭ ’eṯ-šəḵem wə’eṯ-miḡərāšeyhā bəhar ’efərāyim wə’eṯ-gezer wə’eṯ-miḡərāšeyhā: </p>
 <p>53 wə’eṯ-yāqəmə‘ām wə’eṯ-miḡərāšeyhā wə’eṯ-bêṯ ḥwōrwōn wə’eṯ-miḡərāšeyhā: </p>
 <p>54 wə’eṯ-’ayyālwōn wə’eṯ-miḡərāšeyhā wə’eṯ-gaṯ-rimmwōn wə’eṯ-miḡərāšeyhā: f</p>
 <p>55 ûmimm<sup>a</sup>ḥăṣîṯ maṭṭēh mənaššeh ’eṯ-‘ānēr wə’eṯ-miḡərāšeyhā wə’eṯ-bilə‘ām wə’eṯ-miḡərāšeyhā ləmišəp<sup>a</sup>ḥaṯ liḇənê-qəhāṯ hannwōṯārîm: f</p>
 <p>56 liḇənê gērəšwōm mimmišəp<sup>a</sup>ḥaṯ ḥăṣî maṭṭēh mənaššeh ’eṯ-gwōlān babāšān wə’eṯ-miḡərāšeyhā wə’eṯ-‘ašətārwōṯ wə’eṯ-miḡərāšeyhā: s</p>
 <p>57 ûmimmaṭṭēh yiśāsḵār ’eṯ-qeḏeš wə’eṯ-miḡərāšeyhā ’eṯ-dāḇəraṯ wə’eṯ-miḡərāšeyhā: </p>
 <p>58 wə’eṯ-rā’mwōṯ wə’eṯ-miḡərāšeyhā wə’eṯ-‘ānēm wə’eṯ-miḡərāšeyhā: s</p>
 <p>59 ûmimmaṭṭēh ’āšēr ’eṯ-māšāl wə’eṯ-miḡərāšeyhā wə’eṯ-‘aḇədwōn wə’eṯ-miḡərāšeyhā: </p>
 <p>60 wə’eṯ-ḥûqōq wə’eṯ-miḡərāšeyhā wə’eṯ-rəḥōḇ wə’eṯ-miḡərāšeyhā: </p>
 <p>61 ûmimmaṭṭēh nafətālî ’eṯ-qeḏeš bagālîl wə’eṯ-miḡərāšeyhā wə’eṯ-ḥammwōn wə’eṯ-miḡərāšeyhā wə’eṯ-qirəyāṯayim wə’eṯ-miḡərāšeyhā: s</p>
 <p>62 liḇənê mərārî hannwōṯārîm mimmaṭṭēh zəḇûlun ’eṯ-rimmwōnwō wə’eṯ-miḡərāšeyhā ’eṯ-tāḇwōr wə’eṯ-miḡərāšeyhā: </p>
 <p>63 ûmē‘ēḇer ləyarədēn yərēḥwō ləmizər<sup>a</sup>ḥ hayyarədēn mimmaṭṭēh rə’ûḇēn ’eṯ-beṣer bammiḏəbār wə’eṯ-miḡərāšeyhā wə’eṯ-yahəṣâ wə’eṯ-miḡərāšeyhā: </p>
 <p>64 wə’eṯ-qəḏēmwōṯ wə’eṯ-miḡərāšeyhā wə’eṯ-mêf<sup>a</sup>‘aṯ wə’eṯ-miḡərāšeyhā: </p>
 <p>65 ûmimmaṭṭēh-ḡāḏ ’eṯ-rā’mwōṯ bagilə‘āḏ wə’eṯ-miḡərāšeyhā wə’eṯ-m<sup>a</sup>ḥănayim wə’eṯ-miḡərāšeyhā: </p>
 <p>66 wə’eṯ-ḥešəbwōn wə’eṯ-miḡərāšeyhā wə’eṯ-y<sup>a</sup>‘əzêr wə’eṯ-miḡərāšeyhā: s</p>
 </td>
 </tr></table>
 <p></p><hr>
 <center>
 <a href="ch1007.htm">Next: 1 Chronicles (1 Divrey Yamim) Chapter 7</a></center>
 </body>