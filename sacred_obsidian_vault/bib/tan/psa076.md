<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa076.htm">Polyglot</a> 
 <a href="../kjv/psa076.htm">KJV</a> 
 <a href="../sep/psa076.htm">Sep</a> 
 <a href="../vul/psa076.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa075.htm">Previous</a> 
 <a href="psa077.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 76</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏לַמְנַצֵּ֥חַ בִּנְגִינֹ֑ת מִזְמ֖וֹר לְאָסָ֣ף שִֽׁיר׃ </span></p>
 <p align="RIGHT"><span lang="he">‎<a name="002">2</a> ‏נוֹדָ֣ע בִּֽיהוּדָ֣ה אֱלֹהִ֑ים בְּ֝יִשְׂרָאֵ֗ל גָּד֥וֹל שְׁמֽוֹ׃ </span></p>
 <p align="RIGHT"><span lang="he">‎<a name="003">3</a> ‏וַיְהִ֣י בְשָׁלֵ֣ם סֻכּ֑וֹ וּמְע֖וֹנָת֣וֹ בְצִיּֽוֹן׃ </span></p>
 <p align="RIGHT"><span lang="he">‎<a name="004">4</a> ‏שָׁ֭מָּה שִׁבַּ֣ר רִשְׁפֵי־קָ֑שֶׁת מָגֵ֬ן וְחֶ֖רֶב וּמִלְחָמָ֣ה סֶֽלָה׃ </span></p>
 <p align="RIGHT"><span lang="he">‎<a name="005">5</a> ‏נָ֭אוֹר אַתָּ֥ה אַדִּ֗יר מֵֽהַרְרֵי־טָֽרֶף׃ </span></p>
 <p align="RIGHT"><span lang="he">‎<a name="006">6</a> ‏אֶשְׁתּוֹלְל֨וּ׀ אַבִּ֣ירֵי לֵ֭ב נָמ֣וּ שְׁנָתָ֑ם וְלֹא־מָצְא֖וּ כָל־אַנְשֵׁי־חַ֣יִל יְדֵיהֶֽם׃ </span></p>
 <p align="RIGHT"><span lang="he">‎<a name="007">7</a> ‏מִ֭גַּעֲרָ֣תְךָ אֱלֹהֵ֣י יַעֲקֹ֑ב נִ֝רְדָּ֗ם וְרֶ֣כֶב וָסֽוּס׃ </span></p>
 <p align="RIGHT"><span lang="he">‎<a name="008">8</a> ‏אַתָּ֤ה׀ נ֥וֹרָא אַ֗תָּה וּמִֽי־יַעֲמֹ֥ד לְפָנֶ֗יךָ מֵאָ֥ז אַפֶּֽךָ׃ </span></p>
 <p align="RIGHT"><span lang="he">‎<a name="009">9</a> ‏מִ֭שָּׁמַיִם הִשְׁמַ֣עְתָּ דִּ֑ין אֶ֖רֶץ יָֽרְאָ֣ה וְשָׁקָֽטָה׃ </span></p>
 <p align="RIGHT"><span lang="he">‎<a name="010">10</a> ‏בְּקוּם־לַמִּשְׁפָּ֥ט אֱלֹהִ֑ים לְהוֹשִׁ֖יעַ כָּל־עַנְוֵי־אֶ֣רֶץ סֶֽלָה׃ </span></p>
 <p align="RIGHT"><span lang="he">‎<a name="011">11</a> ‏כִּֽי־חֲמַ֣ת אָדָ֣ם תּוֹדֶ֑ךָּ שְׁאֵרִ֖ית חֵמֹ֣ת תַּחְגֹּֽר׃ </span></p>
 <p align="RIGHT"><span lang="he">‎<a name="012">12</a> ‏נִֽדֲר֣וּ וְשַׁלְּמוּ֮ לַיהוָ֪ה אֱ‍ֽלֹהֵ֫יכֶ֥ם כָּל־סְבִיבָ֑יו יוֹבִ֥ילוּ שַׁ֝֗י לַמּוֹרָֽא׃ </span></p>
 <p align="RIGHT"><span lang="he">‎<a name="013">13</a> ‏יִ֭בְצֹר ר֣וּחַ נְגִידִ֑ים נ֝וֹרָ֗א לְמַלְכֵי־אָֽרֶץ׃ </span></p>
 </td>
 <td width="50%">
 <p>1 lamənaṣṣēḥa binəḡînōṯ mizəmwōr lə’āsāf šîr: </p>
 <p>2 nwōḏā‘ bîhûḏâ ’ĕlōhîm bəyiśərā’ēl gāḏwōl šəmwō: </p>
 <p>3 wayəhî ḇəšālēm sukwō ûmə‘wōnāṯwō ḇəṣîywōn: </p>
 <p>4 šāmmâ šibar rišəfê-qāšeṯ māḡēn wəḥereḇ ûmiləḥāmâ selâ: </p>
 <p>5 nā’wōr ’atâ ’adîr mēharərê-ṭāref: </p>
 <p>6 ’ešətwōləlû| ’abîrê lēḇ nāmû šənāṯām wəlō’-māṣə’û ḵāl-’anəšê-ḥayil yəḏêhem: </p>
 <p>7 mig<sup>a</sup>‘ărāṯəḵā ’ĕlōhê y<sup>a</sup>‘ăqōḇ nirədām wəreḵeḇ wāsûs: </p>
 <p>8 ’atâ| nwōrā’ ’atâ ûmî-y<sup>a</sup>‘ămōḏ ləfāneyḵā mē’āz ’apeḵā: </p>
 <p>9 miššāmayim hišəm<sup>a</sup>‘ətā dîn ’ereṣ yārə’â wəšāqāṭâ: </p>
 <p>10 bəqûm-lammišəpāṭ ’ĕlōhîm ləhwōšî‘a kāl-‘anəwê-’ereṣ selâ: </p>
 <p>11 kî-ḥămaṯ ’āḏām twōḏeḵḵā šə’ērîṯ ḥēmōṯ t<sup>a</sup>ḥəgōr: </p>
 <p>12 niḏărû wəšalləmû layhwâ ’ĕ‍lōhêḵem kāl-səḇîḇāyw ywōḇîlû šay lammwōrā’: </p>
 <p>13 yiḇəṣōr rûḥa nəḡîḏîm nwōrā’ ləmaləḵê-’āreṣ: </p>
 </td>
 </tr></table>
 <p></p><hr>
 <center>
 <a href="psa077.htm">Next: Psalms (Tehilim) Chapter 77</a></center>
 </body>