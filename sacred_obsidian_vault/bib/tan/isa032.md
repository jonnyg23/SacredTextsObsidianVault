<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/isa032.htm">Polyglot</a> 
 <a href="../kjv/isa032.htm">KJV</a> 
 <a href="../sep/isa032.htm">Sep</a> 
 <a href="../vul/isa032.htm">Vul</a> 
 
 <br>
 <br><a href="isa.htm">Isaiah (Yisheyah) Index</a><br>
  
 <a href="isa031.htm">Previous</a> 
 <a href="isa033.htm">Next</a> 
 </center>
 <hr>
 
 <h3 align="CENTER">Tanach (Hebrew): Isaiah (Yisheyah) Chapter 32</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏הֵ֥ן לְצֶ֖דֶק יִמְלָךְ־מֶ֑לֶךְ וּלְשָׂרִ֖ים לְמִשְׁפָּ֥ט יָשֹֽׂרוּ׃ </span></p>
 <p align="RIGHT"><span lang="he">‎<a name="002">2</a> ‏וְהָיָה־אִ֥ישׁ כְּמַֽחֲבֵא־ר֖וּחַ וְסֵ֣תֶר זָ֑רֶם כְּפַלְגֵי־מַ֣יִם בְּצָי֔וֹן כְּצֵ֥ל סֶֽלַע־כָּבֵ֖ד בְּאֶ֥רֶץ עֲיֵפָֽה׃ </span></p>
 <p align="RIGHT"><span lang="he">‎<a name="003">3</a> ‏וְלֹ֥א תִשְׁעֶ֖ינָה עֵינֵ֣י רֹאִ֑ים וְאָזְנֵ֥י שֹׁמְעִ֖ים תִּקְשַֽׁבְנָה׃ </span></p>
 <p align="RIGHT"><span lang="he">‎<a name="004">4</a> ‏וּלְבַ֥ב נִמְהָרִ֖ים יָבִ֣ין לָדָ֑עַת וּלְשׁ֣וֹן עִלְּגִ֔ים תְּמַהֵ֖ר לְדַבֵּ֥ר צָחֽוֹת׃ </span></p>
 <p align="RIGHT"><span lang="he">‎<a name="005">5</a> ‏לֹֽא־יִקָּרֵ֥א ע֛וֹד לְנָבָ֖ל נָדִ֑יב וּלְכִילַ֕י לֹ֥א יֵֽאָמֵ֖ר שֽׁוֹעַ׃ </span></p>
 <p align="RIGHT"><span lang="he">‎<a name="006">6</a> ‏כִּ֤י נָבָל֙ נְבָלָ֣ה יְדַבֵּ֔ר וְלִבּ֖וֹ יַעֲשֶׂה־אָ֑וֶן לַעֲשׂ֣וֹת חֹ֗נֶף וּלְדַבֵּ֤ר אֶל־יְהוָה֙ תּוֹעָ֔ה לְהָרִיק֙ נֶ֣פֶשׁ רָעֵ֔ב וּמַשְׁקֶ֥ה צָמֵ֖א יַחְסִֽיר׃ </span></p>
 <p align="RIGHT"><span lang="he">‎<a name="007">7</a> ‏וְכֵלַ֖י כֵּלָ֣יו רָעִ֑ים ה֚וּא זִמּ֣וֹת יָעָ֔ץ לְחַבֵּ֤ל <font color="brown">ענוים</font> <font color="blue">עֲנִיִּים֙</font> בְּאִמְרֵי־שֶׁ֔קֶר וּבְדַבֵּ֥ר אֶבְי֖וֹן מִשְׁפָּֽט׃ </span></p>
 <p align="RIGHT"><span lang="he">‎<a name="008">8</a> ‏וְנָדִ֖יב נְדִיב֣וֹת יָעָ֑ץ וְה֖וּא עַל־נְדִיב֥וֹת יָקֽוּם׃ פ</span></p>
 <p align="RIGHT"><span lang="he">‎<a name="009">9</a> ‏נָשִׁים֙ שַֽׁאֲנַנּ֔וֹת קֹ֖מְנָה שְׁמַ֣עְנָה קוֹלִ֑י בָּנוֹת֙ בֹּֽטח֔וֹת הַאְזֵ֖נָּה אִמְרָתִֽי׃ </span></p>
 <p align="RIGHT"><span lang="he">‎<a name="010">10</a> ‏יָמִים֙ עַל־שָׁנָ֔ה תִּרְגַּ֖זְנָה בֹּֽטְח֑וֹת כִּ֚י כָּלָ֣ה בָצִ֔יר אֹ֖סֶף בְּלִ֥י יָבֽוֹא׃ </span></p>
 <p align="RIGHT"><span lang="he">‎<a name="011">11</a> ‏חִרְדוּ֙ שַֽׁאֲנַנּ֔וֹת רְגָ֖זָה בֹּֽטְח֑וֹת פְּשֹׁ֣טָֽה וְעֹ֔רָה וַחֲג֖וֹרָה עַל־חֲלָצָֽיִם׃ </span></p>
 <p align="RIGHT"><span lang="he">‎<a name="012">12</a> ‏עַל־שָׁדַ֖יִם סֹֽפְדִ֑ים עַל־שְׂדֵי־חֶ֕מֶד עַל־גֶּ֖פֶן פֹּרִיָּֽה׃ </span></p>
 <p align="RIGHT"><span lang="he">‎<a name="013">13</a> ‏עַ֚ל אַדְמַ֣ת עַמִּ֔י ק֥וֹץ שָׁמִ֖יר תַּֽעֲלֶ֑ה כִּ֚י עַל־כָּל־בָּתֵּ֣י מָשׂ֔וֹשׂ קִרְיָ֖ה עַלִּיזָֽה׃ </span></p>
 <p align="RIGHT"><span lang="he">‎<a name="014">14</a> ‏כִּֽי־אַרְמ֣וֹן נֻטָּ֔שׁ הֲמ֥וֹן עִ֖יר עֻזָּ֑ב עֹ֣פֶל וָבַ֜חַן הָיָ֨ה בְעַ֤ד מְעָרוֹת֙ עַד־עוֹלָ֔ם מְשׂ֥וֹשׂ פְּרָאִ֖ים מִרְעֵ֥ה עֲדָרִֽים׃ </span></p>
 <p align="RIGHT"><span lang="he">‎<a name="015">15</a> ‏עַד־יֵ֨עָרֶ֥ה עָלֵ֛ינוּ ר֖וּחַ מִמָּר֑וֹם וְהָיָ֤ה מִדְבָּר֙ לַכַּרְמֶ֔ל <font color="brown">וכרמל</font> <font color="blue">וְהַכַּרְמֶ֖ל</font> לַיַּ֥עַר יֵחָשֵֽׁב׃ </span></p>
 <p align="RIGHT"><span lang="he">‎<a name="016">16</a> ‏וְשָׁכַ֥ן בַּמִּדְבָּ֖ר מִשְׁפָּ֑ט וּצְדָקָ֖ה בַּכַּרְמֶ֥ל תֵּשֵֽׁב׃ </span></p>
 <p align="RIGHT"><span lang="he">‎<a name="017">17</a> ‏וְהָיָ֛ה מַעֲשֵׂ֥ה הַצְּדָקָ֖ה שָׁל֑וֹם וַֽעֲבֹדַת֙ הַצְּדָקָ֔ה הַשְׁקֵ֥ט וָבֶ֖טַח עַד־עוֹלָֽם׃ </span></p>
 <p align="RIGHT"><span lang="he">‎<a name="018">18</a> ‏וְיָשַׁ֥ב עַמִּ֖י בִּנְוֵ֣ה שָׁל֑וֹם וּֽבְמִשְׁכְּנוֹת֙ מִבְטַחִ֔ים וּבִמְנוּחֹ֖ת שַׁאֲנַנּֽוֹת׃ </span></p>
 <p align="RIGHT"><span lang="he">‎<a name="019">19</a> ‏וּבָרַ֖ד בְּרֶ֣דֶת הַיָּ֑עַר וּבַשִּׁפְלָ֖ה תִּשְׁפַּ֥ל הָעִֽיר׃ </span></p>
 <p align="RIGHT"><span lang="he">‎<a name="020">20</a> ‏אַשְׁרֵיכֶ֕ם זֹרְעֵ֖י עַל־כָּל־מָ֑יִם מְשַׁלְּחֵ֥י רֶֽגֶל־הַשּׁ֖וֹר וְהַחֲמֽוֹר׃ ס</span></p>
 </td>
 <td width="50%">
 <p>1 hēn ləṣeḏeq yiməlāḵə-meleḵə ûləśārîm ləmišəpāṭ yāśōrû: </p>
 <p>2 wəhāyâ-’îš kəm<sup>a</sup>ḥăḇē’-rûḥa wəsēṯer zārem kəfaləḡê-mayim bəṣāywōn kəṣēl sel<sup>a</sup>‘-kāḇēḏ bə’ereṣ ‘ăyēfâ: </p>
 <p>3 wəlō’ ṯišə‘eynâ ‘ênê rō’îm wə’āzənê šōmə‘îm tiqəšaḇənâ: </p>
 <p>4 ûləḇaḇ niməhārîm yāḇîn lāḏā‘aṯ ûləšwōn ‘illəḡîm təmahēr ləḏabēr ṣāḥwōṯ: </p>
 <p>5 lō’-yiqqārē’ ‘wōḏ lənāḇāl nāḏîḇ ûləḵîlay lō’ yē’āmēr šwō‘a: </p>
 <p>6 kî nāḇāl nəḇālâ yəḏabēr wəlibwō y<sup>a</sup>‘ăśeh-’āwen l<sup>a</sup>‘ăśwōṯ ḥōnef ûləḏabēr ’el-yəhwâ twō‘â ləhārîq nefeš rā‘ēḇ ûmašəqeh ṣāmē’ y<sup>a</sup>ḥəsîr: </p>
 <p>7 wəḵēlay kēlāyw rā‘îm hû’ zimmwōṯ yā‘āṣ ləḥabēl <font color="brown">‘ănāwîm</font> <font color="blue">‘ănîyîm</font> bə’imərê-šeqer ûḇəḏabēr ’eḇəywōn mišəpāṭ: </p>
 <p>8 wənāḏîḇ nəḏîḇwōṯ yā‘āṣ wəhû’ ‘al-nəḏîḇwōṯ yāqûm: f</p>
 <p>9 nāšîm ša’ănannwōṯ qōmənâ šəm<sup>a</sup>‘ənâ qwōlî bānwōṯ bōṭḥwōṯ ha’əzēnnâ ’imərāṯî: </p>
 <p>10 yāmîm ‘al-šānâ tirəgazənâ bōṭəḥwōṯ kî kālâ ḇāṣîr ’ōsef bəlî yāḇwō’: </p>
 <p>11 ḥirəḏû ša’ănannwōṯ rəḡāzâ bōṭəḥwōṯ pəšōṭâ wə‘ōrâ w<sup>a</sup>ḥăḡwōrâ ‘al-ḥălāṣāyim: </p>
 <p>12 ‘al-šāḏayim sōfəḏîm ‘al-śəḏê-ḥemeḏ ‘al-gefen pōrîyâ: </p>
 <p>13 ‘al ’aḏəmaṯ ‘ammî qwōṣ šāmîr t<sup>a</sup>‘ăleh kî ‘al-kāl-bātê māśwōś qirəyâ ‘allîzâ: </p>
 <p>14 kî-’arəmwōn nuṭṭāš hămwōn ‘îr ‘uzzāḇ ‘ōfel wāḇ<sup>a</sup>ḥan hāyâ ḇə‘aḏ mə‘ārwōṯ ‘aḏ-‘wōlām məśwōś pərā’îm mirə‘ēh ‘ăḏārîm: </p>
 <p>15 ‘aḏ-yē‘āreh ‘ālênû rûḥa mimmārwōm wəhāyâ miḏəbār lakarəmel <font color="brown">wəḵarəmel</font> <font color="blue">wəhakarəmel</font> layy<sup>a</sup>‘ar yēḥāšēḇ: </p>
 <p>16 wəšāḵan bammiḏəbār mišəpāṭ ûṣəḏāqâ bakarəmel tēšēḇ: </p>
 <p>17 wəhāyâ m<sup>a</sup>‘ăśēh haṣṣəḏāqâ šālwōm w<sup>a</sup>‘ăḇōḏaṯ haṣṣəḏāqâ hašəqēṭ wāḇeṭ<sup>a</sup>ḥ ‘aḏ-‘wōlām: </p>
 <p>18 wəyāšaḇ ‘ammî binəwēh šālwōm ûḇəmišəkənwōṯ miḇəṭ<sup>a</sup>ḥîm ûḇimənûḥōṯ ša’ănannwōṯ: </p>
 <p>19 ûḇāraḏ bəreḏeṯ hayyā‘ar ûḇaššifəlâ tišəpal hā‘îr: </p>
 <p>20 ’ašərêḵem zōrə‘ê ‘al-kāl-māyim məšalləḥê reḡel-haššwōr wəh<sup>a</sup>ḥămwōr: s</p>
 </td>
 </tr></table>
 <p></p><hr>
 <center>
 <a href="isa033.htm">Next: Isaiah (Yisheyah) Chapter 33</a></center>
 </body>