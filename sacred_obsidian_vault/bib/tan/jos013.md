<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jos013.htm">Polyglot</a> 
 <a href="../kjv/jos013.htm">KJV</a> 
 <a href="../sep/jsb013.htm">Sep:JsB</a> 
 <a href="../vul/jos013.htm">Vul</a> 
 
 <br>
 <br><a href="jos.htm">Joshua (Yehoshua) Index</a><br>
  
 <a href="jos012.htm">Previous</a> 
 <a href="jos014.htm">Next</a> 
 </center>
 <hr>
 
 <h3 align="CENTER">Tanach (Hebrew): Joshua (Yehoshua) Chapter 13</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וִיהוֹשֻׁ֣עַ זָקֵ֔ן בָּ֖א בַּיָּמִ֑ים וַיֹּ֨אמֶר יְהוָ֜ה אֵלָ֗יו אַתָּ֤ה זָקַ֙נְתָּה֙ בָּ֣אתָ בַיָּמִ֔ים וְהָאָ֛רֶץ נִשְׁאֲרָ֥ה הַרְבֵּֽה־מְאֹ֖ד לְרִשְׁתָּֽהּ׃ </span></p>
 <p align="RIGHT"><span lang="he">‎<a name="002">2</a> ‏זֹ֥את הָאָ֖רֶץ הַנִּשְׁאָ֑רֶת כָּל־גְּלִיל֥וֹת הַפְּלִשְׁתִּ֖ים וְכָל־הַגְּשׁוּרִֽי׃ </span></p>
 <p align="RIGHT"><span lang="he">‎<a name="003">3</a> ‏מִֽן־הַשִּׁיח֞וֹר אֲשֶׁ֣ר׀ עַל־פְּנֵ֣י מִצְרַ֗יִם וְעַ֨ד גְּב֤וּל עֶקְרוֹן֙ צָפ֔וֹנָה לַֽכְּנַעֲנִ֖י תֵּחָשֵׁ֑ב חֲמֵ֣שֶׁת׀ סַרְנֵ֣י פְלִשְׁתִּ֗ים הָעַזָּתִ֤י וְהָאַשְׁדּוֹדִי֙ הָאֶשְׁקְלוֹנִ֣י הַגִּתִּ֔י וְהָעֶקְרוֹנִ֖י וְהָעַוִּֽים׃ </span></p>
 <p align="RIGHT"><span lang="he">‎<a name="004">4</a> ‏מִתֵּימָ֞ן כָּל־אֶ֣רֶץ הַֽכְּנַעֲנִ֗י וּמְעָרָ֛ה אֲשֶׁ֥ר לַצִּידֹנִ֖ים עַד־אֲפֵ֑קָה עַ֖ד גְּב֥וּל הָאֱמֹרִֽי׃ </span></p>
 <p align="RIGHT"><span lang="he">‎<a name="005">5</a> ‏וְהָאָ֣רֶץ הַגִּבְלִ֗י וְכָל־הַלְּבָנוֹן֙ מִזְרַ֣ח הַשֶּׁ֔מֶשׁ מִבַּ֣עַל גָּ֔ד תַּ֖חַת הַר־חֶרְמ֑וֹן עַ֖ד לְב֥וֹא חֲמָֽת׃ </span></p>
 <p align="RIGHT"><span lang="he">‎<a name="006">6</a> ‏כָּל־יֹשְׁבֵ֣י הָ֠הָר מִֽן־הַלְּבָנ֞וֹן עַד־מִשְׂרְפֹ֥ת מַ֙יִם֙ כָּל־צִ֣ידֹנִ֔ים אָֽנֹכִי֙ אוֹרִישֵׁ֔ם מִפְּנֵ֖י בְּנֵ֣י יִשְׂרָאֵ֑ל רַ֠ק הַפִּלֶ֤הָ לְיִשְׂרָאֵל֙ בְּֽנַחֲלָ֔ה כַּאֲשֶׁ֖ר צִוִּיתִֽיךָ׃ </span></p>
 <p align="RIGHT"><span lang="he">‎<a name="007">7</a> ‏וְעַתָּ֗ה חַלֵּ֞ק אֶת־הָאָ֧רֶץ הַזֹּ֛את בְּנַחֲלָ֖ה לְתִשְׁעַ֣ת הַשְּׁבָטִ֑ים וַחֲצִ֖י הַשֵּׁ֥בֶט הַֽמְנַשֶּֽׁה׃ </span></p>
 <p align="RIGHT"><span lang="he">‎<a name="008">8</a> ‏עִמּ֗וֹ הָרֽאוּבֵנִי֙ וְהַגָּדִ֔י לָקְח֖וּ נַחֲלָתָ֑ם אֲשֶׁר֩ נָתַ֨ן לָהֶ֜ם מֹשֶׁ֗ה בְּעֵ֤בֶר הַיַּרְדֵּן֙ מִזְרָ֔חָה כַּאֲשֶׁר֙ נָתַ֣ן לָהֶ֔ם מֹשֶׁ֖ה עֶ֥בֶד יְהוָֽה׃ </span></p>
 <p align="RIGHT"><span lang="he">‎<a name="009">9</a> ‏מֵעֲרוֹעֵ֡ר אֲשֶׁר֩ עַל־שְׂפַת־נַ֨חַל אַרְנ֜וֹן וְהָעִ֨יר אֲשֶׁ֧ר בְּתוֹךְ־הַנַּ֛חַל וְכָל־הַמִּישֹׁ֥ר מֵידְבָ֖א עַד־דִּיבֽוֹן׃ </span></p>
 <p align="RIGHT"><span lang="he">‎<a name="010">10</a> ‏וְכֹ֗ל עָרֵי֙ סִיחוֹן֙ מֶ֣לֶךְ הָאֱמֹרִ֔י אֲשֶׁ֥ר מָלַ֖ךְ בְּחֶשְׁבּ֑וֹן עַד־גְּב֖וּל בְּנֵ֥י עַמּֽוֹן׃ </span></p>
 <p align="RIGHT"><span lang="he">‎<a name="011">11</a> ‏וְהַגִּלְעָ֞ד וּגְב֧וּל הַגְּשׁוּרִ֣י וְהַמַּעֲכָתִ֗י וְכֹ֨ל הַ֥ר חֶרְמ֛וֹן וְכָל־הַבָּשָׁ֖ן עַד־סַלְכָֽה׃ </span></p>
 <p align="RIGHT"><span lang="he">‎<a name="012">12</a> ‏כָּל־מַמְלְכ֥וּת עוֹג֙ בַּבָּשָׁ֔ן אֲשֶׁר־מָלַ֥ךְ בְּעַשְׁתָּר֖וֹת וּבְאֶדְרֶ֑עִי ה֤וּא נִשְׁאַר֙ מִיֶּ֣תֶר הָרְפָאִ֔ים וַיַּכֵּ֥ם מֹשֶׁ֖ה וַיֹּרִשֵֽׁם׃ </span></p>
 <p align="RIGHT"><span lang="he">‎<a name="013">13</a> ‏וְלֹ֤א הוֹרִ֙ישׁוּ֙ בְּנֵ֣י יִשְׂרָאֵ֔ל אֶת־הַגְּשׁוּרִ֖י וְאֶת־הַמַּעֲכָתִ֑י וַיֵּ֨שֶׁב גְּשׁ֤וּר וּמַֽעֲכָת֙ בְּקֶ֣רֶב יִשְׂרָאֵ֔ל עַ֖ד הַיּ֥וֹם הַזֶּֽה׃ </span></p>
 <p align="RIGHT"><span lang="he">‎<a name="014">14</a> ‏רַ֚ק לְשֵׁ֣בֶט הַלֵּוִ֔י לֹ֥א נָתַ֖ן נַחֲלָ֑ה אִשֵּׁ֨י יְהוָ֜ה אֱלֹהֵ֤י יִשְׂרָאֵל֙ ה֣וּא נַחֲלָת֔וֹ כַּאֲשֶׁ֖ר דִּבֶּר־לֽוֹ׃ ס</span></p>
 <p align="RIGHT"><span lang="he">‎<a name="015">15</a> ‏וַיִּתֵּ֣ן מֹשֶׁ֔ה לְמַטֵּ֥ה בְנֵֽי־רְאוּבֵ֖ן לְמִשְׁפְּחֹתָֽם׃ </span></p>
 <p align="RIGHT"><span lang="he">‎<a name="016">16</a> ‏וַיְהִ֨י לָהֶ֜ם הַגְּב֗וּל מֵעֲרוֹעֵ֡ר אֲשֶׁר֩ עַל־שְׂפַת־נַ֨חַל אַרְנ֜וֹן וְהָעִ֨יר אֲשֶׁ֧ר בְּתוֹךְ־הַנַּ֛חַל וְכָל־הַמִּישֹׁ֖ר עַל־מֵידְבָֽא׃ </span></p>
 <p align="RIGHT"><span lang="he">‎<a name="017">17</a> ‏חֶשְׁבּ֥וֹן וְכָל־עָרֶ֖יהָ אֲשֶׁ֣ר בַּמִּישֹׁ֑ר דִּיבוֹן֙ וּבָמ֣וֹת בַּ֔עַל וּבֵ֖ית בַּ֥עַל מְעֽוֹן׃ </span></p>
 <p align="RIGHT"><span lang="he">‎<a name="018">18</a> ‏וְיַ֥הְצָה וּקְדֵמֹ֖ת וּמֵפָֽעַת׃ </span></p>
 <p align="RIGHT"><span lang="he">‎<a name="019">19</a> ‏וְקִרְיָתַ֣יִם וְשִׂבְמָ֔ה<font color="red"><sup>3</sup></font> וְצֶ֥רֶת הַשַּׁ֖חַר בְּהַ֥ר הָעֵֽמֶק׃ </span></p>
 <p align="RIGHT"><span lang="he">‎<a name="020">20</a> ‏וּבֵ֥ית פְּע֛וֹר וְאַשְׁדּ֥וֹת הַפִּסְגָּ֖ה וּבֵ֥ית הַיְשִׁמֽוֹת׃ </span></p>
 <p align="RIGHT"><span lang="he">‎<a name="021">21</a> ‏וְכֹל֙ עָרֵ֣י הַמִּישֹׁ֔ר וְכָֽל־מַמְלְכ֗וּת סִיחוֹן֙ מֶ֣לֶךְ הָאֱמֹרִ֔י אֲשֶׁ֥ר מָלַ֖ךְ בְּחֶשְׁבּ֑וֹן אֲשֶׁר֩ הִכָּ֨ה מֹשֶׁ֜ה אֹת֣וֹ׀ וְאֶת־נְשִׂיאֵ֣י מִדְיָ֗ן אֶת־אֱוִ֤י וְאֶת־רֶ֙קֶם֙ וְאֶת־צ֤וּר וְאֶת־חוּר֙ וְאֶת־רֶ֔בַע נְסִיכֵ֣י סִיח֔וֹן יֹשְׁבֵ֖י הָאָֽרֶץ׃ </span></p>
 <p align="RIGHT"><span lang="he">‎<a name="022">22</a> ‏וְאֶת־בִּלְעָ֥ם בֶּן־בְּע֖וֹר הַקּוֹסֵ֑ם הָרְג֧וּ בְנֵֽי־יִשְׂרָאֵ֛ל בַּחֶ֖רֶב אֶל־חַלְלֵיהֶֽם׃ </span></p>
 <p align="RIGHT"><span lang="he">‎<a name="023">23</a> ‏וַיְהִ֗י גְּבוּל֙ בְּנֵ֣י רְאוּבֵ֔ן הַיַּרְדֵּ֖ן וּגְב֑וּל זֹ֣את נַחֲלַ֤ת בְּנֵֽי־רְאוּבֵן֙ לְמִשְׁפְּחֹתָ֔ם הֶעָרִ֖ים וְחַצְרֵיהֶֽן׃ פ</span></p>
 <p align="RIGHT"><span lang="he">‎<a name="024">24</a> ‏וַיִּתֵּ֤ן מֹשֶׁה֙ לְמַטֵּה־גָ֔ד לִבְנֵי־גָ֖ד לְמִשְׁפְּחֹתָֽם׃ </span></p>
 <p align="RIGHT"><span lang="he">‎<a name="025">25</a> ‏וַיְהִ֤י לָהֶם֙ הַגְּב֔וּל יַעְזֵר֙ וְכָל־עָרֵ֣י הַגִּלְעָ֔ד וַחֲצִ֕י אֶ֖רֶץ בְּנֵ֣י עַמּ֑וֹן עַד־עֲרוֹעֵ֕ר אֲשֶׁ֖ר עַל־פְּנֵ֥י רַבָּֽה׃ </span></p>
 <p align="RIGHT"><span lang="he">‎<a name="026">26</a> ‏וּמֵחֶשְׁבּ֛וֹן עַד־רָמַ֥ת הַמִּצְפֶּ֖ה וּבְטֹנִ֑ים וּמִֽמַּחֲנַ֖יִם עַד־גְּב֥וּל לִדְבִֽר׃ </span></p>
 <p align="RIGHT"><span lang="he">‎<a name="027">27</a> ‏וּבָעֵ֡מֶק בֵּ֣ית הָרָם֩ וּבֵ֨ית נִמְרָ֜ה וְסֻכּ֣וֹת וְצָפ֗וֹן יֶ֚תֶר מַמְלְכ֗וּת סִיחוֹן֙ מֶ֣לֶךְ חֶשְׁבּ֔וֹן הַיַּרְדֵּ֖ן וּגְבֻ֑ל עַד־קְצֵה֙ יָם־כִּנֶּ֔רֶת עֵ֥בֶר הַיַּרְדֵּ֖ן מִזְרָֽחָה׃ </span></p>
 <p align="RIGHT"><span lang="he">‎<a name="028">28</a> ‏זֹ֛את נַחֲלַ֥ת בְּנֵי־גָ֖ד לְמִשְׁפְּחֹתָ֑ם הֶעָרִ֖ים וְחַצְרֵיהֶֽם׃ </span></p>
 <p align="RIGHT"><span lang="he">‎<a name="029">29</a> ‏וַיִּתֵּ֣ן מֹשֶׁ֔ה לַחֲצִ֖י שֵׁ֣בֶט מְנַשֶּׁ֑ה וַיְהִ֗י לַחֲצִ֛י מַטֵּ֥ה בְנֵֽי־מְנַשֶּׁ֖ה לְמִשְׁפְּחוֹתָֽם׃ </span></p>
 <p align="RIGHT"><span lang="he">‎<a name="030">30</a> ‏וַיְהִ֣י גְבוּלָ֗ם מִמַּחֲנַ֨יִם כָּֽל־הַבָּשָׁ֜ן כָּֽל־מַמְלְכ֣וּת׀ ע֣וֹג מֶֽלֶךְ־הַבָּשָׁ֗ן וְכָל־חַוֹּ֥ת יָאִ֛יר אֲשֶׁ֥ר בַּבָּשָׁ֖ן שִׁשִּׁ֥ים עִֽיר׃ </span></p>
 <p align="RIGHT"><span lang="he">‎<a name="031">31</a> ‏וַחֲצִ֤י הַגִּלְעָד֙ וְעַשְׁתָּר֣וֹת וְאֶדְרֶ֔עִי עָרֵ֛י מַמְלְכ֥וּת ע֖וֹג בַּבָּשָׁ֑ן לִבְנֵ֤י מָכִיר֙ בֶּן־מְנַשֶּׁ֔ה לַחֲצִ֥י בְנֵֽי־מָכִ֖יר לְמִשְׁפְּחוֹתָֽם׃ </span></p>
 <p align="RIGHT"><span lang="he">‎<a name="032">32</a> ‏אֵ֕לֶּה אֲשֶׁר־נִחַ֥ל מֹשֶׁ֖ה בְּעַֽרְב֣וֹת מוֹאָ֑ב מֵעֵ֛בֶר לְיַרְדֵּ֥ן יְרִיח֖וֹ מִזְרָֽחָה׃ ס</span></p>
 <p align="RIGHT"><span lang="he">‎<a name="033">33</a> ‏וּלְשֵׁ֙בֶט֙ הַלֵּוִ֔י לֹֽא־נָתַ֥ן מֹשֶׁ֖ה נַחֲלָ֑ה יְהוָ֞ה אֱלֹהֵ֤י יִשְׂרָאֵל֙ ה֣וּא נַחֲלָתָ֔ם כַּאֲשֶׁ֖ר דִּבֶּ֥ר לָהֶֽם׃ </span></p>
 </td>
 <td width="50%">
 <p>1 wîhwōšu‘a zāqēn bā’ bayyāmîm wayyō’mer yəhwâ ’ēlāyw ’atâ zāqanətâ bā’ṯā ḇayyāmîm wəhā’āreṣ nišə’ărâ harəbēh-mə’ōḏ lərišətāh: </p>
 <p>2 zō’ṯ hā’āreṣ hannišə’āreṯ kāl-gəlîlwōṯ hapəlišətîm wəḵāl-hagəšûrî: </p>
 <p>3 min-haššîḥwōr ’ăšer| ‘al-pənê miṣərayim wə‘aḏ gəḇûl ‘eqərwōn ṣāfwōnâ lakən<sup>a</sup>‘ănî tēḥāšēḇ ḥămēšeṯ| sarənê fəlišətîm hā‘azzāṯî wəhā’ašədwōḏî hā’ešəqəlwōnî hagitî wəhā‘eqərwōnî wəhā‘aûîm: </p>
 <p>4 mitêmān kāl-’ereṣ hakən<sup>a</sup>‘ănî ûmə‘ārâ ’ăšer laṣṣîḏōnîm ‘aḏ-’ăfēqâ ‘aḏ gəḇûl hā’ĕmōrî: </p>
 <p>5 wəhā’āreṣ hagiḇəlî wəḵāl-halləḇānwōn mizər<sup>a</sup>ḥ haššemeš mib<sup>a</sup>‘al gāḏ t<sup>a</sup>ḥaṯ har-ḥerəmwōn ‘aḏ ləḇwō’ ḥămāṯ: </p>
 <p>6 kāl-yōšəḇê hâār min-halləḇānwōn ‘aḏ-miśərəfōṯ mayim kāl-ṣîḏōnîm ’ānōḵî ’wōrîšēm mipənê bənê yiśərā’ēl raq hapilehā ləyiśərā’ēl bən<sup>a</sup>ḥălâ ka’ăšer ṣiûîṯîḵā: </p>
 <p>7 wə‘atâ ḥallēq ’eṯ-hā’āreṣ hazzō’ṯ bən<sup>a</sup>ḥălâ ləṯišə‘aṯ haššəḇāṭîm w<sup>a</sup>ḥăṣî haššēḇeṭ hamənaššeh: </p>
 <p>8 ‘immwō hār’ûḇēnî wəhagāḏî lāqəḥû n<sup>a</sup>ḥălāṯām ’ăšer nāṯan lâem mōšeh bə‘ēḇer hayyarədēn mizərāḥâ ka’ăšer nāṯan lâem mōšeh ‘eḇeḏ yəhwâ: </p>
 <p>9 mē‘ărwō‘ēr ’ăšer ‘al-śəfaṯ-n<sup>a</sup>ḥal ’arənwōn wəhā‘îr ’ăšer bəṯwōḵə-hann<sup>a</sup>ḥal wəḵāl-hammîšōr mêḏəḇā’ ‘aḏ-dîḇwōn: </p>
 <p>10 wəḵōl ‘ārê sîḥwōn meleḵə hā’ĕmōrî ’ăšer mālaḵə bəḥešəbwōn ‘aḏ-gəḇûl bənê ‘ammwōn: </p>
 <p>11 wəhagilə‘āḏ ûḡəḇûl hagəšûrî wəhamm<sup>a</sup>‘ăḵāṯî wəḵōl har ḥerəmwōn wəḵāl-habāšān ‘aḏ-saləḵâ: </p>
 <p>12 kāl-mamələḵûṯ ‘wōḡ babāšān ’ăšer-mālaḵə bə‘ašətārwōṯ ûḇə’eḏəre‘î hû’ nišə’ar mîyeṯer hārəfā’îm wayyakēm mōšeh wayyōrišēm: </p>
 <p>13 wəlō’ hwōrîšû bənê yiśərā’ēl ’eṯ-hagəšûrî wə’eṯ-hamm<sup>a</sup>‘ăḵāṯî wayyēšeḇ gəšûr ûm<sup>a</sup>‘ăḵāṯ bəqereḇ yiśərā’ēl ‘aḏ hayywōm hazzeh: </p>
 <p>14 raq ləšēḇeṭ hallēwî lō’ nāṯan n<sup>a</sup>ḥălâ ’iššê yəhwâ ’ĕlōhê yiśərā’ēl hû’ n<sup>a</sup>ḥălāṯwō ka’ăšer diber-lwō: s</p>
 <p>15 wayyitēn mōšeh ləmaṭṭēh ḇənê-rə’ûḇēn ləmišəpəḥōṯām: </p>
 <p>16 wayəhî lâem hagəḇûl mē‘ărwō‘ēr ’ăšer ‘al-śəfaṯ-n<sup>a</sup>ḥal ’arənwōn wəhā‘îr ’ăšer bəṯwōḵə-hann<sup>a</sup>ḥal wəḵāl-hammîšōr ‘al-mêḏəḇā’: </p>
 <p>17 ḥešəbwōn wəḵāl-‘āreyhā ’ăšer bammîšōr dîḇwōn ûḇāmwōṯ b<sup>a</sup>‘al ûḇêṯ b<sup>a</sup>‘al mə‘wōn: </p>
 <p>18 wəyahəṣâ ûqəḏēmōṯ ûmēfā‘aṯ: </p>
 <p>19 wəqirəyāṯayim wəśiḇəmâ<font color="red"><sup>3</sup></font> wəṣereṯ hašš<sup>a</sup>ḥar bəhar hā‘ēmeq: </p>
 <p>20 ûḇêṯ pə‘wōr wə’ašədwōṯ hapisəgâ ûḇêṯ hayəšimwōṯ: </p>
 <p>21 wəḵōl ‘ārê hammîšōr wəḵāl-mamələḵûṯ sîḥwōn meleḵə hā’ĕmōrî ’ăšer mālaḵə bəḥešəbwōn ’ăšer hikâ mōšeh ’ōṯwō| wə’eṯ-nəśî’ê miḏəyān ’eṯ-’ĕwî wə’eṯ-reqem wə’eṯ-ṣûr wə’eṯ-ḥûr wə’eṯ-reḇ<sup>a</sup>‘ nəsîḵê sîḥwōn yōšəḇê hā’āreṣ: </p>
 <p>22 wə’eṯ-bilə‘ām ben-bə‘wōr haqqwōsēm hārəḡû ḇənê-yiśərā’ēl b<sup>a</sup>ḥereḇ ’el-ḥaləlêhem: </p>
 <p>23 wayəhî gəḇûl bənê rə’ûḇēn hayyarədēn ûḡəḇûl zō’ṯ n<sup>a</sup>ḥălaṯ bənê-rə’ûḇēn ləmišəpəḥōṯām he‘ārîm wəḥaṣərêhen: f</p>
 <p>24 wayyitēn mōšeh ləmaṭṭēh-ḡāḏ liḇənê-ḡāḏ ləmišəpəḥōṯām: </p>
 <p>25 wayəhî lâem hagəḇûl y<sup>a</sup>‘əzēr wəḵāl-‘ārê hagilə‘āḏ w<sup>a</sup>ḥăṣî ’ereṣ bənê ‘ammwōn ‘aḏ-‘ărwō‘ēr ’ăšer ‘al-pənê rabâ: </p>
 <p>26 ûmēḥešəbwōn ‘aḏ-rāmaṯ hammiṣəpeh ûḇəṭōnîm ûmimm<sup>a</sup>ḥănayim ‘aḏ-gəḇûl liḏəḇir: </p>
 <p>27 ûḇā‘ēmeq bêṯ hārām ûḇêṯ nimərâ wəsukwōṯ wəṣāfwōn yeṯer mamələḵûṯ sîḥwōn meleḵə ḥešəbwōn hayyarədēn ûḡəḇul ‘aḏ-qəṣēh yām-kinnereṯ ‘ēḇer hayyarədēn mizərāḥâ: </p>
 <p>28 zō’ṯ n<sup>a</sup>ḥălaṯ bənê-ḡāḏ ləmišəpəḥōṯām he‘ārîm wəḥaṣərêhem: </p>
 <p>29 wayyitēn mōšeh l<sup>a</sup>ḥăṣî šēḇeṭ mənaššeh wayəhî l<sup>a</sup>ḥăṣî maṭṭēh ḇənê-mənaššeh ləmišəpəḥwōṯām: </p>
 <p>30 wayəhî ḡəḇûlām mimm<sup>a</sup>ḥănayim kāl-habāšān kāl-mamələḵûṯ| ‘wōḡ meleḵə-habāšān wəḵāl-ḥaûōṯ yā’îr ’ăšer babāšān šiššîm ‘îr: </p>
 <p>31 w<sup>a</sup>ḥăṣî hagilə‘āḏ wə‘ašətārwōṯ wə’eḏəre‘î ‘ārê mamələḵûṯ ‘wōḡ babāšān liḇənê māḵîr ben-mənaššeh l<sup>a</sup>ḥăṣî ḇənê-māḵîr ləmišəpəḥwōṯām: </p>
 <p>32 ’ēlleh ’ăšer-niḥal mōšeh bə‘arəḇwōṯ mwō’āḇ mē‘ēḇer ləyarədēn yərîḥwō mizərāḥâ: s</p>
 <p>33 ûləšēḇeṭ hallēwî lō’-nāṯan mōšeh n<sup>a</sup>ḥălâ yəhwâ ’ĕlōhê yiśərā’ēl hû’ n<sup>a</sup>ḥălāṯām ka’ăšer diber lâem: </p>
 </td>
 </tr></table>
 <p></p><hr>
 <center>
 <a href="jos014.htm">Next: Joshua (Yehoshua) Chapter 14</a></center>
 </body>