<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/isa064.htm">Polyglot</a> 
 <a href="../kjv/isa064.htm">KJV</a> 
 <a href="../sep/isa064.htm">Sep</a> 
 <a href="../vul/isa064.htm">Vul</a> 
 
 <br>
 <br><a href="isa.htm">Isaiah (Yisheyah) Index</a><br>
  
 <a href="isa063.htm">Previous</a> 
 <a href="isa065.htm">Next</a> 
 </center>
 <hr>
 
 <h3 align="CENTER">Tanach (Hebrew): Isaiah (Yisheyah) Chapter 64</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏כִּקְדֹ֧חַ אֵ֣שׁ הֲמָסִ֗ים מַ֚יִם תִּבְעֶה־אֵ֔שׁ לְהוֹדִ֥יעַ שִׁמְךָ֖ לְצָרֶ֑יךָ מִפָּנֶ֖יךָ גּוֹיִ֥ם יִרְגָּֽזוּ׃ </span></p>
 <p align="RIGHT"><span lang="he">‎<a name="002">2</a> ‏בַּעֲשׂוֹתְךָ֥ נוֹרָא֖וֹת לֹ֣א נְקַוֶּ֑ה יָרַ֕דְתָּ מִפָּנֶ֖יךָ הָרִ֥ים נָזֹֽלּוּ׃ </span></p>
 <p align="RIGHT"><span lang="he">‎<a name="003">3</a> ‏וּמֵעוֹלָ֥ם לֹא־שָׁמְע֖וּ לֹ֣א הֶאֱזִ֑ינוּ עַ֣יִן לֹֽא־רָאָ֗תָה אֱלֹהִים֙ זוּלָ֣תְךָ֔ יַעֲשֶׂ֖ה לִמְחַכֵּה־לֽוֹ׃ </span></p>
 <p align="RIGHT"><span lang="he">‎<a name="004">4</a> ‏פָּגַ֤עְתָּ אֶת־שָׂשׂ֙ וְעֹ֣שֵׂה צֶ֔דֶק בִּדְרָכֶ֖יךָ יִזְכְּר֑וּךָ הֵן־אַתָּ֤ה קָצַ֙פְתָּ֙ וַֽנֶּחֱטָ֔א בָּהֶ֥ם עוֹלָ֖ם וְנִוָּשֵֽׁעַ׃ </span></p>
 <p align="RIGHT"><span lang="he">‎<a name="005">5</a> ‏וַנְּהִ֤י כַטָּמֵא֙ כֻּלָּ֔נוּ וּכְבֶ֥גֶד עִדִּ֖ים כָּל־צִדְקֹתֵ֑ינוּ וַנָּ֤בֶל כֶּֽעָלֶה֙ כֻּלָּ֔נוּ וַעֲוֹנֵ֖נוּ כָּר֥וּחַ יִשָּׂאֻֽנוּ׃ </span></p>
 <p align="RIGHT"><span lang="he">‎<a name="006">6</a> ‏וְאֵין־קוֹרֵ֣א בְשִׁמְךָ֔ מִתְעוֹרֵ֖ר לְהַחֲזִ֣יק בָּ֑ךְ כִּֽי־הִסְתַּ֤רְתָּ פָנֶ֙יךָ֙ מִמֶּ֔נּוּ וַתְּמוּגֵ֖נוּ בְּיַד־עֲוֹנֵֽנוּ׃ </span></p>
 <p align="RIGHT"><span lang="he">‎<a name="007">7</a> ‏וְעַתָּ֥ה יְהוָ֖ה אָבִ֣ינוּ אָ֑תָּה אֲנַ֤חְנוּ הַחֹ֙מֶר֙ וְאַתָּ֣ה יֹצְרֵ֔נוּ וּמַעֲשֵׂ֥ה יָדְךָ֖ כֻּלָּֽנוּ׃ </span></p>
 <p align="RIGHT"><span lang="he">‎<a name="008">8</a> ‏אַל־תִּקְצֹ֤ף יְהוָה֙ עַד־מְאֹ֔ד וְאַל־לָעַ֖ד תִּזְכֹּ֣ר עָוֹ֑ן הֵ֥ן הַבֶּט־נָ֖א עַמְּךָ֥ כֻלָּֽנוּ׃ </span></p>
 <p align="RIGHT"><span lang="he">‎<a name="009">9</a> ‏עָרֵ֥י קָדְשְׁךָ֖ הָי֣וּ מִדְבָּ֑ר צִיּוֹן֙ מִדְבָּ֣ר הָיָ֔תָה יְרוּשָׁלִַ֖ם שְׁמָמָֽה׃ </span></p>
 <p align="RIGHT"><span lang="he">‎<a name="010">10</a> ‏בֵּ֧ית קָדְשֵׁ֣נוּ וְתִפְאַרְתֵּ֗נוּ אֲשֶׁ֤ר הִֽלְל֙וּךָ֙ אֲבֹתֵ֔ינוּ הָיָ֖ה לִשְׂרֵ֣פַת אֵ֑שׁ וְכָל־מַחֲמַדֵּ֖ינוּ הָיָ֥ה לְחָרְבָּֽה׃ </span></p>
 <p align="RIGHT"><span lang="he">‎<a name="011">11</a> ‏הַעַל־אֵ֥לֶּה תִתְאַפַּ֖ק יְהוָ֑ה תֶּחֱשֶׁ֥ה וּתְעַנֵּ֖נוּ עַד־מְאֹֽד׃ ס</span></p>
 </td>
 <td width="50%">
 <p>1 kiqəḏōḥa ’ēš hămāsîm mayim tiḇə‘eh-’ēš ləhwōḏî‘a šiməḵā ləṣāreyḵā mipāneyḵā gwōyim yirəgāzû: </p>
 <p>2 b<sup>a</sup>‘ăśwōṯəḵā nwōrā’wōṯ lō’ nəqaûeh yāraḏətā mipāneyḵā hārîm nāzōllû: </p>
 <p>3 ûmē‘wōlām lō’-šāmə‘û lō’ he’ĕzînû ‘ayin lō’-rā’āṯâ ’ĕlōhîm zûlāṯəḵā y<sup>a</sup>‘ăśeh liməḥakēh-lwō: </p>
 <p>4 pāḡ<sup>a</sup>‘ətā ’eṯ-śāś wə‘ōśēh ṣeḏeq biḏərāḵeyḵā yizəkərûḵā hēn-’atâ qāṣafətā wanneḥĕṭā’ bâem ‘wōlām wəniûāšē‘a: </p>
 <p>5 wannəhî ḵaṭṭāmē’ kullānû ûḵəḇeḡeḏ ‘idîm kāl-ṣiḏəqōṯênû wannāḇel ke‘āleh kullānû w<sup>a</sup>‘ăwōnēnû kārûḥa yiśśā’unû: </p>
 <p>6 wə’ên-qwōrē’ ḇəšiməḵā miṯə‘wōrēr ləh<sup>a</sup>ḥăzîq bāḵə kî-hisətarətā fāneyḵā mimmennû watəmûḡēnû bəyaḏ-‘ăwōnēnû: </p>
 <p>7 wə‘atâ yəhwâ ’āḇînû ’ātâ ’ăn<sup>a</sup>ḥənû h<sup>a</sup>ḥōmer wə’atâ yōṣərēnû ûm<sup>a</sup>‘ăśēh yāḏəḵā kullānû: </p>
 <p>8 ’al-tiqəṣōf yəhwâ ‘aḏ-mə’ōḏ wə’al-lā‘aḏ tizəkōr ‘āwōn hēn habeṭ-nā’ ‘amməḵā ḵullānû: </p>
 <p>9 ‘ārê qāḏəšəḵā hāyû miḏəbār ṣîywōn miḏəbār hāyāṯâ yərûšālaim šəmāmâ: </p>
 <p>10 bêṯ qāḏəšēnû wəṯifə’arətēnû ’ăšer hiləlûḵā ’ăḇōṯênû hāyâ liśərēfaṯ ’ēš wəḵāl-m<sup>a</sup>ḥămadênû hāyâ ləḥārəbâ: </p>
 <p>11 h<sup>a</sup>‘al-’ēlleh ṯiṯə’apaq yəhwâ teḥĕšeh ûṯə‘annēnû ‘aḏ-mə’ōḏ: s</p>
 </td>
 </tr></table>
 <p></p><hr>
 <center>
 <a href="isa065.htm">Next: Isaiah (Yisheyah) Chapter 65</a></center>
 </body>