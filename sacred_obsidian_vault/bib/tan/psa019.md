<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa019.htm">Polyglot</a> 
 <a href="../kjv/psa019.htm">KJV</a> 
 <a href="../sep/psa019.htm">Sep</a> 
 <a href="../vul/psa019.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa018.htm">Previous</a> 
 <a href="psa020.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 19</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏לַמְנַצֵּ֗חַ מִזְמ֥וֹר לְדָוִֽד׃ </span></p>
 <p align="RIGHT"><span lang="he">‎<a name="002">2</a> ‏הַשָּׁמַ֗יִם מְֽסַפְּרִ֥ים כְּבֽוֹד־אֵ֑ל וּֽמַעֲשֵׂ֥ה יָ֝דָ֗יו מַגִּ֥יד הָרָקִֽיעַ׃ </span></p>
 <p align="RIGHT"><span lang="he">‎<a name="003">3</a> ‏י֣וֹם לְ֭יוֹם יַבִּ֣יעַֽ אֹ֑מֶר וְלַ֥יְלָה לְּ֝לַ֗יְלָה יְחַוֶּה־דָּֽעַת׃ </span></p>
 <p align="RIGHT"><span lang="he">‎<a name="004">4</a> ‏אֵֽין־אֹ֭מֶר וְאֵ֣ין דְּבָרִ֑ים בְּ֝לִ֗י נִשְׁמָ֥ע קוֹלָֽם׃ </span></p>
 <p align="RIGHT"><span lang="he">‎<a name="005">5</a> ‏בְּכָל־הָאָ֨רֶץ׀ יָ֘צָ֤א קַוָּ֗ם וּבִקְצֵ֣ה תֵ֭בֵל מִלֵּיהֶ֑ם לַ֝שֶּׁ֗מֶשׁ שָֽׂם־אֹ֥הֶל בָּהֶֽם׃ </span></p>
 <p align="RIGHT"><span lang="he">‎<a name="006">6</a> ‏וְה֗וּא כְּ֭חָתָן יֹצֵ֣א מֵחֻפָּת֑וֹ יָשִׂ֥ישׂ כְּ֝גִבּ֗וֹר לָר֥וּץ אֹֽרַח׃ </span></p>
 <p align="RIGHT"><span lang="he">‎<a name="007">7</a> ‏מִקְצֵ֤ה הַשָּׁמַ֨יִם׀ מֽוֹצָא֗וֹ וּתְקוּפָת֥וֹ עַל־קְצוֹתָ֑ם וְאֵ֥ין נִ֝סְתָּ֗ר מֵֽחַמָּתוֹ׃<font color="red"><sup>1</sup></font> </span></p>
 <p align="RIGHT"><span lang="he">‎<a name="008">8</a> ‏תּ֘וֹרַ֤ת יְהוָ֣ה תְּ֭מִימָה מְשִׁ֣יבַת נָ֑פֶשׁ עֵד֥וּת יְהוָ֥ה נֶ֝אֱמָנָ֗ה מַחְכִּ֥ימַת פֶּֽתִי׃ </span></p>
 <p align="RIGHT"><span lang="he">‎<a name="009">9</a> ‏פִּקּ֘וּדֵ֤י יְהוָ֣ה יְ֭שָׁרִים מְשַׂמְּחֵי־לֵ֑ב מִצְוַ֥ת יְהוָ֥ה בָּ֝רָ֗ה מְאִירַ֥ת עֵינָֽיִם׃ </span></p>
 <p align="RIGHT"><span lang="he">‎<a name="010">10</a> ‏יִרְאַ֤ת יְהוָ֨ה׀ טְהוֹרָה֮ עוֹמֶ֪דֶת לָ֫עַ֥ד מִֽשְׁפְּטֵי־יְהוָ֥ה אֱמֶ֑ת צָֽדְק֥וּ יַחְדָּֽו׃ </span></p>
 <p align="RIGHT"><span lang="he">‎<a name="011">11</a> ‏הַֽנֶּחֱמָדִ֗ים מִ֭זָּהָב וּמִפַּ֣ז רָ֑ב וּמְתוּקִ֥ים מִ֝דְּבַ֗שׁ וְנֹ֣פֶת צוּפִֽים׃ </span></p>
 <p align="RIGHT"><span lang="he">‎<a name="012">12</a> ‏גַּֽם־עַ֭בְדְּךָ נִזְהָ֣ר בָּהֶ֑ם בְּ֝שָׁמְרָ֗ם עֵ֣קֶב רָֽב׃ </span></p>
 <p align="RIGHT"><span lang="he">‎<a name="013">13</a> ‏שְׁגִיא֥וֹת מִֽי־יָבִ֑ין מִֽנִּסְתָּר֥וֹת נַקֵּֽנִי׃ </span></p>
 <p align="RIGHT"><span lang="he">‎<a name="014">14</a> ‏גַּ֤ם מִזֵּדִ֨ים׀ חֲשֹׂ֬ךְ עַבְדֶּ֗ךָ אַֽל־יִמְשְׁלוּ־בִ֣י אָ֣ז אֵיתָ֑ם וְ֝נִקֵּ֗יתִי מִפֶּ֥שַֽׁע רָֽב׃ </span></p>
 <p align="RIGHT"><span lang="he">‎<a name="015">15</a> ‏יִֽהְי֥וּ לְרָצ֨וֹן׀ אִמְרֵי־פִ֡י וְהֶגְי֣וֹן לִבִּ֣י לְפָנֶ֑יךָ יְ֝הוָ֗ה צוּרִ֥י וְגֹאֲלִֽי׃ </span></p>
 </td>
 <td width="50%">
 <p>1 lamənaṣṣēḥa mizəmwōr ləḏāwiḏ: </p>
 <p>2 haššāmayim məsapərîm kəḇwōḏ-’ēl ûm<sup>a</sup>‘ăśēh yāḏāyw magîḏ hārāqî‘a: </p>
 <p>3 ywōm ləywōm yabî‘a ’ōmer wəlayəlâ lləlayəlâ yəḥaûeh-dā‘aṯ: </p>
 <p>4 ’ên-’ōmer wə’ên dəḇārîm bəlî nišəmā‘ qwōlām: </p>
 <p>5 bəḵāl-hā’āreṣ| yāṣā’ qaûām ûḇiqəṣēh ṯēḇēl millêhem laššemeš śām-’ōhel bâem: </p>
 <p>6 wəhû’ kəḥāṯān yōṣē’ mēḥupāṯwō yāśîś kəḡibwōr lārûṣ ’ōr<sup>a</sup>ḥ: </p>
 <p>7 miqəṣēh haššāmayim| mwōṣā’wō ûṯəqûfāṯwō ‘al-qəṣwōṯām wə’ên nisətār mēḥammāṯwō:<font color="red"><sup>1</sup></font> </p>
 <p>8 twōraṯ yəhwâ təmîmâ məšîḇaṯ nāfeš ‘ēḏûṯ yəhwâ ne’ĕmānâ m<sup>a</sup>ḥəkîmaṯ peṯî: </p>
 <p>9 piqqûḏê yəhwâ yəšārîm məśamməḥê-lēḇ miṣəwaṯ yəhwâ bārâ mə’îraṯ ‘ênāyim: </p>
 <p>10 yirə’aṯ yəhwâ| ṭəhwōrâ ‘wōmeḏeṯ lā‘aḏ mišəpəṭê-yəhwâ ’ĕmeṯ ṣāḏəqû y<sup>a</sup>ḥədāw: </p>
 <p>11 hanneḥĕmāḏîm mizzâāḇ ûmipaz rāḇ ûməṯûqîm midəḇaš wənōfeṯ ṣûfîm: </p>
 <p>12 gam-‘aḇədəḵā nizəhār bâem bəšāmərām ‘ēqeḇ rāḇ: </p>
 <p>13 šəḡî’wōṯ mî-yāḇîn minnisətārwōṯ naqqēnî: </p>
 <p>14 gam mizzēḏîm| ḥăśōḵə ‘aḇədeḵā ’al-yiməšəlû-ḇî ’āz ’êṯām wəniqqêṯî mipeš<sup>a</sup>‘ rāḇ: </p>
 <p>15 yihəyû lərāṣwōn| ’imərê-fî wəheḡəywōn libî ləfāneyḵā yəhwâ ṣûrî wəḡō’ălî: </p>
 </td>
 </tr></table>
 <p></p><hr>
 <center>
 <a href="psa020.htm">Next: Psalms (Tehilim) Chapter 20</a></center>
 </body>