<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa147.htm">Polyglot</a> 
 <a href="../kjv/psa147.htm">KJV</a> 
 <a href="../sep/psa147.htm">Sep</a> 
 <a href="../vul/psa147.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa146.htm">Previous</a> 
 <a href="psa148.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 147</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏הַ֥לְלוּ יָ֨הּ׀ כִּי־ט֖וֹב זַמְּרָ֣ה אֱלֹהֵ֑ינוּ כִּֽי־נָ֝עִים נָאוָ֥ה תְהִלָּֽה׃ </span></p>
 <p align="RIGHT"><span lang="he">‎<a name="002">2</a> ‏בּוֹנֵ֣ה יְרוּשָׁלִַ֣ם יְהוָ֑ה נִדְחֵ֖י יִשְׂרָאֵ֣ל יְכַנֵּֽס׃ </span></p>
 <p align="RIGHT"><span lang="he">‎<a name="003">3</a> ‏הָ֭רֹפֵא לִשְׁב֣וּרֵי לֵ֑ב וּ֝מְחַבֵּ֗שׁ לְעַצְּבוֹתָֽם׃ </span></p>
 <p align="RIGHT"><span lang="he">‎<a name="004">4</a> ‏מוֹנֶ֣ה מִ֭סְפָּר לַכּוֹכָבִ֑ים לְ֝כֻלָּ֗ם שֵׁמ֥וֹת יִקְרָֽא׃ </span></p>
 <p align="RIGHT"><span lang="he">‎<a name="005">5</a> ‏גָּד֣וֹל אֲדוֹנֵ֣ינוּ וְרַב־כֹּ֑חַ לִ֝תְבוּנָת֗וֹ אֵ֣ין מִסְפָּֽר׃ </span></p>
 <p align="RIGHT"><span lang="he">‎<a name="006">6</a> ‏מְעוֹדֵ֣ד עֲנָוִ֣ים יְהוָ֑ה מַשְׁפִּ֖יל רְשָׁעִ֣ים עֲדֵי־אָֽרֶץ׃ </span></p>
 <p align="RIGHT"><span lang="he">‎<a name="007">7</a> ‏עֱנ֣וּ לַיהוָ֣ה בְּתוֹדָ֑ה זַמְּר֖וּ לֵאלֹהֵ֣ינוּ בְכִנּֽוֹר׃ </span></p>
 <p align="RIGHT"><span lang="he">‎<a name="008">8</a> ‏הַֽמְכַסֶּ֬ה שָׁמַ֨יִם׀ בְּעָבִ֗ים הַמֵּכִ֣ין לָאָ֣רֶץ מָטָ֑ר הַמַּצְמִ֖יחַ הָרִ֣ים חָצִֽיר׃ </span></p>
 <p align="RIGHT"><span lang="he">‎<a name="009">9</a> ‏נוֹתֵ֣ן לִבְהֵמָ֣ה לַחְמָ֑הּ לִבְנֵ֥י עֹ֝רֵ֗ב אֲשֶׁ֣ר יִקְרָֽאוּ׃ </span></p>
 <p align="RIGHT"><span lang="he">‎<a name="010">10</a> ‏לֹ֤א בִגְבוּרַ֣ת הַסּ֣וּס יֶחְפָּ֑ץ לֹֽא־בְשׁוֹקֵ֖י הָאִ֣ישׁ יִרְצֶֽה׃ </span></p>
 <p align="RIGHT"><span lang="he">‎<a name="011">11</a> ‏רוֹצֶ֣ה יְ֭הוָה אֶת־יְרֵאָ֑יו אֶת־הַֽמְיַחֲלִ֥ים לְחַסְדּֽוֹ׃ </span></p>
 <p align="RIGHT"><span lang="he">‎<a name="012">12</a> ‏שַׁבְּחִ֣י יְ֭רוּשָׁלִַם אֶת־יְהוָ֑ה הַֽלְלִ֖י אֱלֹהַ֣יִךְ צִיּֽוֹן׃ </span></p>
 <p align="RIGHT"><span lang="he">‎<a name="013">13</a> ‏כִּֽי־חִ֭זַּק בְּרִיחֵ֣י שְׁעָרָ֑יִךְ בֵּרַ֖ךְ בָּנַ֣יִךְ בְּקִרְבֵּֽךְ׃ </span></p>
 <p align="RIGHT"><span lang="he">‎<a name="014">14</a> ‏הַשָּׂם־גְּבוּלֵ֥ךְ שָׁל֑וֹם חֵ֥לֶב חִ֝טִּ֗ים יַשְׂבִּיעֵֽךְ׃ </span></p>
 <p align="RIGHT"><span lang="he">‎<a name="015">15</a> ‏הַשֹּׁלֵ֣חַ אִמְרָת֣וֹ אָ֑רֶץ עַד־מְ֝הֵרָ֗ה יָר֥וּץ דְּבָרֽוֹ׃ </span></p>
 <p align="RIGHT"><span lang="he">‎<a name="016">16</a> ‏הַנֹּתֵ֣ן שֶׁ֣לֶג כַּצָּ֑מֶר כְּ֝פ֗וֹר כָּאֵ֥פֶר יְפַזֵּֽר׃ </span></p>
 <p align="RIGHT"><span lang="he">‎<a name="017">17</a> ‏מַשְׁלִ֣יךְ קַֽרְח֣וֹ כְפִתִּ֑ים לִפְנֵ֥י קָ֝רָת֗וֹ מִ֣י יַעֲמֹֽד׃ </span></p>
 <p align="RIGHT"><span lang="he">‎<a name="018">18</a> ‏יִשְׁלַ֣ח דְּבָר֣וֹ וְיַמְסֵ֑ם יַשֵּׁ֥ב ר֝וּח֗וֹ יִזְּלוּ־מָֽיִם׃ </span></p>
 <p align="RIGHT"><span lang="he">‎<a name="019">19</a> ‏מַגִּ֣יד <font color="brown">דברו</font> <font color="blue">דְּבָרָ֣יו</font> לְיַעֲקֹ֑ב חֻקָּ֥יו וּ֝מִשְׁפָּטָ֗יו לְיִשְׂרָאֵֽל׃ </span></p>
 <p align="RIGHT"><span lang="he">‎<a name="020">20</a> ‏לֹ֘א עָ֤שָׂה כֵ֨ן׀ לְכָל־גּ֗וֹי וּמִשְׁפָּטִ֥ים בַּל־יְדָע֗וּם הַֽלְלוּ־יָֽהּ׃ </span></p>
 </td>
 <td width="50%">
 <p>1 haləlû yāh| kî-ṭwōḇ zammərâ ’ĕlōhênû kî-nā‘îm nā’wâ ṯəhillâ: </p>
 <p>2 bwōnēh yərûšālaim yəhwâ niḏəḥê yiśərā’ēl yəḵannēs: </p>
 <p>3 hārōfē’ lišəḇûrê lēḇ ûməḥabēš lə‘aṣṣəḇwōṯām: </p>
 <p>4 mwōneh misəpār lakwōḵāḇîm ləḵullām šēmwōṯ yiqərā’: </p>
 <p>5 gāḏwōl ’ăḏwōnênû wəraḇ-kōḥa liṯəḇûnāṯwō ’ên misəpār: </p>
 <p>6 mə‘wōḏēḏ ‘ănāwîm yəhwâ mašəpîl rəšā‘îm ‘ăḏê-’āreṣ: </p>
 <p>7 ‘ĕnû layhwâ bəṯwōḏâ zammərû lē’lōhênû ḇəḵinnwōr: </p>
 <p>8 haməḵasseh šāmayim| bə‘āḇîm hammēḵîn lā’āreṣ māṭār hammaṣəmîḥa hārîm ḥāṣîr: </p>
 <p>9 nwōṯēn liḇəhēmâ l<sup>a</sup>ḥəmāh liḇənê ‘ōrēḇ ’ăšer yiqərā’û: </p>
 <p>10 lō’ ḇiḡəḇûraṯ hassûs yeḥəpāṣ lō’-ḇəšwōqê hā’îš yirəṣeh: </p>
 <p>11 rwōṣeh yəhwâ ’eṯ-yərē’āyw ’eṯ-haməy<sup>a</sup>ḥălîm ləḥasədwō: </p>
 <p>12 šabəḥî yərûšālaim ’eṯ-yəhwâ haləlî ’ĕlōhayiḵə ṣîywōn: </p>
 <p>13 kî-ḥizzaq bərîḥê šə‘ārāyiḵə bēraḵə bānayiḵə bəqirəbēḵə: </p>
 <p>14 haśśām-gəḇûlēḵə šālwōm ḥēleḇ ḥiṭṭîm yaśəbî‘ēḵə: </p>
 <p>15 haššōlēḥa ’imərāṯwō ’āreṣ ‘aḏ-məhērâ yārûṣ dəḇārwō: </p>
 <p>16 hannōṯēn šeleḡ kaṣṣāmer kəfwōr kā’ēfer yəfazzēr: </p>
 <p>17 mašəlîḵə qarəḥwō ḵəfitîm lifənê qārāṯwō mî y<sup>a</sup>‘ămōḏ: </p>
 <p>18 yišəl<sup>a</sup>ḥ dəḇārwō wəyaməsēm yaššēḇ rûḥwō yizzəlû-māyim: </p>
 <p>19 magîḏ <font color="brown">dəḇārwō</font> <font color="blue">dəḇārāyw</font> ləy<sup>a</sup>‘ăqōḇ ḥuqqāyw ûmišəpāṭāyw ləyiśərā’ēl: </p>
 <p>20 lō’ ‘āśâ ḵēn| ləḵāl-gwōy ûmišəpāṭîm bal-yəḏā‘ûm haləlû-yāh: </p>
 </td>
 </tr></table>
 <p></p><hr>
 <center>
 <a href="psa148.htm">Next: Psalms (Tehilim) Chapter 148</a></center>
 </body>