<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/eze035.htm">Polyglot</a> 
 <a href="../kjv/eze035.htm">KJV</a> 
 <a href="../sep/eze035.htm">Sep</a> 
 <a href="../vul/eze035.htm">Vul</a> 
 
 <br>
 <br><a href="eze.htm">Ezekiel (Yechezqel) Index</a><br>
  
 <a href="eze034.htm">Previous</a> 
 <a href="eze036.htm">Next</a> 
 </center>
 <hr>
 
 <h3 align="CENTER">Tanach (Hebrew): Ezekiel (Yechezqel) Chapter 35</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְהִ֥י דְבַר־יְהוָ֖ה אֵלַ֥י לֵאמֹֽר׃ </span></p>
 <p align="RIGHT"><span lang="he">‎<a name="002">2</a> ‏בֶּן־אָדָ֕ם שִׂ֥ים פָּנֶ֖יךָ עַל־הַ֣ר שֵׂעִ֑יר וְהִנָּבֵ֖א עָלָֽיו׃ </span></p>
 <p align="RIGHT"><span lang="he">‎<a name="003">3</a> ‏וְאָמַ֣רְתָּ לּ֗וֹ כֹּ֤ה אָמַר֙ אֲדֹנָ֣י יְהוִ֔ה הִנְנִ֥י אֵלֶ֖יךָ הַר־שֵׂעִ֑יר וְנָטִ֤יתִי יָדִי֙ עָלֶ֔יךָ וּנְתַתִּ֖יךָ שְׁמָמָ֥ה וּמְשַׁמָּֽה׃ </span></p>
 <p align="RIGHT"><span lang="he">‎<a name="004">4</a> ‏עָרֶ֙יךָ֙ חָרְבָּ֣ה אָשִׂ֔ים וְאַתָּ֖ה שְׁמָמָ֣ה תִֽהְיֶ֑ה וְיָדַעְתָּ֖ כִּֽי־אֲנִ֥י יְהוָֽה׃ </span></p>
 <p align="RIGHT"><span lang="he">‎<a name="005">5</a> ‏יַ֗עַן הֱי֤וֹת לְךָ֙ אֵיבַ֣ת עוֹלָ֔ם וַתַּגֵּ֥ר אֶת־בְּנֵֽי־יִשְׂרָאֵ֖ל עַל־יְדֵי־חָ֑רֶב בְּעֵ֣ת אֵידָ֔ם בְּעֵ֖ת עֲוֹ֥ן קֵֽץ׃ </span></p>
 <p align="RIGHT"><span lang="he">‎<a name="006">6</a> ‏לָכֵ֣ן חַי־אָ֗נִי נְאֻם֙ אֲדֹנָ֣י יְהוִ֔ה כִּֽי־לְדָ֥ם אֶעֶשְׂךָ֖ וְדָ֣ם יִרְדֲּפֶ֑ךָ אִם־לֹ֥א דָ֛ם שָׂנֵ֖אתָ וְדָ֥ם יִרְדֲּפֶֽךָ׃ </span></p>
 <p align="RIGHT"><span lang="he">‎<a name="007">7</a> ‏וְנָֽתַתִּי֙ אֶת־הַ֣ר שֵׂעִ֔יר לְשִֽׁמְמָ֖ה וּשְׁמָמָ֑ה וְהִכְרַתִּ֥י מִמֶּ֖נּוּ עֹבֵ֥ר וָשָֽׁב׃ </span></p>
 <p align="RIGHT"><span lang="he">‎<a name="008">8</a> ‏וּמִלֵּאתִ֥י אֶת־הָרָ֖יו חֲלָלָ֑יו גִּבְעוֹתֶ֤יךָ וְגֵאוֹתֶ֙יךָ֙ וְכָל־אֲפִיקֶ֔יךָ חַלְלֵי־חֶ֖רֶב יִפְּל֥וּ בָהֶֽם׃ </span></p>
 <p align="RIGHT"><span lang="he">‎<a name="009">9</a> ‏שִֽׁמְמ֤וֹת עוֹלָם֙ אֶתֶּנְךָ֔ וְעָרֶ֖יךָ לֹ֣א <font color="brown">תישבנה</font> <font color="blue">תָשֹׁ֑בְנָה</font> וִֽידַעְתֶּ֖ם כִּֽי־אֲנִ֥י יְהוָֽה׃ </span></p>
 <p align="RIGHT"><span lang="he">‎<a name="010">10</a> ‏יַ֣עַן אֲ֠מָרְךָ אֶת־שְׁנֵ֨י הַגּוֹיִ֜ם וְאֶת־שְׁתֵּ֧י הָאֲרָצ֛וֹת לִ֥י תִהְיֶ֖ינָה וִֽירַשְׁנ֑וּהָ וַֽיהוָ֖ה שָׁ֥ם הָיָֽה׃ </span></p>
 <p align="RIGHT"><span lang="he">‎<a name="011">11</a> ‏לָכֵ֣ן חַי־אָ֗נִי נְאֻם֮ אֲדֹנָ֣י יְהוִה֒ וְעָשִׂ֗יתִי כְּאַפְּךָ֙ וּכְקִנְאָ֣תְךָ֔ אֲשֶׁ֣ר עָשִׂ֔יתָה מִשִּׂנְאָתֶ֖יךָ בָּ֑ם וְנוֹדַ֥עְתִּי בָ֖ם כַּאֲשֶׁ֥ר אֶשְׁפְּטֶֽךָ׃ </span></p>
 <p align="RIGHT"><span lang="he">‎<a name="012">12</a> ‏וְֽיָדַעְתָּ֮ כִּֽי־אֲנִ֣י יְהוָה֒ שָׁמַ֣עְתִּי׀ אֶת־כָּל־נָאָֽצוֹתֶ֗יךָ אֲשֶׁ֥ר אָמַ֛רְתָּ עַל־הָרֵ֥י יִשְׂרָאֵ֖ל לֵאמֹ֣ר׀ <font color="brown">שממה</font> <font color="blue">שָׁמֵ֑מוּ</font> לָ֥נוּ נִתְּנ֖וּ לְאָכְלָֽה׃ </span></p>
 <p align="RIGHT"><span lang="he">‎<a name="013">13</a> ‏וַתַּגְדִּ֤ילוּ עָלַי֙ בְּפִיכֶ֔ם וְהַעְתַּרְתֶּ֥ם עָלַ֖י דִּבְרֵיכֶ֑ם אֲנִ֖י שָׁמָֽעְתִּי׃ ס</span></p>
 <p align="RIGHT"><span lang="he">‎<a name="014">14</a> ‏כֹּ֥ה אָמַ֖ר אֲדֹנָ֣י יְהוִ֑ה כִּשְׂמֹ֙חַ֙ כָּל־הָאָ֔רֶץ שְׁמָמָ֖ה אֶעֱשֶׂה־לָּֽךְ׃ </span></p>
 <p align="RIGHT"><span lang="he">‎<a name="015">15</a> ‏כְּשִׂמְחָ֨תְךָ֜ לְנַחְלַ֧ת בֵּֽית־יִשְׂרָאֵ֛ל עַ֥ל אֲשֶׁר־שָׁמֵ֖מָה כֵּ֣ן אֶעֱשֶׂה־לָּ֑ךְ שְׁמָמָ֨ה תִֽהְיֶ֤ה הַר־שֵׂעִיר֙ וְכָל־אֱד֣וֹם כֻּלָּ֔הּ וְיָדְע֖וּ כִּֽי־אֲנִ֥י יְהוָֽה׃ פ</span></p>
 </td>
 <td width="50%">
 <p>1 wayəhî ḏəḇar-yəhwâ ’ēlay lē’mōr: </p>
 <p>2 ben-’āḏām śîm pāneyḵā ‘al-har śē‘îr wəhinnāḇē’ ‘ālāyw: </p>
 <p>3 wə’āmarətā llwō kōh ’āmar ’ăḏōnāy yəhwih hinənî ’ēleyḵā har-śē‘îr wənāṭîṯî yāḏî ‘āleyḵā ûnəṯatîḵā šəmāmâ ûməšammâ: </p>
 <p>4 ‘āreyḵā ḥārəbâ ’āśîm wə’atâ šəmāmâ ṯihəyeh wəyāḏ<sup>a</sup>‘ətā kî-’ănî yəhwâ: </p>
 <p>5 y<sup>a</sup>‘an hĕywōṯ ləḵā ’êḇaṯ ‘wōlām watagēr ’eṯ-bənê-yiśərā’ēl ‘al-yəḏê-ḥāreḇ bə‘ēṯ ’êḏām bə‘ēṯ ‘ăwōn qēṣ: </p>
 <p>6 lāḵēn ḥay-’ānî nə’um ’ăḏōnāy yəhwih kî-ləḏām ’e‘eśəḵā wəḏām yirədăfeḵā ’im-lō’ ḏām śānē’ṯā wəḏām yirədăfeḵā: </p>
 <p>7 wənāṯatî ’eṯ-har śē‘îr ləšiməmâ ûšəmāmâ wəhiḵəratî mimmennû ‘ōḇēr wāšāḇ: </p>
 <p>8 ûmillē’ṯî ’eṯ-hārāyw ḥălālāyw giḇə‘wōṯeyḵā wəḡē’wōṯeyḵā wəḵāl-’ăfîqeyḵā ḥaləlê-ḥereḇ yipəlû ḇâem: </p>
 <p>9 šiməmwōṯ ‘wōlām ’etenəḵā wə‘āreyḵā lō’ <font color="brown">ṯêšaḇənâ</font> <font color="blue">ṯāšōḇənâ</font> wîḏ<sup>a</sup>‘ətem kî-’ănî yəhwâ: </p>
 <p>10 y<sup>a</sup>‘an ’ămārəḵā ’eṯ-šənê hagwōyim wə’eṯ-šətê hā’ărāṣwōṯ lî ṯihəyeynâ wîrašənûhā wayhwâ šām hāyâ: </p>
 <p>11 lāḵēn ḥay-’ānî nə’um ’ăḏōnāy yəhwih wə‘āśîṯî kə’apəḵā ûḵəqinə’āṯəḵā ’ăšer ‘āśîṯâ miśśinə’āṯeyḵā bām wənwōḏ<sup>a</sup>‘ətî ḇām ka’ăšer ’ešəpəṭeḵā: </p>
 <p>12 wəyāḏ<sup>a</sup>‘ətā kî-’ănî yəhwâ šām<sup>a</sup>‘ətî| ’eṯ-kāl-nā’āṣwōṯeyḵā ’ăšer ’āmarətā ‘al-hārê yiśərā’ēl lē’mōr| <font color="brown">šāmēmâ</font> <font color="blue">šāmēmû</font> lānû nitənû lə’āḵəlâ: </p>
 <p>13 wataḡədîlû ‘ālay bəfîḵem wəh<sup>a</sup>‘ətarətem ‘ālay diḇərêḵem ’ănî šāmā‘ətî: s</p>
 <p>14 kōh ’āmar ’ăḏōnāy yəhwih kiśəmōḥa kāl-hā’āreṣ šəmāmâ ’e‘ĕśeh-llāḵə: </p>
 <p>15 kəśiməḥāṯəḵā lən<sup>a</sup>ḥəlaṯ bêṯ-yiśərā’ēl ‘al ’ăšer-šāmēmâ kēn ’e‘ĕśeh-llāḵə šəmāmâ ṯihəyeh har-śē‘îr wəḵāl-’ĕḏwōm kullāh wəyāḏə‘û kî-’ănî yəhwâ: f</p>
 </td>
 </tr></table>
 <p></p><hr>
 <center>
 <a href="eze036.htm">Next: Ezekiel (Yechezqel) Chapter 36</a></center>
 </body>