<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/num010.htm">Polyglot</a> 
 <a href="../kjv/num010.htm">KJV</a> 
 <a href="../sep/num010.htm">Sep</a> 
 <a href="../vul/num010.htm">Vul</a> 
 
 <br>
 <br><a href="num.htm">Numbers (Bemidbar) Index</a><br>
  
 <a href="num009.htm">Previous</a> 
 <a href="num011.htm">Next</a> 
 </center>
 <hr>
 
 <h3 align="CENTER">Tanach (Hebrew): Numbers (Bemidbar) Chapter 10</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </span></p>
 <p align="RIGHT"><span lang="he">‎<a name="002">2</a> ‏עֲשֵׂ֣ה לְךָ֗ שְׁתֵּי֙ חֲצֽוֹצְרֹ֣ת כֶּ֔סֶף מִקְשָׁ֖ה תַּעֲשֶׂ֣ה אֹתָ֑ם וְהָי֤וּ לְךָ֙ לְמִקְרָ֣א הָֽעֵדָ֔ה וּלְמַסַּ֖ע אֶת־הַֽמַּחֲנֽוֹת׃ </span></p>
 <p align="RIGHT"><span lang="he">‎<a name="003">3</a> ‏וְתָקְע֖וּ בָּהֵ֑ן וְנֽוֹעֲד֤וּ אֵלֶ֙יךָ֙ כָּל־הָ֣עֵדָ֔ה אֶל־פֶּ֖תַח אֹ֥הֶל מוֹעֵֽד׃ </span></p>
 <p align="RIGHT"><span lang="he">‎<a name="004">4</a> ‏וְאִם־בְּאַחַ֖ת יִתְקָ֑עוּ וְנוֹעֲד֤וּ אֵלֶ֙יךָ֙ הַנְּשִׂיאִ֔ים רָאשֵׁ֖י אַלְפֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="005">5</a> ‏וּתְקַעְתֶּ֖ם תְּרוּעָ֑ה וְנָֽסְעוּ֙ הַֽמַּחֲנ֔וֹת הַחֹנִ֖ים קֵֽדְמָה׃ </span></p>
 <p align="RIGHT"><span lang="he">‎<a name="006">6</a> ‏וּתְקַעְתֶּ֤ם תְּרוּעָה֙ שֵׁנִ֔ית וְנָֽסְעוּ֙ הַֽמַּחֲנ֔וֹת הַחֹנִ֖ים תֵּימָ֑נָה תְּרוּעָ֥ה יִתְקְע֖וּ לְמַסְעֵיהֶֽם׃ </span></p>
 <p align="RIGHT"><span lang="he">‎<a name="007">7</a> ‏וּבְהַקְהִ֖יל אֶת־הַקָּהָ֑ל תִּתְקְע֖וּ וְלֹ֥א תָרִֽיעוּ׃ </span></p>
 <p align="RIGHT"><span lang="he">‎<a name="008">8</a> ‏וּבְנֵ֤י אַהֲרֹן֙ הַכֹּ֣הֲנִ֔ים יִתְקְע֖וּ בַּֽחֲצֹצְר֑וֹת וְהָי֥וּ לָכֶ֛ם לְחֻקַּ֥ת עוֹלָ֖ם לְדֹרֹתֵיכֶֽם׃ </span></p>
 <p align="RIGHT"><span lang="he">‎<a name="009">9</a> ‏וְכִֽי־תָבֹ֨אוּ מִלְחָמָ֜ה בְּאַרְצְכֶ֗ם עַל־הַצַּר֙ הַצֹּרֵ֣ר אֶתְכֶ֔ם וַהֲרֵעֹתֶ֖ם בַּחֲצֹצְר֑וֹת וֲנִזְכַּרְתֶּ֗ם<font color="red"><sup>1</sup></font> לִפְנֵי֙ יְהוָ֣ה אֱלֹֽהֵיכֶ֔ם וְנוֹשַׁעְתֶּ֖ם מֵאֹיְבֵיכֶֽם׃ </span></p>
 <p align="RIGHT"><span lang="he">‎<a name="010">10</a> ‏וּבְי֨וֹם שִׂמְחַתְכֶ֥ם וּֽבְמוֹעֲדֵיכֶם֮ וּבְרָאשֵׁ֣י חָדְשֵׁיכֶם֒ וּתְקַעְתֶּ֣ם בַּחֲצֹֽצְרֹ֗ת עַ֚ל עֹלֹ֣תֵיכֶ֔ם וְעַ֖ל זִבְחֵ֣י שַׁלְמֵיכֶ֑ם וְהָי֨וּ לָכֶ֤ם לְזִכָּרוֹן֙ לִפְנֵ֣י אֱלֹֽהֵיכֶ֔ם אֲנִ֖י יְהוָ֥ה אֱלֹהֵיכֶֽם׃ פ</span></p>
 <p align="RIGHT"><span lang="he">‎<a name="011">11</a> ‏וַיְהִ֞י בַּשָּׁנָ֧ה הַשֵּׁנִ֛ית בַּחֹ֥דֶשׁ הַשֵּׁנִ֖י בְּעֶשְׂרִ֣ים בַּחֹ֑דֶשׁ נַעֲלָה֙ הֶֽעָנָ֔ן מֵעַ֖ל מִשְׁכַּ֥ן הָעֵדֻֽת׃ </span></p>
 <p align="RIGHT"><span lang="he">‎<a name="012">12</a> ‏וַיִּסְע֧וּ בְנֵֽי־יִשְׂרָאֵ֛ל לְמַסְעֵיהֶ֖ם מִמִּדְבַּ֣ר סִינָ֑י וַיִּשְׁכֹּ֥ן הֶעָנָ֖ן בְּמִדְבַּ֥ר פָּארָֽן׃ </span></p>
 <p align="RIGHT"><span lang="he">‎<a name="013">13</a> ‏וַיִּסְע֖וּ בָּרִאשֹׁנָ֑ה עַל־פִּ֥י יְהוָ֖ה בְּיַד־מֹשֶֽׁה׃ </span></p>
 <p align="RIGHT"><span lang="he">‎<a name="014">14</a> ‏וַיִּסַּ֞ע דֶּ֣גֶל מַחֲנֵ֧ה בְנֵֽי־יְהוּדָ֛ה בָּרִאשֹׁנָ֖ה לְצִבְאֹתָ֑ם וְעַל־צְבָא֔וֹ נַחְשׁ֖וֹן בֶּן־עַמִּינָדָֽב׃ </span></p>
 <p align="RIGHT"><span lang="he">‎<a name="015">15</a> ‏וְעַ֨ל־צְבָ֔א מַטֵּ֖ה בְּנֵ֣י יִשָׂשכָ֑ר נְתַנְאֵ֖ל בֶּן־צוּעָֽר׃ </span></p>
 <p align="RIGHT"><span lang="he">‎<a name="016">16</a> ‏וְעַ֨ל־צְבָ֔א מַטֵּ֖ה בְּנֵ֣י זְבוּלֻ֑ן אֱלִיאָ֖ב בֶּן־חֵלֽוֹן׃ </span></p>
 <p align="RIGHT"><span lang="he">‎<a name="017">17</a> ‏וְהוּרַ֖ד הַמִּשְׁכָּ֑ן וְנָסְע֤וּ בְנֵֽי־גֵרְשׁוֹן֙ וּבְנֵ֣י מְרָרִ֔י נֹשְׂאֵ֖י הַמִּשְׁכָּֽן׃ ס</span></p>
 <p align="RIGHT"><span lang="he">‎<a name="018">18</a> ‏וְנָסַ֗ע דֶּ֛גֶל מַחֲנֵ֥ה רְאוּבֵ֖ן לְצִבְאֹתָ֑ם וְעַל־צְבָא֔וֹ אֱלִיצ֖וּר בֶּן־שְׁדֵיאֽוּר׃ </span></p>
 <p align="RIGHT"><span lang="he">‎<a name="019">19</a> ‏וְעַ֨ל־צְבָ֔א מַטֵּ֖ה בְּנֵ֣י שִׁמְע֑וֹן שְׁלֻֽמִיאֵ֖ל בֶּן־צוּרִֽי שַׁדָּֽי׃ </span></p>
 <p align="RIGHT"><span lang="he">‎<a name="020">20</a> ‏וְעַל־צְבָ֖א מַטֵּ֣ה בְנֵי־גָ֑ד אֶלְיָסָ֖ף בֶּן־דְּעוּאֵֽל׃ </span></p>
 <p align="RIGHT"><span lang="he">‎<a name="021">21</a> ‏וְנָסְעוּ֙ הַקְּהָתִ֔ים נֹשְׂאֵ֖י הַמִּקְדָּ֑שׁ וְהֵקִ֥ימוּ אֶת־הַמִּשְׁכָּ֖ן עַד־בֹּאָֽם׃ ס</span></p>
 <p align="RIGHT"><span lang="he">‎<a name="022">22</a> ‏וְנָסַ֗ע דֶּ֛גֶל מַחֲנֵ֥ה בְנֵֽי־אֶפְרַ֖יִם לְצִבְאֹתָ֑ם וְעַל־צְבָא֔וֹ אֱלִישָׁמָ֖ע בֶּן־עַמִּיהֽוּד׃ </span></p>
 <p align="RIGHT"><span lang="he">‎<a name="023">23</a> ‏וְעַ֨ל־צְבָ֔א מַטֵּ֖ה בְּנֵ֣י מְנַשֶּׁ֑ה גַּמְלִיאֵ֖ל בֶּן־פְּדָה־צֽוּר׃<font color="red"><sup>3</sup></font> </span></p>
 <p align="RIGHT"><span lang="he">‎<a name="024">24</a> ‏וְעַ֨ל־צְבָ֔א מַטֵּ֖ה בְּנֵ֣י בִנְיָמִ֑ן אֲבִידָ֖ן בֶּן־גִּדְעוֹנִֽי׃ ס</span></p>
 <p align="RIGHT"><span lang="he">‎<a name="025">25</a> ‏וְנָסַ֗ע דֶּ֚גֶל מַחֲנֵ֣ה בְנֵי־דָ֔ן מְאַסֵּ֥ף לְכָל־הַֽמַּחֲנֹ֖ת לְצִבְאֹתָ֑ם וְעַל־צְבָא֔וֹ אֲחִיעֶ֖זֶר בֶּן־עַמִּישַׁדָּֽי׃<font color="red"><sup>3</sup></font> </span></p>
 <p align="RIGHT"><span lang="he">‎<a name="026">26</a> ‏וְעַל־צְבָ֔א מַטֵּ֖ה בְּנֵ֣י אָשֵׁ֑ר פַּגְעִיאֵ֖ל בֶּן־עָכְרָֽן׃ </span></p>
 <p align="RIGHT"><span lang="he">‎<a name="027">27</a> ‏וְעַ֨ל־צְבָ֔א מַטֵּ֖ה בְּנֵ֣י נַפְתָּלִ֑י אֲחִירַ֖ע בֶּן־עֵינָֽן׃ </span></p>
 <p align="RIGHT"><span lang="he">‎<a name="028">28</a> ‏אֵ֛לֶּה מַסְעֵ֥י בְנֵֽי־יִשְׂרָאֵ֖ל לְצִבְאֹתָ֑ם וַיִּסָּֽעוּ׃ ס</span></p>
 <p align="RIGHT"><span lang="he">‎<a name="029">29</a> ‏וַיֹּ֣אמֶר מֹשֶׁ֗ה לְ֠חֹבָב בֶּן־רְעוּאֵ֣ל הַמִּדְיָנִי֮ חֹתֵ֣ן מֹשֶׁה֒ נֹסְעִ֣ים׀ אֲנַ֗חְנוּ אֶל־הַמָּקוֹם֙ אֲשֶׁ֣ר אָמַ֣ר יְהוָ֔ה אֹת֖וֹ אֶתֵּ֣ן לָכֶ֑ם לְכָ֤ה אִתָּ֙נוּ֙ וְהֵטַ֣בְנוּ לָ֔ךְ כִּֽי־יְהוָ֥ה דִּבֶּר־ט֖וֹב עַל־יִשְׂרָאֵֽל׃ </span></p>
 <p align="RIGHT"><span lang="he">‎<a name="030">30</a> ‏וַיֹּ֥אמֶר אֵלָ֖יו לֹ֣א אֵלֵ֑ךְ כִּ֧י אִם־אֶל־אַרְצִ֛י וְאֶל־מוֹלַדְתִּ֖י אֵלֵֽךְ׃ </span></p>
 <p align="RIGHT"><span lang="he">‎<a name="031">31</a> ‏וַיֹּ֕אמֶר אַל־נָ֖א תַּעֲזֹ֣ב אֹתָ֑נוּ כִּ֣י׀ עַל־כֵּ֣ן יָדַ֗עְתָּ חֲנֹתֵ֙נוּ֙ בַּמִּדְבָּ֔ר וְהָיִ֥יתָ לָּ֖נוּ לְעֵינָֽיִם׃ </span></p>
 <p align="RIGHT"><span lang="he">‎<a name="032">32</a> ‏וְהָיָ֖ה כִּי־תֵלֵ֣ךְ עִמָּ֑נוּ וְהָיָ֣ה׀ הַטּ֣וֹב הַה֗וּא אֲשֶׁ֨ר יֵיטִ֧יב יְהוָ֛ה עִמָּ֖נוּ וְהֵטַ֥בְנוּ לָֽךְ׃ </span></p>
 <p align="RIGHT"><span lang="he">‎<a name="033">33</a> ‏וַיִּסְעוּ֙ מֵהַ֣ר יְהוָ֔ה דֶּ֖רֶךְ שְׁלֹ֣שֶׁת יָמִ֑ים וַאֲר֨וֹן בְּרִית־יְהוָ֜ה נֹסֵ֣עַ לִפְנֵיהֶ֗ם דֶּ֚רֶךְ שְׁלֹ֣שֶׁת יָמִ֔ים לָת֥וּר לָהֶ֖ם מְנוּחָֽה׃ </span></p>
 <p align="RIGHT"><span lang="he">‎<a name="034">34</a> ‏וַעֲנַ֧ן יְהוָ֛ה עֲלֵיהֶ֖ם יוֹמָ֑ם בְּנָסְעָ֖ם מִן־הַֽמַּחֲנֶֽה׃ <font color="red"><sup>8</sup></font>׆ס</span></p>
 <p align="RIGHT"><span lang="he">‎<a name="035">35</a> ‏וַיְהִ֛י בִּנְסֹ֥עַ הָאָרֹ֖ן וַיֹּ֣אמֶר מֹשֶׁ֑ה קוּמָ֣ה׀ יְהוָ֗ה וְיָפֻ֙צוּ֙ אֹֽיְבֶ֔יךָ וְיָנֻ֥סוּ מְשַׂנְאֶ֖יךָ מִפָּנֶֽיךָ׃ </span></p>
 <p align="RIGHT"><span lang="he">‎<a name="036">36</a> ‏וּבְנֻחֹ֖ה יֹאמַ֑ר שׁוּבָ֣ה יְהוָ֔ה רִֽבְב֖וֹת אַלְפֵ֥י יִשְׂרָאֵֽל׃ <font color="red"><sup>8</sup></font>׆ס</span></p>
 </td>
 <td width="50%">
 <p>1 wayəḏabēr yəhwâ ’el-mōšeh llē’mōr: </p>
 <p>2 ‘ăśēh ləḵā šətê ḥăṣwōṣərōṯ kesef miqəšâ t<sup>a</sup>‘ăśeh ’ōṯām wəhāyû ləḵā ləmiqərā’ hā‘ēḏâ ûləmass<sup>a</sup>‘ ’eṯ-hamm<sup>a</sup>ḥănwōṯ: </p>
 <p>3 wəṯāqə‘û bâēn wənwō‘ăḏû ’ēleyḵā kāl-hā‘ēḏâ ’el-peṯ<sup>a</sup>ḥ ’ōhel mwō‘ēḏ: </p>
 <p>4 wə’im-bə’<sup>a</sup>ḥaṯ yiṯəqā‘û wənwō‘ăḏû ’ēleyḵā hannəśî’îm rā’šê ’aləfê yiśərā’ēl: </p>
 <p>5 ûṯəq<sup>a</sup>‘ətem tərû‘â wənāsə‘û hamm<sup>a</sup>ḥănwōṯ h<sup>a</sup>ḥōnîm qēḏəmâ: </p>
 <p>6 ûṯəq<sup>a</sup>‘ətem tərû‘â šēnîṯ wənāsə‘û hamm<sup>a</sup>ḥănwōṯ h<sup>a</sup>ḥōnîm têmānâ tərû‘â yiṯəqə‘û ləmasə‘êhem: </p>
 <p>7 ûḇəhaqəhîl ’eṯ-haqqâāl tiṯəqə‘û wəlō’ ṯārî‘û: </p>
 <p>8 ûḇənê ’ahărōn hakōhănîm yiṯəqə‘û b<sup>a</sup>ḥăṣōṣərwōṯ wəhāyû lāḵem ləḥuqqaṯ ‘wōlām ləḏōrōṯêḵem: </p>
 <p>9 wəḵî-ṯāḇō’û miləḥāmâ bə’arəṣəḵem ‘al-haṣṣar haṣṣōrēr ’eṯəḵem wahărē‘ōṯem b<sup>a</sup>ḥăṣōṣərwōṯ wănizəkarətem<font color="red"><sup>1</sup></font> lifənê yəhwâ ’ĕlōhêḵem wənwōš<sup>a</sup>‘ətem mē’ōyəḇêḵem: </p>
 <p>10 ûḇəywōm śiməḥaṯəḵem ûḇəmwō‘ăḏêḵem ûḇərā’šê ḥāḏəšêḵem ûṯəq<sup>a</sup>‘ətem b<sup>a</sup>ḥăṣōṣərōṯ ‘al ‘ōlōṯêḵem wə‘al ziḇəḥê šaləmêḵem wəhāyû lāḵem ləzikārwōn lifənê ’ĕlōhêḵem ’ănî yəhwâ ’ĕlōhêḵem: f</p>
 <p>11 wayəhî baššānâ haššēnîṯ b<sup>a</sup>ḥōḏeš haššēnî bə‘eśərîm b<sup>a</sup>ḥōḏeš n<sup>a</sup>‘ălâ he‘ānān mē‘al mišəkan hā‘ēḏuṯ: </p>
 <p>12 wayyisə‘û ḇənê-yiśərā’ēl ləmasə‘êhem mimmiḏəbar sînāy wayyišəkōn he‘ānān bəmiḏəbar pā’rān: </p>
 <p>13 wayyisə‘û bāri’šōnâ ‘al-pî yəhwâ bəyaḏ-mōšeh: </p>
 <p>14 wayyiss<sup>a</sup>‘ deḡel m<sup>a</sup>ḥănēh ḇənê-yəhûḏâ bāri’šōnâ ləṣiḇə’ōṯām wə‘al-ṣəḇā’wō n<sup>a</sup>ḥəšwōn ben-‘ammînāḏāḇ: </p>
 <p>15 wə‘al-ṣəḇā’ maṭṭēh bənê yiśāsḵār nəṯanə’ēl ben-ṣû‘ār: </p>
 <p>16 wə‘al-ṣəḇā’ maṭṭēh bənê zəḇûlun ’ĕlî’āḇ ben-ḥēlwōn: </p>
 <p>17 wəhûraḏ hammišəkān wənāsə‘û ḇənê-ḡērəšwōn ûḇənê mərārî nōśə’ê hammišəkān: s</p>
 <p>18 wənās<sup>a</sup>‘ deḡel m<sup>a</sup>ḥănēh rə’ûḇēn ləṣiḇə’ōṯām wə‘al-ṣəḇā’wō ’ĕlîṣûr ben-šəḏê’ûr: </p>
 <p>19 wə‘al-ṣəḇā’ maṭṭēh bənê šimə‘wōn šəlumî’ēl ben-ṣûrî šadāy: </p>
 <p>20 wə‘al-ṣəḇā’ maṭṭēh ḇənê-ḡāḏ ’eləyāsāf ben-də‘û’ēl: </p>
 <p>21 wənāsə‘û haqqəhāṯîm nōśə’ê hammiqədāš wəhēqîmû ’eṯ-hammišəkān ‘aḏ-bō’ām: s</p>
 <p>22 wənās<sup>a</sup>‘ deḡel m<sup>a</sup>ḥănēh ḇənê-’efərayim ləṣiḇə’ōṯām wə‘al-ṣəḇā’wō ’ĕlîšāmā‘ ben-‘ammîhûḏ: </p>
 <p>23 wə‘al-ṣəḇā’ maṭṭēh bənê mənaššeh gaməlî’ēl ben-pəḏâ-ṣûr:<font color="red"><sup>3</sup></font> </p>
 <p>24 wə‘al-ṣəḇā’ maṭṭēh bənê ḇinəyāmin ’ăḇîḏān ben-giḏə‘wōnî: s</p>
 <p>25 wənās<sup>a</sup>‘ deḡel m<sup>a</sup>ḥănēh ḇənê-ḏān mə’assēf ləḵāl-hamm<sup>a</sup>ḥănōṯ ləṣiḇə’ōṯām wə‘al-ṣəḇā’wō ’ăḥî‘ezer ben-‘ammîšadāy:<font color="red"><sup>3</sup></font> </p>
 <p>26 wə‘al-ṣəḇā’ maṭṭēh bənê ’āšēr paḡə‘î’ēl ben-‘āḵərān: </p>
 <p>27 wə‘al-ṣəḇā’ maṭṭēh bənê nafətālî ’ăḥîr<sup>a</sup>‘ ben-‘ênān: </p>
 <p>28 ’ēlleh masə‘ê ḇənê-yiśərā’ēl ləṣiḇə’ōṯām wayyissā‘û: s</p>
 <p>29 wayyō’mer mōšeh ləḥōḇāḇ ben-rə‘û’ēl hammiḏəyānî ḥōṯēn mōšeh nōsə‘îm| ’ăn<sup>a</sup>ḥənû ’el-hammāqwōm ’ăšer ’āmar yəhwâ ’ōṯwō ’etēn lāḵem ləḵâ ’itānû wəhēṭaḇənû lāḵə kî-yəhwâ diber-ṭwōḇ ‘al-yiśərā’ēl: </p>
 <p>30 wayyō’mer ’ēlāyw lō’ ’ēlēḵə kî ’im-’el-’arəṣî wə’el-mwōlaḏətî ’ēlēḵə: </p>
 <p>31 wayyō’mer ’al-nā’ t<sup>a</sup>‘ăzōḇ ’ōṯānû kî| ‘al-kēn yāḏ<sup>a</sup>‘ətā ḥănōṯēnû bammiḏəbār wəhāyîṯā llānû lə‘ênāyim: </p>
 <p>32 wəhāyâ kî-ṯēlēḵə ‘immānû wəhāyâ| haṭṭwōḇ hahû’ ’ăšer yêṭîḇ yəhwâ ‘immānû wəhēṭaḇənû lāḵə: </p>
 <p>33 wayyisə‘û mēhar yəhwâ dereḵə šəlōšeṯ yāmîm wa’ărwōn bərîṯ-yəhwâ nōsē‘a lifənêhem dereḵə šəlōšeṯ yāmîm lāṯûr lâem mənûḥâ: </p>
 <p>34 w<sup>a</sup>‘ănan yəhwâ ‘ălêhem ywōmām bənāsə‘ām min-hamm<sup>a</sup>ḥăneh: <font color="red"><sup>8</sup></font>׆s</p>
 <p>35 wayəhî binəsō‘a hā’ārōn wayyō’mer mōšeh qûmâ| yəhwâ wəyāfuṣû ’ōyəḇeyḵā wəyānusû məśanə’eyḵā mipāneyḵā: </p>
 <p>36 ûḇənuḥōh yō’mar šûḇâ yəhwâ riḇəḇwōṯ ’aləfê yiśərā’ēl: <font color="red"><sup>8</sup></font>׆s</p>
 </td>
 </tr></table>
 <p></p><hr>
 <center>
 <a href="num011.htm">Next: Numbers (Bemidbar) Chapter 11</a></center>
 </body>