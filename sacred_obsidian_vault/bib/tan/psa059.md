<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa059.htm">Polyglot</a> 
 <a href="../kjv/psa059.htm">KJV</a> 
 <a href="../sep/psa059.htm">Sep</a> 
 <a href="../vul/psa059.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa058.htm">Previous</a> 
 <a href="psa060.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 59</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏לַמְנַצֵּ֣חַ אַל־תַּשְׁחֵת֮ לְדָוִ֪ד מִ֫כְתָּ֥ם בִּשְׁלֹ֥חַ שָׁא֑וּל וַֽיִּשְׁמְר֥וּ אֶת־הַ֝בַּ֗יִת לַהֲמִיתֽוֹ׃ </span></p>
 <p align="RIGHT"><span lang="he">‎<a name="002">2</a> ‏הַצִּילֵ֖נִי מֵאֹיְבַ֥י׀ אֱלֹהָ֑י מִּמִתְקוֹמְמַ֥י תְּשַׂגְּבֵֽנִי׃ </span></p>
 <p align="RIGHT"><span lang="he">‎<a name="003">3</a> ‏הַ֭צִּילֵנִי מִפֹּ֣עֲלֵי אָ֑וֶן וּֽמֵאַנְשֵׁ֥י דָ֝מִ֗ים הוֹשִׁיעֵֽנִי׃ </span></p>
 <p align="RIGHT"><span lang="he">‎<a name="004">4</a> ‏כִּ֤י הִנֵּ֪ה אָֽרְב֡וּ לְנַפְשִׁ֗י יָג֣וּרוּ עָלַ֣י עַזִ֑ים לֹא־פִשְׁעִ֖י וְלֹא־חַטָּאתִ֣י יְהוָֽה׃ </span></p>
 <p align="RIGHT"><span lang="he">‎<a name="005">5</a> ‏בְּֽלִי־עָ֭וֹן יְרוּצ֣וּן וְיִכּוֹנָ֑נוּ ע֖וּרָה לִקְרָאתִ֣י וּרְאֵה׃ </span></p>
 <p align="RIGHT"><span lang="he">‎<a name="006">6</a> ‏וְאַתָּ֤ה יְהוָֽה־אֱלֹהִ֥ים׀ צְבָא֡וֹת אֱלֹ֘הֵ֤י יִשְׂרָאֵ֗ל הָקִ֗יצָה לִפְקֹ֥ד כָּֽל־הַגּוֹיִ֑ם אַל־תָּחֹ֨ן כָּל־בֹּ֖גְדֵי אָ֣וֶן סֶֽלָה׃ </span></p>
 <p align="RIGHT"><span lang="he">‎<a name="007">7</a> ‏יָשׁ֣וּבוּ לָ֭עֶרֶב יֶהֱמ֥וּ כַכָּ֗לֶב וִיס֥וֹבְבוּ עִֽיר׃ </span></p>
 <p align="RIGHT"><span lang="he">‎<a name="008">8</a> ‏הִנֵּ֤ה׀ יַבִּ֘יע֤וּן בְּפִיהֶ֗ם חֲ֭רָבוֹת בְּשִׂפְתוֹתֵיהֶ֑ם כִּי־מִ֥י שֹׁמֵֽעַ׃ </span></p>
 <p align="RIGHT"><span lang="he">‎<a name="009">9</a> ‏וְאַתָּ֣ה יְ֭הוָה תִּשְׂחַק־לָ֑מוֹ תִּ֝לְעַ֗ג לְכָל־גּוֹיִֽם׃ </span></p>
 <p align="RIGHT"><span lang="he">‎<a name="010">10</a> ‏עֻ֭זּוֹ אֵלֶ֣יךָ אֶשְׁמֹ֑רָה כִּֽי־אֱ֝לֹהִ֗ים מִשְׂגַּבִּֽי׃ </span></p>
 <p align="RIGHT"><span lang="he">‎<a name="011">11</a> ‏אֱלֹהֵ֣י <font color="brown">חסדו</font> <font color="blue">חַסְדִּ֣י</font> יְקַדְּמֵ֑נִי אֱ֝לֹהִ֗ים יַרְאֵ֥נִי בְשֹׁרְרָֽי׃ </span></p>
 <p align="RIGHT"><span lang="he">‎<a name="012">12</a> ‏אַל־תַּהַרְגֵ֤ם׀ פֶּֽן־יִשְׁכְּח֬וּ עַמִּ֗י הֲנִיעֵ֣מוֹ בְ֭חֵילְךָ וְהוֹרִידֵ֑מוֹ מָֽגִנֵּ֣נוּ אֲדֹנָֽי׃ </span></p>
 <p align="RIGHT"><span lang="he">‎<a name="013">13</a> ‏חַטַּאת־פִּ֗ימוֹ דְּֽבַר־שְׂפָ֫תֵ֥ימוֹ וְיִלָּכְד֥וּ בִגְאוֹנָ֑ם וּמֵאָלָ֖ה וּמִכַּ֣חַשׁ יְסַפֵּֽרוּ׃ </span></p>
 <p align="RIGHT"><span lang="he">‎<a name="014">14</a> ‏כַּלֵּ֥ה בְחֵמָה֮ כַּלֵּ֪ה וְֽאֵ֫ינֵ֥מוֹ וְֽיֵדְע֗וּ כִּֽי־אֱ֭לֹהִים מֹשֵׁ֣ל בְּיַעֲקֹ֑ב לְאַפְסֵ֖י הָאָ֣רֶץ סֶֽלָה׃ </span></p>
 <p align="RIGHT"><span lang="he">‎<a name="015">15</a> ‏וְיָשׁ֣וּבוּ לָ֭עֶרֶב יֶהֱמ֥וּ כַכָּ֗לֶב וִיס֥וֹבְבוּ עִֽיר׃ </span></p>
 <p align="RIGHT"><span lang="he">‎<a name="016">16</a> ‏הֵ֭מָּה <font color="brown">ינועון</font> <font color="blue">יְנִיע֣וּן</font> לֶאֱכֹ֑ל אִם־לֹ֥א יִ֝שְׂבְּע֗וּ וַיָּלִֽינוּ׃ </span></p>
 <p align="RIGHT"><span lang="he">‎<a name="017">17</a> ‏וַאֲנִ֤י׀ אָשִׁ֣יר עֻזֶּךָ֮ וַאֲרַנֵּ֥ן לַבֹּ֗קֶר חַ֫סְדֶּ֥ךָ כִּֽי־הָיִ֣יתָ מִשְׂגָּ֣ב לִ֑י וּ֝מָנ֗וֹס בְּי֣וֹם צַר־לִֽי׃ </span></p>
 <p align="RIGHT"><span lang="he">‎<a name="018">18</a> ‏עֻ֭זִּי אֵלֶ֣יךָ אֲזַמֵּ֑רָה כִּֽי־אֱלֹהִ֥ים מִ֝שְׂגַּבִּ֗י אֱלֹהֵ֥י חַסְדִּֽי׃ </span></p>
 </td>
 <td width="50%">
 <p>1 lamənaṣṣēḥa ’al-tašəḥēṯ ləḏāwiḏ miḵətām bišəlōḥa šā’ûl wayyišəmərû ’eṯ-habayiṯ lahămîṯwō: </p>
 <p>2 haṣṣîlēnî mē’ōyəḇay| ’ĕlōhāy mmimiṯəqwōməmay təśagəḇēnî: </p>
 <p>3 haṣṣîlēnî mipō‘ălê ’āwen ûmē’anəšê ḏāmîm hwōšî‘ēnî: </p>
 <p>4 kî hinnēh ’ārəḇû lənafəšî yāḡûrû ‘ālay ‘azîm lō’-fišə‘î wəlō’-ḥaṭṭā’ṯî yəhwâ: </p>
 <p>5 bəlî-‘āwōn yərûṣûn wəyikwōnānû ‘ûrâ liqərā’ṯî ûrə’ēh: </p>
 <p>6 wə’atâ yəhwâ-’ĕlōhîm| ṣəḇā’wōṯ ’ĕlōhê yiśərā’ēl hāqîṣâ lifəqōḏ kāl-hagwōyim ’al-tāḥōn kāl-bōḡəḏê ’āwen selâ: </p>
 <p>7 yāšûḇû lā‘ereḇ yehĕmû ḵakāleḇ wîswōḇəḇû ‘îr: </p>
 <p>8 hinnēh| yabî‘ûn bəfîhem ḥărāḇwōṯ bəśifəṯwōṯêhem kî-mî šōmē‘a: </p>
 <p>9 wə’atâ yəhwâ tiśəḥaq-lāmwō tilə‘aḡ ləḵāl-gwōyim: </p>
 <p>10 ‘uzzwō ’ēleyḵā ’ešəmōrâ kî-’ĕlōhîm miśəgabî: </p>
 <p>11 ’ĕlōhê <font color="brown">ḥasədwō</font> <font color="blue">ḥasədî</font> yəqadəmēnî ’ĕlōhîm yarə’ēnî ḇəšōrərāy: </p>
 <p>12 ’al-taharəḡēm| pen-yišəkəḥû ‘ammî hănî‘ēmwō ḇəḥêləḵā wəhwōrîḏēmwō māḡinnēnû ’ăḏōnāy: </p>
 <p>13 ḥaṭṭa’ṯ-pîmwō dəḇar-śəfāṯêmwō wəyillāḵəḏû ḇiḡə’wōnām ûmē’ālâ ûmik<sup>a</sup>ḥaš yəsapērû: </p>
 <p>14 kallēh ḇəḥēmâ kallēh wə’ênēmwō wəyēḏə‘û kî-’ĕlōhîm mōšēl bəy<sup>a</sup>‘ăqōḇ lə’afəsê hā’āreṣ selâ: </p>
 <p>15 wəyāšûḇû lā‘ereḇ yehĕmû ḵakāleḇ wîswōḇəḇû ‘îr: </p>
 <p>16 hēmmâ <font color="brown">yənû‘ûn</font> <font color="blue">yənî‘ûn</font> le’ĕḵōl ’im-lō’ yiśəbə‘û wayyālînû: </p>
 <p>17 wa’ănî| ’āšîr ‘uzzeḵā wa’ărannēn labōqer ḥasədeḵā kî-hāyîṯā miśəgāḇ lî ûmānwōs bəywōm ṣar-lî: </p>
 <p>18 ‘uzzî ’ēleyḵā ’ăzammērâ kî-’ĕlōhîm miśəgabî ’ĕlōhê ḥasədî: </p>
 </td>
 </tr></table>
 <p></p><hr>
 <center>
 <a href="psa060.htm">Next: Psalms (Tehilim) Chapter 60</a></center>
 </body>