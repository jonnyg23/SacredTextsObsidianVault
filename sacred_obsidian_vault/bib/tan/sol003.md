<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/sol003.htm">Polyglot</a> 
 <a href="../kjv/sol003.htm">KJV</a> 
 <a href="../sep/sol003.htm">Sep</a> 
 <a href="../vul/sol003.htm">Vul</a> 
 
 <br>
 <br><a href="sol.htm">Song of Solomon (Shir Hashirim) Index</a><br>
  
 <a href="sol002.htm">Previous</a> 
 <a href="sol004.htm">Next</a> 
 </center>
 <hr>
 
 <h3 align="CENTER">Tanach (Hebrew): Song of Solomon (Shir Hashirim) Chapter 3</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏עַל־מִשְׁכָּבִי֙ בַּלֵּיל֔וֹת בִּקַּ֕שְׁתִּי אֵ֥ת שֶׁאָהֲבָ֖ה נַפְשִׁ֑י בִּקַּשְׁתִּ֖יו וְלֹ֥א מְצָאתִֽיו׃ </span></p>
 <p align="RIGHT"><span lang="he">‎<a name="002">2</a> ‏אָק֨וּמָה נָּ֜א וַאֲסוֹבְבָ֣ה בָעִ֗יר בַּשְּׁוָקִים֙ וּבָ֣רְחֹב֔וֹת אֲבַקְשָׁ֕ה אֵ֥ת שֶׁאָהֲבָ֖ה נַפְשִׁ֑י בִּקַּשְׁתִּ֖יו וְלֹ֥א מְצָאתִֽיו׃ </span></p>
 <p align="RIGHT"><span lang="he">‎<a name="003">3</a> ‏מְצָא֙וּנִי֙ הַשֹּׁ֣מְרִ֔ים הַסֹּבְבִ֖ים בָּעִ֑יר אֵ֛ת שֶׁאָהֲבָ֥ה נַפְשִׁ֖י רְאִיתֶֽם׃ </span></p>
 <p align="RIGHT"><span lang="he">‎<a name="004">4</a> ‏כִּמְעַט֙ שֶׁעָבַ֣רְתִּי מֵהֶ֔ם עַ֣ד שֶֽׁמָּצָ֔אתִי אֵ֥ת שֶׁאָהֲבָ֖ה נַפְשִׁ֑י אֲחַזְתִּיו֙ וְלֹ֣א אַרְפֶּ֔נּוּ עַד־שֶׁ֤הֲבֵיאתִיו֙ אֶל־בֵּ֣ית אִמִּ֔י וְאֶל־חֶ֖דֶר הוֹרָתִֽי׃ </span></p>
 <p align="RIGHT"><span lang="he">‎<a name="005">5</a> ‏הִשְׁבַּ֨עְתִּי אֶתְכֶ֜ם בְּנ֤וֹת יְרוּשָׁלִַ֙ם֙ בִּצְבָא֔וֹת א֖וֹ בְּאַיְל֣וֹת הַשָּׂדֶ֑ה אִם־תָּעִ֧ירוּ׀ וְֽאִם־תְּעֽוֹרְר֛וּ אֶת־הָאַהֲבָ֖ה עַ֥ד שֶׁתֶּחְפָּֽץ׃ ס</span></p>
 <p align="RIGHT"><span lang="he">‎<a name="006">6</a> ‏מִ֣י זֹ֗את עֹלָה֙ מִן־הַמִּדְבָּ֔ר כְּתִֽימֲר֖וֹת עָשָׁ֑ן מְקֻטֶּ֤רֶת מוֹר֙ וּלְבוֹנָ֔ה מִכֹּ֖ל אַבְקַ֥ת רוֹכֵֽל׃ </span></p>
 <p align="RIGHT"><span lang="he">‎<a name="007">7</a> ‏הִנֵּ֗ה מִטָּתוֹ֙ שֶׁלִּשְׁלֹמֹ֔ה שִׁשִּׁ֥ים גִּבֹּרִ֖ים סָבִ֣יב לָ֑הּ מִגִּבֹּרֵ֖י יִשְׂרָאֵֽל׃ </span></p>
 <p align="RIGHT"><span lang="he">‎<a name="008">8</a> ‏כֻּלָּם֙<font color="red"><sup>3</sup></font> אֲחֻ֣זֵי חֶ֔רֶב מְלֻמְּדֵ֖י מִלְחָמָ֑ה אִ֤ישׁ חַרְבּוֹ֙ עַל־יְרֵכ֔וֹ מִפַּ֖חַד בַּלֵּילֽוֹת׃ ס</span></p>
 <p align="RIGHT"><span lang="he">‎<a name="009">9</a> ‏אַפִּרְי֗וֹן עָ֤שָׂה לוֹ֙ הַמֶּ֣לֶךְ שְׁלֹמֹ֔ה מֵעֲצֵ֖י הַלְּבָנֽוֹן׃ </span></p>
 <p align="RIGHT"><span lang="he">‎<a name="010">10</a> ‏עַמּוּדָיו֙ עָ֣שָׂה כֶ֔סֶף רְפִידָת֣וֹ זָהָ֔ב מֶרְכָּב֖וֹ אַרְגָּמָ֑ן תּוֹכוֹ֙ רָצ֣וּף אַהֲבָ֔ה מִבְּנ֖וֹת יְרוּשָׁלִָֽם׃ </span></p>
 <p align="RIGHT"><span lang="he">‎<a name="011">11</a> ‏צְאֶ֧ינָה׀ וּֽרְאֶ֛ינָה בְּנ֥וֹת צִיּ֖וֹן בַּמֶּ֣לֶךְ שְׁלֹמֹ֑ה בָּעֲטָרָ֗ה שֶׁעִטְּרָה־לּ֤וֹ אִמּוֹ֙ בְּי֣וֹם חֲתֻנָּת֔וֹ וּבְי֖וֹם שִׂמְחַ֥ת לִבּֽוֹ׃ ס</span></p>
 </td>
 <td width="50%">
 <p>1 ‘al-mišəkāḇî ballêlwōṯ biqqašətî ’ēṯ še’âăḇâ nafəšî biqqašətîw wəlō’ məṣā’ṯîw: </p>
 <p>2 ’āqûmâ nnā’ wa’ăswōḇəḇâ ḇā‘îr baššəwāqîm ûḇārəḥōḇwōṯ ’ăḇaqəšâ ’ēṯ še’âăḇâ nafəšî biqqašətîw wəlō’ məṣā’ṯîw: </p>
 <p>3 məṣā’ûnî haššōmərîm hassōḇəḇîm bā‘îr ’ēṯ še’âăḇâ nafəšî rə’îṯem: </p>
 <p>4 kimə‘aṭ še‘āḇarətî mēhem ‘aḏ šemmāṣā’ṯî ’ēṯ še’âăḇâ nafəšî ’ăḥazətîw wəlō’ ’arəpennû ‘aḏ-šehăḇê’ṯîw ’el-bêṯ ’immî wə’el-ḥeḏer hwōrāṯî: </p>
 <p>5 hišəb<sup>a</sup>‘ətî ’eṯəḵem bənwōṯ yərûšālaim biṣəḇā’wōṯ ’wō bə’ayəlwōṯ haśśāḏeh ’im-tā‘îrû| wə’im-tə‘wōrərû ’eṯ-hā’ahăḇâ ‘aḏ šeteḥəpāṣ: s</p>
 <p>6 mî zō’ṯ ‘ōlâ min-hammiḏəbār kəṯîmărwōṯ ‘āšān məquṭṭereṯ mwōr ûləḇwōnâ mikōl ’aḇəqaṯ rwōḵēl: </p>
 <p>7 hinnēh miṭṭāṯwō šellišəlōmōh šiššîm gibōrîm sāḇîḇ lāh migibōrê yiśərā’ēl: </p>
 <p>8 kullām<font color="red"><sup>3</sup></font> ’ăḥuzê ḥereḇ məlumməḏê miləḥāmâ ’îš ḥarəbwō ‘al-yərēḵwō mip<sup>a</sup>ḥaḏ ballêlwōṯ: s</p>
 <p>9 ’apirəywōn ‘āśâ lwō hammeleḵə šəlōmōh mē‘ăṣê halləḇānwōn: </p>
 <p>10 ‘ammûḏāyw ‘āśâ ḵesef rəfîḏāṯwō zâāḇ merəkāḇwō ’arəgāmān twōḵwō rāṣûf ’ahăḇâ mibənwōṯ yərûšālāim: </p>
 <p>11 ṣə’eynâ| ûrə’eynâ bənwōṯ ṣîywōn bammeleḵə šəlōmōh bā‘ăṭārâ še‘iṭṭərâ-llwō ’immwō bəywōm ḥăṯunnāṯwō ûḇəywōm śiməḥaṯ libwō: s</p>
 </td>
 </tr></table>
 <p></p><hr>
 <center>
 <a href="sol004.htm">Next: Song of Solomon (Shir Hashirim) Chapter 4</a></center>
 </body>