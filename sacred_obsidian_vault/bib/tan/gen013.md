<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/gen013.htm">Polyglot</a> 
 <a href="../kjv/gen013.htm">KJV</a> 
 <a href="../sep/gen013.htm">Sep</a> 
 <a href="../vul/gen013.htm">Vul</a> 
 
 <br>
 <br><a href="gen.htm">Genesis (Bereshit) Index</a><br>
  
 <a href="gen012.htm">Previous</a> 
 <a href="gen014.htm">Next</a> 
 </center>
 <hr>
 
 <h3 align="CENTER">Tanach (Hebrew): Genesis (Bereshit) Chapter 13</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיַּעַל֩ אַבְרָ֨ם מִמִּצְרַ֜יִם ה֠וּא וְאִשְׁתּ֧וֹ וְכָל־אֲשֶׁר־ל֛וֹ וְל֥וֹט עִמּ֖וֹ הַנֶּֽגְבָּה׃ </span></p>
 <p align="RIGHT"><span lang="he">‎<a name="002">2</a> ‏וְאַבְרָ֖ם כָּבֵ֣ד מְאֹ֑ד בַּמִּקְנֶ֕ה בַּכֶּ֖סֶף וּבַזָּהָֽב׃ </span></p>
 <p align="RIGHT"><span lang="he">‎<a name="003">3</a> ‏וַיֵּ֙לֶךְ֙ לְמַסָּעָ֔יו מִנֶּ֖גֶב וְעַד־בֵּֽית־אֵ֑ל עַד־הַמָּק֗וֹם אֲשֶׁר־הָ֨יָה שָׁ֤ם <font color="brown">אהלה</font> <font color="blue">אָֽהֳלוֹ֙</font> בַּתְּחִלָּ֔ה בֵּ֥ין בֵּֽית־אֵ֖ל וּבֵ֥ין הָעָֽי׃ </span></p>
 <p align="RIGHT"><span lang="he">‎<a name="004">4</a> ‏אֶל־מְקוֹם֙ הַמִּזְבֵּ֔חַ אֲשֶׁר־עָ֥שָׂה שָׁ֖ם בָּרִאשֹׁנָ֑ה וַיִּקְרָ֥א שָׁ֛ם אַבְרָ֖ם בְּשֵׁ֥ם יְהוָֽה׃ </span></p>
 <p align="RIGHT"><span lang="he">‎<a name="005">5</a> ‏וְגַם־לְל֔וֹט הַהֹלֵ֖ךְ אֶת־אַבְרָ֑ם הָיָ֥ה צֹאן־וּבָקָ֖ר וְאֹהָלִֽים׃ </span></p>
 <p align="RIGHT"><span lang="he">‎<a name="006">6</a> ‏וְלֹא־נָשָׂ֥א אֹתָ֛ם הָאָ֖רֶץ לָשֶׁ֣בֶת יַחְדָּ֑ו כִּֽי־הָיָ֤ה רְכוּשָׁם֙ רָ֔ב וְלֹ֥א יָֽכְל֖וּ לָשֶׁ֥בֶת יַחְדָּֽו׃ </span></p>
 <p align="RIGHT"><span lang="he">‎<a name="007">7</a> ‏וַֽיְהִי־רִ֗יב בֵּ֚ין רֹעֵ֣י מִקְנֵֽה־אַבְרָ֔ם וּבֵ֖ין רֹעֵ֣י מִקְנֵה־ל֑וֹט וְהַֽכְּנַעֲנִי֙ וְהַפְּרִזִּ֔י אָ֖ז יֹשֵׁ֥ב בָּאָֽרֶץ׃ </span></p>
 <p align="RIGHT"><span lang="he">‎<a name="008">8</a> ‏וַיֹּ֨אמֶר אַבְרָ֜ם אֶל־ל֗וֹט אַל־נָ֨א תְהִ֤י מְרִיבָה֙ בֵּינִ֣י וּבֵינֶ֔יךָ וּבֵ֥ין רֹעַ֖י וּבֵ֣ין רֹעֶ֑יךָ כִּֽי־אֲנָשִׁ֥ים אַחִ֖ים אֲנָֽחְנוּ׃ </span></p>
 <p align="RIGHT"><span lang="he">‎<a name="009">9</a> ‏הֲלֹ֤א כָל־הָאָ֙רֶץ֙ לְפָנֶ֔יךָ הִפָּ֥רֶד נָ֖א מֵעָלָ֑י אִם־הַשְּׂמֹ֣אל וְאֵימִ֔נָה וְאִם־הַיָּמִ֖ין וְאַשְׂמְאִֽילָה׃ </span></p>
 <p align="RIGHT"><span lang="he">‎<a name="010">10</a> ‏וַיִּשָּׂא־ל֣וֹט אֶת־עֵינָ֗יו וַיַּרְא֙ אֶת־כָּל־כִּכַּ֣ר הַיַּרְדֵּ֔ן כִּ֥י כֻלָּ֖הּ מַשְׁקֶ֑ה לִפְנֵ֣י׀ שַׁחֵ֣ת יְהוָ֗ה אֶת־סְדֹם֙ וְאֶת־עֲמֹרָ֔ה כְּגַן־יְהוָה֙ כְּאֶ֣רֶץ מִצְרַ֔יִם בֹּאֲכָ֖ה צֹֽעַר׃ </span></p>
 <p align="RIGHT"><span lang="he">‎<a name="011">11</a> ‏וַיִּבְחַר־ל֣וֹ ל֗וֹט אֵ֚ת כָּל־כִּכַּ֣ר הַיַּרְדֵּ֔ן וַיִּסַּ֥ע ל֖וֹט מִקֶּ֑דֶם וַיִּפָּ֣רְד֔וּ אִ֖ישׁ מֵעַ֥ל אָחִֽיו׃ </span></p>
 <p align="RIGHT"><span lang="he">‎<a name="012">12</a> ‏אַבְרָ֖ם יָשַׁ֣ב בְּאֶֽרֶץ־כְּנָ֑עַן וְל֗וֹט יָשַׁב֙ בְּעָרֵ֣י הַכִּכָּ֔ר וַיֶּאֱהַ֖ל עַד־סְדֹֽם׃ </span></p>
 <p align="RIGHT"><span lang="he">‎<a name="013">13</a> ‏וְאַנְשֵׁ֣י סְדֹ֔ם רָעִ֖ים וְחַטָּאִ֑ים לַיהוָ֖ה מְאֹֽד׃ </span></p>
 <p align="RIGHT"><span lang="he">‎<a name="014">14</a> ‏וַֽיהוָ֞ה אָמַ֣ר אֶל־אַבְרָ֗ם אַחֲרֵי֙ הִפָּֽרֶד־ל֣וֹט מֵֽעִמּ֔וֹ שָׂ֣א נָ֤א עֵינֶ֙יךָ֙ וּרְאֵ֔ה מִן־הַמָּק֖וֹם אֲשֶׁר־אַתָּ֣ה שָׁ֑ם צָפֹ֥נָה וָנֶ֖גְבָּה וָקֵ֥דְמָה וָיָֽמָּה׃ </span></p>
 <p align="RIGHT"><span lang="he">‎<a name="015">15</a> ‏כִּ֧י אֶת־כָּל־הָאָ֛רֶץ אֲשֶׁר־אַתָּ֥ה רֹאֶ֖ה לְךָ֣ אֶתְּנֶ֑נָּה וּֽלְזַרְעֲךָ֖ עַד־עוֹלָֽם׃ </span></p>
 <p align="RIGHT"><span lang="he">‎<a name="016">16</a> ‏וְשַׂמְתִּ֥י אֶֽת־זַרְעֲךָ֖ כַּעֲפַ֣ר הָאָ֑רֶץ אֲשֶׁ֣ר׀ אִם־יוּכַ֣ל אִ֗ישׁ לִמְנוֹת֙ אֶת־עֲפַ֣ר הָאָ֔רֶץ גַּֽם־זַרְעֲךָ֖ יִמָּנֶֽה׃ </span></p>
 <p align="RIGHT"><span lang="he">‎<a name="017">17</a> ‏ק֚וּם הִתְהַלֵּ֣ךְ בָּאָ֔רֶץ לְאָרְכָּ֖הּ וּלְרָחְבָּ֑הּ כִּ֥י לְךָ֖ אֶתְּנֶֽנָּה׃ </span></p>
 <p align="RIGHT"><span lang="he">‎<a name="018">18</a> ‏וַיֶּאֱהַ֣ל אַבְרָ֗ם וַיָּבֹ֛א וַיֵּ֛שֶׁב בְּאֵלֹנֵ֥י מַמְרֵ֖א אֲשֶׁ֣ר בְּחֶבְר֑וֹן וַיִּֽבֶן־שָׁ֥ם מִזְבֵּ֖חַ לַֽיהוָֽה׃ פ</span></p>
 </td>
 <td width="50%">
 <p>1 wayy<sup>a</sup>‘al ’aḇərām mimmiṣərayim hû’ wə’išətwō wəḵāl-’ăšer-lwō wəlwōṭ ‘immwō hanneḡəbâ: </p>
 <p>2 wə’aḇərām kāḇēḏ mə’ōḏ bammiqəneh bakesef ûḇazzâāḇ: </p>
 <p>3 wayyēleḵə ləmassā‘āyw minneḡeḇ wə‘aḏ-bêṯ-’ēl ‘aḏ-hammāqwōm ’ăšer-hāyâ šām <font color="brown">’âŏlōh</font> <font color="blue">’âŏlwō</font> batəḥillâ bên bêṯ-’ēl ûḇên hā‘āy: </p>
 <p>4 ’el-məqwōm hammizəbēḥa ’ăšer-‘āśâ šām bāri’šōnâ wayyiqərā’ šām ’aḇərām bəšēm yəhwâ: </p>
 <p>5 wəḡam-ləlwōṭ hahōlēḵə ’eṯ-’aḇərām hāyâ ṣō’n-ûḇāqār wə’ōhālîm: </p>
 <p>6 wəlō’-nāśā’ ’ōṯām hā’āreṣ lāšeḇeṯ y<sup>a</sup>ḥədāw kî-hāyâ rəḵûšām rāḇ wəlō’ yāḵəlû lāšeḇeṯ y<sup>a</sup>ḥədāw: </p>
 <p>7 wayəhî-rîḇ bên rō‘ê miqənēh-’aḇərām ûḇên rō‘ê miqənēh-lwōṭ wəhakən<sup>a</sup>‘ănî wəhapərizzî ’āz yōšēḇ bā’āreṣ: </p>
 <p>8 wayyō’mer ’aḇərām ’el-lwōṭ ’al-nā’ ṯəhî mərîḇâ bênî ûḇêneyḵā ûḇên rō‘ay ûḇên rō‘eyḵā kî-’ănāšîm ’<sup>a</sup>ḥîm ’ănāḥənû: </p>
 <p>9 hălō’ ḵāl-hā’āreṣ ləfāneyḵā hipāreḏ nā’ mē‘ālāy ’im-haśśəmō’l wə’êminâ wə’im-hayyāmîn wə’aśəmə’îlâ: </p>
 <p>10 wayyiśśā’-lwōṭ ’eṯ-‘ênāyw wayyarə’ ’eṯ-kāl-kikar hayyarədēn kî ḵullāh mašəqeh lifənê| š<sup>a</sup>ḥēṯ yəhwâ ’eṯ-səḏōm wə’eṯ-‘ămōrâ kəḡan-yəhwâ kə’ereṣ miṣərayim bō’ăḵâ ṣō‘ar: </p>
 <p>11 wayyiḇəḥar-lwō lwōṭ ’ēṯ kāl-kikar hayyarədēn wayyiss<sup>a</sup>‘ lwōṭ miqqeḏem wayyipārəḏû ’îš mē‘al ’āḥîw: </p>
 <p>12 ’aḇərām yāšaḇ bə’ereṣ-kənā‘an wəlwōṭ yāšaḇ bə‘ārê hakikār wayye’ĕhal ‘aḏ-səḏōm: </p>
 <p>13 wə’anəšê səḏōm rā‘îm wəḥaṭṭā’îm layhwâ mə’ōḏ: </p>
 <p>14 wayhwâ ’āmar ’el-’aḇərām ’<sup>a</sup>ḥărê hipāreḏ-lwōṭ mē‘immwō śā’ nā’ ‘êneyḵā ûrə’ēh min-hammāqwōm ’ăšer-’atâ šām ṣāfōnâ wāneḡəbâ wāqēḏəmâ wāyāmmâ: </p>
 <p>15 kî ’eṯ-kāl-hā’āreṣ ’ăšer-’atâ rō’eh ləḵā ’etənennâ ûləzarə‘ăḵā ‘aḏ-‘wōlām: </p>
 <p>16 wəśamətî ’eṯ-zarə‘ăḵā k<sup>a</sup>‘ăfar hā’āreṣ ’ăšer| ’im-yûḵal ’îš limənwōṯ ’eṯ-‘ăfar hā’āreṣ gam-zarə‘ăḵā yimmāneh: </p>
 <p>17 qûm hiṯəhallēḵə bā’āreṣ lə’ārəkāh ûlərāḥəbāh kî ləḵā ’etənennâ: </p>
 <p>18 wayye’ĕhal ’aḇərām wayyāḇō’ wayyēšeḇ bə’ēlōnê mamərē’ ’ăšer bəḥeḇərwōn wayyiḇen-šām mizəbēḥa layhwâ: f</p>
 </td>
 </tr></table>
 <p></p><hr>
 <center>
 <a href="gen014.htm">Next: Genesis (Bereshit) Chapter 14</a></center>
 </body>