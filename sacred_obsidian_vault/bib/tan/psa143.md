<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa143.htm">Polyglot</a> 
 <a href="../kjv/psa143.htm">KJV</a> 
 <a href="../sep/psa143.htm">Sep</a> 
 <a href="../vul/psa143.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa142.htm">Previous</a> 
 <a href="psa144.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 143</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏מִזְמ֗וֹר לְדָ֫וִ֥ד יְהוָ֤ה׀ שְׁמַ֬ע תְּפִלָּתִ֗י הַאֲזִ֥ינָה אֶל־תַּחֲנוּנַ֑י בֶּאֱמֻנָתְךָ֥ עֲ֝נֵ֗נִי בְּצִדְקָתֶֽךָ׃ </span></p>
 <p align="RIGHT"><span lang="he">‎<a name="002">2</a> ‏וְאַל־תָּב֣וֹא בְ֭מִשְׁפָּט אֶת־עַבְדֶּ֑ךָ כִּ֤י לֹֽא־יִצְדַּ֖ק לְפָנֶ֣יךָ כָל־חָֽי׃ </span></p>
 <p align="RIGHT"><span lang="he">‎<a name="003">3</a> ‏כִּ֥י רָ֘דַ֤ף אוֹיֵ֨ב׀ נַפְשִׁ֗י דִּכָּ֣א לָ֭אָרֶץ חַיָּתִ֑י הוֹשִׁיבַ֥נִי בְ֝מַחֲשַׁכִּ֗ים כְּמֵתֵ֥י עוֹלָֽם׃ </span></p>
 <p align="RIGHT"><span lang="he">‎<a name="004">4</a> ‏וַתִּתְעַטֵּ֣ף עָלַ֣י רוּחִ֑י בְּ֝תוֹכִ֗י יִשְׁתּוֹמֵ֥ם לִבִּֽי׃ </span></p>
 <p align="RIGHT"><span lang="he">‎<a name="005">5</a> ‏זָ֘כַ֤רְתִּי יָמִ֨ים׀ מִקֶּ֗דֶם הָגִ֥יתִי בְכָל־פָּעֳלֶ֑ךָ בְּֽמַעֲשֵׂ֖ה יָדֶ֣יךָ אֲשׂוֹחֵֽחַ׃ </span></p>
 <p align="RIGHT"><span lang="he">‎<a name="006">6</a> ‏פֵּרַ֣שְׂתִּי יָדַ֣י אֵלֶ֑יךָ נַפְשִׁ֓י׀ כְּאֶֽרֶץ־עֲיֵפָ֖ה לְךָ֣ סֶֽלָה׃ </span></p>
 <p align="RIGHT"><span lang="he">‎<a name="007">7</a> ‏מַ֘הֵ֤ר עֲנֵ֨נִי׀ יְהוָה֮ כָּלְתָ֪ה ר֫וּחִ֥י אַל־תַּסְתֵּ֣ר פָּנֶ֣יךָ מִמֶּ֑נִּי וְ֝נִמְשַׁ֗לְתִּי עִם־יֹ֥רְדֵי בֽוֹר׃ </span></p>
 <p align="RIGHT"><span lang="he">‎<a name="008">8</a> ‏הַשְׁמִ֘יעֵ֤נִי בַבֹּ֨קֶר׀ חַסְדֶּךָ֮ כִּֽי־בְךָ֪ בָ֫טָ֥חְתִּי הוֹדִיעֵ֗נִי דֶּֽרֶךְ־ז֥וּ אֵלֵ֑ךְ כִּֽי־אֵ֝לֶיךָ נָשָׂ֥אתִי נַפְשִֽׁי׃ </span></p>
 <p align="RIGHT"><span lang="he">‎<a name="009">9</a> ‏הַצִּילֵ֖נִי מֵאֹיְבַ֥י׀ יְהוָ֗ה אֵלֶ֥יךָ כִסִּֽתִי׃ </span></p>
 <p align="RIGHT"><span lang="he">‎<a name="010">10</a> ‏לַמְּדֵ֤נִי׀ לַֽעֲשׂ֣וֹת רְצוֹנֶךָ֮ כִּֽי־אַתָּ֪ה אֱל֫וֹהָ֥י רוּחֲךָ֥ טוֹבָ֑ה תַּ֝נְחֵ֗נִי בְּאֶ֣רֶץ מִישֽׁוֹר׃ </span></p>
 <p align="RIGHT"><span lang="he">‎<a name="011">11</a> ‏לְמַֽעַן־שִׁמְךָ֣ יְהוָ֣ה תְּחַיֵּ֑נִי בְּצִדְקָתְךָ֓׀ תוֹצִ֖יא מִצָּרָ֣ה נַפְשִֽׁי׃ </span></p>
 <p align="RIGHT"><span lang="he">‎<a name="012">12</a> ‏וּֽבְחַסְדְּךָ֮ תַּצְמִ֪ית אֹ֫יְבָ֥י וְֽ֭הַאֲבַדְתָּ כָּל־צֹרֲרֵ֣י נַפְשִׁ֑י כִּ֝֗י אֲנִ֣י עַבְדֶּֽךָ׃ </span></p>
 </td>
 <td width="50%">
 <p>1 mizəmwōr ləḏāwiḏ yəhwâ| šəm<sup>a</sup>‘ təfillāṯî ha’ăzînâ ’el-t<sup>a</sup>ḥănûnay be’ĕmunāṯəḵā ‘ănēnî bəṣiḏəqāṯeḵā: </p>
 <p>2 wə’al-tāḇwō’ ḇəmišəpāṭ ’eṯ-‘aḇədeḵā kî lō’-yiṣədaq ləfāneyḵā ḵāl-ḥāy: </p>
 <p>3 kî rāḏaf ’wōyēḇ| nafəšî dikā’ lā’āreṣ ḥayyāṯî hwōšîḇanî ḇəm<sup>a</sup>ḥăšakîm kəmēṯê ‘wōlām: </p>
 <p>4 watiṯə‘aṭṭēf ‘ālay rûḥî bəṯwōḵî yišətwōmēm libî: </p>
 <p>5 zāḵarətî yāmîm| miqqeḏem hāḡîṯî ḇəḵāl-pā‘ŏleḵā bəm<sup>a</sup>‘ăśēh yāḏeyḵā ’ăśwōḥēḥa: </p>
 <p>6 pēraśətî yāḏay ’ēleyḵā nafəšî| kə’ereṣ-‘ăyēfâ ləḵā selâ: </p>
 <p>7 mahēr ‘ănēnî| yəhwâ kāləṯâ rûḥî ’al-tasətēr pāneyḵā mimmennî wəniməšalətî ‘im-yōrəḏê ḇwōr: </p>
 <p>8 hašəmî‘ēnî ḇabōqer| ḥasədeḵā kî-ḇəḵā ḇāṭāḥətî hwōḏî‘ēnî dereḵə-zû ’ēlēḵə kî-’ēleyḵā nāśā’ṯî nafəšî: </p>
 <p>9 haṣṣîlēnî mē’ōyəḇay| yəhwâ ’ēleyḵā ḵissiṯî: </p>
 <p>10 lamməḏēnî| l<sup>a</sup>‘ăśwōṯ rəṣwōneḵā kî-’atâ ’ĕlwōhāy rûḥăḵā ṭwōḇâ tanəḥēnî bə’ereṣ mîšwōr: </p>
 <p>11 ləm<sup>a</sup>‘an-šiməḵā yəhwâ təḥayyēnî bəṣiḏəqāṯəḵā| ṯwōṣî’ miṣṣārâ nafəšî: </p>
 <p>12 ûḇəḥasədəḵā taṣəmîṯ ’ōyəḇāy wəha’ăḇaḏətā kāl-ṣōrărê nafəšî kî ’ănî ‘aḇədeḵā: </p>
 </td>
 </tr></table>
 <p></p><hr>
 <center>
 <a href="psa144.htm">Next: Psalms (Tehilim) Chapter 144</a></center>
 </body>