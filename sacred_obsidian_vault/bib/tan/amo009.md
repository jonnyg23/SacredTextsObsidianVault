<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/amo009.htm">Polyglot</a> 
 <a href="../kjv/amo009.htm">KJV</a> 
 <a href="../sep/amo009.htm">Sep</a> 
 <a href="../vul/amo009.htm">Vul</a> 
 
 <br>
 <br><a href="amo.htm">Amos Index</a><br>
  
 <a href="amo008.htm">Previous</a> 
 <a href="oba001.htm">Next</a> 
 </center>
 <hr>
 
 <h3 align="CENTER">Tanach (Hebrew): Amos Chapter 9</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏רָאִ֨יתִי אֶת־אֲדֹנָ֜י נִצָּ֣ב עַֽל־הַמִּזְבֵּ֗חַ וַיֹּאמֶר֩ הַ֨ךְ הַכַּפְתּ֜וֹר וְיִרְעֲשׁ֣וּ הַסִּפִּ֗ים וּבְצַ֙עַם֙ בְּרֹ֣אשׁ כֻּלָּ֔ם וְאַחֲרִיתָ֖ם בַּחֶ֣רֶב אֶהֱרֹ֑ג לֹֽא־יָנ֤וּס לָהֶם֙ נָ֔ס וְלֹֽא־יִמָּלֵ֥ט לָהֶ֖ם פָּלִֽיט׃ </span></p>
 <p align="RIGHT"><span lang="he">‎<a name="002">2</a> ‏אִם־יַחְתְּר֣וּ בִשְׁא֔וֹל מִשָּׁ֖ם יָדִ֣י תִקָּחֵ֑ם וְאִֽם־יַעֲלוּ֙ הַשָּׁמַ֔יִם מִשָּׁ֖ם אוֹרִידֵֽם׃ </span></p>
 <p align="RIGHT"><span lang="he">‎<a name="003">3</a> ‏וְאִם־יֵחָֽבְאוּ֙ בְּרֹ֣אשׁ הַכַּרְמֶ֔ל מִשָּׁ֥ם אֲחַפֵּ֖שׂ וּלְקַחְתִּ֑ים וְאִם־יִסָּ֨תְר֜וּ מִנֶּ֤גֶד עֵינַי֙ בְּקַרְקַ֣ע הַיָּ֔ם מִשָּׁ֛ם אֲצַוֶּ֥ה אֶת־הַנָּחָ֖שׁ וּנְשָׁכָֽם׃ </span></p>
 <p align="RIGHT"><span lang="he">‎<a name="004">4</a> ‏וְאִם־יֵלְכ֤וּ בַשְּׁבִי֙ לִפְנֵ֣י אֹֽיבֵיהֶ֔ם<font color="red"><sup>1</sup></font> מִשָּׁ֛ם אֲצַוֶּ֥ה אֶת־הַחֶ֖רֶב וַהֲרָגָ֑תַם וְשַׂמְתִּ֨י עֵינִ֧י עֲלֵיהֶ֛ם לְרָעָ֖ה וְלֹ֥א לְטוֹבָֽה׃ </span></p>
 <p align="RIGHT"><span lang="he">‎<a name="005">5</a> ‏וַאדֹנָ֨י יְהוִ֜ה הַצְּבָא֗וֹת הַנּוֹגֵ֤עַ בָּאָ֙רֶץ֙ וַתָּמ֔וֹג וְאָבְל֖וּ כָּל־י֣וֹשְׁבֵי בָ֑הּ וְעָלְתָ֤ה כַיְאֹר֙ כֻּלָּ֔הּ וְשָׁקְעָ֖ה כִּיאֹ֥ר מִצְרָֽיִם׃ </span></p>
 <p align="RIGHT"><span lang="he">‎<a name="006">6</a> ‏הַבּוֹנֶ֤ה בַשָּׁמַ֙יִם֙ <font color="brown">מעלותו</font> <font color="blue">מַעֲלוֹתָ֔יו</font> וַאֲגֻדָּת֖וֹ עַל־אֶ֣רֶץ יְסָדָ֑הּ הַקֹּרֵ֣א לְמֵֽי־הַיָּ֗ם וַֽיִּשְׁפְּכֵ֛ם עַל־פְּנֵ֥י הָאָ֖רֶץ יְהוָ֥ה שְׁמֽוֹ׃ </span></p>
 <p align="RIGHT"><span lang="he">‎<a name="007">7</a> ‏הֲל֣וֹא כִבְנֵי֩ כֻשִׁיִּ֨ים אַתֶּ֥ם לִ֛י בְּנֵ֥י יִשְׂרָאֵ֖ל נְאֻם־יְהוָ֑ה הֲל֣וֹא אֶת־יִשְׂרָאֵ֗ל הֶעֱלֵ֙יתִי֙ מֵאֶ֣רֶץ מִצְרַ֔יִם וּפְלִשְׁתִּיִּ֥ים מִכַּפְתּ֖וֹר וַאֲרָ֥ם מִקִּֽיר׃ </span></p>
 <p align="RIGHT"><span lang="he">‎<a name="008">8</a> ‏הִנֵּ֞ה עֵינֵ֣י׀ אֲדֹנָ֣י יְהוִ֗ה בַּמַּמְלָכָה֙ הַֽחַטָּאָ֔ה וְהִשְׁמַדְתִּ֣י אֹתָ֔הּ מֵעַ֖ל פְּנֵ֣י הָאֲדָמָ֑ה אֶ֗פֶס כִּ֠י לֹ֣א הַשְׁמֵ֥יד אַשְׁמִ֛יד אֶת־בֵּ֥ית יַעֲקֹ֖ב נְאֻם־יְהוָֽה׃ </span></p>
 <p align="RIGHT"><span lang="he">‎<a name="009">9</a> ‏כִּֽי־הִנֵּ֤ה אָֽנֹכִי֙ מְצַוֶּ֔ה וַהֲנִע֥וֹתִי בְכָֽל־הַגּוֹיִ֖ם אֶת־בֵּ֣ית יִשְׂרָאֵ֑ל כַּאֲשֶׁ֤ר יִנּ֙וֹעַ֙ בַּכְּבָרָ֔ה וְלֹֽא־יִפּ֥וֹל<font color="red"><sup>1</sup></font> צְר֖וֹר אָֽרֶץ׃ </span></p>
 <p align="RIGHT"><span lang="he">‎<a name="010">10</a> ‏בַּחֶ֣רֶב יָמ֔וּתוּ כֹּ֖ל חַטָּאֵ֣י עַמִּ֑י הָאֹמְרִ֗ים לֹֽא־תַגִּ֧ישׁ וְתַקְדִּ֛ים בַּעֲדֵ֖ינוּ הָרָעָֽה׃ </span></p>
 <p align="RIGHT"><span lang="he">‎<a name="011">11</a> ‏בַּיּ֣וֹם הַה֔וּא אָקִ֛ים אֶת־סֻכַּ֥ת דָּוִ֖יד הַנֹּפֶ֑לֶת וְגָדַרְתִּ֣י אֶת־פִּרְצֵיהֶ֗ן וַהֲרִֽסֹתָיו֙ אָקִ֔ים וּבְנִיתִ֖יהָ כִּימֵ֥י עוֹלָֽם׃ </span></p>
 <p align="RIGHT"><span lang="he">‎<a name="012">12</a> ‏לְמַ֨עַן יִֽירְשׁ֜וּ אֶת־שְׁאֵרִ֤ית אֱדוֹם֙ וְכָל־הַגּוֹיִ֔ם אֲשֶׁר־נִקְרָ֥א שְׁמִ֖י עֲלֵיהֶ֑ם נְאֻם־יְהוָ֖ה עֹ֥שֶׂה זֹּֽאת׃ פ</span></p>
 <p align="RIGHT"><span lang="he">‎<a name="013">13</a> ‏הִנֵּ֨ה יָמִ֤ים בָּאִים֙ נְאֻם־יְהוָ֔ה וְנִגַּ֤שׁ חוֹרֵשׁ֙ בַּקֹּצֵ֔ר וְדֹרֵ֥ךְ עֲנָבִ֖ים בְּמֹשֵׁ֣ךְ הַזָּ֑רַע וְהִטִּ֤יפוּ הֶֽהָרִים֙ עָסִ֔יס וְכָל־הַגְּבָע֖וֹת תִּתְמוֹגַֽגְנָה׃ </span></p>
 <p align="RIGHT"><span lang="he">‎<a name="014">14</a> ‏וְשַׁבְתִּי֮ אֶת־שְׁב֣וּת עַמִּ֣י יִשְׂרָאֵל֒ וּבָנ֞וּ עָרִ֤ים נְשַׁמּוֹת֙ וְיָשָׁ֔בוּ וְנָטְע֣וּ כְרָמִ֔ים וְשָׁת֖וּ אֶת־יֵינָ֑ם וְעָשׂ֣וּ גַנּ֔וֹת וְאָכְל֖וּ אֶת־פְּרִיהֶֽם׃ </span></p>
 <p align="RIGHT"><span lang="he">‎<a name="015">15</a> ‏וּנְטַעְתִּ֖ים עַל־אַדְמָתָ֑ם וְלֹ֨א יִנָּתְשׁ֜וּ ע֗וֹד מֵעַ֤ל אַדְמָתָם֙ אֲשֶׁ֣ר נָתַ֣תִּי לָהֶ֔ם אָמַ֖ר יְהוָ֥ה אֱלֹהֶֽיךָ׃ </span></p>
 <p></p>
 </td>
 <td width="50%">
 <p>1 rā’îṯî ’eṯ-’ăḏōnāy niṣṣāḇ ‘al-hammizəbēḥa wayyō’mer haḵə hakafətwōr wəyirə‘ăšû hassipîm ûḇəṣ<sup>a</sup>‘am bərō’š kullām wə’<sup>a</sup>ḥărîṯām b<sup>a</sup>ḥereḇ ’ehĕrōḡ lō’-yānûs lâem nās wəlō’-yimmālēṭ lâem pālîṭ: </p>
 <p>2 ’im-y<sup>a</sup>ḥətərû ḇišə’wōl miššām yāḏî ṯiqqāḥēm wə’im-y<sup>a</sup>‘ălû haššāmayim miššām ’wōrîḏēm: </p>
 <p>3 wə’im-yēḥāḇə’û bərō’š hakarəmel miššām ’ăḥapēś ûləq<sup>a</sup>ḥətîm wə’im-yissāṯərû minneḡeḏ ‘ênay bəqarəq<sup>a</sup>‘ hayyām miššām ’ăṣaûeh ’eṯ-hannāḥāš ûnəšāḵām: </p>
 <p>4 wə’im-yēləḵû ḇaššəḇî lifənê ’ōyḇêhem<font color="red"><sup>1</sup></font> miššām ’ăṣaûeh ’eṯ-h<sup>a</sup>ḥereḇ wahărāḡāṯam wəśamətî ‘ênî ‘ălêhem lərā‘â wəlō’ ləṭwōḇâ: </p>
 <p>5 wa’ḏōnāy yəhwih haṣṣəḇā’wōṯ hannwōḡē‘a bā’āreṣ watāmwōḡ wə’āḇəlû kāl-ywōšəḇê ḇāh wə‘āləṯâ ḵayə’ōr kullāh wəšāqə‘â kî’ōr miṣərāyim: </p>
 <p>6 habwōneh ḇaššāmayim <font color="brown">m<sup>a</sup>‘ălwōṯāw</font> <font color="blue">m<sup>a</sup>‘ălwōṯāyw</font> wa’ăḡudāṯwō ‘al-’ereṣ yəsāḏāh haqqōrē’ ləmê-hayyām wayyišəpəḵēm ‘al-pənê hā’āreṣ yəhwâ šəmwō: </p>
 <p>7 hălwō’ ḵiḇənê ḵušîyîm ’atem lî bənê yiśərā’ēl nə’um-yəhwâ hălwō’ ’eṯ-yiśərā’ēl he‘ĕlêṯî mē’ereṣ miṣərayim ûfəlišətîyîm mikafətwōr wa’ărām miqqîr: </p>
 <p>8 hinnēh ‘ênê| ’ăḏōnāy yəhwih bammaməlāḵâ h<sup>a</sup>ḥaṭṭā’â wəhišəmaḏətî ’ōṯāh mē‘al pənê hā’ăḏāmâ ’efes kî lō’ hašəmêḏ ’ašəmîḏ ’eṯ-bêṯ y<sup>a</sup>‘ăqōḇ nə’um-yəhwâ: </p>
 <p>9 kî-hinnēh ’ānōḵî məṣaûeh wahăni‘wōṯî ḇəḵāl-hagwōyim ’eṯ-bêṯ yiśərā’ēl ka’ăšer yinnwō‘a bakəḇārâ wəlō’-yipwōl<font color="red"><sup>1</sup></font> ṣərwōr ’āreṣ: </p>
 <p>10 b<sup>a</sup>ḥereḇ yāmûṯû kōl ḥaṭṭā’ê ‘ammî hā’ōmərîm lō’-ṯagîš wəṯaqədîm b<sup>a</sup>‘ăḏênû hārā‘â: </p>
 <p>11 bayywōm hahû’ ’āqîm ’eṯ-sukaṯ dāwîḏ hannōfeleṯ wəḡāḏarətî ’eṯ-pirəṣêhen wahărisōṯāyw ’āqîm ûḇənîṯîhā kîmê ‘wōlām: </p>
 <p>12 ləm<sup>a</sup>‘an yîrəšû ’eṯ-šə’ērîṯ ’ĕḏwōm wəḵāl-hagwōyim ’ăšer-niqərā’ šəmî ‘ălêhem nə’um-yəhwâ ‘ōśeh zzō’ṯ: f</p>
 <p>13 hinnēh yāmîm bā’îm nə’um-yəhwâ wənigaš ḥwōrēš baqqōṣēr wəḏōrēḵə ‘ănāḇîm bəmōšēḵə hazzār<sup>a</sup>‘ wəhiṭṭîfû hehārîm ‘āsîs wəḵāl-hagəḇā‘wōṯ tiṯəmwōḡaḡənâ: </p>
 <p>14 wəšaḇətî ’eṯ-šəḇûṯ ‘ammî yiśərā’ēl ûḇānû ‘ārîm nəšammwōṯ wəyāšāḇû wənāṭə‘û ḵərāmîm wəšāṯû ’eṯ-yênām wə‘āśû ḡannwōṯ wə’āḵəlû ’eṯ-pərîhem: </p>
 <p>15 ûnəṭ<sup>a</sup>‘ətîm ‘al-’aḏəmāṯām wəlō’ yinnāṯəšû ‘wōḏ mē‘al ’aḏəmāṯām ’ăšer nāṯatî lâem ’āmar yəhwâ ’ĕlōheyḵā: </p>
 </td>
 </tr></table>
 <p></p><hr>
 <center>
 <a href="oba001.htm">Next: Obadiah (Ovadyah) Chapter 1</a></center>
 </body>