<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/neh011.htm">Polyglot</a> 
 <a href="../kjv/neh011.htm">KJV</a> 
 <a href="../vul/neh011.htm">Vul</a> 
 
 <br>
 <br><a href="neh.htm">Nehemiah (Nechemiyah) Index</a><br>
  
 <a href="neh010.htm">Previous</a> 
 <a href="neh012.htm">Next</a> 
 </center>
 <hr>
 
 <h3 align="CENTER">Tanach (Hebrew): Nehemiah (Nechemiyah) Chapter 11</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיֵּשְׁב֥וּ שָׂרֵֽי־הָעָ֖ם בִּירוּשָׁלִָ֑ם וּשְׁאָ֣ר הָ֠עָם הִפִּ֨ילוּ גוֹרָל֜וֹת לְהָבִ֣יא׀ אֶחָ֣ד מִן־הָעֲשָׂרָ֗ה לָשֶׁ֙בֶת֙ בִּֽירוּשָׁלִַ֙ם֙ עִ֣יר הַקֹּ֔דֶשׁ וְתֵ֥שַׁע הַיָּד֖וֹת בֶּעָרִֽים׃ </span></p>
 <p align="RIGHT"><span lang="he">‎<a name="002">2</a> ‏וַֽיְבָרֲכ֖וּ הָעָ֑ם לְכֹל֙ הָֽאֲנָשִׁ֔ים הַמִּֽתְנַדְּבִ֔ים לָשֶׁ֖בֶת בִּירוּשָׁלִָֽם׃ פ</span></p>
 <p align="RIGHT"><span lang="he">‎<a name="003">3</a> ‏וְאֵ֙לֶּה֙ רָאשֵׁ֣י הַמְּדִינָ֔ה אֲשֶׁ֥ר יָשְׁב֖וּ בִּירוּשָׁלִָ֑ם וּבְעָרֵ֣י יְהוּדָ֗ה יָֽשְׁב֞וּ אִ֤ישׁ בַּאֲחֻזָּתוֹ֙ בְּעָ֣רֵיהֶ֔ם יִשְׂרָאֵ֤ל הַכֹּהֲנִים֙ וְהַלְוִיִּ֣ם וְהַנְּתִינִ֔ים וּבְנֵ֖י עַבְדֵ֥י שְׁלֹמֹֽה׃ </span></p>
 <p align="RIGHT"><span lang="he">‎<a name="004">4</a> ‏וּבִֽירוּשָׁלִַ֙ם֙ יָֽשְׁב֔וּ מִבְּנֵ֥י יְהוּדָ֖ה וּמִבְּנֵ֣י בִנְיָמִ֑ן מִבְּנֵ֣י יְ֠הוּדָה עֲתָיָ֨ה בֶן־עֻזִּיָּ֜ה בֶּן־זְכַרְיָ֧ה בֶן־אֲמַרְיָ֛ה בֶּן־שְׁפַטְיָ֥ה בֶן־מַהֲלַלְאֵ֖ל מִבְּנֵי־פָֽרֶץ׃ </span></p>
 <p align="RIGHT"><span lang="he">‎<a name="005">5</a> ‏וּמַעֲשֵׂיָ֣ה בֶן־בָּר֣וּךְ בֶּן־כָּל־חֹ֠זֶה בֶּן־חֲזָיָ֨ה בֶן־עֲדָיָ֧ה בֶן־יוֹיָרִ֛יב בֶּן־זְכַרְיָ֖ה בֶּן־הַשִּׁלֹנִֽי׃<font color="red"><sup>3</sup></font> </span></p>
 <p align="RIGHT"><span lang="he">‎<a name="006">6</a> ‏כָּל־בְּנֵי־פֶ֕רֶץ הַיֹּשְׁבִ֖ים בִּירוּשָׁלִָ֑ם אַרְבַּ֥ע מֵא֛וֹת שִׁשִּׁ֥ים וּשְׁמֹנָ֖ה אַנְשֵׁי־חָֽיִל׃ ס</span></p>
 <p align="RIGHT"><span lang="he">‎<a name="007">7</a> ‏וְאֵ֖לֶּה בְּנֵ֣י בִנְיָמִ֑ן סַלֻּ֡א בֶּן־מְשֻׁלָּ֡ם בֶּן־יוֹעֵ֡ד בֶּן־פְּדָיָה֩ בֶן־ק֨וֹלָיָ֧ה בֶן־מַעֲשֵׂיָ֛ה בֶּן־אִֽיתִיאֵ֖ל בֶּן־יְשַֽׁעְיָֽה׃ </span></p>
 <p align="RIGHT"><span lang="he">‎<a name="008">8</a> ‏וְאַחֲרָ֖יו גַּבַּ֣י סַלָּ֑י תְּשַׁ֥ע מֵא֖וֹת עֶשְׂרִ֥ים וּשְׁמֹנָֽה׃ </span></p>
 <p align="RIGHT"><span lang="he">‎<a name="009">9</a> ‏וְיוֹאֵ֥ל בֶּן־זִכְרִ֖י פָּקִ֣יד עֲלֵיהֶ֑ם וִיהוּדָ֧ה בֶן־הַסְּנוּאָ֛ה עַל־הָעִ֖יר מִשְׁנֶֽה׃ פ</span></p>
 <p align="RIGHT"><span lang="he">‎<a name="010">10</a> ‏מִן־הַֽכֹּהֲנִ֑ים יְדַֽעְיָ֥ה בֶן־יוֹיָרִ֖יב יָכִֽין׃ </span></p>
 <p align="RIGHT"><span lang="he">‎<a name="011">11</a> ‏שְׂרָיָ֨ה בֶן־חִלְקִיָּ֜ה בֶּן־מְשֻׁלָּ֣ם בֶּן־צָד֗וֹק בֶּן־מְרָיוֹת֙ בֶּן־אֲחִיט֔וּב נְגִ֖ד בֵּ֥ית הָאֱלֹהִֽים׃ </span></p>
 <p align="RIGHT"><span lang="he">‎<a name="012">12</a> ‏וַאֲחֵיהֶ֗ם עֹשֵׂ֤י הַמְּלָאכָה֙ לַבַּ֔יִת שְׁמֹנֶ֥ה מֵא֖וֹת עֶשְׂרִ֣ים וּשְׁנָ֑יִם וַ֠עֲדָיָה בֶּן־יְרֹחָ֤ם בֶּן־פְּלַלְיָה֙ בֶּן־אַמְצִ֣י בֶן־זְכַרְיָ֔ה בֶּן־פַּשְׁח֖וּר בֶּן־מַלְכִּיָּֽה׃ </span></p>
 <p align="RIGHT"><span lang="he">‎<a name="013">13</a> ‏וְאֶחָיו֙ רָאשִׁ֣ים לְאָב֔וֹת מָאתַ֖יִם אַרְבָּעִ֣ים וּשְׁנָ֑יִם וַעֲמַשְׁסַ֧י בֶּן־עֲזַרְאֵ֛ל בֶּן־אַחְזַ֥י בֶּן־מְשִׁלֵּמ֖וֹת בֶּן־אִמֵּֽר׃ </span></p>
 <p align="RIGHT"><span lang="he">‎<a name="014">14</a> ‏וַאֲחֵיהֶם֙ גִּבּ֣וֹרֵי חַ֔יִל מֵאָ֖ה עֶשְׂרִ֣ים וּשְׁמֹנָ֑ה וּפָקִ֣יד עֲלֵיהֶ֔ם זַבְדִּיאֵ֖ל בֶּן־הַגְּדוֹלִֽים׃ ס</span></p>
 <p align="RIGHT"><span lang="he">‎<a name="015">15</a> ‏וּמִֽן־הַלְוִיִּ֑ם שְׁמַעְיָ֧ה בֶן־חַשּׁ֛וּב בֶּן־עַזְרִיקָ֥ם בֶּן־חֲשַׁבְיָ֖ה בֶּן־בּוּנִּֽי׃ </span></p>
 <p align="RIGHT"><span lang="he">‎<a name="016">16</a> ‏וְשַׁבְּתַ֨י וְיוֹזָבָ֜ד עַל־הַמְּלָאכָ֤ה הַחִֽיצֹנָה֙ לְבֵ֣ית הָאֱלֹהִ֔ים מֵרָאשֵׁ֖י הַלְוִיִּֽם׃ </span></p>
 <p align="RIGHT"><span lang="he">‎<a name="017">17</a> ‏וּמַתַּנְיָ֣ה בֶן־מִ֠יכָה בֶּן־זַבְדִּ֨י בֶן־אָסָ֜ף רֹ֗אשׁ הַתְּחִלָּה֙ יְהוֹדֶ֣ה לַתְּפִלָּ֔ה וּבַקְבֻּקְיָ֖ה מִשְׁנֶ֣ה מֵאֶחָ֑יו וְעַבְדָּא֙ בֶּן־שַׁמּ֔וּעַ בֶּן־גָּלָ֖ל בֶּן־<font color="brown">ידיתון</font> <font color="blue">יְדוּתֽוּן׃</font> </span></p>
 <p align="RIGHT"><span lang="he">‎<a name="018">18</a> ‏כָּל־הַלְוִיִּם֙ בְּעִ֣יר הַקֹּ֔דֶשׁ מָאתַ֖יִם שְׁמֹנִ֥ים וְאַרְבָּעָֽה׃ פ</span></p>
 <p align="RIGHT"><span lang="he">‎<a name="019">19</a> ‏וְהַשּֽׁוֹעֲרִים֙ עַקּ֣וּב טַלְמ֔וֹן וַאֲחֵיהֶ֖ם הַשֹּׁמְרִ֣ים בַּשְּׁעָרִ֑ים מֵאָ֖ה שִׁבְעִ֥ים וּשְׁנָֽיִם׃ </span></p>
 <p align="RIGHT"><span lang="he">‎<a name="020">20</a> ‏וּשְׁאָ֨ר יִשְׂרָאֵ֜ל הַכֹּהֲנִ֤ים הַלְוִיִּם֙ בְּכָל־עָרֵ֣י יְהוּדָ֔ה אִ֖ישׁ בְּנַחֲלָתֽוֹ׃ </span></p>
 <p align="RIGHT"><span lang="he">‎<a name="021">21</a> ‏וְהַנְּתִינִ֖ים יֹשְׁבִ֣ים בָּעֹ֑פֶל וְצִיחָ֥א וְגִשְׁפָּ֖א עַל־הַנְּתִינִֽים׃ פ</span></p>
 <p align="RIGHT"><span lang="he">‎<a name="022">22</a> ‏וּפְקִ֤יד הַלְוִיִּם֙ בִּיר֣וּשָׁלִַ֔ם עֻזִּ֤י בֶן־בָּנִי֙ בֶּן־חֲשַׁבְיָ֔ה בֶּן־מַתַּנְיָ֖ה בֶּן־מִיכָ֑א מִבְּנֵ֤י אָסָף֙ הַמְשֹׁ֣רְרִ֔ים לְנֶ֖גֶד מְלֶ֥אכֶת בֵּית־הָאֱלֹהִֽים׃ </span></p>
 <p align="RIGHT"><span lang="he">‎<a name="023">23</a> ‏כִּֽי־מִצְוַ֥ת הַמֶּ֖לֶךְ עֲלֵיהֶ֑ם וַאֲמָנָ֥ה עַל־הַמְשֹׁרְרִ֖ים דְּבַר־י֥וֹם בְּיוֹמֽוֹ׃ </span></p>
 <p align="RIGHT"><span lang="he">‎<a name="024">24</a> ‏וּפְתַֽחְיָ֨ה בֶּן־מְשֵֽׁיזַבְאֵ֜ל מִבְּנֵי־זֶ֤רַח בֶּן־יְהוּדָה֙ לְיַ֣ד הַמֶּ֔לֶךְ לְכָל־דָּבָ֖ר לָעָֽם׃ </span></p>
 <p align="RIGHT"><span lang="he">‎<a name="025">25</a> ‏וְאֶל־הַחֲצֵרִ֖ים בִּשְׂדֹתָ֑ם מִבְּנֵ֣י יְהוּדָ֗ה יָֽשְׁב֞וּ בְּקִרְיַ֤ת הָֽאַרְבַּע֙ וּבְנֹתֶ֔יהָ וּבְדִיבֹן֙ וּבְנֹתֶ֔יהָ וּבִֽיקַּבְצְאֵ֖ל וַחֲצֵרֶֽיהָ׃ </span></p>
 <p align="RIGHT"><span lang="he">‎<a name="026">26</a> ‏וּבְיֵשׁ֥וּעַ וּבְמוֹלָדָ֖ה וּבְבֵ֥ית פָּֽלֶט׃ </span></p>
 <p align="RIGHT"><span lang="he">‎<a name="027">27</a> ‏וּבַחֲצַ֥ר שׁוּעָ֛ל וּבִבְאֵ֥ר שֶׁ֖בַע וּבְנֹתֶֽיהָ׃ </span></p>
 <p align="RIGHT"><span lang="he">‎<a name="028">28</a> ‏וּבְצִֽקְלַ֥ג וּבִמְכֹנָ֖ה וּבִבְנֹתֶֽיהָ׃ </span></p>
 <p align="RIGHT"><span lang="he">‎<a name="029">29</a> ‏וּבְעֵ֥ין רִמּ֛וֹן וּבְצָרְעָ֖ה וּבְיַרְמֽוּת׃ </span></p>
 <p align="RIGHT"><span lang="he">‎<a name="030">30</a> ‏זָנֹ֤חַ עֲדֻלָּם֙ וְחַצְרֵיהֶ֔ם לָכִישׁ֙ וּשְׂדֹתֶ֔יהָ עֲזֵקָ֖ה וּבְנֹתֶ֑יהָ וַיַּחֲנ֥וּ מִבְּאֵֽר־שֶׁ֖בַע עַד־גֵּֽיא־הִנֹּֽם׃ </span></p>
 <p align="RIGHT"><span lang="he">‎<a name="031">31</a> ‏וּבְנֵ֥י בִנְיָמִ֖ן מִגָּ֑בַע מִכְמָ֣שׂ וְעַיָּ֔ה וּבֵֽית־אֵ֖ל וּבְנֹתֶֽיהָ׃ </span></p>
 <p align="RIGHT"><span lang="he">‎<a name="032">32</a> ‏עֲנָת֥וֹת נֹ֖ב עֲנָֽנְיָֽה׃ </span></p>
 <p align="RIGHT"><span lang="he">‎<a name="033">33</a> ‏חָצ֥וֹר׀ רָמָ֖ה גִּתָּֽיִם׃ </span></p>
 <p align="RIGHT"><span lang="he">‎<a name="034">34</a> ‏חָדִ֥יד צְבֹעִ֖ים נְבַלָּֽט׃ </span></p>
 <p align="RIGHT"><span lang="he">‎<a name="035">35</a> ‏לֹ֥ד וְאוֹנ֖וֹ גֵּ֥י הַחֲרָשִֽׁים׃ </span></p>
 <p align="RIGHT"><span lang="he">‎<a name="036">36</a> ‏וּמִן־הַלְוִיִּ֔ם מַחְלְק֥וֹת יְהוּדָ֖ה לְבִנְיָמִֽין׃ פ</span></p>
 </td>
 <td width="50%">
 <p>1 wayyēšəḇû śārê-hā‘ām bîrûšālāim ûšə’ār hā‘ām hipîlû ḡwōrālwōṯ ləhāḇî’| ’eḥāḏ min-hā‘ăśārâ lāšeḇeṯ bîrûšālaim ‘îr haqqōḏeš wəṯēš<sup>a</sup>‘ hayyāḏwōṯ be‘ārîm: </p>
 <p>2 wayəḇārăḵû hā‘ām ləḵōl hā’ănāšîm hammiṯənadəḇîm lāšeḇeṯ bîrûšālāim: f</p>
 <p>3 wə’ēlleh rā’šê hamməḏînâ ’ăšer yāšəḇû bîrûšālāim ûḇə‘ārê yəhûḏâ yāšəḇû ’îš ba’ăḥuzzāṯwō bə‘ārêhem yiśərā’ēl hakōhănîm wəhaləwîyim wəhannəṯînîm ûḇənê ‘aḇəḏê šəlōmōh: </p>
 <p>4 ûḇîrûšālaim yāšəḇû mibənê yəhûḏâ ûmibənê ḇinəyāmin mibənê yəhûḏâ ‘ăṯāyâ ḇen-‘uzzîyâ ben-zəḵarəyâ ḇen-’ămarəyâ ben-šəfaṭəyâ ḇen-mahălalə’ēl mibənê-fāreṣ: </p>
 <p>5 ûm<sup>a</sup>‘ăśêâ ḇen-bārûḵə ben-kāl-ḥōzeh ben-ḥăzāyâ ḇen-‘ăḏāyâ ḇen-ywōyārîḇ ben-zəḵarəyâ ben-haššilōnî:<font color="red"><sup>3</sup></font> </p>
 <p>6 kāl-bənê-fereṣ hayyōšəḇîm bîrûšālāim ’arəb<sup>a</sup>‘ mē’wōṯ šiššîm ûšəmōnâ ’anəšê-ḥāyil: s</p>
 <p>7 wə’ēlleh bənê ḇinəyāmin sallu’ ben-məšullām ben-ywō‘ēḏ ben-pəḏāyâ ḇen-qwōlāyâ ḇen-m<sup>a</sup>‘ăśêâ ben-’îṯî’ēl ben-yəš<sup>a</sup>‘əyâ: </p>
 <p>8 wə’<sup>a</sup>ḥărāyw gabay sallāy təš<sup>a</sup>‘ mē’wōṯ ‘eśərîm ûšəmōnâ: </p>
 <p>9 wəywō’ēl ben-ziḵərî pāqîḏ ‘ălêhem wîhûḏâ ḇen-hassənû’â ‘al-hā‘îr mišəneh: f</p>
 <p>10 min-hakōhănîm yəḏ<sup>a</sup>‘əyâ ḇen-ywōyārîḇ yāḵîn: </p>
 <p>11 śərāyâ ḇen-ḥiləqîyâ ben-məšullām ben-ṣāḏwōq ben-mərāywōṯ ben-’ăḥîṭûḇ nəḡiḏ bêṯ hā’ĕlōhîm: </p>
 <p>12 wa’ăḥêhem ‘ōśê hamməlā’ḵâ labayiṯ šəmōneh mē’wōṯ ‘eśərîm ûšənāyim w<sup>a</sup>‘ăḏāyâ ben-yərōḥām ben-pəlaləyâ ben-’aməṣî ḇen-zəḵarəyâ ben-pašəḥûr ben-maləkîyâ: </p>
 <p>13 wə’eḥāyw rā’šîm lə’āḇwōṯ mā’ṯayim ’arəbā‘îm ûšənāyim w<sup>a</sup>‘ămašəsay ben-‘ăzarə’ēl ben-’<sup>a</sup>ḥəzay ben-məšillēmwōṯ ben-’immēr: </p>
 <p>14 wa’ăḥêhem gibwōrê ḥayil mē’â ‘eśərîm ûšəmōnâ ûfāqîḏ ‘ălêhem zaḇədî’ēl ben-hagəḏwōlîm: s</p>
 <p>15 ûmin-haləwîyim šəm<sup>a</sup>‘əyâ ḇen-ḥaššûḇ ben-‘azərîqām ben-ḥăšaḇəyâ ben-bûnnî: </p>
 <p>16 wəšabəṯay wəywōzāḇāḏ ‘al-hamməlā’ḵâ h<sup>a</sup>ḥîṣōnâ ləḇêṯ hā’ĕlōhîm mērā’šê haləwîyim: </p>
 <p>17 ûmatanəyâ ḇen-mîḵâ ben-zaḇədî ḇen-’āsāf rō’š hatəḥillâ yəhwōḏeh latəfillâ ûḇaqəbuqəyâ mišəneh mē’eḥāyw wə‘aḇədā’ ben-šammû‘a ben-gālāl ben-<font color="brown">yəḏîṯûn</font> <font color="blue">yəḏûṯûn:</font> </p>
 <p>18 kāl-haləwîyim bə‘îr haqqōḏeš mā’ṯayim šəmōnîm wə’arəbā‘â: f</p>
 <p>19 wəhaššwō‘ărîm ‘aqqûḇ ṭaləmwōn wa’ăḥêhem haššōmərîm baššə‘ārîm mē’â šiḇə‘îm ûšənāyim: </p>
 <p>20 ûšə’ār yiśərā’ēl hakōhănîm haləwîyim bəḵāl-‘ārê yəhûḏâ ’îš bən<sup>a</sup>ḥălāṯwō: </p>
 <p>21 wəhannəṯînîm yōšəḇîm bā‘ōfel wəṣîḥā’ wəḡišəpā’ ‘al-hannəṯînîm: f</p>
 <p>22 ûfəqîḏ haləwîyim bîrûšālaim ‘uzzî ḇen-bānî ben-ḥăšaḇəyâ ben-matanəyâ ben-mîḵā’ mibənê ’āsāf haməšōrərîm ləneḡeḏ məle’ḵeṯ bêṯ-hā’ĕlōhîm: </p>
 <p>23 kî-miṣəwaṯ hammeleḵə ‘ălêhem wa’ămānâ ‘al-haməšōrərîm dəḇar-ywōm bəywōmwō: </p>
 <p>24 ûfəṯ<sup>a</sup>ḥəyâ ben-məšêzaḇə’ēl mibənê-zer<sup>a</sup>ḥ ben-yəhûḏâ ləyaḏ hammeleḵə ləḵāl-dāḇār lā‘ām: </p>
 <p>25 wə’el-h<sup>a</sup>ḥăṣērîm biśəḏōṯām mibənê yəhûḏâ yāšəḇû bəqirəyaṯ hā’arəb<sup>a</sup>‘ ûḇənōṯeyhā ûḇəḏîḇōn ûḇənōṯeyhā ûḇîqqaḇəṣə’ēl w<sup>a</sup>ḥăṣēreyhā: </p>
 <p>26 ûḇəyēšû‘a ûḇəmwōlāḏâ ûḇəḇêṯ pāleṭ: </p>
 <p>27 ûḇ<sup>a</sup>ḥăṣar šû‘āl ûḇiḇə’ēr šeḇ<sup>a</sup>‘ ûḇənōṯeyhā: </p>
 <p>28 ûḇəṣiqəlaḡ ûḇiməḵōnâ ûḇiḇənōṯeyhā: </p>
 <p>29 ûḇə‘ên rimmwōn ûḇəṣārə‘â ûḇəyarəmûṯ: </p>
 <p>30 zānōḥa ‘ăḏullām wəḥaṣərêhem lāḵîš ûśəḏōṯeyhā ‘ăzēqâ ûḇənōṯeyhā wayy<sup>a</sup>ḥănû mibə’ēr-šeḇ<sup>a</sup>‘ ‘aḏ-gê’-hinnōm: </p>
 <p>31 ûḇənê ḇinəyāmin migāḇ<sup>a</sup>‘ miḵəmāś wə‘ayyâ ûḇêṯ-’ēl ûḇənōṯeyhā: </p>
 <p>32 ‘ănāṯwōṯ nōḇ ‘ănānəyâ: </p>
 <p>33 ḥāṣwōr| rāmâ gitāyim: </p>
 <p>34 ḥāḏîḏ ṣəḇō‘îm nəḇallāṭ: </p>
 <p>35 lōḏ wə’wōnwō gê h<sup>a</sup>ḥărāšîm: </p>
 <p>36 ûmin-haləwîyim m<sup>a</sup>ḥələqwōṯ yəhûḏâ ləḇinəyāmîn: f</p>
 </td>
 </tr></table>
 <p></p><hr>
 <center>
 <a href="neh012.htm">Next: Nehemiah (Nechemiyah) Chapter 12</a></center>
 </body>