<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa051.htm">Polyglot</a> 
 <a href="../kjv/psa051.htm">KJV</a> 
 <a href="../sep/psa051.htm">Sep</a> 
 <a href="../vul/psa051.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa050.htm">Previous</a> 
 <a href="psa052.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 51</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏לַמְנַצֵּ֗חַ מִזְמ֥וֹר לְדָוִֽד׃ </span></p>
 <p align="RIGHT"><span lang="he">‎<a name="002">2</a> ‏בְּֽבוֹא־אֵ֭לָיו נָתָ֣ן הַנָּבִ֑יא כַּֽאֲשֶׁר־בָּ֝֗א אֶל־בַּת־שָֽׁבַע׃ </span></p>
 <p align="RIGHT"><span lang="he">‎<a name="003">3</a> ‏חָנֵּ֣נִי אֱלֹהִ֣ים כְּחַסְדֶּ֑ךָ כְּרֹ֥ב רַ֝חֲמֶ֗יךָ מְחֵ֣ה פְשָׁעָֽי׃ </span></p>
 <p align="RIGHT"><span lang="he">‎<a name="004">4</a> ‏<font color="brown">הרבה</font> <font color="blue">הֶ֭רֶב</font> כַּבְּסֵ֣נִי מֵעֲוֹנִ֑י וּֽמֵחַטָּאתִ֥י טַהֲרֵֽנִי׃ </span></p>
 <p align="RIGHT"><span lang="he">‎<a name="005">5</a> ‏כִּֽי־פְ֭שָׁעַי אֲנִ֣י אֵדָ֑ע וְחַטָּאתִ֖י נֶגְדִּ֣י תָמִֽיד׃ </span></p>
 <p align="RIGHT"><span lang="he">‎<a name="006">6</a> ‏לְךָ֤ לְבַדְּךָ֨׀<font color="red"><sup>3</sup></font> חָטָאתִי֮ וְהָרַ֥ע בְּעֵינֶ֗יךָ עָ֫שִׂ֥יתִי לְ֭מַעַן תִּצְדַּ֥ק בְּדָבְרֶ֗ךָ תִּזְכֶּ֥ה בְשָׁפְטֶֽךָ׃ </span></p>
 <p align="RIGHT"><span lang="he">‎<a name="007">7</a> ‏הֵן־בְּעָו֥וֹן חוֹלָ֑לְתִּי וּ֝בְחֵ֗טְא יֶֽחֱמַ֥תְנִי אִמִּֽי׃ </span></p>
 <p align="RIGHT"><span lang="he">‎<a name="008">8</a> ‏הֵן־אֱ֭מֶת חָפַ֣צְתָּ בַטֻּח֑וֹת וּ֝בְסָתֻ֗ם חָכְמָ֥ה תוֹדִיעֵֽנִי׃ </span></p>
 <p align="RIGHT"><span lang="he">‎<a name="009">9</a> ‏תְּחַטְּאֵ֣נִי בְאֵז֣וֹב וְאֶטְהָ֑ר תְּ֝כַבְּסֵ֗נִי וּמִשֶּׁ֥לֶג אַלְבִּֽין׃ </span></p>
 <p align="RIGHT"><span lang="he">‎<a name="010">10</a> ‏תַּ֭שְׁמִיעֵנִי שָׂשׂ֣וֹן וְשִׂמְחָ֑ה תָּ֝גֵ֗לְנָה עֲצָמ֥וֹת דִּכִּֽיתָ׃ </span></p>
 <p align="RIGHT"><span lang="he">‎<a name="011">11</a> ‏הַסְתֵּ֣ר פָּ֭נֶיךָ מֵחֲטָאָ֑י וְֽכָל־עֲוֹ֖נֹתַ֣י מְחֵֽה׃ </span></p>
 <p align="RIGHT"><span lang="he">‎<a name="012">12</a> ‏לֵ֣ב טָ֭הוֹר בְּרָא־לִ֣י אֱלֹהִ֑ים וְר֥וּחַ נָ֝כ֗וֹן חַדֵּ֥שׁ בְּקִרְבִּֽי׃ </span></p>
 <p align="RIGHT"><span lang="he">‎<a name="013">13</a> ‏אַל־תַּשְׁלִיכֵ֥נִי מִלְּפָנֶ֑יךָ וְר֥וּחַ קָ֝דְשְׁךָ֗ אַל־תִּקַּ֥ח מִמֶּֽנִּי׃ </span></p>
 <p align="RIGHT"><span lang="he">‎<a name="014">14</a> ‏הָשִׁ֣יבָה לִּ֭י שְׂשׂ֣וֹן יִשְׁעֶ֑ךָ וְר֖וּחַ נְדִיבָ֣ה תִסְמְכֵֽנִי׃ </span></p>
 <p align="RIGHT"><span lang="he">‎<a name="015">15</a> ‏אֲלַמְּדָ֣ה פֹשְׁעִ֣ים דְּרָכֶ֑יךָ וְ֝חַטָּאִ֗ים אֵלֶ֥יךָ יָשֽׁוּבוּ׃ </span></p>
 <p align="RIGHT"><span lang="he">‎<a name="016">16</a> ‏הַצִּ֘ילֵ֤נִי מִדָּמִ֨ים׀ אֱ‍ֽלֹהִ֗ים אֱלֹהֵ֥י תְּשׁוּעָתִ֑י תְּרַנֵּ֥ן לְשׁוֹנִ֗י צִדְקָתֶֽךָ׃ </span></p>
 <p align="RIGHT"><span lang="he">‎<a name="017">17</a> ‏אֲ֭דֹנָי שְׂפָתַ֣י תִּפְתָּ֑ח וּ֝פִ֗י יַגִּ֥יד תְּהִלָּתֶֽךָ׃ </span></p>
 <p align="RIGHT"><span lang="he">‎<a name="018">18</a> ‏כִּ֤י׀ לֹא־תַחְפֹּ֣ץ זֶ֣בַח וְאֶתֵּ֑נָה ע֝וֹלָ֗ה לֹ֣א תִרְצֶֽה׃ </span></p>
 <p align="RIGHT"><span lang="he">‎<a name="019">19</a> ‏זִֽבְחֵ֣י אֱלֹהִים֮ ר֪וּחַ נִשְׁבָּ֫רָ֥ה לֵב־נִשְׁבָּ֥ר וְנִדְכֶּ֑ה אֱ֝לֹהִ֗ים לֹ֣א תִבְזֶֽה׃ </span></p>
 <p align="RIGHT"><span lang="he">‎<a name="020">20</a> ‏הֵיטִ֣יבָה בִ֭רְצוֹנְךָ אֶת־צִיּ֑וֹן תִּ֝בְנֶ֗ה חוֹמ֥וֹת יְרוּשָׁלִָֽם׃ </span></p>
 <p align="RIGHT"><span lang="he">‎<a name="021">21</a> ‏אָ֤ז תַּחְפֹּ֣ץ זִבְחֵי־צֶ֭דֶק עוֹלָ֣ה וְכָלִ֑יל אָ֤ז יַעֲל֖וּ עַל־מִזְבַּחֲךָ֣ פָרִֽים׃ </span></p>
 </td>
 <td width="50%">
 <p>1 lamənaṣṣēḥa mizəmwōr ləḏāwiḏ: </p>
 <p>2 bəḇwō’-’ēlāyw nāṯān hannāḇî’ ka’ăšer-bā’ ’el-baṯ-šāḇ<sup>a</sup>‘: </p>
 <p>3 ḥānnēnî ’ĕlōhîm kəḥasədeḵā kərōḇ r<sup>a</sup>ḥămeyḵā məḥēh fəšā‘āy: </p>
 <p>4 <font color="brown">harəbēh</font> <font color="blue">hereḇ</font> kabəsēnî mē‘ăwōnî ûmēḥaṭṭā’ṯî ṭahărēnî: </p>
 <p>5 kî-fəšā‘ay ’ănî ’ēḏā‘ wəḥaṭṭā’ṯî neḡədî ṯāmîḏ: </p>
 <p>6 ləḵā ləḇadəḵā|<font color="red"><sup>3</sup></font> ḥāṭā’ṯî wəhār<sup>a</sup>‘ bə‘êneyḵā ‘āśîṯî ləm<sup>a</sup>‘an tiṣədaq bəḏāḇəreḵā tizəkeh ḇəšāfəṭeḵā: </p>
 <p>7 hēn-bə‘āwwōn ḥwōlālətî ûḇəḥēṭə’ yeḥĕmaṯənî ’immî: </p>
 <p>8 hēn-’ĕmeṯ ḥāfaṣətā ḇaṭṭuḥwōṯ ûḇəsāṯum ḥāḵəmâ ṯwōḏî‘ēnî: </p>
 <p>9 təḥaṭṭə’ēnî ḇə’ēzwōḇ wə’eṭəhār təḵabəsēnî ûmiššeleḡ ’aləbîn: </p>
 <p>10 tašəmî‘ēnî śāśwōn wəśiməḥâ tāḡēlənâ ‘ăṣāmwōṯ dikîṯā: </p>
 <p>11 hasətēr pāneyḵā mēḥăṭā’āy wəḵāl-‘ăwōnōṯay məḥēh: </p>
 <p>12 lēḇ ṭâwōr bərā’-lî ’ĕlōhîm wərûḥa nāḵwōn ḥadēš bəqirəbî: </p>
 <p>13 ’al-tašəlîḵēnî milləfāneyḵā wərûḥa qāḏəšəḵā ’al-tiqq<sup>a</sup>ḥ mimmennî: </p>
 <p>14 hāšîḇâ llî śəśwōn yišə‘eḵā wərûḥa nəḏîḇâ ṯisəməḵēnî: </p>
 <p>15 ’ălamməḏâ fōšə‘îm dərāḵeyḵā wəḥaṭṭā’îm ’ēleyḵā yāšûḇû: </p>
 <p>16 haṣṣîlēnî midāmîm| ’ĕ‍lōhîm ’ĕlōhê təšû‘āṯî tərannēn ləšwōnî ṣiḏəqāṯeḵā: </p>
 <p>17 ’ăḏōnāy śəfāṯay tifətāḥ ûfî yagîḏ təhillāṯeḵā: </p>
 <p>18 kî| lō’-ṯ<sup>a</sup>ḥəpōṣ zeḇ<sup>a</sup>ḥ wə’etēnâ ‘wōlâ lō’ ṯirəṣeh: </p>
 <p>19 ziḇəḥê ’ĕlōhîm rûḥa nišəbārâ lēḇ-nišəbār wəniḏəkeh ’ĕlōhîm lō’ ṯiḇəzeh: </p>
 <p>20 hêṭîḇâ ḇirəṣwōnəḵā ’eṯ-ṣîywōn tiḇəneh ḥwōmwōṯ yərûšālāim: </p>
 <p>21 ’āz t<sup>a</sup>ḥəpōṣ ziḇəḥê-ṣeḏeq ‘wōlâ wəḵālîl ’āz y<sup>a</sup>‘ălû ‘al-mizəb<sup>a</sup>ḥăḵā fārîm: </p>
 </td>
 </tr></table>
 <p></p><hr>
 <center>
 <a href="psa052.htm">Next: Psalms (Tehilim) Chapter 52</a></center>
 </body>