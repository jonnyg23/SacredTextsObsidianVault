<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jos022.htm">Polyglot</a> 
 <a href="../kjv/jos022.htm">KJV</a> 
 <a href="../sep/jsb022.htm">Sep:JsB</a> 
 <a href="../vul/jos022.htm">Vul</a> 
 
 <br>
 <br><a href="jos.htm">Joshua (Yehoshua) Index</a><br>
  
 <a href="jos021.htm">Previous</a> 
 <a href="jos023.htm">Next</a> 
 </center>
 <hr>
 
 <h3 align="CENTER">Tanach (Hebrew): Joshua (Yehoshua) Chapter 22</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏אָ֚ז יִקְרָ֣א יְהוֹשֻׁ֔עַ לָרֽאוּבֵנִ֖י וְלַגָּדִ֑י וְלַחֲצִ֖י מַטֵּ֥ה מְנַשֶּֽׁה׃ </span></p>
 <p align="RIGHT"><span lang="he">‎<a name="002">2</a> ‏וַיֹּ֣אמֶר אֲלֵיהֶ֔ם אַתֶּ֣ם שְׁמַרְתֶּ֔ם אֵ֚ת כָּל־אֲשֶׁ֣ר צִוָּ֣ה אֶתְכֶ֔ם מֹשֶׁ֖ה עֶ֣בֶד יְהוָ֑ה וַתִּשְׁמְע֣וּ בְקוֹלִ֔י לְכֹ֥ל אֲשֶׁר־צִוִּ֖יתִי אֶתְכֶֽם׃ </span></p>
 <p align="RIGHT"><span lang="he">‎<a name="003">3</a> ‏לֹֽא־עֲזַבְתֶּ֣ם אֶת־אֲחֵיכֶ֗ם זֶ֚ה יָמִ֣ים רַבִּ֔ים עַ֖ד הַיּ֣וֹם הַזֶּ֑ה וּשְׁמַרְתֶּ֕ם אֶת־מִשְׁמֶ֕רֶת מִצְוַ֖ת יְהוָ֥ה אֱלֹהֵיכֶֽם׃ </span></p>
 <p align="RIGHT"><span lang="he">‎<a name="004">4</a> ‏וְעַתָּ֗ה הֵנִ֨יחַ יְהוָ֤ה אֱלֹֽהֵיכֶם֙ לַֽאֲחֵיכֶ֔ם כַּאֲשֶׁ֖ר דִּבֶּ֣ר לָהֶ֑ם וְעַתָּ֡ה פְּנוּ֩ וּלְכ֨וּ לָכֶ֜ם לְאָהֳלֵיכֶ֗ם אֶל־אֶ֙רֶץ֙ אֲחֻזַּתְכֶ֔ם אֲשֶׁ֣ר׀ נָתַ֣ן לָכֶ֗ם מֹשֶׁה֙ עֶ֣בֶד יְהוָ֔ה בְּעֵ֖בֶר הַיַּרְדֵּֽן׃ </span></p>
 <p align="RIGHT"><span lang="he">‎<a name="005">5</a> ‏רַ֣ק׀ שִׁמְר֣וּ מְאֹ֗ד לַעֲשׂ֨וֹת אֶת־הַמִּצְוָ֣ה וְאֶת־הַתּוֹרָה֮ אֲשֶׁ֣ר צִוָּ֣ה אֶתְכֶם֮ מֹשֶׁ֣ה עֶֽבֶד־יְהוָה֒ לְ֠אַהֲבָה אֶת־יְהוָ֨ה אֱלֹֽהֵיכֶ֜ם וְלָלֶ֧כֶת בְּכָל־דְּרָכָ֛יו וְלִשְׁמֹ֥ר מִצְוֹתָ֖יו וּלְדָבְקָה־ב֑וֹ וּלְעָבְד֕וֹ בְּכָל־לְבַבְכֶ֖ם וּבְכָל־נַפְשְׁכֶֽם׃ </span></p>
 <p align="RIGHT"><span lang="he">‎<a name="006">6</a> ‏וַֽיְבָרְכֵ֖ם יְהוֹשֻׁ֑עַ וַֽיְשַׁלְּחֵ֔ם וַיֵּלְכ֖וּ אֶל־אָהֳלֵיהֶֽם׃ ס</span></p>
 <p align="RIGHT"><span lang="he">‎<a name="007">7</a> ‏וְלַחֲצִ֣י׀ שֵׁ֣בֶט הַֽמְנַשֶּׁ֗ה נָתַ֣ן מֹשֶׁה֮ בַּבָּשָׁן֒ וּלְחֶצְי֗וֹ נָתַ֤ן יְהוֹשֻׁ֙עַ֙ עִם־אֲחֵיהֶ֔ם <font color="brown">מעבר</font> <font color="blue">בְּעֵ֥בֶר<font color="red"><sup>a</sup></font></font> הַיַּרְדֵּ֖ן יָ֑מָּה וְ֠גַם כִּ֣י שִׁלְּחָ֧ם יְהוֹשֻׁ֛עַ אֶל־אָהֳלֵיהֶ֖ם וַיְבָרֲכֵֽם׃ </span></p>
 <p align="RIGHT"><span lang="he">‎<a name="008">8</a> ‏וַיֹּ֨אמֶר אֲלֵיהֶ֜ם לֵאמֹ֗ר בִּנְכָסִ֨ים רַבִּ֜ים שׁ֤וּבוּ אֶל־אָֽהֳלֵיכֶם֙ וּבְמִקְנֶ֣ה רַב־מְאֹ֔ד בְּכֶ֨סֶף וּבְזָהָ֜ב וּבִנְחֹ֧שֶׁת וּבְבַרְזֶ֛ל וּבִשְׂלָמ֖וֹת הַרְבֵּ֣ה מְאֹ֑ד חִלְק֥וּ שְׁלַל־אֹיְבֵיכֶ֖ם עִם־אֲחֵיכֶֽם׃ פ</span></p>
 <p align="RIGHT"><span lang="he">‎<a name="009">9</a> ‏וַיָּשֻׁ֣בוּ וַיֵּלְכ֡וּ בְּנֵי־רְאוּבֵ֨ן וּבְנֵי־גָ֜ד וַחֲצִ֣י׀ שֵׁ֣בֶט הַֽמְנַשֶּׁ֗ה מֵאֵת֙ בְּנֵ֣י יִשְׂרָאֵ֔ל מִשִּׁלֹ֖ה אֲשֶׁ֣ר בְּאֶֽרֶץ־כְּנָ֑עַן לָלֶ֜כֶת אֶל־אֶ֣רֶץ הַגִּלְעָ֗ד אֶל־אֶ֤רֶץ אֲחֻזָּתָם֙ אֲשֶׁ֣ר נֹֽאחֲזוּ־בָ֔הּ עַל־פִּ֥י יְהוָ֖ה בְּיַד־מֹשֶֽׁה׃ </span></p>
 <p align="RIGHT"><span lang="he">‎<a name="010">10</a> ‏וַיָּבֹ֙אוּ֙ אֶל־גְּלִיל֣וֹת הַיַּרְדֵּ֔ן אֲשֶׁ֖ר בְּאֶ֣רֶץ כְּנָ֑עַן וַיִּבְנ֣וּ בְנֵי־רְאוּבֵ֣ן וּבְנֵי־גָ֡ד וַחֲצִ֣י שֵׁבֶט֩ הַֽמְנַשֶּׁ֨ה שָׁ֤ם מִזְבֵּ֙חַ֙ עַל־הַיַּרְדֵּ֔ן מִזְבֵּ֥חַ גָּד֖וֹל לְמַרְאֶֽה׃ </span></p>
 <p align="RIGHT"><span lang="he">‎<a name="011">11</a> ‏וַיִּשְׁמְע֥וּ בְנֵֽי־יִשְׂרָאֵ֖ל לֵאמֹ֑ר הִנֵּ֣ה בָנ֣וּ בְנֵֽי־רְאוּבֵ֣ן וּבְנֵי־גָ֡ד וַחֲצִי֩ שֵׁ֨בֶט הַֽמְנַשֶּׁ֜ה אֶת־הַמִּזְבֵּ֗חַ אֶל־מוּל֙ אֶ֣רֶץ כְּנַ֔עַן אֶל־גְּלִילוֹת֙ הַיַּרְדֵּ֔ן אֶל־עֵ֖בֶר בְּנֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="012">12</a> ‏וַֽיִּשְׁמְע֖וּ בְּנֵ֣י יִשְׂרָאֵ֑ל וַיִּקָּ֨הֲל֜וּ כָּל־עֲדַ֤ת בְּנֵֽי־יִשְׂרָאֵל֙ שִׁלֹ֔ה לַעֲל֥וֹת עֲלֵיהֶ֖ם לַצָּבָֽא׃ פ</span></p>
 <p align="RIGHT"><span lang="he">‎<a name="013">13</a> ‏וַיִּשְׁלְח֨וּ בְנֵֽי־יִשְׂרָאֵ֜ל אֶל־בְּנֵי־רְאוּבֵ֧ן וְאֶל־בְּנֵי־גָ֛ד וְאֶל־חֲצִ֥י שֵֽׁבֶט־מְנַשֶּׁ֖ה אֶל־אֶ֣רֶץ הַגִּלְעָ֑ד אֶת־פִּינְחָ֖ס בֶּן־אֶלְעָזָ֥ר הַכֹּהֵֽן׃ </span></p>
 <p align="RIGHT"><span lang="he">‎<a name="014">14</a> ‏וַעֲשָׂרָ֤ה נְשִׂאִים֙ עִמּ֔וֹ נָשִׂ֨יא אֶחָ֜ד נָשִׂ֤יא אֶחָד֙ לְבֵ֣ית אָ֔ב לְכֹ֖ל מַטּ֣וֹת יִשְׂרָאֵ֑ל וְאִ֨ישׁ רֹ֧אשׁ בֵּית־אֲבוֹתָ֛ם הֵ֖מָּה לְאַלְפֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="015">15</a> ‏וַיָּבֹ֜אוּ אֶל־בְּנֵי־רְאוּבֵ֧ן וְאֶל־בְּנֵי־גָ֛ד וְאֶל־חֲצִ֥י שֵֽׁבֶט־מְנַשֶּׁ֖ה אֶל־אֶ֣רֶץ הַגִּלְעָ֑ד וַיְדַבְּר֥וּ אִתָּ֖ם לֵאמֹֽר׃ </span></p>
 <p align="RIGHT"><span lang="he">‎<a name="016">16</a> ‏כֹּ֣ה אָמְר֞וּ כֹּ֣ל׀ עֲדַ֣ת יְהוָ֗ה מָֽה־הַמַּ֤עַל הַזֶּה֙ אֲשֶׁ֤ר מְעַלְתֶּם֙ בֵּאלֹהֵ֣י יִשְׂרָאֵ֔ל לָשׁ֣וּב הַיּ֔וֹם מֵאַחֲרֵ֖י יְהוָ֑ה בִּבְנֽוֹתְכֶ֤ם לָכֶם֙ מִזְבֵּ֔חַ לִמְרָדְכֶ֥ם הַיּ֖וֹם בַּיהוָֽה׃ </span></p>
 <p align="RIGHT"><span lang="he">‎<a name="017">17</a> ‏הַמְעַט־לָ֙נוּ֙ אֶת־עֲוֹ֣ן פְּע֔וֹר אֲשֶׁ֤ר לֹֽא־הִטַּהַ֙רְנוּ֙ מִמֶּ֔נּוּ עַ֖ד הַיּ֣וֹם הַזֶּ֑ה וַיְהִ֥י הַנֶּ֖גֶף בַּעֲדַ֥ת יְהוָֽה׃ </span></p>
 <p align="RIGHT"><span lang="he">‎<a name="018">18</a> ‏וְאַתֶּם֙ תָּשֻׁ֣בוּ הַיּ֔וֹם מֵאַחֲרֵ֖י יְהוָ֑ה וְהָיָ֗ה אַתֶּ֞ם תִּמְרְד֤וּ הַיּוֹם֙ בַּֽיהוָ֔ה וּמָחָ֕ר אֶֽל־כָּל־עֲדַ֥ת יִשְׂרָאֵ֖ל יִקְצֹֽף׃ </span></p>
 <p align="RIGHT"><span lang="he">‎<a name="019">19</a> ‏וְאַ֨ךְ אִם־טְמֵאָ֜ה אֶ֣רֶץ אֲחֻזַּתְכֶ֗ם עִבְר֨וּ לָכֶ֜ם אֶל־אֶ֨רֶץ אֲחֻזַּ֤ת יְהוָה֙ אֲשֶׁ֤ר שָֽׁכַן־שָׁם֙ מִשְׁכַּ֣ן יְהוָ֔ה וְהֵאָחֲז֖וּ בְּתוֹכֵ֑נוּ וּבַֽיהוָ֣ה אַל־תִּמְרֹ֗דוּ וְאֹתָ֙נוּ֙ אֶל־תִּמְרֹ֔דוּ בִּבְנֹֽתְכֶ֤ם לָכֶם֙ מִזְבֵּ֔חַ מִֽבַּלְעֲדֵ֔י מִזְבַּ֖ח יְהוָ֥ה אֱלֹהֵֽינוּ׃ </span></p>
 <p align="RIGHT"><span lang="he">‎<a name="020">20</a> ‏הֲל֣וֹא׀ עָכָ֣ן בֶּן־זֶ֗רַח מָ֤עַל מַ֙עַל֙ בַּחֵ֔רֶם וְעַֽל־כָּל־עֲדַ֥ת יִשְׂרָאֵ֖ל הָ֣יָה קָ֑צֶף וְהוּא֙ אִ֣ישׁ אֶחָ֔ד לֹ֥א גָוַ֖ע בַּעֲוֹנֽוֹ׃ פ</span></p>
 <p align="RIGHT"><span lang="he">‎<a name="021">21</a> ‏וַֽיַּעֲנוּ֙ בְּנֵי־רְאוּבֵ֣ן וּבְנֵי־גָ֔ד וַחֲצִ֖י שֵׁ֣בֶט הַֽמְנַשֶּׁ֑ה וַֽיְדַבְּר֔וּ אֶת־רָאשֵׁ֖י אַלְפֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="022">22</a> ‏אֵל֩׀ אֱלֹהִ֨ים׀ יְהוָ֜ה אֵ֣ל׀ אֱלֹהִ֤ים׀ יְהוָה֙ ה֣וּא יֹדֵ֔עַ וְיִשְׂרָאֵ֖ל ה֣וּא יֵדָ֑ע אִם־בְּמֶ֤רֶד וְאִם־בְּמַ֙עַל֙ בַּֽיהוָ֔ה אַל־תּוֹשִׁיעֵ֖נוּ הַיּ֥וֹם הַזֶּֽה׃ </span></p>
 <p align="RIGHT"><span lang="he">‎<a name="023">23</a> ‏לִבְנ֥וֹת לָ֙נוּ֙ מִזְבֵּ֔חַ לָשׁ֖וּב מֵאַחֲרֵ֣י יְהוָ֑ה וְאִם־לְהַעֲל֨וֹת עָלָ֜יו עוֹלָ֣ה וּמִנְחָ֗ה וְאִם־לַעֲשׂ֤וֹת עָלָיו֙ זִבְחֵ֣י שְׁלָמִ֔ים יְהוָ֖ה ה֥וּא יְבַקֵּֽשׁ׃ </span></p>
 <p align="RIGHT"><span lang="he">‎<a name="024">24</a> ‏וְאִם־לֹ֤א מִדְּאָגָה֙ מִדָּבָ֔ר עָשִׂ֥ינוּ אֶת־זֹ֖את לֵאמֹ֑ר מָחָ֗ר יֹאמְר֨וּ בְנֵיכֶ֤ם לְבָנֵ֙ינוּ֙ לֵאמֹ֔ר מַה־לָּכֶ֕ם וְלַֽיהוָ֖ה אֱלֹהֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="025">25</a> ‏וּגְב֣וּל נָֽתַן־יְ֠הוָה בֵּינֵ֨נוּ וּבֵינֵיכֶ֜ם בְּנֵי־רְאוּבֵ֤ן וּבְנֵי־גָד֙ אֶת־הַיַּרְדֵּ֔ן אֵין־לָכֶ֥ם חֵ֖לֶק בַּֽיהוָ֑ה וְהִשְׁבִּ֤יתוּ בְנֵיכֶם֙ אֶת־בָּנֵ֔ינוּ לְבִלְתִּ֖י יְרֹ֥א אֶת־יְהוָֽה׃ </span></p>
 <p align="RIGHT"><span lang="he">‎<a name="026">26</a> ‏וַנֹּ֕אמֶר נַעֲשֶׂה־נָּ֣א לָ֔נוּ לִבְנ֖וֹת אֶת־הַמִּזְבֵּ֑חַ לֹ֥א לְעוֹלָ֖ה וְלֹ֥א לְזָֽבַח׃ </span></p>
 <p align="RIGHT"><span lang="he">‎<a name="027">27</a> ‏כִּי֩ עֵ֨ד ה֜וּא בֵּינֵ֣ינוּ וּבֵינֵיכֶ֗ם וּבֵ֣ין דֹּרוֹתֵינוּ֮ אַחֲרֵינוּ֒ לַעֲבֹ֞ד אֶת־עֲבֹדַ֤ת יְהוָה֙ לְפָנָ֔יו בְּעֹלוֹתֵ֥ינוּ וּבִזְבָחֵ֖ינוּ וּבִשְׁלָמֵ֑ינוּ וְלֹא־יֹאמְר֨וּ בְנֵיכֶ֤ם מָחָר֙ לְבָנֵ֔ינוּ אֵין־לָכֶ֥ם חֵ֖לֶק בַּיהוָֽה׃ </span></p>
 <p align="RIGHT"><span lang="he">‎<a name="028">28</a> ‏וַנֹּ֕אמֶר וְהָיָ֗ה כִּֽי־יֹאמְר֥וּ אֵלֵ֛ינוּ וְאֶל־דֹּרֹתֵ֖ינוּ מָחָ֑ר וְאָמַ֡רְנוּ רְא֣וּ אֶת־תַּבְנִית֩ מִזְבַּ֨ח יְהוָ֜ה אֲשֶׁר־עָשׂ֣וּ אֲבוֹתֵ֗ינוּ לֹ֤א לְעוֹלָה֙ וְלֹ֣א לְזֶ֔בַח כִּי־עֵ֣ד ה֔וּא בֵּינֵ֖ינוּ וּבֵינֵיכֶֽם׃ </span></p>
 <p align="RIGHT"><span lang="he">‎<a name="029">29</a> ‏חָלִילָה֩ לָּ֨נוּ מִמֶּ֜נּוּ לִמְרֹ֣ד בַּֽיהוָ֗ה וְלָשׁ֤וּב הַיּוֹם֙ מֵאַחֲרֵ֣י יְהוָ֔ה לִבְנ֣וֹת מִזְבֵּ֔חַ לְעֹלָ֖ה לְמִנְחָ֣ה וּלְזָ֑בַח מִלְּבַ֗ד מִזְבַּח֙ יְהוָ֣ה אֱלֹהֵ֔ינוּ אֲשֶׁ֖ר לִפְנֵ֥י מִשְׁכָּנֽוֹ׃ פ</span></p>
 <p align="RIGHT"><span lang="he">‎<a name="030">30</a> ‏וַיִּשְׁמַ֞ע פִּֽינְחָ֣ס הַכֹּהֵ֗ן וּנְשִׂיאֵ֨י הָעֵדָ֜ה וְרָאשֵׁ֨י אַלְפֵ֤י יִשְׂרָאֵל֙ אֲשֶׁ֣ר אִתּ֔וֹ אֶת־הַ֨דְּבָרִ֔ים אֲשֶׁ֧ר דִּבְּר֛וּ בְּנֵי־רְאוּבֵ֥ן וּבְנֵי־גָ֖ד וּבְנֵ֣י מְנַשֶּׁ֑ה וַיִּיטַ֖ב בְּעֵינֵיהֶֽם׃ </span></p>
 <p align="RIGHT"><span lang="he">‎<a name="031">31</a> ‏וַיֹּ֣אמֶר פִּֽינְחָ֣ס בֶּן־אֶלְעָזָ֣ר הַכֹּהֵ֡ן אֶל־בְּנֵי־רְאוּבֵ֨ן וְאֶל־בְּנֵי־גָ֜ד וְאֶל־בְּנֵ֣י מְנַשֶּׁ֗ה הַיּ֤וֹם׀ יָדַ֙עְנוּ֙ כִּֽי־בְתוֹכֵ֣נוּ יְהוָ֔ה אֲשֶׁ֛ר לֹֽא־מְעַלְתֶּ֥ם בַּֽיהוָ֖ה הַמַּ֣עַל הַזֶּ֑ה אָ֗ז הִצַּלְתֶּ֛ם אֶת־בְּנֵ֥י יִשְׂרָאֵ֖ל מִיַּ֥ד יְהוָֽה׃ </span></p>
 <p align="RIGHT"><span lang="he">‎<a name="032">32</a> ‏וַיָּ֣שָׁב פִּֽינְחָ֣ס בֶּן־אֶלְעָזָ֣ר הַכֹּהֵ֣ן׀ וְהַנְּשִׂיאִ֡ים מֵאֵ֣ת בְּנֵֽי־רְאוּבֵן֩ וּמֵאֵ֨ת בְּנֵי־גָ֜ד מֵאֶ֧רֶץ הַגִּלְעָ֛ד אֶל־אֶ֥רֶץ כְּנַ֖עַן אֶל־בְּנֵ֣י יִשְׂרָאֵ֑ל וַיָּשִׁ֥בוּ אוֹתָ֖ם דָּבָֽר׃ </span></p>
 <p align="RIGHT"><span lang="he">‎<a name="033">33</a> ‏וַיִּיטַ֣ב הַדָּבָ֗ר בְּעֵינֵי֙ בְּנֵ֣י יִשְׂרָאֵ֔ל וַיְבָרֲכ֥וּ אֱלֹהִ֖ים בְּנֵ֣י יִשְׂרָאֵ֑ל וְלֹ֣א אָמְר֗וּ לַעֲל֤וֹת עֲלֵיהֶם֙ לַצָּבָ֔א לְשַׁחֵת֙ אֶת־הָאָ֔רֶץ אֲשֶׁ֛ר בְּנֵי־רְאוּבֵ֥ן וּבְנֵי־גָ֖ד יֹשְׁבִ֥ים בָּֽהּ׃ </span></p>
 <p align="RIGHT"><span lang="he">‎<a name="034">34</a> ‏וַֽיִּקְרְא֛וּ בְּנֵי־רְאוּבֵ֥ן וּבְנֵי־גָ֖ד לַמִּזְבֵּ֑חַ כִּ֣י עֵ֥ד הוּא֙ בֵּֽינֹתֵ֔ינוּ כִּ֥י יְהוָ֖ה הָאֱלֹהִֽים׃ פ</span></p>
 </td>
 <td width="50%">
 <p>1 ’āz yiqərā’ yəhwōšu‘a lār’ûḇēnî wəlagāḏî wəl<sup>a</sup>ḥăṣî maṭṭēh mənaššeh: </p>
 <p>2 wayyō’mer ’ălêhem ’atem šəmarətem ’ēṯ kāl-’ăšer ṣiûâ ’eṯəḵem mōšeh ‘eḇeḏ yəhwâ watišəmə‘û ḇəqwōlî ləḵōl ’ăšer-ṣiûîṯî ’eṯəḵem: </p>
 <p>3 lō’-‘ăzaḇətem ’eṯ-’ăḥêḵem zeh yāmîm rabîm ‘aḏ hayywōm hazzeh ûšəmarətem ’eṯ-mišəmereṯ miṣəwaṯ yəhwâ ’ĕlōhêḵem: </p>
 <p>4 wə‘atâ hēnîḥa yəhwâ ’ĕlōhêḵem la’ăḥêḵem ka’ăšer diber lâem wə‘atâ pənû ûləḵû lāḵem lə’âŏlêḵem ’el-’ereṣ ’ăḥuzzaṯəḵem ’ăšer| nāṯan lāḵem mōšeh ‘eḇeḏ yəhwâ bə‘ēḇer hayyarədēn: </p>
 <p>5 raq| šimərû mə’ōḏ l<sup>a</sup>‘ăśwōṯ ’eṯ-hammiṣəwâ wə’eṯ-hatwōrâ ’ăšer ṣiûâ ’eṯəḵem mōšeh ‘eḇeḏ-yəhwâ lə’ahăḇâ ’eṯ-yəhwâ ’ĕlōhêḵem wəlāleḵeṯ bəḵāl-dərāḵāyw wəlišəmōr miṣəwōṯāyw ûləḏāḇəqâ-ḇwō ûlə‘āḇəḏwō bəḵāl-ləḇaḇəḵem ûḇəḵāl-nafəšəḵem: </p>
 <p>6 wayəḇārəḵēm yəhwōšu‘a wayəšalləḥēm wayyēləḵû ’el-’âŏlêhem: s</p>
 <p>7 wəl<sup>a</sup>ḥăṣî| šēḇeṭ hamənaššeh nāṯan mōšeh babāšān ûləḥeṣəywō nāṯan yəhwōšu‘a ‘im-’ăḥêhem <font color="brown">mē‘ēḇer</font> <font color="blue">bə‘ēḇer<font color="red"><sup>a</sup></font></font> hayyarədēn yāmmâ wəḡam kî šilləḥām yəhwōšu‘a ’el-’âŏlêhem wayəḇārăḵēm: </p>
 <p>8 wayyō’mer ’ălêhem lē’mōr binəḵāsîm rabîm šûḇû ’el-’âŏlêḵem ûḇəmiqəneh raḇ-mə’ōḏ bəḵesef ûḇəzâāḇ ûḇinəḥōšeṯ ûḇəḇarəzel ûḇiśəlāmwōṯ harəbēh mə’ōḏ ḥiləqû šəlal-’ōyəḇêḵem ‘im-’ăḥêḵem: f</p>
 <p>9 wayyāšuḇû wayyēləḵû bənê-rə’ûḇēn ûḇənê-ḡāḏ w<sup>a</sup>ḥăṣî| šēḇeṭ hamənaššeh mē’ēṯ bənê yiśərā’ēl miššilōh ’ăšer bə’ereṣ-kənā‘an lāleḵeṯ ’el-’ereṣ hagilə‘āḏ ’el-’ereṣ ’ăḥuzzāṯām ’ăšer nō’ḥăzû-ḇāh ‘al-pî yəhwâ bəyaḏ-mōšeh: </p>
 <p>10 wayyāḇō’û ’el-gəlîlwōṯ hayyarədēn ’ăšer bə’ereṣ kənā‘an wayyiḇənû ḇənê-rə’ûḇēn ûḇənê-ḡāḏ w<sup>a</sup>ḥăṣî šēḇeṭ hamənaššeh šām mizəbēḥa ‘al-hayyarədēn mizəbēḥa gāḏwōl ləmarə’eh: </p>
 <p>11 wayyišəmə‘û ḇənê-yiśərā’ēl lē’mōr hinnēh ḇānû ḇənê-rə’ûḇēn ûḇənê-ḡāḏ w<sup>a</sup>ḥăṣî šēḇeṭ hamənaššeh ’eṯ-hammizəbēḥa ’el-mûl ’ereṣ kən<sup>a</sup>‘an ’el-gəlîlwōṯ hayyarədēn ’el-‘ēḇer bənê yiśərā’ēl: </p>
 <p>12 wayyišəmə‘û bənê yiśərā’ēl wayyiqqâălû kāl-‘ăḏaṯ bənê-yiśərā’ēl šilōh l<sup>a</sup>‘ălwōṯ ‘ălêhem laṣṣāḇā’: f</p>
 <p>13 wayyišələḥû ḇənê-yiśərā’ēl ’el-bənê-rə’ûḇēn wə’el-bənê-ḡāḏ wə’el-ḥăṣî šēḇeṭ-mənaššeh ’el-’ereṣ hagilə‘āḏ ’eṯ-pînəḥās ben-’elə‘āzār hakōhēn: </p>
 <p>14 w<sup>a</sup>‘ăśārâ nəśi’îm ‘immwō nāśî’ ’eḥāḏ nāśî’ ’eḥāḏ ləḇêṯ ’āḇ ləḵōl maṭṭwōṯ yiśərā’ēl wə’îš rō’š bêṯ-’ăḇwōṯām hēmmâ lə’aləfê yiśərā’ēl: </p>
 <p>15 wayyāḇō’û ’el-bənê-rə’ûḇēn wə’el-bənê-ḡāḏ wə’el-ḥăṣî šēḇeṭ-mənaššeh ’el-’ereṣ hagilə‘āḏ wayəḏabərû ’itām lē’mōr: </p>
 <p>16 kōh ’āmərû kōl| ‘ăḏaṯ yəhwâ mâ-hamm<sup>a</sup>‘al hazzeh ’ăšer mə‘alətem bē’lōhê yiśərā’ēl lāšûḇ hayywōm mē’<sup>a</sup>ḥărê yəhwâ biḇənwōṯəḵem lāḵem mizəbēḥa limərāḏəḵem hayywōm bayhwâ: </p>
 <p>17 hamə‘aṭ-lānû ’eṯ-‘ăwōn pə‘wōr ’ăšer lō’-hiṭṭaharənû mimmennû ‘aḏ hayywōm hazzeh wayəhî hanneḡef b<sup>a</sup>‘ăḏaṯ yəhwâ: </p>
 <p>18 wə’atem tāšuḇû hayywōm mē’<sup>a</sup>ḥărê yəhwâ wəhāyâ ’atem timərəḏû hayywōm bayhwâ ûmāḥār ’el-kāl-‘ăḏaṯ yiśərā’ēl yiqəṣōf: </p>
 <p>19 wə’aḵə ’im-ṭəmē’â ’ereṣ ’ăḥuzzaṯəḵem ‘iḇərû lāḵem ’el-’ereṣ ’ăḥuzzaṯ yəhwâ ’ăšer šāḵan-šām mišəkan yəhwâ wəhē’āḥăzû bəṯwōḵēnû ûḇayhwâ ’al-timərōḏû wə’ōṯānû ’el-timərōḏû biḇənōṯəḵem lāḵem mizəbēḥa mibalə‘ăḏê mizəb<sup>a</sup>ḥ yəhwâ ’ĕlōhênû: </p>
 <p>20 hălwō’| ‘āḵān ben-zer<sup>a</sup>ḥ mā‘al m<sup>a</sup>‘al b<sup>a</sup>ḥērem wə‘al-kāl-‘ăḏaṯ yiśərā’ēl hāyâ qāṣef wəhû’ ’îš ’eḥāḏ lō’ ḡāw<sup>a</sup>‘ b<sup>a</sup>‘ăwōnwō: f</p>
 <p>21 wayy<sup>a</sup>‘ănû bənê-rə’ûḇēn ûḇənê-ḡāḏ w<sup>a</sup>ḥăṣî šēḇeṭ hamənaššeh wayəḏabərû ’eṯ-rā’šê ’aləfê yiśərā’ēl: </p>
 <p>22 ’ēl| ’ĕlōhîm| yəhwâ ’ēl| ’ĕlōhîm| yəhwâ hû’ yōḏē‘a wəyiśərā’ēl hû’ yēḏā‘ ’im-bəmereḏ wə’im-bəm<sup>a</sup>‘al bayhwâ ’al-twōšî‘ēnû hayywōm hazzeh: </p>
 <p>23 liḇənwōṯ lānû mizəbēḥa lāšûḇ mē’<sup>a</sup>ḥărê yəhwâ wə’im-ləh<sup>a</sup>‘ălwōṯ ‘ālāyw ‘wōlâ ûminəḥâ wə’im-l<sup>a</sup>‘ăśwōṯ ‘ālāyw ziḇəḥê šəlāmîm yəhwâ hû’ yəḇaqqēš: </p>
 <p>24 wə’im-lō’ midə’āḡâ midāḇār ‘āśînû ’eṯ-zō’ṯ lē’mōr māḥār yō’mərû ḇənêḵem ləḇānênû lē’mōr mah-llāḵem wəlayhwâ ’ĕlōhê yiśərā’ēl: </p>
 <p>25 ûḡəḇûl nāṯan-yəhwâ bênēnû ûḇênêḵem bənê-rə’ûḇēn ûḇənê-ḡāḏ ’eṯ-hayyarədēn ’ên-lāḵem ḥēleq bayhwâ wəhišəbîṯû ḇənêḵem ’eṯ-bānênû ləḇilətî yərō’ ’eṯ-yəhwâ: </p>
 <p>26 wannō’mer n<sup>a</sup>‘ăśeh-nnā’ lānû liḇənwōṯ ’eṯ-hammizəbēḥa lō’ lə‘wōlâ wəlō’ ləzāḇ<sup>a</sup>ḥ: </p>
 <p>27 kî ‘ēḏ hû’ bênênû ûḇênêḵem ûḇên dōrwōṯênû ’<sup>a</sup>ḥărênû l<sup>a</sup>‘ăḇōḏ ’eṯ-‘ăḇōḏaṯ yəhwâ ləfānāyw bə‘ōlwōṯênû ûḇizəḇāḥênû ûḇišəlāmênû wəlō’-yō’mərû ḇənêḵem māḥār ləḇānênû ’ên-lāḵem ḥēleq bayhwâ: </p>
 <p>28 wannō’mer wəhāyâ kî-yō’mərû ’ēlênû wə’el-dōrōṯênû māḥār wə’āmarənû rə’û ’eṯ-taḇənîṯ mizəb<sup>a</sup>ḥ yəhwâ ’ăšer-‘āśû ’ăḇwōṯênû lō’ lə‘wōlâ wəlō’ ləzeḇ<sup>a</sup>ḥ kî-‘ēḏ hû’ bênênû ûḇênêḵem: </p>
 <p>29 ḥālîlâ llānû mimmennû limərōḏ bayhwâ wəlāšûḇ hayywōm mē’<sup>a</sup>ḥărê yəhwâ liḇənwōṯ mizəbēḥa lə‘ōlâ ləminəḥâ ûləzāḇ<sup>a</sup>ḥ milləḇaḏ mizəb<sup>a</sup>ḥ yəhwâ ’ĕlōhênû ’ăšer lifənê mišəkānwō: f</p>
 <p>30 wayyišəm<sup>a</sup>‘ pînəḥās hakōhēn ûnəśî’ê hā‘ēḏâ wərā’šê ’aləfê yiśərā’ēl ’ăšer ’itwō ’eṯ-hadəḇārîm ’ăšer dibərû bənê-rə’ûḇēn ûḇənê-ḡāḏ ûḇənê mənaššeh wayyîṭaḇ bə‘ênêhem: </p>
 <p>31 wayyō’mer pînəḥās ben-’elə‘āzār hakōhēn ’el-bənê-rə’ûḇēn wə’el-bənê-ḡāḏ wə’el-bənê mənaššeh hayywōm| yāḏ<sup>a</sup>‘ənû kî-ḇəṯwōḵēnû yəhwâ ’ăšer lō’-mə‘alətem bayhwâ hamm<sup>a</sup>‘al hazzeh ’āz hiṣṣalətem ’eṯ-bənê yiśərā’ēl mîyaḏ yəhwâ: </p>
 <p>32 wayyāšāḇ pînəḥās ben-’elə‘āzār hakōhēn| wəhannəśî’îm mē’ēṯ bənê-rə’ûḇēn ûmē’ēṯ bənê-ḡāḏ mē’ereṣ hagilə‘āḏ ’el-’ereṣ kən<sup>a</sup>‘an ’el-bənê yiśərā’ēl wayyāšiḇû ’wōṯām dāḇār: </p>
 <p>33 wayyîṭaḇ hadāḇār bə‘ênê bənê yiśərā’ēl wayəḇārăḵû ’ĕlōhîm bənê yiśərā’ēl wəlō’ ’āmərû l<sup>a</sup>‘ălwōṯ ‘ălêhem laṣṣāḇā’ ləš<sup>a</sup>ḥēṯ ’eṯ-hā’āreṣ ’ăšer bənê-rə’ûḇēn ûḇənê-ḡāḏ yōšəḇîm bāh: </p>
 <p>34 wayyiqərə’û bənê-rə’ûḇēn ûḇənê-ḡāḏ lammizəbēḥa kî ‘ēḏ hû’ bênōṯênû kî yəhwâ hā’ĕlōhîm: f</p>
 </td>
 </tr></table>
 <p></p><hr>
 <center>
 <a href="jos023.htm">Next: Joshua (Yehoshua) Chapter 23</a></center>
 </body>