<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/num001.htm">Polyglot</a> 
 <a href="../kjv/num001.htm">KJV</a> 
 <a href="../sep/num001.htm">Sep</a> 
 <a href="../vul/num001.htm">Vul</a> 
 
 <br>
 <br><a href="num.htm">Numbers (Bemidbar) Index</a><br>
  
 <a href="lev027.htm">Previous</a> 
 <a href="num002.htm">Next</a> 
 </center>
 <hr>
 
 <h3 align="CENTER">Tanach (Hebrew): Numbers (Bemidbar) Chapter 1</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְדַבֵּ֨ר יְהוָ֧ה אֶל־מֹשֶׁ֛ה בְּמִדְבַּ֥ר סִינַ֖י בְּאֹ֣הֶל מוֹעֵ֑ד בְּאֶחָד֩ לַחֹ֨דֶשׁ הַשֵּׁנִ֜י בַּשָּׁנָ֣ה הַשֵּׁנִ֗ית לְצֵאתָ֛ם מֵאֶ֥רֶץ מִצְרַ֖יִם לֵאמֹֽר׃ </span></p>
 <p align="RIGHT"><span lang="he">‎<a name="002">2</a> ‏שְׂא֗וּ אֶת־רֹאשׁ֙ כָּל־עֲדַ֣ת בְּנֵֽי־יִשְׂרָאֵ֔ל לְמִשְׁפְּחֹתָ֖ם לְבֵ֣ית אֲבֹתָ֑ם בְּמִסְפַּ֣ר שֵׁמ֔וֹת כָּל־זָכָ֖ר לְגֻלְגְּלֹתָֽם׃ </span></p>
 <p align="RIGHT"><span lang="he">‎<a name="003">3</a> ‏מִבֶּ֨ן עֶשְׂרִ֤ים שָׁנָה֙ וָמַ֔עְלָה כָּל־יֹצֵ֥א צָבָ֖א בְּיִשְׂרָאֵ֑ל תִּפְקְד֥וּ אֹתָ֛ם לְצִבְאֹתָ֖ם אַתָּ֥ה וְאַהֲרֹֽן׃ </span></p>
 <p align="RIGHT"><span lang="he">‎<a name="004">4</a> ‏וְאִתְּכֶ֣ם יִהְי֔וּ אִ֥ישׁ אִ֖ישׁ לַמַּטֶּ֑ה אִ֛ישׁ רֹ֥אשׁ לְבֵית־אֲבֹתָ֖יו הֽוּא׃ </span></p>
 <p align="RIGHT"><span lang="he">‎<a name="005">5</a> ‏וְאֵ֙לֶּה֙ שְׁמ֣וֹת הָֽאֲנָשִׁ֔ים אֲשֶׁ֥ר יַֽעַמְד֖וּ אִתְּכֶ֑ם לִרְאוּבֵ֕ן אֱלִיצ֖וּר בֶּן־שְׁדֵיאֽוּר׃ </span></p>
 <p align="RIGHT"><span lang="he">‎<a name="006">6</a> ‏לְשִׁמְע֕וֹן שְׁלֻמִיאֵ֖ל בֶּן־צוּרִֽישַׁדָּֽי׃ </span></p>
 <p align="RIGHT"><span lang="he">‎<a name="007">7</a> ‏לִֽיהוּדָ֕ה נַחְשׁ֖וֹן בֶּן־עַמִּינָדָֽב׃ </span></p>
 <p align="RIGHT"><span lang="he">‎<a name="008">8</a> ‏לְיִ֨שָּׂשכָ֔ר נְתַנְאֵ֖ל בֶּן־צוּעָֽר׃ </span></p>
 <p align="RIGHT"><span lang="he">‎<a name="009">9</a> ‏לִזְבוּלֻ֕ן אֱלִיאָ֖ב בֶּן־חֵלֹֽן׃ </span></p>
 <p align="RIGHT"><span lang="he">‎<a name="010">10</a> ‏לִבְנֵ֣י יוֹסֵ֔ף לְאֶפְרַ֕יִם אֱלִישָׁמָ֖ע בֶּן־עַמִּיה֑וּד לִמְנַשֶּׁ֕ה גַּמְלִיאֵ֖ל בֶּן־פְּדָהצֽוּר׃ </span></p>
 <p align="RIGHT"><span lang="he">‎<a name="011">11</a> ‏לְבִ֨נְיָמִ֔ן אֲבִידָ֖ן בֶּן־גִּדְעֹנִֽי׃ </span></p>
 <p align="RIGHT"><span lang="he">‎<a name="012">12</a> ‏לְדָ֕ן אֲחִיעֶ֖זֶר בֶּן־עַמִּֽישַׁדָּֽי׃ </span></p>
 <p align="RIGHT"><span lang="he">‎<a name="013">13</a> ‏לְאָשֵׁ֕ר פַּגְעִיאֵ֖ל בֶּן־עָכְרָֽן׃ </span></p>
 <p align="RIGHT"><span lang="he">‎<a name="014">14</a> ‏לְגָ֕ד אֶלְיָסָ֖ף בֶּן־דְּעוּאֵֽל׃ </span></p>
 <p align="RIGHT"><span lang="he">‎<a name="015">15</a> ‏לְנַ֨פְתָּלִ֔י אֲחִירַ֖ע בֶּן־עֵינָֽן׃ </span></p>
 <p align="RIGHT"><span lang="he">‎<a name="016">16</a> ‏אֵ֚לֶּה <font color="brown">קריאי</font> <font color="blue">קְרוּאֵ֣י</font> הָעֵדָ֔ה נְשִׂיאֵ֖י מַטּ֣וֹת אֲבוֹתָ֑ם רָאשֵׁ֛י אַלְפֵ֥י יִשְׂרָאֵ֖ל הֵֽם׃ </span></p>
 <p align="RIGHT"><span lang="he">‎<a name="017">17</a> ‏וַיִּקַּ֥ח מֹשֶׁ֖ה וְאַהֲרֹ֑ן אֵ֚ת הָאֲנָשִׁ֣ים הָאֵ֔לֶּה אֲשֶׁ֥ר נִקְּב֖וּ בְּשֵׁמֽוֹת׃ </span></p>
 <p align="RIGHT"><span lang="he">‎<a name="018">18</a> ‏וְאֵ֨ת כָּל־הָעֵדָ֜ה הִקְהִ֗ילוּ בְּאֶחָד֙ לַחֹ֣דֶשׁ הַשֵּׁנִ֔י וַיִּתְיַֽלְד֥וּ עַל־מִשְׁפְּחֹתָ֖ם לְבֵ֣ית אֲבֹתָ֑ם בְּמִסְפַּ֣ר שֵׁמ֗וֹת מִבֶּ֨ן עֶשְׂרִ֥ים שָׁנָ֛ה וָמַ֖עְלָה לְגֻלְגְּלֹתָֽם׃ </span></p>
 <p align="RIGHT"><span lang="he">‎<a name="019">19</a> ‏כַּאֲשֶׁ֛ר צִוָּ֥ה יְהוָ֖ה אֶת־מֹשֶׁ֑ה וַֽיִּפְקְדֵ֖ם בְּמִדְבַּ֥ר סִינָֽי׃ פ</span></p>
 <p align="RIGHT"><span lang="he">‎<a name="020">20</a> ‏וַיִּהְי֤וּ בְנֵֽי־רְאוּבֵן֙ בְּכֹ֣ר יִשְׂרָאֵ֔ל תּוֹלְדֹתָ֥ם לְמִשְׁפְּחֹתָ֖ם לְבֵ֣ית אֲבֹתָ֑ם בְּמִסְפַּ֤ר שֵׁמוֹת֙ לְגֻלְגְּלֹתָ֔ם כָּל־זָכָ֗ר מִבֶּ֨ן עֶשְׂרִ֤ים שָׁנָה֙ וָמַ֔עְלָה כֹּ֖ל יֹצֵ֥א צָבָֽא׃ </span></p>
 <p align="RIGHT"><span lang="he">‎<a name="021">21</a> ‏פְּקֻדֵיהֶ֖ם לְמַטֵּ֣ה רְאוּבֵ֑ן שִׁשָּׁ֧ה וְאַרְבָּעִ֛ים אֶ֖לֶף וַחֲמֵ֥שׁ מֵאֽוֹת׃ פ</span></p>
 <p align="RIGHT"><span lang="he">‎<a name="022">22</a> ‏לִבְנֵ֣י שִׁמְע֔וֹן תּוֹלְדֹתָ֥ם לְמִשְׁפְּחֹתָ֖ם לְבֵ֣ית אֲבֹתָ֑ם פְּקֻדָ֗יו בְּמִסְפַּ֤ר שֵׁמוֹת֙ לְגֻלְגְּלֹתָ֔ם כָּל־זָכָ֗ר מִבֶּ֨ן עֶשְׂרִ֤ים שָׁנָה֙ וָמַ֔עְלָה כֹּ֖ל יֹצֵ֥א צָבָֽא׃ </span></p>
 <p align="RIGHT"><span lang="he">‎<a name="023">23</a> ‏פְּקֻדֵיהֶ֖ם לְמַטֵּ֣ה שִׁמְע֑וֹן תִּשְׁעָ֧ה וַחֲמִשִּׁ֛ים אֶ֖לֶף וּשְׁלֹ֥שׁ מֵאֽוֹת׃ פ</span></p>
 <p align="RIGHT"><span lang="he">‎<a name="024">24</a> ‏לִבְנֵ֣י גָ֔ד תּוֹלְדֹתָ֥ם לְמִשְׁפְּחֹתָ֖ם לְבֵ֣ית אֲבֹתָ֑ם בְּמִסְפַּ֣ר שֵׁמ֗וֹת מִבֶּ֨ן עֶשְׂרִ֤ים שָׁנָה֙ וָמַ֔עְלָה כֹּ֖ל יֹצֵ֥א צָבָֽא׃ </span></p>
 <p align="RIGHT"><span lang="he">‎<a name="025">25</a> ‏פְּקֻדֵיהֶ֖ם לְמַטֵּ֣ה גָ֑ד חֲמִשָּׁ֤ה וְאַרְבָּעִים֙ אֶ֔לֶף וְשֵׁ֥שׁ מֵא֖וֹת וַחֲמִשִּֽׁים׃ פ</span></p>
 <p align="RIGHT"><span lang="he">‎<a name="026">26</a> ‏לִבְנֵ֣י יְהוּדָ֔ה תּוֹלְדֹתָ֥ם לְמִשְׁפְּחֹתָ֖ם לְבֵ֣ית אֲבֹתָ֑ם בְּמִסְפַּ֣ר שֵׁמֹ֗ת מִבֶּ֨ן עֶשְׂרִ֤ים שָׁנָה֙ וָמַ֔עְלָה כֹּ֖ל יֹצֵ֥א צָבָֽא׃ </span></p>
 <p align="RIGHT"><span lang="he">‎<a name="027">27</a> ‏פְּקֻדֵיהֶ֖ם לְמַטֵּ֣ה יְהוּדָ֑ה אַרְבָּעָ֧ה וְשִׁבְעִ֛ים אֶ֖לֶף וְשֵׁ֥שׁ מֵאֽוֹת׃ פ</span></p>
 <p align="RIGHT"><span lang="he">‎<a name="028">28</a> ‏לִבְנֵ֣י יִשָּׂשכָ֔ר תּוֹלְדֹתָ֥ם לְמִשְׁפְּחֹתָ֖ם לְבֵ֣ית אֲבֹתָ֑ם בְּמִסְפַּ֣ר שֵׁמֹ֗ת מִבֶּ֨ן עֶשְׂרִ֤ים שָׁנָה֙ וָמַ֔עְלָה כֹּ֖ל יֹצֵ֥א צָבָֽא׃ </span></p>
 <p align="RIGHT"><span lang="he">‎<a name="029">29</a> ‏פְּקֻדֵיהֶ֖ם לְמַטֵּ֣ה יִשָּׂשכָ֑ר אַרְבָּעָ֧ה וַחֲמִשִּׁ֛ים אֶ֖לֶף וְאַרְבַּ֥ע מֵאֽוֹת׃ פ</span></p>
 <p align="RIGHT"><span lang="he">‎<a name="030">30</a> ‏לִבְנֵ֣י זְבוּלֻ֔ן תּוֹלְדֹתָ֥ם לְמִשְׁפְּחֹתָ֖ם לְבֵ֣ית אֲבֹתָ֑ם בְּמִסְפַּ֣ר שֵׁמֹ֗ת מִבֶּ֨ן עֶשְׂרִ֤ים שָׁנָה֙ וָמַ֔עְלָה כֹּ֖ל יֹצֵ֥א צָבָֽא׃ </span></p>
 <p align="RIGHT"><span lang="he">‎<a name="031">31</a> ‏פְּקֻדֵיהֶ֖ם לְמַטֵּ֣ה זְבוּלֻ֑ן שִׁבְעָ֧ה וַחֲמִשִּׁ֛ים אֶ֖לֶף וְאַרְבַּ֥ע מֵאֽוֹת׃ פ</span></p>
 <p align="RIGHT"><span lang="he">‎<a name="032">32</a> ‏לִבְנֵ֤י יוֹסֵף֙ לִבְנֵ֣י אֶפְרַ֔יִם תּוֹלְדֹתָ֥ם לְמִשְׁפְּחֹתָ֖ם לְבֵ֣ית אֲבֹתָ֑ם בְּמִסְפַּ֣ר שֵׁמֹ֗ת מִבֶּ֨ן עֶשְׂרִ֤ים שָׁנָה֙ וָמַ֔עְלָה כֹּ֖ל יֹצֵ֥א צָבָֽא׃ </span></p>
 <p align="RIGHT"><span lang="he">‎<a name="033">33</a> ‏פְּקֻדֵיהֶ֖ם לְמַטֵּ֣ה אֶפְרָ֑יִם אַרְבָּעִ֥ים אֶ֖לֶף וַחֲמֵ֥שׁ מֵאֽוֹת׃ פ</span></p>
 <p align="RIGHT"><span lang="he">‎<a name="034">34</a> ‏לִבְנֵ֣י מְנַשֶּׁ֔ה תּוֹלְדֹתָ֥ם לְמִשְׁפְּחֹתָ֖ם לְבֵ֣ית אֲבֹתָ֑ם בְּמִסְפַּ֣ר שֵׁמ֗וֹת מִבֶּ֨ן עֶשְׂרִ֤ים שָׁנָה֙ וָמַ֔עְלָה כֹּ֖ל יֹצֵ֥א צָבָֽא׃ </span></p>
 <p align="RIGHT"><span lang="he">‎<a name="035">35</a> ‏פְּקֻדֵיהֶ֖ם לְמַטֵּ֣ה מְנַשֶּׁ֑ה שְׁנַ֧יִם וּשְׁלֹשִׁ֛ים אֶ֖לֶף וּמָאתָֽיִם׃ פ</span></p>
 <p align="RIGHT"><span lang="he">‎<a name="036">36</a> ‏לִבְנֵ֣י בִנְיָמִ֔ן תּוֹלְדֹתָ֥ם לְמִשְׁפְּחֹתָ֖ם לְבֵ֣ית אֲבֹתָ֑ם בְּמִסְפַּ֣ר שֵׁמֹ֗ת מִבֶּ֨ן עֶשְׂרִ֤ים שָׁנָה֙ וָמַ֔עְלָה כֹּ֖ל יֹצֵ֥א צָבָֽא׃ </span></p>
 <p align="RIGHT"><span lang="he">‎<a name="037">37</a> ‏פְּקֻדֵיהֶ֖ם לְמַטֵּ֣ה בִנְיָמִ֑ן חֲמִשָּׁ֧ה וּשְׁלֹשִׁ֛ים אֶ֖לֶף וְאַרְבַּ֥ע מֵאֽוֹת׃ פ</span></p>
 <p align="RIGHT"><span lang="he">‎<a name="038">38</a> ‏לִבְנֵ֣י דָ֔ן תּוֹלְדֹתָ֥ם לְמִשְׁפְּחֹתָ֖ם לְבֵ֣ית אֲבֹתָ֑ם בְּמִסְפַּ֣ר שֵׁמֹ֗ת מִבֶּ֨ן עֶשְׂרִ֤ים שָׁנָה֙ וָמַ֔עְלָה כֹּ֖ל יֹצֵ֥א צָבָֽא׃ </span></p>
 <p align="RIGHT"><span lang="he">‎<a name="039">39</a> ‏פְּקֻדֵיהֶ֖ם לְמַטֵּ֣ה דָ֑ן שְׁנַ֧יִם וְשִׁשִּׁ֛ים אֶ֖לֶף וּשְׁבַ֥ע מֵאֽוֹת׃ פ</span></p>
 <p align="RIGHT"><span lang="he">‎<a name="040">40</a> ‏לִבְנֵ֣י אָשֵׁ֔ר תּוֹלְדֹתָ֥ם לְמִשְׁפְּחֹתָ֖ם לְבֵ֣ית אֲבֹתָ֑ם בְּמִסְפַּ֣ר שֵׁמֹ֗ת מִבֶּ֨ן עֶשְׂרִ֤ים שָׁנָה֙ וָמַ֔עְלָה כֹּ֖ל יֹצֵ֥א צָבָֽא׃ </span></p>
 <p align="RIGHT"><span lang="he">‎<a name="041">41</a> ‏פְּקֻדֵיהֶ֖ם לְמַטֵּ֣ה אָשֵׁ֑ר אֶחָ֧ד וְאַרְבָּעִ֛ים אֶ֖לֶף וַחֲמֵ֥שׁ מֵאֽוֹת׃ פ</span></p>
 <p align="RIGHT"><span lang="he">‎<a name="042">42</a> ‏בְּנֵ֣י נַפְתָּלִ֔י תּוֹלְדֹתָ֥ם לְמִשְׁפְּחֹתָ֖ם לְבֵ֣ית אֲבֹתָ֑ם בְּמִסְפַּ֣ר שֵׁמֹ֗ת מִבֶּ֨ן עֶשְׂרִ֤ים שָׁנָה֙ וָמַ֔עְלָה כֹּ֖ל יֹצֵ֥א צָבָֽא׃ </span></p>
 <p align="RIGHT"><span lang="he">‎<a name="043">43</a> ‏פְּקֻדֵיהֶ֖ם לְמַטֵּ֣ה נַפְתָּלִ֑י שְׁלֹשָׁ֧ה וַחֲמִשִּׁ֛ים אֶ֖לֶף וְאַרְבַּ֥ע מֵאֽוֹת׃ פ</span></p>
 <p align="RIGHT"><span lang="he">‎<a name="044">44</a> ‏אֵ֣לֶּה הַפְּקֻדִ֡ים אֲשֶׁר֩ פָּקַ֨ד מֹשֶׁ֤ה וְאַהֲרֹן֙ וּנְשִׂיאֵ֣י יִשְׂרָאֵ֔ל שְׁנֵ֥ים עָשָׂ֖ר אִ֑ישׁ אִישׁ־אֶחָ֥ד לְבֵית־אֲבֹתָ֖יו הָיֽוּ׃ </span></p>
 <p align="RIGHT"><span lang="he">‎<a name="045">45</a> ‏וַיִּֽהְי֛וּ כָּל־פְּקוּדֵ֥י בְנֵֽי־יִשְׂרָאֵ֖ל לְבֵ֣ית אֲבֹתָ֑ם מִבֶּ֨ן עֶשְׂרִ֤ים שָׁנָה֙ וָמַ֔עְלָה כָּל־יֹצֵ֥א צָבָ֖א בְּיִשְׂרָאֵֽל׃ </span></p>
 <p align="RIGHT"><span lang="he">‎<a name="046">46</a> ‏וַיִּֽהְיוּ֙ כָּל־הַפְּקֻדִ֔ים שֵׁשׁ־מֵא֥וֹת אֶ֖לֶף וּשְׁלֹ֣שֶׁת אֲלָפִ֑ים וַחֲמֵ֥שׁ מֵא֖וֹת וַחֲמִשִּֽׁים׃ </span></p>
 <p align="RIGHT"><span lang="he">‎<a name="047">47</a> ‏וְהַלְוִיִּ֖ם לְמַטֵּ֣ה אֲבֹתָ֑ם לֹ֥א הָתְפָּקְד֖וּ בְּתוֹכָֽם׃ פ</span></p>
 <p align="RIGHT"><span lang="he">‎<a name="048">48</a> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </span></p>
 <p align="RIGHT"><span lang="he">‎<a name="049">49</a> ‏אַ֣ךְ אֶת־מַטֵּ֤ה לֵוִי֙ לֹ֣א תִפְקֹ֔ד וְאֶת־רֹאשָׁ֖ם לֹ֣א תִשָּׂ֑א בְּת֖וֹךְ בְּנֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="050">50</a> ‏וְאַתָּ֡ה הַפְקֵ֣ד אֶת־הַלְוִיִּם֩ עַל־מִשְׁכַּ֨ן הָעֵדֻ֜ת וְעַ֣ל כָּל־כֵּלָיו֮ וְעַ֣ל כָּל־אֲשֶׁר־לוֹ֒ הֵ֜מָּה יִשְׂא֤וּ אֶת־הַמִּשְׁכָּן֙ וְאֶת־כָּל־כֵּלָ֔יו וְהֵ֖ם יְשָׁרְתֻ֑הוּ וְסָבִ֥יב לַמִּשְׁכָּ֖ן יַחֲנֽוּ׃ </span></p>
 <p align="RIGHT"><span lang="he">‎<a name="051">51</a> ‏וּבִנְסֹ֣עַ הַמִּשְׁכָּ֗ן יוֹרִ֤ידוּ אֹתוֹ֙ הַלְוִיִּ֔ם וּבַחֲנֹת֙ הַמִּשְׁכָּ֔ן יָקִ֥ימוּ אֹת֖וֹ הַלְוִיִּ֑ם וְהַזָּ֥ר הַקָּרֵ֖ב יוּמָֽת׃ </span></p>
 <p align="RIGHT"><span lang="he">‎<a name="052">52</a> ‏וְחָנ֖וּ בְּנֵ֣י יִשְׂרָאֵ֑ל אִ֧ישׁ עַֽל־מַחֲנֵ֛הוּ וְאִ֥ישׁ עַל־דִּגְל֖וֹ לְצִבְאֹתָֽם׃ </span></p>
 <p align="RIGHT"><span lang="he">‎<a name="053">53</a> ‏וְהַלְוִיִּ֞ם יַחֲנ֤וּ סָבִיב֙ לְמִשְׁכַּ֣ן הָעֵדֻ֔ת וְלֹֽא־יִהְיֶ֣ה קֶ֔צֶף עַל־עֲדַ֖ת בְּנֵ֣י יִשְׂרָאֵ֑ל וְשָׁמְרוּ֙ הַלְוִיִּ֔ם אֶת־מִשְׁמֶ֖רֶת מִשְׁכַּ֥ן הָעֵדֽוּת׃ </span></p>
 <p align="RIGHT"><span lang="he">‎<a name="054">54</a> ‏וַֽיַּעֲשׂ֖וּ בְּנֵ֣י יִשְׂרָאֵ֑ל כְּ֠כֹל אֲשֶׁ֨ר צִוָּ֧ה יְהוָ֛ה אֶת־מֹשֶׁ֖ה כֵּ֥ן עָשֽׂוּ׃ פ</span></p>
 </td>
 <td width="50%">
 <p>1 wayəḏabēr yəhwâ ’el-mōšeh bəmiḏəbar sînay bə’ōhel mwō‘ēḏ bə’eḥāḏ l<sup>a</sup>ḥōḏeš haššēnî baššānâ haššēnîṯ ləṣē’ṯām mē’ereṣ miṣərayim lē’mōr: </p>
 <p>2 śə’û ’eṯ-rō’š kāl-‘ăḏaṯ bənê-yiśərā’ēl ləmišəpəḥōṯām ləḇêṯ ’ăḇōṯām bəmisəpar šēmwōṯ kāl-zāḵār ləḡuləgəlōṯām: </p>
 <p>3 miben ‘eśərîm šānâ wām<sup>a</sup>‘əlâ kāl-yōṣē’ ṣāḇā’ bəyiśərā’ēl tifəqəḏû ’ōṯām ləṣiḇə’ōṯām ’atâ wə’ahărōn: </p>
 <p>4 wə’itəḵem yihəyû ’îš ’îš lammaṭṭeh ’îš rō’š ləḇêṯ-’ăḇōṯāyw hû’: </p>
 <p>5 wə’ēlleh šəmwōṯ hā’ănāšîm ’ăšer y<sup>a</sup>‘aməḏû ’itəḵem lirə’ûḇēn ’ĕlîṣûr ben-šəḏê’ûr: </p>
 <p>6 ləšimə‘wōn šəlumî’ēl ben-ṣûrîšadāy: </p>
 <p>7 lîhûḏâ n<sup>a</sup>ḥəšwōn ben-‘ammînāḏāḇ: </p>
 <p>8 ləyiśśāsḵār nəṯanə’ēl ben-ṣû‘ār: </p>
 <p>9 lizəḇûlun ’ĕlî’āḇ ben-ḥēlōn: </p>
 <p>10 liḇənê ywōsēf lə’efərayim ’ĕlîšāmā‘ ben-‘ammîhûḏ limənaššeh gaməlî’ēl ben-pəḏâṣûr: </p>
 <p>11 ləḇinəyāmin ’ăḇîḏān ben-giḏə‘ōnî: </p>
 <p>12 ləḏān ’ăḥî‘ezer ben-‘ammîšadāy: </p>
 <p>13 lə’āšēr paḡə‘î’ēl ben-‘āḵərān: </p>
 <p>14 ləḡāḏ ’eləyāsāf ben-də‘û’ēl: </p>
 <p>15 lənafətālî ’ăḥîr<sup>a</sup>‘ ben-‘ênān: </p>
 <p>16 ’ēlleh <font color="brown">qərî’ê</font> <font color="blue">qərû’ê</font> hā‘ēḏâ nəśî’ê maṭṭwōṯ ’ăḇwōṯām rā’šê ’aləfê yiśərā’ēl hēm: </p>
 <p>17 wayyiqq<sup>a</sup>ḥ mōšeh wə’ahărōn ’ēṯ hā’ănāšîm hā’ēlleh ’ăšer niqqəḇû bəšēmwōṯ: </p>
 <p>18 wə’ēṯ kāl-hā‘ēḏâ hiqəhîlû bə’eḥāḏ l<sup>a</sup>ḥōḏeš haššēnî wayyiṯəyaləḏû ‘al-mišəpəḥōṯām ləḇêṯ ’ăḇōṯām bəmisəpar šēmwōṯ miben ‘eśərîm šānâ wām<sup>a</sup>‘əlâ ləḡuləgəlōṯām: </p>
 <p>19 ka’ăšer ṣiûâ yəhwâ ’eṯ-mōšeh wayyifəqəḏēm bəmiḏəbar sînāy: f</p>
 <p>20 wayyihəyû ḇənê-rə’ûḇēn bəḵōr yiśərā’ēl twōləḏōṯām ləmišəpəḥōṯām ləḇêṯ ’ăḇōṯām bəmisəpar šēmwōṯ ləḡuləgəlōṯām kāl-zāḵār miben ‘eśərîm šānâ wām<sup>a</sup>‘əlâ kōl yōṣē’ ṣāḇā’: </p>
 <p>21 pəquḏêhem ləmaṭṭēh rə’ûḇēn šiššâ wə’arəbā‘îm ’elef w<sup>a</sup>ḥămēš mē’wōṯ: f</p>
 <p>22 liḇənê šimə‘wōn twōləḏōṯām ləmišəpəḥōṯām ləḇêṯ ’ăḇōṯām pəquḏāyw bəmisəpar šēmwōṯ ləḡuləgəlōṯām kāl-zāḵār miben ‘eśərîm šānâ wām<sup>a</sup>‘əlâ kōl yōṣē’ ṣāḇā’: </p>
 <p>23 pəquḏêhem ləmaṭṭēh šimə‘wōn tišə‘â w<sup>a</sup>ḥămiššîm ’elef ûšəlōš mē’wōṯ: f</p>
 <p>24 liḇənê ḡāḏ twōləḏōṯām ləmišəpəḥōṯām ləḇêṯ ’ăḇōṯām bəmisəpar šēmwōṯ miben ‘eśərîm šānâ wām<sup>a</sup>‘əlâ kōl yōṣē’ ṣāḇā’: </p>
 <p>25 pəquḏêhem ləmaṭṭēh ḡāḏ ḥămiššâ wə’arəbā‘îm ’elef wəšēš mē’wōṯ w<sup>a</sup>ḥămiššîm: f</p>
 <p>26 liḇənê yəhûḏâ twōləḏōṯām ləmišəpəḥōṯām ləḇêṯ ’ăḇōṯām bəmisəpar šēmōṯ miben ‘eśərîm šānâ wām<sup>a</sup>‘əlâ kōl yōṣē’ ṣāḇā’: </p>
 <p>27 pəquḏêhem ləmaṭṭēh yəhûḏâ ’arəbā‘â wəšiḇə‘îm ’elef wəšēš mē’wōṯ: f</p>
 <p>28 liḇənê yiśśāsḵār twōləḏōṯām ləmišəpəḥōṯām ləḇêṯ ’ăḇōṯām bəmisəpar šēmōṯ miben ‘eśərîm šānâ wām<sup>a</sup>‘əlâ kōl yōṣē’ ṣāḇā’: </p>
 <p>29 pəquḏêhem ləmaṭṭēh yiśśāsḵār ’arəbā‘â w<sup>a</sup>ḥămiššîm ’elef wə’arəb<sup>a</sup>‘ mē’wōṯ: f</p>
 <p>30 liḇənê zəḇûlun twōləḏōṯām ləmišəpəḥōṯām ləḇêṯ ’ăḇōṯām bəmisəpar šēmōṯ miben ‘eśərîm šānâ wām<sup>a</sup>‘əlâ kōl yōṣē’ ṣāḇā’: </p>
 <p>31 pəquḏêhem ləmaṭṭēh zəḇûlun šiḇə‘â w<sup>a</sup>ḥămiššîm ’elef wə’arəb<sup>a</sup>‘ mē’wōṯ: f</p>
 <p>32 liḇənê ywōsēf liḇənê ’efərayim twōləḏōṯām ləmišəpəḥōṯām ləḇêṯ ’ăḇōṯām bəmisəpar šēmōṯ miben ‘eśərîm šānâ wām<sup>a</sup>‘əlâ kōl yōṣē’ ṣāḇā’: </p>
 <p>33 pəquḏêhem ləmaṭṭēh ’efərāyim ’arəbā‘îm ’elef w<sup>a</sup>ḥămēš mē’wōṯ: f</p>
 <p>34 liḇənê mənaššeh twōləḏōṯām ləmišəpəḥōṯām ləḇêṯ ’ăḇōṯām bəmisəpar šēmwōṯ miben ‘eśərîm šānâ wām<sup>a</sup>‘əlâ kōl yōṣē’ ṣāḇā’: </p>
 <p>35 pəquḏêhem ləmaṭṭēh mənaššeh šənayim ûšəlōšîm ’elef ûmā’ṯāyim: f</p>
 <p>36 liḇənê ḇinəyāmin twōləḏōṯām ləmišəpəḥōṯām ləḇêṯ ’ăḇōṯām bəmisəpar šēmōṯ miben ‘eśərîm šānâ wām<sup>a</sup>‘əlâ kōl yōṣē’ ṣāḇā’: </p>
 <p>37 pəquḏêhem ləmaṭṭēh ḇinəyāmin ḥămiššâ ûšəlōšîm ’elef wə’arəb<sup>a</sup>‘ mē’wōṯ: f</p>
 <p>38 liḇənê ḏān twōləḏōṯām ləmišəpəḥōṯām ləḇêṯ ’ăḇōṯām bəmisəpar šēmōṯ miben ‘eśərîm šānâ wām<sup>a</sup>‘əlâ kōl yōṣē’ ṣāḇā’: </p>
 <p>39 pəquḏêhem ləmaṭṭēh ḏān šənayim wəšiššîm ’elef ûšəḇ<sup>a</sup>‘ mē’wōṯ: f</p>
 <p>40 liḇənê ’āšēr twōləḏōṯām ləmišəpəḥōṯām ləḇêṯ ’ăḇōṯām bəmisəpar šēmōṯ miben ‘eśərîm šānâ wām<sup>a</sup>‘əlâ kōl yōṣē’ ṣāḇā’: </p>
 <p>41 pəquḏêhem ləmaṭṭēh ’āšēr ’eḥāḏ wə’arəbā‘îm ’elef w<sup>a</sup>ḥămēš mē’wōṯ: f</p>
 <p>42 bənê nafətālî twōləḏōṯām ləmišəpəḥōṯām ləḇêṯ ’ăḇōṯām bəmisəpar šēmōṯ miben ‘eśərîm šānâ wām<sup>a</sup>‘əlâ kōl yōṣē’ ṣāḇā’: </p>
 <p>43 pəquḏêhem ləmaṭṭēh nafətālî šəlōšâ w<sup>a</sup>ḥămiššîm ’elef wə’arəb<sup>a</sup>‘ mē’wōṯ: f</p>
 <p>44 ’ēlleh hapəquḏîm ’ăšer pāqaḏ mōšeh wə’ahărōn ûnəśî’ê yiśərā’ēl šənêm ‘āśār ’îš ’îš-’eḥāḏ ləḇêṯ-’ăḇōṯāyw hāyû: </p>
 <p>45 wayyihəyû kāl-pəqûḏê ḇənê-yiśərā’ēl ləḇêṯ ’ăḇōṯām miben ‘eśərîm šānâ wām<sup>a</sup>‘əlâ kāl-yōṣē’ ṣāḇā’ bəyiśərā’ēl: </p>
 <p>46 wayyihəyû kāl-hapəquḏîm šēš-mē’wōṯ ’elef ûšəlōšeṯ ’ălāfîm w<sup>a</sup>ḥămēš mē’wōṯ w<sup>a</sup>ḥămiššîm: </p>
 <p>47 wəhaləwîyim ləmaṭṭēh ’ăḇōṯām lō’ hāṯəpāqəḏû bəṯwōḵām: f</p>
 <p>48 wayəḏabēr yəhwâ ’el-mōšeh llē’mōr: </p>
 <p>49 ’aḵə ’eṯ-maṭṭēh lēwî lō’ ṯifəqōḏ wə’eṯ-rō’šām lō’ ṯiśśā’ bəṯwōḵə bənê yiśərā’ēl: </p>
 <p>50 wə’atâ hafəqēḏ ’eṯ-haləwîyim ‘al-mišəkan hā‘ēḏuṯ wə‘al kāl-kēlāyw wə‘al kāl-’ăšer-lwō hēmmâ yiśə’û ’eṯ-hammišəkān wə’eṯ-kāl-kēlāyw wəhēm yəšārəṯuhû wəsāḇîḇ lammišəkān y<sup>a</sup>ḥănû: </p>
 <p>51 ûḇinəsō‘a hammišəkān ywōrîḏû ’ōṯwō haləwîyim ûḇ<sup>a</sup>ḥănōṯ hammišəkān yāqîmû ’ōṯwō haləwîyim wəhazzār haqqārēḇ yûmāṯ: </p>
 <p>52 wəḥānû bənê yiśərā’ēl ’îš ‘al-m<sup>a</sup>ḥănēhû wə’îš ‘al-diḡəlwō ləṣiḇə’ōṯām: </p>
 <p>53 wəhaləwîyim y<sup>a</sup>ḥănû sāḇîḇ ləmišəkan hā‘ēḏuṯ wəlō’-yihəyeh qeṣef ‘al-‘ăḏaṯ bənê yiśərā’ēl wəšāmərû haləwîyim ’eṯ-mišəmereṯ mišəkan hā‘ēḏûṯ: </p>
 <p>54 wayy<sup>a</sup>‘ăśû bənê yiśərā’ēl kəḵōl ’ăšer ṣiûâ yəhwâ ’eṯ-mōšeh kēn ‘āśû: f</p>
 </td>
 </tr></table>
 <p></p><hr>
 <center>
 <a href="num002.htm">Next: Numbers (Bemidbar) Chapter 2</a></center>
 </body>