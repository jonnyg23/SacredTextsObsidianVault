<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa031.htm">Polyglot</a> 
 <a href="../kjv/psa031.htm">KJV</a> 
 <a href="../sep/psa031.htm">Sep</a> 
 <a href="../vul/psa031.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa030.htm">Previous</a> 
 <a href="psa032.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 31</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏לַמְנַצֵּ֗חַ מִזְמ֥וֹר לְדָוִֽד׃ </span></p>
 <p align="RIGHT"><span lang="he">‎<a name="002">2</a> ‏בְּךָ֖ יְהוָ֣ה חָ֭סִיתִי אַל־אֵב֣וֹשָׁה לְעוֹלָ֑ם בְּצִדְקָתְךָ֥ פַלְּטֵֽנִי׃ </span></p>
 <p align="RIGHT"><span lang="he">‎<a name="003">3</a> ‏הַטֵּ֤ה אֵלַ֨י׀ אָזְנְךָ֮ מְהֵרָ֪ה הַצִּ֫ילֵ֥נִי הֱיֵ֤ה לִ֨י׀ לְֽצוּר־מָ֭עוֹז לְבֵ֥ית מְצוּד֗וֹת לְהוֹשִׁיעֵֽנִי׃ </span></p>
 <p align="RIGHT"><span lang="he">‎<a name="004">4</a> ‏כִּֽי־סַלְעִ֣י וּמְצוּדָתִ֣י אָ֑תָּה וּלְמַ֥עַן שִׁ֝מְךָ֗ תַּֽנְחֵ֥נִי וּֽתְנַהֲלֵֽנִי׃ </span></p>
 <p align="RIGHT"><span lang="he">‎<a name="005">5</a> ‏תּוֹצִיאֵ֗נִי מֵרֶ֣שֶׁת ז֭וּ טָ֣מְנוּ לִ֑י כִּֽי־אַ֝תָּה מָֽעוּזִּֽי׃ </span></p>
 <p align="RIGHT"><span lang="he">‎<a name="006">6</a> ‏בְּיָדְךָ֮ אַפְקִ֪יד ר֫וּחִ֥י פָּדִ֖יתָה אוֹתִ֥י יְהוָ֗ה אֵ֣ל אֱמֶֽת׃ </span></p>
 <p align="RIGHT"><span lang="he">‎<a name="007">7</a> ‏שָׂנֵ֗אתִי הַשֹּׁמְרִ֥ים הַבְלֵי־שָׁ֑וְא וַ֝אֲנִ֗י אֶל־יְהוָ֥ה בָּטָֽחְתִּי׃ </span></p>
 <p align="RIGHT"><span lang="he">‎<a name="008">8</a> ‏אָגִ֥ילָה וְאֶשְׂמְחָ֗ה בְּחַ֫סְדֶּ֥ךָ אֲשֶׁ֣ר רָ֭אִיתָ אֶת־עָנְיִ֑י יָ֝דַ֗עְתָּ בְּצָר֥וֹת נַפְשִֽׁי׃ </span></p>
 <p align="RIGHT"><span lang="he">‎<a name="009">9</a> ‏וְלֹ֣א הִ֭סְגַּרְתַּנִי בְּיַד־אוֹיֵ֑ב הֶֽעֱמַ֖דְתָּ בַמֶּרְחָ֣ב רַגְלָֽי׃ </span></p>
 <p align="RIGHT"><span lang="he">‎<a name="010">10</a> ‏חָנֵּ֥נִי יְהוָה֮ כִּ֤י צַ֫ר־לִ֥י עָשְׁשָׁ֖ה בְכַ֥עַס עֵינִ֗י נַפְשִׁ֥י וּבִטְנִֽי׃ </span></p>
 <p align="RIGHT"><span lang="he">‎<a name="011">11</a> ‏כִּ֤י כָל֪וּ בְיָג֡וֹן חַיַּי֮ וּשְׁנוֹתַ֪י בַּאֲנָ֫חָ֥ה כָּשַׁ֣ל בַּעֲוֹנִ֣י כֹחִ֑י וַעֲצָמַ֥י עָשֵֽׁשׁוּ׃ </span></p>
 <p align="RIGHT"><span lang="he">‎<a name="012">12</a> ‏מִכָּל־צֹרְרַ֨י הָיִ֪יתִי חֶרְפָּ֡ה וְלִשֲׁכֵנַ֨י׀ מְאֹד֮ וּפַ֪חַד לִֽמְיֻדָּ֫עָ֥י רֹאַ֥י בַּח֑וּץ נָדְד֥וּ מִמֶּֽנִּי׃ </span></p>
 <p align="RIGHT"><span lang="he">‎<a name="013">13</a> ‏נִ֭שְׁכַּחְתִּי כְּמֵ֣ת מִלֵּ֑ב הָ֝יִ֗יתִי כִּכְלִ֥י אֹבֵֽד׃ </span></p>
 <p align="RIGHT"><span lang="he">‎<a name="014">14</a> ‏כִּ֤י שָׁמַ֨עְתִּי׀ דִּבַּ֥ת רַבִּים֮ מָג֪וֹר מִסָּ֫בִ֥יב בְּהִוָּסְדָ֣ם יַ֣חַד עָלַ֑י לָקַ֖חַת נַפְשִׁ֣י זָמָֽמוּ׃ </span></p>
 <p align="RIGHT"><span lang="he">‎<a name="015">15</a> ‏וַאֲנִ֤י׀ עָלֶ֣יךָ בָטַ֣חְתִּי יְהוָ֑ה אָ֝מַ֗רְתִּי אֱלֹהַ֥י אָֽתָּה׃ </span></p>
 <p align="RIGHT"><span lang="he">‎<a name="016">16</a> ‏בְּיָדְךָ֥ עִתֹּתָ֑י הַצִּ֘ילֵ֤נִי מִיַּד־א֝וֹיְבַ֗י וּמֵרֹדְפָֽי׃ </span></p>
 <p align="RIGHT"><span lang="he">‎<a name="017">17</a> ‏הָאִ֣ירָה פָ֭נֶיךָ עַל־עַבְדֶּ֑ךָ ה֖וֹשִׁיעֵ֣נִי בְחַסְדֶּֽךָ׃ </span></p>
 <p align="RIGHT"><span lang="he">‎<a name="018">18</a> ‏יְֽהוָ֗ה אַל־אֵ֭בוֹשָׁה כִּ֣י קְרָאתִ֑יךָ יֵבֹ֥שׁוּ רְ֝שָׁעִ֗ים יִדְּמ֥וּ לִשְׁאֽוֹל׃ </span></p>
 <p align="RIGHT"><span lang="he">‎<a name="019">19</a> ‏תֵּ֥אָלַ֗מְנָה<font color="red"><sup>3</sup></font> שִׂפְתֵ֫י שָׁ֥קֶר הַדֹּבְר֖וֹת עַל־צַדִּ֥יק עָתָ֗ק בְּגַאֲוָ֥ה וָבֽוּז׃ </span></p>
 <p align="RIGHT"><span lang="he">‎<a name="020">20</a> ‏מָ֤ה רַֽב־טוּבְךָ֮ אֲשֶׁר־צָפַ֪נְתָּ לִּֽירֵ֫אֶ֥יךָ פָּ֭עַלְתָּ לַחֹסִ֣ים בָּ֑ךְ נֶ֝֗גֶד בְּנֵ֣י אָדָם׃<font color="red"><sup>1</sup></font> </span></p>
 <p align="RIGHT"><span lang="he">‎<a name="021">21</a> ‏תַּסְתִּירֵ֤ם׀ בְּסֵ֥תֶר פָּנֶיךָ֮ מֵֽרֻכְסֵ֫י אִ֥ישׁ תִּצְפְּנֵ֥ם בְּסֻכָּ֗ה מֵרִ֥יב לְשֹׁנֽוֹת׃ </span></p>
 <p align="RIGHT"><span lang="he">‎<a name="022">22</a> ‏בָּר֥וּךְ יְהוָ֑ה כִּ֥י הִפְלִ֘יא חַסְדּ֥וֹ לִ֝֗י בְּעִ֣יר מָצֽוֹר׃ </span></p>
 <p align="RIGHT"><span lang="he">‎<a name="023">23</a> ‏וַאֲנִ֤י׀ אָ֘מַ֤רְתִּי בְחָפְזִ֗י נִגְרַזְתִּי֮ מִנֶּ֪גֶד עֵ֫ינֶ֥יךָ אָכֵ֗ן שָׁ֭מַעְתָּ ק֥וֹל תַּחֲנוּנַ֗י בְּשַׁוְּעִ֥י אֵלֶֽיךָ׃ </span></p>
 <p align="RIGHT"><span lang="he">‎<a name="024">24</a> ‏אֶֽהֱב֥וּ אֶת־יְהוָ֗ה כָּֽל־חֲסִ֫ידָ֥יו אֱ֭מוּנִים נֹצֵ֣ר יְהוָ֑ה וּמְשַׁלֵּ֥ם עַל־יֶ֝֗תֶר עֹשֵׂ֥ה גַאֲוָֽה׃ </span></p>
 <p align="RIGHT"><span lang="he">‎<a name="025">25</a> ‏חִ֭זְקוּ וְיַאֲמֵ֣ץ לְבַבְכֶ֑ם כָּל־הַ֝מְיַחֲלִ֗ים לַיהוָֽה׃ </span></p>
 </td>
 <td width="50%">
 <p>1 lamənaṣṣēḥa mizəmwōr ləḏāwiḏ: </p>
 <p>2 bəḵā yəhwâ ḥāsîṯî ’al-’ēḇwōšâ lə‘wōlām bəṣiḏəqāṯəḵā falləṭēnî: </p>
 <p>3 haṭṭēh ’ēlay| ’āzənəḵā məhērâ haṣṣîlēnî hĕyēh lî| ləṣûr-mā‘wōz ləḇêṯ məṣûḏwōṯ ləhwōšî‘ēnî: </p>
 <p>4 kî-salə‘î ûməṣûḏāṯî ’ātâ ûləm<sup>a</sup>‘an šiməḵā tanəḥēnî ûṯənahălēnî: </p>
 <p>5 twōṣî’ēnî mērešeṯ zû ṭāmənû lî kî-’atâ mā‘ûzzî: </p>
 <p>6 bəyāḏəḵā ’afəqîḏ rûḥî pāḏîṯâ ’wōṯî yəhwâ ’ēl ’ĕmeṯ: </p>
 <p>7 śānē’ṯî haššōmərîm haḇəlê-šāwə’ wa’ănî ’el-yəhwâ bāṭāḥətî: </p>
 <p>8 ’āḡîlâ wə’eśəməḥâ bəḥasədeḵā ’ăšer rā’îṯā ’eṯ-‘ānəyî yāḏ<sup>a</sup>‘ətā bəṣārwōṯ nafəšî: </p>
 <p>9 wəlō’ hisəgarətanî bəyaḏ-’wōyēḇ he‘ĕmaḏətā ḇammerəḥāḇ raḡəlāy: </p>
 <p>10 ḥānnēnî yəhwâ kî ṣar-lî ‘āšəšâ ḇəḵ<sup>a</sup>‘as ‘ênî nafəšî ûḇiṭənî: </p>
 <p>11 kî ḵālû ḇəyāḡwōn ḥayyay ûšənwōṯay ba’ănāḥâ kāšal b<sup>a</sup>‘ăwōnî ḵōḥî w<sup>a</sup>‘ăṣāmay ‘āšēšû: </p>
 <p>12 mikāl-ṣōrəray hāyîṯî ḥerəpâ wəlišăḵēnay| mə’ōḏ ûf<sup>a</sup>ḥaḏ liməyudā‘āy rō’ay b<sup>a</sup>ḥûṣ nāḏəḏû mimmennî: </p>
 <p>13 nišək<sup>a</sup>ḥətî kəmēṯ millēḇ hāyîṯî kiḵəlî ’ōḇēḏ: </p>
 <p>14 kî šām<sup>a</sup>‘ətî| dibaṯ rabîm māḡwōr missāḇîḇ bəhiûāsəḏām y<sup>a</sup>ḥaḏ ‘ālay lāq<sup>a</sup>ḥaṯ nafəšî zāmāmû: </p>
 <p>15 wa’ănî| ‘āleyḵā ḇāṭ<sup>a</sup>ḥətî yəhwâ ’āmarətî ’ĕlōhay ’ātâ: </p>
 <p>16 bəyāḏəḵā ‘itōṯāy haṣṣîlēnî mîyaḏ-’wōyəḇay ûmērōḏəfāy: </p>
 <p>17 hā’îrâ fāneyḵā ‘al-‘aḇədeḵā hwōšî‘ēnî ḇəḥasədeḵā: </p>
 <p>18 yəhwâ ’al-’ēḇwōšâ kî qərā’ṯîḵā yēḇōšû rəšā‘îm yidəmû lišə’wōl: </p>
 <p>19 tē’ālamənâ<font color="red"><sup>3</sup></font> śifəṯê šāqer hadōḇərwōṯ ‘al-ṣadîq ‘āṯāq bəḡa’ăwâ wāḇûz: </p>
 <p>20 mâ raḇ-ṭûḇəḵā ’ăšer-ṣāfanətā llîrē’eyḵā pā‘alətā l<sup>a</sup>ḥōsîm bāḵə neḡeḏ bənê ’āḏām:<font color="red"><sup>1</sup></font> </p>
 <p>21 tasətîrēm| bəsēṯer pāneyḵā mēruḵəsê ’îš tiṣəpənēm bəsukâ mērîḇ ləšōnwōṯ: </p>
 <p>22 bārûḵə yəhwâ kî hifəlî’ ḥasədwō lî bə‘îr māṣwōr: </p>
 <p>23 wa’ănî| ’āmarətî ḇəḥāfəzî niḡərazətî minneḡeḏ ‘êneyḵā ’āḵēn šām<sup>a</sup>‘ətā qwōl t<sup>a</sup>ḥănûnay bəšaûə‘î ’ēleyḵā: </p>
 <p>24 ’ehĕḇû ’eṯ-yəhwâ kāl-ḥăsîḏāyw ’ĕmûnîm nōṣēr yəhwâ ûməšallēm ‘al-yeṯer ‘ōśēh ḡa’ăwâ: </p>
 <p>25 ḥizəqû wəya’ămēṣ ləḇaḇəḵem kāl-haməy<sup>a</sup>ḥălîm layhwâ: </p>
 </td>
 </tr></table>
 <p></p><hr>
 <center>
 <a href="psa032.htm">Next: Psalms (Tehilim) Chapter 32</a></center>
 </body>