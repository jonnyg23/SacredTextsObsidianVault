<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/gen027.htm">Polyglot</a> 
 <a href="../kjv/gen027.htm">KJV</a> 
 <a href="../sep/gen027.htm">Sep</a> 
 <a href="../vul/gen027.htm">Vul</a> 
 
 <br>
 <br><a href="gen.htm">Genesis (Bereshit) Index</a><br>
  
 <a href="gen026.htm">Previous</a> 
 <a href="gen028.htm">Next</a> 
 </center>
 <hr>
 
 <h3 align="CENTER">Tanach (Hebrew): Genesis (Bereshit) Chapter 27</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְהִי֙ כִּֽי־זָקֵ֣ן יִצְחָ֔ק וַתִּכְהֶ֥יןָ עֵינָ֖יו מֵרְאֹ֑ת וַיִּקְרָ֞א אֶת־עֵשָׂ֣ו׀ בְּנ֣וֹ הַגָּדֹ֗ל וַיֹּ֤אמֶר אֵלָיו֙ בְּנִ֔י וַיֹּ֥אמֶר אֵלָ֖יו הִנֵּֽנִי׃ </span></p>
 <p align="RIGHT"><span lang="he">‎<a name="002">2</a> ‏וַיֹּ֕אמֶר הִנֵּה־נָ֖א זָקַ֑נְתִּי לֹ֥א יָדַ֖עְתִּי י֥וֹם מוֹתִֽי׃ </span></p>
 <p align="RIGHT"><span lang="he">‎<a name="003">3</a> ‏וְעַתָּה֙ שָׂא־נָ֣א כֵלֶ֔יךָ תֶּלְיְךָ֖ וְקַשְׁתֶּ֑ךָ וְצֵא֙ הַשָּׂדֶ֔ה וְצ֥וּדָה לִּ֖י <font color="brown">צידה</font> <font color="blue">צָֽיִד׃</font> </span></p>
 <p align="RIGHT"><span lang="he">‎<a name="004">4</a> ‏וַעֲשֵׂה־לִ֨י מַטְעַמִּ֜ים כַּאֲשֶׁ֥ר אָהַ֛בְתִּי וְהָבִ֥יאָה לִּ֖י וְאֹכֵ֑לָה בַּעֲב֛וּר תְּבָרֶכְךָ֥ נַפְשִׁ֖י בְּטֶ֥רֶם אָמֽוּת׃ </span></p>
 <p align="RIGHT"><span lang="he">‎<a name="005">5</a> ‏וְרִבְקָ֣ה שֹׁמַ֔עַת בְּדַבֵּ֣ר יִצְחָ֔ק אֶל־עֵשָׂ֖ו בְּנ֑וֹ וַיֵּ֤לֶךְ עֵשָׂו֙ הַשָּׂדֶ֔ה לָצ֥וּד צַ֖יִד לְהָבִֽיא׃ </span></p>
 <p align="RIGHT"><span lang="he">‎<a name="006">6</a> ‏וְרִבְקָה֙ אָֽמְרָ֔ה אֶל־יַעֲקֹ֥ב בְּנָ֖הּ לֵאמֹ֑ר הִנֵּ֤ה שָׁמַ֙עְתִּי֙ אֶת־אָבִ֔יךָ מְדַבֵּ֛ר אֶל־עֵשָׂ֥ו אָחִ֖יךָ לֵאמֹֽר׃ </span></p>
 <p align="RIGHT"><span lang="he">‎<a name="007">7</a> ‏הָבִ֨יאָה לִּ֥י צַ֛יִד וַעֲשֵׂה־לִ֥י מַטְעַמִּ֖ים וְאֹכֵ֑לָה וַאֲבָרֶכְכָ֛ה לִפְנֵ֥י יְהוָ֖ה לִפְנֵ֥י מוֹתִֽי׃ </span></p>
 <p align="RIGHT"><span lang="he">‎<a name="008">8</a> ‏וְעַתָּ֥ה בְנִ֖י שְׁמַ֣ע בְּקֹלִ֑י לַאֲשֶׁ֥ר אֲנִ֖י מְצַוָּ֥ה אֹתָֽךְ׃ </span></p>
 <p align="RIGHT"><span lang="he">‎<a name="009">9</a> ‏לֶךְ־נָא֙ אֶל־הַצֹּ֔אן וְקַֽח־לִ֣י מִשָּׁ֗ם שְׁנֵ֛י גְּדָיֵ֥י עִזִּ֖ים טֹבִ֑ים וְאֶֽעֱשֶׂ֨ה אֹתָ֧ם מַטְעַמִּ֛ים לְאָבִ֖יךָ כַּאֲשֶׁ֥ר אָהֵֽב׃ </span></p>
 <p align="RIGHT"><span lang="he">‎<a name="010">10</a> ‏וְהֵבֵאתָ֥ לְאָבִ֖יךָ וְאָכָ֑ל בַּעֲבֻ֛ר אֲשֶׁ֥ר יְבָרֶכְךָ֖ לִפְנֵ֥י מוֹתֽוֹ׃ </span></p>
 <p align="RIGHT"><span lang="he">‎<a name="011">11</a> ‏וַיֹּ֣אמֶר יַעֲקֹ֔ב אֶל־רִבְקָ֖ה אִמּ֑וֹ הֵ֣ן עֵשָׂ֤ו אָחִי֙ אִ֣ישׁ שָׂעִ֔ר וְאָנֹכִ֖י אִ֥ישׁ חָלָֽק׃ </span></p>
 <p align="RIGHT"><span lang="he">‎<a name="012">12</a> ‏אוּלַ֤י יְמֻשֵּׁ֙נִי֙ אָבִ֔י וְהָיִ֥יתִי בְעֵינָ֖יו כִּמְתַעְתֵּ֑עַ וְהֵבֵאתִ֥י עָלַ֛י קְלָלָ֖ה וְלֹ֥א בְרָכָֽה׃ </span></p>
 <p align="RIGHT"><span lang="he">‎<a name="013">13</a> ‏וַתֹּ֤אמֶר לוֹ֙ אִמּ֔וֹ עָלַ֥י קִלְלָתְךָ֖ בְּנִ֑י אַ֛ךְ שְׁמַ֥ע בְּקֹלִ֖י וְלֵ֥ךְ קַֽח־לִֽי׃ </span></p>
 <p align="RIGHT"><span lang="he">‎<a name="014">14</a> ‏וַיֵּ֙לֶךְ֙ וַיִּקַּ֔ח וַיָּבֵ֖א לְאִמּ֑וֹ וַתַּ֤עַשׂ אִמּוֹ֙ מַטְעַמִּ֔ים כַּאֲשֶׁ֖ר אָהֵ֥ב אָבִֽיו׃ </span></p>
 <p align="RIGHT"><span lang="he">‎<a name="015">15</a> ‏וַתִּקַּ֣ח רִ֠בְקָה אֶת־בִּגְדֵ֨י עֵשָׂ֜ו בְּנָ֤הּ הַגָּדֹל֙ הַחֲמֻדֹ֔ת אֲשֶׁ֥ר אִתָּ֖הּ בַּבָּ֑יִת וַתַּלְבֵּ֥שׁ אֶֽת־יַעֲקֹ֖ב בְּנָ֥הּ הַקָּטָֽן׃ </span></p>
 <p align="RIGHT"><span lang="he">‎<a name="016">16</a> ‏וְאֵ֗ת עֹרֹת֙ גְּדָיֵ֣י הָֽעִזִּ֔ים הִלְבִּ֖ישָׁה עַל־יָדָ֑יו וְעַ֖ל חֶלְקַ֥ת צַוָּארָֽיו׃ </span></p>
 <p align="RIGHT"><span lang="he">‎<a name="017">17</a> ‏וַתִּתֵּ֧ן אֶת־הַמַּטְעַמִּ֛ים וְאֶת־הַלֶּ֖חֶם אֲשֶׁ֣ר עָשָׂ֑תָה בְּיַ֖ד יַעֲקֹ֥ב בְּנָֽהּ׃ </span></p>
 <p align="RIGHT"><span lang="he">‎<a name="018">18</a> ‏וַיָּבֹ֥א אֶל־אָבִ֖יו וַיֹּ֣אמֶר<font color="red"><sup>3</sup></font> אָבִ֑י וַיֹּ֣אמֶר הִנֶּ֔נִּי מִ֥י אַתָּ֖ה בְּנִֽי׃ </span></p>
 <p align="RIGHT"><span lang="he">‎<a name="019">19</a> ‏וַיֹּ֨אמֶר יַעֲקֹ֜ב אֶל־אָבִ֗יו אָנֹכִי֙ עֵשָׂ֣ו בְּכֹרֶ֔ךָ עָשִׂ֕יתִי כַּאֲשֶׁ֥ר דִּבַּ֖רְתָּ אֵלָ֑י קֽוּם־נָ֣א שְׁבָ֗ה וְאָכְלָה֙ מִצֵּידִ֔י בַּעֲב֖וּר תְּבָרֲכַ֥נִּי נַפְשֶֽׁךָ׃ </span></p>
 <p align="RIGHT"><span lang="he">‎<a name="020">20</a> ‏וַיֹּ֤אמֶר יִצְחָק֙ אֶל־בְּנ֔וֹ מַה־זֶּ֛ה מִהַ֥רְתָּ לִמְצֹ֖א בְּנִ֑י וַיֹּ֕אמֶר כִּ֥י הִקְרָ֛ה יְהוָ֥ה אֱלֹהֶ֖יךָ לְפָנָֽי׃ </span></p>
 <p align="RIGHT"><span lang="he">‎<a name="021">21</a> ‏וַיֹּ֤אמֶר יִצְחָק֙ אֶֽל־יַעֲקֹ֔ב גְּשָׁה־נָּ֥א וַאֲמֻֽשְׁךָ֖ בְּנִ֑י הַֽאַתָּ֥ה זֶ֛ה בְּנִ֥י עֵשָׂ֖ו אִם־לֹֽא׃ </span></p>
 <p align="RIGHT"><span lang="he">‎<a name="022">22</a> ‏וַיִּגַּ֧שׁ יַעֲקֹ֛ב אֶל־יִצְחָ֥ק אָבִ֖יו וַיְמֻשֵּׁ֑הוּ וַיֹּ֗אמֶר הַקֹּל֙ ק֣וֹל יַעֲקֹ֔ב וְהַיָּדַ֖יִם יְדֵ֥י עֵשָֽׂו׃ </span></p>
 <p align="RIGHT"><span lang="he">‎<a name="023">23</a> ‏וְלֹ֣א הִכִּיר֔וֹ כִּֽי־הָי֣וּ יָדָ֗יו כִּידֵ֛י עֵשָׂ֥ו אָחִ֖יו שְׂעִרֹ֑ת וַֽיְבָרְכֵֽהוּ׃ </span></p>
 <p align="RIGHT"><span lang="he">‎<a name="024">24</a> ‏וַיֹּ֕אמֶר אַתָּ֥ה זֶ֖ה בְּנִ֣י עֵשָׂ֑ו וַיֹּ֖אמֶר אָֽנִי׃ </span></p>
 <p align="RIGHT"><span lang="he">‎<a name="025">25</a> ‏וַיֹּ֗אמֶר הַגִּ֤שָׁה לִּי֙ וְאֹֽכְלָה֙ מִצֵּ֣יד בְּנִ֔י לְמַ֥עַן תְּבָֽרֶכְךָ֖ נַפְשִׁ֑י וַיַּגֶּשׁ־לוֹ֙ וַיֹּאכַ֔ל וַיָּ֧בֵא ל֦וֹ יַ֖יִן וַיֵּֽשְׁתְּ׃ </span></p>
 <p align="RIGHT"><span lang="he">‎<a name="026">26</a> ‏וַיֹּ֥אמֶר אֵלָ֖יו יִצְחָ֣ק אָבִ֑יו גְּשָׁה־נָּ֥א וּשְׁקָה־לִּ֖י בְּנִֽי׃ </span></p>
 <p align="RIGHT"><span lang="he">‎<a name="027">27</a> ‏וַיִּגַּשׁ֙ וַיִּשַּׁק־ל֔וֹ וַיָּ֛רַח אֶת־רֵ֥יחַ בְּגָדָ֖יו וַֽיְבָרֲכֵ֑הוּ וַיֹּ֗אמֶר רְאֵה֙ רֵ֣יחַ בְּנִ֔י כְּרֵ֣יחַ שָׂדֶ֔ה אֲשֶׁ֥ר בֵּרֲכ֖וֹ יְהוָֽה׃ </span></p>
 <p align="RIGHT"><span lang="he">‎<a name="028">28</a> ‏וְיִֽתֶּן־לְךָ֙ הָאֱלֹהִ֔ים מִטַּל֙ הַשָּׁמַ֔יִם וּמִשְׁמַנֵּ֖י הָאָ֑רֶץ וְרֹ֥ב דָּגָ֖ן וְתִירֹֽשׁ׃ </span></p>
 <p align="RIGHT"><span lang="he">‎<a name="029">29</a> ‏יַֽעַבְד֣וּךָ עַמִּ֗ים <font color="brown">וישתחו</font> <font color="blue">וְיִֽשְׁתַּחֲו֤וּ</font> לְךָ֙ לְאֻמִּ֔ים הֱוֵ֤ה גְבִיר֙ לְאַחֶ֔יךָ וְיִשְׁתַּחֲוּ֥וּ<font color="red"><sup>1</sup></font> לְךָ֖ בְּנֵ֣י אִמֶּ֑ךָ אֹרְרֶ֣יךָ אָר֔וּר וּֽמְבָרֲכֶ֖יךָ בָּרֽוּךְ׃ </span></p>
 <p align="RIGHT"><span lang="he">‎<a name="030">30</a> ‏וַיְהִ֗י כַּאֲשֶׁ֨ר כִּלָּ֣ה יִצְחָק֮ לְבָרֵ֣ךְ אֶֽת־יַעֲקֹב֒ וַיְהִ֗י אַ֣ךְ יָצֹ֤א יָצָא֙ יַעֲקֹ֔ב מֵאֵ֥ת פְּנֵ֖י יִצְחָ֣ק אָבִ֑יו וְעֵשָׂ֣ו אָחִ֔יו בָּ֖א מִצֵּידֽוֹ׃ </span></p>
 <p align="RIGHT"><span lang="he">‎<a name="031">31</a> ‏וַיַּ֤עַשׂ גַּם־הוּא֙ מַטְעַמִּ֔ים וַיָּבֵ֖א לְאָבִ֑יו וַיֹּ֣אמֶר לְאָבִ֗יו יָקֻ֤ם אָבִי֙ וְיֹאכַל֙ מִצֵּ֣יד בְּנ֔וֹ בַּעֲב֖וּר תְּבָרֲכַ֥נִּי נַפְשֶֽׁךָ׃ </span></p>
 <p align="RIGHT"><span lang="he">‎<a name="032">32</a> ‏וַיֹּ֥אמֶר ל֛וֹ יִצְחָ֥ק אָבִ֖יו מִי־אָ֑תָּה וַיֹּ֕אמֶר אֲנִ֛י בִּנְךָ֥ בְכֹֽרְךָ֖ עֵשָֽׂו׃ </span></p>
 <p align="RIGHT"><span lang="he">‎<a name="033">33</a> ‏וַיֶּחֱרַ֨ד יִצְחָ֣ק חֲרָדָה֮ גְּדֹלָ֣ה עַד־מְאֹד֒ וַיֹּ֡אמֶר מִֽי־אֵפ֡וֹא ה֣וּא הַצָּֽד־צַיִד֩ וַיָּ֨בֵא לִ֜י וָאֹכַ֥ל מִכֹּ֛ל בְּטֶ֥רֶם תָּב֖וֹא וָאֲבָרֲכֵ֑הוּ גַּם־בָּר֖וּךְ יִהְיֶֽה׃ </span></p>
 <p align="RIGHT"><span lang="he">‎<a name="034">34</a> ‏כִּשְׁמֹ֤עַ עֵשָׂו֙ אֶת־דִּבְרֵ֣י אָבִ֔יו וַיִּצְעַ֣ק צְעָקָ֔ה גְּדֹלָ֥ה וּמָרָ֖ה עַד־מְאֹ֑ד וַיֹּ֣אמֶר לְאָבִ֔יו בָּרֲכֵ֥נִי גַם־אָ֖נִי אָבִֽי׃ </span></p>
 <p align="RIGHT"><span lang="he">‎<a name="035">35</a> ‏וַיֹּ֕אמֶר בָּ֥א אָחִ֖יךָ בְּמִרְמָ֑ה וַיִּקַּ֖ח בִּרְכָתֶֽךָ׃ </span></p>
 <p align="RIGHT"><span lang="he">‎<a name="036">36</a> ‏וַיֹּ֡אמֶר הֲכִי֩ קָרָ֨א שְׁמ֜וֹ יַעֲקֹ֗ב וַֽיַּעְקְבֵ֙נִי֙ זֶ֣ה פַעֲמַ֔יִם אֶת־בְּכֹרָתִ֣י לָקָ֔ח וְהִנֵּ֥ה עַתָּ֖ה לָקַ֣ח בִּרְכָתִ֑י וַיֹּאמַ֕ר הֲלֹא־אָצַ֥לְתָּ לִּ֖י בְּרָכָֽה׃ </span></p>
 <p align="RIGHT"><span lang="he">‎<a name="037">37</a> ‏וַיַּ֨עַן יִצְחָ֜ק וַיֹּ֣אמֶר לְעֵשָׂ֗ו הֵ֣ן גְּבִ֞יר שַׂמְתִּ֥יו לָךְ֙ וְאֶת־כָּל־אֶחָ֗יו נָתַ֤תִּי לוֹ֙ לַעֲבָדִ֔ים וְדָגָ֥ן וְתִירֹ֖שׁ סְמַכְתִּ֑יו וּלְכָ֣ה אֵפ֔וֹא מָ֥ה אֶֽעֱשֶׂ֖ה בְּנִֽי׃ </span></p>
 <p align="RIGHT"><span lang="he">‎<a name="038">38</a> ‏וַיֹּ֨אמֶר עֵשָׂ֜ו אֶל־אָבִ֗יו הַֽבְרָכָ֨ה אַחַ֤ת הִֽוא־לְךָ֙ אָבִ֔י בָּרֲכֵ֥נִי גַם־אָ֖נִי אָבִ֑י וַיִּשָּׂ֥א עֵשָׂ֛ו קֹל֖וֹ וַיֵּֽבְךְּ׃ </span></p>
 <p align="RIGHT"><span lang="he">‎<a name="039">39</a> ‏וַיַּ֛עַן יִצְחָ֥ק אָבִ֖יו וַיֹּ֣אמֶר אֵלָ֑יו הִנֵּ֞ה מִשְׁמַנֵּ֤י הָאָ֙רֶץ֙ יִהְיֶ֣ה מֽוֹשָׁבֶ֔ךָ וּמִטַּ֥ל הַשָּׁמַ֖יִם מֵעָֽל׃ </span></p>
 <p align="RIGHT"><span lang="he">‎<a name="040">40</a> ‏וְעַל־חַרְבְּךָ֣ תִֽחְיֶ֔ה וְאֶת־אָחִ֖יךָ תַּעֲבֹ֑ד וְהָיָה֙ כַּאֲשֶׁ֣ר תָּרִ֔יד וּפָרַקְתָּ֥ עֻלּ֖וֹ מֵעַ֥ל צַוָּארֶֽךָ׃ </span></p>
 <p align="RIGHT"><span lang="he">‎<a name="041">41</a> ‏וַיִּשְׂטֹ֤ם עֵשָׂו֙ אֶֽת־יַעֲקֹ֔ב עַל־הַ֨בְּרָכָ֔ה אֲשֶׁ֥ר בֵּרֲכ֖וֹ אָבִ֑יו וַיֹּ֨אמֶר עֵשָׂ֜ו בְּלִבּ֗וֹ יִקְרְבוּ֙ יְמֵי֙ אֵ֣בֶל אָבִ֔י וְאַֽהַרְגָ֖ה אֶת־יַעֲקֹ֥ב אָחִֽי׃ </span></p>
 <p align="RIGHT"><span lang="he">‎<a name="042">42</a> ‏וַיֻּגַּ֣ד לְרִבְקָ֔ה אֶת־דִּבְרֵ֥י עֵשָׂ֖ו בְּנָ֣הּ הַגָּדֹ֑ל וַתִּשְׁלַ֞ח וַתִּקְרָ֤א לְיַעֲקֹב֙ בְּנָ֣הּ הַקָּטָ֔ן וַתֹּ֣אמֶר אֵלָ֔יו הִנֵּה֙ עֵשָׂ֣ו אָחִ֔יךָ מִתְנַחֵ֥ם לְךָ֖ לְהָרְגֶֽךָ׃ </span></p>
 <p align="RIGHT"><span lang="he">‎<a name="043">43</a> ‏וְעַתָּ֥ה בְנִ֖י שְׁמַ֣ע בְּקֹלִ֑י וְק֧וּם בְּרַח־לְךָ֛ אֶל־לָבָ֥ן אָחִ֖י חָרָֽנָה׃ </span></p>
 <p align="RIGHT"><span lang="he">‎<a name="044">44</a> ‏וְיָשַׁבְתָּ֥ עִמּ֖וֹ יָמִ֣ים אֲחָדִ֑ים עַ֥ד אֲשֶׁר־תָּשׁ֖וּב חֲמַ֥ת אָחִֽיךָ׃ </span></p>
 <p align="RIGHT"><span lang="he">‎<a name="045">45</a> ‏עַד־שׁ֨וּב אַף־אָחִ֜יךָ מִמְּךָ֗ וְשָׁכַח֙ אֵ֣ת אֲשֶׁר־עָשִׂ֣יתָ לּ֔וֹ וְשָׁלַחְתִּ֖י וּלְקַחְתִּ֣יךָ מִשָּׁ֑ם לָמָ֥ה אֶשְׁכַּ֛ל גַּם־שְׁנֵיכֶ֖ם י֥וֹם אֶחָֽד׃ </span></p>
 <p align="RIGHT"><span lang="he">‎<a name="046">46</a> ‏וַתֹּ֤אמֶר רִבְקָה֙ אֶל־יִצְחָ֔ק קַ֣צְתִּי בְחַיַּ֔י מִפְּנֵ֖י בְּנ֣וֹת חֵ֑ת אִם־לֹקֵ֣חַ יַ֠עֲקֹב אִשָּׁ֨ה מִבְּנֽוֹת־חֵ֤ת כָּאֵ֙לֶּה֙ מִבְּנ֣וֹת הָאָ֔רֶץ לָ֥מָּה לִּ֖י חַיִּֽים׃ </span></p>
 </td>
 <td width="50%">
 <p>1 wayəhî kî-zāqēn yiṣəḥāq watiḵəheynā ‘ênāyw mērə’ōṯ wayyiqərā’ ’eṯ-‘ēśāw| bənwō hagāḏōl wayyō’mer ’ēlāyw bənî wayyō’mer ’ēlāyw hinnēnî: </p>
 <p>2 wayyō’mer hinnēh-nā’ zāqanətî lō’ yāḏ<sup>a</sup>‘ətî ywōm mwōṯî: </p>
 <p>3 wə‘atâ śā’-nā’ ḵēleyḵā teləyəḵā wəqašəteḵā wəṣē’ haśśāḏeh wəṣûḏâ llî <font color="brown">ṣêḏâ</font> <font color="blue">ṣāyiḏ:</font> </p>
 <p>4 w<sup>a</sup>‘ăśēh-lî maṭə‘ammîm ka’ăšer ’âaḇətî wəhāḇî’â llî wə’ōḵēlâ b<sup>a</sup>‘ăḇûr təḇāreḵəḵā nafəšî bəṭerem ’āmûṯ: </p>
 <p>5 wəriḇəqâ šōm<sup>a</sup>‘aṯ bəḏabēr yiṣəḥāq ’el-‘ēśāw bənwō wayyēleḵə ‘ēśāw haśśāḏeh lāṣûḏ ṣayiḏ ləhāḇî’: </p>
 <p>6 wəriḇəqâ ’āmərâ ’el-y<sup>a</sup>‘ăqōḇ bənāh lē’mōr hinnēh šām<sup>a</sup>‘ətî ’eṯ-’āḇîḵā məḏabēr ’el-‘ēśāw ’āḥîḵā lē’mōr: </p>
 <p>7 hāḇî’â llî ṣayiḏ w<sup>a</sup>‘ăśēh-lî maṭə‘ammîm wə’ōḵēlâ wa’ăḇāreḵəḵâ lifənê yəhwâ lifənê mwōṯî: </p>
 <p>8 wə‘atâ ḇənî šəm<sup>a</sup>‘ bəqōlî la’ăšer ’ănî məṣaûâ ’ōṯāḵə: </p>
 <p>9 leḵə-nā’ ’el-haṣṣō’n wəq<sup>a</sup>ḥ-lî miššām šənê gəḏāyê ‘izzîm ṭōḇîm wə’e‘ĕśeh ’ōṯām maṭə‘ammîm lə’āḇîḵā ka’ăšer ’âēḇ: </p>
 <p>10 wəhēḇē’ṯā lə’āḇîḵā wə’āḵāl b<sup>a</sup>‘ăḇur ’ăšer yəḇāreḵəḵā lifənê mwōṯwō: </p>
 <p>11 wayyō’mer y<sup>a</sup>‘ăqōḇ ’el-riḇəqâ ’immwō hēn ‘ēśāw ’āḥî ’îš śā‘ir wə’ānōḵî ’îš ḥālāq: </p>
 <p>12 ’ûlay yəmuššēnî ’āḇî wəhāyîṯî ḇə‘ênāyw kiməṯ<sup>a</sup>‘ətē‘a wəhēḇē’ṯî ‘ālay qəlālâ wəlō’ ḇərāḵâ: </p>
 <p>13 watō’mer lwō ’immwō ‘ālay qiləlāṯəḵā bənî ’aḵə šəm<sup>a</sup>‘ bəqōlî wəlēḵə q<sup>a</sup>ḥ-lî: </p>
 <p>14 wayyēleḵə wayyiqq<sup>a</sup>ḥ wayyāḇē’ lə’immwō wat<sup>a</sup>‘aś ’immwō maṭə‘ammîm ka’ăšer ’âēḇ ’āḇîw: </p>
 <p>15 watiqq<sup>a</sup>ḥ riḇəqâ ’eṯ-biḡəḏê ‘ēśāw bənāh hagāḏōl h<sup>a</sup>ḥămuḏōṯ ’ăšer ’itāh babāyiṯ wataləbēš ’eṯ-y<sup>a</sup>‘ăqōḇ bənāh haqqāṭān: </p>
 <p>16 wə’ēṯ ‘ōrōṯ gəḏāyê hā‘izzîm hiləbîšâ ‘al-yāḏāyw wə‘al ḥeləqaṯ ṣaûā’rāyw: </p>
 <p>17 watitēn ’eṯ-hammaṭə‘ammîm wə’eṯ-halleḥem ’ăšer ‘āśāṯâ bəyaḏ y<sup>a</sup>‘ăqōḇ bənāh: </p>
 <p>18 wayyāḇō’ ’el-’āḇîw wayyō’mer<font color="red"><sup>3</sup></font> ’āḇî wayyō’mer hinnennî mî ’atâ bənî: </p>
 <p>19 wayyō’mer y<sup>a</sup>‘ăqōḇ ’el-’āḇîw ’ānōḵî ‘ēśāw bəḵōreḵā ‘āśîṯî ka’ăšer dibarətā ’ēlāy qûm-nā’ šəḇâ wə’āḵəlâ miṣṣêḏî b<sup>a</sup>‘ăḇûr təḇārăḵannî nafəšeḵā: </p>
 <p>20 wayyō’mer yiṣəḥāq ’el-bənwō mah-zzeh miharətā liməṣō’ bənî wayyō’mer kî hiqərâ yəhwâ ’ĕlōheyḵā ləfānāy: </p>
 <p>21 wayyō’mer yiṣəḥāq ’el-y<sup>a</sup>‘ăqōḇ gəšâ-nnā’ wa’ămušəḵā bənî ha’atâ zeh bənî ‘ēśāw ’im-lō’: </p>
 <p>22 wayyigaš y<sup>a</sup>‘ăqōḇ ’el-yiṣəḥāq ’āḇîw wayəmuššēhû wayyō’mer haqqōl qwōl y<sup>a</sup>‘ăqōḇ wəhayyāḏayim yəḏê ‘ēśāw: </p>
 <p>23 wəlō’ hikîrwō kî-hāyû yāḏāyw kîḏê ‘ēśāw ’āḥîw śə‘irōṯ wayəḇārəḵēhû: </p>
 <p>24 wayyō’mer ’atâ zeh bənî ‘ēśāw wayyō’mer ’ānî: </p>
 <p>25 wayyō’mer hagišâ llî wə’ōḵəlâ miṣṣêḏ bənî ləm<sup>a</sup>‘an təḇāreḵəḵā nafəšî wayyageš-lwō wayyō’ḵal wayyāḇē’ lwō yayin wayyēšətə: </p>
 <p>26 wayyō’mer ’ēlāyw yiṣəḥāq ’āḇîw gəšâ-nnā’ ûšəqâ-llî bənî: </p>
 <p>27 wayyigaš wayyiššaq-lwō wayyār<sup>a</sup>ḥ ’eṯ-rêḥa bəḡāḏāyw wayəḇārăḵēhû wayyō’mer rə’ēh rêḥa bənî kərêḥa śāḏeh ’ăšer bērăḵwō yəhwâ: </p>
 <p>28 wəyiten-ləḵā hā’ĕlōhîm miṭṭal haššāmayim ûmišəmannê hā’āreṣ wərōḇ dāḡān wəṯîrōš: </p>
 <p>29 y<sup>a</sup>‘aḇəḏûḵā ‘ammîm <font color="brown">wəyišət<sup>a</sup>ḥû</font> <font color="blue">wəyišət<sup>a</sup>ḥăwû</font> ləḵā lə’ummîm hĕwēh ḡəḇîr lə’<sup>a</sup>ḥeyḵā wəyišət<sup>a</sup>ḥăûû<font color="red"><sup>1</sup></font> ləḵā bənê ’immeḵā ’ōrəreyḵā ’ārûr ûməḇārăḵeyḵā bārûḵə: </p>
 <p>30 wayəhî ka’ăšer killâ yiṣəḥāq ləḇārēḵə ’eṯ-y<sup>a</sup>‘ăqōḇ wayəhî ’aḵə yāṣō’ yāṣā’ y<sup>a</sup>‘ăqōḇ mē’ēṯ pənê yiṣəḥāq ’āḇîw wə‘ēśāw ’āḥîw bā’ miṣṣêḏwō: </p>
 <p>31 wayy<sup>a</sup>‘aś gam-hû’ maṭə‘ammîm wayyāḇē’ lə’āḇîw wayyō’mer lə’āḇîw yāqum ’āḇî wəyō’ḵal miṣṣêḏ bənwō b<sup>a</sup>‘ăḇûr təḇārăḵannî nafəšeḵā: </p>
 <p>32 wayyō’mer lwō yiṣəḥāq ’āḇîw mî-’ātâ wayyō’mer ’ănî binəḵā ḇəḵōrəḵā ‘ēśāw: </p>
 <p>33 wayyeḥĕraḏ yiṣəḥāq ḥărāḏâ gəḏōlâ ‘aḏ-mə’ōḏ wayyō’mer mî-’ēfwō’ hû’ haṣṣāḏ-ṣayiḏ wayyāḇē’ lî wā’ōḵal mikōl bəṭerem tāḇwō’ wā’ăḇārăḵēhû gam-bārûḵə yihəyeh: </p>
 <p>34 kišəmō‘a ‘ēśāw ’eṯ-diḇərê ’āḇîw wayyiṣə‘aq ṣə‘āqâ gəḏōlâ ûmārâ ‘aḏ-mə’ōḏ wayyō’mer lə’āḇîw bārăḵēnî ḡam-’ānî ’āḇî: </p>
 <p>35 wayyō’mer bā’ ’āḥîḵā bəmirəmâ wayyiqq<sup>a</sup>ḥ birəḵāṯeḵā: </p>
 <p>36 wayyō’mer hăḵî qārā’ šəmwō y<sup>a</sup>‘ăqōḇ wayy<sup>a</sup>‘əqəḇēnî zeh f<sup>a</sup>‘ămayim ’eṯ-bəḵōrāṯî lāqāḥ wəhinnēh ‘atâ lāq<sup>a</sup>ḥ birəḵāṯî wayyō’mar hălō’-’āṣalətā llî bərāḵâ: </p>
 <p>37 wayy<sup>a</sup>‘an yiṣəḥāq wayyō’mer lə‘ēśāw hēn gəḇîr śamətîw lāḵə wə’eṯ-kāl-’eḥāyw nāṯatî lwō l<sup>a</sup>‘ăḇāḏîm wəḏāḡān wəṯîrōš səmaḵətîw ûləḵâ ’ēfwō’ mâ ’e‘ĕśeh bənî: </p>
 <p>38 wayyō’mer ‘ēśāw ’el-’āḇîw haḇərāḵâ ’<sup>a</sup>ḥaṯ hiw’-ləḵā ’āḇî bārăḵēnî ḡam-’ānî ’āḇî wayyiśśā’ ‘ēśāw qōlwō wayyēḇəḵḵə: </p>
 <p>39 wayy<sup>a</sup>‘an yiṣəḥāq ’āḇîw wayyō’mer ’ēlāyw hinnēh mišəmannê hā’āreṣ yihəyeh mwōšāḇeḵā ûmiṭṭal haššāmayim mē‘āl: </p>
 <p>40 wə‘al-ḥarəbəḵā ṯiḥəyeh wə’eṯ-’āḥîḵā t<sup>a</sup>‘ăḇōḏ wəhāyâ ka’ăšer tārîḏ ûfāraqətā ‘ullwō mē‘al ṣaûā’reḵā: </p>
 <p>41 wayyiśəṭōm ‘ēśāw ’eṯ-y<sup>a</sup>‘ăqōḇ ‘al-habərāḵâ ’ăšer bērăḵwō ’āḇîw wayyō’mer ‘ēśāw bəlibwō yiqərəḇû yəmê ’ēḇel ’āḇî wə’aharəḡâ ’eṯ-y<sup>a</sup>‘ăqōḇ ’āḥî: </p>
 <p>42 wayyugaḏ ləriḇəqâ ’eṯ-diḇərê ‘ēśāw bənāh hagāḏōl watišəl<sup>a</sup>ḥ watiqərā’ ləy<sup>a</sup>‘ăqōḇ bənāh haqqāṭān watō’mer ’ēlāyw hinnēh ‘ēśāw ’āḥîḵā miṯən<sup>a</sup>ḥēm ləḵā ləhārəḡeḵā: </p>
 <p>43 wə‘atâ ḇənî šəm<sup>a</sup>‘ bəqōlî wəqûm bər<sup>a</sup>ḥ-ləḵā ’el-lāḇān ’āḥî ḥārānâ: </p>
 <p>44 wəyāšaḇətā ‘immwō yāmîm ’ăḥāḏîm ‘aḏ ’ăšer-tāšûḇ ḥămaṯ ’āḥîḵā: </p>
 <p>45 ‘aḏ-šûḇ ’af-’āḥîḵā mimməḵā wəšāḵ<sup>a</sup>ḥ ’ēṯ ’ăšer-‘āśîṯā llwō wəšāl<sup>a</sup>ḥətî ûləq<sup>a</sup>ḥətîḵā miššām lāmâ ’ešəkal gam-šənêḵem ywōm ’eḥāḏ: </p>
 <p>46 watō’mer riḇəqâ ’el-yiṣəḥāq qaṣətî ḇəḥayyay mipənê bənwōṯ ḥēṯ ’im-lōqēḥa y<sup>a</sup>‘ăqōḇ ’iššâ mibənwōṯ-ḥēṯ kā’ēlleh mibənwōṯ hā’āreṣ lāmmâ llî ḥayyîm: </p>
 </td>
 </tr></table>
 <p></p><hr>
 <center>
 <a href="gen028.htm">Next: Genesis (Bereshit) Chapter 28</a></center>
 </body>