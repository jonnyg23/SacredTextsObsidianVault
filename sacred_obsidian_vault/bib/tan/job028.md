<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/job028.htm">Polyglot</a> 
 <a href="../kjv/job028.htm">KJV</a> 
 <a href="../sep/job028.htm">Sep</a> 
 <a href="../vul/job028.htm">Vul</a> 
 
 <br>
 <br><a href="job.htm">Job (Iyov) Index</a><br>
  
 <a href="job027.htm">Previous</a> 
 <a href="job029.htm">Next</a> 
 </center>
 <hr>
 
 <h3 align="CENTER">Tanach (Hebrew): Job (Iyov) Chapter 28</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏כִּ֤י יֵ֣שׁ לַכֶּ֣סֶף מוֹצָ֑א וּ֝מָק֗וֹם לַזָּהָ֥ב יָזֹֽקּוּ׃ </span></p>
 <p align="RIGHT"><span lang="he">‎<a name="002">2</a> ‏בַּ֭רְזֶל מֵעָפָ֣ר יֻקָּ֑ח וְ֝אֶ֗בֶן יָצ֥וּק נְחוּשָֽׁה׃ </span></p>
 <p align="RIGHT"><span lang="he">‎<a name="003">3</a> ‏קֵ֤ץ׀ שָׂ֤ם לַחֹ֗שֶׁךְ וּֽלְכָל־תַּ֭כְלִית ה֣וּא חוֹקֵ֑ר אֶ֖בֶן אֹ֣פֶל וְצַלְמָֽוֶת׃ </span></p>
 <p align="RIGHT"><span lang="he">‎<a name="004">4</a> ‏פָּ֤רַץ נַ֨חַל׀ מֵֽעִם־גָּ֗ר הַֽנִּשְׁכָּחִ֥ים מִנִּי־רָ֑גֶל דַּ֖לּוּ מֵאֱנ֣וֹשׁ נָֽעוּ׃ </span></p>
 <p align="RIGHT"><span lang="he">‎<a name="005">5</a> ‏אֶ֗רֶץ מִמֶּ֥נָּה יֵֽצֵא־לָ֑חֶם וְ֝תַחְתֶּ֗יהָ נֶהְפַּ֥ךְ כְּמוֹ־אֵֽשׁ׃ </span></p>
 <p align="RIGHT"><span lang="he">‎<a name="006">6</a> ‏מְקוֹם־סַפִּ֥יר אֲבָנֶ֑יהָ וְעַפְרֹ֖ת זָהָ֣ב לֽוֹ׃ </span></p>
 <p align="RIGHT"><span lang="he">‎<a name="007">7</a> ‏נָ֭תִיב לֹֽא־יְדָ֣עוֹ עָ֑יִט וְלֹ֥א שְׁ֝זָפַ֗תּוּ עֵ֣ין אַיָּֽה׃ </span></p>
 <p align="RIGHT"><span lang="he">‎<a name="008">8</a> ‏לֹֽא־הִדְרִיכֻ֥הוּ בְנֵי־שָׁ֑חַץ לֹֽא־עָדָ֖ה עָלָ֣יו שָֽׁחַל׃ </span></p>
 <p align="RIGHT"><span lang="he">‎<a name="009">9</a> ‏בַּֽ֭חַלָּמִישׁ שָׁלַ֣ח יָד֑וֹ הָפַ֖ךְ מִשֹּׁ֣רֶשׁ הָרִֽים׃ </span></p>
 <p align="RIGHT"><span lang="he">‎<a name="010">10</a> ‏בַּ֭צּוּרוֹת יְאֹרִ֣ים בִּקֵּ֑עַ וְכָל־יְ֝קָ֗ר רָאֲתָ֥ה עֵינֽוֹ׃ </span></p>
 <p align="RIGHT"><span lang="he">‎<a name="011">11</a> ‏מִ֭בְּכִי נְהָר֣וֹת חִבֵּ֑שׁ וְ֝תַעֲלֻמָ֗הּ יֹ֣צִא אֽוֹר׃ פ</span></p>
 <p align="RIGHT"><span lang="he">‎<a name="012">12</a> ‏וְֽ֭הַחָכְמָה מֵאַ֣יִן תִּמָּצֵ֑א וְאֵ֥י זֶ֝ה<font color="red"><sup>3</sup></font> מְק֣וֹם בִּינָֽה׃ </span></p>
 <p align="RIGHT"><span lang="he">‎<a name="013">13</a> ‏לֹא־יָדַ֣ע אֱנ֣וֹשׁ עֶרְכָּ֑הּ וְלֹ֥א תִ֝מָּצֵ֗א בְּאֶ֣רֶץ הַֽחַיִּֽים׃ </span></p>
 <p align="RIGHT"><span lang="he">‎<a name="014">14</a> ‏תְּה֣וֹם אָ֭מַר לֹ֣א בִי־הִ֑יא וְיָ֥ם אָ֝מַ֗ר אֵ֣ין עִמָּדִֽי׃ </span></p>
 <p align="RIGHT"><span lang="he">‎<a name="015">15</a> ‏לֹא־יֻתַּ֣ן סְג֣וֹר תַּחְתֶּ֑יהָ וְלֹ֥א יִ֝שָּׁקֵ֗ל כֶּ֣סֶף מְחִירָֽהּ׃ </span></p>
 <p align="RIGHT"><span lang="he">‎<a name="016">16</a> ‏לֹֽא־תְ֭סֻלֶּה בְּכֶ֣תֶם אוֹפִ֑יר בְּשֹׁ֖הַם יָקָ֣ר וְסַפִּֽיר׃ </span></p>
 <p align="RIGHT"><span lang="he">‎<a name="017">17</a> ‏לֹא־יַעַרְכֶ֣נָּה זָ֭הָב וּזְכוֹכִ֑ית וּתְמ֖וּרָתָ֣הּ כְּלִי־פָֽז׃ </span></p>
 <p align="RIGHT"><span lang="he">‎<a name="018">18</a> ‏רָאמ֣וֹת וְ֭גָבִישׁ לֹ֣א יִזָּכֵ֑ר וּמֶ֥שֶׁךְ חָ֝כְמָ֗ה מִפְּנִינִֽים׃ </span></p>
 <p align="RIGHT"><span lang="he">‎<a name="019">19</a> ‏לֹֽא־יַ֭עַרְכֶנָּה פִּטְדַת־כּ֑וּשׁ בְּכֶ֥תֶם טָ֝ה֗וֹר לֹ֣א תְסֻלֶּֽה׃ פ</span></p>
 <p align="RIGHT"><span lang="he">‎<a name="020">20</a> ‏וְֽ֭הַחָכְמָה מֵאַ֣יִן תָּב֑וֹא וְאֵ֥י זֶ֝֗ה מְק֣וֹם בִּינָֽה׃ </span></p>
 <p align="RIGHT"><span lang="he">‎<a name="021">21</a> ‏וְֽ֭נֶעֶלְמָה מֵעֵינֵ֣י כָל־חָ֑י וּמֵע֖וֹף הַשָּׁמַ֣יִם נִסְתָּֽרָה׃ </span></p>
 <p align="RIGHT"><span lang="he">‎<a name="022">22</a> ‏אֲבַדּ֣וֹן וָ֭מָוֶת אָ֣מְר֑וּ בְּ֝אָזְנֵ֗ינוּ שָׁמַ֥עְנוּ שִׁמְעָֽהּ׃ </span></p>
 <p align="RIGHT"><span lang="he">‎<a name="023">23</a> ‏אֱ֭לֹהִים הֵבִ֣ין דַּרְכָּ֑הּ וְ֝ה֗וּא יָדַ֥ע אֶת־מְקוֹמָֽהּ׃ </span></p>
 <p align="RIGHT"><span lang="he">‎<a name="024">24</a> ‏כִּי־ה֖וּא לִקְצוֹת־הָאָ֣רֶץ יַבִּ֑יט תַּ֖חַת כָּל־הַשָּׁמַ֣יִם יִרְאֶֽה׃ </span></p>
 <p align="RIGHT"><span lang="he">‎<a name="025">25</a> ‏לַעֲשׂ֣וֹת לָר֣וּחַ מִשְׁקָ֑ל וּ֝מַ֗יִם תִּכֵּ֥ן בְּמִדָּֽה׃ </span></p>
 <p align="RIGHT"><span lang="he">‎<a name="026">26</a> ‏בַּעֲשׂת֣וֹ לַמָּטָ֣ר חֹ֑ק וְ֝דֶ֗רֶךְ לַחֲזִ֥יז קֹלֽוֹת׃ </span></p>
 <p align="RIGHT"><span lang="he">‎<a name="027">27</a> ‏אָ֣ז רָ֭אָהּ וַֽיְסַפְּרָ֑הּ הֱ֝כִינָ֗הּ וְגַם־חֲקָרָֽהּ׃ </span></p>
 <p align="RIGHT"><span lang="he">‎<a name="028">28</a> ‏וַיֹּ֤אמֶר׀ לָֽאָדָ֗ם הֵ֤ן יִרְאַ֣ת אֲ֭דֹנָי הִ֣יא חָכְמָ֑ה וְס֖וּר מֵרָ֣ע בִּינָֽה׃ ס</span></p>
 </td>
 <td width="50%">
 <p>1 kî yēš lakesef mwōṣā’ ûmāqwōm lazzâāḇ yāzōqqû: </p>
 <p>2 barəzel mē‘āfār yuqqāḥ wə’eḇen yāṣûq nəḥûšâ: </p>
 <p>3 qēṣ| śām l<sup>a</sup>ḥōšeḵə ûləḵāl-taḵəlîṯ hû’ ḥwōqēr ’eḇen ’ōfel wəṣaləmāweṯ: </p>
 <p>4 pāraṣ n<sup>a</sup>ḥal| mē‘im-gār hannišəkāḥîm minnî-rāḡel dallû mē’ĕnwōš nā‘û: </p>
 <p>5 ’ereṣ mimmennâ yēṣē’-lāḥem wəṯ<sup>a</sup>ḥəteyhā nehəpaḵə kəmwō-’ēš: </p>
 <p>6 məqwōm-sapîr ’ăḇāneyhā wə‘afərōṯ zâāḇ lwō: </p>
 <p>7 nāṯîḇ lō’-yəḏā‘wō ‘āyiṭ wəlō’ šəzāfatû ‘ên ’ayyâ: </p>
 <p>8 lō’-hiḏərîḵuhû ḇənê-šāḥaṣ lō’-‘āḏâ ‘ālāyw šāḥal: </p>
 <p>9 b<sup>a</sup>ḥallāmîš šāl<sup>a</sup>ḥ yāḏwō hāfaḵə miššōreš hārîm: </p>
 <p>10 baṣṣûrwōṯ yə’ōrîm biqqē‘a wəḵāl-yəqār rā’ăṯâ ‘ênwō: </p>
 <p>11 mibəḵî nəhārwōṯ ḥibēš wəṯ<sup>a</sup>‘ălumāh yōṣi’ ’wōr: f</p>
 <p>12 wəh<sup>a</sup>ḥāḵəmâ mē’ayin timmāṣē’ wə’ê zeh<font color="red"><sup>3</sup></font> məqwōm bînâ: </p>
 <p>13 lō’-yāḏ<sup>a</sup>‘ ’ĕnwōš ‘erəkāh wəlō’ ṯimmāṣē’ bə’ereṣ h<sup>a</sup>ḥayyîm: </p>
 <p>14 təhwōm ’āmar lō’ ḇî-hî’ wəyām ’āmar ’ên ‘immāḏî: </p>
 <p>15 lō’-yutan səḡwōr t<sup>a</sup>ḥəteyhā wəlō’ yiššāqēl kesef məḥîrāh: </p>
 <p>16 lō’-ṯəsulleh bəḵeṯem ’wōfîr bəšōham yāqār wəsapîr: </p>
 <p>17 lō’-y<sup>a</sup>‘arəḵennâ zâāḇ ûzəḵwōḵîṯ ûṯəmûrāṯāh kəlî-fāz: </p>
 <p>18 rā’mwōṯ wəḡāḇîš lō’ yizzāḵēr ûmešeḵə ḥāḵəmâ mipənînîm: </p>
 <p>19 lō’-y<sup>a</sup>‘arəḵennâ piṭəḏaṯ-kûš bəḵeṯem ṭâwōr lō’ ṯəsulleh: f</p>
 <p>20 wəh<sup>a</sup>ḥāḵəmâ mē’ayin tāḇwō’ wə’ê zeh məqwōm bînâ: </p>
 <p>21 wəne‘eləmâ mē‘ênê ḵāl-ḥāy ûmē‘wōf haššāmayim nisətārâ: </p>
 <p>22 ’ăḇadwōn wāmāweṯ ’āmərû bə’āzənênû šām<sup>a</sup>‘ənû šimə‘āh: </p>
 <p>23 ’ĕlōhîm hēḇîn darəkāh wəhû’ yāḏ<sup>a</sup>‘ ’eṯ-məqwōmāh: </p>
 <p>24 kî-hû’ liqəṣwōṯ-hā’āreṣ yabîṭ t<sup>a</sup>ḥaṯ kāl-haššāmayim yirə’eh: </p>
 <p>25 l<sup>a</sup>‘ăśwōṯ lārûḥa mišəqāl ûmayim tikēn bəmidâ: </p>
 <p>26 b<sup>a</sup>‘ăśṯwō lammāṭār ḥōq wəḏereḵə l<sup>a</sup>ḥăzîz qōlwōṯ: </p>
 <p>27 ’āz rā’āh wayəsapərāh hĕḵînāh wəḡam-ḥăqārāh: </p>
 <p>28 wayyō’mer| lā’āḏām hēn yirə’aṯ ’ăḏōnāy hî’ ḥāḵəmâ wəsûr mērā‘ bînâ: s</p>
 </td>
 </tr></table>
 <p></p><hr>
 <center>
 <a href="job029.htm">Next: Job (Iyov) Chapter 29</a></center>
 </body>