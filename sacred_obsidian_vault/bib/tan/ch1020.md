<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/ch1020.htm">Polyglot</a> 
 <a href="../kjv/ch1020.htm">KJV</a> 
 <a href="../sep/ch1020.htm">Sep</a> 
 <a href="../vul/ch1020.htm">Vul</a> 
 
 <br>
 <br><a href="ch1.htm">1 Chronicles (1 Divrey Yamim) Index</a><br>
  
 <a href="ch1019.htm">Previous</a> 
 <a href="ch1021.htm">Next</a> 
 </center>
 <hr>
 
 <h3 align="CENTER">Tanach (Hebrew): 1 Chronicles (1 Divrey Yamim) Chapter 20</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְהִ֡י לְעֵת֩ תְּשׁוּבַ֨ת הַשָּׁנָ֜ה לְעֵ֣ת׀ צֵ֣את הַמְּלָכִ֗ים וַיִּנְהַ֣ג יוֹאָב֩ אֶת־חֵ֨יל הַצָּבָ֜א וַיַּשְׁחֵ֣ת׀ אֶת־אֶ֣רֶץ בְּנֵֽי־עַמּ֗וֹן וַיָּבֹא֙ וַיָּ֣צַר אֶת־רַבָּ֔ה וְדָוִ֖יד יֹשֵׁ֣ב בִּירֽוּשָׁלִָ֑ם וַיַּ֥ךְ יוֹאָ֛ב אֶת־רַבָּ֖ה וַיֶּֽהֶרְסֶֽהָ׃ </span></p>
 <p align="RIGHT"><span lang="he">‎<a name="002">2</a> ‏וַיִּקַּ֣ח דָּוִ֣יד אֶת־עֲטֶֽרֶת־מַלְכָּם֩ מֵעַ֨ל רֹאשׁ֜וֹ וַֽיִּמְצָאָ֣הּ׀ מִשְׁקַ֣ל כִּכַּר־זָהָ֗ב וּבָהּ֙ אֶ֣בֶן יְקָרָ֔ה וַתְּהִ֖י עַל־רֹ֣אשׁ דָּוִ֑יד וּשְׁלַ֥ל הָעִ֛יר הוֹצִ֖יא הַרְבֵּ֥ה מְאֹֽד׃ </span></p>
 <p align="RIGHT"><span lang="he">‎<a name="003">3</a> ‏וְאֶת־הָעָ֨ם אֲשֶׁר־בָּ֜הּ הוֹצִ֗יא וַיָּ֨שַׂר בַּמְּגֵרָ֜ה וּבַחֲרִיצֵ֤י הַבַּרְזֶל֙ וּבַמְּגֵר֔וֹת וְכֵן֙ יַעֲשֶׂ֣ה דָוִ֔יד לְכֹ֖ל עָרֵ֣י בְנֵי־עַמּ֑וֹן וַיָּ֧שָׁב דָּוִ֛יד וְכָל־הָעָ֖ם יְרוּשָׁלִָֽם׃ פ</span></p>
 <p align="RIGHT"><span lang="he">‎<a name="004">4</a> ‏וַיְהִי֙ אַחֲרֵיכֵ֔ן וַתַּעֲמֹ֧ד מִלְחָמָ֛ה בְּגֶ֖זֶר עִם־פְּלִשְׁתִּ֑ים אָ֣ז הִכָּ֞ה סִבְּכַ֣י הַחֻֽשָׁתִ֗י אֶת־סִפַּ֛י מִילִדֵ֥י הָרְפָאִ֖ים וַיִּכָּנֵֽעוּ׃ </span></p>
 <p align="RIGHT"><span lang="he">‎<a name="005">5</a> ‏וַתְּהִי־ע֥וֹד מִלְחָמָ֖ה אֶת־פְּלִשְׁתִּ֑ים וַיַּ֞ךְ אֶלְחָנָ֣ן בֶּן־<font color="brown">יעור</font> <font color="blue">יָעִ֗יר</font> אֶת־לַחְמִי֙ אֲחִי֙ גָּלְיָ֣ת הַגִּתִּ֔י וְעֵ֣ץ חֲנִית֔וֹ כִּמְנ֖וֹר אֹרְגִֽים׃ </span></p>
 <p align="RIGHT"><span lang="he">‎<a name="006">6</a> ‏וַתְּהִי־ע֥וֹד מִלְחָמָ֖ה בְּגַ֑ת וַיְהִ֣י׀ אִ֣ישׁ מִדָּ֗ה וְאֶצְבְּעֹתָ֤יו שֵׁשׁ־וָשֵׁשׁ֙ עֶשְׂרִ֣ים וְאַרְבַּ֔ע וְגַם־ה֖וּא נוֹלַ֥ד לְהָרָפָֽא׃ </span></p>
 <p align="RIGHT"><span lang="he">‎<a name="007">7</a> ‏וַיְחָרֵ֖ף אֶת־יִשְׂרָאֵ֑ל וַיַּכֵּ֙הוּ֙ יְה֣וֹנָתָ֔ן בֶּן־שִׁמְעָ֖א אֲחִ֥י דָוִֽיד׃ </span></p>
 <p align="RIGHT"><span lang="he">‎<a name="008">8</a> ‏אֵ֛ל נוּלְּד֥וּ לְהָרָפָ֖א בְּגַ֑ת וַיִּפְּל֥וּ בְיַד־דָּוִ֖יד וּבְיַד־עֲבָדָֽיו׃ פ</span></p>
 </td>
 <td width="50%">
 <p>1 wayəhî lə‘ēṯ təšûḇaṯ haššānâ lə‘ēṯ| ṣē’ṯ hamməlāḵîm wayyinəhaḡ ywō’āḇ ’eṯ-ḥêl haṣṣāḇā’ wayyašəḥēṯ| ’eṯ-’ereṣ bənê-‘ammwōn wayyāḇō’ wayyāṣar ’eṯ-rabâ wəḏāwîḏ yōšēḇ bîrûšālāim wayyaḵə ywō’āḇ ’eṯ-rabâ wayyeherəsehā: </p>
 <p>2 wayyiqq<sup>a</sup>ḥ dāwîḏ ’eṯ-‘ăṭereṯ-maləkām mē‘al rō’šwō wayyiməṣā’āh| mišəqal kikar-zâāḇ ûḇāh ’eḇen yəqārâ watəhî ‘al-rō’š dāwîḏ ûšəlal hā‘îr hwōṣî’ harəbēh mə’ōḏ: </p>
 <p>3 wə’eṯ-hā‘ām ’ăšer-bāh hwōṣî’ wayyāśar bamməḡērâ ûḇ<sup>a</sup>ḥărîṣê habarəzel ûḇamməḡērwōṯ wəḵēn y<sup>a</sup>‘ăśeh ḏāwîḏ ləḵōl ‘ārê ḇənê-‘ammwōn wayyāšāḇ dāwîḏ wəḵāl-hā‘ām yərûšālāim: f</p>
 <p>4 wayəhî ’<sup>a</sup>ḥărêḵēn wat<sup>a</sup>‘ămōḏ miləḥāmâ bəḡezer ‘im-pəlišətîm ’āz hikâ sibəḵay h<sup>a</sup>ḥušāṯî ’eṯ-sipay mîliḏê hārəfā’îm wayyikānē‘û: </p>
 <p>5 watəhî-‘wōḏ miləḥāmâ ’eṯ-pəlišətîm wayyaḵə ’eləḥānān ben-<font color="brown">yā‘ûr</font> <font color="blue">yā‘îr</font> ’eṯ-l<sup>a</sup>ḥəmî ’ăḥî gāləyāṯ hagitî wə‘ēṣ ḥănîṯwō kimənwōr ’ōrəḡîm: </p>
 <p>6 watəhî-‘wōḏ miləḥāmâ bəḡaṯ wayəhî| ’îš midâ wə’eṣəbə‘ōṯāyw šēš-wāšēš ‘eśərîm wə’arəb<sup>a</sup>‘ wəḡam-hû’ nwōlaḏ ləhārāfā’: </p>
 <p>7 wayəḥārēf ’eṯ-yiśərā’ēl wayyakēhû yəhwōnāṯān ben-šimə‘ā’ ’ăḥî ḏāwîḏ: </p>
 <p>8 ’ēl nûlləḏû ləhārāfā’ bəḡaṯ wayyipəlû ḇəyaḏ-dāwîḏ ûḇəyaḏ-‘ăḇāḏāyw: f</p>
 </td>
 </tr></table>
 <p></p><hr>
 <center>
 <a href="ch1021.htm">Next: 1 Chronicles (1 Divrey Yamim) Chapter 21</a></center>
 </body>