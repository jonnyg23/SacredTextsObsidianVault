<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa077.htm">Polyglot</a> 
 <a href="../kjv/psa077.htm">KJV</a> 
 <a href="../sep/psa077.htm">Sep</a> 
 <a href="../vul/psa077.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa076.htm">Previous</a> 
 <a href="psa078.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 77</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏לַמְנַצֵּ֥חַ עַֽל־<font color="brown">ידיתון</font> <font color="blue">יְדוּת֗וּן</font> לְאָסָ֥ף מִזְמֽוֹר׃ </span></p>
 <p align="RIGHT"><span lang="he">‎<a name="002">2</a> ‏קוֹלִ֣י אֶל־אֱלֹהִ֣ים וְאֶצְעָ֑קָה קוֹלִ֥י אֶל־אֱ֝לֹהִ֗ים וְהַאֲזִ֥ין אֵלָֽי׃ </span></p>
 <p align="RIGHT"><span lang="he">‎<a name="003">3</a> ‏בְּי֥וֹם צָרָתִי֮ אֲדֹנָ֪י דָּ֫רָ֥שְׁתִּי יָדִ֤י׀ לַ֣יְלָה נִ֭גְּרָה וְלֹ֣א תָפ֑וּג מֵאֲנָ֖ה הִנָּחֵ֣ם נַפְשִֽׁי׃ </span></p>
 <p align="RIGHT"><span lang="he">‎<a name="004">4</a> ‏אֶזְכְּרָ֣ה אֱלֹהִ֣ים וְאֶֽהֱמָיָ֑ה אָשִׂ֓יחָה׀ וְתִתְעַטֵּ֖ף רוּחִ֣י סֶֽלָה׃ </span></p>
 <p align="RIGHT"><span lang="he">‎<a name="005">5</a> ‏אָ֭חַזְתָּ שְׁמֻר֣וֹת עֵינָ֑י נִ֝פְעַ֗מְתִּי וְלֹ֣א אֲדַבֵּֽר׃ </span></p>
 <p align="RIGHT"><span lang="he">‎<a name="006">6</a> ‏חִשַּׁ֣בְתִּי יָמִ֣ים מִקֶּ֑דֶם שְׁ֝נ֗וֹת עוֹלָמִֽים׃ </span></p>
 <p align="RIGHT"><span lang="he">‎<a name="007">7</a> ‏אֶֽזְכְּרָ֥ה נְגִינָתִ֗י בַּ֫לָּ֥יְלָה עִם־לְבָבִ֥י אָשִׂ֑יחָה וַיְחַפֵּ֥שׂ רוּחִֽי׃ </span></p>
 <p align="RIGHT"><span lang="he">‎<a name="008">8</a> ‏הַֽ֭לְעוֹלָמִים יִזְנַ֥ח׀ אֲדֹנָ֑י וְלֹֽא־יֹסִ֖יף לִרְצ֣וֹת עֽוֹד׃ </span></p>
 <p align="RIGHT"><span lang="he">‎<a name="009">9</a> ‏הֶאָפֵ֣ס לָנֶ֣צַח חַסְדּ֑וֹ גָּ֥מַר אֹ֝֗מֶר לְדֹ֣ר וָדֹֽר׃ </span></p>
 <p align="RIGHT"><span lang="he">‎<a name="010">10</a> ‏הֲשָׁכַ֣ח חַנּ֣וֹת אֵ֑ל אִם־קָפַ֥ץ בְּ֝אַ֗ף רַחֲמָ֥יו סֶֽלָה׃ </span></p>
 <p align="RIGHT"><span lang="he">‎<a name="011">11</a> ‏וָ֭אֹמַר חַלּ֣וֹתִי הִ֑יא שְׁ֝נ֗וֹת יְמִ֣ין עֶלְיֽוֹן׃ </span></p>
 <p align="RIGHT"><span lang="he">‎<a name="012">12</a> ‏<font color="brown">אזכיר</font> <font color="blue">אֶזְכּ֥וֹר</font> מַֽעַלְלֵי־יָ֑הּ כִּֽי־אֶזְכְּרָ֖ה מִקֶּ֣דֶם פִּלְאֶֽךָ׃ </span></p>
 <p align="RIGHT"><span lang="he">‎<a name="013">13</a> ‏וְהָגִ֥יתִי בְכָל־פָּעֳלֶ֑ךָ וּֽבַעֲלִ֖ילוֹתֶ֣יךָ אָשִֽׂיחָה׃ </span></p>
 <p align="RIGHT"><span lang="he">‎<a name="014">14</a> ‏אֱ֭לֹהִים בַּקֹּ֣דֶשׁ דַּרְכֶּ֑ךָ מִי־אֵ֥ל גָּ֝ד֗וֹל כֵּֽאלֹהִֽים׃ </span></p>
 <p align="RIGHT"><span lang="he">‎<a name="015">15</a> ‏אַתָּ֣ה הָ֭אֵל עֹ֣שֵׂה פֶ֑לֶא הוֹדַ֖עְתָּ בָעַמִּ֣ים עֻזֶּֽךָ׃ </span></p>
 <p align="RIGHT"><span lang="he">‎<a name="016">16</a> ‏גָּאַ֣לְתָּ בִּזְר֣וֹעַ עַמֶּ֑ךָ בְּנֵי־יַעֲקֹ֖ב וְיוֹסֵ֣ף סֶֽלָה׃ </span></p>
 <p align="RIGHT"><span lang="he">‎<a name="017">17</a> ‏רָ֘א֤וּךָ מַּ֨יִם׀ אֱ‍ֽלֹהִ֗ים רָא֣וּךָ מַּ֣יִם יָחִ֑ילוּ אַ֝֗ף יִרְגְּז֥וּ תְהֹמֽוֹת׃ </span></p>
 <p align="RIGHT"><span lang="he">‎<a name="018">18</a> ‏זֹ֤רְמוּ מַ֨יִם׀ עָב֗וֹת ק֖וֹל נָתְנ֣וּ שְׁחָקִ֑ים אַף־חֲ֝צָצֶ֗יךָ יִתְהַלָּֽכוּ׃ </span></p>
 <p align="RIGHT"><span lang="he">‎<a name="019">19</a> ‏ק֤וֹל רַעַמְךָ֨׀<font color="red"><sup>3</sup></font> בַּגַּלְגַּ֗ל הֵאִ֣ירוּ בְרָקִ֣ים תֵּבֵ֑ל רָגְזָ֖ה וַתִּרְעַ֣שׁ הָאָֽרֶץ׃ </span></p>
 <p align="RIGHT"><span lang="he">‎<a name="020">20</a> ‏בַּיָּ֤ם דַּרְכֶּ֗ךָ <font color="brown">ושביליך</font> <font color="blue">וּֽ֭שְׁבִֽילְךָ</font> בְּמַ֣יִם רַבִּ֑ים וְ֝עִקְּבוֹתֶ֗יךָ לֹ֣א נֹדָֽעוּ׃ </span></p>
 <p align="RIGHT"><span lang="he">‎<a name="021">21</a> ‏נָחִ֣יתָ כַצֹּ֣אן עַמֶּ֑ךָ בְּֽיַד־מֹשֶׁ֥ה וְאַהֲרֹֽן׃ </span></p>
 </td>
 <td width="50%">
 <p>1 lamənaṣṣēḥa ‘al-<font color="brown">yəḏîṯûn</font> <font color="blue">yəḏûṯûn</font> lə’āsāf mizəmwōr: </p>
 <p>2 qwōlî ’el-’ĕlōhîm wə’eṣə‘āqâ qwōlî ’el-’ĕlōhîm wəha’ăzîn ’ēlāy: </p>
 <p>3 bəywōm ṣārāṯî ’ăḏōnāy dārāšətî yāḏî| layəlâ nigərâ wəlō’ ṯāfûḡ mē’ănâ hinnāḥēm nafəšî: </p>
 <p>4 ’ezəkərâ ’ĕlōhîm wə’ehĕmāyâ ’āśîḥâ| wəṯiṯə‘aṭṭēf rûḥî selâ: </p>
 <p>5 ’āḥazətā šəmurwōṯ ‘ênāy nifə‘amətî wəlō’ ’ăḏabēr: </p>
 <p>6 ḥiššaḇətî yāmîm miqqeḏem šənwōṯ ‘wōlāmîm: </p>
 <p>7 ’ezəkərâ nəḡînāṯî ballāyəlâ ‘im-ləḇāḇî ’āśîḥâ wayəḥapēś rûḥî: </p>
 <p>8 halə‘wōlāmîm yizən<sup>a</sup>ḥ| ’ăḏōnāy wəlō’-yōsîf lirəṣwōṯ ‘wōḏ: </p>
 <p>9 he’āfēs lāneṣ<sup>a</sup>ḥ ḥasədwō gāmar ’ōmer ləḏōr wāḏōr: </p>
 <p>10 hăšāḵ<sup>a</sup>ḥ ḥannwōṯ ’ēl ’im-qāfaṣ bə’af r<sup>a</sup>ḥămāyw selâ: </p>
 <p>11 wā’ōmar ḥallwōṯî hî’ šənwōṯ yəmîn ‘eləywōn: </p>
 <p>12 <font color="brown">’azəkîr</font> <font color="blue">’ezəkwōr</font> m<sup>a</sup>‘aləlê-yāh kî-’ezəkərâ miqqeḏem pilə’eḵā: </p>
 <p>13 wəhāḡîṯî ḇəḵāl-pā‘ŏleḵā ûḇ<sup>a</sup>‘ălîlwōṯeyḵā ’āśîḥâ: </p>
 <p>14 ’ĕlōhîm baqqōḏeš darəkeḵā mî-’ēl gāḏwōl kē’lōhîm: </p>
 <p>15 ’atâ hā’ēl ‘ōśēh fele’ hwōḏ<sup>a</sup>‘ətā ḇā‘ammîm ‘uzzeḵā: </p>
 <p>16 gā’alətā bizərwō‘a ‘ammeḵā bənê-y<sup>a</sup>‘ăqōḇ wəywōsēf selâ: </p>
 <p>17 rā’ûḵā mmayim| ’ĕ‍lōhîm rā’ûḵā mmayim yāḥîlû ’af yirəgəzû ṯəhōmwōṯ: </p>
 <p>18 zōrəmû mayim| ‘āḇwōṯ qwōl nāṯənû šəḥāqîm ’af-ḥăṣāṣeyḵā yiṯəhallāḵû: </p>
 <p>19 qwōl r<sup>a</sup>‘aməḵā|<font color="red"><sup>3</sup></font> bagaləgal hē’îrû ḇərāqîm tēḇēl rāḡəzâ watirə‘aš hā’āreṣ: </p>
 <p>20 bayyām darəkeḵā <font color="brown">ûšəḇîleyḵā</font> <font color="blue">ûšəḇîləḵā</font> bəmayim rabîm wə‘iqqəḇwōṯeyḵā lō’ nōḏā‘û: </p>
 <p>21 nāḥîṯā ḵaṣṣō’n ‘ammeḵā bəyaḏ-mōšeh wə’ahărōn: </p>
 </td>
 </tr></table>
 <p></p><hr>
 <center>
 <a href="psa078.htm">Next: Psalms (Tehilim) Chapter 78</a></center>
 </body>