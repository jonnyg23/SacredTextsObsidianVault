<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa081.htm">Polyglot</a> 
 <a href="../kjv/psa081.htm">KJV</a> 
 <a href="../sep/psa081.htm">Sep</a> 
 <a href="../vul/psa081.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa080.htm">Previous</a> 
 <a href="psa082.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 81</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏לַמְנַצֵּ֬חַ׀ עַֽל־הַגִּתִּ֬ית לְאָסָֽף׃ </span></p>
 <p align="RIGHT"><span lang="he">‎<a name="002">2</a> ‏הַ֭רְנִינוּ לֵאלֹהִ֣ים עוּזֵּ֑נוּ הָ֝רִ֗יעוּ לֵאלֹהֵ֥י יַעֲקֹֽב׃ </span></p>
 <p align="RIGHT"><span lang="he">‎<a name="003">3</a> ‏שְֽׂאוּ־זִ֭מְרָה וּתְנוּ־תֹ֑ף כִּנּ֖וֹר נָעִ֣ים עִם־נָֽבֶל׃ </span></p>
 <p align="RIGHT"><span lang="he">‎<a name="004">4</a> ‏תִּקְע֣וּ בַחֹ֣דֶשׁ שׁוֹפָ֑ר בַּ֝כֵּ֗סֶה לְי֣וֹם חַגֵּֽנוּ׃ </span></p>
 <p align="RIGHT"><span lang="he">‎<a name="005">5</a> ‏כִּ֤י חֹ֣ק לְיִשְׂרָאֵ֣ל ה֑וּא מִ֝שְׁפָּ֗ט לֵאלֹהֵ֥י יַעֲקֹֽב׃ </span></p>
 <p align="RIGHT"><span lang="he">‎<a name="006">6</a> ‏עֵ֤דוּת׀ בִּֽיה֘וֹסֵ֤ף שָׂמ֗וֹ בְּ֭צֵאתוֹ עַל־אֶ֣רֶץ מִצְרָ֑יִם שְׂפַ֖ת לֹא־יָדַ֣עְתִּי אֶשְׁמָֽע׃ </span></p>
 <p align="RIGHT"><span lang="he">‎<a name="007">7</a> ‏הֲסִיר֣וֹתִי מִסֵּ֣בֶל שִׁכְמ֑וֹ כַּ֝פָּ֗יו מִדּ֥וּד תַּעֲבֹֽרְנָה׃ </span></p>
 <p align="RIGHT"><span lang="he">‎<a name="008">8</a> ‏בַּצָּרָ֥ה קָרָ֗אתָ וָאֲחַ֫לְּצֶ֥ךָּ אֶ֭עֶנְךָ בְּסֵ֣תֶר רַ֑עַם אֶבְחָֽנְךָ֨ עַל־מֵ֖י מְרִיבָ֣ה סֶֽלָה׃ </span></p>
 <p align="RIGHT"><span lang="he">‎<a name="009">9</a> ‏שְׁמַ֣ע עַ֭מִּי וְאָעִ֣ידָה בָּ֑ךְ יִ֝שְׂרָאֵ֗ל אִם־תִּֽשְׁמַֽע־לִֽי׃ </span></p>
 <p align="RIGHT"><span lang="he">‎<a name="010">10</a> ‏לֹֽא־יִהְיֶ֣ה בְ֭ךָ אֵ֣ל זָ֑ר וְלֹ֥א תִ֝שְׁתַּחֲוֶ֗ה לְאֵ֣ל נֵכָֽר׃ </span></p>
 <p align="RIGHT"><span lang="he">‎<a name="011">11</a> ‏אָנֹכִ֨י׀ יְה֘וָ֤ה אֱלֹהֶ֗יךָ הַֽ֭מַּעַלְךָ מֵאֶ֣רֶץ מִצְרָ֑יִם הַרְחֶב־פִּ֝֗יךָ וַאֲמַלְאֵֽהוּ׃ </span></p>
 <p align="RIGHT"><span lang="he">‎<a name="012">12</a> ‏וְלֹא־שָׁמַ֣ע עַמִּ֣י לְקוֹלִ֑י וְ֝יִשְׂרָאֵ֗ל לֹא־אָ֥בָה לִֽי׃ </span></p>
 <p align="RIGHT"><span lang="he">‎<a name="013">13</a> ‏וָֽ֭אֲשַׁלְּחֵהוּ בִּשְׁרִיר֣וּת לִבָּ֑ם יֵ֝לְכ֗וּ בְּֽמוֹעֲצוֹתֵיהֶֽם׃ </span></p>
 <p align="RIGHT"><span lang="he">‎<a name="014">14</a> ‏ל֗וּ עַ֭מִּי שֹׁמֵ֣עַֽ לִ֑י יִ֝שְׂרָאֵ֗ל בִּדְרָכַ֥י יְהַלֵּֽכוּ׃ </span></p>
 <p align="RIGHT"><span lang="he">‎<a name="015">15</a> ‏כִּ֭מְעַט אוֹיְבֵיהֶ֣ם אַכְנִ֑יעַ וְעַ֥ל צָ֝רֵיהֶ֗ם אָשִׁ֥יב יָדִֽי׃ </span></p>
 <p align="RIGHT"><span lang="he">‎<a name="016">16</a> ‏מְשַׂנְאֵ֣י יְ֭הוָה יְכַֽחֲשׁוּ־ל֑וֹ וִיהִ֖י עִתָּ֣ם לְעוֹלָֽם׃ </span></p>
 <p align="RIGHT"><span lang="he">‎<a name="017">17</a> ‏וַֽ֭יַּאֲכִילֵהוּ מֵחֵ֣לֶב חִטָּ֑ה וּ֝מִצּ֗וּר דְּבַ֣שׁ אַשְׂבִּיעֶֽךָ׃ </span></p>
 </td>
 <td width="50%">
 <p>1 lamənaṣṣēḥa| ‘al-hagitîṯ lə’āsāf: </p>
 <p>2 harənînû lē’lōhîm ‘ûzzēnû hārî‘û lē’lōhê y<sup>a</sup>‘ăqōḇ: </p>
 <p>3 śə’û-zimərâ ûṯənû-ṯōf kinnwōr nā‘îm ‘im-nāḇel: </p>
 <p>4 tiqə‘û ḇ<sup>a</sup>ḥōḏeš šwōfār bakēseh ləywōm ḥagēnû: </p>
 <p>5 kî ḥōq ləyiśərā’ēl hû’ mišəpāṭ lē’lōhê y<sup>a</sup>‘ăqōḇ: </p>
 <p>6 ‘ēḏûṯ| bîhwōsēf śāmwō bəṣē’ṯwō ‘al-’ereṣ miṣərāyim śəfaṯ lō’-yāḏ<sup>a</sup>‘ətî ’ešəmā‘: </p>
 <p>7 hăsîrwōṯî missēḇel šiḵəmwō kapāyw midûḏ t<sup>a</sup>‘ăḇōrənâ: </p>
 <p>8 baṣṣārâ qārā’ṯā wā’ăḥalləṣeḵḵā ’e‘enəḵā bəsēṯer r<sup>a</sup>‘am ’eḇəḥānəḵā ‘al-mê mərîḇâ selâ: </p>
 <p>9 šəm<sup>a</sup>‘ ‘ammî wə’ā‘îḏâ bāḵə yiśərā’ēl ’im-tišəm<sup>a</sup>‘-lî: </p>
 <p>10 lō’-yihəyeh ḇəḵā ’ēl zār wəlō’ ṯišət<sup>a</sup>ḥăweh lə’ēl nēḵār: </p>
 <p>11 ’ānōḵî| yəhwâ ’ĕlōheyḵā hamm<sup>a</sup>‘aləḵā mē’ereṣ miṣərāyim harəḥeḇ-pîḵā wa’ămalə’ēhû: </p>
 <p>12 wəlō’-šām<sup>a</sup>‘ ‘ammî ləqwōlî wəyiśərā’ēl lō’-’āḇâ lî: </p>
 <p>13 wā’ăšalləḥēhû bišərîrûṯ libām yēləḵû bəmwō‘ăṣwōṯêhem: </p>
 <p>14 lû ‘ammî šōmē‘a lî yiśərā’ēl biḏərāḵay yəhallēḵû: </p>
 <p>15 kimə‘aṭ ’wōyəḇêhem ’aḵənî‘a wə‘al ṣārêhem ’āšîḇ yāḏî: </p>
 <p>16 məśanə’ê yəhwâ yəḵ<sup>a</sup>ḥăšû-lwō wîhî ‘itām lə‘wōlām: </p>
 <p>17 wayya’ăḵîlēhû mēḥēleḇ ḥiṭṭâ ûmiṣṣûr dəḇaš ’aśəbî‘eḵā: </p>
 </td>
 </tr></table>
 <p></p><hr>
 <center>
 <a href="psa082.htm">Next: Psalms (Tehilim) Chapter 82</a></center>
 </body>