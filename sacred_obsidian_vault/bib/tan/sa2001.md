<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/sa2001.htm">Polyglot</a> 
 <a href="../kjv/sa2001.htm">KJV</a> 
 <a href="../sep/sa2001.htm">Sep</a> 
 <a href="../vul/sa2001.htm">Vul</a> 
 
 <br>
 <br><a href="sa2.htm">2 Samuel (2 Shmuel) Index</a><br>
  
 <a href="sa1031.htm">Previous</a> 
 <a href="sa2002.htm">Next</a> 
 </center>
 <hr>
 
 <h3 align="CENTER">Tanach (Hebrew): 2 Samuel (2 Shmuel) Chapter 1</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְהִ֗י אַֽחֲרֵי֙ מ֣וֹת שָׁא֔וּל וְדָוִ֣ד שָׁ֔ב מֵהַכּ֖וֹת אֶת־הָעֲמָלֵ֑ק וַיֵּ֧שֶׁב דָּוִ֛ד בְּצִקְלָ֖ג יָמִ֥ים שְׁנָֽיִם׃ </span></p>
 <p align="RIGHT"><span lang="he">‎<a name="002">2</a> ‏וַיְהִ֣י׀ בַּיּ֣וֹם הַשְּׁלִישִׁ֗י וְהִנֵּה֩ אִ֨ישׁ בָּ֤א מִן־הַֽמַּחֲנֶה֙ מֵעִ֣ם שָׁא֔וּל וּבְגָדָ֣יו קְרֻעִ֔ים וַאֲדָמָ֖ה עַל־רֹאשׁ֑וֹ וַיְהִי֙ בְּבֹא֣וֹ אֶל־דָּוִ֔ד וַיִּפֹּ֥ל אַ֖רְצָה וַיִּשְׁתָּֽחוּ׃ </span></p>
 <p align="RIGHT"><span lang="he">‎<a name="003">3</a> ‏וַיֹּ֤אמֶר לוֹ֙ דָּוִ֔ד אֵ֥י מִזֶּ֖ה תָּב֑וֹא וַיֹּ֣אמֶר אֵלָ֔יו מִמַּחֲנֵ֥ה יִשְׂרָאֵ֖ל נִמְלָֽטְתִּי׃ </span></p>
 <p align="RIGHT"><span lang="he">‎<a name="004">4</a> ‏וַיֹּ֨אמֶר אֵלָ֥יו דָּוִ֛ד מֶה־הָיָ֥ה הַדָּבָ֖ר הַגֶּד־נָ֣א לִ֑י וַ֠יֹּאמֶר אֲשֶׁר־נָ֨ס הָעָ֜ם מִן־הַמִּלְחָמָ֗ה וְגַם־הַרְבֵּ֞ה נָפַ֤ל מִן־הָעָם֙ וַיָּמֻ֔תוּ וְגַ֗ם שָׁא֛וּל וִיהוֹנָתָ֥ן בְּנ֖וֹ מֵֽתוּ׃ </span></p>
 <p align="RIGHT"><span lang="he">‎<a name="005">5</a> ‏וַיֹּ֣אמֶר דָּוִ֔ד אֶל־הַנַּ֖עַר הַמַּגִּ֣יד ל֑וֹ אֵ֣יךְ יָדַ֔עְתָּ כִּי־מֵ֥ת שָׁא֖וּל וִיהֽוֹנָתָ֥ן בְּנֽוֹ׃ </span></p>
 <p align="RIGHT"><span lang="he">‎<a name="006">6</a> ‏וַיֹּ֜אמֶר הַנַּ֣עַר׀ הַמַּגִּ֣יד ל֗וֹ נִקְרֹ֤א נִקְרֵ֙יתִי֙ בְּהַ֣ר הַגִּלְבֹּ֔עַ וְהִנֵּ֥ה שָׁא֖וּל נִשְׁעָ֣ן עַל־חֲנִית֑וֹ וְהִנֵּ֥ה הָרֶ֛כֶב וּבַעֲלֵ֥י הַפָּרָשִׁ֖ים הִדְבִּקֻֽהוּ׃ </span></p>
 <p align="RIGHT"><span lang="he">‎<a name="007">7</a> ‏וַיִּ֥פֶן אַחֲרָ֖יו וַיִּרְאֵ֑נִי וַיִּקְרָ֣א אֵלָ֔י וָאֹמַ֖ר הִנֵּֽנִי׃ </span></p>
 <p align="RIGHT"><span lang="he">‎<a name="008">8</a> ‏וַיֹּ֥אמֶר לִ֖י מִי־אָ֑תָּה <font color="brown">ויאמר</font> <font color="blue">וָאֹמַ֣ר</font> אֵלָ֔יו עֲמָלֵקִ֖י אָנֹֽכִי׃ </span></p>
 <p align="RIGHT"><span lang="he">‎<a name="009">9</a> ‏וַיֹּ֣אמֶר אֵלַ֗י עֲמָד־נָ֤א עָלַי֙ וּמֹ֣תְתֵ֔נִי כִּ֥י אֲחָזַ֖נִי הַשָּׁבָ֑ץ כִּֽי־כָל־ע֥וֹד נַפְשִׁ֖י בִּֽי׃ </span></p>
 <p align="RIGHT"><span lang="he">‎<a name="010">10</a> ‏וָאֶעֱמֹ֤ד עָלָיו֙ וַאֲמֹ֣תְתֵ֔הוּ כִּ֣י יָדַ֔עְתִּי כִּ֛י לֹ֥א יִֽחְיֶ֖ה אַחֲרֵ֣י נִפְל֑וֹ וָאֶקַּ֞ח הַנֵּ֣זֶר׀ אֲשֶׁ֣ר עַל־רֹאשׁ֗וֹ וְאֶצְעָדָה֙ אֲשֶׁ֣ר עַל־זְרֹע֔וֹ וָאֲבִיאֵ֥ם אֶל־אֲדֹנִ֖י הֵֽנָּה׃ </span></p>
 <p align="RIGHT"><span lang="he">‎<a name="011">11</a> ‏וַיַּחֲזֵ֥ק דָּוִ֛ד <font color="brown">בבגדו</font> <font color="blue">בִּבְגָדָ֖יו</font> וַיִּקְרָעֵ֑ם וְגַ֥ם כָּל־הָאֲנָשִׁ֖ים אֲשֶׁ֥ר אִתּֽוֹ׃ </span></p>
 <p align="RIGHT"><span lang="he">‎<a name="012">12</a> ‏וַֽיִּסְפְּדוּ֙ וַיִּבְכּ֔וּ וַיָּצֻ֖מוּ עַד־הָעָ֑רֶב עַל־שָׁא֞וּל וְעַל־יְהוֹנָתָ֣ן בְּנ֗וֹ וְעַל־עַ֤ם יְהוָה֙ וְעַל־בֵּ֣ית יִשְׂרָאֵ֔ל כִּ֥י נָפְל֖וּ בֶּחָֽרֶב׃ ס</span></p>
 <p align="RIGHT"><span lang="he">‎<a name="013">13</a> ‏וַיֹּ֣אמֶר דָּוִ֗ד אֶל־הַנַּ֙עַר֙ הַמַּגִּ֣יד ל֔וֹ אֵ֥י מִזֶּ֖ה אָ֑תָּה וַיֹּ֕אמֶר בֶּן־אִ֛ישׁ גֵּ֥ר עֲמָלֵקִ֖י אָנֹֽכִי׃ </span></p>
 <p align="RIGHT"><span lang="he">‎<a name="014">14</a> ‏וַיֹּ֥אמֶר אֵלָ֖יו דָּוִ֑ד אֵ֚יךְ לֹ֣א יָרֵ֔אתָ לִשְׁלֹ֙חַ֙ יָֽדְךָ֔ לְשַׁחֵ֖ת אֶת־מְשִׁ֥יחַ יְהוָֽה׃ </span></p>
 <p align="RIGHT"><span lang="he">‎<a name="015">15</a> ‏וַיִּקְרָ֣א דָוִ֗ד לְאַחַד֙ מֵֽהַנְּעָרִ֔ים וַיֹּ֖אמֶר גַּ֣שׁ פְּגַע־בּ֑וֹ וַיַּכֵּ֖הוּ וַיָּמֹֽת׃ </span></p>
 <p align="RIGHT"><span lang="he">‎<a name="016">16</a> ‏וַיֹּ֤אמֶר אֵלָיו֙ דָּוִ֔ד <font color="brown">דמיך</font> <font color="blue">דָּמְךָ֖</font> עַל־רֹאשֶׁ֑ךָ כִּ֣י פִ֗יךָ עָנָ֤ה בְךָ֙ לֵאמֹ֔ר אָנֹכִ֥י מֹתַ֖תִּי אֶת־מְשִׁ֥יחַ יְהוָֽה׃ ס</span></p>
 <p align="RIGHT"><span lang="he">‎<a name="017">17</a> ‏וַיְקֹנֵ֣ן דָּוִ֔ד אֶת־הַקִּינָ֖ה הַזֹּ֑את עַל־שָׁא֖וּל וְעַל־יְהוֹנָתָ֥ן בְּנֽוֹ׃ </span></p>
 <p align="RIGHT"><span lang="he">‎<a name="018">18</a> ‏וַיֹּ֕אמֶר לְלַמֵּ֥ד בְּנֵֽי־יְהוּדָ֖ה קָ֑שֶׁת הִנֵּ֥ה כְתוּבָ֖ה עַל־סֵ֥פֶר הַיָּשָֽׁר׃ </span></p>
 <p align="RIGHT"><span lang="he">‎<a name="019">19</a> ‏הַצְּבִי֙ יִשְׂרָאֵ֔ל עַל־בָּמוֹתֶ֖יךָ חָלָ֑ל אֵ֖יךְ נָפְל֥וּ גִבּוֹרִֽים׃ </span></p>
 <p align="RIGHT"><span lang="he">‎<a name="020">20</a> ‏אַל־תַּגִּ֣ידוּ בְגַ֔ת אַֽל־תְּבַשְּׂר֖וּ בְּחוּצֹ֣ת אַשְׁקְל֑וֹן פֶּן־תִּשְׂמַ֙חְנָה֙ בְּנ֣וֹת פְּלִשְׁתִּ֔ים פֶּֽן־תַּעֲלֹ֖זְנָה בְּנ֥וֹת הָעֲרֵלִֽים׃ </span></p>
 <p align="RIGHT"><span lang="he">‎<a name="021">21</a> ‏הָרֵ֣י בַגִּלְבֹּ֗עַ אַל־טַ֧ל וְאַל־מָטָ֛ר עֲלֵיכֶ֖ם וּשְׂדֵ֣י תְרוּמֹ֑ת כִּ֣י שָׁ֤ם נִגְעַל֙ מָגֵ֣ן גִּבּוֹרִ֔ים מָגֵ֣ן שָׁא֔וּל בְּלִ֖י מָשִׁ֥יחַ בַּשָּֽׁמֶן׃ </span></p>
 <p align="RIGHT"><span lang="he">‎<a name="022">22</a> ‏מִדַּ֣ם חֲלָלִ֗ים מֵחֵ֙לֶב֙ גִּבּוֹרִ֔ים קֶ֚שֶׁת יְה֣וֹנָתָ֔ן לֹ֥א נָשׂ֖וֹג אָח֑וֹר וְחֶ֣רֶב שָׁא֔וּל לֹ֥א תָשׁ֖וּב רֵיקָֽם׃ </span></p>
 <p align="RIGHT"><span lang="he">‎<a name="023">23</a> ‏שָׁא֣וּל וִיהוֹנָתָ֗ן הַנֶּאֱהָבִ֤ים וְהַנְּעִימִם֙ בְּחַיֵּיהֶ֔ם וּבְמוֹתָ֖ם לֹ֣א נִפְרָ֑דוּ מִנְּשָׁרִ֣ים קַ֔לּוּ מֵאֲרָי֖וֹת גָּבֵֽרוּ׃ </span></p>
 <p align="RIGHT"><span lang="he">‎<a name="024">24</a> ‏בְּנוֹת֙ יִשְׂרָאֵ֔ל אֶל־שָׁא֖וּל בְּכֶ֑ינָה הַמַּלְבִּֽשְׁכֶ֤ם שָׁנִי֙ עִם־עֲדָנִ֔ים הַֽמַּעֲלֶה֙ עֲדִ֣י זָהָ֔ב עַ֖ל לְבוּשְׁכֶֽן׃ </span></p>
 <p align="RIGHT"><span lang="he">‎<a name="025">25</a> ‏אֵ֚יךְ נָפְל֣וּ גִבֹּרִ֔ים בְּת֖וֹךְ הַמִּלְחָמָ֑ה יְה֣וֹנָתָ֔ן עַל־בָּמוֹתֶ֖יךָ חָלָֽל׃ </span></p>
 <p align="RIGHT"><span lang="he">‎<a name="026">26</a> ‏צַר־לִ֣י עָלֶ֗יךָ אָחִי֙ יְה֣וֹנָתָ֔ן נָעַ֥מְתָּ לִּ֖י מְאֹ֑ד נִפְלְאַ֤תָה אַהֲבָֽתְךָ֙ לִ֔י מֵאַהֲבַ֖ת נָשִֽׁים׃ </span></p>
 <p align="RIGHT"><span lang="he">‎<a name="027">27</a> ‏אֵ֚יךְ נָפְל֣וּ גִבּוֹרִ֔ים וַיֹּאבְד֖וּ כְּלֵ֥י מִלְחָמָֽה׃ פ</span></p>
 </td>
 <td width="50%">
 <p>1 wayəhî ’<sup>a</sup>ḥărê mwōṯ šā’ûl wəḏāwiḏ šāḇ mēhakwōṯ ’eṯ-hā‘ămālēq wayyēšeḇ dāwiḏ bəṣiqəlāḡ yāmîm šənāyim: </p>
 <p>2 wayəhî| bayywōm haššəlîšî wəhinnēh ’îš bā’ min-hamm<sup>a</sup>ḥăneh mē‘im šā’ûl ûḇəḡāḏāyw qəru‘îm wa’ăḏāmâ ‘al-rō’šwō wayəhî bəḇō’wō ’el-dāwiḏ wayyipōl ’arəṣâ wayyišətāḥû: </p>
 <p>3 wayyō’mer lwō dāwiḏ ’ê mizzeh tāḇwō’ wayyō’mer ’ēlāyw mimm<sup>a</sup>ḥănēh yiśərā’ēl niməlāṭətî: </p>
 <p>4 wayyō’mer ’ēlāyw dāwiḏ meh-hāyâ hadāḇār hageḏ-nā’ lî wayyō’mer ’ăšer-nās hā‘ām min-hammiləḥāmâ wəḡam-harəbēh nāfal min-hā‘ām wayyāmuṯû wəḡam šā’ûl wîhwōnāṯān bənwō mēṯû: </p>
 <p>5 wayyō’mer dāwiḏ ’el-hann<sup>a</sup>‘ar hammagîḏ lwō ’êḵə yāḏ<sup>a</sup>‘ətā kî-mēṯ šā’ûl wîhwōnāṯān bənwō: </p>
 <p>6 wayyō’mer hann<sup>a</sup>‘ar| hammagîḏ lwō niqərō’ niqərêṯî bəhar hagiləbō‘a wəhinnēh šā’ûl nišə‘ān ‘al-ḥănîṯwō wəhinnēh hāreḵeḇ ûḇ<sup>a</sup>‘ălê hapārāšîm hiḏəbiquhû: </p>
 <p>7 wayyifen ’<sup>a</sup>ḥărāyw wayyirə’ēnî wayyiqərā’ ’ēlāy wā’ōmar hinnēnî: </p>
 <p>8 wayyō’mer lî mî-’ātâ <font color="brown">wayyō’mer</font> <font color="blue">wā’ōmar</font> ’ēlāyw ‘ămālēqî ’ānōḵî: </p>
 <p>9 wayyō’mer ’ēlay ‘ămāḏ-nā’ ‘ālay ûmōṯəṯēnî kî ’ăḥāzanî haššāḇāṣ kî-ḵāl-‘wōḏ nafəšî bî: </p>
 <p>10 wā’e‘ĕmōḏ ‘ālāyw wa’ămōṯəṯēhû kî yāḏ<sup>a</sup>‘ətî kî lō’ yiḥəyeh ’<sup>a</sup>ḥărê nifəlwō wā’eqq<sup>a</sup>ḥ hannēzer| ’ăšer ‘al-rō’šwō wə’eṣə‘āḏâ ’ăšer ‘al-zərō‘wō wā’ăḇî’ēm ’el-’ăḏōnî hēnnâ: </p>
 <p>11 wayy<sup>a</sup>ḥăzēq dāwiḏ <font color="brown">biḇəḡāḏāw</font> <font color="blue">biḇəḡāḏāyw</font> wayyiqərā‘ēm wəḡam kāl-hā’ănāšîm ’ăšer ’itwō: </p>
 <p>12 wayyisəpəḏû wayyiḇəkû wayyāṣumû ‘aḏ-hā‘āreḇ ‘al-šā’ûl wə‘al-yəhwōnāṯān bənwō wə‘al-‘am yəhwâ wə‘al-bêṯ yiśərā’ēl kî nāfəlû beḥāreḇ: s</p>
 <p>13 wayyō’mer dāwiḏ ’el-hann<sup>a</sup>‘ar hammagîḏ lwō ’ê mizzeh ’ātâ wayyō’mer ben-’îš gēr ‘ămālēqî ’ānōḵî: </p>
 <p>14 wayyō’mer ’ēlāyw dāwiḏ ’êḵə lō’ yārē’ṯā lišəlōḥa yāḏəḵā ləš<sup>a</sup>ḥēṯ ’eṯ-məšîḥa yəhwâ: </p>
 <p>15 wayyiqərā’ ḏāwiḏ lə’<sup>a</sup>ḥaḏ mēhannə‘ārîm wayyō’mer gaš pəḡ<sup>a</sup>‘-bwō wayyakēhû wayyāmōṯ: </p>
 <p>16 wayyō’mer ’ēlāyw dāwiḏ <font color="brown">dāmeyḵā</font> <font color="blue">dāməḵā</font> ‘al-rō’šeḵā kî fîḵā ‘ānâ ḇəḵā lē’mōr ’ānōḵî mōṯatî ’eṯ-məšîḥa yəhwâ: s</p>
 <p>17 wayəqōnēn dāwiḏ ’eṯ-haqqînâ hazzō’ṯ ‘al-šā’ûl wə‘al-yəhwōnāṯān bənwō: </p>
 <p>18 wayyō’mer ləlammēḏ bənê-yəhûḏâ qāšeṯ hinnēh ḵəṯûḇâ ‘al-sēfer hayyāšār: </p>
 <p>19 haṣṣəḇî yiśərā’ēl ‘al-bāmwōṯeyḵā ḥālāl ’êḵə nāfəlû ḡibwōrîm: </p>
 <p>20 ’al-tagîḏû ḇəḡaṯ ’al-təḇaśśərû bəḥûṣōṯ ’ašəqəlwōn pen-tiśəm<sup>a</sup>ḥənâ bənwōṯ pəlišətîm pen-t<sup>a</sup>‘ălōzənâ bənwōṯ hā‘ărēlîm: </p>
 <p>21 hārê ḇagiləbō‘a ’al-ṭal wə’al-māṭār ‘ălêḵem ûśəḏê ṯərûmōṯ kî šām niḡə‘al māḡēn gibwōrîm māḡēn šā’ûl bəlî māšîḥa baššāmen: </p>
 <p>22 midam ḥălālîm mēḥēleḇ gibwōrîm qešeṯ yəhwōnāṯān lō’ nāśwōḡ ’āḥwōr wəḥereḇ šā’ûl lō’ ṯāšûḇ rêqām: </p>
 <p>23 šā’ûl wîhwōnāṯān hanne’ĕhāḇîm wəhannə‘îmim bəḥayyêhem ûḇəmwōṯām lō’ nifərāḏû minnəšārîm qallû mē’ărāywōṯ gāḇērû: </p>
 <p>24 bənwōṯ yiśərā’ēl ’el-šā’ûl bəḵeynâ hammaləbišəḵem šānî ‘im-‘ăḏānîm hamm<sup>a</sup>‘ăleh ‘ăḏî zâāḇ ‘al ləḇûšəḵen: </p>
 <p>25 ’êḵə nāfəlû ḡibōrîm bəṯwōḵə hammiləḥāmâ yəhwōnāṯān ‘al-bāmwōṯeyḵā ḥālāl: </p>
 <p>26 ṣar-lî ‘āleyḵā ’āḥî yəhwōnāṯān nā‘amətā llî mə’ōḏ nifələ’aṯâ ’ahăḇāṯəḵā lî mē’ahăḇaṯ nāšîm: </p>
 <p>27 ’êḵə nāfəlû ḡibwōrîm wayyō’ḇəḏû kəlê miləḥāmâ: f</p>
 </td>
 </tr></table>
 <p></p><hr>
 <center>
 <a href="sa2002.htm">Next: 2 Samuel (2 Shmuel) Chapter 2</a></center>
 </body>