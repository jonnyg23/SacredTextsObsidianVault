<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/mal002.htm">Polyglot</a> 
 <a href="../kjv/mal002.htm">KJV</a> 
 <a href="../sep/mal002.htm">Sep</a> 
 <a href="../vul/mal002.htm">Vul</a> 
 
 <br>
 <br><a href="mal.htm">Malachi (Malakhi) Index</a><br>
  
 <a href="mal001.htm">Previous</a> 
 <a href="mal003.htm">Next</a> 
 </center>
 <hr>
 
 <h3 align="CENTER">Tanach (Hebrew): Malachi (Malakhi) Chapter 2</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וְעַתָּ֗ה אֲלֵיכֶ֛ם הַמִּצְוָ֥ה הַזֹּ֖את הַכֹּהֲנִֽים׃ </span></p>
 <p align="RIGHT"><span lang="he">‎<a name="002">2</a> ‏אִם־לֹ֣א תִשְׁמְע֡וּ וְאִם־לֹא֩ תָשִׂ֨ימוּ עַל־לֵ֜ב לָתֵ֧ת כָּב֣וֹד לִשְׁמִ֗י אָמַר֙ יְהוָ֣ה צְבָא֔וֹת וְשִׁלַּחְתִּ֤י בָכֶם֙ אֶת־הַמְּאֵרָ֔ה וְאָרוֹתִ֖י אֶת־בִּרְכֽוֹתֵיכֶ֑ם וְגַם֙ אָרוֹתִ֔יהָ כִּ֥י אֵינְכֶ֖ם שָׂמִ֥ים עַל־לֵֽב׃ </span></p>
 <p align="RIGHT"><span lang="he">‎<a name="003">3</a> ‏הִנְנִ֨י גֹעֵ֤ר לָכֶם֙ אֶת־הַזֶּ֔רַע וְזֵרִ֤יתִי פֶ֙רֶשׁ֙ עַל־פְּנֵיכֶ֔ם פֶּ֖רֶשׁ חַגֵּיכֶ֑ם וְנָשָׂ֥א אֶתְכֶ֖ם אֵלָֽיו׃ </span></p>
 <p align="RIGHT"><span lang="he">‎<a name="004">4</a> ‏וִֽידַעְתֶּ֕ם כִּ֚י שִׁלַּ֣חְתִּי אֲלֵיכֶ֔ם אֵ֖ת הַמִּצְוָ֣ה הַזֹּ֑את לִֽהְי֤וֹת בְּרִיתִי֙ אֶת־לֵוִ֔י אָמַ֖ר יְהוָ֥ה צְבָאֽוֹת׃ </span></p>
 <p align="RIGHT"><span lang="he">‎<a name="005">5</a> ‏בְּרִיתִ֣י׀ הָיְתָ֣ה אִתּ֗וֹ הַֽחַיִּים֙ וְהַ֨שָּׁל֔וֹם וָאֶתְּנֵֽם־ל֥וֹ מוֹרָ֖א וַיִּֽירָאֵ֑נִי וּמִפְּנֵ֥י שְׁמִ֖י נִחַ֥ת הֽוּא׃ </span></p>
 <p align="RIGHT"><span lang="he">‎<a name="006">6</a> ‏תּוֹרַ֤ת אֱמֶת֙ הָיְתָ֣ה בְּפִ֔יהוּ וְעַוְלָ֖ה לֹא־נִמְצָ֣א בִשְׂפָתָ֑יו בְּשָׁל֤וֹם וּבְמִישׁוֹר֙ הָלַ֣ךְ אִתִּ֔י וְרַבִּ֖ים הֵשִׁ֥יב מֵעָוֹֽן׃ </span></p>
 <p align="RIGHT"><span lang="he">‎<a name="007">7</a> ‏כִּֽי־שִׂפְתֵ֤י כֹהֵן֙ יִשְׁמְרוּ־דַ֔עַת וְתוֹרָ֖ה יְבַקְשׁ֣וּ מִפִּ֑יהוּ כִּ֛י מַלְאַ֥ךְ יְהוָֽה־צְבָא֖וֹת הֽוּא׃ </span></p>
 <p align="RIGHT"><span lang="he">‎<a name="008">8</a> ‏וְאַתֶּם֙ סַרְתֶּ֣ם מִן־הַדֶּ֔רֶךְ הִכְשַׁלְתֶּ֥ם רַבִּ֖ים בַּתּוֹרָ֑ה שִֽׁחַתֶּם֙ בְּרִ֣ית הַלֵּוִ֔י אָמַ֖ר יְהוָ֥ה צְבָאֽוֹת׃ </span></p>
 <p align="RIGHT"><span lang="he">‎<a name="009">9</a> ‏וְגַם־אֲנִ֞י נָתַ֧תִּי אֶתְכֶ֛ם נִבְזִ֥ים וּשְׁפָלִ֖ים לְכָל־הָעָ֑ם כְּפִ֗י אֲשֶׁ֤ר אֵֽינְכֶם֙ שֹׁמְרִ֣ים אֶת־דְּרָכַ֔י וְנֹשְׂאִ֥ים פָּנִ֖ים בַּתּוֹרָֽה׃ פ</span></p>
 <p align="RIGHT"><span lang="he">‎<a name="010">10</a> ‏הֲל֨וֹא אָ֤ב אֶחָד֙ לְכֻלָּ֔נוּ הֲל֛וֹא אֵ֥ל אֶֽחָ֖ד בְּרָאָ֑נוּ מַדּ֗וּעַ נִבְגַּד֙ אִ֣ישׁ בְּאָחִ֔יו לְחַלֵּ֖ל בְּרִ֥ית אֲבֹתֵֽינוּ׃ </span></p>
 <p align="RIGHT"><span lang="he">‎<a name="011">11</a> ‏בָּגְדָ֣ה יְהוּדָ֔ה וְתוֹעֵבָ֛ה נֶעֶשְׂתָ֥ה בְיִשְׂרָאֵ֖ל וּבִירֽוּשָׁלִָ֑ם כִּ֣י׀ חִלֵּ֣ל יְהוּדָ֗ה קֹ֤דֶשׁ יְהוָה֙ אֲשֶׁ֣ר אָהֵ֔ב וּבָעַ֖ל בַּת־אֵ֥ל נֵכָֽר׃ </span></p>
 <p align="RIGHT"><span lang="he">‎<a name="012">12</a> ‏יַכְרֵ֨ת יְהוָ֜ה לָאִ֨ישׁ אֲשֶׁ֤ר יַעֲשֶׂ֙נָּה֙ עֵ֣ר וְעֹנֶ֔ה מֵאָהֳלֵ֖י יַֽעֲקֹ֑ב וּמַגִּ֣ישׁ מִנְחָ֔ה לַֽיהוָ֖ה צְבָאֽוֹת׃ פ</span></p>
 <p align="RIGHT"><span lang="he">‎<a name="013">13</a> ‏וְזֹאת֙ שֵׁנִ֣ית תַּֽעֲשׂ֔וּ כַּסּ֤וֹת דִּמְעָה֙ אֶת־מִזְבַּ֣ח יְהוָ֔ה בְּכִ֖י וַֽאֲנָקָ֑ה מֵאֵ֣ין ע֗וֹד פְּנוֹת֙ אֶל־הַמִּנְחָ֔ה וְלָקַ֥חַת רָצ֖וֹן מִיֶּדְכֶֽם׃ </span></p>
 <p align="RIGHT"><span lang="he">‎<a name="014">14</a> ‏וַאֲמַרְתֶּ֖ם עַל־מָ֑ה עַ֡ל כִּי־יְהוָה֩ הֵעִ֨יד בֵּינְךָ֜ וּבֵ֣ין׀ אֵ֣שֶׁת נְעוּרֶ֗יךָ אֲשֶׁ֤ר אַתָּה֙ בָּגַ֣דְתָּה בָּ֔הּ וְהִ֥יא חֲבֶרְתְּךָ֖ וְאֵ֥שֶׁת בְּרִיתֶֽךָ׃ </span></p>
 <p align="RIGHT"><span lang="he">‎<a name="015">15</a> ‏וְלֹא־אֶחָ֣ד עָשָׂ֗ה וּשְׁאָ֥ר ר֙וּחַ֙ ל֔וֹ וּמָה֙ הָֽאֶחָ֔ד מְבַקֵּ֖שׁ זֶ֣רַע אֱלֹהִ֑ים וְנִשְׁמַרְתֶּם֙ בְּר֣וּחֲכֶ֔ם וּבְאֵ֥שֶׁת נְעוּרֶ֖יךָ אַל־יִבְגֹּֽד׃ </span></p>
 <p align="RIGHT"><span lang="he">‎<a name="016">16</a> ‏כִּֽי־שָׂנֵ֣א שַׁלַּ֗ח אָמַ֤ר יְהוָה֙ אֱלֹהֵ֣י יִשְׂרָאֵ֔ל וְכִסָּ֤ה חָמָס֙ עַל־לְבוּשׁ֔וֹ אָמַ֖ר יְהוָ֣ה צְבָא֑וֹת וְנִשְׁמַרְתֶּ֥ם בְּרוּחֲכֶ֖ם וְלֹ֥א תִבְגֹּֽדוּ׃ ס</span></p>
 <p align="RIGHT"><span lang="he">‎<a name="017">17</a> ‏הוֹגַעְתֶּ֤ם יְהוָה֙ בְּדִבְרֵיכֶ֔ם וַאֲמַרְתֶּ֖ם בַּמָּ֣ה הוֹגָ֑עְנוּ בֶּאֱמָרְכֶ֗ם כָּל־עֹ֨שֵׂה רָ֜ע ט֣וֹב׀ בְּעֵינֵ֣י יְהוָ֗ה וּבָהֶם֙ ה֣וּא חָפֵ֔ץ א֥וֹ אַיֵּ֖ה אֱלֹהֵ֥י הַמִּשְׁפָּֽט׃ </span></p>
 </td>
 <td width="50%">
 <p>1 wə‘atâ ’ălêḵem hammiṣəwâ hazzō’ṯ hakōhănîm: </p>
 <p>2 ’im-lō’ ṯišəmə‘û wə’im-lō’ ṯāśîmû ‘al-lēḇ lāṯēṯ kāḇwōḏ lišəmî ’āmar yəhwâ ṣəḇā’wōṯ wəšill<sup>a</sup>ḥətî ḇāḵem ’eṯ-hammə’ērâ wə’ārwōṯî ’eṯ-birəḵwōṯêḵem wəḡam ’ārwōṯîhā kî ’ênəḵem śāmîm ‘al-lēḇ: </p>
 <p>3 hinənî ḡō‘ēr lāḵem ’eṯ-hazzer<sup>a</sup>‘ wəzērîṯî fereš ‘al-pənêḵem pereš ḥagêḵem wənāśā’ ’eṯəḵem ’ēlāyw: </p>
 <p>4 wîḏ<sup>a</sup>‘ətem kî šill<sup>a</sup>ḥətî ’ălêḵem ’ēṯ hammiṣəwâ hazzō’ṯ lihəywōṯ bərîṯî ’eṯ-lēwî ’āmar yəhwâ ṣəḇā’wōṯ: </p>
 <p>5 bərîṯî| hāyəṯâ ’itwō h<sup>a</sup>ḥayyîm wəhaššālwōm wā’etənēm-lwō mwōrā’ wayyîrā’ēnî ûmipənê šəmî niḥaṯ hû’: </p>
 <p>6 twōraṯ ’ĕmeṯ hāyəṯâ bəfîhû wə‘awəlâ lō’-niməṣā’ ḇiśəfāṯāyw bəšālwōm ûḇəmîšwōr hālaḵə ’itî wərabîm hēšîḇ mē‘āwōn: </p>
 <p>7 kî-śifəṯê ḵōhēn yišəmərû-ḏ<sup>a</sup>‘aṯ wəṯwōrâ yəḇaqəšû mipîhû kî malə’aḵə yəhwâ-ṣəḇā’wōṯ hû’: </p>
 <p>8 wə’atem sarətem min-hadereḵə hiḵəšalətem rabîm batwōrâ šiḥatem bərîṯ hallēwî ’āmar yəhwâ ṣəḇā’wōṯ: </p>
 <p>9 wəḡam-’ănî nāṯatî ’eṯəḵem niḇəzîm ûšəfālîm ləḵāl-hā‘ām kəfî ’ăšer ’ênəḵem šōmərîm ’eṯ-dərāḵay wənōśə’îm pānîm batwōrâ: f</p>
 <p>10 hălwō’ ’āḇ ’eḥāḏ ləḵullānû hălwō’ ’ēl ’eḥāḏ bərā’ānû madû‘a niḇəgaḏ ’îš bə’āḥîw ləḥallēl bərîṯ ’ăḇōṯênû: </p>
 <p>11 bāḡəḏâ yəhûḏâ wəṯwō‘ēḇâ ne‘eśəṯâ ḇəyiśərā’ēl ûḇîrûšālāim kî| ḥillēl yəhûḏâ qōḏeš yəhwâ ’ăšer ’âēḇ ûḇā‘al baṯ-’ēl nēḵār: </p>
 <p>12 yaḵərēṯ yəhwâ lā’îš ’ăšer y<sup>a</sup>‘ăśennâ ‘ēr wə‘ōneh mē’âŏlê y<sup>a</sup>‘ăqōḇ ûmagîš minəḥâ layhwâ ṣəḇā’wōṯ: f</p>
 <p>13 wəzō’ṯ šēnîṯ t<sup>a</sup>‘ăśû kasswōṯ dimə‘â ’eṯ-mizəb<sup>a</sup>ḥ yəhwâ bəḵî wa’ănāqâ mē’ên ‘wōḏ pənwōṯ ’el-hamminəḥâ wəlāq<sup>a</sup>ḥaṯ rāṣwōn mîyeḏəḵem: </p>
 <p>14 wa’ămarətem ‘al-mâ ‘al kî-yəhwâ hē‘îḏ bênəḵā ûḇên| ’ēšeṯ nə‘ûreyḵā ’ăšer ’atâ bāḡaḏətâ bāh wəhî’ ḥăḇerətəḵā wə’ēšeṯ bərîṯeḵā: </p>
 <p>15 wəlō’-’eḥāḏ ‘āśâ ûšə’ār rûḥa lwō ûmâ hā’eḥāḏ məḇaqqēš zer<sup>a</sup>‘ ’ĕlōhîm wənišəmarətem bərûḥăḵem ûḇə’ēšeṯ nə‘ûreyḵā ’al-yiḇəgōḏ: </p>
 <p>16 kî-śānē’ šall<sup>a</sup>ḥ ’āmar yəhwâ ’ĕlōhê yiśərā’ēl wəḵissâ ḥāmās ‘al-ləḇûšwō ’āmar yəhwâ ṣəḇā’wōṯ wənišəmarətem bərûḥăḵem wəlō’ ṯiḇəgōḏû: s</p>
 <p>17 hwōḡ<sup>a</sup>‘ətem yəhwâ bəḏiḇərêḵem wa’ămarətem bammâ hwōḡā‘ənû be’ĕmārəḵem kāl-‘ōśēh rā‘ ṭwōḇ| bə‘ênê yəhwâ ûḇâem hû’ ḥāfēṣ ’wō ’ayyēh ’ĕlōhê hammišəpāṭ: </p>
 </td>
 </tr></table>
 <p></p><hr>
 <center>
 <a href="mal003.htm">Next: Malachi (Malakhi) Chapter 3</a></center>
 </body>