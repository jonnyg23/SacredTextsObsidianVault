<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/hos011.htm">Polyglot</a> 
 <a href="../kjv/hos011.htm">KJV</a> 
 <a href="../sep/hos011.htm">Sep</a> 
 <a href="../vul/hos011.htm">Vul</a> 
 
 <br>
 <br><a href="hos.htm">Hosea (Hoshea) Index</a><br>
  
 <a href="hos010.htm">Previous</a> 
 <a href="hos012.htm">Next</a> 
 </center>
 <hr>
 
 <h3 align="CENTER">Tanach (Hebrew): Hosea (Hoshea) Chapter 11</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏כִּ֛י נַ֥עַר יִשְׂרָאֵ֖ל וָאֹהֲבֵ֑הוּ וּמִמִּצְרַ֖יִם קָרָ֥אתִי לִבְנִֽי׃ </span></p>
 <p align="RIGHT"><span lang="he">‎<a name="002">2</a> ‏קָרְא֖וּ לָהֶ֑ם כֵּ֚ן הָלְכ֣וּ מִפְּנֵיהֶ֔ם לַבְּעָלִ֣ים יְזַבֵּ֔חוּ וְלַפְּסִלִ֖ים יְקַטֵּרֽוּן׃ </span></p>
 <p align="RIGHT"><span lang="he">‎<a name="003">3</a> ‏וְאָנֹכִ֤י תִרְגַּ֙לְתִּי֙ לְאֶפְרַ֔יִם קָחָ֖ם עַל־זְרֽוֹעֹתָ֑יו וְלֹ֥א יָדְע֖וּ כִּ֥י רְפָאתִֽים׃ </span></p>
 <p align="RIGHT"><span lang="he">‎<a name="004">4</a> ‏בְּחַבְלֵ֨י אָדָ֤ם אֶמְשְׁכֵם֙ בַּעֲבֹת֣וֹת אַהֲבָ֔ה וָאֶהְיֶ֥ה לָהֶ֛ם כִּמְרִ֥ימֵי עֹ֖ל עַ֣ל לְחֵיהֶ֑ם וְאַ֥ט אֵלָ֖יו אוֹכִֽיל׃ </span></p>
 <p align="RIGHT"><span lang="he">‎<a name="005">5</a> ‏לֹ֤א יָשׁוּב֙ אֶל־אֶ֣רֶץ מִצְרַ֔יִם וְאַשּׁ֖וּר ה֣וּא מַלְכּ֑וֹ כִּ֥י מֵאֲנ֖וּ לָשֽׁוּב׃ </span></p>
 <p align="RIGHT"><span lang="he">‎<a name="006">6</a> ‏וְחָלָ֥ה חֶ֙רֶב֙ בְּעָרָ֔יו וְכִלְּתָ֥ה בַדָּ֖יו וְאָכָ֑לָה מִֽמֹּעֲצ֖וֹתֵיהֶֽם׃ </span></p>
 <p align="RIGHT"><span lang="he">‎<a name="007">7</a> ‏וְעַמִּ֥י תְלוּאִ֖ים לִמְשֽׁוּבָתִ֑י וְאֶל־עַל֙ יִקְרָאֻ֔הוּ יַ֖חַד לֹ֥א יְרוֹמֵם׃<font color="red"><sup>1</sup></font> </span></p>
 <p align="RIGHT"><span lang="he">‎<a name="008">8</a> ‏אֵ֞יךְ אֶתֶּנְךָ֣ אֶפְרַ֗יִם אֲמַגֶּנְךָ֙ יִשְׂרָאֵ֔ל אֵ֚יךְ אֶתֶּנְךָ֣ כְאַדְמָ֔ה אֲשִֽׂימְךָ֖ כִּצְבֹאיִ֑ם נֶהְפַּ֤ךְ עָלַי֙ לִבִּ֔י יַ֖חַד נִכְמְר֥וּ נִחוּמָֽי׃ </span></p>
 <p align="RIGHT"><span lang="he">‎<a name="009">9</a> ‏לֹ֤א אֶֽעֱשֶׂה֙ חֲר֣וֹן אַפִּ֔י לֹ֥א אָשׁ֖וּב לְשַׁחֵ֣ת אֶפְרָ֑יִם כִּ֣י אֵ֤ל אָֽנֹכִי֙ וְלֹא־אִ֔ישׁ בְּקִרְבְּךָ֣ קָד֔וֹשׁ וְלֹ֥א אָב֖וֹא בְּעִֽיר׃ </span></p>
 <p align="RIGHT"><span lang="he">‎<a name="010">10</a> ‏אַחֲרֵ֧י יְהוָ֛ה יֵלְכ֖וּ כְּאַרְיֵ֣ה יִשְׁאָ֑ג כִּֽי־ה֣וּא יִשְׁאַ֔ג וְיֶחֶרְד֥וּ בָנִ֖ים מִיָּֽם׃ </span></p>
 <p align="RIGHT"><span lang="he">‎<a name="011">11</a> ‏יֶחֶרְד֤וּ כְצִפּוֹר֙ מִמִּצְרַ֔יִם וּכְיוֹנָ֖ה מֵאֶ֣רֶץ אַשּׁ֑וּר וְהוֹשַׁבְתִּ֥ים עַל־בָּתֵּיהֶ֖ם נְאֻם־יְהוָֽה׃ ס</span></p>
 </td>
 <td width="50%">
 <p>1 kî n<sup>a</sup>‘ar yiśərā’ēl wā’ōhăḇēhû ûmimmiṣərayim qārā’ṯî liḇənî: </p>
 <p>2 qārə’û lâem kēn hāləḵû mipənêhem labə‘ālîm yəzabēḥû wəlapəsilîm yəqaṭṭērûn: </p>
 <p>3 wə’ānōḵî ṯirəgalətî lə’efərayim qāḥām ‘al-zərwō‘ōṯāyw wəlō’ yāḏə‘û kî rəfā’ṯîm: </p>
 <p>4 bəḥaḇəlê ’āḏām ’eməšəḵēm b<sup>a</sup>‘ăḇōṯwōṯ ’ahăḇâ wā’ehəyeh lâem kimərîmê ‘ōl ‘al ləḥêhem wə’aṭ ’ēlāyw ’wōḵîl: </p>
 <p>5 lō’ yāšûḇ ’el-’ereṣ miṣərayim wə’aššûr hû’ maləkwō kî mē’ănû lāšûḇ: </p>
 <p>6 wəḥālâ ḥereḇ bə‘ārāyw wəḵilləṯâ ḇadāyw wə’āḵālâ mimmō‘ăṣwōṯêhem: </p>
 <p>7 wə‘ammî ṯəlû’îm liməšûḇāṯî wə’el-‘al yiqərā’uhû y<sup>a</sup>ḥaḏ lō’ yərwōmēm:<font color="red"><sup>1</sup></font> </p>
 <p>8 ’êḵə ’etenəḵā ’efərayim ’ămagenəḵā yiśərā’ēl ’êḵə ’etenəḵā ḵə’aḏəmâ ’ăśîməḵā kiṣəḇō’yim nehəpaḵə ‘ālay libî y<sup>a</sup>ḥaḏ niḵəmərû niḥûmāy: </p>
 <p>9 lō’ ’e‘ĕśeh ḥărwōn ’apî lō’ ’āšûḇ ləš<sup>a</sup>ḥēṯ ’efərāyim kî ’ēl ’ānōḵî wəlō’-’îš bəqirəbəḵā qāḏwōš wəlō’ ’āḇwō’ bə‘îr: </p>
 <p>10 ’<sup>a</sup>ḥărê yəhwâ yēləḵû kə’arəyēh yišə’āḡ kî-hû’ yišə’aḡ wəyeḥerəḏû ḇānîm mîyām: </p>
 <p>11 yeḥerəḏû ḵəṣipwōr mimmiṣərayim ûḵəywōnâ mē’ereṣ ’aššûr wəhwōšaḇətîm ‘al-bātêhem nə’um-yəhwâ: s</p>
 </td>
 </tr></table>
 <p></p><hr>
 <center>
 <a href="hos012.htm">Next: Hosea (Hoshea) Chapter 12</a></center>
 </body>