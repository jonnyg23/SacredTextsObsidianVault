<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/isa005.htm">Polyglot</a> 
 <a href="../kjv/isa005.htm">KJV</a> 
 <a href="../sep/isa005.htm">Sep</a> 
 <a href="../vul/isa005.htm">Vul</a> 
 
 <br>
 <br><a href="isa.htm">Isaiah (Yisheyah) Index</a><br>
  
 <a href="isa004.htm">Previous</a> 
 <a href="isa006.htm">Next</a> 
 </center>
 <hr>
 
 <h3 align="CENTER">Tanach (Hebrew): Isaiah (Yisheyah) Chapter 5</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏אָשִׁ֤ירָה נָּא֙ לִֽידִידִ֔י שִׁירַ֥ת דּוֹדִ֖י לְכַרְמ֑וֹ כֶּ֛רֶם הָיָ֥ה לִֽידִידִ֖י בְּקֶ֥רֶן בֶּן־שָֽׁמֶן׃ </span></p>
 <p align="RIGHT"><span lang="he">‎<a name="002">2</a> ‏וַֽיְעַזְּקֵ֣הוּ וַֽיְסַקְּלֵ֗הוּ וַיִּטָּעֵ֙הוּ֙ שֹׂרֵ֔ק וַיִּ֤בֶן מִגְדָּל֙ בְּתוֹכ֔וֹ וְגַם־יֶ֖קֶב חָצֵ֣ב בּ֑וֹ וַיְקַ֛ו לַעֲשׂ֥וֹת עֲנָבִ֖ים וַיַּ֥עַשׂ בְּאֻשִֽׁים׃ </span></p>
 <p align="RIGHT"><span lang="he">‎<a name="003">3</a> ‏וְעַתָּ֛ה יוֹשֵׁ֥ב יְרוּשָׁלִַ֖ם וְאִ֣ישׁ יְהוּדָ֑ה שִׁפְטוּ־נָ֕א בֵּינִ֖י וּבֵ֥ין כַּרְמִֽי׃ </span></p>
 <p align="RIGHT"><span lang="he">‎<a name="004">4</a> ‏מַה־לַּעֲשׂ֥וֹת עוֹד֙ לְכַרְמִ֔י וְלֹ֥א עָשִׂ֖יתִי בּ֑וֹ מַדּ֧וּעַ קִוֵּ֛יתִי לַעֲשׂ֥וֹת עֲנָבִ֖ים וַיַּ֥עַשׂ בְּאֻשִֽׁים׃ </span></p>
 <p align="RIGHT"><span lang="he">‎<a name="005">5</a> ‏וְעַתָּה֙ אוֹדִֽיעָה־נָּ֣א אֶתְכֶ֔ם אֵ֛ת אֲשֶׁר־אֲנִ֥י עֹשֶׂ֖ה לְכַרְמִ֑י הָסֵ֤ר מְשׂוּכָּתוֹ֙ וְהָיָ֣ה לְבָעֵ֔ר פָּרֹ֥ץ גְּדֵר֖וֹ וְהָיָ֥ה לְמִרְמָֽס׃ </span></p>
 <p align="RIGHT"><span lang="he">‎<a name="006">6</a> ‏וַאֲשִׁיתֵ֣הוּ בָתָ֗ה לֹ֤א יִזָּמֵר֙ וְלֹ֣א יֵעָדֵ֔ר וְעָלָ֥ה שָׁמִ֖יר וָשָׁ֑יִת וְעַ֤ל הֶעָבִים֙ אֲצַוֶּ֔ה מֵהַמְטִ֥יר עָלָ֖יו מָטָֽר׃ </span></p>
 <p align="RIGHT"><span lang="he">‎<a name="007">7</a> ‏כִּ֣י כֶ֜רֶם יְהוָ֤ה צְבָאוֹת֙ בֵּ֣ית יִשְׂרָאֵ֔ל וְאִ֣ישׁ יְהוּדָ֔ה נְטַ֖ע שַׁעֲשׁוּעָ֑יו וַיְקַ֤ו לְמִשְׁפָּט֙ וְהִנֵּ֣ה מִשְׂפָּ֔ח לִצְדָקָ֖ה וְהִנֵּ֥ה צְעָקָֽה׃ ס</span></p>
 <p align="RIGHT"><span lang="he">‎<a name="008">8</a> ‏ה֗וֹי מַגִּיעֵ֥י בַ֙יִת֙ בְּבַ֔יִת שָׂדֶ֥ה בְשָׂדֶ֖ה יַקְרִ֑יבוּ עַ֚ד אֶ֣פֶס מָק֔וֹם וְהֽוּשַׁבְתֶּ֥ם לְבַדְּכֶ֖ם בְּקֶ֥רֶב הָאָֽרֶץ׃ </span></p>
 <p align="RIGHT"><span lang="he">‎<a name="009">9</a> ‏בְּאָזְנָ֖י יְהוָ֣ה צְבָא֑וֹת אִם־לֹ֞א בָּתִּ֤ים רַבִּים֙ לְשַׁמָּ֣ה יִֽהְי֔וּ גְּדֹלִ֥ים וְטוֹבִ֖ים מֵאֵ֥ין יוֹשֵֽׁב׃ </span></p>
 <p align="RIGHT"><span lang="he">‎<a name="010">10</a> ‏כִּ֗י עֲשֶׂ֙רֶת֙ צִמְדֵּי־כֶ֔רֶם יַעֲשׂ֖וּ בַּ֣ת אֶחָ֑ת וְזֶ֥רַע חֹ֖מֶר יַעֲשֶׂ֥ה אֵיפָֽה׃ פ</span></p>
 <p align="RIGHT"><span lang="he">‎<a name="011">11</a> ‏ה֛וֹי מַשְׁכִּימֵ֥י בַבֹּ֖קֶר שֵׁכָ֣ר יִרְדֹּ֑פוּ מְאַחֲרֵ֣י בַנֶּ֔שֶׁף יַ֖יִן יַדְלִיקֵֽם׃ </span></p>
 <p align="RIGHT"><span lang="he">‎<a name="012">12</a> ‏וְהָיָ֨ה כִנּ֜וֹר וָנֶ֗בֶל תֹּ֧ף וְחָלִ֛יל וָיַ֖יִן מִשְׁתֵּיהֶ֑ם וְאֵ֨ת פֹּ֤עַל יְהוָה֙ לֹ֣א יַבִּ֔יטוּ וּמַעֲשֵׂ֥ה יָדָ֖יו לֹ֥א רָאֽוּ׃ </span></p>
 <p align="RIGHT"><span lang="he">‎<a name="013">13</a> ‏לָכֵ֛ן גָּלָ֥ה עַמִּ֖י מִבְּלִי־דָ֑עַת וּכְבוֹדוֹ֙ מְתֵ֣י רָעָ֔ב וַהֲמוֹנ֖וֹ צִחֵ֥ה צָמָֽא׃ </span></p>
 <p align="RIGHT"><span lang="he">‎<a name="014">14</a> ‏לָכֵ֗ן הִרְחִ֤יבָה שְּׁאוֹל֙ נַפְשָׁ֔הּ וּפָעֲרָ֥ה פִ֖יהָ לִבְלִי־חֹ֑ק וְיָרַ֨ד הֲדָרָ֧הּ וַהֲמוֹנָ֛הּ וּשְׁאוֹנָ֖הּ וְעָלֵ֥ז בָּֽהּ׃ </span></p>
 <p align="RIGHT"><span lang="he">‎<a name="015">15</a> ‏וַיִּשַּׁ֥ח אָדָ֖ם וַיִּשְׁפַּל־אִ֑ישׁ וְעֵינֵ֥י גְבֹהִ֖ים תִּשְׁפַּֽלְנָה׃ </span></p>
 <p align="RIGHT"><span lang="he">‎<a name="016">16</a> ‏וַיִּגְבַּ֛ה<font color="red"><sup>1</sup></font> יְהוָ֥ה צְבָא֖וֹת בַּמִּשְׁפָּ֑ט וְהָאֵל֙ הַקָּד֔וֹשׁ נִקְדָּ֖שׁ בִּצְדָקָֽה׃ </span></p>
 <p align="RIGHT"><span lang="he">‎<a name="017">17</a> ‏וְרָע֥וּ כְבָשִׂ֖ים כְּדָבְרָ֑ם וְחָרְב֥וֹת מֵחִ֖ים גָּרִ֥ים יֹאכֵֽלוּ׃ </span></p>
 <p align="RIGHT"><span lang="he">‎<a name="018">18</a> ‏ה֛וֹי מֹשְׁכֵ֥י הֶֽעָוֹ֖ן בְּחַבְלֵ֣י הַשָּׁ֑וְא וְכַעֲב֥וֹת הָעֲגָלָ֖ה חַטָּאָֽה׃ </span></p>
 <p align="RIGHT"><span lang="he">‎<a name="019">19</a> ‏הָאֹמְרִ֗ים יְמַהֵ֧ר׀ יָחִ֛ישָׁה מַעֲשֵׂ֖הוּ לְמַ֣עַן נִרְאֶ֑ה וְתִקְרַ֣ב וְתָב֗וֹאָה עֲצַ֛ת קְד֥וֹשׁ יִשְׂרָאֵ֖ל וְנֵדָֽעָה׃ ס</span></p>
 <p align="RIGHT"><span lang="he">‎<a name="020">20</a> ‏ה֣וֹי הָאֹמְרִ֥ים לָרַ֛ע ט֖וֹב וְלַטּ֣וֹב רָ֑ע שָׂמִ֨ים חֹ֤שֶׁךְ לְאוֹר֙ וְא֣וֹר לְחֹ֔שֶׁךְ שָׂמִ֥ים מַ֛ר לְמָת֖וֹק וּמָת֥וֹק לְמָֽר׃ ס</span></p>
 <p align="RIGHT"><span lang="he">‎<a name="021">21</a> ‏ה֖וֹי חֲכָמִ֣ים בְּעֵֽינֵיהֶ֑ם וְנֶ֥גֶד פְּנֵיהֶ֖ם נְבֹנִֽים׃ </span></p>
 <p align="RIGHT"><span lang="he">‎<a name="022">22</a> ‏ה֕וֹי גִּבּוֹרִ֖ים לִשְׁתּ֣וֹת יָ֑יִן וְאַנְשֵׁי־חַ֖יִל לִמְסֹ֥ךְ שֵׁכָֽר׃ </span></p>
 <p align="RIGHT"><span lang="he">‎<a name="023">23</a> ‏מַצְדִּיקֵ֥י רָשָׁ֖ע עֵ֣קֶב שֹׁ֑חַד וְצִדְקַ֥ת צַדִּיקִ֖ים יָסִ֥ירוּ מִמֶּֽנּוּ׃ ס</span></p>
 <p align="RIGHT"><span lang="he">‎<a name="024">24</a> ‏לָכֵן֩ כֶּאֱכֹ֨ל קַ֜שׁ לְשׁ֣וֹן אֵ֗שׁ וַחֲשַׁ֤שׁ לֶֽהָבָה֙ יִרְפֶּ֔ה שָׁרְשָׁם֙ כַּמָּ֣ק יִֽהְיֶ֔ה וּפִרְחָ֖ם כָּאָבָ֣ק יַעֲלֶ֑ה כִּ֣י מָאֲס֗וּ אֵ֚ת תּוֹרַת֙ יְהוָ֣ה צְבָא֔וֹת וְאֵ֛ת אִמְרַ֥ת קְדֽוֹשׁ־יִשְׂרָאֵ֖ל נִאֵֽצוּ׃ </span></p>
 <p align="RIGHT"><span lang="he">‎<a name="025">25</a> ‏עַל־כֵּ֡ן חָרָה֩ אַף־יְהוָ֨ה בְּעַמּ֜וֹ וַיֵּ֣ט יָד֧וֹ עָלָ֣יו וַיַּכֵּ֗הוּ וַֽיִּרְגְּזוּ֙ הֶֽהָרִ֔ים וַתְּהִ֧י נִבְלָתָ֛ם כַּסּוּחָ֖ה בְּקֶ֣רֶב חוּצ֑וֹת בְּכָל־זֹאת֙ לֹא־שָׁ֣ב אַפּ֔וֹ וְע֖וֹד יָד֥וֹ נְטוּיָֽה׃ </span></p>
 <p align="RIGHT"><span lang="he">‎<a name="026">26</a> ‏וְנָֽשָׂא־נֵ֤ס לַגּוֹיִם֙ מֵרָח֔וֹק וְשָׁ֥רַק ל֖וֹ מִקְצֵ֣ה הָאָ֑רֶץ וְהִנֵּ֥ה מְהֵרָ֖ה קַ֥ל יָבֽוֹא׃ </span></p>
 <p align="RIGHT"><span lang="he">‎<a name="027">27</a> ‏אֵין־עָיֵ֤ף וְאֵין־כּוֹשֵׁל֙ בּ֔וֹ לֹ֥א יָנ֖וּם וְלֹ֣א יִישָׁ֑ן וְלֹ֤א נִפְתַּח֙ אֵז֣וֹר חֲלָצָ֔יו וְלֹ֥א נִתַּ֖ק שְׂר֥וֹךְ נְעָלָֽיו׃ </span></p>
 <p align="RIGHT"><span lang="he">‎<a name="028">28</a> ‏אֲשֶׁ֤ר חִצָּיו֙ שְׁנוּנִ֔ים וְכָל־קַשְּׁתֹתָ֖יו דְּרֻכ֑וֹת פַּרְס֤וֹת סוּסָיו֙ כַּצַּ֣ר נֶחְשָׁ֔בוּ וְגַלְגִּלָּ֖יו כַּסּוּפָֽה׃ </span></p>
 <p align="RIGHT"><span lang="he">‎<a name="029">29</a> ‏שְׁאָגָ֥ה ל֖וֹ כַּלָּבִ֑יא <font color="brown">ושאג</font> <font color="blue">יִשְׁאַ֨ג</font> כַּכְּפִירִ֤ים וְיִנְהֹם֙ וְיֹאחֵ֣ז טֶ֔רֶף וְיַפְלִ֖יט וְאֵ֥ין מַצִּֽיל׃ </span></p>
 <p align="RIGHT"><span lang="he">‎<a name="030">30</a> ‏וְיִנְהֹ֥ם עָלָ֛יו בַּיּ֥וֹם הַה֖וּא כְּנַהֲמַת־יָ֑ם וְנִבַּ֤ט לָאָ֙רֶץ֙ וְהִנֵּה־חֹ֔שֶׁךְ צַ֣ר וָא֔וֹר חָשַׁ֖ךְ בַּעֲרִיפֶֽיהָ׃ פ</span></p>
 </td>
 <td width="50%">
 <p>1 ’āšîrâ nnā’ lîḏîḏî šîraṯ dwōḏî ləḵarəmwō kerem hāyâ lîḏîḏî bəqeren ben-šāmen: </p>
 <p>2 wayə‘azzəqēhû wayəsaqqəlēhû wayyiṭṭā‘ēhû śōrēq wayyiḇen miḡədāl bəṯwōḵwō wəḡam-yeqeḇ ḥāṣēḇ bwō wayəqaw l<sup>a</sup>‘ăśwōṯ ‘ănāḇîm wayy<sup>a</sup>‘aś bə’ušîm: </p>
 <p>3 wə‘atâ ywōšēḇ yərûšālaim wə’îš yəhûḏâ šifəṭû-nā’ bênî ûḇên karəmî: </p>
 <p>4 mah-ll<sup>a</sup>‘ăśwōṯ ‘wōḏ ləḵarəmî wəlō’ ‘āśîṯî bwō madû‘a qiûêṯî l<sup>a</sup>‘ăśwōṯ ‘ănāḇîm wayy<sup>a</sup>‘aś bə’ušîm: </p>
 <p>5 wə‘atâ ’wōḏî‘â-nnā’ ’eṯəḵem ’ēṯ ’ăšer-’ănî ‘ōśeh ləḵarəmî hāsēr məśûkāṯwō wəhāyâ ləḇā‘ēr pārōṣ gəḏērwō wəhāyâ ləmirəmās: </p>
 <p>6 wa’ăšîṯēhû ḇāṯâ lō’ yizzāmēr wəlō’ yē‘āḏēr wə‘ālâ šāmîr wāšāyiṯ wə‘al he‘āḇîm ’ăṣaûeh mēhaməṭîr ‘ālāyw māṭār: </p>
 <p>7 kî ḵerem yəhwâ ṣəḇā’wōṯ bêṯ yiśərā’ēl wə’îš yəhûḏâ nəṭ<sup>a</sup>‘ š<sup>a</sup>‘ăšû‘āyw wayəqaw ləmišəpāṭ wəhinnēh miśəpāḥ liṣəḏāqâ wəhinnēh ṣə‘āqâ: s</p>
 <p>8 hwōy magî‘ê ḇayiṯ bəḇayiṯ śāḏeh ḇəśāḏeh yaqərîḇû ‘aḏ ’efes māqwōm wəhûšaḇətem ləḇadəḵem bəqereḇ hā’āreṣ: </p>
 <p>9 bə’āzənāy yəhwâ ṣəḇā’wōṯ ’im-lō’ bātîm rabîm ləšammâ yihəyû gəḏōlîm wəṭwōḇîm mē’ên ywōšēḇ: </p>
 <p>10 kî ‘ăśereṯ ṣimədê-ḵerem y<sup>a</sup>‘ăśû baṯ ’eḥāṯ wəzer<sup>a</sup>‘ ḥōmer y<sup>a</sup>‘ăśeh ’êfâ: f</p>
 <p>11 hwōy mašəkîmê ḇabōqer šēḵār yirədōfû mə’<sup>a</sup>ḥărê ḇannešef yayin yaḏəlîqēm: </p>
 <p>12 wəhāyâ ḵinnwōr wāneḇel tōf wəḥālîl wāyayin mišətêhem wə’ēṯ pō‘al yəhwâ lō’ yabîṭû ûm<sup>a</sup>‘ăśēh yāḏāyw lō’ rā’û: </p>
 <p>13 lāḵēn gālâ ‘ammî mibəlî-ḏā‘aṯ ûḵəḇwōḏwō məṯê rā‘āḇ wahămwōnwō ṣiḥēh ṣāmā’: </p>
 <p>14 lāḵēn hirəḥîḇâ ššə’wōl nafəšāh ûfā‘ărâ fîhā liḇəlî-ḥōq wəyāraḏ hăḏārāh wahămwōnāh ûšə’wōnāh wə‘ālēz bāh: </p>
 <p>15 wayyišš<sup>a</sup>ḥ ’āḏām wayyišəpal-’îš wə‘ênê ḡəḇōhîm tišəpalənâ: </p>
 <p>16 wayyiḡəbah<font color="red"><sup>1</sup></font> yəhwâ ṣəḇā’wōṯ bammišəpāṭ wəhā’ēl haqqāḏwōš niqədāš biṣəḏāqâ: </p>
 <p>17 wərā‘û ḵəḇāśîm kəḏāḇərām wəḥārəḇwōṯ mēḥîm gārîm yō’ḵēlû: </p>
 <p>18 hwōy mōšəḵê he‘āwōn bəḥaḇəlê haššāwə’ wəḵ<sup>a</sup>‘ăḇwōṯ hā‘ăḡālâ ḥaṭṭā’â: </p>
 <p>19 hā’ōmərîm yəmahēr| yāḥîšâ m<sup>a</sup>‘ăśēhû ləm<sup>a</sup>‘an nirə’eh wəṯiqəraḇ wəṯāḇwō’â ‘ăṣaṯ qəḏwōš yiśərā’ēl wənēḏā‘â: s</p>
 <p>20 hwōy hā’ōmərîm lār<sup>a</sup>‘ ṭwōḇ wəlaṭṭwōḇ rā‘ śāmîm ḥōšeḵə lə’wōr wə’wōr ləḥōšeḵə śāmîm mar ləmāṯwōq ûmāṯwōq ləmār: s</p>
 <p>21 hwōy ḥăḵāmîm bə‘ênêhem wəneḡeḏ pənêhem nəḇōnîm: </p>
 <p>22 hwōy gibwōrîm lišətwōṯ yāyin wə’anəšê-ḥayil liməsōḵə šēḵār: </p>
 <p>23 maṣədîqê rāšā‘ ‘ēqeḇ šōḥaḏ wəṣiḏəqaṯ ṣadîqîm yāsîrû mimmennû: s</p>
 <p>24 lāḵēn ke’ĕḵōl qaš ləšwōn ’ēš w<sup>a</sup>ḥăšaš lehāḇâ yirəpeh šārəšām kammāq yihəyeh ûfirəḥām kā’āḇāq y<sup>a</sup>‘ăleh kî mā’ăsû ’ēṯ twōraṯ yəhwâ ṣəḇā’wōṯ wə’ēṯ ’iməraṯ qəḏwōš-yiśərā’ēl ni’ēṣû: </p>
 <p>25 ‘al-kēn ḥārâ ’af-yəhwâ bə‘ammwō wayyēṭ yāḏwō ‘ālāyw wayyakēhû wayyirəgəzû hehārîm watəhî niḇəlāṯām kassûḥâ bəqereḇ ḥûṣwōṯ bəḵāl-zō’ṯ lō’-šāḇ ’apwō wə‘wōḏ yāḏwō nəṭûyâ: </p>
 <p>26 wənāśā’-nēs lagwōyim mērāḥwōq wəšāraq lwō miqəṣēh hā’āreṣ wəhinnēh məhērâ qal yāḇwō’: </p>
 <p>27 ’ên-‘āyēf wə’ên-kwōšēl bwō lō’ yānûm wəlō’ yîšān wəlō’ nifət<sup>a</sup>ḥ ’ēzwōr ḥălāṣāyw wəlō’ nitaq śərwōḵə nə‘ālāyw: </p>
 <p>28 ’ăšer ḥiṣṣāyw šənûnîm wəḵāl-qaššəṯōṯāyw dəruḵwōṯ parəswōṯ sûsāyw kaṣṣar neḥəšāḇû wəḡaləgillāyw kassûfâ: </p>
 <p>29 šə’āḡâ lwō kallāḇî’ <font color="brown">wəšā’aḡ</font> <font color="blue">yišə’aḡ</font> kakəfîrîm wəyinəhōm wəyō’ḥēz ṭeref wəyafəlîṭ wə’ên maṣṣîl: </p>
 <p>30 wəyinəhōm ‘ālāyw bayywōm hahû’ kənahămaṯ-yām wənibaṭ lā’āreṣ wəhinnēh-ḥōšeḵə ṣar wā’wōr ḥāšaḵə b<sup>a</sup>‘ărîfeyhā: f</p>
 </td>
 </tr></table>
 <p></p><hr>
 <center>
 <a href="isa006.htm">Next: Isaiah (Yisheyah) Chapter 6</a></center>
 </body>