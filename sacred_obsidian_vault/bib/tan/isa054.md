<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/isa054.htm">Polyglot</a> 
 <a href="../kjv/isa054.htm">KJV</a> 
 <a href="../sep/isa054.htm">Sep</a> 
 <a href="../vul/isa054.htm">Vul</a> 
 
 <br>
 <br><a href="isa.htm">Isaiah (Yisheyah) Index</a><br>
  
 <a href="isa053.htm">Previous</a> 
 <a href="isa055.htm">Next</a> 
 </center>
 <hr>
 
 <h3 align="CENTER">Tanach (Hebrew): Isaiah (Yisheyah) Chapter 54</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏רָנִּ֥י עֲקָרָ֖ה לֹ֣א יָלָ֑דָה פִּצְחִ֨י רִנָּ֤ה וְצַהֲלִי֙ לֹא־חָ֔לָה כִּֽי־רַבִּ֧ים בְּֽנֵי־שׁוֹמֵמָ֛ה מִבְּנֵ֥י בְעוּלָ֖ה אָמַ֥ר יְהוָֽה׃ </span></p>
 <p align="RIGHT"><span lang="he">‎<a name="002">2</a> ‏הַרְחִ֣יבִי׀ מְק֣וֹם אָהֳלֵ֗ךְ וִירִיע֧וֹת מִשְׁכְּנוֹתַ֛יִךְ יַטּ֖וּ אַל־תַּחְשֹׂ֑כִי הַאֲרִ֙יכִי֙ מֵֽיתָרַ֔יִךְ וִיתֵדֹתַ֖יִךְ חַזֵּֽקִי׃ </span></p>
 <p align="RIGHT"><span lang="he">‎<a name="003">3</a> ‏כִּי־יָמִ֥ין וּשְׂמֹ֖אול תִּפְרֹ֑צִי וְזַרְעֵךְ֙ גּוֹיִ֣ם יִירָ֔שׁ וְעָרִ֥ים נְשַׁמּ֖וֹת יוֹשִֽׁיבוּ׃ </span></p>
 <p align="RIGHT"><span lang="he">‎<a name="004">4</a> ‏אַל־תִּֽירְאִי֙ כִּי־לֹ֣א תֵב֔וֹשִׁי וְאַל־תִּכָּלְמִ֖י כִּ֣י לֹ֣א תַחְפִּ֑ירִי כִּ֣י בֹ֤שֶׁת עֲלוּמַ֙יִךְ֙ תִּשְׁכָּ֔חִי וְחֶרְפַּ֥ת אַלְמְנוּתַ֖יִךְ לֹ֥א תִזְכְּרִי־עֽוֹד׃ </span></p>
 <p align="RIGHT"><span lang="he">‎<a name="005">5</a> ‏כִּ֤י בֹעֲלַ֙יִךְ֙ עֹשַׂ֔יִךְ יְהוָ֥ה צְבָא֖וֹת שְׁמ֑וֹ וְגֹֽאֲלֵךְ֙ קְד֣וֹשׁ יִשְׂרָאֵ֔ל אֱלֹהֵ֥י כָל־הָאָ֖רֶץ יִקָּרֵֽא׃ </span></p>
 <p align="RIGHT"><span lang="he">‎<a name="006">6</a> ‏כִּֽי־כְאִשָּׁ֧ה עֲזוּבָ֛ה וַעֲצ֥וּבַת ר֖וּחַ קְרָאָ֣ךְ יְהוָ֑ה וְאֵ֧שֶׁת נְעוּרִ֛ים כִּ֥י תִמָּאֵ֖ס אָמַ֥ר אֱלֹהָֽיִךְ׃ </span></p>
 <p align="RIGHT"><span lang="he">‎<a name="007">7</a> ‏בְּרֶ֥גַע קָטֹ֖ן עֲזַבְתִּ֑יךְ וּבְרַחֲמִ֥ים גְּדֹלִ֖ים אֲקַבְּצֵֽךְ׃ </span></p>
 <p align="RIGHT"><span lang="he">‎<a name="008">8</a> ‏בְּשֶׁ֣צֶף קֶ֗צֶף הִסְתַּ֨רְתִּי פָנַ֥י רֶ֙גַע֙ מִמֵּ֔ךְ וּבְחֶ֥סֶד עוֹלָ֖ם רִֽחַמְתִּ֑יךְ אָמַ֥ר גֹּאֲלֵ֖ךְ יְהוָֽה׃ ס</span></p>
 <p align="RIGHT"><span lang="he">‎<a name="009">9</a> ‏כִּי־מֵ֥י נֹ֙חַ֙ זֹ֣את לִ֔י אֲשֶׁ֣ר נִשְׁבַּ֗עְתִּי מֵעֲבֹ֥ר מֵי־נֹ֛חַ ע֖וֹד עַל־הָאָ֑רֶץ כֵּ֥ן נִשְׁבַּ֛עְתִּי מִקְּצֹ֥ף עָלַ֖יִךְ וּמִגְּעָר־בָּֽךְ׃ </span></p>
 <p align="RIGHT"><span lang="he">‎<a name="010">10</a> ‏כִּ֤י הֶֽהָרִים֙ יָמ֔וּשׁוּ וְהַגְּבָע֖וֹת תְּמוּטֶ֑נָה וְחַסְדִּ֞י מֵאִתֵּ֣ךְ לֹֽא־יָמ֗וּשׁ וּבְרִ֤ית שְׁלוֹמִי֙ לֹ֣א תָמ֔וּט אָמַ֥ר מְרַחֲמֵ֖ךְ יְהוָֽה׃ ס</span></p>
 <p align="RIGHT"><span lang="he">‎<a name="011">11</a> ‏עֲנִיָּ֥ה סֹעֲרָ֖ה לֹ֣א נֻחָ֑מָה הִנֵּ֨ה אָנֹכִ֜י מַרְבִּ֤יץ בַּפּוּךְ֙ אֲבָנַ֔יִךְ וִיסַדְתִּ֖יךְ בַּסַּפִּירִֽים׃ </span></p>
 <p align="RIGHT"><span lang="he">‎<a name="012">12</a> ‏וְשַׂמְתִּ֤י כַּֽדְכֹד֙ שִׁמְשֹׁתַ֔יִךְ וּשְׁעָרַ֖יִךְ לְאַבְנֵ֣י אֶקְדָּ֑ח וְכָל־גְּבוּלֵ֖ךְ לְאַבְנֵי־חֵֽפֶץ׃ </span></p>
 <p align="RIGHT"><span lang="he">‎<a name="013">13</a> ‏וְכָל־בָּנַ֖יִךְ לִמּוּדֵ֣י יְהוָ֑ה וְרַ֖ב שְׁל֥וֹם בָּנָֽיִךְ׃ </span></p>
 <p align="RIGHT"><span lang="he">‎<a name="014">14</a> ‏בִּצְדָקָ֖ה תִּכּוֹנָ֑נִי רַחֲקִ֤י מֵעֹ֙שֶׁק֙ כִּֽי־לֹ֣א תִירָ֔אִי וּמִ֨מְּחִתָּ֔ה כִּ֥י לֹֽא־תִקְרַ֖ב אֵלָֽיִךְ׃ </span></p>
 <p align="RIGHT"><span lang="he">‎<a name="015">15</a> ‏הֵ֣ן גּ֥וֹר יָג֛וּר אֶ֖פֶס מֵֽאוֹתִ֑י מִי־גָ֥ר אִתָּ֖ךְ עָלַ֥יִךְ יִפּֽוֹל׃ </span></p>
 <p align="RIGHT"><span lang="he">‎<a name="016">16</a> ‏<font color="brown">הן</font> <font color="blue">הִנֵּ֤ה</font> אָֽנֹכִי֙ בָּרָ֣אתִי חָרָ֔שׁ נֹפֵ֙חַ֙ בְּאֵ֣שׁ פֶּחָ֔ם וּמוֹצִ֥יא כְלִ֖י לְמַעֲשֵׂ֑הוּ וְאָנֹכִ֛י בָּרָ֥אתִי מַשְׁחִ֖ית לְחַבֵּֽל׃ </span></p>
 <p align="RIGHT"><span lang="he">‎<a name="017">17</a> ‏כָּל־כְּלִ֞י יוּצַ֤ר עָלַ֙יִךְ֙ לֹ֣א יִצְלָ֔ח וְכָל־לָשׁ֛וֹן תָּֽקוּם־אִתָּ֥ךְ<font color="red"><sup>1</sup></font> לַמִּשְׁפָּ֖ט תַּרְשִׁ֑יעִי זֹ֡את נַחֲלַת֩ עַבְדֵ֨י יְהוָ֧ה וְצִדְקָתָ֛ם מֵאִתִּ֖י נְאֻם־יְהוָֽה׃ ס</span></p>
 </td>
 <td width="50%">
 <p>1 rānnî ‘ăqārâ lō’ yālāḏâ piṣəḥî rinnâ wəṣahălî lō’-ḥālâ kî-rabîm bənê-šwōmēmâ mibənê ḇə‘ûlâ ’āmar yəhwâ: </p>
 <p>2 harəḥîḇî| məqwōm ’âŏlēḵə wîrî‘wōṯ mišəkənwōṯayiḵə yaṭṭû ’al-t<sup>a</sup>ḥəśōḵî ha’ărîḵî mêṯārayiḵə wîṯēḏōṯayiḵə ḥazzēqî: </p>
 <p>3 kî-yāmîn ûśəmō’wl tifərōṣî wəzarə‘ēḵə gwōyim yîrāš wə‘ārîm nəšammwōṯ ywōšîḇû: </p>
 <p>4 ’al-tîrə’î kî-lō’ ṯēḇwōšî wə’al-tikāləmî kî lō’ ṯ<sup>a</sup>ḥəpîrî kî ḇōšeṯ ‘ălûmayiḵə tišəkāḥî wəḥerəpaṯ ’aləmənûṯayiḵə lō’ ṯizəkərî-‘wōḏ: </p>
 <p>5 kî ḇō‘ălayiḵə ‘ōśayiḵə yəhwâ ṣəḇā’wōṯ šəmwō wəḡō’ălēḵə qəḏwōš yiśərā’ēl ’ĕlōhê ḵāl-hā’āreṣ yiqqārē’: </p>
 <p>6 kî-ḵə’iššâ ‘ăzûḇâ w<sup>a</sup>‘ăṣûḇaṯ rûḥa qərā’āḵə yəhwâ wə’ēšeṯ nə‘ûrîm kî ṯimmā’ēs ’āmar ’ĕlōhāyiḵə: </p>
 <p>7 bəreḡ<sup>a</sup>‘ qāṭōn ‘ăzaḇətîḵə ûḇər<sup>a</sup>ḥămîm gəḏōlîm ’ăqabəṣēḵə: </p>
 <p>8 bəšeṣef qeṣef hisətarətî fānay reḡ<sup>a</sup>‘ mimmēḵə ûḇəḥeseḏ ‘wōlām riḥamətîḵə ’āmar gō’ălēḵə yəhwâ: s</p>
 <p>9 kî-mê nōḥa zō’ṯ lî ’ăšer nišəb<sup>a</sup>‘ətî mē‘ăḇōr mê-nōḥa ‘wōḏ ‘al-hā’āreṣ kēn nišəb<sup>a</sup>‘ətî miqqəṣōf ‘ālayiḵə ûmigə‘ār-bāḵə: </p>
 <p>10 kî hehārîm yāmûšû wəhagəḇā‘wōṯ təmûṭenâ wəḥasədî mē’itēḵə lō’-yāmûš ûḇərîṯ šəlwōmî lō’ ṯāmûṭ ’āmar mər<sup>a</sup>ḥămēḵə yəhwâ: s</p>
 <p>11 ‘ănîyâ sō‘ărâ lō’ nuḥāmâ hinnēh ’ānōḵî marəbîṣ bapûḵə ’ăḇānayiḵə wîsaḏətîḵə bassapîrîm: </p>
 <p>12 wəśamətî kaḏəḵōḏ šiməšōṯayiḵə ûšə‘ārayiḵə lə’aḇənê ’eqədāḥ wəḵāl-gəḇûlēḵə lə’aḇənê-ḥēfeṣ: </p>
 <p>13 wəḵāl-bānayiḵə limmûḏê yəhwâ wəraḇ šəlwōm bānāyiḵə: </p>
 <p>14 biṣəḏāqâ tikwōnānî r<sup>a</sup>ḥăqî mē‘ōšeq kî-lō’ ṯîrā’î ûmimməḥitâ kî lō’-ṯiqəraḇ ’ēlāyiḵə: </p>
 <p>15 hēn gwōr yāḡûr ’efes mē’wōṯî mî-ḡār ’itāḵə ‘ālayiḵə yipwōl: </p>
 <p>16 <font color="brown">hēn</font> <font color="blue">hinnēh</font> ’ānōḵî bārā’ṯî ḥārāš nōfēḥa bə’ēš peḥām ûmwōṣî’ ḵəlî ləm<sup>a</sup>‘ăśēhû wə’ānōḵî bārā’ṯî mašəḥîṯ ləḥabēl: </p>
 <p>17 kāl-kəlî yûṣar ‘ālayiḵə lō’ yiṣəlāḥ wəḵāl-lāšwōn tāqûm-’itāḵə<font color="red"><sup>1</sup></font> lammišəpāṭ tarəšî‘î zō’ṯ n<sup>a</sup>ḥălaṯ ‘aḇəḏê yəhwâ wəṣiḏəqāṯām mē’itî nə’um-yəhwâ: s</p>
 </td>
 </tr></table>
 <p></p><hr>
 <center>
 <a href="isa055.htm">Next: Isaiah (Yisheyah) Chapter 55</a></center>
 </body>