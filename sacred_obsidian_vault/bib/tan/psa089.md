<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa089.htm">Polyglot</a> 
 <a href="../kjv/psa089.htm">KJV</a> 
 <a href="../sep/psa089.htm">Sep</a> 
 <a href="../vul/psa089.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa088.htm">Previous</a> 
 <a href="psa090.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 89</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏מַ֝שְׂכִּ֗יל לְאֵיתָ֥ן הָֽאֶזְרָחִֽי׃ </span></p>
 <p align="RIGHT"><span lang="he">‎<a name="002">2</a> ‏חַֽסְדֵ֣י יְ֭הוָה עוֹלָ֣ם אָשִׁ֑ירָה לְדֹ֥ר וָדֹ֓ר׀ אוֹדִ֖יעַ אֱמוּנָתְךָ֣ בְּפִֽי׃ </span></p>
 <p align="RIGHT"><span lang="he">‎<a name="003">3</a> ‏כִּֽי־אָמַ֗רְתִּי ע֭וֹלָם חֶ֣סֶד יִבָּנֶ֑ה שָׁמַ֓יִם׀ תָּכִ֖ן אֱמוּנָתְךָ֣ בָהֶֽם׃ </span></p>
 <p align="RIGHT"><span lang="he">‎<a name="004">4</a> ‏כָּרַ֣תִּֽי בְ֭רִית לִבְחִירִ֑י נִ֝שְׁבַּ֗עְתִּי לְדָוִ֥ד עַבְדִּֽי׃ </span></p>
 <p align="RIGHT"><span lang="he">‎<a name="005">5</a> ‏עַד־ע֭וֹלָם אָכִ֣ין זַרְעֶ֑ךָ וּבָנִ֨יתִי לְדֹר־וָד֖וֹר כִּסְאֲךָ֣ סֶֽלָה׃ </span></p>
 <p align="RIGHT"><span lang="he">‎<a name="006">6</a> ‏וְי֘וֹד֤וּ שָׁמַ֣יִם פִּלְאֲךָ֣ יְהוָ֑ה אַף־אֱ֝מֽוּנָתְךָ֗ בִּקְהַ֥ל קְדֹשִֽׁים׃ </span></p>
 <p align="RIGHT"><span lang="he">‎<a name="007">7</a> ‏כִּ֤י מִ֣י בַ֭שַּׁחַק יַעֲרֹ֣ךְ לַיהוָ֑ה יִדְמֶ֥ה לַ֝יהוָ֗ה בִּבְנֵ֥י אֵלִים׃<font color="red"><sup>1</sup></font> </span></p>
 <p align="RIGHT"><span lang="he">‎<a name="008">8</a> ‏אֵ֣ל נַ֭עֲרָץ בְּסוֹד־קְדֹשִׁ֣ים רַבָּ֑ה וְ֝נוֹרָ֗א עַל־כָּל־סְבִיבָֽיו׃ </span></p>
 <p align="RIGHT"><span lang="he">‎<a name="009">9</a> ‏יְהוָ֤ה׀ אֱלֹ֘הֵ֤י צְבָא֗וֹת מִֽי־כָֽמ֖וֹךָ חֲסִ֥ין׀ יָ֑הּ וֶ֝אֱמֽוּנָתְךָ֗ סְבִיבוֹתֶֽיךָ׃ </span></p>
 <p align="RIGHT"><span lang="he">‎<a name="010">10</a> ‏אַתָּ֣ה מ֭וֹשֵׁל בְּגֵא֣וּת הַיָּ֑ם בְּשׂ֥וֹא גַ֝לָּ֗יו אַתָּ֥ה תְשַׁבְּחֵֽם׃ </span></p>
 <p align="RIGHT"><span lang="he">‎<a name="011">11</a> ‏אַתָּ֤ה דִכִּ֣אתָ כֶחָלָ֣ל רָ֑הַב בִּזְר֥וֹעַ עֻ֝זְּךָ֗ פִּזַּ֥רְתָּ אוֹיְבֶֽיךָ׃ </span></p>
 <p align="RIGHT"><span lang="he">‎<a name="012">12</a> ‏לְךָ֣ שָׁ֭מַיִם אַף־לְךָ֥ אָ֑רֶץ תֵּבֵ֥ל וּ֝מְלֹאָ֗הּ אַתָּ֥ה יְסַדְתָּֽם׃ </span></p>
 <p align="RIGHT"><span lang="he">‎<a name="013">13</a> ‏צָפ֣וֹן וְ֭יָמִין אַתָּ֣ה בְרָאתָ֑ם תָּב֥וֹר וְ֝חֶרְמ֗וֹן בְּשִׁמְךָ֥ יְרַנֵּֽנוּ׃ </span></p>
 <p align="RIGHT"><span lang="he">‎<a name="014">14</a> ‏לְךָ֣ זְ֭רוֹעַ עִם־גְּבוּרָ֑ה תָּעֹ֥ז יָ֝דְךָ֗ תָּר֥וּם יְמִינֶֽךָ׃ </span></p>
 <p align="RIGHT"><span lang="he">‎<a name="015">15</a> ‏צֶ֣דֶק וּ֭מִשְׁפָּט מְכ֣וֹן כִּסְאֶ֑ךָ חֶ֥סֶד וֶ֝אֱמֶ֗ת יְֽקַדְּמ֥וּ פָנֶֽיךָ׃ </span></p>
 <p align="RIGHT"><span lang="he">‎<a name="016">16</a> ‏אַשְׁרֵ֣י הָ֭עָם יוֹדְעֵ֣י תְרוּעָ֑ה יְ֝הוָ֗ה בְּֽאוֹר־פָּנֶ֥יךָ יְהַלֵּכֽוּן׃ </span></p>
 <p align="RIGHT"><span lang="he">‎<a name="017">17</a> ‏בְּ֭שִׁמְךָ יְגִיל֣וּן כָּל־הַיּ֑וֹם וּבְצִדְקָתְךָ֥ יָרֽוּמוּ׃ </span></p>
 <p align="RIGHT"><span lang="he">‎<a name="018">18</a> ‏כִּֽי־תִפְאֶ֣רֶת עֻזָּ֣מוֹ אָ֑תָּה וּ֝בִרְצֹנְךָ֗ <font color="brown">תרים</font> <font color="blue">תָּר֥וּם</font> קַרְנֵֽנוּ׃ </span></p>
 <p align="RIGHT"><span lang="he">‎<a name="019">19</a> ‏כִּ֣י לַֽ֭יהוָה מָֽגִנֵּ֑נוּ וְלִקְד֖וֹשׁ יִשְׂרָאֵ֣ל מַלְכֵּֽנוּ׃ </span></p>
 <p align="RIGHT"><span lang="he">‎<a name="020">20</a> ‏אָ֤ז דִּבַּ֥רְתָּֽ־בְחָ֡זוֹן לַֽחֲסִידֶ֗יךָ וַתֹּ֗אמֶר שִׁוִּ֣יתִי עֵ֭זֶר עַל־גִּבּ֑וֹר הֲרִימ֖וֹתִי בָח֣וּר מֵעָֽם׃ </span></p>
 <p align="RIGHT"><span lang="he">‎<a name="021">21</a> ‏מָ֭צָאתִי דָּוִ֣ד עַבְדִּ֑י בְּשֶׁ֖מֶן קָדְשִׁ֣י מְשַׁחְתִּֽיו׃ </span></p>
 <p align="RIGHT"><span lang="he">‎<a name="022">22</a> ‏אֲשֶׁ֣ר יָ֭דִי תִּכּ֣וֹן עִמּ֑וֹ אַף־זְרוֹעִ֥י תְאַמְּצֶֽנּוּ׃ </span></p>
 <p align="RIGHT"><span lang="he">‎<a name="023">23</a> ‏לֹֽא־יַשִּׁ֣א אוֹיֵ֣ב בּ֑וֹ וּבֶן־עַ֝וְלָ֗ה לֹ֣א יְעַנֶּֽנּוּ׃ </span></p>
 <p align="RIGHT"><span lang="he">‎<a name="024">24</a> ‏וְכַתּוֹתִ֣י מִפָּנָ֣יו צָרָ֑יו וּמְשַׂנְאָ֥יו אֶגּֽוֹף׃ </span></p>
 <p align="RIGHT"><span lang="he">‎<a name="025">25</a> ‏וֶֽאֶֽמוּנָתִ֣י וְחַסְדִּ֣י עִמּ֑וֹ וּ֝בִשְׁמִ֗י תָּר֥וּם קַרְנֽוֹ׃ </span></p>
 <p align="RIGHT"><span lang="he">‎<a name="026">26</a> ‏וְשַׂמְתִּ֣י בַיָּ֣ם יָד֑וֹ וּֽבַנְּהָר֥וֹת יְמִינֽוֹ׃ </span></p>
 <p align="RIGHT"><span lang="he">‎<a name="027">27</a> ‏ה֣וּא יִ֭קְרָאֵנִי אָ֣בִי אָ֑תָּה אֵ֝לִ֗י וְצ֣וּר יְשׁוּעָתִֽי׃ </span></p>
 <p align="RIGHT"><span lang="he">‎<a name="028">28</a> ‏אַף־אָ֭נִי בְּכ֣וֹר אֶתְּנֵ֑הוּ עֶ֝לְי֗וֹן לְמַלְכֵי־אָֽרֶץ׃ </span></p>
 <p align="RIGHT"><span lang="he">‎<a name="029">29</a> ‏לְ֭עוֹלָ֗ם <font color="brown">אשמור־</font> <font color="blue">אֶשְׁמָר־</font> ל֣וֹ חַסְדִּ֑י וּ֝בְרִיתִ֗י נֶאֱמֶ֥נֶת לֽוֹ׃ </span></p>
 <p align="RIGHT"><span lang="he">‎<a name="030">30</a> ‏וְשַׂמְתִּ֣י לָעַ֣ד זַרְע֑וֹ וְ֝כִסְא֗וֹ כִּימֵ֥י שָׁמָֽיִם׃ </span></p>
 <p align="RIGHT"><span lang="he">‎<a name="031">31</a> ‏אִם־יַֽעַזְב֣וּ בָ֭נָיו תּוֹרָתִ֑י וּ֝בְמִשְׁפָּטַ֗י לֹ֣א יֵלֵכֽוּן׃ </span></p>
 <p align="RIGHT"><span lang="he">‎<a name="032">32</a> ‏אִם־חֻקֹּתַ֥י יְחַלֵּ֑לוּ וּ֝מִצְוֹתַ֗י לֹ֣א יִשְׁמֹֽרוּ׃ </span></p>
 <p align="RIGHT"><span lang="he">‎<a name="033">33</a> ‏וּפָקַדְתִּ֣י בְשֵׁ֣בֶט פִּשְׁעָ֑ם וּבִנְגָעִ֥ים עֲוֹנָֽם׃ </span></p>
 <p align="RIGHT"><span lang="he">‎<a name="034">34</a> ‏וְ֭חַסְדִּי לֹֽא־אָפִ֣יר מֵֽעִמּ֑וֹ וְלֹֽא־אֲ֝שַׁקֵּ֗ר בֶּאֱמוּנָתִֽי׃ </span></p>
 <p align="RIGHT"><span lang="he">‎<a name="035">35</a> ‏לֹא־אֲחַלֵּ֥ל בְּרִיתִ֑י וּמוֹצָ֥א שְׂ֝פָתַ֗י לֹ֣א אֲשַׁנֶּֽה׃ </span></p>
 <p align="RIGHT"><span lang="he">‎<a name="036">36</a> ‏אַ֭חַת נִשְׁבַּ֣עְתִּי בְקָדְשִׁ֑י אִֽם־לְדָוִ֥ד אֲכַזֵּֽב׃ </span></p>
 <p align="RIGHT"><span lang="he">‎<a name="037">37</a> ‏זַ֭רְעוֹ לְעוֹלָ֣ם יִהְיֶ֑ה וְכִסְא֖וֹ כַשֶּׁ֣מֶשׁ נֶגְדִּֽי׃ </span></p>
 <p align="RIGHT"><span lang="he">‎<a name="038">38</a> ‏כְּ֭יָרֵחַ יִכּ֣וֹן עוֹלָ֑ם וְעֵ֥ד בַּ֝שַּׁ֗חַק נֶאֱמָ֥ן סֶֽלָה׃ </span></p>
 <p align="RIGHT"><span lang="he">‎<a name="039">39</a> ‏וְאַתָּ֣ה זָ֭נַחְתָּ וַתִּמְאָ֑ס הִ֝תְעַבַּ֗רְתָּ עִם־מְשִׁיחֶֽךָ׃ </span></p>
 <p align="RIGHT"><span lang="he">‎<a name="040">40</a> ‏נֵ֭אַרְתָּה בְּרִ֣ית עַבְדֶּ֑ךָ חִלַּ֖לְתָּ לָאָ֣רֶץ נִזְרֽוֹ׃ </span></p>
 <p align="RIGHT"><span lang="he">‎<a name="041">41</a> ‏פָּרַ֥צְתָּ כָל־גְּדֵרֹתָ֑יו שַׂ֖מְתָּ מִבְצָרָ֣יו מְחִתָּה׃<font color="red"><sup>1</sup></font> </span></p>
 <p align="RIGHT"><span lang="he">‎<a name="042">42</a> ‏שַׁ֭סֻּהוּ כָּל־עֹ֣בְרֵי דָ֑רֶךְ הָיָ֥ה חֶ֝רְפָּ֗ה לִשְׁכֵנָֽיו׃ </span></p>
 <p align="RIGHT"><span lang="he">‎<a name="043">43</a> ‏הֲ֭רִימוֹתָ יְמִ֣ין צָרָ֑יו הִ֝שְׂמַ֗חְתָּ כָּל־אוֹיְבָֽיו׃ </span></p>
 <p align="RIGHT"><span lang="he">‎<a name="044">44</a> ‏אַף־תָּ֭שִׁיב צ֣וּר חַרְבּ֑וֹ וְלֹ֥א הֲ֝קֵימֹת֗וֹ בַּמִּלְחָמָֽה׃ </span></p>
 <p align="RIGHT"><span lang="he">‎<a name="045">45</a> ‏הִשְׁבַּ֥תָּ מִטְּהָר֑וֹ וְ֝כִסְא֗וֹ לָאָ֥רֶץ מִגַּֽרְתָּה׃ </span></p>
 <p align="RIGHT"><span lang="he">‎<a name="046">46</a> ‏הִ֭קְצַרְתָּ יְמֵ֣י עֲלוּמָ֑יו הֶֽעֱטִ֨יתָ עָלָ֖יו בּוּשָׁ֣ה סֶֽלָה׃ </span></p>
 <p align="RIGHT"><span lang="he">‎<a name="047">47</a> ‏עַד־מָ֣ה יְ֭הוָה תִּסָּתֵ֣ר לָנֶ֑צַח תִּבְעַ֖ר כְּמוֹ־אֵ֣שׁ חֲמָתֶֽךָ׃ </span></p>
 <p align="RIGHT"><span lang="he">‎<a name="048">48</a> ‏זְכָר־אֲנִ֥י מֶה־חָ֑לֶד עַל־מַה־שָּׁ֝֗וְא בָּרָ֥אתָ כָל־בְּנֵי־אָדָֽם׃ </span></p>
 <p align="RIGHT"><span lang="he">‎<a name="049">49</a> ‏מִ֤י גֶ֣בֶר יִֽ֭חְיֶה וְלֹ֣א יִרְאֶה־מָּ֑וֶת יְמַלֵּ֨ט נַפְשׁ֖וֹ מִיַּד־שְׁא֣וֹל סֶֽלָה׃ </span></p>
 <p align="RIGHT"><span lang="he">‎<a name="050">50</a> ‏אַיֵּ֤ה׀ חֲסָדֶ֖יךָ הָרִאשֹׁנִ֥ים׀ אֲדֹנָ֑י נִשְׁבַּ֥עְתָּ לְ֝דָוִ֗ד בֶּאֱמוּנָתֶֽךָ׃ </span></p>
 <p align="RIGHT"><span lang="he">‎<a name="051">51</a> ‏זְכֹ֣ר אֲ֭דֹנָי חֶרְפַּ֣ת עֲבָדֶ֑יךָ שְׂאֵתִ֥י בְ֝חֵיקִ֗י כָּל־רַבִּ֥ים עַמִּֽים׃ </span></p>
 <p align="RIGHT"><span lang="he">‎<a name="052">52</a> ‏אֲשֶׁ֤ר חֵרְפ֖וּ אוֹיְבֶ֥יךָ׀ יְהוָ֑ה אֲשֶׁ֥ר חֵ֝רְפ֗וּ עִקְּב֥וֹת מְשִׁיחֶֽךָ׃ </span></p>
 <p align="RIGHT"><span lang="he">‎<a name="053">53</a> ‏בָּר֖וּךְ יְהוָ֥ה לְ֝עוֹלָ֗ם אָ֘מֵ֥ן׀ וְאָמֵֽן׃ </span></p>
 </td>
 <td width="50%">
 <p>1 maśəkîl lə’êṯān hā’ezərāḥî: </p>
 <p>2 ḥasəḏê yəhwâ ‘wōlām ’āšîrâ ləḏōr wāḏōr| ’wōḏî‘a ’ĕmûnāṯəḵā bəfî: </p>
 <p>3 kî-’āmarətî ‘wōlām ḥeseḏ yibāneh šāmayim| tāḵin ’ĕmûnāṯəḵā ḇâem: </p>
 <p>4 kāratî ḇərîṯ liḇəḥîrî nišəb<sup>a</sup>‘ətî ləḏāwiḏ ‘aḇədî: </p>
 <p>5 ‘aḏ-‘wōlām ’āḵîn zarə‘eḵā ûḇānîṯî ləḏōr-wāḏwōr kisə’ăḵā selâ: </p>
 <p>6 wəywōḏû šāmayim pilə’ăḵā yəhwâ ’af-’ĕmûnāṯəḵā biqəhal qəḏōšîm: </p>
 <p>7 kî mî ḇašš<sup>a</sup>ḥaq y<sup>a</sup>‘ărōḵə layhwâ yiḏəmeh layhwâ biḇənê ’ēlîm:<font color="red"><sup>1</sup></font> </p>
 <p>8 ’ēl n<sup>a</sup>‘ărāṣ bəswōḏ-qəḏōšîm rabâ wənwōrā’ ‘al-kāl-səḇîḇāyw: </p>
 <p>9 yəhwâ| ’ĕlōhê ṣəḇā’wōṯ mî-ḵāmwōḵā ḥăsîn| yāh we’ĕmûnāṯəḵā səḇîḇwōṯeyḵā: </p>
 <p>10 ’atâ mwōšēl bəḡē’ûṯ hayyām bəśwō’ ḡallāyw ’atâ ṯəšabəḥēm: </p>
 <p>11 ’atâ ḏiki’ṯā ḵeḥālāl râaḇ bizərwō‘a ‘uzzəḵā pizzarətā ’wōyəḇeyḵā: </p>
 <p>12 ləḵā šāmayim ’af-ləḵā ’āreṣ tēḇēl ûməlō’āh ’atâ yəsaḏətām: </p>
 <p>13 ṣāfwōn wəyāmîn ’atâ ḇərā’ṯām tāḇwōr wəḥerəmwōn bəšiməḵā yərannēnû: </p>
 <p>14 ləḵā zərwō‘a ‘im-gəḇûrâ tā‘ōz yāḏəḵā tārûm yəmîneḵā: </p>
 <p>15 ṣeḏeq ûmišəpāṭ məḵwōn kisə’eḵā ḥeseḏ we’ĕmeṯ yəqadəmû fāneyḵā: </p>
 <p>16 ’ašərê hā‘ām ywōḏə‘ê ṯərû‘â yəhwâ bə’wōr-pāneyḵā yəhallēḵûn: </p>
 <p>17 bəšiməḵā yəḡîlûn kāl-hayywōm ûḇəṣiḏəqāṯəḵā yārûmû: </p>
 <p>18 kî-ṯifə’ereṯ ‘uzzāmwō ’ātâ ûḇirəṣōnəḵā <font color="brown">tārîm</font> <font color="blue">tārûm</font> qarənēnû: </p>
 <p>19 kî layhwâ māḡinnēnû wəliqəḏwōš yiśərā’ēl maləkēnû: </p>
 <p>20 ’āz dibarətā-ḇəḥāzwōn l<sup>a</sup>ḥăsîḏeyḵā watō’mer šiûîṯî ‘ēzer ‘al-gibwōr hărîmwōṯî ḇāḥûr mē‘ām: </p>
 <p>21 māṣā’ṯî dāwiḏ ‘aḇədî bəšemen qāḏəšî məš<sup>a</sup>ḥətîw: </p>
 <p>22 ’ăšer yāḏî tikwōn ‘immwō ’af-zərwō‘î ṯə’amməṣennû: </p>
 <p>23 lō’-yašši’ ’wōyēḇ bwō ûḇen-‘awəlâ lō’ yə‘annennû: </p>
 <p>24 wəḵatwōṯî mipānāyw ṣārāyw ûməśanə’āyw ’egwōf: </p>
 <p>25 we’emûnāṯî wəḥasədî ‘immwō ûḇišəmî tārûm qarənwō: </p>
 <p>26 wəśamətî ḇayyām yāḏwō ûḇannəhārwōṯ yəmînwō: </p>
 <p>27 hû’ yiqərā’ēnî ’āḇî ’ātâ ’ēlî wəṣûr yəšû‘āṯî: </p>
 <p>28 ’af-’ānî bəḵwōr ’etənēhû ‘eləywōn ləmaləḵê-’āreṣ: </p>
 <p>29 lə‘wōlām <font color="brown">’ešəmwōr-</font> <font color="blue">’ešəmār-</font> lwō ḥasədî ûḇərîṯî ne’ĕmeneṯ lwō: </p>
 <p>30 wəśamətî lā‘aḏ zarə‘wō wəḵisə’wō kîmê šāmāyim: </p>
 <p>31 ’im-y<sup>a</sup>‘azəḇû ḇānāyw twōrāṯî ûḇəmišəpāṭay lō’ yēlēḵûn: </p>
 <p>32 ’im-ḥuqqōṯay yəḥallēlû ûmiṣəwōṯay lō’ yišəmōrû: </p>
 <p>33 ûfāqaḏətî ḇəšēḇeṭ pišə‘ām ûḇinəḡā‘îm ‘ăwōnām: </p>
 <p>34 wəḥasədî lō’-’āfîr mē‘immwō wəlō’-’ăšaqqēr be’ĕmûnāṯî: </p>
 <p>35 lō’-’ăḥallēl bərîṯî ûmwōṣā’ śəfāṯay lō’ ’ăšanneh: </p>
 <p>36 ’<sup>a</sup>ḥaṯ nišəb<sup>a</sup>‘ətî ḇəqāḏəšî ’im-ləḏāwiḏ ’ăḵazzēḇ: </p>
 <p>37 zarə‘wō lə‘wōlām yihəyeh wəḵisə’wō ḵaššemeš neḡədî: </p>
 <p>38 kəyārēḥa yikwōn ‘wōlām wə‘ēḏ bašš<sup>a</sup>ḥaq ne’ĕmān selâ: </p>
 <p>39 wə’atâ zān<sup>a</sup>ḥətā watimə’ās hiṯə‘abarətā ‘im-məšîḥeḵā: </p>
 <p>40 nē’arətâ bərîṯ ‘aḇədeḵā ḥillalətā lā’āreṣ nizərwō: </p>
 <p>41 pāraṣətā ḵāl-gəḏērōṯāyw śamətā miḇəṣārāyw məḥitâ:<font color="red"><sup>1</sup></font> </p>
 <p>42 šassuhû kāl-‘ōḇərê ḏāreḵə hāyâ ḥerəpâ lišəḵēnāyw: </p>
 <p>43 hărîmwōṯā yəmîn ṣārāyw hiśəm<sup>a</sup>ḥətā kāl-’wōyəḇāyw: </p>
 <p>44 ’af-tāšîḇ ṣûr ḥarəbwō wəlō’ hăqêmōṯwō bammiləḥāmâ: </p>
 <p>45 hišəbatā miṭṭəhārwō wəḵisə’wō lā’āreṣ migarətâ: </p>
 <p>46 hiqəṣarətā yəmê ‘ălûmāyw he‘ĕṭîṯā ‘ālāyw bûšâ selâ: </p>
 <p>47 ‘aḏ-mâ yəhwâ tissāṯēr lāneṣ<sup>a</sup>ḥ tiḇə‘ar kəmwō-’ēš ḥămāṯeḵā: </p>
 <p>48 zəḵār-’ănî meh-ḥāleḏ ‘al-mah-ššāwə’ bārā’ṯā ḵāl-bənê-’āḏām: </p>
 <p>49 mî ḡeḇer yiḥəyeh wəlō’ yirə’eh-mmāweṯ yəmallēṭ nafəšwō mîyaḏ-šə’wōl selâ: </p>
 <p>50 ’ayyēh| ḥăsāḏeyḵā hāri’šōnîm| ’ăḏōnāy nišəb<sup>a</sup>‘ətā ləḏāwiḏ be’ĕmûnāṯeḵā: </p>
 <p>51 zəḵōr ’ăḏōnāy ḥerəpaṯ ‘ăḇāḏeyḵā śə’ēṯî ḇəḥêqî kāl-rabîm ‘ammîm: </p>
 <p>52 ’ăšer ḥērəfû ’wōyəḇeyḵā| yəhwâ ’ăšer ḥērəfû ‘iqqəḇwōṯ məšîḥeḵā: </p>
 <p>53 bārûḵə yəhwâ lə‘wōlām ’āmēn| wə’āmēn: </p>
 </td>
 </tr></table>
 <p></p><hr>
 <center>
 <a href="psa090.htm">Next: Psalms (Tehilim) Chapter 90</a></center>
 </body>