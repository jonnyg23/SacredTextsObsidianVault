<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/gen023.htm">Polyglot</a> 
 <a href="../kjv/gen023.htm">KJV</a> 
 <a href="../sep/gen023.htm">Sep</a> 
 <a href="../vul/gen023.htm">Vul</a> 
 
 <br>
 <br><a href="gen.htm">Genesis (Bereshit) Index</a><br>
  
 <a href="gen022.htm">Previous</a> 
 <a href="gen024.htm">Next</a> 
 </center>
 <hr>
 
 <h3 align="CENTER">Tanach (Hebrew): Genesis (Bereshit) Chapter 23</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיִּהְיוּ֙ חַיֵּ֣י שָׂרָ֔ה מֵאָ֥ה שָׁנָ֛ה וְעֶשְׂרִ֥ים שָׁנָ֖ה וְשֶׁ֣בַע שָׁנִ֑ים שְׁנֵ֖י חַיֵּ֥י שָׂרָֽה׃ </span></p>
 <p align="RIGHT"><span lang="he">‎<a name="002">2</a> ‏וַתָּ֣מָת שָׂרָ֗ה בְּקִרְיַ֥ת אַרְבַּ֛ע הִ֥וא חֶבְר֖וֹן בְּאֶ֣רֶץ כְּנָ֑עַן וַיָּבֹא֙ אַבְרָהָ֔ם לִסְפֹּ֥ד לְשָׂרָ֖ה וְלִבְכֹּתָֽהּ׃ </span></p>
 <p align="RIGHT"><span lang="he">‎<a name="003">3</a> ‏וַיָּ֙קָם֙ אַבְרָהָ֔ם מֵעַ֖ל פְּנֵ֣י מֵת֑וֹ וַיְדַבֵּ֥ר אֶל־בְּנֵי־חֵ֖ת לֵאמֹֽר׃ </span></p>
 <p align="RIGHT"><span lang="he">‎<a name="004">4</a> ‏גֵּר־וְתוֹשָׁ֥ב אָנֹכִ֖י עִמָּכֶ֑ם תְּנ֨וּ לִ֤י אֲחֻזַּת־קֶ֙בֶר֙ עִמָּכֶ֔ם וְאֶקְבְּרָ֥ה מֵתִ֖י מִלְּפָנָֽי׃ </span></p>
 <p align="RIGHT"><span lang="he">‎<a name="005">5</a> ‏וַיַּעֲנ֧וּ בְנֵי־חֵ֛ת אֶת־אַבְרָהָ֖ם לֵאמֹ֥ר לֽוֹ׃ </span></p>
 <p align="RIGHT"><span lang="he">‎<a name="006">6</a> ‏שְׁמָעֵ֣נוּ׀ אֲדֹנִ֗י נְשִׂ֨יא אֱלֹהִ֤ים אַתָּה֙ בְּתוֹכֵ֔נוּ בְּמִבְחַ֣ר קְבָרֵ֔ינוּ קְבֹ֖ר אֶת־מֵתֶ֑ךָ אִ֣ישׁ מִמֶּ֔נּוּ אֶת־קִבְר֛וֹ לֹֽא־יִכְלֶ֥ה מִמְּךָ֖ מִקְּבֹ֥ר מֵתֶֽךָ׃ </span></p>
 <p align="RIGHT"><span lang="he">‎<a name="007">7</a> ‏וַיָּ֧קָם אַבְרָהָ֛ם וַיִּשְׁתַּ֥חוּ לְעַם־הָאָ֖רֶץ לִבְנֵי־חֵֽת׃ </span></p>
 <p align="RIGHT"><span lang="he">‎<a name="008">8</a> ‏וַיְדַבֵּ֥ר אִתָּ֖ם לֵאמֹ֑ר אִם־יֵ֣שׁ אֶֽת־נַפְשְׁכֶ֗ם לִקְבֹּ֤ר אֶת־מֵתִי֙ מִלְּפָנַ֔י שְׁמָע֕וּנִי וּפִגְעוּ־לִ֖י בְּעֶפְר֥וֹן בֶּן־צֹֽחַר׃ </span></p>
 <p align="RIGHT"><span lang="he">‎<a name="009">9</a> ‏וְיִתֶּן־לִ֗י אֶת־מְעָרַ֤ת הַמַּכְפֵּלָה֙ אֲשֶׁר־ל֔וֹ אֲשֶׁ֖ר בִּקְצֵ֣ה שָׂדֵ֑הוּ בְּכֶ֨סֶף מָלֵ֜א יִתְּנֶ֥נָּה לִ֛י בְּתוֹכְכֶ֖ם לַאֲחֻזַּת־קָֽבֶר׃ </span></p>
 <p align="RIGHT"><span lang="he">‎<a name="010">10</a> ‏וְעֶפְר֥וֹן יֹשֵׁ֖ב בְּת֣וֹךְ בְּנֵי־חֵ֑ת וַיַּעַן֩ עֶפְר֨וֹן הַחִתִּ֤י אֶת־אַבְרָהָם֙ בְּאָזְנֵ֣י בְנֵי־חֵ֔ת לְכֹ֛ל בָּאֵ֥י שַֽׁעַר־עִיר֖וֹ לֵאמֹֽר׃ </span></p>
 <p align="RIGHT"><span lang="he">‎<a name="011">11</a> ‏לֹֽא־אֲדֹנִ֣י שְׁמָעֵ֔נִי הַשָּׂדֶה֙ נָתַ֣תִּי לָ֔ךְ וְהַמְּעָרָ֥ה אֲשֶׁר־בּ֖וֹ לְךָ֣ נְתַתִּ֑יהָ לְעֵינֵ֧י בְנֵי־עַמִּ֛י נְתַתִּ֥יהָ לָּ֖ךְ קְבֹ֥ר מֵתֶֽךָ׃ </span></p>
 <p align="RIGHT"><span lang="he">‎<a name="012">12</a> ‏וַיִּשְׁתַּ֙חוּ֙ אַבְרָהָ֔ם לִפְנֵ֖י עַ֥ם הָאָֽרֶץ׃ </span></p>
 <p align="RIGHT"><span lang="he">‎<a name="013">13</a> ‏וַיְדַבֵּ֨ר אֶל־עֶפְר֜וֹן בְּאָזְנֵ֤י עַם־הָאָ֙רֶץ֙ לֵאמֹ֔ר אַ֛ךְ אִם־אַתָּ֥ה ל֖וּ שְׁמָעֵ֑נִי נָתַ֜תִּי כֶּ֤סֶף הַשָּׂדֶה֙ קַ֣ח מִמֶּ֔נִּי וְאֶקְבְּרָ֥ה אֶת־מֵתִ֖י שָֽׁמָּה׃ </span></p>
 <p align="RIGHT"><span lang="he">‎<a name="014">14</a> ‏וַיַּ֧עַן עֶפְר֛וֹן אֶת־אַבְרָהָ֖ם לֵאמֹ֥ר לֽוֹ׃ </span></p>
 <p align="RIGHT"><span lang="he">‎<a name="015">15</a> ‏אֲדֹנִ֣י שְׁמָעֵ֔נִי אֶרֶץ֩ אַרְבַּ֨ע מֵאֹ֧ת שֶֽׁקֶל־כֶּ֛סֶף בֵּינִ֥י וּבֵֽינְךָ֖ מַה־הִ֑וא וְאֶת־מֵתְךָ֖ קְבֹֽר׃ </span></p>
 <p align="RIGHT"><span lang="he">‎<a name="016">16</a> ‏וַיִּשְׁמַ֣ע אַבְרָהָם֮ אֶל־עֶפְרוֹן֒ וַיִּשְׁקֹ֤ל אַבְרָהָם֙ לְעֶפְרֹ֔ן אֶת־הַכֶּ֕סֶף אֲשֶׁ֥ר דִּבֶּ֖ר בְּאָזְנֵ֣י בְנֵי־חֵ֑ת אַרְבַּ֤ע מֵאוֹת֙ שֶׁ֣קֶל כֶּ֔סֶף עֹבֵ֖ר לַסֹּחֵֽר׃ </span></p>
 <p align="RIGHT"><span lang="he">‎<a name="017">17</a> ‏וַיָּ֣קָם׀ שְׂדֵ֣ה עֶפְר֗וֹן אֲשֶׁר֙ בַּמַּכְפֵּלָ֔ה אֲשֶׁ֖ר לִפְנֵ֣י מַמְרֵ֑א הַשָּׂדֶה֙ וְהַמְּעָרָ֣ה אֲשֶׁר־בּ֔וֹ וְכָל־הָעֵץ֙ אֲשֶׁ֣ר בַּשָּׂדֶ֔ה אֲשֶׁ֥ר בְּכָל־גְּבֻל֖וֹ סָבִֽיב׃ </span></p>
 <p align="RIGHT"><span lang="he">‎<a name="018">18</a> ‏לְאַבְרָהָ֥ם לְמִקְנָ֖ה לְעֵינֵ֣י בְנֵי־חֵ֑ת בְּכֹ֖ל בָּאֵ֥י שַֽׁעַר־עִירֽוֹ׃ </span></p>
 <p align="RIGHT"><span lang="he">‎<a name="019">19</a> ‏וְאַחֲרֵי־כֵן֩ קָבַ֨ר אַבְרָהָ֜ם אֶת־שָׂרָ֣ה אִשְׁתּ֗וֹ אֶל־מְעָרַ֞ת שְׂדֵ֧ה הַמַּכְפֵּלָ֛ה עַל־פְּנֵ֥י מַמְרֵ֖א הִ֣וא חֶבְר֑וֹן בְּאֶ֖רֶץ כְּנָֽעַן׃ </span></p>
 <p align="RIGHT"><span lang="he">‎<a name="020">20</a> ‏וַיָּ֨קָם הַשָּׂדֶ֜ה וְהַמְּעָרָ֧ה אֲשֶׁר־בּ֛וֹ לְאַבְרָהָ֖ם לַאֲחֻזַּת־קָ֑בֶר מֵאֵ֖ת בְּנֵי־חֵֽת׃ ס</span></p>
 </td>
 <td width="50%">
 <p>1 wayyihəyû ḥayyê śārâ mē’â šānâ wə‘eśərîm šānâ wəšeḇ<sup>a</sup>‘ šānîm šənê ḥayyê śārâ: </p>
 <p>2 watāmāṯ śārâ bəqirəyaṯ ’arəb<sup>a</sup>‘ hiw’ ḥeḇərwōn bə’ereṣ kənā‘an wayyāḇō’ ’aḇərâām lisəpōḏ ləśārâ wəliḇəkōṯāh: </p>
 <p>3 wayyāqām ’aḇərâām mē‘al pənê mēṯwō wayəḏabēr ’el-bənê-ḥēṯ lē’mōr: </p>
 <p>4 gēr-wəṯwōšāḇ ’ānōḵî ‘immāḵem tənû lî ’ăḥuzzaṯ-qeḇer ‘immāḵem wə’eqəbərâ mēṯî milləfānāy: </p>
 <p>5 wayy<sup>a</sup>‘ănû ḇənê-ḥēṯ ’eṯ-’aḇərâām lē’mōr lwō: </p>
 <p>6 šəmā‘ēnû| ’ăḏōnî nəśî’ ’ĕlōhîm ’atâ bəṯwōḵēnû bəmiḇəḥar qəḇārênû qəḇōr ’eṯ-mēṯeḵā ’îš mimmennû ’eṯ-qiḇərwō lō’-yiḵəleh mimməḵā miqqəḇōr mēṯeḵā: </p>
 <p>7 wayyāqām ’aḇərâām wayyišət<sup>a</sup>ḥû lə‘am-hā’āreṣ liḇənê-ḥēṯ: </p>
 <p>8 wayəḏabēr ’itām lē’mōr ’im-yēš ’eṯ-nafəšəḵem liqəbōr ’eṯ-mēṯî milləfānay šəmā‘ûnî ûfiḡə‘û-lî bə‘efərwōn ben-ṣōḥar: </p>
 <p>9 wəyiten-lî ’eṯ-mə‘āraṯ hammaḵəpēlâ ’ăšer-lwō ’ăšer biqəṣēh śāḏēhû bəḵesef mālē’ yitənennâ lî bəṯwōḵəḵem la’ăḥuzzaṯ-qāḇer: </p>
 <p>10 wə‘efərwōn yōšēḇ bəṯwōḵə bənê-ḥēṯ wayy<sup>a</sup>‘an ‘efərwōn h<sup>a</sup>ḥitî ’eṯ-’aḇərâām bə’āzənê ḇənê-ḥēṯ ləḵōl bā’ê š<sup>a</sup>‘ar-‘îrwō lē’mōr: </p>
 <p>11 lō’-’ăḏōnî šəmā‘ēnî haśśāḏeh nāṯatî lāḵə wəhammə‘ārâ ’ăšer-bwō ləḵā nəṯatîhā lə‘ênê ḇənê-‘ammî nəṯatîhā llāḵə qəḇōr mēṯeḵā: </p>
 <p>12 wayyišət<sup>a</sup>ḥû ’aḇərâām lifənê ‘am hā’āreṣ: </p>
 <p>13 wayəḏabēr ’el-‘efərwōn bə’āzənê ‘am-hā’āreṣ lē’mōr ’aḵə ’im-’atâ lû šəmā‘ēnî nāṯatî kesef haśśāḏeh q<sup>a</sup>ḥ mimmennî wə’eqəbərâ ’eṯ-mēṯî šāmmâ: </p>
 <p>14 wayy<sup>a</sup>‘an ‘efərwōn ’eṯ-’aḇərâām lē’mōr lwō: </p>
 <p>15 ’ăḏōnî šəmā‘ēnî ’ereṣ ’arəb<sup>a</sup>‘ mē’ōṯ šeqel-kesef bênî ûḇênəḵā mah-hiw’ wə’eṯ-mēṯəḵā qəḇōr: </p>
 <p>16 wayyišəm<sup>a</sup>‘ ’aḇərâām ’el-‘efərwōn wayyišəqōl ’aḇərâām lə‘efərōn ’eṯ-hakesef ’ăšer diber bə’āzənê ḇənê-ḥēṯ ’arəb<sup>a</sup>‘ mē’wōṯ šeqel kesef ‘ōḇēr lassōḥēr: </p>
 <p>17 wayyāqām| śəḏēh ‘efərwōn ’ăšer bammaḵəpēlâ ’ăšer lifənê mamərē’ haśśāḏeh wəhammə‘ārâ ’ăšer-bwō wəḵāl-hā‘ēṣ ’ăšer baśśāḏeh ’ăšer bəḵāl-gəḇulwō sāḇîḇ: </p>
 <p>18 lə’aḇərâām ləmiqənâ lə‘ênê ḇənê-ḥēṯ bəḵōl bā’ê š<sup>a</sup>‘ar-‘îrwō: </p>
 <p>19 wə’<sup>a</sup>ḥărê-ḵēn qāḇar ’aḇərâām ’eṯ-śārâ ’išətwō ’el-mə‘āraṯ śəḏēh hammaḵəpēlâ ‘al-pənê mamərē’ hiw’ ḥeḇərwōn bə’ereṣ kənā‘an: </p>
 <p>20 wayyāqām haśśāḏeh wəhammə‘ārâ ’ăšer-bwō lə’aḇərâām la’ăḥuzzaṯ-qāḇer mē’ēṯ bənê-ḥēṯ: s</p>
 </td>
 </tr></table>
 <p></p><hr>
 <center>
 <a href="gen024.htm">Next: Genesis (Bereshit) Chapter 24</a></center>
 </body>