<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/amo004.htm">Polyglot</a> 
 <a href="../kjv/amo004.htm">KJV</a> 
 <a href="../sep/amo004.htm">Sep</a> 
 <a href="../vul/amo004.htm">Vul</a> 
 
 <br>
 <br><a href="amo.htm">Amos Index</a><br>
  
 <a href="amo003.htm">Previous</a> 
 <a href="amo005.htm">Next</a> 
 </center>
 <hr>
 
 <h3 align="CENTER">Tanach (Hebrew): Amos Chapter 4</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏שִׁמְע֞וּ הַדָּבָ֣ר הַזֶּ֗ה פָּר֤וֹת הַבָּשָׁן֙ אֲשֶׁר֙ בְּהַ֣ר שֹֽׁמְר֔וֹן הָעֹשְׁק֣וֹת דַּלִּ֔ים הָרֹצְצ֖וֹת אֶבְיוֹנִ֑ים הָאֹמְרֹ֥ת לַאֲדֹֽנֵיהֶ֖ם הָבִ֥יאָה וְנִשְׁתֶּֽה׃ </span></p>
 <p align="RIGHT"><span lang="he">‎<a name="002">2</a> ‏נִשְׁבַּ֨ע אֲדֹנָ֤י יְהוִה֙ בְּקָדְשׁ֔וֹ כִּ֛י הִנֵּ֥ה יָמִ֖ים בָּאִ֣ים עֲלֵיכֶ֑ם וְנִשָּׂ֤א אֶתְכֶם֙ בְּצִנּ֔וֹת וְאַחֲרִיתְכֶ֖ן בְּסִיר֥וֹת דּוּגָֽה׃ </span></p>
 <p align="RIGHT"><span lang="he">‎<a name="003">3</a> ‏וּפְרָצִ֥ים תֵּצֶ֖אנָה אִשָּׁ֣ה נֶגְדָּ֑הּ וְהִשְׁלַכְתֶּ֥נָה הַהַרְמ֖וֹנָה נְאֻם־יְהוָֽה׃ </span></p>
 <p align="RIGHT"><span lang="he">‎<a name="004">4</a> ‏בֹּ֤אוּ בֵֽית־אֵל֙ וּפִשְׁע֔וּ הַגִּלְגָּ֖ל הַרְבּ֣וּ לִפְשֹׁ֑עַ וְהָבִ֤יאוּ לַבֹּ֙קֶר֙ זִבְחֵיכֶ֔ם לִשְׁלֹ֥שֶׁת יָמִ֖ים מַעְשְׂרֹֽתֵיכֶֽם׃ </span></p>
 <p align="RIGHT"><span lang="he">‎<a name="005">5</a> ‏וְקַטֵּ֤ר מֵֽחָמֵץ֙ תּוֹדָ֔ה וְקִרְא֥וּ נְדָב֖וֹת הַשְׁמִ֑יעוּ כִּ֣י כֵ֤ן אֲהַבְתֶּם֙ בְּנֵ֣י יִשְׂרָאֵ֔ל נְאֻ֖ם אֲדֹנָ֥י יְהוִֽה׃ </span></p>
 <p align="RIGHT"><span lang="he">‎<a name="006">6</a> ‏וְגַם־אֲנִי֩ נָתַ֨תִּי לָכֶ֜ם נִקְי֤וֹן שִׁנַּ֙יִם֙ בְּכָל־עָ֣רֵיכֶ֔ם וְחֹ֣סֶר לֶ֔חֶם בְּכֹ֖ל מְקוֹמֹֽתֵיכֶ֑ם וְלֹֽא־שַׁבְתֶּ֥ם עָדַ֖י נְאֻם־יְהוָֽה׃ </span></p>
 <p align="RIGHT"><span lang="he">‎<a name="007">7</a> ‏וְגַ֣ם אָנֹכִי֩ מָנַ֨עְתִּי מִכֶּ֜ם אֶת־הַגֶּ֗שֶׁם בְּע֨וֹד שְׁלֹשָׁ֤ה חֳדָשִׁים֙ לַקָּצִ֔יר וְהִמְטַרְתִּי֙ עַל־עִ֣יר אֶחָ֔ת וְעַל־עִ֥יר אַחַ֖ת לֹ֣א אַמְטִ֑יר חֶלְקָ֤ה אַחַת֙ תִּמָּטֵ֔ר וְחֶלְקָ֛ה אֲשֶֽׁר־לֹֽא־תַמְטִ֥יר עָלֶ֖יהָ תִּיבָֽשׁ׃ </span></p>
 <p align="RIGHT"><span lang="he">‎<a name="008">8</a> ‏וְנָע֡וּ שְׁתַּיִם֩ שָׁלֹ֨שׁ עָרִ֜ים אֶל־עִ֥יר אַחַ֛ת לִשְׁתּ֥וֹת מַ֖יִם וְלֹ֣א יִשְׂבָּ֑עוּ וְלֹֽא־שַׁבְתֶּ֥ם עָדַ֖י נְאֻם־יְהוָֽה׃ </span></p>
 <p align="RIGHT"><span lang="he">‎<a name="009">9</a> ‏הִכֵּ֣יתִי אֶתְכֶם֮ בַּשִּׁדָּפ֣וֹן וּבַיֵּרָקוֹן֒ הַרְבּ֨וֹת גַּנּוֹתֵיכֶ֧ם וְכַרְמֵיכֶ֛ם וּתְאֵנֵיכֶ֥ם וְזֵיתֵיכֶ֖ם יֹאכַ֣ל הַגָּזָ֑ם וְלֹֽא־שַׁבְתֶּ֥ם עָדַ֖י נְאֻם־יְהוָֽה׃ ס</span></p>
 <p align="RIGHT"><span lang="he">‎<a name="010">10</a> ‏שִׁלַּ֨חְתִּי בָכֶ֥ם דֶּ֙בֶר֙ בְּדֶ֣רֶךְ מִצְרַ֔יִם הָרַ֤גְתִּי בַחֶ֙רֶב֙ בַּח֣וּרֵיכֶ֔ם עִ֖ם שְׁבִ֣י סֽוּסֵיכֶ֑ם וָאַעֲלֶ֞ה בְּאֹ֤שׁ מַחֲנֵיכֶם֙ וּֽבְאַפְּכֶ֔ם וְלֹֽא־שַׁבְתֶּ֥ם עָדַ֖י נְאֻם־יְהוָֽה׃ </span></p>
 <p align="RIGHT"><span lang="he">‎<a name="011">11</a> ‏הָפַ֣כְתִּי בָכֶ֗ם כְּמַהְפֵּכַ֤ת אֱלֹהִים֙ אֶת־סְדֹ֣ם וְאֶת־עֲמֹרָ֔ה וַתִּהְי֕וּ כְּא֖וּד מֻצָּ֣ל מִשְּׂרֵפָ֑ה וְלֹֽא־שַׁבְתֶּ֥ם עָדַ֖י נְאֻם־יְהוָֽה׃ ס</span></p>
 <p align="RIGHT"><span lang="he">‎<a name="012">12</a> ‏לָכֵ֕ן כֹּ֥ה אֶעֱשֶׂה־לְּךָ֖ יִשְׂרָאֵ֑ל עֵ֚קֶב כִּֽי־זֹ֣את אֶֽעֱשֶׂה־לָּ֔ךְ הִכּ֥וֹן לִקְרַאת־אֱלֹהֶ֖יךָ יִשְׂרָאֵֽל׃ </span></p>
 <p align="RIGHT"><span lang="he">‎<a name="013">13</a> ‏כִּ֡י הִנֵּה֩ יוֹצֵ֨ר הָרִ֜ים וּבֹרֵ֣א ר֗וּחַ וּמַגִּ֤יד לְאָדָם֙ מַה־שֵּׂח֔וֹ עֹשֵׂ֥ה שַׁ֙חַר֙ עֵיפָ֔ה וְדֹרֵ֖ךְ עַל־בָּ֣מֳתֵי אָ֑רֶץ יְהוָ֥ה אֱלֹהֵֽי־צְבָא֖וֹת שְׁמֽוֹ׃ ס</span></p>
 </td>
 <td width="50%">
 <p>1 šimə‘û hadāḇār hazzeh pārwōṯ habāšān ’ăšer bəhar šōmərwōn hā‘ōšəqwōṯ dallîm hārōṣəṣwōṯ ’eḇəywōnîm hā’ōmərōṯ la’ăḏōnêhem hāḇî’â wənišəteh: </p>
 <p>2 nišəb<sup>a</sup>‘ ’ăḏōnāy yəhwih bəqāḏəšwō kî hinnēh yāmîm bā’îm ‘ălêḵem wəniśśā’ ’eṯəḵem bəṣinnwōṯ wə’<sup>a</sup>ḥărîṯəḵen bəsîrwōṯ dûḡâ: </p>
 <p>3 ûfərāṣîm tēṣe’nâ ’iššâ neḡədāh wəhišəlaḵətenâ haharəmwōnâ nə’um-yəhwâ: </p>
 <p>4 bō’û ḇêṯ-’ēl ûfišə‘û hagiləgāl harəbû lifəšō‘a wəhāḇî’û labōqer ziḇəḥêḵem lišəlōšeṯ yāmîm m<sup>a</sup>‘əśərōṯêḵem: </p>
 <p>5 wəqaṭṭēr mēḥāmēṣ twōḏâ wəqirə’û nəḏāḇwōṯ hašəmî‘û kî ḵēn ’ăhaḇətem bənê yiśərā’ēl nə’um ’ăḏōnāy yəhwih: </p>
 <p>6 wəḡam-’ănî nāṯatî lāḵem niqəywōn šinnayim bəḵāl-‘ārêḵem wəḥōser leḥem bəḵōl məqwōmōṯêḵem wəlō’-šaḇətem ‘āḏay nə’um-yəhwâ: </p>
 <p>7 wəḡam ’ānōḵî mān<sup>a</sup>‘ətî mikem ’eṯ-hagešem bə‘wōḏ šəlōšâ ḥŏḏāšîm laqqāṣîr wəhiməṭarətî ‘al-‘îr ’eḥāṯ wə‘al-‘îr ’<sup>a</sup>ḥaṯ lō’ ’aməṭîr ḥeləqâ ’<sup>a</sup>ḥaṯ timmāṭēr wəḥeləqâ ’ăšer-lō’-ṯaməṭîr ‘āleyhā tîḇāš: </p>
 <p>8 wənā‘û šətayim šālōš ‘ārîm ’el-‘îr ’<sup>a</sup>ḥaṯ lišətwōṯ mayim wəlō’ yiśəbā‘û wəlō’-šaḇətem ‘āḏay nə’um-yəhwâ: </p>
 <p>9 hikêṯî ’eṯəḵem baššidāfwōn ûḇayyērāqwōn harəbwōṯ gannwōṯêḵem wəḵarəmêḵem ûṯə’ēnêḵem wəzêṯêḵem yō’ḵal hagāzām wəlō’-šaḇətem ‘āḏay nə’um-yəhwâ: s</p>
 <p>10 šill<sup>a</sup>ḥətî ḇāḵem deḇer bəḏereḵə miṣərayim hāraḡətî ḇ<sup>a</sup>ḥereḇ b<sup>a</sup>ḥûrêḵem ‘im šəḇî sûsêḵem wā’<sup>a</sup>‘ăleh bə’ōš m<sup>a</sup>ḥănêḵem ûḇə’apəḵem wəlō’-šaḇətem ‘āḏay nə’um-yəhwâ: </p>
 <p>11 hāfaḵətî ḇāḵem kəmahəpēḵaṯ ’ĕlōhîm ’eṯ-səḏōm wə’eṯ-‘ămōrâ watihəyû kə’ûḏ muṣṣāl miśśərēfâ wəlō’-šaḇətem ‘āḏay nə’um-yəhwâ: s</p>
 <p>12 lāḵēn kōh ’e‘ĕśeh-lləḵā yiśərā’ēl ‘ēqeḇ kî-zō’ṯ ’e‘ĕśeh-llāḵə hikwōn liqəra’ṯ-’ĕlōheyḵā yiśərā’ēl: </p>
 <p>13 kî hinnēh ywōṣēr hārîm ûḇōrē’ rûḥa ûmagîḏ lə’āḏām mah-śśēḥwō ‘ōśēh š<sup>a</sup>ḥar ‘êfâ wəḏōrēḵə ‘al-bāmŏṯê ’āreṣ yəhwâ ’ĕlōhê-ṣəḇā’wōṯ šəmwō: s</p>
 </td>
 </tr></table>
 <p></p><hr>
 <center>
 <a href="amo005.htm">Next: Amos Chapter 5</a></center>
 </body>