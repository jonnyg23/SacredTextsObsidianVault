<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/zac004.htm">Polyglot</a> 
 <a href="../kjv/zac004.htm">KJV</a> 
 <a href="../sep/zac004.htm">Sep</a> 
 <a href="../vul/zac004.htm">Vul</a> 
 
 <br>
 <br><a href="zac.htm">Zechariah (Zekharyah) Index</a><br>
  
 <a href="zac003.htm">Previous</a> 
 <a href="zac005.htm">Next</a> 
 </center>
 <hr>
 
 <h3 align="CENTER">Tanach (Hebrew): Zechariah (Zekharyah) Chapter 4</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיָּ֕שָׁב הַמַּלְאָ֖ךְ הַדֹּבֵ֣ר בִּ֑י וַיְעִירֵ֕נִי כְּאִ֖ישׁ אֲשֶׁר־יֵע֥וֹר מִשְּׁנָתֽוֹ׃ </span></p>
 <p align="RIGHT"><span lang="he">‎<a name="002">2</a> ‏וַיֹּ֣אמֶר אֵלַ֔י מָ֥ה אַתָּ֖ה רֹאֶ֑ה <font color="brown">ויאמר</font> <font color="blue">וָאֹמַ֡ר</font> רָאִ֣יתִי׀ וְהִנֵּ֣ה מְנוֹרַת֩ זָהָ֨ב כֻּלָּ֜הּ וְגֻלָּ֣הּ עַל־רֹאשָׁ֗הּ וְשִׁבְעָ֤ה נֵרֹתֶ֙יהָ֙ עָלֶ֔יהָ שִׁבְעָ֤ה וְשִׁבְעָה֙ מֽוּצָק֔וֹת לַנֵּר֖וֹת אֲשֶׁ֥ר עַל־רֹאשָֽׁהּ׃ </span></p>
 <p align="RIGHT"><span lang="he">‎<a name="003">3</a> ‏וּשְׁנַ֥יִם זֵיתִ֖ים עָלֶ֑יהָ אֶחָד֙ מִימִ֣ין הַגֻּלָּ֔ה וְאֶחָ֖ד עַל־שְׂמֹאלָֽהּ׃ </span></p>
 <p align="RIGHT"><span lang="he">‎<a name="004">4</a> ‏וָאַ֙עַן֙ וָֽאֹמַ֔ר אֶל־הַמַּלְאָ֛ךְ הַדֹּבֵ֥ר בִּ֖י לֵאמֹ֑ר מָה־אֵ֖לֶּה אֲדֹנִֽי׃ </span></p>
 <p align="RIGHT"><span lang="he">‎<a name="005">5</a> ‏וַ֠יַּעַן הַמַּלְאָ֞ךְ הַדֹּבֵ֥ר בִּי֙ וַיֹּ֣אמֶר אֵלַ֔י הֲל֥וֹא יָדַ֖עְתָּ מָה־הֵ֣מָּה אֵ֑לֶּה וָאֹמַ֖ר לֹ֥א אֲדֹנִֽי׃ </span></p>
 <p align="RIGHT"><span lang="he">‎<a name="006">6</a> ‏וַיַּ֜עַן וַיֹּ֤אמֶר אֵלַי֙ לֵאמֹ֔ר זֶ֚ה דְּבַר־יְהוָ֔ה אֶל־זְרֻבָּבֶ֖ל לֵאמֹ֑ר לֹ֤א בְחַ֙יִל֙ וְלֹ֣א בְכֹ֔חַ כִּ֣י אִם־בְּרוּחִ֔י אָמַ֖ר יְהוָ֥ה צְבָאֽוֹת׃ </span></p>
 <p align="RIGHT"><span lang="he">‎<a name="007">7</a> ‏מִֽי־אַתָּ֧ה הַֽר־הַגָּד֛וֹל לִפְנֵ֥י זְרֻבָּבֶ֖ל לְמִישֹׁ֑ר וְהוֹצִיא֙ אֶת־הָאֶ֣בֶן הָרֹאשָׁ֔ה תְּשֻׁא֕וֹת חֵ֥ן חֵ֖ן לָֽהּ׃ פ</span></p>
 <p align="RIGHT"><span lang="he">‎<a name="008">8</a> ‏וַיְהִ֥י דְבַר־יְהוָ֖ה אֵלַ֥י לֵאמֹֽר׃ </span></p>
 <p align="RIGHT"><span lang="he">‎<a name="009">9</a> ‏יְדֵ֣י זְרֻבָּבֶ֗ל יִסְּד֛וּ הַבַּ֥יִת הַזֶּ֖ה וְיָדָ֣יו תְּבַצַּ֑עְנָה וְיָ֣דַעְתָּ֔ כִּֽי־יְהוָ֥ה צְבָא֖וֹת שְׁלָחַ֥נִי אֲלֵיכֶֽם׃ </span></p>
 <p align="RIGHT"><span lang="he">‎<a name="010">10</a> ‏כִּ֣י מִ֣י בַז֮ לְי֣וֹם קְטַנּוֹת֒ וְשָׂמְח֗וּ וְרָא֞וּ אֶת־הָאֶ֧בֶן הַבְּדִ֛יל בְּיַ֥ד זְרֻבָּבֶ֖ל שִׁבְעָה־אֵ֑לֶּה עֵינֵ֣י יְהוָ֔ה הֵ֥מָּה מְשׁוֹטְטִ֖ים בְּכָל־הָאָֽרֶץ׃ </span></p>
 <p align="RIGHT"><span lang="he">‎<a name="011">11</a> ‏וָאַ֖עַן וָאֹמַ֣ר אֵלָ֑יו מַה־שְּׁנֵ֤י הַזֵּיתִים֙ הָאֵ֔לֶה עַל־יְמִ֥ין הַמְּנוֹרָ֖ה וְעַל־שְׂמֹאולָֽהּ׃ </span></p>
 <p align="RIGHT"><span lang="he">‎<a name="012">12</a> ‏וָאַ֣עַן שֵׁנִ֔ית וָאֹמַ֖ר אֵלָ֑יו מַה־שְׁתֵּ֞י שִׁבֲּלֵ֣י הַזֵּיתִ֗ים אֲשֶׁר֙ בְּיַ֗ד שְׁנֵי֙ צַנְתְּר֣וֹת הַזָּהָ֔ב הַֽמְרִיקִ֥ים מֵעֲלֵיהֶ֖ם הַזָּהָֽב׃ </span></p>
 <p align="RIGHT"><span lang="he">‎<a name="013">13</a> ‏וַיֹּ֤אמֶר אֵלַי֙ לֵאמֹ֔ר הֲל֥וֹא יָדַ֖עְתָּ מָה־אֵ֑לֶּה וָאֹמַ֖ר לֹ֥א אֲדֹנִֽי׃ </span></p>
 <p align="RIGHT"><span lang="he">‎<a name="014">14</a> ‏וַיֹּ֕אמֶר אֵ֖לֶּה שְׁנֵ֣י בְנֵֽי־הַיִּצְהָ֑ר הָעֹמְדִ֖ים עַל־אֲד֥וֹן כָּל־הָאָֽרֶץ׃ </span></p>
 </td>
 <td width="50%">
 <p>1 wayyāšāḇ hammalə’āḵə hadōḇēr bî wayə‘îrēnî kə’îš ’ăšer-yē‘wōr miššənāṯwō: </p>
 <p>2 wayyō’mer ’ēlay mâ ’atâ rō’eh <font color="brown">wayyō’mer</font> <font color="blue">wā’ōmar</font> rā’îṯî| wəhinnēh mənwōraṯ zâāḇ kullāh wəḡullāh ‘al-rō’šāh wəšiḇə‘â nērōṯeyhā ‘āleyhā šiḇə‘â wəšiḇə‘â mûṣāqwōṯ lannērwōṯ ’ăšer ‘al-rō’šāh: </p>
 <p>3 ûšənayim zêṯîm ‘āleyhā ’eḥāḏ mîmîn hagullâ wə’eḥāḏ ‘al-śəmō’lāh: </p>
 <p>4 wā’<sup>a</sup>‘an wā’ōmar ’el-hammalə’āḵə hadōḇēr bî lē’mōr mâ-’ēlleh ’ăḏōnî: </p>
 <p>5 wayy<sup>a</sup>‘an hammalə’āḵə hadōḇēr bî wayyō’mer ’ēlay hălwō’ yāḏ<sup>a</sup>‘ətā mâ-hēmmâ ’ēlleh wā’ōmar lō’ ’ăḏōnî: </p>
 <p>6 wayy<sup>a</sup>‘an wayyō’mer ’ēlay lē’mōr zeh dəḇar-yəhwâ ’el-zərubāḇel lē’mōr lō’ ḇəḥayil wəlō’ ḇəḵōḥa kî ’im-bərûḥî ’āmar yəhwâ ṣəḇā’wōṯ: </p>
 <p>7 mî-’atâ har-hagāḏwōl lifənê zərubāḇel ləmîšōr wəhwōṣî’ ’eṯ-hā’eḇen hārō’šâ təšu’wōṯ ḥēn ḥēn lāh: f</p>
 <p>8 wayəhî ḏəḇar-yəhwâ ’ēlay lē’mōr: </p>
 <p>9 yəḏê zərubāḇel yissəḏû habayiṯ hazzeh wəyāḏāyw təḇaṣṣ<sup>a</sup>‘ənâ wəyāḏ<sup>a</sup>‘ətā kî-yəhwâ ṣəḇā’wōṯ šəlāḥanî ’ălêḵem: </p>
 <p>10 kî mî ḇaz ləywōm qəṭannwōṯ wəśāməḥû wərā’û ’eṯ-hā’eḇen habəḏîl bəyaḏ zərubāḇel šiḇə‘â-’ēlleh ‘ênê yəhwâ hēmmâ məšwōṭəṭîm bəḵāl-hā’āreṣ: </p>
 <p>11 wā’<sup>a</sup>‘an wā’ōmar ’ēlāyw mah-ššənê hazzêṯîm hā’ēleh ‘al-yəmîn hammənwōrâ wə‘al-śəmō’wlāh: </p>
 <p>12 wā’<sup>a</sup>‘an šēnîṯ wā’ōmar ’ēlāyw mah-šətê šibălê hazzêṯîm ’ăšer bəyaḏ šənê ṣanətərwōṯ hazzâāḇ hamərîqîm mē‘ălêhem hazzâāḇ: </p>
 <p>13 wayyō’mer ’ēlay lē’mōr hălwō’ yāḏ<sup>a</sup>‘ətā mâ-’ēlleh wā’ōmar lō’ ’ăḏōnî: </p>
 <p>14 wayyō’mer ’ēlleh šənê ḇənê-hayyiṣəhār hā‘ōməḏîm ‘al-’ăḏwōn kāl-hā’āreṣ: </p>
 </td>
 </tr></table>
 <p></p><hr>
 <center>
 <a href="zac005.htm">Next: Zechariah (Zekharyah) Chapter 5</a></center>
 </body>