<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jdg016.htm">Polyglot</a> 
 <a href="../kjv/jdg016.htm">KJV</a> 
 <a href="../sep/jdb016.htm">Sep:JdB</a> 
 <a href="../sep/jda016.htm">Sep:JdA</a> 
 <a href="../vul/jdg016.htm">Vul</a> 
 
 <br>
 <br><a href="jdg.htm">Judges (Shoftim) Index</a><br>
  
 <a href="jdg015.htm">Previous</a> 
 <a href="jdg017.htm">Next</a> 
 </center>
 <hr>
 
 <h3 align="CENTER">Tanach (Hebrew): Judges (Shoftim) Chapter 16</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיֵּ֥לֶךְ שִׁמְשׁ֖וֹן עַזָּ֑תָה וַיַּרְא־שָׁם֙ אִשָּׁ֣ה זוֹנָ֔ה וַיָּבֹ֖א אֵלֶֽיהָ׃ </span></p>
 <p align="RIGHT"><span lang="he">‎<a name="002">2</a> ‏לַֽעַזָּתִ֣ים׀ לֵאמֹ֗ר בָּ֤א שִׁמְשׁוֹן֙ הֵ֔נָּה וַיָּסֹ֛בּוּ וַיֶּאֶרְבוּ־ל֥וֹ כָל־הַלַּ֖יְלָה בְּשַׁ֣עַר הָעִ֑יר וַיִּתְחָרְשׁ֤וּ כָל־הַלַּ֙יְלָה֙ לֵאמֹ֔ר עַד־א֥וֹר הַבֹּ֖קֶר וַהֲרְגְנֻֽהוּ׃<font color="red"><sup>1</sup></font> </span></p>
 <p align="RIGHT"><span lang="he">‎<a name="003">3</a> ‏וַיִּשְׁכַּ֣ב שִׁמְשׁוֹן֮ עַד־חֲצִ֣י הַלַּיְלָה֒ וַיָּ֣קָם׀ בַּחֲצִ֣י הַלַּ֗יְלָה וַיֶּאֱחֹ֞ז בְּדַלְת֤וֹת שַֽׁעַר־הָעִיר֙ וּבִשְׁתֵּ֣י הַמְּזוּז֔וֹת וַיִּסָּעֵם֙ עִֽם־הַבְּרִ֔יחַ וַיָּ֖שֶׂם עַל־כְּתֵפָ֑יו וַֽיַּעֲלֵם֙ אֶל־רֹ֣אשׁ הָהָ֔ר אֲשֶׁ֖ר עַל־פְּנֵ֥י חֶבְרֽוֹן׃ פ</span></p>
 <p align="RIGHT"><span lang="he">‎<a name="004">4</a> ‏וַֽיְהִי֙ אַחֲרֵי־כֵ֔ן וַיֶּאֱהַ֥ב אִשָּׁ֖ה בְּנַ֣חַל שֹׂרֵ֑ק וּשְׁמָ֖הּ דְּלִילָֽה׃ </span></p>
 <p align="RIGHT"><span lang="he">‎<a name="005">5</a> ‏וַיַּעֲל֨וּ אֵלֶ֜יהָ סַרְנֵ֣י פְלִשְׁתִּ֗ים וַיֹּ֨אמְרוּ לָ֜הּ פַּתִּ֣י אוֹת֗וֹ וּרְאִי֙ בַּמֶּה֙ כֹּח֣וֹ גָד֔וֹל וּבַמֶּה֙ נ֣וּכַל ל֔וֹ וַאֲסַרְנֻ֖הוּ לְעַנֹּת֑וֹ וַאֲנַ֙חְנוּ֙ נִתַּן־לָ֔ךְ אִ֕ישׁ אֶ֥לֶף וּמֵאָ֖ה כָּֽסֶף׃ </span></p>
 <p align="RIGHT"><span lang="he">‎<a name="006">6</a> ‏וַתֹּ֤אמֶר דְּלִילָה֙ אֶל־שִׁמְשׁ֔וֹן הַגִּֽידָה־נָּ֣א לִ֔י בַּמֶּ֖ה כֹּחֲךָ֣ גָד֑וֹל וּבַמֶּ֥ה תֵאָסֵ֖ר לְעַנּוֹתֶֽךָ׃ </span></p>
 <p align="RIGHT"><span lang="he">‎<a name="007">7</a> ‏וַיֹּ֤אמֶר אֵלֶ֙יהָ֙ שִׁמְשׁ֔וֹן אִם־יַאַסְרֻ֗נִי בְּשִׁבְעָ֛ה יְתָרִ֥ים לַחִ֖ים אֲשֶׁ֣ר לֹא־חֹרָ֖בוּ וְחָלִ֥יתִי וְהָיִ֖יתִי כְּאַחַ֥ד הָאָדָֽם׃ </span></p>
 <p align="RIGHT"><span lang="he">‎<a name="008">8</a> ‏וַיַּעֲלוּ־לָ֞הּ סַרְנֵ֣י פְלִשְׁתִּ֗ים שִׁבְעָ֛ה יְתָרִ֥ים לַחִ֖ים אֲשֶׁ֣ר לֹא־חֹרָ֑בוּ וַתַּאַסְרֵ֖הוּ בָּהֶֽם׃ </span></p>
 <p align="RIGHT"><span lang="he">‎<a name="009">9</a> ‏וְהָאֹרֵ֗ב יֹשֵׁ֥ב לָהּ֙ בַּחֶ֔דֶר וַתֹּ֣אמֶר אֵלָ֔יו פְּלִשְׁתִּ֥ים עָלֶ֖יךָ שִׁמְשׁ֑וֹן וַיְנַתֵּק֙ אֶת־הַיְתָרִ֔ים כַּאֲשֶׁ֨ר יִנָּתֵ֤ק פְּתִֽיל־הַנְּעֹ֙רֶת֙ בַּהֲרִיח֣וֹ אֵ֔שׁ וְלֹ֥א נוֹדַ֖ע כֹּחֽוֹ׃ </span></p>
 <p align="RIGHT"><span lang="he">‎<a name="010">10</a> ‏וַתֹּ֤אמֶר דְּלִילָה֙ אֶל־שִׁמְשׁ֔וֹן הִנֵּה֙ הֵתַ֣לְתָּ בִּ֔י וַתְּדַבֵּ֥ר אֵלַ֖י כְּזָבִ֑ים עַתָּה֙ הַגִּֽידָה־נָּ֣א לִ֔י בַּמֶּ֖ה תֵּאָסֵֽר׃ </span></p>
 <p align="RIGHT"><span lang="he">‎<a name="011">11</a> ‏וַיֹּ֣אמֶר אֵלֶ֔יהָ אִם־אָס֤וֹר יַאַסְר֙וּנִי֙ בַּעֲבֹתִ֣ים חֲדָשִׁ֔ים אֲשֶׁ֛ר לֹֽא־נַעֲשָׂ֥ה בָהֶ֖ם מְלָאכָ֑ה וְחָלִ֥יתִי וְהָיִ֖יתִי כְּאַחַ֥ד הָאָדָֽם׃ </span></p>
 <p align="RIGHT"><span lang="he">‎<a name="012">12</a> ‏וַתִּקַּ֣ח דְּלִילָה֩ עֲבֹתִ֨ים חֲדָשִׁ֜ים וַתַּאַסְרֵ֣הוּ בָהֶ֗ם וַתֹּ֤אמֶר אֵלָיו֙ פְּלִשְׁתִּ֤ים עָלֶ֙יךָ֙ שִׁמְשׁ֔וֹן וְהָאֹרֵ֖ב יֹשֵׁ֣ב בֶּחָ֑דֶר וַֽיְנַתְּקֵ֛ם מֵעַ֥ל זְרֹעֹתָ֖יו כַּחֽוּט׃ </span></p>
 <p align="RIGHT"><span lang="he">‎<a name="013">13</a> ‏וַתֹּ֨אמֶר דְּלִילָ֜ה אֶל־שִׁמְשׁ֗וֹן עַד־הֵ֜נָּה הֵתַ֤לְתָּ בִּי֙ וַתְּדַבֵּ֤ר אֵלַי֙ כְּזָבִ֔ים הַגִּ֣ידָה לִּ֔י בַּמֶּ֖ה תֵּאָסֵ֑ר וַיֹּ֣אמֶר אֵלֶ֔יהָ אִם־תַּאַרְגִ֗י אֶת־שֶׁ֛בַע מַחְלְפ֥וֹת רֹאשִׁ֖י עִם־הַמַּסָּֽכֶת׃ </span></p>
 <p align="RIGHT"><span lang="he">‎<a name="014">14</a> ‏וַתִּתְקַע֙ בַּיָּתֵ֔ד וַתֹּ֣אמֶר אֵלָ֔יו פְּלִשְׁתִּ֥ים עָלֶ֖יךָ שִׁמְשׁ֑וֹן וַיִּיקַץ֙ מִשְּׁנָת֔וֹ וַיִּסַּ֛ע אֶת־הַיְתַ֥ד הָאֶ֖רֶג וְאֶת־הַמַּסָּֽכֶת׃ </span></p>
 <p align="RIGHT"><span lang="he">‎<a name="015">15</a> ‏וַתֹּ֣אמֶר אֵלָ֗יו אֵ֚יךְ תֹּאמַ֣ר אֲהַבְתִּ֔יךְ וְלִבְּךָ֖ אֵ֣ין אִתִּ֑י זֶ֣ה שָׁלֹ֤שׁ פְּעָמִים֙ הֵתַ֣לְתָּ בִּ֔י וְלֹא־הִגַּ֣דְתָּ לִּ֔י בַּמֶּ֖ה כֹּחֲךָ֥ גָדֽוֹל׃ </span></p>
 <p align="RIGHT"><span lang="he">‎<a name="016">16</a> ‏וַ֠יְהִי כִּֽי־הֵצִ֨יקָה לּ֧וֹ בִדְבָרֶ֛יהָ כָּל־הַיָּמִ֖ים וַתְּאַֽלֲצֵ֑הוּ וַתִּקְצַ֥ר נַפְשׁ֖וֹ לָמֽוּת׃ </span></p>
 <p align="RIGHT"><span lang="he">‎<a name="017">17</a> ‏וַיַּגֶּד־לָ֣הּ אֶת־כָּל־לִבּ֗וֹ וַיֹּ֤אמֶר לָהּ֙ מוֹרָה֙ לֹֽא־עָלָ֣ה עַל־רֹאשִׁ֔י כִּֽי־נְזִ֧יר אֱלֹהִ֛ים אֲנִ֖י מִבֶּ֣טֶן אִמִּ֑י אִם־גֻּלַּ֙חְתִּי֙ וְסָ֣ר מִמֶּ֣נִּי כֹחִ֔י וְחָלִ֥יתִי וְהָיִ֖יתִי כְּכָל־הָאָדָֽם׃ </span></p>
 <p align="RIGHT"><span lang="he">‎<a name="018">18</a> ‏וַתֵּ֣רֶא דְּלִילָ֗ה כִּֽי־הִגִּ֣יד לָהּ֮ אֶת־כָּל־לִבּוֹ֒ וַתִּשְׁלַ֡ח וַתִּקְרָא֩ לְסַרְנֵ֨י פְלִשְׁתִּ֤ים לֵאמֹר֙ עֲל֣וּ הַפַּ֔עַם כִּֽי־הִגִּ֥יד <font color="brown">לה</font> <font color="blue">לִ֖י</font> אֶת־כָּל־לִבּ֑וֹ וְעָל֤וּ אֵלֶ֙יהָ֙ סַרְנֵ֣י פְלִשְׁתִּ֔ים וַיַּעֲל֥וּ הַכֶּ֖סֶף בְּיָדָֽם׃ </span></p>
 <p align="RIGHT"><span lang="he">‎<a name="019">19</a> ‏וַתְּיַשְּׁנֵ֙הוּ֙ עַל־בִּרְכֶּ֔יהָ וַתִּקְרָ֣א לָאִ֔ישׁ וַתְּגַלַּ֕ח אֶת־שֶׁ֖בַע מַחְלְפ֣וֹת רֹאשׁ֑וֹ וַתָּ֙חֶל֙ לְעַנּוֹת֔וֹ וַיָּ֥סַר כֹּח֖וֹ מֵעָלָֽיו׃ </span></p>
 <p align="RIGHT"><span lang="he">‎<a name="020">20</a> ‏וַתֹּ֕אמֶר פְּלִשְׁתִּ֥ים עָלֶ֖יךָ שִׁמְשׁ֑וֹן וַיִּקַ֣ץ מִשְּׁנָת֗וֹ וַיֹּ֙אמֶר֙ אֵצֵ֞א כְּפַ֤עַם בְּפַ֙עַם֙ וְאִנָּעֵ֔ר וְהוּא֙ לֹ֣א יָדַ֔ע כִּ֥י יְהוָ֖ה סָ֥ר מֵעָלָֽיו׃ </span></p>
 <p align="RIGHT"><span lang="he">‎<a name="021">21</a> ‏וַיֹּאחֲז֣וּהוּ פְלִשְׁתִּ֔ים וַֽיְנַקְּר֖וּ אֶת־עֵינָ֑יו וַיּוֹרִ֨ידוּ אוֹת֜וֹ עַזָּ֗תָה וַיַּאַסְר֙וּהוּ֙ בַּֽנְחֻשְׁתַּ֔יִם וַיְהִ֥י טוֹחֵ֖ן בְּבֵ֥ית <font color="brown">האסירים</font> <font color="blue">הָאֲסוּרִֽים׃</font> </span></p>
 <p align="RIGHT"><span lang="he">‎<a name="022">22</a> ‏וַיָּ֧חֶל שְׂעַר־רֹאשׁ֛וֹ לְצַמֵּ֖חַ כַּאֲשֶׁ֥ר גֻּלָּֽח׃ פ</span></p>
 <p align="RIGHT"><span lang="he">‎<a name="023">23</a> ‏וְסַרְנֵ֣י פְלִשְׁתִּ֗ים נֶֽאֱסְפוּ֙<font color="red"><sup>1</sup></font> לִזְבֹּ֧חַ זֶֽבַח־גָּד֛וֹל לְדָג֥וֹן אֱלֹהֵיהֶ֖ם וּלְשִׂמְחָ֑ה וַיֹּ֣אמְר֔וּ נָתַ֤ן אֱלֹהֵ֙ינוּ֙ בְּיָדֵ֔נוּ אֵ֖ת שִׁמְשׁ֥וֹן אוֹיְבֵֽינוּ׃ </span></p>
 <p align="RIGHT"><span lang="he">‎<a name="024">24</a> ‏וַיִּרְא֤וּ אֹתוֹ֙ הָעָ֔ם וַֽיְהַלְל֖וּ אֶת־אֱלֹהֵיהֶ֑ם כִּ֣י אָמְר֗וּ נָתַ֨ן אֱלֹהֵ֤ינוּ בְיָדֵ֙נוּ֙ אֶת־א֣וֹיְבֵ֔נוּ וְאֵת֙ מַחֲרִ֣יב אַרְצֵ֔נוּ וַאֲשֶׁ֥ר הִרְבָּ֖ה אֶת־חֲלָלֵֽינוּ׃ </span></p>
 <p align="RIGHT"><span lang="he">‎<a name="025">25</a> ‏וַֽיְהִי֙ <font color="brown">כי</font> <font color="brown">טוב</font> <font color="blue">כְּט֣וֹב</font> לִבָּ֔ם וַיֹּ֣אמְר֔וּ קִרְא֥וּ לְשִׁמְשׁ֖וֹן וִישַֽׂחֶק־לָ֑נוּ וַיִּקְרְא֨וּ לְשִׁמְשׁ֜וֹן מִבֵּ֣ית <font color="brown">האסירים</font> <font color="blue">הָאֲסוּרִ֗ים</font> וַיְצַחֵק֙ לִפְנֵיהֶ֔ם וַיַּעֲמִ֥ידוּ אוֹת֖וֹ בֵּ֥ין הָעַמּוּדִֽים׃ </span></p>
 <p align="RIGHT"><span lang="he">‎<a name="026">26</a> ‏וַיֹּ֨אמֶר שִׁמְשׁ֜וֹן אֶל־הַנַּ֨עַר הַמַּחֲזִ֣יק בְּיָדוֹ֮ הַנִּ֣יחָה אוֹתִי֒ <font color="brown">והימשני</font> <font color="blue">וַהֲמִשֵׁ֙נִי֙</font> אֶת־הָֽעַמֻּדִ֔ים אֲשֶׁ֥ר הַבַּ֖יִת נָכ֣וֹן עֲלֵיהֶ֑ם וְאֶשָּׁעֵ֖ן עֲלֵיהֶֽם׃ </span></p>
 <p align="RIGHT"><span lang="he">‎<a name="027">27</a> ‏וְהַבַּ֗יִת מָלֵ֤א הָֽאֲנָשִׁים֙ וְהַנָּשִׁ֔ים וְשָׁ֕מָּה כֹּ֖ל סַרְנֵ֣י פְלִשְׁתִּ֑ים וְעַל־הַגָּ֗ג כִּשְׁלֹ֤שֶׁת אֲלָפִים֙ אִ֣ישׁ וְאִשָּׁ֔ה הָרֹאִ֖ים בִּשְׂח֥וֹק שִׁמְשֽׁוֹן׃ </span></p>
 <p align="RIGHT"><span lang="he">‎<a name="028">28</a> ‏וַיִּקְרָ֥א שִׁמְשׁ֛וֹן אֶל־יְהוָ֖ה וַיֹּאמַ֑ר אֲדֹנָ֣י יֱהוִֹ֡ה זָכְרֵ֣נִי נָא֩ וְחַזְּקֵ֨נִי נָ֜א אַ֣ךְ הַפַּ֤עַם הַזֶּה֙ הָאֱלֹהִ֔ים וְאִנָּקְמָ֧ה נְקַם־אַחַ֛ת מִשְּׁתֵ֥י עֵינַ֖י מִפְּלִשְׁתִּֽים׃ </span></p>
 <p align="RIGHT"><span lang="he">‎<a name="029">29</a> ‏וַיִּלְפֹּ֨ת שִׁמְשׁ֜וֹן אֶת־שְׁנֵ֣י׀ עַמּוּדֵ֣י הַתָּ֗וֶךְ אֲשֶׁ֤ר הַבַּ֙יִת֙ נָכ֣וֹן עֲלֵיהֶ֔ם וַיִּסָּמֵ֖ךְ עֲלֵיהֶ֑ם אֶחָ֥ד בִּימִינ֖וֹ וְאֶחָ֥ד בִּשְׂמֹאלֽוֹ׃ </span></p>
 <p align="RIGHT"><span lang="he">‎<a name="030">30</a> ‏וַיֹּ֣אמֶר שִׁמְשׁ֗וֹן תָּמ֣וֹת נַפְשִׁי֮ עִם־פְּלִשְׁתִּים֒ וַיֵּ֣ט בְּכֹ֔חַ וַיִּפֹּ֤ל הַבַּ֙יִת֙ עַל־הַסְּרָנִ֔ים וְעַל־כָּל־הָעָ֖ם אֲשֶׁר־בּ֑וֹ וַיִּהְי֤וּ הַמֵּתִים֙ אֲשֶׁ֣ר הֵמִ֣ית בְּמוֹת֔וֹ רַבִּ֕ים מֵאֲשֶׁ֥ר הֵמִ֖ית בְּחַיָּֽיו׃ </span></p>
 <p align="RIGHT"><span lang="he">‎<a name="031">31</a> ‏וַיֵּרְד֨וּ אֶחָ֜יו וְכָל־בֵּ֣ית אָבִיהוּ֮ וַיִּשְׂא֣וּ אֹתוֹ֒ וַֽיַּעֲל֣וּ׀ וַיִּקְבְּר֣וּ אוֹת֗וֹ בֵּ֤ין צָרְעָה֙ וּבֵ֣ין אֶשְׁתָּאֹ֔ל בְּקֶ֖בֶר מָנ֣וֹחַ אָבִ֑יו וְה֛וּא שָׁפַ֥ט אֶת־יִשְׂרָאֵ֖ל עֶשְׂרִ֥ים שָׁנָֽה׃ פ</span></p>
 </td>
 <td width="50%">
 <p>1 wayyēleḵə šiməšwōn ‘azzāṯâ wayyarə’-šām ’iššâ zwōnâ wayyāḇō’ ’ēleyhā: </p>
 <p>2 l<sup>a</sup>‘azzāṯîm| lē’mōr bā’ šiməšwōn hēnnâ wayyāsōbû wayye’erəḇû-lwō ḵāl-hallayəlâ bəš<sup>a</sup>‘ar hā‘îr wayyiṯəḥārəšû ḵāl-hallayəlâ lē’mōr ‘aḏ-’wōr habōqer wahărəḡənuhû:<font color="red"><sup>1</sup></font> </p>
 <p>3 wayyišəkaḇ šiməšwōn ‘aḏ-ḥăṣî hallayəlâ wayyāqām| b<sup>a</sup>ḥăṣî hallayəlâ wayye’ĕḥōz bəḏaləṯwōṯ š<sup>a</sup>‘ar-hā‘îr ûḇišətê hamməzûzwōṯ wayyissā‘ēm ‘im-habərîḥa wayyāśem ‘al-kəṯēfāyw wayy<sup>a</sup>‘ălēm ’el-rō’š hâār ’ăšer ‘al-pənê ḥeḇərwōn: f</p>
 <p>4 wayəhî ’<sup>a</sup>ḥărê-ḵēn wayye’ĕhaḇ ’iššâ bən<sup>a</sup>ḥal śōrēq ûšəmāh dəlîlâ: </p>
 <p>5 wayy<sup>a</sup>‘ălû ’ēleyhā sarənê fəlišətîm wayyō’mərû lāh patî ’wōṯwō ûrə’î bammeh kōḥwō ḡāḏwōl ûḇammeh nûḵal lwō wa’ăsarənuhû lə‘annōṯwō wa’ăn<sup>a</sup>ḥənû nitan-lāḵə ’îš ’elef ûmē’â kāsef: </p>
 <p>6 watō’mer dəlîlâ ’el-šiməšwōn hagîḏâ-nnā’ lî bammeh kōḥăḵā ḡāḏwōl ûḇammeh ṯē’āsēr lə‘annwōṯeḵā: </p>
 <p>7 wayyō’mer ’ēleyhā šiməšwōn ’im-ya’asərunî bəšiḇə‘â yəṯārîm l<sup>a</sup>ḥîm ’ăšer lō’-ḥōrāḇû wəḥālîṯî wəhāyîṯî kə’<sup>a</sup>ḥaḏ hā’āḏām: </p>
 <p>8 wayy<sup>a</sup>‘ălû-lāh sarənê fəlišətîm šiḇə‘â yəṯārîm l<sup>a</sup>ḥîm ’ăšer lō’-ḥōrāḇû wata’asərēhû bâem: </p>
 <p>9 wəhā’ōrēḇ yōšēḇ lāh b<sup>a</sup>ḥeḏer watō’mer ’ēlāyw pəlišətîm ‘āleyḵā šiməšwōn wayənatēq ’eṯ-hayəṯārîm ka’ăšer yinnāṯēq pəṯîl-hannə‘ōreṯ bahărîḥwō ’ēš wəlō’ nwōḏ<sup>a</sup>‘ kōḥwō: </p>
 <p>10 watō’mer dəlîlâ ’el-šiməšwōn hinnēh hēṯalətā bî watəḏabēr ’ēlay kəzāḇîm ‘atâ hagîḏâ-nnā’ lî bammeh tē’āsēr: </p>
 <p>11 wayyō’mer ’ēleyhā ’im-’āswōr ya’asərûnî b<sup>a</sup>‘ăḇōṯîm ḥăḏāšîm ’ăšer lō’-n<sup>a</sup>‘ăśâ ḇâem məlā’ḵâ wəḥālîṯî wəhāyîṯî kə’<sup>a</sup>ḥaḏ hā’āḏām: </p>
 <p>12 watiqq<sup>a</sup>ḥ dəlîlâ ‘ăḇōṯîm ḥăḏāšîm wata’asərēhû ḇâem watō’mer ’ēlāyw pəlišətîm ‘āleyḵā šiməšwōn wəhā’ōrēḇ yōšēḇ beḥāḏer wayənatəqēm mē‘al zərō‘ōṯāyw k<sup>a</sup>ḥûṭ: </p>
 <p>13 watō’mer dəlîlâ ’el-šiməšwōn ‘aḏ-hēnnâ hēṯalətā bî watəḏabēr ’ēlay kəzāḇîm hagîḏâ llî bammeh tē’āsēr wayyō’mer ’ēleyhā ’im-ta’arəḡî ’eṯ-šeḇ<sup>a</sup>‘ m<sup>a</sup>ḥələfwōṯ rō’šî ‘im-hammassāḵeṯ: </p>
 <p>14 watiṯəq<sup>a</sup>‘ bayyāṯēḏ watō’mer ’ēlāyw pəlišətîm ‘āleyḵā šiməšwōn wayyîqaṣ miššənāṯwō wayyiss<sup>a</sup>‘ ’eṯ-hayəṯaḏ hā’ereḡ wə’eṯ-hammassāḵeṯ: </p>
 <p>15 watō’mer ’ēlāyw ’êḵə tō’mar ’ăhaḇətîḵə wəlibəḵā ’ên ’itî zeh šālōš pə‘āmîm hēṯalətā bî wəlō’-higaḏətā llî bammeh kōḥăḵā ḡāḏwōl: </p>
 <p>16 wayəhî kî-hēṣîqâ llwō ḇiḏəḇāreyhā kāl-hayyāmîm watə’alăṣēhû watiqəṣar nafəšwō lāmûṯ: </p>
 <p>17 wayyageḏ-lāh ’eṯ-kāl-libwō wayyō’mer lāh mwōrâ lō’-‘ālâ ‘al-rō’šî kî-nəzîr ’ĕlōhîm ’ănî mibeṭen ’immî ’im-gull<sup>a</sup>ḥətî wəsār mimmennî ḵōḥî wəḥālîṯî wəhāyîṯî kəḵāl-hā’āḏām: </p>
 <p>18 watēre’ dəlîlâ kî-higîḏ lāh ’eṯ-kāl-libwō watišəl<sup>a</sup>ḥ watiqərā’ ləsarənê fəlišətîm lē’mōr ‘ălû hap<sup>a</sup>‘am kî-higîḏ <font color="brown">lāh</font> <font color="blue">lî</font> ’eṯ-kāl-libwō wə‘ālû ’ēleyhā sarənê fəlišətîm wayy<sup>a</sup>‘ălû hakesef bəyāḏām: </p>
 <p>19 watəyaššənēhû ‘al-birəkeyhā watiqərā’ lā’îš watəḡall<sup>a</sup>ḥ ’eṯ-šeḇ<sup>a</sup>‘ m<sup>a</sup>ḥələfwōṯ rō’šwō watāḥel lə‘annwōṯwō wayyāsar kōḥwō mē‘ālāyw: </p>
 <p>20 watō’mer pəlišətîm ‘āleyḵā šiməšwōn wayyiqaṣ miššənāṯwō wayyō’mer ’ēṣē’ kəf<sup>a</sup>‘am bəf<sup>a</sup>‘am wə’innā‘ēr wəhû’ lō’ yāḏ<sup>a</sup>‘ kî yəhwâ sār mē‘ālāyw: </p>
 <p>21 wayyō’ḥăzûhû fəlišətîm wayənaqqərû ’eṯ-‘ênāyw wayywōrîḏû ’wōṯwō ‘azzāṯâ wayya’asərûhû banəḥušətayim wayəhî ṭwōḥēn bəḇêṯ <font color="brown">hā’ăsîrîm</font> <font color="blue">hā’ăsûrîm:</font> </p>
 <p>22 wayyāḥel śə‘ar-rō’šwō ləṣammēḥa ka’ăšer gullāḥ: f</p>
 <p>23 wəsarənê fəlišətîm ne’ĕsəfû<font color="red"><sup>1</sup></font> lizəbōḥa zeḇ<sup>a</sup>ḥ-gāḏwōl ləḏāḡwōn ’ĕlōhêhem ûləśiməḥâ wayyō’mərû nāṯan ’ĕlōhênû bəyāḏēnû ’ēṯ šiməšwōn ’wōyəḇênû: </p>
 <p>24 wayyirə’û ’ōṯwō hā‘ām wayəhaləlû ’eṯ-’ĕlōhêhem kî ’āmərû nāṯan ’ĕlōhênû ḇəyāḏēnû ’eṯ-’wōyəḇēnû wə’ēṯ m<sup>a</sup>ḥărîḇ ’arəṣēnû wa’ăšer hirəbâ ’eṯ-ḥălālênû: </p>
 <p>25 wayəhî <font color="brown">kî</font> <font color="brown">ṭwōḇ</font> <font color="blue">kəṭwōḇ</font> libām wayyō’mərû qirə’û ləšiməšwōn wîś<sup>a</sup>ḥeq-lānû wayyiqərə’û ləšiməšwōn mibêṯ <font color="brown">hā’ăsîrîm</font> <font color="blue">hā’ăsûrîm</font> wayəṣ<sup>a</sup>ḥēq lifənêhem wayy<sup>a</sup>‘ămîḏû ’wōṯwō bên hā‘ammûḏîm: </p>
 <p>26 wayyō’mer šiməšwōn ’el-hann<sup>a</sup>‘ar hamm<sup>a</sup>ḥăzîq bəyāḏwō hannîḥâ ’wōṯî <font color="brown">wəhêmišēnî</font> <font color="blue">wahămišēnî</font> ’eṯ-hā‘ammuḏîm ’ăšer habayiṯ nāḵwōn ‘ălêhem wə’eššā‘ēn ‘ălêhem: </p>
 <p>27 wəhabayiṯ mālē’ hā’ănāšîm wəhannāšîm wəšāmmâ kōl sarənê fəlišətîm wə‘al-hagāḡ kišəlōšeṯ ’ălāfîm ’îš wə’iššâ hārō’îm biśəḥwōq šiməšwōn: </p>
 <p>28 wayyiqərā’ šiməšwōn ’el-yəhwâ wayyō’mar ’ăḏōnāy yĕhwōih zāḵərēnî nā’ wəḥazzəqēnî nā’ ’aḵə hap<sup>a</sup>‘am hazzeh hā’ĕlōhîm wə’innāqəmâ nəqam-’<sup>a</sup>ḥaṯ miššəṯê ‘ênay mipəlišətîm: </p>
 <p>29 wayyiləpōṯ šiməšwōn ’eṯ-šənê| ‘ammûḏê hatāweḵə ’ăšer habayiṯ nāḵwōn ‘ălêhem wayyissāmēḵə ‘ălêhem ’eḥāḏ bîmînwō wə’eḥāḏ biśəmō’lwō: </p>
 <p>30 wayyō’mer šiməšwōn tāmwōṯ nafəšî ‘im-pəlišətîm wayyēṭ bəḵōḥa wayyipōl habayiṯ ‘al-hassərānîm wə‘al-kāl-hā‘ām ’ăšer-bwō wayyihəyû hammēṯîm ’ăšer hēmîṯ bəmwōṯwō rabîm mē’ăšer hēmîṯ bəḥayyāyw: </p>
 <p>31 wayyērəḏû ’eḥāyw wəḵāl-bêṯ ’āḇîhû wayyiśə’û ’ōṯwō wayy<sup>a</sup>‘ălû| wayyiqəbərû ’wōṯwō bên ṣārə‘â ûḇên ’ešətā’ōl bəqeḇer mānwōḥa ’āḇîw wəhû’ šāfaṭ ’eṯ-yiśərā’ēl ‘eśərîm šānâ: f</p>
 </td>
 </tr></table>
 <p></p><hr>
 <center>
 <a href="jdg017.htm">Next: Judges (Shoftim) Chapter 17</a></center>
 </body>