<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa124.htm">Polyglot</a> 
 <a href="../kjv/psa124.htm">KJV</a> 
 <a href="../sep/psa124.htm">Sep</a> 
 <a href="../vul/psa124.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa123.htm">Previous</a> 
 <a href="psa125.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 124</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏שִׁ֥יר הַֽמַּעֲל֗וֹת לְדָ֫וִ֥ד לוּלֵ֣י יְ֭הוָה שֶׁהָ֣יָה לָ֑נוּ יֹֽאמַר־נָ֝א<font color="red"><sup>3</sup></font> יִשְׂרָאֵֽל׃ </span></p>
 <p align="RIGHT"><span lang="he">‎<a name="002">2</a> ‏לוּלֵ֣י יְ֭הוָה שֶׁהָ֣יָה לָ֑נוּ בְּק֖וּם עָלֵ֣ינוּ אָדָֽם׃ </span></p>
 <p align="RIGHT"><span lang="he">‎<a name="003">3</a> ‏אֲ֭זַי חַיִּ֣ים בְּלָע֑וּנוּ בַּחֲר֖וֹת אַפָּ֣ם בָּֽנוּ׃ </span></p>
 <p align="RIGHT"><span lang="he">‎<a name="004">4</a> ‏אֲ֭זַי הַמַּ֣יִם שְׁטָפ֑וּנוּ נַ֝֗חְלָה<font color="red"><sup>3</sup></font> עָבַ֥ר עַל־נַפְשֵֽׁנוּ׃ </span></p>
 <p align="RIGHT"><span lang="he">‎<a name="005">5</a> ‏אֲ֭זַי עָבַ֣ר עַל־נַפְשֵׁ֑נוּ הַ֝מַּ֗יִם הַזֵּֽידוֹנִֽים׃ </span></p>
 <p align="RIGHT"><span lang="he">‎<a name="006">6</a> ‏בָּר֥וּךְ יְהוָ֑ה שֶׁלֹּ֥א נְתָנָ֥נוּ טֶ֝֗רֶף לְשִׁנֵּיהֶֽם׃ </span></p>
 <p align="RIGHT"><span lang="he">‎<a name="007">7</a> ‏נַפְשֵׁ֗נוּ כְּצִפּ֥וֹר נִמְלְטָה֮ מִפַּ֪ח י֫וֹקְשִׁ֥ים הַפַּ֥ח נִשְׁבָּ֗ר וַאֲנַ֥חְנוּ נִמְלָֽטְנוּ׃ </span></p>
 <p align="RIGHT"><span lang="he">‎<a name="008">8</a> ‏עֶ֭זְרֵנוּ בְּשֵׁ֣ם יְהוָ֑ה עֹ֝שֵׂ֗ה שָׁמַ֥יִם וָאָֽרֶץ׃ </span></p>
 </td>
 <td width="50%">
 <p>1 šîr hamm<sup>a</sup>‘ălwōṯ ləḏāwiḏ lûlê yəhwâ šehāyâ lānû yō’mar-nā’<font color="red"><sup>3</sup></font> yiśərā’ēl: </p>
 <p>2 lûlê yəhwâ šehāyâ lānû bəqûm ‘ālênû ’āḏām: </p>
 <p>3 ’ăzay ḥayyîm bəlā‘ûnû b<sup>a</sup>ḥărwōṯ ’apām bānû: </p>
 <p>4 ’ăzay hammayim šəṭāfûnû n<sup>a</sup>ḥəlâ<font color="red"><sup>3</sup></font> ‘āḇar ‘al-nafəšēnû: </p>
 <p>5 ’ăzay ‘āḇar ‘al-nafəšēnû hammayim hazzêḏwōnîm: </p>
 <p>6 bārûḵə yəhwâ šellō’ nəṯānānû ṭeref ləšinnêhem: </p>
 <p>7 nafəšēnû kəṣipwōr nimələṭâ mip<sup>a</sup>ḥ ywōqəšîm hap<sup>a</sup>ḥ nišəbār wa’ăn<sup>a</sup>ḥənû niməlāṭənû: </p>
 <p>8 ‘ezərēnû bəšēm yəhwâ ‘ōśēh šāmayim wā’āreṣ: </p>
 </td>
 </tr></table>
 <p></p><hr>
 <center>
 <a href="psa125.htm">Next: Psalms (Tehilim) Chapter 125</a></center>
 </body>