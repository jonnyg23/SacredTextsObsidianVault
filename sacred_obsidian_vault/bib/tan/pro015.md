<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/pro015.htm">Polyglot</a> 
 <a href="../kjv/pro015.htm">KJV</a> 
 <a href="../sep/pro015.htm">Sep</a> 
 <a href="../vul/pro015.htm">Vul</a> 
 
 <br>
 <br><a href="pro.htm">Proverbs (Mishlei) Index</a><br>
  
 <a href="pro014.htm">Previous</a> 
 <a href="pro016.htm">Next</a> 
 </center>
 <hr>
 
 <h3 align="CENTER">Tanach (Hebrew): Proverbs (Mishlei) Chapter 15</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏מַֽעֲנֶה־רַּ֭ךְ יָשִׁ֣יב חֵמָ֑ה וּדְבַר־עֶ֝֗צֶב יַעֲלֶה־אָֽף׃ </span></p>
 <p align="RIGHT"><span lang="he">‎<a name="002">2</a> ‏לְשׁ֣וֹן חֲ֭כָמִים תֵּיטִ֣יב דָּ֑עַת וּפִ֥י כְ֝סִילִ֗ים יַבִּ֥יעַ אִוֶּֽלֶת׃ </span></p>
 <p align="RIGHT"><span lang="he">‎<a name="003">3</a> ‏בְּֽכָל־מָ֭קוֹם עֵינֵ֣י יְהוָ֑ה צֹ֝פ֗וֹת רָעִ֥ים וטוֹבִֽים׃<font color="red"><sup>1</sup></font> </span></p>
 <p align="RIGHT"><span lang="he">‎<a name="004">4</a> ‏מַרְפֵּ֣א לָ֭שׁוֹן עֵ֣ץ חַיִּ֑ים וְסֶ֥לֶף בָּ֝֗הּ שֶׁ֣בֶר בְּרֽוּחַ׃ </span></p>
 <p align="RIGHT"><span lang="he">‎<a name="005">5</a> ‏אֱוִ֗יל יִ֭נְאַץ מוּסַ֣ר אָבִ֑יו וְשֹׁמֵ֖ר תּוֹכַ֣חַת יַעְרִֽם׃ </span></p>
 <p align="RIGHT"><span lang="he">‎<a name="006">6</a> ‏בֵּ֣ית צַ֭דִּיק חֹ֣סֶן רָ֑ב וּבִתְבוּאַ֖ת רָשָׁ֣ע נֶעְכָּֽרֶת׃ </span></p>
 <p align="RIGHT"><span lang="he">‎<a name="007">7</a> ‏שִׂפְתֵ֣י חֲ֭כָמִים יְזָ֣רוּ דָ֑עַת וְלֵ֖ב כְּסִילִ֣ים לֹא־כֵֽן׃ </span></p>
 <p align="RIGHT"><span lang="he">‎<a name="008">8</a> ‏זֶ֣בַח רְ֭שָׁעִים תּוֹעֲבַ֣ת יְהוָ֑ה וּתְפִלַּ֖ת יְשָׁרִ֣ים רְצוֹנֽוֹ׃ </span></p>
 <p align="RIGHT"><span lang="he">‎<a name="009">9</a> ‏תּוֹעֲבַ֣ת יְ֭הוָה דֶּ֣רֶךְ רָשָׁ֑ע וּמְרַדֵּ֖ף צְדָקָ֣ה יֶאֱהָֽב׃ </span></p>
 <p align="RIGHT"><span lang="he">‎<a name="010">10</a> ‏מוּסָ֣ר רָ֭ע לְעֹזֵ֣ב אֹ֑רַח שׂוֹנֵ֖א תוֹכַ֣חַת יָמֽוּת׃ </span></p>
 <p align="RIGHT"><span lang="he">‎<a name="011">11</a> ‏שְׁא֣וֹל וַ֭אֲבַדּוֹן נֶ֣גֶד יְהוָ֑ה אַ֝֗ף כִּֽי־לִבּ֥וֹת בְּֽנֵי־אָדָֽם׃ </span></p>
 <p align="RIGHT"><span lang="he">‎<a name="012">12</a> ‏לֹ֣א יֶאֱהַב־לֵ֭ץ הוֹכֵ֣חַֽ ל֑וֹ אֶל־חֲ֝כָמִ֗ים לֹ֣א יֵלֵֽךְ׃ </span></p>
 <p align="RIGHT"><span lang="he">‎<a name="013">13</a> ‏לֵ֣ב שָׂ֭מֵחַ יֵיטִ֣ב פָּנִ֑ים וּבְעַצְּבַת־לֵ֝ב ר֣וּחַ נְכֵאָֽה׃ </span></p>
 <p align="RIGHT"><span lang="he">‎<a name="014">14</a> ‏לֵ֣ב נָ֭בוֹן יְבַקֶּשׁ־דָּ֑עַת <font color="brown">ופני</font> <font color="blue">וּפִ֥י</font> כְ֝סִילִ֗ים יִרְעֶ֥ה אִוֶּֽלֶת׃ </span></p>
 <p align="RIGHT"><span lang="he">‎<a name="015">15</a> ‏כָּל־יְמֵ֣י עָנִ֣י רָעִ֑ים וְטֽוֹב־לֵ֝֗ב מִשְׁתֶּ֥ה תָמִֽיד׃ </span></p>
 <p align="RIGHT"><span lang="he">‎<a name="016">16</a> ‏טוֹב־מְ֭עַט בְּיִרְאַ֣ת יְהוָ֑ה מֵאוֹצָ֥ר רָ֝֗ב וּמְה֥וּמָה בֽוֹ׃ </span></p>
 <p align="RIGHT"><span lang="he">‎<a name="017">17</a> ‏ט֤וֹב אֲרֻחַ֣ת יָ֭רָק וְאַהֲבָה־שָׁ֑ם מִשּׁ֥וֹר אָ֝ב֗וּס וְשִׂנְאָה־בֽוֹ׃ </span></p>
 <p align="RIGHT"><span lang="he">‎<a name="018">18</a> ‏אִ֣ישׁ חֵ֭מָה יְגָרֶ֣ה מָד֑וֹן וְאֶ֥רֶך אַ֝פַּ֗יִם יַשְׁקִ֥יט רִֽיב׃ </span></p>
 <p align="RIGHT"><span lang="he">‎<a name="019">19</a> ‏דֶּ֣רֶךְ עָ֭צֵל כִּמְשֻׂ֣כַת חָ֑דֶק וְאֹ֖רַח יְשָׁרִ֣ים סְלֻלָֽה׃ </span></p>
 <p align="RIGHT"><span lang="he">‎<a name="020">20</a> ‏בֵּ֣ן חָ֭כָם יְשַׂמַּח־אָ֑ב וּכְסִ֥יל אָ֝דָ֗ם בּוֹזֶ֥ה אִמּֽוֹ׃ </span></p>
 <p align="RIGHT"><span lang="he">‎<a name="021">21</a> ‏אִ֭וֶּלֶת שִׂמְחָ֣ה לַחֲסַר־לֵ֑ב וְאִ֥ישׁ תְּ֝בוּנָ֗ה יְיַשֶּׁר־לָֽכֶת׃ </span></p>
 <p align="RIGHT"><span lang="he">‎<a name="022">22</a> ‏הָפֵ֣ר מַ֭חֲשָׁבוֹת בְּאֵ֣ין ס֑וֹד וּבְרֹ֖ב יוֹעֲצִ֣ים תָּקֽוּם׃ </span></p>
 <p align="RIGHT"><span lang="he">‎<a name="023">23</a> ‏שִׂמְחָ֣ה לָ֭אִישׁ בְּמַעֲנֵה־פִ֑יו וְדָבָ֖ר בְּעִתּ֣וֹ מַה־טּֽוֹב׃ </span></p>
 <p align="RIGHT"><span lang="he">‎<a name="024">24</a> ‏אֹ֣רַח חַ֭יִּים לְמַ֣עְלָה לְמַשְׂכִּ֑יל לְמַ֥עַן ס֝֗וּר מִשְּׁא֥וֹל מָֽטָּה׃ </span></p>
 <p align="RIGHT"><span lang="he">‎<a name="025">25</a> ‏בֵּ֣ית גֵּ֭אִים יִסַּ֥ח׀ יְהוָ֑ה וְ֝יַצֵּ֗ב גְּב֣וּל אַלְמָנָֽה׃ </span></p>
 <p align="RIGHT"><span lang="he">‎<a name="026">26</a> ‏תּוֹעֲבַ֣ת יְ֭הוָה מַחְשְׁב֣וֹת רָ֑ע וּ֝טְהֹרִ֗ים אִמְרֵי־נֹֽעַם׃ </span></p>
 <p align="RIGHT"><span lang="he">‎<a name="027">27</a> ‏עֹכֵ֣ר בֵּ֭יתוֹ בּוֹצֵ֣עַ בָּ֑צַע וְשׂוֹנֵ֖א מַתָּנֹ֣ת יִחְיֶֽה׃ </span></p>
 <p align="RIGHT"><span lang="he">‎<a name="028">28</a> ‏לֵ֣ב צַ֭דִּיק יֶהְגֶּ֣ה לַעֲנ֑וֹת וּפִ֥י רְ֝שָׁעִ֗ים יַבִּ֥יעַ רָעֽוֹת׃ </span></p>
 <p align="RIGHT"><span lang="he">‎<a name="029">29</a> ‏רָח֣וֹק יְ֭הוָה מֵרְשָׁעִ֑ים וּתְפִלַּ֖ת צַדִּיקִ֣ים יִשְׁמָֽע׃ </span></p>
 <p align="RIGHT"><span lang="he">‎<a name="030">30</a> ‏מְֽאוֹר־עֵ֭ינַיִם יְשַׂמַּֽח־לֵ֑ב שְׁמוּעָ֥ה ט֝וֹבָ֗ה תְּדַשֶּׁן־עָֽצֶם׃ </span></p>
 <p align="RIGHT"><span lang="he">‎<a name="031">31</a> ‏אֹ֗זֶן שֹׁ֖מַעַת<font color="red"><sup>1</sup></font> תּוֹכַ֣חַת חַיִּ֑ים בְּקֶ֖רֶב חֲכָמִ֣ים תָּלִֽין׃ </span></p>
 <p align="RIGHT"><span lang="he">‎<a name="032">32</a> ‏פּוֹרֵ֣עַ מ֖וּסָר<font color="red"><sup>1</sup></font> מוֹאֵ֣ס נַפְשׁ֑וֹ וְשׁוֹמֵ֥עַ תּ֝וֹכַ֗חַת ק֣וֹנֶה לֵּֽב׃ </span></p>
 <p align="RIGHT"><span lang="he">‎<a name="033">33</a> ‏יִרְאַ֣ת יְ֭הוָה מוּסַ֣ר חָכְמָ֑ה וְלִפְנֵ֖י כָב֣וֹד עֲנָוָֽה׃ </span></p>
 </td>
 <td width="50%">
 <p>1 m<sup>a</sup>‘ăneh-rraḵə yāšîḇ ḥēmâ ûḏəḇar-‘eṣeḇ y<sup>a</sup>‘ăleh-’āf: </p>
 <p>2 ləšwōn ḥăḵāmîm têṭîḇ dā‘aṯ ûfî ḵəsîlîm yabî‘a ’iûeleṯ: </p>
 <p>3 bəḵāl-māqwōm ‘ênê yəhwâ ṣōfwōṯ rā‘îm wṭwōḇîm:<font color="red"><sup>1</sup></font> </p>
 <p>4 marəpē’ lāšwōn ‘ēṣ ḥayyîm wəselef bāh šeḇer bərûḥa: </p>
 <p>5 ’ĕwîl yinə’aṣ mûsar ’āḇîw wəšōmēr twōḵ<sup>a</sup>ḥaṯ y<sup>a</sup>‘ərim: </p>
 <p>6 bêṯ ṣadîq ḥōsen rāḇ ûḇiṯəḇû’aṯ rāšā‘ ne‘əkāreṯ: </p>
 <p>7 śifəṯê ḥăḵāmîm yəzārû ḏā‘aṯ wəlēḇ kəsîlîm lō’-ḵēn: </p>
 <p>8 zeḇ<sup>a</sup>ḥ rəšā‘îm twō‘ăḇaṯ yəhwâ ûṯəfillaṯ yəšārîm rəṣwōnwō: </p>
 <p>9 twō‘ăḇaṯ yəhwâ dereḵə rāšā‘ ûməradēf ṣəḏāqâ ye’ĕhāḇ: </p>
 <p>10 mûsār rā‘ lə‘ōzēḇ ’ōr<sup>a</sup>ḥ śwōnē’ ṯwōḵ<sup>a</sup>ḥaṯ yāmûṯ: </p>
 <p>11 šə’wōl wa’ăḇadwōn neḡeḏ yəhwâ ’af kî-libwōṯ bənê-’āḏām: </p>
 <p>12 lō’ ye’ĕhaḇ-lēṣ hwōḵēḥa lwō ’el-ḥăḵāmîm lō’ yēlēḵə: </p>
 <p>13 lēḇ śāmēḥa yêṭiḇ pānîm ûḇə‘aṣṣəḇaṯ-lēḇ rûḥa nəḵē’â: </p>
 <p>14 lēḇ nāḇwōn yəḇaqqeš-dā‘aṯ <font color="brown">ûfənê</font> <font color="blue">ûfî</font> ḵəsîlîm yirə‘eh ’iûeleṯ: </p>
 <p>15 kāl-yəmê ‘ānî rā‘îm wəṭwōḇ-lēḇ mišəteh ṯāmîḏ: </p>
 <p>16 ṭwōḇ-mə‘aṭ bəyirə’aṯ yəhwâ mē’wōṣār rāḇ ûməhûmâ ḇwō: </p>
 <p>17 ṭwōḇ ’ăruḥaṯ yārāq wə’ahăḇâ-šām miššwōr ’āḇûs wəśinə’â-ḇwō: </p>
 <p>18 ’îš ḥēmâ yəḡāreh māḏwōn wə’ereḵ ’apayim yašəqîṭ rîḇ: </p>
 <p>19 dereḵə ‘āṣēl kiməśuḵaṯ ḥāḏeq wə’ōr<sup>a</sup>ḥ yəšārîm səlulâ: </p>
 <p>20 bēn ḥāḵām yəśamm<sup>a</sup>ḥ-’āḇ ûḵəsîl ’āḏām bwōzeh ’immwō: </p>
 <p>21 ’iûeleṯ śiməḥâ l<sup>a</sup>ḥăsar-lēḇ wə’îš təḇûnâ yəyaššer-lāḵeṯ: </p>
 <p>22 hāfēr m<sup>a</sup>ḥăšāḇwōṯ bə’ên swōḏ ûḇərōḇ ywō‘ăṣîm tāqûm: </p>
 <p>23 śiməḥâ lā’îš bəm<sup>a</sup>‘ănēh-fîw wəḏāḇār bə‘itwō mah-ṭṭwōḇ: </p>
 <p>24 ’ōr<sup>a</sup>ḥ ḥayyîm ləm<sup>a</sup>‘əlâ ləmaśəkîl ləm<sup>a</sup>‘an sûr miššə’wōl māṭṭâ: </p>
 <p>25 bêṯ gē’îm yiss<sup>a</sup>ḥ| yəhwâ wəyaṣṣēḇ gəḇûl ’aləmānâ: </p>
 <p>26 twō‘ăḇaṯ yəhwâ m<sup>a</sup>ḥəšəḇwōṯ rā‘ ûṭəhōrîm ’imərê-nō‘am: </p>
 <p>27 ‘ōḵēr bêṯwō bwōṣē‘a bāṣ<sup>a</sup>‘ wəśwōnē’ matānōṯ yiḥəyeh: </p>
 <p>28 lēḇ ṣadîq yehəgeh l<sup>a</sup>‘ănwōṯ ûfî rəšā‘îm yabî‘a rā‘wōṯ: </p>
 <p>29 rāḥwōq yəhwâ mērəšā‘îm ûṯəfillaṯ ṣadîqîm yišəmā‘: </p>
 <p>30 mə’wōr-‘ênayim yəśamm<sup>a</sup>ḥ-lēḇ šəmû‘â ṭwōḇâ təḏaššen-‘āṣem: </p>
 <p>31 ’ōzen šōm<sup>a</sup>‘aṯ<font color="red"><sup>1</sup></font> twōḵ<sup>a</sup>ḥaṯ ḥayyîm bəqereḇ ḥăḵāmîm tālîn: </p>
 <p>32 pwōrē‘a mûsār<font color="red"><sup>1</sup></font> mwō’ēs nafəšwō wəšwōmē‘a twōḵ<sup>a</sup>ḥaṯ qwōneh llēḇ: </p>
 <p>33 yirə’aṯ yəhwâ mûsar ḥāḵəmâ wəlifənê ḵāḇwōḏ ‘ănāwâ: </p>
 </td>
 </tr></table>
 <p></p><hr>
 <center>
 <a href="pro016.htm">Next: Proverbs (Mishlei) Chapter 16</a></center>
 </body>