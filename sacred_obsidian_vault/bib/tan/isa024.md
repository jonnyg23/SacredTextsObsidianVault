<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/isa024.htm">Polyglot</a> 
 <a href="../kjv/isa024.htm">KJV</a> 
 <a href="../sep/isa024.htm">Sep</a> 
 <a href="../vul/isa024.htm">Vul</a> 
 
 <br>
 <br><a href="isa.htm">Isaiah (Yisheyah) Index</a><br>
  
 <a href="isa023.htm">Previous</a> 
 <a href="isa025.htm">Next</a> 
 </center>
 <hr>
 
 <h3 align="CENTER">Tanach (Hebrew): Isaiah (Yisheyah) Chapter 24</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏הִנֵּ֧ה יְהוָ֛ה בּוֹקֵ֥ק הָאָ֖רֶץ וּבֽוֹלְקָ֑הּ וְעִוָּ֣ה פָנֶ֔יהָ וְהֵפִ֖יץ יֹשְׁבֶֽיהָ׃ </span></p>
 <p align="RIGHT"><span lang="he">‎<a name="002">2</a> ‏וְהָיָ֤ה כָעָם֙ כַּכֹּהֵ֔ן כַּעֶ֙בֶד֙ כַּֽאדֹנָ֔יו כַּשִּׁפְחָ֖ה כַּגְּבִרְתָּ֑הּ כַּקּוֹנֶה֙ כַּמּוֹכֵ֔ר כַּמַּלְוֶה֙ כַּלּוֶֹ֔ה כַּנֹּשֶׁ֕ה כַּאֲשֶׁ֖ר נֹשֶׁ֥א בֽוֹ׃ </span></p>
 <p align="RIGHT"><span lang="he">‎<a name="003">3</a> ‏הִבּ֧וֹק׀ תִּבּ֛וֹק הָאָ֖רֶץ וְהִבּ֣וֹז׀ תִּבּ֑וֹז כִּ֣י יְהוָ֔ה דִּבֶּ֖ר אֶת־הַדָּבָ֥ר הַזֶּֽה׃ </span></p>
 <p align="RIGHT"><span lang="he">‎<a name="004">4</a> ‏אָבְלָ֤ה נָֽבְלָה֙ הָאָ֔רֶץ אֻמְלְלָ֥ה נָבְלָ֖ה תֵּבֵ֑ל אֻמְלָ֖לוּ מְר֥וֹם עַם־הָאָֽרֶץ׃ </span></p>
 <p align="RIGHT"><span lang="he">‎<a name="005">5</a> ‏וְהָאָ֥רֶץ חָנְפָ֖ה תַּ֣חַת יֹשְׁבֶ֑יהָ כִּֽי־עָבְר֤וּ תוֹרֹת֙ חָ֣לְפוּ חֹ֔ק הֵפֵ֖רוּ בְּרִ֥ית עוֹלָֽם׃ </span></p>
 <p align="RIGHT"><span lang="he">‎<a name="006">6</a> ‏עַל־כֵּ֗ן אָלָה֙ אָ֣כְלָה אֶ֔רֶץ וַֽיֶּאְשְׁמ֖וּ יֹ֣שְׁבֵי בָ֑הּ עַל־כֵּ֗ן חָרוּ֙ יֹ֣שְׁבֵי אֶ֔רֶץ וְנִשְׁאַ֥ר אֱנ֖וֹשׁ מִזְעָֽר׃ </span></p>
 <p align="RIGHT"><span lang="he">‎<a name="007">7</a> ‏אָבַ֥ל תִּיר֖וֹשׁ אֻמְלְלָה־גָ֑פֶן נֶאֶנְח֖וּ כָּל־שִׂמְחֵי־לֵֽב׃ </span></p>
 <p align="RIGHT"><span lang="he">‎<a name="008">8</a> ‏שָׁבַת֙ מְשׂ֣וֹשׂ תֻּפִּ֔ים חָדַ֖ל שְׁא֣וֹן עַלִּיזִ֑ים שָׁבַ֖ת מְשׂ֥וֹשׂ כִּנּֽוֹר׃ </span></p>
 <p align="RIGHT"><span lang="he">‎<a name="009">9</a> ‏בַּשִּׁ֖יר לֹ֣א יִשְׁתּוּ־יָ֑יִן יֵמַ֥ר שֵׁכָ֖ר לְשֹׁתָֽיו׃ </span></p>
 <p align="RIGHT"><span lang="he">‎<a name="010">10</a> ‏נִשְׁבְּרָ֖ה קִרְיַת־תֹּ֑הוּ סֻגַּ֥ר כָּל־בַּ֖יִת מִבּֽוֹא׃ </span></p>
 <p align="RIGHT"><span lang="he">‎<a name="011">11</a> ‏צְוָחָ֥ה עַל־הַיַּ֖יִן בַּֽחוּצ֑וֹת עָֽרְבָה֙ כָּל־שִׂמְחָ֔ה גָּלָ֖ה מְשׂ֥וֹשׂ הָאָֽרֶץ׃ </span></p>
 <p align="RIGHT"><span lang="he">‎<a name="012">12</a> ‏נִשְׁאַ֥ר בָּעִ֖יר שַׁמָּ֑ה וּשְׁאִיָּ֖ה יֻכַּת־שָֽׁעַר׃ </span></p>
 <p align="RIGHT"><span lang="he">‎<a name="013">13</a> ‏כִּ֣י כֹ֥ה יִהְיֶ֛ה בְּקֶ֥רֶב הָאָ֖רֶץ בְּת֣וֹךְ הָֽעַמִּ֑ים כְּנֹ֣קֶף זַ֔יִת כְּעוֹלֵלֹ֖ת אִם־כָּלָ֥ה בָצִֽיר׃ </span></p>
 <p align="RIGHT"><span lang="he">‎<a name="014">14</a> ‏הֵ֛מָּה יִשְׂא֥וּ קוֹלָ֖ם יָרֹ֑נּוּ בִּגְא֣וֹן יְהוָ֔ה צָהֲל֖וּ מִיָּֽם׃ </span></p>
 <p align="RIGHT"><span lang="he">‎<a name="015">15</a> ‏עַל־כֵּ֥ן בָּאֻרִ֖ים כַּבְּד֣וּ יְהוָ֑ה בְּאִיֵּ֣י הַיָּ֔ם שֵׁ֥ם יְהוָ֖ה אֱלֹהֵ֥י יִשְׂרָאֵֽל׃ ס</span></p>
 <p align="RIGHT"><span lang="he">‎<a name="016">16</a> ‏מִכְּנַ֨ף הָאָ֜רֶץ זְמִרֹ֤ת שָׁמַ֙עְנוּ֙ צְבִ֣י לַצַּדִּ֔יק וָאֹמַ֛ר רָזִי־לִ֥י רָֽזִי־לִ֖י א֣וֹי לִ֑י בֹּגְדִ֣ים בָּגָ֔דוּ וּבֶ֥גֶד בּוֹגְדִ֖ים בָּגָֽדוּ׃ </span></p>
 <p align="RIGHT"><span lang="he">‎<a name="017">17</a> ‏פַּ֥חַד וָפַ֖חַת וָפָ֑ח עָלֶ֖יךָ יוֹשֵׁ֥ב הָאָֽרֶץ׃ </span></p>
 <p align="RIGHT"><span lang="he">‎<a name="018">18</a> ‏וְֽ֠הָיָה הַנָּ֞ס מִקּ֤וֹל הַפַּ֙חַד֙ יִפֹּ֣ל אֶל־הַפַּ֔חַת וְהָֽעוֹלֶה֙ מִתּ֣וֹךְ הַפַּ֔חַת יִלָּכֵ֖ד בַּפָּ֑ח כִּֽי־אֲרֻבּ֤וֹת מִמָּרוֹם֙ נִפְתָּ֔חוּ וַֽיִּרְעֲשׁ֖וּ מ֥וֹסְדֵי אָֽרֶץ׃ </span></p>
 <p align="RIGHT"><span lang="he">‎<a name="019">19</a> ‏רֹ֥עָה הִֽתְרֹעֲעָ֖ה הָאָ֑רֶץ פּ֤וֹר הִֽתְפּוֹרְרָה֙ אֶ֔רֶץ מ֥וֹט הִֽתְמוֹטְטָ֖ה אָֽרֶץ׃ </span></p>
 <p align="RIGHT"><span lang="he">‎<a name="020">20</a> ‏נ֣וֹעַ תָּנ֤וּעַ אֶ֙רֶץ֙ כַּשִּׁכּ֔וֹר וְהִֽתְנוֹדְדָ֖ה כַּמְּלוּנָ֑ה וְכָבַ֤ד עָלֶ֙יהָ֙ פִּשְׁעָ֔הּ וְנָפְלָ֖ה וְלֹא־תֹסִ֥יף קֽוּם׃ ס</span></p>
 <p align="RIGHT"><span lang="he">‎<a name="021">21</a> ‏וְהָיָה֙ בַּיּ֣וֹם הַה֔וּא יִפְקֹ֧ד יְהוָ֛ה עַל־צְבָ֥א הַמָּר֖וֹם בַּמָּר֑וֹם וְעַל־מַלְכֵ֥י הָאֲדָמָ֖ה עַל־הָאֲדָמָֽה׃ </span></p>
 <p align="RIGHT"><span lang="he">‎<a name="022">22</a> ‏וְאֻסְּפ֨וּ אֲסֵפָ֤ה אַסִּיר֙ עַל־בּ֔וֹר וְסֻגְּר֖וּ עַל־מַסְגֵּ֑ר וּמֵרֹ֥ב יָמִ֖ים יִפָּקֵֽדוּ׃ </span></p>
 <p align="RIGHT"><span lang="he">‎<a name="023">23</a> ‏וְחָֽפְרָה֙ הַלְּבָנָ֔ה וּבוֹשָׁ֖ה הַֽחַמָּ֑ה כִּֽי־מָלַ֞ךְ יְהוָ֣ה צְבָא֗וֹת בְּהַ֤ר צִיּוֹן֙ וּבִיר֣וּשָׁלִַ֔ם וְנֶ֥גֶד זְקֵנָ֖יו כָּבֽוֹד׃ פ</span></p>
 </td>
 <td width="50%">
 <p>1 hinnēh yəhwâ bwōqēq hā’āreṣ ûḇwōləqāh wə‘iûâ fāneyhā wəhēfîṣ yōšəḇeyhā: </p>
 <p>2 wəhāyâ ḵā‘ām kakōhēn k<sup>a</sup>‘eḇeḏ ka’ḏōnāyw kaššifəḥâ kagəḇirətāh kaqqwōneh kammwōḵēr kammaləweh kallwōeh kannōšeh ka’ăšer nōše’ ḇwō: </p>
 <p>3 hibwōq| tibwōq hā’āreṣ wəhibwōz| tibwōz kî yəhwâ diber ’eṯ-hadāḇār hazzeh: </p>
 <p>4 ’āḇəlâ nāḇəlâ hā’āreṣ ’umələlâ nāḇəlâ tēḇēl ’uməlālû mərwōm ‘am-hā’āreṣ: </p>
 <p>5 wəhā’āreṣ ḥānəfâ t<sup>a</sup>ḥaṯ yōšəḇeyhā kî-‘āḇərû ṯwōrōṯ ḥāləfû ḥōq hēfērû bərîṯ ‘wōlām: </p>
 <p>6 ‘al-kēn ’ālâ ’āḵəlâ ’ereṣ wayye’əšəmû yōšəḇê ḇāh ‘al-kēn ḥārû yōšəḇê ’ereṣ wənišə’ar ’ĕnwōš mizə‘ār: </p>
 <p>7 ’āḇal tîrwōš ’umələlâ-ḡāfen ne’enəḥû kāl-śiməḥê-lēḇ: </p>
 <p>8 šāḇaṯ məśwōś tupîm ḥāḏal šə’wōn ‘allîzîm šāḇaṯ məśwōś kinnwōr: </p>
 <p>9 baššîr lō’ yišətû-yāyin yēmar šēḵār ləšōṯāyw: </p>
 <p>10 nišəbərâ qirəyaṯ-tōhû sugar kāl-bayiṯ mibwō’: </p>
 <p>11 ṣəwāḥâ ‘al-hayyayin b<sup>a</sup>ḥûṣwōṯ ‘ārəḇâ kāl-śiməḥâ gālâ məśwōś hā’āreṣ: </p>
 <p>12 nišə’ar bā‘îr šammâ ûšə’îyâ yukaṯ-šā‘ar: </p>
 <p>13 kî ḵōh yihəyeh bəqereḇ hā’āreṣ bəṯwōḵə hā‘ammîm kənōqef zayiṯ kə‘wōlēlōṯ ’im-kālâ ḇāṣîr: </p>
 <p>14 hēmmâ yiśə’û qwōlām yārōnnû biḡə’wōn yəhwâ ṣâălû mîyām: </p>
 <p>15 ‘al-kēn bā’urîm kabəḏû yəhwâ bə’îyê hayyām šēm yəhwâ ’ĕlōhê yiśərā’ēl: s</p>
 <p>16 mikənaf hā’āreṣ zəmirōṯ šām<sup>a</sup>‘ənû ṣəḇî laṣṣadîq wā’ōmar rāzî-lî rāzî-lî ’wōy lî bōḡəḏîm bāḡāḏû ûḇeḡeḏ bwōḡəḏîm bāḡāḏû: </p>
 <p>17 p<sup>a</sup>ḥaḏ wāf<sup>a</sup>ḥaṯ wāfāḥ ‘āleyḵā ywōšēḇ hā’āreṣ: </p>
 <p>18 wəhāyâ hannās miqqwōl hap<sup>a</sup>ḥaḏ yipōl ’el-hap<sup>a</sup>ḥaṯ wəhā‘wōleh mitwōḵə hap<sup>a</sup>ḥaṯ yillāḵēḏ bapāḥ kî-’ărubwōṯ mimmārwōm nifətāḥû wayyirə‘ăšû mwōsəḏê ’āreṣ: </p>
 <p>19 rō‘â hiṯərō‘ă‘â hā’āreṣ pwōr hiṯəpwōrərâ ’ereṣ mwōṭ hiṯəmwōṭəṭâ ’āreṣ: </p>
 <p>20 nwō‘a tānû‘a ’ereṣ kaššikwōr wəhiṯənwōḏəḏâ kamməlûnâ wəḵāḇaḏ ‘āleyhā pišə‘āh wənāfəlâ wəlō’-ṯōsîf qûm: s</p>
 <p>21 wəhāyâ bayywōm hahû’ yifəqōḏ yəhwâ ‘al-ṣəḇā’ hammārwōm bammārwōm wə‘al-maləḵê hā’ăḏāmâ ‘al-hā’ăḏāmâ: </p>
 <p>22 wə’ussəfû ’ăsēfâ ’assîr ‘al-bwōr wəsugərû ‘al-masəgēr ûmērōḇ yāmîm yipāqēḏû: </p>
 <p>23 wəḥāfərâ halləḇānâ ûḇwōšâ h<sup>a</sup>ḥammâ kî-mālaḵə yəhwâ ṣəḇā’wōṯ bəhar ṣîywōn ûḇîrûšālaim wəneḡeḏ zəqēnāyw kāḇwōḏ: f</p>
 </td>
 </tr></table>
 <p></p><hr>
 <center>
 <a href="isa025.htm">Next: Isaiah (Yisheyah) Chapter 25</a></center>
 </body>