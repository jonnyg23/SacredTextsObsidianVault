<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/job012.htm">Polyglot</a> 
 <a href="../kjv/job012.htm">KJV</a> 
 <a href="../sep/job012.htm">Sep</a> 
 <a href="../vul/job012.htm">Vul</a> 
 
 <br>
 <br><a href="job.htm">Job (Iyov) Index</a><br>
  
 <a href="job011.htm">Previous</a> 
 <a href="job013.htm">Next</a> 
 </center>
 <hr>
 
 <h3 align="CENTER">Tanach (Hebrew): Job (Iyov) Chapter 12</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיַּ֥עַן אִיּ֗וֹב וַיֹּאמַֽר׃ </span></p>
 <p align="RIGHT"><span lang="he">‎<a name="002">2</a> ‏אָ֭מְנָם כִּ֣י אַתֶּם־עָ֑ם וְ֝עִמָּכֶ֗ם תָּמ֥וּת חָכְמָֽה׃ </span></p>
 <p align="RIGHT"><span lang="he">‎<a name="003">3</a> ‏גַּם־לִ֤י לֵבָ֨ב׀ כְּֽמוֹכֶ֗ם<font color="red"><sup>3</sup></font> לֹא־נֹפֵ֣ל אָנֹכִ֣י מִכֶּ֑ם וְאֶת־מִי־אֵ֥ין כְּמוֹ־אֵֽלֶּה׃ </span></p>
 <p align="RIGHT"><span lang="he">‎<a name="004">4</a> ‏שְׂחֹ֤ק לְרֵעֵ֨הוּ׀ אֶֽהְיֶ֗ה קֹרֵ֣א לֶ֭אֱלוֹהַּ וַֽיַּעֲנֵ֑הוּ שְׂ֝ח֗וֹק צַדִּ֥יק תָּמִֽים׃ </span></p>
 <p align="RIGHT"><span lang="he">‎<a name="005">5</a> ‏לַפִּ֣יד בּ֭וּז לְעַשְׁתּ֣וּת שַׁאֲנָ֑ן נָ֝כ֗וֹן לְמ֣וֹעֲדֵי רָֽגֶל׃ </span></p>
 <p align="RIGHT"><span lang="he">‎<a name="006">6</a> ‏יִשְׁלָ֤יוּ אֹֽהָלִ֨ים׀ לְשֹׁ֥דְדִ֗ים<font color="red"><sup>3</sup></font> וּֽ֭בַטֻּחוֹת לְמַרְגִּ֣יזֵי אֵ֑ל לַאֲשֶׁ֤ר הֵבִ֖יא אֱל֣וֹהַּ בְּיָדֽוֹ׃ </span></p>
 <p align="RIGHT"><span lang="he">‎<a name="007">7</a> ‏וְֽאוּלָ֗ם שְׁאַל־נָ֣א בְהֵמ֣וֹת וְתֹרֶ֑ךָּ וְע֥וֹף הַ֝שָּׁמַ֗יִם וְיַגֶּד־לָֽךְ׃ </span></p>
 <p align="RIGHT"><span lang="he">‎<a name="008">8</a> ‏א֤וֹ שִׂ֣יחַ לָאָ֣רֶץ וְתֹרֶ֑ךָּ וִֽיסַפְּר֥וּ לְ֝ךָ֗ דְּגֵ֣י הַיָּֽם׃ </span></p>
 <p align="RIGHT"><span lang="he">‎<a name="009">9</a> ‏מִ֭י לֹא־יָדַ֣ע בְּכָל־אֵ֑לֶּה כִּ֥י יַד־יְ֝הוָה עָ֣שְׂתָה זֹּֽאת׃ </span></p>
 <p align="RIGHT"><span lang="he">‎<a name="010">10</a> ‏אֲשֶׁ֣ר בְּ֭יָדוֹ נֶ֣פֶשׁ כָּל־חָ֑י וְ֝ר֗וּחַ כָּל־בְּשַׂר־אִֽישׁ׃ </span></p>
 <p align="RIGHT"><span lang="he">‎<a name="011">11</a> ‏הֲלֹא־אֹ֭זֶן מִלִּ֣ין תִּבְחָ֑ן וְ֝חֵ֗ךְ אֹ֣כֶל יִטְעַם־לֽוֹ׃ </span></p>
 <p align="RIGHT"><span lang="he">‎<a name="012">12</a> ‏בִּֽישִׁישִׁ֥ים חָכְמָ֑ה וְאֹ֖רֶךְ יָמִ֣ים תְּבוּנָֽה׃ </span></p>
 <p align="RIGHT"><span lang="he">‎<a name="013">13</a> ‏עִ֭מּוֹ חָכְמָ֣ה וּגְבוּרָ֑ה ל֝֗וֹ עֵצָ֥ה וּתְבוּנָֽה׃ </span></p>
 <p align="RIGHT"><span lang="he">‎<a name="014">14</a> ‏הֵ֣ן יַ֭הֲרוֹס וְלֹ֣א יִבָּנֶ֑ה יִסְגֹּ֥ר עַל־אִ֝֗ישׁ וְלֹ֣א יִפָּתֵֽחַ׃ </span></p>
 <p align="RIGHT"><span lang="he">‎<a name="015">15</a> ‏הֵ֤ן יַעְצֹ֣ר בַּמַּ֣יִם וְיִבָ֑שׁוּ וִֽ֝ישַׁלְּחֵ֗ם וְיַ֖הַפְכוּ אָֽרֶץ׃ </span></p>
 <p align="RIGHT"><span lang="he">‎<a name="016">16</a> ‏עִ֭מּוֹ עֹ֣ז וְתֽוּשִׁיָּ֑ה<font color="red"><sup>1</sup></font> ל֝֗וֹ שֹׁגֵ֥ג וּמַשְׁגֶּֽה׃ </span></p>
 <p align="RIGHT"><span lang="he">‎<a name="017">17</a> ‏מוֹלִ֣יךְ יוֹעֲצִ֣ים שׁוֹלָ֑ל וְֽשֹׁפְטִ֥ים יְהוֹלֵֽל׃ </span></p>
 <p align="RIGHT"><span lang="he">‎<a name="018">18</a> ‏מוּסַ֣ר מְלָכִ֣ים פִּתֵּ֑חַ וַיֶּאְסֹ֥ר אֵ֝ז֗וֹר בְּמָתְנֵיהֶֽם׃ </span></p>
 <p align="RIGHT"><span lang="he">‎<a name="019">19</a> ‏מוֹלִ֣יךְ כֹּהֲנִ֣ים שׁוֹלָ֑ל וְאֵֽתָנִ֣ים יְסַלֵּֽף׃ </span></p>
 <p align="RIGHT"><span lang="he">‎<a name="020">20</a> ‏מֵסִ֣יר שָׂ֭פָה לְנֶאֱמָנִ֑ים וְטַ֖עַם זְקֵנִ֣ים יִקָּֽח׃ </span></p>
 <p align="RIGHT"><span lang="he">‎<a name="021">21</a> ‏שׁוֹפֵ֣ךְ בּ֭וּז עַל־נְדִיבִ֑ים וּמְזִ֖יחַ אֲפִיקִ֣ים רִפָּֽה׃ </span></p>
 <p align="RIGHT"><span lang="he">‎<a name="022">22</a> ‏מְגַלֶּ֣ה עֲ֭מֻקוֹת מִנִּי־חֹ֑שֶׁךְ וַיֹּצֵ֖א לָא֣וֹר צַלְמָֽוֶת׃ </span></p>
 <p align="RIGHT"><span lang="he">‎<a name="023">23</a> ‏מַשְׂגִּ֣יא לַ֭גּוֹיִם וַֽיְאַבְּדֵ֑ם שֹׁטֵ֥חַ לַ֝גּוֹיִ֗ם וַיַּנְחֵֽם׃ </span></p>
 <p align="RIGHT"><span lang="he">‎<a name="024">24</a> ‏מֵסִ֗יר לֵ֭ב רָאשֵׁ֣י עַם־הָאָ֑רֶץ וַ֝יַּתְעֵ֗ם בְּתֹ֣הוּ לֹא־דָֽרֶךְ׃ </span></p>
 <p align="RIGHT"><span lang="he">‎<a name="025">25</a> ‏יְמַֽשְׁשׁוּ־חֹ֥שֶׁךְ וְלֹא־א֑וֹר וַ֝יַּתְעֵ֗ם כַּשִּׁכּֽוֹר׃ </span></p>
 </td>
 <td width="50%">
 <p>1 wayy<sup>a</sup>‘an ’îywōḇ wayyō’mar: </p>
 <p>2 ’āmənām kî ’atem-‘ām wə‘immāḵem tāmûṯ ḥāḵəmâ: </p>
 <p>3 gam-lî lēḇāḇ| kəmwōḵem<font color="red"><sup>3</sup></font> lō’-nōfēl ’ānōḵî mikem wə’eṯ-mî-’ên kəmwō-’ēlleh: </p>
 <p>4 śəḥōq lərē‘ēhû| ’ehəyeh qōrē’ le’ĕlwōhha wayy<sup>a</sup>‘ănēhû śəḥwōq ṣadîq tāmîm: </p>
 <p>5 lapîḏ bûz lə‘ašətûṯ ša’ănān nāḵwōn ləmwō‘ăḏê rāḡel: </p>
 <p>6 yišəlāyû ’ōhālîm| ləšōḏəḏîm<font color="red"><sup>3</sup></font> ûḇaṭṭuḥwōṯ ləmarəgîzê ’ēl la’ăšer hēḇî’ ’ĕlwōhha bəyāḏwō: </p>
 <p>7 wə’ûlām šə’al-nā’ ḇəhēmwōṯ wəṯōreḵḵā wə‘wōf haššāmayim wəyageḏ-lāḵə: </p>
 <p>8 ’wō śîḥa lā’āreṣ wəṯōreḵḵā wîsapərû ləḵā dəḡê hayyām: </p>
 <p>9 mî lō’-yāḏ<sup>a</sup>‘ bəḵāl-’ēlleh kî yaḏ-yəhwâ ‘āśəṯâ zzō’ṯ: </p>
 <p>10 ’ăšer bəyāḏwō nefeš kāl-ḥāy wərûḥa kāl-bəśar-’îš: </p>
 <p>11 hălō’-’ōzen millîn tiḇəḥān wəḥēḵə ’ōḵel yiṭə‘am-lwō: </p>
 <p>12 bîšîšîm ḥāḵəmâ wə’ōreḵə yāmîm təḇûnâ: </p>
 <p>13 ‘immwō ḥāḵəmâ ûḡəḇûrâ lwō ‘ēṣâ ûṯəḇûnâ: </p>
 <p>14 hēn yahărwōs wəlō’ yibāneh yisəgōr ‘al-’îš wəlō’ yipāṯēḥa: </p>
 <p>15 hēn y<sup>a</sup>‘əṣōr bammayim wəyiḇāšû wîšalləḥēm wəyahafəḵû ’āreṣ: </p>
 <p>16 ‘immwō ‘ōz wəṯûšîyâ<font color="red"><sup>1</sup></font> lwō šōḡēḡ ûmašəgeh: </p>
 <p>17 mwōlîḵə ywō‘ăṣîm šwōlāl wəšōfəṭîm yəhwōlēl: </p>
 <p>18 mûsar məlāḵîm pitēḥa wayye’əsōr ’ēzwōr bəmāṯənêhem: </p>
 <p>19 mwōlîḵə kōhănîm šwōlāl wə’ēṯānîm yəsallēf: </p>
 <p>20 mēsîr śāfâ ləne’ĕmānîm wəṭ<sup>a</sup>‘am zəqēnîm yiqqāḥ: </p>
 <p>21 šwōfēḵə bûz ‘al-nəḏîḇîm ûməzîḥa ’ăfîqîm ripâ: </p>
 <p>22 məḡalleh ‘ămuqwōṯ minnî-ḥōšeḵə wayyōṣē’ lā’wōr ṣaləmāweṯ: </p>
 <p>23 maśəgî’ lagwōyim wayə’abəḏēm šōṭēḥa lagwōyim wayyanəḥēm: </p>
 <p>24 mēsîr lēḇ rā’šê ‘am-hā’āreṣ wayyaṯə‘ēm bəṯōhû lō’-ḏāreḵə: </p>
 <p>25 yəmašəšû-ḥōšeḵə wəlō’-’wōr wayyaṯə‘ēm kaššikwōr: </p>
 </td>
 </tr></table>
 <p></p><hr>
 <center>
 <a href="job013.htm">Next: Job (Iyov) Chapter 13</a></center>
 </body>