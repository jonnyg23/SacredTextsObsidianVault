<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa071.htm">Polyglot</a> 
 <a href="../kjv/psa071.htm">KJV</a> 
 <a href="../sep/psa071.htm">Sep</a> 
 <a href="../vul/psa071.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa070.htm">Previous</a> 
 <a href="psa072.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 71</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏בְּךָֽ־יְהוָ֥ה חָסִ֑יתִי אַל־אֵב֥וֹשָׁה לְעוֹלָֽם׃ </span></p>
 <p align="RIGHT"><span lang="he">‎<a name="002">2</a> ‏בְּצִדְקָתְךָ֗ תַּצִּילֵ֥נִי וּֽתְפַלְּטֵ֑נִי הַטֵּֽה־אֵלַ֥י אָ֝זְנְךָ֗ וְהוֹשִׁיעֵֽנִי׃ </span></p>
 <p align="RIGHT"><span lang="he">‎<a name="003">3</a> ‏הֱיֵ֤ה לִ֨י׀ לְצ֥וּר מָע֡וֹן לָב֗וֹא תָּמִ֗יד צִוִּ֥יתָ לְהוֹשִׁיעֵ֑נִי כִּֽי־סַלְעִ֖י וּמְצוּדָתִ֣י אָֽתָּה׃ </span></p>
 <p align="RIGHT"><span lang="he">‎<a name="004">4</a> ‏אֱ‍ֽלֹהַ֗י פַּ֭לְּטֵנִי מִיַּ֣ד רָשָׁ֑ע מִכַּ֖ף מְעַוֵּ֣ל וְחוֹמֵץ׃<font color="red"><sup>1</sup></font> </span></p>
 <p align="RIGHT"><span lang="he">‎<a name="005">5</a> ‏כִּֽי־אַתָּ֥ה תִקְוָתִ֑י אֲדֹנָ֥י יְ֝הוִ֗ה מִבְטַחִ֥י מִנְּעוּרָֽי׃ </span></p>
 <p align="RIGHT"><span lang="he">‎<a name="006">6</a> ‏עָלֶ֤יךָ׀ נִסְמַ֬כְתִּי מִבֶּ֗טֶן מִמְּעֵ֣י אִ֭מִּי אַתָּ֣ה גוֹזִ֑י בְּךָ֖ תְהִלָּתִ֣י תָמִֽיד׃ </span></p>
 <p align="RIGHT"><span lang="he">‎<a name="007">7</a> ‏כְּ֭מוֹפֵת הָיִ֣יתִי לְרַבִּ֑ים וְ֝אַתָּ֗ה מַֽחֲסִי־עֹֽז׃ </span></p>
 <p align="RIGHT"><span lang="he">‎<a name="008">8</a> ‏יִמָּ֣לֵא פִ֭י תְּהִלָּתֶ֑ךָ כָּל־הַ֝יּ֗וֹם תִּפְאַרְתֶּֽךָ׃ </span></p>
 <p align="RIGHT"><span lang="he">‎<a name="009">9</a> ‏אַֽל־תַּ֭שְׁלִיכֵנִי לְעֵ֣ת זִקְנָ֑ה כִּכְל֥וֹת כֹּ֝חִ֗י אַֽל־תַּעַזְבֵֽנִי׃ </span></p>
 <p align="RIGHT"><span lang="he">‎<a name="010">10</a> ‏כִּֽי־אָמְר֣וּ אוֹיְבַ֣י לִ֑י וְשֹׁמְרֵ֥י נַ֝פְשִׁ֗י נוֹעֲצ֥וּ יַחְדָּֽו׃ </span></p>
 <p align="RIGHT"><span lang="he">‎<a name="011">11</a> ‏לֵ֭אמֹר אֱלֹהִ֣ים עֲזָב֑וֹ רִֽדְפ֥וּ וְ֝תִפְשׂ֗וּהוּ כִּי־אֵ֥ין מַצִּֽיל׃ </span></p>
 <p align="RIGHT"><span lang="he">‎<a name="012">12</a> ‏אֱ֭לֹהִים אַל־תִּרְחַ֣ק מִמֶּ֑נִּי אֱ֝לֹהַ֗י לְעֶזְרָ֥תִי <font color="brown">חישה</font> <font color="blue">חֽוּשָׁה׃</font> </span></p>
 <p align="RIGHT"><span lang="he">‎<a name="013">13</a> ‏יֵבֹ֣שׁוּ יִכְלוּ֮ שֹׂטְנֵ֪י נַ֫פְשִׁ֥י יַֽעֲט֣וּ חֶ֭רְפָּה וּכְלִמָּ֑ה מְ֝בַקְשֵׁ֗י רָעָתִֽי׃ </span></p>
 <p align="RIGHT"><span lang="he">‎<a name="014">14</a> ‏וַ֭אֲנִי תָּמִ֣יד אֲיַחֵ֑ל וְ֝הוֹסַפְתִּ֗י עַל־כָּל־תְּהִלָּתֶֽךָ׃ </span></p>
 <p align="RIGHT"><span lang="he">‎<a name="015">15</a> ‏פִּ֤י׀ יְסַפֵּ֬ר צִדְקָתֶ֗ךָ כָּל־הַיּ֥וֹם תְּשׁוּעָתֶ֑ךָ כִּ֤י לֹ֖א יָדַ֣עְתִּי סְפֹרֽוֹת׃ </span></p>
 <p align="RIGHT"><span lang="he">‎<a name="016">16</a> ‏אָב֗וֹא בִּ֭גְבֻרוֹת אֲדֹנָ֣י יְהוִ֑ה אַזְכִּ֖יר צִדְקָתְךָ֣ לְבַדֶּֽךָ׃ </span></p>
 <p align="RIGHT"><span lang="he">‎<a name="017">17</a> ‏אֱ‍ֽלֹהִ֗ים לִמַּדְתַּ֥נִי מִנְּעוּרָ֑י וְעַד־הֵ֝֗נָּה אַגִּ֥יד נִפְלְאוֹתֶֽיךָ׃ </span></p>
 <p align="RIGHT"><span lang="he">‎<a name="018">18</a> ‏וְגַ֤ם עַד־זִקְנָ֨ה׀ וְשֵׂיבָה֮ אֱלֹהִ֪ים אַֽל־תַּעַ֫זְבֵ֥נִי עַד־אַגִּ֣יד זְרוֹעֲךָ֣ לְד֑וֹר לְכָל־יָ֝ב֗וֹא גְּבוּרָתֶֽךָ׃ </span></p>
 <p align="RIGHT"><span lang="he">‎<a name="019">19</a> ‏וְצִדְקָתְךָ֥ אֱלֹהִ֗ים עַד־מָ֫ר֥וֹם אֲשֶׁר־עָשִׂ֥יתָ גְדֹל֑וֹת אֱ֝לֹהִ֗ים מִ֣י כָמֽוֹךָ׃ </span></p>
 <p align="RIGHT"><span lang="he">‎<a name="020">20</a> ‏אֲשֶׁ֤ר <font color="brown">הראיתנו</font> <font color="blue">הִרְאִיתַ֨נִי׀</font> צָר֥וֹת רַבּ֗וֹת וְרָ֫ע֥וֹת תָּשׁ֥וּב <font color="brown">תחיינו</font> <font color="blue">תְּחַיֵּ֑ינִי</font> וּֽמִתְּהֹמ֥וֹת הָ֝אָ֗רֶץ תָּשׁ֥וּב תַּעֲלֵֽנִי׃ </span></p>
 <p align="RIGHT"><span lang="he">‎<a name="021">21</a> ‏תֶּ֤רֶב׀ גְּֽדֻלָּתִ֗י וְתִסֹּ֥ב תְּֽנַחֲמֵֽנִי׃ </span></p>
 <p align="RIGHT"><span lang="he">‎<a name="022">22</a> ‏גַּם־אֲנִ֤י׀ אוֹדְךָ֣ בִכְלִי־נֶבֶל֮ אֲמִתְּךָ֪ אֱלֹ֫הָ֥י אֲזַמְּרָ֣ה לְךָ֣ בְכִנּ֑וֹר קְ֝ד֗וֹשׁ יִשְׂרָאֵֽל׃ </span></p>
 <p align="RIGHT"><span lang="he">‎<a name="023">23</a> ‏תְּרַנֵּ֣נָּ֣ה שְׂ֭פָתַי כִּ֣י אֲזַמְּרָה־לָּ֑ךְ וְ֝נַפְשִׁ֗י אֲשֶׁ֣ר פָּדִֽיתָ׃ </span></p>
 <p align="RIGHT"><span lang="he">‎<a name="024">24</a> ‏גַּם־לְשׁוֹנִ֗י כָּל־הַ֭יּוֹם תֶּהְגֶּ֣ה צִדְקָתֶ֑ךָ כִּי־בֹ֥שׁוּ כִֽי־חָ֝פְר֗וּ מְבַקְשֵׁ֥י רָעָתִֽי׃ </span></p>
 </td>
 <td width="50%">
 <p>1 bəḵā-yəhwâ ḥāsîṯî ’al-’ēḇwōšâ lə‘wōlām: </p>
 <p>2 bəṣiḏəqāṯəḵā taṣṣîlēnî ûṯəfalləṭēnî haṭṭēh-’ēlay ’āzənəḵā wəhwōšî‘ēnî: </p>
 <p>3 hĕyēh lî| ləṣûr mā‘wōn lāḇwō’ tāmîḏ ṣiûîṯā ləhwōšî‘ēnî kî-salə‘î ûməṣûḏāṯî ’ātâ: </p>
 <p>4 ’ĕ‍lōhay palləṭēnî mîyaḏ rāšā‘ mikaf mə‘aûēl wəḥwōmēṣ:<font color="red"><sup>1</sup></font> </p>
 <p>5 kî-’atâ ṯiqəwāṯî ’ăḏōnāy yəhwih miḇəṭ<sup>a</sup>ḥî minnə‘ûrāy: </p>
 <p>6 ‘āleyḵā| nisəmaḵətî mibeṭen mimmə‘ê ’immî ’atâ ḡwōzî bəḵā ṯəhillāṯî ṯāmîḏ: </p>
 <p>7 kəmwōfēṯ hāyîṯî lərabîm wə’atâ m<sup>a</sup>ḥăsî-‘ōz: </p>
 <p>8 yimmālē’ fî təhillāṯeḵā kāl-hayywōm tifə’arəteḵā: </p>
 <p>9 ’al-tašəlîḵēnî lə‘ēṯ ziqənâ kiḵəlwōṯ kōḥî ’al-t<sup>a</sup>‘azəḇēnî: </p>
 <p>10 kî-’āmərû ’wōyəḇay lî wəšōmərê nafəšî nwō‘ăṣû y<sup>a</sup>ḥədāw: </p>
 <p>11 lē’mōr ’ĕlōhîm ‘ăzāḇwō riḏəfû wəṯifəśûhû kî-’ên maṣṣîl: </p>
 <p>12 ’ĕlōhîm ’al-tirəḥaq mimmennî ’ĕlōhay lə‘ezərāṯî <font color="brown">ḥîšâ</font> <font color="blue">ḥûšâ:</font> </p>
 <p>13 yēḇōšû yiḵəlû śōṭənê nafəšî y<sup>a</sup>‘ăṭû ḥerəpâ ûḵəlimmâ məḇaqəšê rā‘āṯî: </p>
 <p>14 wa’ănî tāmîḏ ’ăy<sup>a</sup>ḥēl wəhwōsafətî ‘al-kāl-təhillāṯeḵā: </p>
 <p>15 pî| yəsapēr ṣiḏəqāṯeḵā kāl-hayywōm təšû‘āṯeḵā kî lō’ yāḏ<sup>a</sup>‘ətî səfōrwōṯ: </p>
 <p>16 ’āḇwō’ biḡəḇurwōṯ ’ăḏōnāy yəhwih ’azəkîr ṣiḏəqāṯəḵā ləḇadeḵā: </p>
 <p>17 ’ĕ‍lōhîm limmaḏətanî minnə‘ûrāy wə‘aḏ-hēnnâ ’agîḏ nifələ’wōṯeyḵā: </p>
 <p>18 wəḡam ‘aḏ-ziqənâ| wəśêḇâ ’ĕlōhîm ’al-t<sup>a</sup>‘azəḇēnî ‘aḏ-’agîḏ zərwō‘ăḵā ləḏwōr ləḵāl-yāḇwō’ gəḇûrāṯeḵā: </p>
 <p>19 wəṣiḏəqāṯəḵā ’ĕlōhîm ‘aḏ-mārwōm ’ăšer-‘āśîṯā ḡəḏōlwōṯ ’ĕlōhîm mî ḵāmwōḵā: </p>
 <p>20 ’ăšer <font color="brown">hirə’îṯanû</font> <font color="blue">hirə’îṯanî|</font> ṣārwōṯ rabwōṯ wərā‘wōṯ tāšûḇ <font color="brown">təḥayyênû</font> <font color="blue">təḥayyênî</font> ûmitəhōmwōṯ hā’āreṣ tāšûḇ t<sup>a</sup>‘ălēnî: </p>
 <p>21 tereḇ| gəḏullāṯî wəṯissōḇ tən<sup>a</sup>ḥămēnî: </p>
 <p>22 gam-’ănî| ’wōḏəḵā ḇiḵəlî-neḇel ’ămitəḵā ’ĕlōhāy ’ăzammərâ ləḵā ḇəḵinnwōr qəḏwōš yiśərā’ēl: </p>
 <p>23 tərannēnnâ śəfāṯay kî ’ăzammərâ-llāḵə wənafəšî ’ăšer pāḏîṯā: </p>
 <p>24 gam-ləšwōnî kāl-hayywōm tehəgeh ṣiḏəqāṯeḵā kî-ḇōšû ḵî-ḥāfərû məḇaqəšê rā‘āṯî: </p>
 </td>
 </tr></table>
 <p></p><hr>
 <center>
 <a href="psa072.htm">Next: Psalms (Tehilim) Chapter 72</a></center>
 </body>