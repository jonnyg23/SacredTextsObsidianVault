<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/exo034.htm">Polyglot</a> 
 <a href="../kjv/exo034.htm">KJV</a> 
 <a href="../sep/exo034.htm">Sep</a> 
 <a href="../vul/exo034.htm">Vul</a> 
 
 <br>
 <br><a href="exo.htm">Exodus (Shemot) Index</a><br>
  
 <a href="exo033.htm">Previous</a> 
 <a href="exo035.htm">Next</a> 
 </center>
 <hr>
 
 <h3 align="CENTER">Tanach (Hebrew): Exodus (Shemot) Chapter 34</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיֹּ֤אמֶר יְהוָה֙ אֶל־מֹשֶׁ֔ה פְּסָל־לְךָ֛ שְׁנֵֽי־לֻחֹ֥ת אֲבָנִ֖ים כָּרִאשֹׁנִ֑ים וְכָתַבְתִּי֙ עַל־הַלֻּחֹ֔ת אֶת־הַדְּבָרִ֔ים אֲשֶׁ֥ר הָי֛וּ עַל־הַלֻּחֹ֥ת הָרִאשֹׁנִ֖ים אֲשֶׁ֥ר שִׁבַּֽרְתָּ׃ </span></p>
 <p align="RIGHT"><span lang="he">‎<a name="002">2</a> ‏וֶהְיֵ֥ה נָכ֖וֹן לַבֹּ֑קֶר וְעָלִ֤יתָ בַבֹּ֙קֶר֙ אֶל־הַ֣ר סִינַ֔י וְנִצַּבְתָּ֥ לִ֛י שָׁ֖ם עַל־רֹ֥אשׁ הָהָֽר׃ </span></p>
 <p align="RIGHT"><span lang="he">‎<a name="003">3</a> ‏וְאִישׁ֙ לֹֽא־יַעֲלֶ֣ה עִמָּ֔ךְ וְגַם־אִ֥ישׁ אַל־יֵרָ֖א בְּכָל־הָהָ֑ר גַּם־הַצֹּ֤אן וְהַבָּקָר֙ אַל־יִרְע֔וּ אֶל־מ֖וּל הָהָ֥ר הַהֽוּא׃ </span></p>
 <p align="RIGHT"><span lang="he">‎<a name="004">4</a> ‏וַיִּפְסֹ֡ל שְׁנֵֽי־לֻחֹ֨ת אֲבָנִ֜ים כָּרִאשֹׁנִ֗ים וַיַּשְׁכֵּ֨ם מֹשֶׁ֤ה בַבֹּ֙קֶר֙ וַיַּ֙עַל֙ אֶל־הַ֣ר סִינַ֔י כַּאֲשֶׁ֛ר צִוָּ֥ה יְהוָ֖ה אֹת֑וֹ וַיִּקַּ֣ח בְּיָד֔וֹ שְׁנֵ֖י לֻחֹ֥ת אֲבָנִֽים׃ </span></p>
 <p align="RIGHT"><span lang="he">‎<a name="005">5</a> ‏וַיֵּ֤רֶד יְהוָה֙ בֶּֽעָנָ֔ן וַיִּתְיַצֵּ֥ב עִמּ֖וֹ שָׁ֑ם וַיִּקְרָ֥א בְשֵׁ֖ם יְהוָֽה׃ </span></p>
 <p align="RIGHT"><span lang="he">‎<a name="006">6</a> ‏וַיַּעֲבֹ֨ר יְהוָ֥ה׀ עַל־פָּנָיו֮ וַיִּקְרָא֒ יְהוָ֣ה׀ יְהוָ֔ה אֵ֥ל רַח֖וּם וְחַנּ֑וּן אֶ֥רֶךְ אַפַּ֖יִם וְרַב־חֶ֥סֶד וֶאֱמֶֽת׃ </span></p>
 <p align="RIGHT"><span lang="he">‎<a name="007">7</a> ‏נֹצֵ֥ר חֶ֙סֶד֙ לָאֲלָפִ֔ים נֹשֵׂ֥א עָוֹ֛ן וָפֶ֖שַׁע וְחַטָּאָ֑ה וְנַקֵּה֙ לֹ֣א יְנַקֶּ֔ה פֹּקֵ֣ד׀ עֲוֹ֣ן אָב֗וֹת עַל־בָּנִים֙ וְעַל־בְּנֵ֣י בָנִ֔ים עַל־שִׁלֵּשִׁ֖ים וְעַל־רִבֵּעִֽים׃ </span></p>
 <p align="RIGHT"><span lang="he">‎<a name="008">8</a> ‏וַיְמַהֵ֖ר מֹשֶׁ֑ה וַיִּקֹּ֥ד אַ֖רְצָה וַיִּשְׁתָּֽחוּ׃ </span></p>
 <p align="RIGHT"><span lang="he">‎<a name="009">9</a> ‏וַיֹּ֡אמֶר אִם־נָא֩ מָצָ֨אתִי חֵ֤ן בְּעֵינֶ֙יךָ֙ אֲדֹנָ֔י יֵֽלֶךְ־נָ֥א אֲדֹנָ֖י בְּקִרְבֵּ֑נוּ כִּ֤י עַם־קְשֵׁה־עֹ֙רֶף֙ ה֔וּא וְסָלַחְתָּ֛ לַעֲוֹנֵ֥נוּ וּלְחַטָּאתֵ֖נוּ וּנְחַלְתָּֽנוּ׃ </span></p>
 <p align="RIGHT"><span lang="he">‎<a name="010">10</a> ‏וַיֹּ֗אמֶר הִנֵּ֣ה אָנֹכִי֮ כֹּרֵ֣ת בְּרִית֒ נֶ֤גֶד כָּֽל־עַמְּךָ֙ אֶעֱשֶׂ֣ה נִפְלָאֹ֔ת אֲשֶׁ֛ר לֹֽא־נִבְרְא֥וּ בְכָל־הָאָ֖רֶץ וּבְכָל־הַגּוֹיִ֑ם וְרָאָ֣ה כָל־הָ֠עָם אֲשֶׁר־אַתָּ֨ה בְקִרְבּ֜וֹ אֶת־מַעֲשֵׂ֤ה יְהוָה֙ כִּֽי־נוֹרָ֣א ה֔וּא אֲשֶׁ֥ר אֲנִ֖י עֹשֶׂ֥ה עִמָּֽךְ׃ </span></p>
 <p align="RIGHT"><span lang="he">‎<a name="011">11</a> ‏שְׁמָ֨ר־לְךָ֔ אֵ֛ת אֲשֶׁ֥ר אָנֹכִ֖י מְצַוְּךָ֣ הַיּ֑וֹם הִנְנִ֧י גֹרֵ֣שׁ מִפָּנֶ֗יךָ אֶת־הָאֱמֹרִי֙ וְהַֽכְּנַעֲנִ֔י וְהַחִתִּי֙ וְהַפְּרִזִּ֔י וְהַחִוִּ֖י וְהַיְבוּסִֽי׃ </span></p>
 <p align="RIGHT"><span lang="he">‎<a name="012">12</a> ‏הִשָּׁ֣מֶר לְךָ֗ פֶּן־תִּכְרֹ֤ת בְּרִית֙ לְיוֹשֵׁ֣ב הָאָ֔רֶץ אֲשֶׁ֥ר אַתָּ֖ה בָּ֣א עָלֶ֑יהָ פֶּן־יִהְיֶ֥ה לְמוֹקֵ֖שׁ בְּקִרְבֶּֽךָ׃ </span></p>
 <p align="RIGHT"><span lang="he">‎<a name="013">13</a> ‏כִּ֤י אֶת־מִזְבְּחֹתָם֙ תִּתֹּצ֔וּן וְאֶת־מַצֵּבֹתָ֖ם תְּשַׁבֵּר֑וּן וְאֶת־אֲשֵׁרָ֖יו תִּכְרֹתֽוּן׃ </span></p>
 <p align="RIGHT"><span lang="he">‎<a name="014">14</a> ‏כִּ֛י לֹ֥א תִֽשְׁתַּחֲוֶ֖ה לְאֵ֣ל אַחֵ֑ר כִּ֤י יְהוָה֙ קַנָּ֣א שְׁמ֔וֹ אֵ֥ל קַנָּ֖א הֽוּא׃ </span></p>
 <p align="RIGHT"><span lang="he">‎<a name="015">15</a> ‏פֶּן־תִּכְרֹ֥ת בְּרִ֖ית לְיוֹשֵׁ֣ב הָאָ֑רֶץ וְזָנ֣וּ׀ אַחֲרֵ֣י אֱלֹֽהֵיהֶ֗ם וְזָבְחוּ֙ לֵאלֹ֣הֵיהֶ֔ם וְקָרָ֣א לְךָ֔ וְאָכַלְתָּ֖ מִזִּבְחֽוֹ׃ </span></p>
 <p align="RIGHT"><span lang="he">‎<a name="016">16</a> ‏וְלָקַחְתָּ֥ מִבְּנֹתָ֖יו לְבָנֶ֑יךָ וְזָנ֣וּ בְנֹתָ֗יו אַחֲרֵי֙ אֱלֹ֣הֵיהֶ֔ן וְהִזְנוּ֙ אֶת־בָּנֶ֔יךָ אַחֲרֵ֖י אֱלֹהֵיהֶֽן׃ </span></p>
 <p align="RIGHT"><span lang="he">‎<a name="017">17</a> ‏אֱלֹהֵ֥י מַסֵּכָ֖ה לֹ֥א תַעֲשֶׂה־לָּֽךְ׃ </span></p>
 <p align="RIGHT"><span lang="he">‎<a name="018">18</a> ‏אֶת־חַ֣ג הַמַּצּוֹת֮ תִּשְׁמֹר֒ שִׁבְעַ֨ת יָמִ֜ים תֹּאכַ֤ל מַצּוֹת֙ אֲשֶׁ֣ר צִוִּיתִ֔ךָ לְמוֹעֵ֖ד חֹ֣דֶשׁ הָאָבִ֑יב כִּ֚י בְּחֹ֣דֶשׁ הָֽאָבִ֔יב יָצָ֖אתָ מִמִּצְרָֽיִם׃ </span></p>
 <p align="RIGHT"><span lang="he">‎<a name="019">19</a> ‏כָּל־פֶּ֥טֶר רֶ֖חֶם לִ֑י וְכָֽל־מִקְנְךָ֙ תִּזָּכָ֔ר פֶּ֖טֶר שׁ֥וֹר וָשֶֽׂה׃ </span></p>
 <p align="RIGHT"><span lang="he">‎<a name="020">20</a> ‏וּפֶ֤טֶר חֲמוֹר֙ תִּפְדֶּ֣ה בְשֶׂ֔ה וְאִם־לֹ֥א תִפְדֶּ֖ה וַעֲרַפְתּ֑וֹ כֹּ֣ל בְּכ֤וֹר בָּנֶ֙יךָ֙ תִּפְדֶּ֔ה וְלֹֽא־יֵרָא֥וּ פָנַ֖י רֵיקָֽם׃ </span></p>
 <p align="RIGHT"><span lang="he">‎<a name="021">21</a> ‏שֵׁ֤שֶׁת יָמִים֙ תַּעֲבֹ֔ד וּבַיּ֥וֹם הַשְּׁבִיעִ֖י תִּשְׁבֹּ֑ת בֶּחָרִ֥ישׁ וּבַקָּצִ֖יר תִּשְׁבֹּֽת׃ </span></p>
 <p align="RIGHT"><span lang="he">‎<a name="022">22</a> ‏וְחַ֤ג שָׁבֻעֹת֙ תַּעֲשֶׂ֣ה לְךָ֔ בִּכּוּרֵ֖י קְצִ֣יר חִטִּ֑ים וְחַג֙ הָֽאָסִ֔יף תְּקוּפַ֖ת הַשָּׁנָֽה׃ </span></p>
 <p align="RIGHT"><span lang="he">‎<a name="023">23</a> ‏שָׁלֹ֥שׁ פְּעָמִ֖ים בַּשָּׁנָ֑ה יֵרָאֶה֙ כָּל־זְכ֣וּרְךָ֔ אֶת־פְּנֵ֛י הָֽאָדֹ֥ן׀ יְהוָ֖ה אֱלֹהֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="024">24</a> ‏כִּֽי־אוֹרִ֤ישׁ גּוֹיִם֙ מִפָּנֶ֔יךָ וְהִרְחַבְתִּ֖י אֶת־גְּבוּלֶ֑ךָ וְלֹא־יַחְמֹ֥ד אִישׁ֙ אֶֽת־אַרְצְךָ֔ בַּעֲלֹֽתְךָ֗ לֵרָאוֹת֙ אֶת־פְּנֵי֙ יְהוָ֣ה אֱלֹהֶ֔יךָ שָׁלֹ֥שׁ פְּעָמִ֖ים בַּשָּׁנָֽה׃ </span></p>
 <p align="RIGHT"><span lang="he">‎<a name="025">25</a> ‏לֹֽא־תִשְׁחַ֥ט עַל־חָמֵ֖ץ דַּם־זִבְחִ֑י וְלֹא־יָלִ֣ין לַבֹּ֔קֶר זֶ֖בַח חַ֥ג הַפָּֽסַח׃ </span></p>
 <p align="RIGHT"><span lang="he">‎<a name="026">26</a> ‏רֵאשִׁ֗ית בִּכּוּרֵי֙ אַדְמָ֣תְךָ֔ תָּבִ֕יא בֵּ֖ית יְהוָ֣ה אֱלֹהֶ֑יךָ לֹא־תְבַשֵּׁ֥ל גְּדִ֖י בַּחֲלֵ֥ב אִמּֽוֹ׃ פ</span></p>
 <p align="RIGHT"><span lang="he">‎<a name="027">27</a> ‏וַיֹּ֤אמֶר יְהוָה֙ אֶל־מֹשֶׁ֔ה כְּתָב־לְךָ֖ אֶת־הַדְּבָרִ֣ים הָאֵ֑לֶּה כִּ֞י עַל־פִּ֣י׀ הַדְּבָרִ֣ים הָאֵ֗לֶּה כָּרַ֧תִּי אִתְּךָ֛ בְּרִ֖ית וְאֶת־יִשְׂרָאֵֽל׃ </span></p>
 <p align="RIGHT"><span lang="he">‎<a name="028">28</a> ‏וַֽיְהִי־שָׁ֣ם עִם־יְהוָ֗ה אַרְבָּעִ֥ים יוֹם֙ וְאַרְבָּעִ֣ים לַ֔יְלָה לֶ֚חֶם לֹ֣א אָכַ֔ל וּמַ֖יִם לֹ֣א שָׁתָ֑ה וַיִּכְתֹּ֣ב עַל־הַלֻּחֹ֗ת אֵ֚ת דִּבְרֵ֣י הַבְּרִ֔ית עֲשֶׂ֖רֶת הַדְּבָרִֽים׃ </span></p>
 <p align="RIGHT"><span lang="he">‎<a name="029">29</a> ‏וַיְהִ֗י בְּרֶ֤דֶת מֹשֶׁה֙ מֵהַ֣ר סִינַ֔י וּשְׁנֵ֨י לֻחֹ֤ת הָֽעֵדֻת֙ בְּיַד־מֹשֶׁ֔ה בְּרִדְתּ֖וֹ מִן־הָהָ֑ר וּמֹשֶׁ֣ה לֹֽא־יָדַ֗ע כִּ֥י קָרַ֛ן ע֥וֹר פָּנָ֖יו בְּדַבְּר֥וֹ אִתּֽוֹ׃ </span></p>
 <p align="RIGHT"><span lang="he">‎<a name="030">30</a> ‏וַיַּ֨רְא אַהֲרֹ֜ן וְכָל־בְּנֵ֤י יִשְׂרָאֵל֙ אֶת־מֹשֶׁ֔ה וְהִנֵּ֥ה קָרַ֖ן ע֣וֹר פָּנָ֑יו וַיִּֽירְא֖וּ מִגֶּ֥שֶׁת אֵלָֽיו׃ </span></p>
 <p align="RIGHT"><span lang="he">‎<a name="031">31</a> ‏וַיִּקְרָ֤א אֲלֵהֶם֙ מֹשֶׁ֔ה וַיָּשֻׁ֧בוּ אֵלָ֛יו אַהֲרֹ֥ן וְכָל־הַנְּשִׂאִ֖ים בָּעֵדָ֑ה וַיְדַבֵּ֥ר מֹשֶׁ֖ה אֲלֵהֶֽם׃ </span></p>
 <p align="RIGHT"><span lang="he">‎<a name="032">32</a> ‏וְאַחֲרֵי־כֵ֥ן נִגְּשׁ֖וּ כָּל־בְּנֵ֣י יִשְׂרָאֵ֑ל וַיְצַוֵּ֕ם אֵת֩ כָּל־אֲשֶׁ֨ר דִּבֶּ֧ר יְהוָ֛ה אִתּ֖וֹ בְּהַ֥ר סִינָֽי׃ </span></p>
 <p align="RIGHT"><span lang="he">‎<a name="033">33</a> ‏וַיְכַ֣ל מֹשֶׁ֔ה מִדַּבֵּ֖ר אִתָּ֑ם וַיִּתֵּ֥ן עַל־פָּנָ֖יו מַסְוֶֽה׃ </span></p>
 <p align="RIGHT"><span lang="he">‎<a name="034">34</a> ‏וּבְבֹ֨א מֹשֶׁ֜ה לִפְנֵ֤י יְהוָה֙ לְדַבֵּ֣ר אִתּ֔וֹ יָסִ֥יר אֶת־הַמַּסְוֶ֖ה עַד־צֵאת֑וֹ וְיָצָ֗א וְדִבֶּר֙ אֶל־בְּנֵ֣י יִשְׂרָאֵ֔ל אֵ֖ת אֲשֶׁ֥ר יְצֻוֶּֽה׃ </span></p>
 <p align="RIGHT"><span lang="he">‎<a name="035">35</a> ‏וְרָא֤וּ בְנֵֽי־יִשְׂרָאֵל֙ אֶת־פְּנֵ֣י מֹשֶׁ֔ה כִּ֣י קָרַ֔ן ע֖וֹר פְּנֵ֣י מֹשֶׁ֑ה וְהֵשִׁ֨יב מֹשֶׁ֤ה אֶת־הַמַּסְוֶה֙ עַל־פָּנָ֔יו עַד־בֹּא֖וֹ לְדַבֵּ֥ר אִתּֽוֹ׃ ס</span></p>
 </td>
 <td width="50%">
 <p>1 wayyō’mer yəhwâ ’el-mōšeh pəsāl-ləḵā šənê-luḥōṯ ’ăḇānîm kāri’šōnîm wəḵāṯaḇətî ‘al-halluḥōṯ ’eṯ-hadəḇārîm ’ăšer hāyû ‘al-halluḥōṯ hāri’šōnîm ’ăšer šibarətā: </p>
 <p>2 wehəyēh nāḵwōn labōqer wə‘ālîṯā ḇabōqer ’el-har sînay wəniṣṣaḇətā lî šām ‘al-rō’š hâār: </p>
 <p>3 wə’îš lō’-y<sup>a</sup>‘ăleh ‘immāḵə wəḡam-’îš ’al-yērā’ bəḵāl-hâār gam-haṣṣō’n wəhabāqār ’al-yirə‘û ’el-mûl hâār hahû’: </p>
 <p>4 wayyifəsōl šənê-luḥōṯ ’ăḇānîm kāri’šōnîm wayyašəkēm mōšeh ḇabōqer wayy<sup>a</sup>‘al ’el-har sînay ka’ăšer ṣiûâ yəhwâ ’ōṯwō wayyiqq<sup>a</sup>ḥ bəyāḏwō šənê luḥōṯ ’ăḇānîm: </p>
 <p>5 wayyēreḏ yəhwâ be‘ānān wayyiṯəyaṣṣēḇ ‘immwō šām wayyiqərā’ ḇəšēm yəhwâ: </p>
 <p>6 wayy<sup>a</sup>‘ăḇōr yəhwâ| ‘al-pānāyw wayyiqərā’ yəhwâ| yəhwâ ’ēl r<sup>a</sup>ḥûm wəḥannûn ’ereḵə ’apayim wəraḇ-ḥeseḏ we’ĕmeṯ: </p>
 <p>7 nōṣēr ḥeseḏ lā’ălāfîm nōśē’ ‘āwōn wāfeš<sup>a</sup>‘ wəḥaṭṭā’â wənaqqēh lō’ yənaqqeh pōqēḏ| ‘ăwōn ’āḇwōṯ ‘al-bānîm wə‘al-bənê ḇānîm ‘al-šillēšîm wə‘al-ribē‘îm: </p>
 <p>8 wayəmahēr mōšeh wayyiqqōḏ ’arəṣâ wayyišətāḥû: </p>
 <p>9 wayyō’mer ’im-nā’ māṣā’ṯî ḥēn bə‘êneyḵā ’ăḏōnāy yēleḵə-nā’ ’ăḏōnāy bəqirəbēnû kî ‘am-qəšēh-‘ōref hû’ wəsāl<sup>a</sup>ḥətā l<sup>a</sup>‘ăwōnēnû ûləḥaṭṭā’ṯēnû ûnəḥalətānû: </p>
 <p>10 wayyō’mer hinnēh ’ānōḵî kōrēṯ bərîṯ neḡeḏ kāl-‘amməḵā ’e‘ĕśeh nifəlā’ōṯ ’ăšer lō’-niḇərə’û ḇəḵāl-hā’āreṣ ûḇəḵāl-hagwōyim wərā’â ḵāl-hā‘ām ’ăšer-’atâ ḇəqirəbwō ’eṯ-m<sup>a</sup>‘ăśēh yəhwâ kî-nwōrā’ hû’ ’ăšer ’ănî ‘ōśeh ‘immāḵə: </p>
 <p>11 šəmār-ləḵā ’ēṯ ’ăšer ’ānōḵî məṣaûəḵā hayywōm hinənî ḡōrēš mipāneyḵā ’eṯ-hā’ĕmōrî wəhakən<sup>a</sup>‘ănî wəh<sup>a</sup>ḥitî wəhapərizzî wəh<sup>a</sup>ḥiûî wəhayəḇûsî: </p>
 <p>12 hiššāmer ləḵā pen-tiḵərōṯ bərîṯ ləywōšēḇ hā’āreṣ ’ăšer ’atâ bā’ ‘āleyhā pen-yihəyeh ləmwōqēš bəqirəbeḵā: </p>
 <p>13 kî ’eṯ-mizəbəḥōṯām titōṣûn wə’eṯ-maṣṣēḇōṯām təšabērûn wə’eṯ-’ăšērāyw tiḵərōṯûn: </p>
 <p>14 kî lō’ ṯišət<sup>a</sup>ḥăweh lə’ēl ’<sup>a</sup>ḥēr kî yəhwâ qannā’ šəmwō ’ēl qannā’ hû’: </p>
 <p>15 pen-tiḵərōṯ bərîṯ ləywōšēḇ hā’āreṣ wəzānû| ’<sup>a</sup>ḥărê ’ĕlōhêhem wəzāḇəḥû lē’lōhêhem wəqārā’ ləḵā wə’āḵalətā mizziḇəḥwō: </p>
 <p>16 wəlāq<sup>a</sup>ḥətā mibənōṯāyw ləḇāneyḵā wəzānû ḇənōṯāyw ’<sup>a</sup>ḥărê ’ĕlōhêhen wəhizənû ’eṯ-bāneyḵā ’<sup>a</sup>ḥărê ’ĕlōhêhen: </p>
 <p>17 ’ĕlōhê massēḵâ lō’ ṯ<sup>a</sup>‘ăśeh-llāḵə: </p>
 <p>18 ’eṯ-ḥaḡ hammaṣṣwōṯ tišəmōr šiḇə‘aṯ yāmîm tō’ḵal maṣṣwōṯ ’ăšer ṣiûîṯiḵā ləmwō‘ēḏ ḥōḏeš hā’āḇîḇ kî bəḥōḏeš hā’āḇîḇ yāṣā’ṯā mimmiṣərāyim: </p>
 <p>19 kāl-peṭer reḥem lî wəḵāl-miqənəḵā tizzāḵār peṭer šwōr wāśeh: </p>
 <p>20 ûfeṭer ḥămwōr tifədeh ḇəśeh wə’im-lō’ ṯifədeh w<sup>a</sup>‘ărafətwō kōl bəḵwōr bāneyḵā tifədeh wəlō’-yērā’û fānay rêqām: </p>
 <p>21 šēšeṯ yāmîm t<sup>a</sup>‘ăḇōḏ ûḇayywōm haššəḇî‘î tišəbōṯ beḥārîš ûḇaqqāṣîr tišəbōṯ: </p>
 <p>22 wəḥaḡ šāḇu‘ōṯ t<sup>a</sup>‘ăśeh ləḵā bikûrê qəṣîr ḥiṭṭîm wəḥaḡ hā’āsîf təqûfaṯ haššānâ: </p>
 <p>23 šālōš pə‘āmîm baššānâ yērā’eh kāl-zəḵûrəḵā ’eṯ-pənê hā’āḏōn| yəhwâ ’ĕlōhê yiśərā’ēl: </p>
 <p>24 kî-’wōrîš gwōyim mipāneyḵā wəhirəḥaḇətî ’eṯ-gəḇûleḵā wəlō’-y<sup>a</sup>ḥəmōḏ ’îš ’eṯ-’arəṣəḵā b<sup>a</sup>‘ălōṯəḵā lērā’wōṯ ’eṯ-pənê yəhwâ ’ĕlōheyḵā šālōš pə‘āmîm baššānâ: </p>
 <p>25 lō’-ṯišəḥaṭ ‘al-ḥāmēṣ dam-ziḇəḥî wəlō’-yālîn labōqer zeḇ<sup>a</sup>ḥ ḥaḡ hapās<sup>a</sup>ḥ: </p>
 <p>26 rē’šîṯ bikûrê ’aḏəmāṯəḵā tāḇî’ bêṯ yəhwâ ’ĕlōheyḵā lō’-ṯəḇaššēl gəḏî b<sup>a</sup>ḥălēḇ ’immwō: f</p>
 <p>27 wayyō’mer yəhwâ ’el-mōšeh kəṯāḇ-ləḵā ’eṯ-hadəḇārîm hā’ēlleh kî ‘al-pî| hadəḇārîm hā’ēlleh kāratî ’itəḵā bərîṯ wə’eṯ-yiśərā’ēl: </p>
 <p>28 wayəhî-šām ‘im-yəhwâ ’arəbā‘îm ywōm wə’arəbā‘îm layəlâ leḥem lō’ ’āḵal ûmayim lō’ šāṯâ wayyiḵətōḇ ‘al-halluḥōṯ ’ēṯ diḇərê habərîṯ ‘ăśereṯ hadəḇārîm: </p>
 <p>29 wayəhî bəreḏeṯ mōšeh mēhar sînay ûšənê luḥōṯ hā‘ēḏuṯ bəyaḏ-mōšeh bəriḏətwō min-hâār ûmōšeh lō’-yāḏ<sup>a</sup>‘ kî qāran ‘wōr pānāyw bəḏabərwō ’itwō: </p>
 <p>30 wayyarə’ ’ahărōn wəḵāl-bənê yiśərā’ēl ’eṯ-mōšeh wəhinnēh qāran ‘wōr pānāyw wayyîrə’û migešeṯ ’ēlāyw: </p>
 <p>31 wayyiqərā’ ’ălēhem mōšeh wayyāšuḇû ’ēlāyw ’ahărōn wəḵāl-hannəśi’îm bā‘ēḏâ wayəḏabēr mōšeh ’ălēhem: </p>
 <p>32 wə’<sup>a</sup>ḥărê-ḵēn nigəšû kāl-bənê yiśərā’ēl wayəṣaûēm ’ēṯ kāl-’ăšer diber yəhwâ ’itwō bəhar sînāy: </p>
 <p>33 wayəḵal mōšeh midabēr ’itām wayyitēn ‘al-pānāyw masəweh: </p>
 <p>34 ûḇəḇō’ mōšeh lifənê yəhwâ ləḏabēr ’itwō yāsîr ’eṯ-hammasəweh ‘aḏ-ṣē’ṯwō wəyāṣā’ wəḏiber ’el-bənê yiśərā’ēl ’ēṯ ’ăšer yəṣuûeh: </p>
 <p>35 wərā’û ḇənê-yiśərā’ēl ’eṯ-pənê mōšeh kî qāran ‘wōr pənê mōšeh wəhēšîḇ mōšeh ’eṯ-hammasəweh ‘al-pānāyw ‘aḏ-bō’wō ləḏabēr ’itwō: s</p>
 </td>
 </tr></table>
 <p></p><hr>
 <center>
 <a href="exo035.htm">Next: Exodus (Shemot) Chapter 35</a></center>
 </body>