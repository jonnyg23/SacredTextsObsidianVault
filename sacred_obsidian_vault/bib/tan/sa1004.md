<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/sa1004.htm">Polyglot</a> 
 <a href="../kjv/sa1004.htm">KJV</a> 
 <a href="../sep/sa1004.htm">Sep</a> 
 <a href="../vul/sa1004.htm">Vul</a> 
 
 <br>
 <br><a href="sa1.htm">1 Samuel (1 Shmuel) Index</a><br>
  
 <a href="sa1003.htm">Previous</a> 
 <a href="sa1005.htm">Next</a> 
 </center>
 <hr>
 
 <h3 align="CENTER">Tanach (Hebrew): 1 Samuel (1 Shmuel) Chapter 4</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְהִ֥י דְבַר־שְׁמוּאֵ֖ל לְכָל־יִשְׂרָאֵ֑ל וַיֵּצֵ֣א יִשְׂרָאֵל֩ לִקְרַ֨את פְּלִשְׁתִּ֜ים לַמִּלְחָמָ֗ה וַֽיַּחֲנוּ֙ עַל־הָאֶ֣בֶן הָעֵ֔זֶר וּפְלִשְׁתִּ֖ים חָנ֥וּ בַאֲפֵֽק׃ </span></p>
 <p align="RIGHT"><span lang="he">‎<a name="002">2</a> ‏וַיַּעַרְכ֨וּ פְלִשְׁתִּ֜ים לִקְרַ֣את יִשְׂרָאֵ֗ל וַתִּטֹּשׁ֙ הַמִּלְחָמָ֔ה וַיִּנָּ֥גֶף יִשְׂרָאֵ֖ל לִפְנֵ֣י פְלִשְׁתִּ֑ים וַיַּכּ֤וּ בַמַּֽעֲרָכָה֙ בַּשָּׂדֶ֔ה כְּאַרְבַּ֥עַת אֲלָפִ֖ים אִֽישׁ׃ </span></p>
 <p align="RIGHT"><span lang="he">‎<a name="003">3</a> ‏וַיָּבֹ֣א הָעָם֮ אֶל־הַֽמַּחֲנֶה֒ וַיֹּֽאמְרוּ֙ זִקְנֵ֣י יִשְׂרָאֵ֔ל לָ֣מָּה נְגָפָ֧נוּ יְהוָ֛ה הַיּ֖וֹם לִפְנֵ֣י פְלִשְׁתִּ֑ים נִקְחָ֧ה אֵלֵ֣ינוּ מִשִּׁלֹ֗ה אֶת־אֲרוֹן֙ בְּרִ֣ית יְהוָ֔ה וְיָבֹ֣א בְקִרְבֵּ֔נוּ וְיֹשִׁעֵ֖נוּ מִכַּ֥ף אֹיְבֵֽינוּ׃ </span></p>
 <p align="RIGHT"><span lang="he">‎<a name="004">4</a> ‏וַיִּשְׁלַ֤ח הָעָם֙ שִׁלֹ֔ה וַיִּשְׂא֣וּ מִשָּׁ֗ם אֵ֣ת אֲר֧וֹן בְּרִית־יְהוָ֛ה צְבָא֖וֹת יֹשֵׁ֣ב הַכְּרֻבִ֑ים וְשָׁ֞ם שְׁנֵ֣י בְנֵֽי־עֵלִ֗י עִם־אֲרוֹן֙ בְּרִ֣ית הָאֱלֹהִ֔ים חָפְנִ֖י וּפִֽינְחָֽס׃ </span></p>
 <p align="RIGHT"><span lang="he">‎<a name="005">5</a> ‏וַיְהִ֗י כְּב֨וֹא אֲר֤וֹן בְּרִית־יְהוָה֙ אֶל־הַֽמַּחֲנֶ֔ה וַיָּרִ֥עוּ כָל־יִשְׂרָאֵ֖ל תְּרוּעָ֣ה גְדוֹלָ֑ה וַתֵּהֹ֖ם הָאָֽרֶץ׃ </span></p>
 <p align="RIGHT"><span lang="he">‎<a name="006">6</a> ‏וַיִּשְׁמְע֤וּ פְלִשְׁתִּים֙ אֶת־ק֣וֹל הַתְּרוּעָ֔ה וַיֹּ֣אמְר֔וּ מֶ֠ה ק֣וֹל הַתְּרוּעָ֧ה הַגְּדוֹלָ֛ה הַזֹּ֖את בְּמַחֲנֵ֣ה הָעִבְרִ֑ים וַיֵּ֣דְע֔וּ כִּ֚י אֲר֣וֹן יְהוָ֔ה בָּ֖א אֶל־הַֽמַּחֲנֶֽה׃ </span></p>
 <p align="RIGHT"><span lang="he">‎<a name="007">7</a> ‏וַיִּֽרְאוּ֙ הַפְּלִשְׁתִּ֔ים כִּ֣י אָמְר֔וּ בָּ֥א אֱלֹהִ֖ים אֶל־הַֽמַּחֲנֶ֑ה וַיֹּאמְרוּ֙ א֣וֹי לָ֔נוּ כִּ֣י לֹ֥א הָיְתָ֛ה כָּזֹ֖את אֶתְמ֥וֹל שִׁלְשֹֽׁם׃ </span></p>
 <p align="RIGHT"><span lang="he">‎<a name="008">8</a> ‏א֣וֹי לָ֔נוּ מִ֣י יַצִּילֵ֔נוּ מִיַּ֛ד הָאֱלֹהִ֥ים הָאַדִּירִ֖ים הָאֵ֑לֶּה אֵ֧לֶּה הֵ֣ם הָאֱלֹהִ֗ים הַמַּכִּ֧ים אֶת־מִצְרַ֛יִם בְּכָל־מַכָּ֖ה בַּמִּדְבָּֽר׃ </span></p>
 <p align="RIGHT"><span lang="he">‎<a name="009">9</a> ‏הִֽתְחַזְּק֞וּ וִֽהְי֤וּ לַֽאֲנָשִׁים֙ פְּלִשְׁתִּ֔ים פֶּ֚ן תַּעַבְד֣וּ לָעִבְרִ֔ים כַּאֲשֶׁ֥ר עָבְד֖וּ לָכֶ֑ם וִהְיִיתֶ֥ם לַאֲנָשִׁ֖ים וְנִלְחַמְתֶּֽם׃ </span></p>
 <p align="RIGHT"><span lang="he">‎<a name="010">10</a> ‏וַיִּלָּחֲמ֣וּ פְלִשְׁתִּ֗ים וַיִּנָּ֤גֶף יִשְׂרָאֵל֙ וַיָּנֻ֙סוּ֙ אִ֣ישׁ לְאֹהָלָ֔יו וַתְּהִ֥י הַמַּכָּ֖ה גְּדוֹלָ֣ה מְאֹ֑ד וַיִּפֹּל֙ מִיִּשְׂרָאֵ֔ל שְׁלֹשִׁ֥ים אֶ֖לֶף רַגְלִֽי׃ </span></p>
 <p align="RIGHT"><span lang="he">‎<a name="011">11</a> ‏וַאֲר֥וֹן אֱלֹהִ֖ים נִלְקָ֑ח וּשְׁנֵ֤י בְנֵֽי־עֵלִי֙ מֵ֔תוּ חָפְנִ֖י וּפִֽינְחָֽס׃ </span></p>
 <p align="RIGHT"><span lang="he">‎<a name="012">12</a> ‏וַיָּ֤רָץ אִישׁ־בִּנְיָמִן֙ מֵהַמַּ֣עֲרָכָ֔ה וַיָּבֹ֥א שִׁלֹ֖ה בַּיּ֣וֹם הַה֑וּא וּמַדָּ֣יו קְרֻעִ֔ים וַאֲדָמָ֖ה עַל־רֹאשֽׁוֹ׃ </span></p>
 <p align="RIGHT"><span lang="he">‎<a name="013">13</a> ‏וַיָּב֗וֹא וְהִנֵּ֣ה עֵ֠לִי יֹשֵׁ֨ב עַֽל־הַכִּסֵּ֜א <font color="brown">יך</font> <font color="blue">יַ֥ד</font> דֶּ֙רֶךְ֙ מְצַפֶּ֔ה כִּֽי־הָיָ֤ה לִבּוֹ֙ חָרֵ֔ד עַ֖ל אֲר֣וֹן הָאֱלֹהִ֑ים וְהָאִ֗ישׁ בָּ֚א לְהַגִּ֣יד בָּעִ֔יר וַתִּזְעַ֖ק כָּל־הָעִֽיר׃ </span></p>
 <p align="RIGHT"><span lang="he">‎<a name="014">14</a> ‏וַיִּשְׁמַ֤ע עֵלִי֙ אֶת־ק֣וֹל הַצְּעָקָ֔ה וַיֹּ֕אמֶר מֶ֛ה ק֥וֹל הֶהָמ֖וֹן הַזֶּ֑ה וְהָאִ֣ישׁ מִהַ֔ר וַיָּבֹ֖א וַיַּגֵּ֥ד לְעֵלִֽי׃ </span></p>
 <p align="RIGHT"><span lang="he">‎<a name="015">15</a> ‏וְעֵלִ֕י בֶּן־תִּשְׁעִ֥ים וּשְׁמֹנֶ֖ה שָׁנָ֑ה וְעֵינָ֣יו קָ֔מָה וְלֹ֥א יָכ֖וֹל לִרְאֽוֹת׃ </span></p>
 <p align="RIGHT"><span lang="he">‎<a name="016">16</a> ‏וַיֹּ֨אמֶר הָאִ֜ישׁ אֶל־עֵלִ֗י אָֽנֹכִי֙ הַבָּ֣א מִן־הַמַּעֲרָכָ֔ה וַאֲנִ֕י מִן־הַמַּעֲרָכָ֖ה נַ֣סְתִּי הַיּ֑וֹם וַיֹּ֛אמֶר מֶֽה־הָיָ֥ה הַדָּבָ֖ר בְּנִֽי׃ </span></p>
 <p align="RIGHT"><span lang="he">‎<a name="017">17</a> ‏וַיַּ֨עַן הַֽמְבַשֵּׂ֜ר וַיֹּ֗אמֶר נָ֤ס יִשְׂרָאֵל֙ לִפְנֵ֣י פְלִשְׁתִּ֔ים וְגַ֛ם מַגֵּפָ֥ה גְדוֹלָ֖ה הָיְתָ֣ה בָעָ֑ם וְגַם־שְׁנֵ֨י בָנֶ֜יךָ מֵ֗תוּ חָפְנִי֙ וּפִ֣ינְחָ֔ס וַאֲר֥וֹן הָאֱלֹהִ֖ים נִלְקָֽחָה׃ פ</span></p>
 <p align="RIGHT"><span lang="he">‎<a name="018">18</a> ‏וַיְהִ֞י כְּהַזְכִּיר֣וֹ׀ אֶת־אֲר֣וֹן הָאֱלֹהִ֗ים וַיִּפֹּ֣ל מֵֽעַל־הַ֠כִּסֵּא אֲחֹ֨רַנִּ֜ית בְּעַ֣ד׀ יַ֣ד הַשַּׁ֗עַר וַתִּשָּׁבֵ֤ר מַפְרַקְתּוֹ֙ וַיָּמֹ֔ת כִּֽי־זָקֵ֥ן הָאִ֖ישׁ וְכָבֵ֑ד וְה֛וּא שָׁפַ֥ט אֶת־יִשְׂרָאֵ֖ל אַרְבָּעִ֥ים שָׁנָֽה׃ </span></p>
 <p align="RIGHT"><span lang="he">‎<a name="019">19</a> ‏וְכַלָּת֣וֹ אֵֽשֶׁת־פִּינְחָס֮ הָרָ֣ה לָלַת֒ וַתִּשְׁמַ֣ע אֶת־הַשְּׁמֻעָ֔ה אֶל־הִלָּקַח֙ אֲר֣וֹן הָאֱלֹהִ֔ים וּמֵ֥ת חָמִ֖יהָ וְאִישָׁ֑הּ וַתִּכְרַ֣ע וַתֵּ֔לֶד כִּֽי־נֶהֶפְכ֥וּ עָלֶ֖יהָ צִרֶֽיהָ׃ </span></p>
 <p align="RIGHT"><span lang="he">‎<a name="020">20</a> ‏וּכְעֵ֣ת מוּתָ֗הּ וַתְּדַבֵּ֙רְנָה֙ הַנִּצָּב֣וֹת עָלֶ֔יהָ אַל־תִּֽירְאִ֖י כִּ֣י בֵ֣ן יָלָ֑דְתְּ וְלֹ֥א עָנְתָ֖ה וְלֹא־שָׁ֥תָה לִבָּֽהּ׃ </span></p>
 <p align="RIGHT"><span lang="he">‎<a name="021">21</a> ‏וַתִּקְרָ֣א לַנַּ֗עַר אִֽי־כָבוֹד֙ לֵאמֹ֔ר גָּלָ֥ה כָב֖וֹד מִיִּשְׂרָאֵ֑ל אֶל־הִלָּקַח֙ אֲר֣וֹן הָאֱלֹהִ֔ים וְאֶל־חָמִ֖יהָ וְאִישָֽׁהּ׃ </span></p>
 <p align="RIGHT"><span lang="he">‎<a name="022">22</a> ‏וַתֹּ֕אמֶר גָּלָ֥ה כָב֖וֹד מִיִּשְׂרָאֵ֑ל כִּ֥י נִלְקַ֖ח אֲר֥וֹן הָאֱלֹהִֽים׃ פ</span></p>
 </td>
 <td width="50%">
 <p>1 wayəhî ḏəḇar-šəmû’ēl ləḵāl-yiśərā’ēl wayyēṣē’ yiśərā’ēl liqəra’ṯ pəlišətîm lammiləḥāmâ wayy<sup>a</sup>ḥănû ‘al-hā’eḇen hā‘ēzer ûfəlišətîm ḥānû ḇa’ăfēq: </p>
 <p>2 wayy<sup>a</sup>‘arəḵû fəlišətîm liqəra’ṯ yiśərā’ēl watiṭṭōš hammiləḥāmâ wayyinnāḡef yiśərā’ēl lifənê fəlišətîm wayyakû ḇamm<sup>a</sup>‘ărāḵâ baśśāḏeh kə’arəb<sup>a</sup>‘aṯ ’ălāfîm ’îš: </p>
 <p>3 wayyāḇō’ hā‘ām ’el-hamm<sup>a</sup>ḥăneh wayyō’mərû ziqənê yiśərā’ēl lāmmâ nəḡāfānû yəhwâ hayywōm lifənê fəlišətîm niqəḥâ ’ēlênû miššilōh ’eṯ-’ărwōn bərîṯ yəhwâ wəyāḇō’ ḇəqirəbēnû wəyōši‘ēnû mikaf ’ōyəḇênû: </p>
 <p>4 wayyišəl<sup>a</sup>ḥ hā‘ām šilōh wayyiśə’û miššām ’ēṯ ’ărwōn bərîṯ-yəhwâ ṣəḇā’wōṯ yōšēḇ hakəruḇîm wəšām šənê ḇənê-‘ēlî ‘im-’ărwōn bərîṯ hā’ĕlōhîm ḥāfənî ûfînəḥās: </p>
 <p>5 wayəhî kəḇwō’ ’ărwōn bərîṯ-yəhwâ ’el-hamm<sup>a</sup>ḥăneh wayyāri‘û ḵāl-yiśərā’ēl tərû‘â ḡəḏwōlâ watēhōm hā’āreṣ: </p>
 <p>6 wayyišəmə‘û fəlišətîm ’eṯ-qwōl hatərû‘â wayyō’mərû meh qwōl hatərû‘â hagəḏwōlâ hazzō’ṯ bəm<sup>a</sup>ḥănēh hā‘iḇərîm wayyēḏə‘û kî ’ărwōn yəhwâ bā’ ’el-hamm<sup>a</sup>ḥăneh: </p>
 <p>7 wayyirə’û hapəlišətîm kî ’āmərû bā’ ’ĕlōhîm ’el-hamm<sup>a</sup>ḥăneh wayyō’mərû ’wōy lānû kî lō’ hāyəṯâ kāzō’ṯ ’eṯəmwōl šiləšōm: </p>
 <p>8 ’wōy lānû mî yaṣṣîlēnû mîyaḏ hā’ĕlōhîm hā’adîrîm hā’ēlleh ’ēlleh hēm hā’ĕlōhîm hammakîm ’eṯ-miṣərayim bəḵāl-makâ bammiḏəbār: </p>
 <p>9 hiṯəḥazzəqû wihəyû la’ănāšîm pəlišətîm pen t<sup>a</sup>‘aḇəḏû lā‘iḇərîm ka’ăšer ‘āḇəḏû lāḵem wihəyîṯem la’ănāšîm wəniləḥamətem: </p>
 <p>10 wayyillāḥămû fəlišətîm wayyinnāḡef yiśərā’ēl wayyānusû ’îš lə’ōhālāyw watəhî hammakâ gəḏwōlâ mə’ōḏ wayyipōl mîyiśərā’ēl šəlōšîm ’elef raḡəlî: </p>
 <p>11 wa’ărwōn ’ĕlōhîm niləqāḥ ûšənê ḇənê-‘ēlî mēṯû ḥāfənî ûfînəḥās: </p>
 <p>12 wayyārāṣ ’îš-binəyāmin mēhamm<sup>a</sup>‘ărāḵâ wayyāḇō’ šilōh bayywōm hahû’ ûmadāyw qəru‘îm wa’ăḏāmâ ‘al-rō’šwō: </p>
 <p>13 wayyāḇwō’ wəhinnēh ‘ēlî yōšēḇ ‘al-hakissē’ <font color="brown">yaḵə</font> <font color="blue">yaḏ</font> dereḵə məṣapeh kî-hāyâ libwō ḥārēḏ ‘al ’ărwōn hā’ĕlōhîm wəhā’îš bā’ ləhagîḏ bā‘îr watizə‘aq kāl-hā‘îr: </p>
 <p>14 wayyišəm<sup>a</sup>‘ ‘ēlî ’eṯ-qwōl haṣṣə‘āqâ wayyō’mer meh qwōl hehāmwōn hazzeh wəhā’îš mihar wayyāḇō’ wayyagēḏ lə‘ēlî: </p>
 <p>15 wə‘ēlî ben-tišə‘îm ûšəmōneh šānâ wə‘ênāyw qāmâ wəlō’ yāḵwōl lirə’wōṯ: </p>
 <p>16 wayyō’mer hā’îš ’el-‘ēlî ’ānōḵî habā’ min-hamm<sup>a</sup>‘ărāḵâ wa’ănî min-hamm<sup>a</sup>‘ărāḵâ nasətî hayywōm wayyō’mer meh-hāyâ hadāḇār bənî: </p>
 <p>17 wayy<sup>a</sup>‘an haməḇaśśēr wayyō’mer nās yiśərā’ēl lifənê fəlišətîm wəḡam magēfâ ḡəḏwōlâ hāyəṯâ ḇā‘ām wəḡam-šənê ḇāneyḵā mēṯû ḥāfənî ûfînəḥās wa’ărwōn hā’ĕlōhîm niləqāḥâ: f</p>
 <p>18 wayəhî kəhazəkîrwō| ’eṯ-’ărwōn hā’ĕlōhîm wayyipōl mē‘al-hakissē’ ’ăḥōrannîṯ bə‘aḏ| yaḏ hašš<sup>a</sup>‘ar watiššāḇēr mafəraqətwō wayyāmōṯ kî-zāqēn hā’îš wəḵāḇēḏ wəhû’ šāfaṭ ’eṯ-yiśərā’ēl ’arəbā‘îm šānâ: </p>
 <p>19 wəḵallāṯwō ’ēšeṯ-pînəḥās hārâ lālaṯ watišəm<sup>a</sup>‘ ’eṯ-haššəmu‘â ’el-hillāq<sup>a</sup>ḥ ’ărwōn hā’ĕlōhîm ûmēṯ ḥāmîhā wə’îšāh watiḵər<sup>a</sup>‘ watēleḏ kî-nehefəḵû ‘āleyhā ṣireyhā: </p>
 <p>20 ûḵə‘ēṯ mûṯāh watəḏabērənâ hanniṣṣāḇwōṯ ‘āleyhā ’al-tîrə’î kî ḇēn yālāḏətə wəlō’ ‘ānəṯâ wəlō’-šāṯâ libāh: </p>
 <p>21 watiqərā’ lann<sup>a</sup>‘ar ’î-ḵāḇwōḏ lē’mōr gālâ ḵāḇwōḏ mîyiśərā’ēl ’el-hillāq<sup>a</sup>ḥ ’ărwōn hā’ĕlōhîm wə’el-ḥāmîhā wə’îšāh: </p>
 <p>22 watō’mer gālâ ḵāḇwōḏ mîyiśərā’ēl kî niləq<sup>a</sup>ḥ ’ărwōn hā’ĕlōhîm: f</p>
 </td>
 </tr></table>
 <p></p><hr>
 <center>
 <a href="sa1005.htm">Next: 1 Samuel (1 Shmuel) Chapter 5</a></center>
 </body>