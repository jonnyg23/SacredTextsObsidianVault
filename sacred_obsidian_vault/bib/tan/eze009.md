<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/eze009.htm">Polyglot</a> 
 <a href="../kjv/eze009.htm">KJV</a> 
 <a href="../sep/eze009.htm">Sep</a> 
 <a href="../vul/eze009.htm">Vul</a> 
 
 <br>
 <br><a href="eze.htm">Ezekiel (Yechezqel) Index</a><br>
  
 <a href="eze008.htm">Previous</a> 
 <a href="eze010.htm">Next</a> 
 </center>
 <hr>
 
 <h3 align="CENTER">Tanach (Hebrew): Ezekiel (Yechezqel) Chapter 9</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיִּקְרָ֣א בְאָזְנַ֗י ק֤וֹל גָּדוֹל֙ לֵאמֹ֔ר קָרְב֖וּ פְּקֻדּ֣וֹת הָעִ֑יר וְאִ֛ישׁ כְּלִ֥י מַשְׁחֵת֖וֹ בְּיָדֽוֹ׃ </span></p>
 <p align="RIGHT"><span lang="he">‎<a name="002">2</a> ‏וְהִנֵּ֣ה שִׁשָּׁ֣ה אֲנָשִׁ֡ים בָּאִ֣ים׀ מִדֶּרֶךְ־שַׁ֨עַר הָעֶלְי֜וֹן אֲשֶׁ֣ר׀ מָפְנֶ֣ה צָפ֗וֹנָה וְאִ֨ישׁ כְּלִ֤י מַפָּצוֹ֙ בְּיָד֔וֹ וְאִישׁ־אֶחָ֤ד בְּתוֹכָם֙ לָבֻ֣שׁ בַּדִּ֔ים וְקֶ֥סֶת הַסֹּפֵ֖ר בְּמָתְנָ֑יו וַיָּבֹ֙אוּ֙ וַיַּ֣עַמְד֔וּ אֵ֖צֶל מִזְבַּ֥ח הַנְּחֹֽשֶׁת׃ </span></p>
 <p align="RIGHT"><span lang="he">‎<a name="003">3</a> ‏וּכְב֣וֹד׀ אֱלֹהֵ֣י יִשְׂרָאֵ֗ל נַעֲלָה֙ מֵעַ֤ל הַכְּרוּב֙ אֲשֶׁ֣ר הָיָ֣ה עָלָ֔יו אֶ֖ל מִפְתַּ֣ן הַבָּ֑יִת וַיִּקְרָ֗א אֶל־הָאִישׁ֙ הַלָּבֻ֣שׁ הַבַּדִּ֔ים אֲשֶׁ֛ר קֶ֥סֶת הַסֹּפֵ֖ר בְּמָתְנָֽיו׃ ס</span></p>
 <p align="RIGHT"><span lang="he">‎<a name="004">4</a> ‏וַיֹּ֤אמֶר יְהוָה֙ <font color="brown">אלו</font> <font color="blue">אֵלָ֔יו</font> עֲבֹר֙ בְּת֣וֹךְ הָעִ֔יר בְּת֖וֹךְ יְרֽוּשָׁלִָ֑ם וְהִתְוִ֨יתָ תָּ֜ו עַל־מִצְח֣וֹת הָאֲנָשִׁ֗ים הַנֶּֽאֱנָחִים֙ וְהַנֶּ֣אֱנָקִ֔ים עַ֚ל כָּל־הַתּ֣וֹעֵב֔וֹת הַֽנַּעֲשׂ֖וֹת בְּתוֹכָֽהּ׃ </span></p>
 <p align="RIGHT"><span lang="he">‎<a name="005">5</a> ‏וּלְאֵ֙לֶּה֙ אָמַ֣ר בְּאָזְנַ֔י עִבְר֥וּ בָעִ֛יר אַחֲרָ֖יו וְהַכּ֑וּ <font color="brown">על־</font> <font color="blue">אַל־</font> תָּחֹ֥ס <font color="brown">עיניכם</font> <font color="blue">עֵינְכֶ֖ם</font> וְאַל־תַּחְמֹֽלוּ׃ </span></p>
 <p align="RIGHT"><span lang="he">‎<a name="006">6</a> ‏זָקֵ֡ן בָּח֣וּר וּבְתוּלָה֩ וְטַ֨ף וְנָשִׁ֜ים תַּהַרְג֣וּ לְמַשְׁחִ֗ית וְעַל־כָּל־אִ֨ישׁ אֲשֶׁר־עָלָ֤יו הַתָּו֙ אַל־תִּגַּ֔שׁוּ וּמִמִּקְדָּשִׁ֖י תָּחֵ֑לּוּ וַיָּחֵ֙לּוּ֙ בָּאֲנָשִׁ֣ים הַזְּקֵנִ֔ים אֲשֶׁ֖ר לִפְנֵ֥י הַבָּֽיִת׃ </span></p>
 <p align="RIGHT"><span lang="he">‎<a name="007">7</a> ‏וַיֹּ֨אמֶר אֲלֵיהֶ֜ם טַמְּא֣וּ אֶת־הַבַּ֗יִת וּמַלְא֧וּ אֶת־הַחֲצֵר֛וֹת חֲלָלִ֖ים צֵ֑אוּ וְיָצְא֖וּ וְהִכּ֥וּ בָעִֽיר׃ </span></p>
 <p align="RIGHT"><span lang="he">‎<a name="008">8</a> ‏וַֽיְהִי֙ כְּהַכּוֹתָ֔ם וְנֵֽאשֲׁאַ֖ר אָ֑נִי וָאֶפְּלָ֨ה עַל־פָּנַ֜י וָאֶזְעַ֗ק וָֽאֹמַר֙ אֲהָהּ֙ אֲדֹנָ֣י יְהוִ֔ה הֲמַשְׁחִ֣ית אַתָּ֗ה אֵ֚ת כָּל־שְׁאֵרִ֣ית יִשְׂרָאֵ֔ל בְּשָׁפְכְּךָ֥ אֶת־חֲמָתְךָ֖ עַל־יְרוּשָׁלִָֽם׃ </span></p>
 <p align="RIGHT"><span lang="he">‎<a name="009">9</a> ‏וַיֹּ֣אמֶר אֵלַ֗י עֲוֹ֨ן בֵּֽית־יִשְׂרָאֵ֤ל וִֽיהוּדָה֙ גָּדוֹל֙ בִּמְאֹ֣ד מְאֹ֔ד וַתִּמָּלֵ֤א הָאָ֙רֶץ֙ דָּמִ֔ים וְהָעִ֖יר מָלְאָ֣ה מֻטֶּ֑ה כִּ֣י אָמְר֗וּ עָזַ֤ב יְהוָה֙ אֶת־הָאָ֔רֶץ וְאֵ֥ין יְהוָ֖ה רֹאֶֽה׃ </span></p>
 <p align="RIGHT"><span lang="he">‎<a name="010">10</a> ‏וְגַ֨ם־אֲנִ֔י לֹא־תָח֥וֹס עֵינִ֖י וְלֹ֣א אֶחְמֹ֑ל דַּרְכָּ֖ם בְּרֹאשָׁ֥ם נָתָֽתִּי׃ </span></p>
 <p align="RIGHT"><span lang="he">‎<a name="011">11</a> ‏וְהִנֵּ֞ה הָאִ֣ישׁ׀ לְבֻ֣שׁ הַבַּדִּ֗ים אֲשֶׁ֤ר הַקֶּ֙סֶת֙ בְּמָתְנָ֔יו מֵשִׁ֥יב דָּבָ֖ר לֵאמֹ֑ר עָשִׂ֕יתִי <font color="brown">כאשר</font> <font color="blue">כְּכֹ֖ל<font color="red"><sup>3</sup></font></font> <font color="blue">אֲשֶׁ֥ר</font> צִוִּיתָֽנִי׃ ס</span></p>
 </td>
 <td width="50%">
 <p>1 wayyiqərā’ ḇə’āzənay qwōl gāḏwōl lē’mōr qārəḇû pəqudwōṯ hā‘îr wə’îš kəlî mašəḥēṯwō bəyāḏwō: </p>
 <p>2 wəhinnēh šiššâ ’ănāšîm bā’îm| midereḵə-š<sup>a</sup>‘ar hā‘eləywōn ’ăšer| māfəneh ṣāfwōnâ wə’îš kəlî mapāṣwō bəyāḏwō wə’îš-’eḥāḏ bəṯwōḵām lāḇuš badîm wəqeseṯ hassōfēr bəmāṯənāyw wayyāḇō’û wayy<sup>a</sup>‘aməḏû ’ēṣel mizəb<sup>a</sup>ḥ hannəḥōšeṯ: </p>
 <p>3 ûḵəḇwōḏ| ’ĕlōhê yiśərā’ēl n<sup>a</sup>‘ălâ mē‘al hakərûḇ ’ăšer hāyâ ‘ālāyw ’el mifətan habāyiṯ wayyiqərā’ ’el-hā’îš hallāḇuš habadîm ’ăšer qeseṯ hassōfēr bəmāṯənāyw: s</p>
 <p>4 wayyō’mer yəhwâ <font color="brown">’ēlāw</font> <font color="blue">’ēlāyw</font> ‘ăḇōr bəṯwōḵə hā‘îr bəṯwōḵə yərûšālāim wəhiṯəwîṯā tāw ‘al-miṣəḥwōṯ hā’ănāšîm hanne’ĕnāḥîm wəhanne’ĕnāqîm ‘al kāl-hatwō‘ēḇwōṯ hann<sup>a</sup>‘ăśwōṯ bəṯwōḵāh: </p>
 <p>5 ûlə’ēlleh ’āmar bə’āzənay ‘iḇərû ḇā‘îr ’<sup>a</sup>ḥărāyw wəhakû <font color="brown">‘al-</font> <font color="blue">’al-</font> tāḥōs <font color="brown">‘ênêḵem</font> <font color="blue">‘ênəḵem</font> wə’al-t<sup>a</sup>ḥəmōlû: </p>
 <p>6 zāqēn bāḥûr ûḇəṯûlâ wəṭaf wənāšîm taharəḡû ləmašəḥîṯ wə‘al-kāl-’îš ’ăšer-‘ālāyw hatāw ’al-tigašû ûmimmiqədāšî tāḥēllû wayyāḥēllû bā’ănāšîm hazzəqēnîm ’ăšer lifənê habāyiṯ: </p>
 <p>7 wayyō’mer ’ălêhem ṭammə’û ’eṯ-habayiṯ ûmalə’û ’eṯ-h<sup>a</sup>ḥăṣērwōṯ ḥălālîm ṣē’û wəyāṣə’û wəhikû ḇā‘îr: </p>
 <p>8 wayəhî kəhakwōṯām wənē’šă’ar ’ānî wā’epəlâ ‘al-pānay wā’ezə‘aq wā’ōmar ’ăhāh ’ăḏōnāy yəhwih hămašəḥîṯ ’atâ ’ēṯ kāl-šə’ērîṯ yiśərā’ēl bəšāfəkəḵā ’eṯ-ḥămāṯəḵā ‘al-yərûšālāim: </p>
 <p>9 wayyō’mer ’ēlay ‘ăwōn bêṯ-yiśərā’ēl wîhûḏâ gāḏwōl bimə’ōḏ mə’ōḏ watimmālē’ hā’āreṣ dāmîm wəhā‘îr mālə’â muṭṭeh kî ’āmərû ‘āzaḇ yəhwâ ’eṯ-hā’āreṣ wə’ên yəhwâ rō’eh: </p>
 <p>10 wəḡam-’ănî lō’-ṯāḥwōs ‘ênî wəlō’ ’eḥəmōl darəkām bərō’šām nāṯātî: </p>
 <p>11 wəhinnēh hā’îš| ləḇuš habadîm ’ăšer haqqeseṯ bəmāṯənāyw mēšîḇ dāḇār lē’mōr ‘āśîṯî <font color="brown">ḵa’ăšer</font> <font color="blue">kəḵōl<font color="red"><sup>3</sup></font></font> <font color="blue">’ăšer</font> ṣiûîṯānî: s</p>
 </td>
 </tr></table>
 <p></p><hr>
 <center>
 <a href="eze010.htm">Next: Ezekiel (Yechezqel) Chapter 10</a></center>
 </body>