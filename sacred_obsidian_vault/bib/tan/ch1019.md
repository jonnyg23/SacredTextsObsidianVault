<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/ch1019.htm">Polyglot</a> 
 <a href="../kjv/ch1019.htm">KJV</a> 
 <a href="../sep/ch1019.htm">Sep</a> 
 <a href="../vul/ch1019.htm">Vul</a> 
 
 <br>
 <br><a href="ch1.htm">1 Chronicles (1 Divrey Yamim) Index</a><br>
  
 <a href="ch1018.htm">Previous</a> 
 <a href="ch1020.htm">Next</a> 
 </center>
 <hr>
 
 <h3 align="CENTER">Tanach (Hebrew): 1 Chronicles (1 Divrey Yamim) Chapter 19</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְהִי֙ אַחֲרֵי־כֵ֔ן וַיָּ֕מָת נָחָ֖שׁ מֶ֣לֶךְ בְּנֵי־עַמּ֑וֹן וַיִּמְלֹ֥ךְ בְּנ֖וֹ תַּחְתָּֽיו׃ </span></p>
 <p align="RIGHT"><span lang="he">‎<a name="002">2</a> ‏וַיֹּ֨אמֶר דָּוִ֜יד אֶֽעֱשֶׂה־חֶ֣סֶד׀ עִם־חָנ֣וּן בֶּן־נָחָ֗שׁ כִּֽי־עָשָׂ֨ה אָבִ֤יו עִמִּי֙ חֶ֔סֶד וַיִּשְׁלַ֥ח דָּוִ֛יד מַלְאָכִ֖ים לְנַחֲמ֣וֹ עַל־אָבִ֑יו וַיָּבֹאוּ֩ עַבְדֵ֨י דָוִ֜יד אֶל־אֶ֧רֶץ בְּנֵי־עַמּ֛וֹן אֶל־חָנ֖וּן לְנַחֲמֽוֹ׃ </span></p>
 <p align="RIGHT"><span lang="he">‎<a name="003">3</a> ‏וַיֹּאמְרוּ֩ שָׂרֵ֨י בְנֵי־עַמּ֜וֹן לְחָנ֗וּן הַֽמְכַבֵּ֨ד דָּוִ֤יד אֶת־אָבִ֙יךָ֙ בְּעֵינֶ֔יךָ כִּֽי־שָׁלַ֥ח לְךָ֖ מְנַחֲמִ֑ים הֲלֹ֡א בַּ֠עֲבוּר לַחְקֹ֨ר וְלַהֲפֹ֤ךְ וּלְרַגֵּל֙ הָאָ֔רֶץ בָּ֥אוּ עֲבָדָ֖יו אֵלֶֽיךָ׃ פ</span></p>
 <p align="RIGHT"><span lang="he">‎<a name="004">4</a> ‏וַיִּקַּ֨ח חָנ֜וּן אֶת־עַבְדֵ֤י דָוִיד֙ וַֽיְגַלְּחֵ֔ם וַיִּכְרֹ֧ת אֶת־מַדְוֵיהֶ֛ם בַּחֵ֖צִי עַד־הַמִּפְשָׂעָ֑ה וַֽיְשַׁלְּחֵֽם׃ </span></p>
 <p align="RIGHT"><span lang="he">‎<a name="005">5</a> ‏וַיֵּלְכוּ֩ וַיַּגִּ֨ידוּ לְדָוִ֤יד עַל־הָֽאֲנָשִׁים֙ וַיִּשְׁלַ֣ח לִקְרָאתָ֔ם כִּי־הָי֥וּ הָאֲנָשִׁ֖ים נִכְלָמִ֣ים מְאֹ֑ד וַיֹּ֤אמֶר הַמֶּ֙לֶךְ֙ שְׁב֣וּ בִֽירֵח֔וֹ עַ֛ד אֲשֶׁר־יְצַמַּ֥ח זְקַנְכֶ֖ם וְשַׁבְתֶּֽם׃ </span></p>
 <p align="RIGHT"><span lang="he">‎<a name="006">6</a> ‏וַיִּרְאוּ֙ בְּנֵ֣י עַמּ֔וֹן כִּ֥י הִֽתְבָּאֲשׁ֖וּ עִם־דָּוִ֑יד וַיִּשְׁלַ֣ח חָ֠נוּן וּבְנֵ֨י עַמּ֜וֹן אֶ֣לֶף כִּכַּר־כֶּ֗סֶף לִשְׂכֹּ֣ר לָ֠הֶם מִן־אֲרַ֨ם נַהֲרַ֜יִם וּמִן־אֲרַ֤ם מַעֲכָה֙ וּמִצּוֹבָ֔ה רֶ֖כֶב וּפָרָשִֽׁים׃ </span></p>
 <p align="RIGHT"><span lang="he">‎<a name="007">7</a> ‏וַיִּשְׂכְּר֣וּ לָהֶ֡ם שְׁנַיִם֩ וּשְׁלֹשִׁ֨ים אֶ֜לֶף רֶ֗כֶב וְאֶת־מֶ֤לֶךְ מַעֲכָה֙ וְאֶת־עַמּ֔וֹ וַיָּבֹ֕אוּ וַֽיַּחֲנ֖וּ לִפְנֵ֣י מֵידְבָ֑א וּבְנֵ֣י עַמּ֗וֹן נֶאֶסְפוּ֙ מֵעָ֣רֵיהֶ֔ם וַיָּבֹ֖אוּ לַמִּלְחָמָֽה׃<font color="red"><sup>3</sup></font> פ</span></p>
 <p align="RIGHT"><span lang="he">‎<a name="008">8</a> ‏וַיִּשְׁמַ֖ע דָּוִ֑יד וַיִּשְׁלַח֙ אֶת־יוֹאָ֔ב וְאֵ֥ת כָּל־צָבָ֖א הַגִּבּוֹרִֽים׃ </span></p>
 <p align="RIGHT"><span lang="he">‎<a name="009">9</a> ‏וַיֵּצְאוּ֙ בְּנֵ֣י עַמּ֔וֹן וַיַּֽעַרְכ֥וּ מִלְחָמָ֖ה פֶּ֣תַח הָעִ֑יר וְהַמְּלָכִ֣ים אֲשֶׁר־בָּ֔אוּ לְבַדָּ֖ם בַּשָּׂדֶֽה׃ </span></p>
 <p align="RIGHT"><span lang="he">‎<a name="010">10</a> ‏וַיַּ֣רְא יוֹאָ֗ב כִּֽי־הָיְתָ֧ה פְנֵי־הַמִּלְחָמָ֛ה אֵלָ֖יו פָּנִ֣ים וְאָח֑וֹר וַיִּבְחַ֗ר מִכָּל־בָּחוּר֙ בְּיִשְׂרָאֵ֔ל וַֽיַּעֲרֹ֖ךְ לִקְרַ֥את אֲרָֽם׃ </span></p>
 <p align="RIGHT"><span lang="he">‎<a name="011">11</a> ‏וְאֵת֙ יֶ֣תֶר הָעָ֔ם נָתַ֕ן בְּיַ֖ד אַבְשַׁ֣י אָחִ֑יו וַיַּ֣עַרְכ֔וּ לִקְרַ֖את בְּנֵ֥י עַמּֽוֹן׃ </span></p>
 <p align="RIGHT"><span lang="he">‎<a name="012">12</a> ‏וַיֹּ֗אמֶר אִם־תֶּחֱזַ֤ק מִמֶּ֙נִּי֙ אֲרָ֔ם וְהָיִ֥יתָ לִּ֖י לִתְשׁוּעָ֑ה סוְאִם־בְּנֵ֥י עַמּ֛וֹן יֶֽחֶזְק֥וּ מִמְּךָ֖ וְהוֹשַׁעְתִּֽיךָ׃ </span></p>
 <p align="RIGHT"><span lang="he">‎<a name="013">13</a> ‏חֲזַ֤ק וְנִֽתְחַזְּקָה֙ בְּעַד־עַמֵּ֔נוּ וּבְעַ֖ד עָרֵ֣י אֱלֹהֵ֑ינוּ וַֽיהוָ֔ה הַטּ֥וֹב בְּעֵינָ֖יו יַעֲשֶֽׂה׃ </span></p>
 <p align="RIGHT"><span lang="he">‎<a name="014">14</a> ‏וַיִּגַּ֨שׁ יוֹאָ֜ב וְהָעָ֧ם אֲשֶׁר־עִמּ֛וֹ לִפְנֵ֥י אֲרָ֖ם לַמִּלְחָמָ֑ה וַיָּנ֖וּסוּ מִפָּנָֽיו׃ </span></p>
 <p align="RIGHT"><span lang="he">‎<a name="015">15</a> ‏וּבְנֵ֨י עַמּ֤וֹן רָאוּ֙ כִּי־נָ֣ס אֲרָ֔ם וַיָּנ֣וּסוּ גַם־הֵ֗ם מִפְּנֵי֙ אַבְשַׁ֣י אָחִ֔יו וַיָּבֹ֖אוּ הָעִ֑ירָה וַיָּבֹ֥א יוֹאָ֖ב יְרוּשָׁלִָֽם׃ פ</span></p>
 <p align="RIGHT"><span lang="he">‎<a name="016">16</a> ‏וַיַּ֣רְא אֲרָ֗ם כִּ֣י נִגְּפוּ֮ לִפְנֵ֣י יִשְׂרָאֵל֒ וַֽיִּשְׁלְחוּ֙ מַלְאָכִ֔ים וַיּוֹצִ֣יאוּ אֶת־אֲרָ֔ם אֲשֶׁ֖ר מֵעֵ֣בֶר הַנָּהָ֑ר וְשׁוֹפַ֛ךְ שַׂר־צְבָ֥א הֲדַדְעֶ֖זֶר לִפְנֵיהֶֽם׃ </span></p>
 <p align="RIGHT"><span lang="he">‎<a name="017">17</a> ‏וַיֻּגַּ֣ד לְדָוִ֗יד וַיֶּאֱסֹ֤ף אֶת־כָּל־יִשְׂרָאֵל֙ וַיַּעֲבֹ֣ר הַיַּרְדֵּ֔ן וַיָּבֹ֣א אֲלֵהֶ֔ם וַֽיַּעֲרֹ֖ךְ אֲלֵהֶ֑ם וַיַּעֲרֹ֨ךְ דָּוִ֜יד לִקְרַ֤את אֲרָם֙ מִלְחָמָ֔ה וַיִּֽלָּחֲמ֖וּ עִמּֽוֹ׃ </span></p>
 <p align="RIGHT"><span lang="he">‎<a name="018">18</a> ‏וַיָּ֣נָס אֲרָם֮ מִלִּפְנֵ֣י יִשְׂרָאֵל֒ וַיַּהֲרֹ֨ג דָּוִ֜יד מֵאֲרָ֗ם שִׁבְעַ֤ת אֲלָפִים֙ רֶ֔כֶב וְאַרְבָּעִ֥ים אֶ֖לֶף אִ֣ישׁ רַגְלִ֑י וְאֵ֛ת שׁוֹפַ֥ךְ שַֽׂר־הַצָּבָ֖א הֵמִֽית׃ </span></p>
 <p align="RIGHT"><span lang="he">‎<a name="019">19</a> ‏וַיִּרְא֞וּ עַבְדֵ֣י הֲדַדְעֶ֗זֶר כִּ֤י נִגְּפוּ֙ לִפְנֵ֣י יִשְׂרָאֵ֔ל וַיַּשְׁלִ֥ימוּ עִם־דָּוִ֖יד וַיַּֽעַבְדֻ֑הוּ וְלֹא־אָבָ֣ה אֲרָ֔ם לְהוֹשִׁ֥יעַ אֶת־בְּנֵי־עַמּ֖וֹן עֽוֹד׃ פ</span></p>
 </td>
 <td width="50%">
 <p>1 wayəhî ’<sup>a</sup>ḥărê-ḵēn wayyāmāṯ nāḥāš meleḵə bənê-‘ammwōn wayyiməlōḵə bənwō t<sup>a</sup>ḥətāyw: </p>
 <p>2 wayyō’mer dāwîḏ ’e‘ĕśeh-ḥeseḏ| ‘im-ḥānûn ben-nāḥāš kî-‘āśâ ’āḇîw ‘immî ḥeseḏ wayyišəl<sup>a</sup>ḥ dāwîḏ malə’āḵîm lən<sup>a</sup>ḥămwō ‘al-’āḇîw wayyāḇō’û ‘aḇəḏê ḏāwîḏ ’el-’ereṣ bənê-‘ammwōn ’el-ḥānûn lən<sup>a</sup>ḥămwō: </p>
 <p>3 wayyō’mərû śārê ḇənê-‘ammwōn ləḥānûn haməḵabēḏ dāwîḏ ’eṯ-’āḇîḵā bə‘êneyḵā kî-šāl<sup>a</sup>ḥ ləḵā mən<sup>a</sup>ḥămîm hălō’ b<sup>a</sup>‘ăḇûr l<sup>a</sup>ḥəqōr wəlahăfōḵə ûləragēl hā’āreṣ bā’û ‘ăḇāḏāyw ’ēleyḵā: f</p>
 <p>4 wayyiqq<sup>a</sup>ḥ ḥānûn ’eṯ-‘aḇəḏê ḏāwîḏ wayəḡalləḥēm wayyiḵərōṯ ’eṯ-maḏəwêhem b<sup>a</sup>ḥēṣî ‘aḏ-hammifəśā‘â wayəšalləḥēm: </p>
 <p>5 wayyēləḵû wayyagîḏû ləḏāwîḏ ‘al-hā’ănāšîm wayyišəl<sup>a</sup>ḥ liqərā’ṯām kî-hāyû hā’ănāšîm niḵəlāmîm mə’ōḏ wayyō’mer hammeleḵə šəḇû ḇîrēḥwō ‘aḏ ’ăšer-yəṣamm<sup>a</sup>ḥ zəqanəḵem wəšaḇətem: </p>
 <p>6 wayyirə’û bənê ‘ammwōn kî hiṯəbā’ăšû ‘im-dāwîḏ wayyišəl<sup>a</sup>ḥ ḥānûn ûḇənê ‘ammwōn ’elef kikar-kesef liśəkōr lâem min-’ăram nahărayim ûmin-’ăram m<sup>a</sup>‘ăḵâ ûmiṣṣwōḇâ reḵeḇ ûfārāšîm: </p>
 <p>7 wayyiśəkərû lâem šənayim ûšəlōšîm ’elef reḵeḇ wə’eṯ-meleḵə m<sup>a</sup>‘ăḵâ wə’eṯ-‘ammwō wayyāḇō’û wayy<sup>a</sup>ḥănû lifənê mêḏəḇā’ ûḇənê ‘ammwōn ne’esəfû mē‘ārêhem wayyāḇō’û lammiləḥāmâ:<font color="red"><sup>3</sup></font> f</p>
 <p>8 wayyišəm<sup>a</sup>‘ dāwîḏ wayyišəl<sup>a</sup>ḥ ’eṯ-ywō’āḇ wə’ēṯ kāl-ṣāḇā’ hagibwōrîm: </p>
 <p>9 wayyēṣə’û bənê ‘ammwōn wayy<sup>a</sup>‘arəḵû miləḥāmâ peṯ<sup>a</sup>ḥ hā‘îr wəhamməlāḵîm ’ăšer-bā’û ləḇadām baśśāḏeh: </p>
 <p>10 wayyarə’ ywō’āḇ kî-hāyəṯâ fənê-hammiləḥāmâ ’ēlāyw pānîm wə’āḥwōr wayyiḇəḥar mikāl-bāḥûr bəyiśərā’ēl wayy<sup>a</sup>‘ărōḵə liqəra’ṯ ’ărām: </p>
 <p>11 wə’ēṯ yeṯer hā‘ām nāṯan bəyaḏ ’aḇəšay ’āḥîw wayy<sup>a</sup>‘arəḵû liqəra’ṯ bənê ‘ammwōn: </p>
 <p>12 wayyō’mer ’im-teḥĕzaq mimmennî ’ărām wəhāyîṯā llî liṯəšû‘â swə’im-bənê ‘ammwōn yeḥezəqû mimməḵā wəhwōš<sup>a</sup>‘ətîḵā: </p>
 <p>13 ḥăzaq wəniṯəḥazzəqâ bə‘aḏ-‘ammēnû ûḇə‘aḏ ‘ārê ’ĕlōhênû wayhwâ haṭṭwōḇ bə‘ênāyw y<sup>a</sup>‘ăśeh: </p>
 <p>14 wayyigaš ywō’āḇ wəhā‘ām ’ăšer-‘immwō lifənê ’ărām lammiləḥāmâ wayyānûsû mipānāyw: </p>
 <p>15 ûḇənê ‘ammwōn rā’û kî-nās ’ărām wayyānûsû ḡam-hēm mipənê ’aḇəšay ’āḥîw wayyāḇō’û hā‘îrâ wayyāḇō’ ywō’āḇ yərûšālāim: f</p>
 <p>16 wayyarə’ ’ărām kî nigəfû lifənê yiśərā’ēl wayyišələḥû malə’āḵîm wayywōṣî’û ’eṯ-’ărām ’ăšer mē‘ēḇer hannâār wəšwōfaḵə śar-ṣəḇā’ hăḏaḏə‘ezer lifənêhem: </p>
 <p>17 wayyugaḏ ləḏāwîḏ wayye’ĕsōf ’eṯ-kāl-yiśərā’ēl wayy<sup>a</sup>‘ăḇōr hayyarədēn wayyāḇō’ ’ălēhem wayy<sup>a</sup>‘ărōḵə ’ălēhem wayy<sup>a</sup>‘ărōḵə dāwîḏ liqəra’ṯ ’ărām miləḥāmâ wayyillāḥămû ‘immwō: </p>
 <p>18 wayyānās ’ărām millifənê yiśərā’ēl wayyahărōḡ dāwîḏ mē’ărām šiḇə‘aṯ ’ălāfîm reḵeḇ wə’arəbā‘îm ’elef ’îš raḡəlî wə’ēṯ šwōfaḵə śar-haṣṣāḇā’ hēmîṯ: </p>
 <p>19 wayyirə’û ‘aḇəḏê hăḏaḏə‘ezer kî nigəfû lifənê yiśərā’ēl wayyašəlîmû ‘im-dāwîḏ wayy<sup>a</sup>‘aḇəḏuhû wəlō’-’āḇâ ’ărām ləhwōšî‘a ’eṯ-bənê-‘ammwōn ‘wōḏ: f</p>
 </td>
 </tr></table>
 <p></p><hr>
 <center>
 <a href="ch1020.htm">Next: 1 Chronicles (1 Divrey Yamim) Chapter 20</a></center>
 </body>