<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/num013.htm">Polyglot</a> 
 <a href="../kjv/num013.htm">KJV</a> 
 <a href="../sep/num013.htm">Sep</a> 
 <a href="../vul/num013.htm">Vul</a> 
 
 <br>
 <br><a href="num.htm">Numbers (Bemidbar) Index</a><br>
  
 <a href="num012.htm">Previous</a> 
 <a href="num014.htm">Next</a> 
 </center>
 <hr>
 
 <h3 align="CENTER">Tanach (Hebrew): Numbers (Bemidbar) Chapter 13</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </span></p>
 <p align="RIGHT"><span lang="he">‎<a name="002">2</a> ‏שְׁלַח־לְךָ֣ אֲנָשִׁ֗ים וְיָתֻ֙רוּ֙ אֶת־אֶ֣רֶץ כְּנַ֔עַן אֲשֶׁר־אֲנִ֥י נֹתֵ֖ן לִבְנֵ֣י יִשְׂרָאֵ֑ל אִ֣ישׁ אֶחָד֩ אִ֨ישׁ אֶחָ֜ד לְמַטֵּ֤ה אֲבֹתָיו֙ תִּשְׁלָ֔חוּ כֹּ֖ל נָשִׂ֥יא בָהֶֽם׃ </span></p>
 <p align="RIGHT"><span lang="he">‎<a name="003">3</a> ‏וַיִּשְׁלַ֨ח אֹתָ֥ם מֹשֶׁ֛ה מִמִּדְבַּ֥ר פָּארָ֖ן עַל־פִּ֣י יְהוָ֑ה כֻּלָּ֣ם אֲנָשִׁ֔ים רָאשֵׁ֥י בְנֵֽי־יִשְׂרָאֵ֖ל הֵֽמָּה׃ </span></p>
 <p align="RIGHT"><span lang="he">‎<a name="004">4</a> ‏וְאֵ֖לֶּה שְׁמוֹתָ֑ם לְמַטֵּ֣ה רְאוּבֵ֔ן שַׁמּ֖וּעַ בֶּן־זַכּֽוּר׃ </span></p>
 <p align="RIGHT"><span lang="he">‎<a name="005">5</a> ‏לְמַטֵּ֣ה שִׁמְע֔וֹן שָׁפָ֖ט בֶּן־חוֹרִֽי׃ </span></p>
 <p align="RIGHT"><span lang="he">‎<a name="006">6</a> ‏לְמַטֵּ֣ה יְהוּדָ֔ה כָּלֵ֖ב בֶּן־יְפֻנֶּֽה׃ </span></p>
 <p align="RIGHT"><span lang="he">‎<a name="007">7</a> ‏לְמַטֵּ֣ה יִשָּׂשכָ֔ר יִגְאָ֖ל בֶּן־יוֹסֵֽף׃ </span></p>
 <p align="RIGHT"><span lang="he">‎<a name="008">8</a> ‏לְמַטֵּ֥ה אֶפְרָ֖יִם הוֹשֵׁ֥עַ בִּן־נֽוּן׃ </span></p>
 <p align="RIGHT"><span lang="he">‎<a name="009">9</a> ‏לְמַטֵּ֣ה בִנְיָמִ֔ן פַּלְטִ֖י בֶּן־רָפֽוּא׃ </span></p>
 <p align="RIGHT"><span lang="he">‎<a name="010">10</a> ‏לְמַטֵּ֣ה זְבוּלֻ֔ן גַּדִּיאֵ֖ל בֶּן־סוֹדִֽי׃ </span></p>
 <p align="RIGHT"><span lang="he">‎<a name="011">11</a> ‏לְמַטֵּ֥ה יוֹסֵ֖ף לְמַטֵּ֣ה מְנַשֶּׁ֑ה גַּדִּ֖י בֶּן־סוּסִֽי׃ </span></p>
 <p align="RIGHT"><span lang="he">‎<a name="012">12</a> ‏לְמַטֵּ֣ה דָ֔ן עַמִּיאֵ֖ל בֶּן־גְּמַלִּֽי׃ </span></p>
 <p align="RIGHT"><span lang="he">‎<a name="013">13</a> ‏לְמַטֵּ֣ה אָשֵׁ֔ר סְת֖וּר בֶּן־מִיכָאֵֽל׃ </span></p>
 <p align="RIGHT"><span lang="he">‎<a name="014">14</a> ‏לְמַטֵּ֣ה נַפְתָּלִ֔י נַחְבִּ֖י בֶּן־וָפְסִֽי׃ </span></p>
 <p align="RIGHT"><span lang="he">‎<a name="015">15</a> ‏לְמַטֵּ֣ה גָ֔ד גְּאוּאֵ֖ל בֶּן־מָכִֽי׃ </span></p>
 <p align="RIGHT"><span lang="he">‎<a name="016">16</a> ‏אֵ֚לֶּה שְׁמ֣וֹת הָֽאֲנָשִׁ֔ים אֲשֶׁר־שָׁלַ֥ח מֹשֶׁ֖ה לָת֣וּר אֶת־הָאָ֑רֶץ וַיִּקְרָ֥א מֹשֶׁ֛ה לְהוֹשֵׁ֥עַ בִּן־נ֖וּן יְהוֹשֻֽׁעַ׃ </span></p>
 <p align="RIGHT"><span lang="he">‎<a name="017">17</a> ‏וַיִּשְׁלַ֤ח אֹתָם֙ מֹשֶׁ֔ה לָת֖וּר אֶת־אֶ֣רֶץ כְּנָ֑עַן וַיֹּ֣אמֶר אֲלֵהֶ֗ם עֲל֥וּ זֶה֙ בַּנֶּ֔גֶב וַעֲלִיתֶ֖ם אֶת־הָהָֽר׃ </span></p>
 <p align="RIGHT"><span lang="he">‎<a name="018">18</a> ‏וּרְאִיתֶ֥ם אֶת־הָאָ֖רֶץ מַה־הִ֑וא וְאֶת־הָעָם֙ הַיֹּשֵׁ֣ב עָלֶ֔יהָ הֶחָזָ֥ק הוּא֙ הֲרָפֶ֔ה הַמְעַ֥ט ה֖וּא אִם־רָֽב׃ </span></p>
 <p align="RIGHT"><span lang="he">‎<a name="019">19</a> ‏וּמָ֣ה הָאָ֗רֶץ אֲשֶׁר־הוּא֙ יֹשֵׁ֣ב בָּ֔הּ הֲטוֹבָ֥ה הִ֖וא אִם־רָעָ֑ה וּמָ֣ה הֶֽעָרִ֗ים אֲשֶׁר־הוּא֙ יוֹשֵׁ֣ב בָּהֵ֔נָּה הַבְּמַֽחֲנִ֖ים אִ֥ם בְּמִבְצָרִֽים׃ </span></p>
 <p align="RIGHT"><span lang="he">‎<a name="020">20</a> ‏וּמָ֣ה הָ֠אָרֶץ הַשְּׁמֵנָ֨ה הִ֜וא אִם־רָזָ֗ה הֲיֵֽשׁ־בָּ֥הּ עֵץ֙ אִם־אַ֔יִן וְהִ֨תְחַזַּקְתֶּ֔ם וּלְקַחְתֶּ֖ם מִפְּרִ֣י הָאָ֑רֶץ וְהַ֨יָּמִ֔ים יְמֵ֖י בִּכּוּרֵ֥י עֲנָבִֽים׃ </span></p>
 <p align="RIGHT"><span lang="he">‎<a name="021">21</a> ‏וַֽיַּעֲל֖וּ וַיָּתֻ֣רוּ אֶת־הָאָ֑רֶץ מִמִּדְבַּר־צִ֥ן עַד־רְחֹ֖ב לְבֹ֥א חֲמָֽת׃ </span></p>
 <p align="RIGHT"><span lang="he">‎<a name="022">22</a> ‏וַיַּעֲל֣וּ בַנֶּגֶב֮ וַיָּבֹ֣א עַד־חֶבְרוֹן֒ וְשָׁ֤ם אֲחִימַן֙ שֵׁשַׁ֣י וְתַלְמַ֔י יְלִידֵ֖י הָעֲנָ֑ק וְחֶבְר֗וֹן שֶׁ֤בַע שָׁנִים֙ נִבְנְתָ֔ה לִפְנֵ֖י צֹ֥עַן מִצְרָֽיִם׃ </span></p>
 <p align="RIGHT"><span lang="he">‎<a name="023">23</a> ‏וַיָּבֹ֜אוּ עַד־נַ֣חַל אֶשְׁכֹּ֗ל וַיִּכְרְת֨וּ מִשָּׁ֤ם זְמוֹרָה֙ וְאֶשְׁכּ֤וֹל עֲנָבִים֙ אֶחָ֔ד וַיִּשָּׂאֻ֥הוּ בַמּ֖וֹט בִּשְׁנָ֑יִם וּמִן־הָרִמֹּנִ֖ים וּמִן־הַתְּאֵנִֽים׃ </span></p>
 <p align="RIGHT"><span lang="he">‎<a name="024">24</a> ‏לַמָּק֣וֹם הַה֔וּא קָרָ֖א נַ֣חַל אֶשְׁכּ֑וֹל עַ֚ל אֹד֣וֹת הָֽאֶשְׁכּ֔וֹל אֲשֶׁר־כָּרְת֥וּ מִשָּׁ֖ם בְּנֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="025">25</a> ‏וַיָּשֻׁ֖בוּ מִתּ֣וּר הָאָ֑רֶץ מִקֵּ֖ץ אַרְבָּעִ֥ים יֽוֹם׃ </span></p>
 <p align="RIGHT"><span lang="he">‎<a name="026">26</a> ‏וַיֵּלְכ֡וּ וַיָּבֹאוּ֩ אֶל־מֹשֶׁ֨ה וְאֶֽל־אַהֲרֹ֜ן וְאֶל־כָּל־עֲדַ֧ת בְּנֵֽי־יִשְׂרָאֵ֛ל אֶל־מִדְבַּ֥ר פָּארָ֖ן קָדֵ֑שָׁה וַיָּשִׁ֨יבוּ אוֹתָ֤ם דָּבָר֙ וְאֶת־כָּל־הָ֣עֵדָ֔ה וַיַּרְא֖וּם אֶת־פְּרִ֥י הָאָֽרֶץ׃ </span></p>
 <p align="RIGHT"><span lang="he">‎<a name="027">27</a> ‏וַיְסַפְּרוּ־לוֹ֙ וַיֹּ֣אמְר֔וּ בָּ֕אנוּ אֶל־הָאָ֖רֶץ אֲשֶׁ֣ר שְׁלַחְתָּ֑נוּ וְ֠גַם זָבַ֨ת חָלָ֥ב וּדְבַ֛שׁ הִ֖וא וְזֶה־פִּרְיָֽהּ׃ </span></p>
 <p align="RIGHT"><span lang="he">‎<a name="028">28</a> ‏אֶ֚פֶס כִּֽי־עַ֣ז הָעָ֔ם הַיֹּשֵׁ֖ב בָּאָ֑רֶץ וְהֶֽעָרִ֗ים בְּצֻר֤וֹת גְּדֹלֹת֙ מְאֹ֔ד וְגַם־יְלִדֵ֥י הָֽעֲנָ֖ק רָאִ֥ינוּ שָֽׁם׃ </span></p>
 <p align="RIGHT"><span lang="he">‎<a name="029">29</a> ‏עֲמָלֵ֥ק יוֹשֵׁ֖ב בְּאֶ֣רֶץ הַנֶּ֑גֶב וְ֠הַֽחִתִּי וְהַיְבוּסִ֤י וְהָֽאֱמֹרִי֙ יוֹשֵׁ֣ב בָּהָ֔ר וְהַֽכְּנַעֲנִי֙ יֹשֵׁ֣ב עַל־הַיָּ֔ם וְעַ֖ל יַ֥ד הַיַּרְדֵּֽן׃ </span></p>
 <p align="RIGHT"><span lang="he">‎<a name="030">30</a> ‏וַיַּ֧הַס כָּלֵ֛ב אֶת־הָעָ֖ם אֶל־מֹשֶׁ֑ה וַיֹּ֗אמֶר עָלֹ֤ה נַעֲלֶה֙ וְיָרַ֣שְׁנוּ אֹתָ֔הּ כִּֽי־יָכ֥וֹל נוּכַ֖ל לָֽהּ׃ </span></p>
 <p align="RIGHT"><span lang="he">‎<a name="031">31</a> ‏וְהָ֨אֲנָשִׁ֜ים אֲשֶׁר־עָל֤וּ עִמּוֹ֙ אָֽמְר֔וּ לֹ֥א נוּכַ֖ל לַעֲל֣וֹת אֶל־הָעָ֑ם כִּֽי־חָזָ֥ק ה֖וּא מִמֶּֽנּוּ׃ </span></p>
 <p align="RIGHT"><span lang="he">‎<a name="032">32</a> ‏וַיּוֹצִ֜יאוּ דִּבַּ֤ת הָאָ֙רֶץ֙ אֲשֶׁ֣ר תָּר֣וּ אֹתָ֔הּ אֶל־בְּנֵ֥י יִשְׂרָאֵ֖ל לֵאמֹ֑ר הָאָ֡רֶץ אֲשֶׁר֩ עָבַ֨רְנוּ בָ֜הּ לָת֣וּר אֹתָ֗הּ אֶ֣רֶץ אֹכֶ֤לֶת יוֹשְׁבֶ֙יהָ֙ הִ֔וא וְכָל־הָעָ֛ם אֲשֶׁר־רָאִ֥ינוּ בְתוֹכָ֖הּ אַנְשֵׁ֥י מִדּֽוֹת׃ </span></p>
 <p align="RIGHT"><span lang="he">‎<a name="033">33</a> ‏וְשָׁ֣ם רָאִ֗ינוּ אֶת־הַנְּפִילִ֛ים בְּנֵ֥י עֲנָ֖ק מִן־הַנְּפִלִ֑ים וַנְּהִ֤י בְעֵינֵ֙ינוּ֙ כַּֽחֲגָבִ֔ים וְכֵ֥ן הָיִ֖ינוּ בְּעֵינֵיהֶֽם׃ </span></p>
 </td>
 <td width="50%">
 <p>1 wayəḏabēr yəhwâ ’el-mōšeh llē’mōr: </p>
 <p>2 šəl<sup>a</sup>ḥ-ləḵā ’ănāšîm wəyāṯurû ’eṯ-’ereṣ kən<sup>a</sup>‘an ’ăšer-’ănî nōṯēn liḇənê yiśərā’ēl ’îš ’eḥāḏ ’îš ’eḥāḏ ləmaṭṭēh ’ăḇōṯāyw tišəlāḥû kōl nāśî’ ḇâem: </p>
 <p>3 wayyišəl<sup>a</sup>ḥ ’ōṯām mōšeh mimmiḏəbar pā’rān ‘al-pî yəhwâ kullām ’ănāšîm rā’šê ḇənê-yiśərā’ēl hēmmâ: </p>
 <p>4 wə’ēlleh šəmwōṯām ləmaṭṭēh rə’ûḇēn šammû‘a ben-zakûr: </p>
 <p>5 ləmaṭṭēh šimə‘wōn šāfāṭ ben-ḥwōrî: </p>
 <p>6 ləmaṭṭēh yəhûḏâ kālēḇ ben-yəfunneh: </p>
 <p>7 ləmaṭṭēh yiśśāsḵār yiḡə’āl ben-ywōsēf: </p>
 <p>8 ləmaṭṭēh ’efərāyim hwōšē‘a bin-nûn: </p>
 <p>9 ləmaṭṭēh ḇinəyāmin paləṭî ben-rāfû’: </p>
 <p>10 ləmaṭṭēh zəḇûlun gadî’ēl ben-swōḏî: </p>
 <p>11 ləmaṭṭēh ywōsēf ləmaṭṭēh mənaššeh gadî ben-sûsî: </p>
 <p>12 ləmaṭṭēh ḏān ‘ammî’ēl ben-gəmallî: </p>
 <p>13 ləmaṭṭēh ’āšēr səṯûr ben-mîḵā’ēl: </p>
 <p>14 ləmaṭṭēh nafətālî n<sup>a</sup>ḥəbî ben-wāfəsî: </p>
 <p>15 ləmaṭṭēh ḡāḏ gə’û’ēl ben-māḵî: </p>
 <p>16 ’ēlleh šəmwōṯ hā’ănāšîm ’ăšer-šāl<sup>a</sup>ḥ mōšeh lāṯûr ’eṯ-hā’āreṣ wayyiqərā’ mōšeh ləhwōšē‘a bin-nûn yəhwōšu‘a: </p>
 <p>17 wayyišəl<sup>a</sup>ḥ ’ōṯām mōšeh lāṯûr ’eṯ-’ereṣ kənā‘an wayyō’mer ’ălēhem ‘ălû zeh banneḡeḇ w<sup>a</sup>‘ălîṯem ’eṯ-hâār: </p>
 <p>18 ûrə’îṯem ’eṯ-hā’āreṣ mah-hiw’ wə’eṯ-hā‘ām hayyōšēḇ ‘āleyhā heḥāzāq hû’ hărāfeh hamə‘aṭ hû’ ’im-rāḇ: </p>
 <p>19 ûmâ hā’āreṣ ’ăšer-hû’ yōšēḇ bāh hăṭwōḇâ hiw’ ’im-rā‘â ûmâ he‘ārîm ’ăšer-hû’ ywōšēḇ bâēnnâ habəm<sup>a</sup>ḥănîm ’im bəmiḇəṣārîm: </p>
 <p>20 ûmâ hā’āreṣ haššəmēnâ hiw’ ’im-rāzâ hăyēš-bāh ‘ēṣ ’im-’ayin wəhiṯəḥazzaqətem ûləq<sup>a</sup>ḥətem mipərî hā’āreṣ wəhayyāmîm yəmê bikûrê ‘ănāḇîm: </p>
 <p>21 wayy<sup>a</sup>‘ălû wayyāṯurû ’eṯ-hā’āreṣ mimmiḏəbar-ṣin ‘aḏ-rəḥōḇ ləḇō’ ḥămāṯ: </p>
 <p>22 wayy<sup>a</sup>‘ălû ḇanneḡeḇ wayyāḇō’ ‘aḏ-ḥeḇərwōn wəšām ’ăḥîman šēšay wəṯaləmay yəlîḏê hā‘ănāq wəḥeḇərwōn šeḇ<sup>a</sup>‘ šānîm niḇənəṯâ lifənê ṣō‘an miṣərāyim: </p>
 <p>23 wayyāḇō’û ‘aḏ-n<sup>a</sup>ḥal ’ešəkōl wayyiḵərəṯû miššām zəmwōrâ wə’ešəkwōl ‘ănāḇîm ’eḥāḏ wayyiśśā’uhû ḇammwōṭ bišənāyim ûmin-hārimmōnîm ûmin-hatə’ēnîm: </p>
 <p>24 lammāqwōm hahû’ qārā’ n<sup>a</sup>ḥal ’ešəkwōl ‘al ’ōḏwōṯ hā’ešəkwōl ’ăšer-kārəṯû miššām bənê yiśərā’ēl: </p>
 <p>25 wayyāšuḇû mitûr hā’āreṣ miqqēṣ ’arəbā‘îm ywōm: </p>
 <p>26 wayyēləḵû wayyāḇō’û ’el-mōšeh wə’el-’ahărōn wə’el-kāl-‘ăḏaṯ bənê-yiśərā’ēl ’el-miḏəbar pā’rān qāḏēšâ wayyāšîḇû ’wōṯām dāḇār wə’eṯ-kāl-hā‘ēḏâ wayyarə’ûm ’eṯ-pərî hā’āreṣ: </p>
 <p>27 wayəsapərû-lwō wayyō’mərû bā’nû ’el-hā’āreṣ ’ăšer šəl<sup>a</sup>ḥətānû wəḡam zāḇaṯ ḥālāḇ ûḏəḇaš hiw’ wəzeh-pirəyāh: </p>
 <p>28 ’efes kî-‘az hā‘ām hayyōšēḇ bā’āreṣ wəhe‘ārîm bəṣurwōṯ gəḏōlōṯ mə’ōḏ wəḡam-yəliḏê hā‘ănāq rā’înû šām: </p>
 <p>29 ‘ămālēq ywōšēḇ bə’ereṣ hanneḡeḇ wəh<sup>a</sup>ḥitî wəhayəḇûsî wəhā’ĕmōrî ywōšēḇ bâār wəhakən<sup>a</sup>‘ănî yōšēḇ ‘al-hayyām wə‘al yaḏ hayyarədēn: </p>
 <p>30 wayyahas kālēḇ ’eṯ-hā‘ām ’el-mōšeh wayyō’mer ‘ālōh n<sup>a</sup>‘ăleh wəyārašənû ’ōṯāh kî-yāḵwōl nûḵal lāh: </p>
 <p>31 wəhā’ănāšîm ’ăšer-‘ālû ‘immwō ’āmərû lō’ nûḵal l<sup>a</sup>‘ălwōṯ ’el-hā‘ām kî-ḥāzāq hû’ mimmennû: </p>
 <p>32 wayywōṣî’û dibaṯ hā’āreṣ ’ăšer tārû ’ōṯāh ’el-bənê yiśərā’ēl lē’mōr hā’āreṣ ’ăšer ‘āḇarənû ḇāh lāṯûr ’ōṯāh ’ereṣ ’ōḵeleṯ ywōšəḇeyhā hiw’ wəḵāl-hā‘ām ’ăšer-rā’înû ḇəṯwōḵāh ’anəšê midwōṯ: </p>
 <p>33 wəšām rā’înû ’eṯ-hannəfîlîm bənê ‘ănāq min-hannəfilîm wannəhî ḇə‘ênênû k<sup>a</sup>ḥăḡāḇîm wəḵēn hāyînû bə‘ênêhem: </p>
 </td>
 </tr></table>
 <p></p><hr>
 <center>
 <a href="num014.htm">Next: Numbers (Bemidbar) Chapter 14</a></center>
 </body>