<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/gen014.htm">Polyglot</a> 
 <a href="../kjv/gen014.htm">KJV</a> 
 <a href="../sep/gen014.htm">Sep</a> 
 <a href="../vul/gen014.htm">Vul</a> 
 
 <br>
 <br><a href="gen.htm">Genesis (Bereshit) Index</a><br>
  
 <a href="gen013.htm">Previous</a> 
 <a href="gen015.htm">Next</a> 
 </center>
 <hr>
 
 <h3 align="CENTER">Tanach (Hebrew): Genesis (Bereshit) Chapter 14</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְהִ֗י בִּימֵי֙ אַמְרָפֶ֣ל מֶֽלֶךְ־שִׁנְעָ֔ר אַרְי֖וֹךְ מֶ֣לֶךְ אֶלָּסָ֑ר כְּדָרְלָעֹ֙מֶר֙ מֶ֣לֶךְ עֵילָ֔ם וְתִדְעָ֖ל מֶ֥לֶךְ גּוֹיִֽם׃ </span></p>
 <p align="RIGHT"><span lang="he">‎<a name="002">2</a> ‏עָשׂ֣וּ מִלְחָמָ֗ה אֶת־בֶּ֙רַע֙ מֶ֣לֶךְ סְדֹ֔ם וְאֶת־בִּרְשַׁ֖ע מֶ֣לֶךְ עֲמֹרָ֑ה שִׁנְאָ֣ב׀ מֶ֣לֶךְ אַדְמָ֗ה וְשֶׁמְאֵ֙בֶר֙ מֶ֣לֶךְ <font color="brown">צביים</font> <font color="blue">צְבוֹיִ֔ים<font color="red"><sup>3</sup></font></font> וּמֶ֥לֶךְ בֶּ֖לַע הִיא־צֹֽעַר׃ </span></p>
 <p align="RIGHT"><span lang="he">‎<a name="003">3</a> ‏כָּל־אֵ֙לֶּה֙ חָֽבְר֔וּ אֶל־עֵ֖מֶק הַשִּׂדִּ֑ים ה֖וּא יָ֥ם הַמֶּֽלַח׃ </span></p>
 <p align="RIGHT"><span lang="he">‎<a name="004">4</a> ‏שְׁתֵּ֤ים עֶשְׂרֵה֙ שָׁנָ֔ה עָבְד֖וּ אֶת־כְּדָרְלָעֹ֑מֶר וּשְׁלֹשׁ־עֶשְׂרֵ֥ה שָׁנָ֖ה מָרָֽדוּ׃ </span></p>
 <p align="RIGHT"><span lang="he">‎<a name="005">5</a> ‏וּבְאַרְבַּע֩ עֶשְׂרֵ֨ה שָׁנָ֜ה בָּ֣א כְדָרְלָעֹ֗מֶר וְהַמְּלָכִים֙ אֲשֶׁ֣ר אִתּ֔וֹ וַיַּכּ֤וּ אֶת־רְפָאִים֙ בְּעַשְׁתְּרֹ֣ת קַרְנַ֔יִם וְאֶת־הַזּוּזִ֖ים בְּהָ֑ם וְאֵת֙ הָֽאֵימִ֔ים בְּשָׁוֵ֖ה קִרְיָתָֽיִם׃ </span></p>
 <p align="RIGHT"><span lang="he">‎<a name="006">6</a> ‏וְאֶת־הַחֹרִ֖י בְּהַרְרָ֣ם שֵׂעִ֑יר עַ֚ד אֵ֣יל פָּארָ֔ן אֲשֶׁ֖ר עַל־הַמִּדְבָּֽר׃ </span></p>
 <p align="RIGHT"><span lang="he">‎<a name="007">7</a> ‏וַ֠יָּשֻׁבוּ וַיָּבֹ֜אוּ אֶל־עֵ֤ין מִשְׁפָּט֙ הִ֣וא קָדֵ֔שׁ וַיַּכּ֕וּ אֶֽת־כָּל־שְׂדֵ֖ה הָעֲמָלֵקִ֑י וְגַם֙ אֶת־הָ֣אֱמֹרִ֔י הַיֹּשֵׁ֖ב בְּחַֽצְצֹ֥ן תָּמָֽר׃ </span></p>
 <p align="RIGHT"><span lang="he">‎<a name="008">8</a> ‏וַיֵּצֵ֨א מֶֽלֶךְ־סְדֹ֜ם וּמֶ֣לֶךְ עֲמֹרָ֗ה וּמֶ֤לֶךְ אַדְמָה֙ וּמֶ֣לֶךְ <font color="brown">צביים</font> <font color="blue">צְבוֹיִ֔ם</font> וּמֶ֥לֶךְ בֶּ֖לַע הִוא־צֹ֑עַר וַיַּֽעַרְכ֤וּ אִתָּם֙ מִלְחָמָ֔ה בְּעֵ֖מֶק הַשִּׂדִּֽים׃ </span></p>
 <p align="RIGHT"><span lang="he">‎<a name="009">9</a> ‏אֵ֣ת כְּדָרְלָעֹ֜מֶר מֶ֣לֶךְ עֵילָ֗ם וְתִדְעָל֙ מֶ֣לֶךְ גּוֹיִ֔ם וְאַמְרָפֶל֙ מֶ֣לֶךְ שִׁנְעָ֔ר וְאַרְי֖וֹךְ מֶ֣לֶךְ אֶלָּסָ֑ר אַרְבָּעָ֥ה מְלָכִ֖ים אֶת־הַחֲמִשָּֽׁה׃ </span></p>
 <p align="RIGHT"><span lang="he">‎<a name="010">10</a> ‏וְעֵ֣מֶק הַשִׂדִּ֗ים<font color="red"><sup>1</sup></font> בֶּֽאֱרֹ֤ת בֶּאֱרֹת֙ חֵמָ֔ר וַיָּנֻ֛סוּ מֶֽלֶךְ־סְדֹ֥ם וַעֲמֹרָ֖ה וַיִּפְּלוּ־שָׁ֑מָּה וְהַנִּשְׁאָרִ֖ים הֶ֥רָה נָּֽסוּ׃ </span></p>
 <p align="RIGHT"><span lang="he">‎<a name="011">11</a> ‏וַ֠יִּקְחוּ אֶת־כָּל־רְכֻ֨שׁ סְדֹ֧ם וַעֲמֹרָ֛ה וְאֶת־כָּל־אָכְלָ֖ם וַיֵּלֵֽכוּ׃ </span></p>
 <p align="RIGHT"><span lang="he">‎<a name="012">12</a> ‏וַיִּקְח֨וּ אֶת־ל֧וֹט וְאֶת־רְכֻשׁ֛וֹ בֶּן־אֲחִ֥י אַבְרָ֖ם וַיֵּלֵ֑כוּ וְה֥וּא יֹשֵׁ֖ב בִּסְדֹֽם׃ </span></p>
 <p align="RIGHT"><span lang="he">‎<a name="013">13</a> ‏וַיָּבֹא֙ הַפָּלִ֔יט וַיַּגֵּ֖ד לְאַבְרָ֣ם הָעִבְרִ֑י וְהוּא֩ שֹׁכֵ֨ן בְּאֵֽלֹנֵ֜י מַמְרֵ֣א הָאֱמֹרִ֗י אֲחִ֤י אֶשְׁכֹּל֙ וַאֲחִ֣י עָנֵ֔ר וְהֵ֖ם בַּעֲלֵ֥י בְרִית־אַבְרָֽם׃ </span></p>
 <p align="RIGHT"><span lang="he">‎<a name="014">14</a> ‏וַיִּשְׁמַ֣ע אַבְרָ֔ם כִּ֥י נִשְׁבָּ֖ה אָחִ֑יו וַיָּ֨רֶק אֶת־חֲנִיכָ֜יו יְלִידֵ֣י בֵית֗וֹ שְׁמֹנָ֤ה עָשָׂר֙ וּשְׁלֹ֣שׁ מֵא֔וֹת וַיִּרְדֹּ֖ף עַד־דָּֽן׃ </span></p>
 <p align="RIGHT"><span lang="he">‎<a name="015">15</a> ‏וַיֵּחָלֵ֨ק עֲלֵיהֶ֧ם׀ לַ֛יְלָה ה֥וּא וַעֲבָדָ֖יו וַיַּכֵּ֑ם וַֽיִּרְדְּפֵם֙ עַד־חוֹבָ֔ה אֲשֶׁ֥ר מִשְּׂמֹ֖אל לְדַמָּֽשֶׂק׃ </span></p>
 <p align="RIGHT"><span lang="he">‎<a name="016">16</a> ‏וַיָּ֕שֶׁב אֵ֖ת כָּל־הָרְכֻ֑שׁ וְגַם֩ אֶת־ל֨וֹט אָחִ֤יו וּרְכֻשׁוֹ֙ הֵשִׁ֔יב וְגַ֥ם אֶת־הַנָּשִׁ֖ים וְאֶת־הָעָֽם׃ </span></p>
 <p align="RIGHT"><span lang="he">‎<a name="017">17</a> ‏וַיֵּצֵ֣א מֶֽלֶךְ־סְדֹם֮ לִקְרָאתוֹ֒ אַחֲרֵ֣י שׁוּב֗וֹ מֵֽהַכּוֹת֙ אֶת־כְּדָר־לָעֹ֔מֶר<font color="red"><sup>1</sup></font> וְאֶת־הַמְּלָכִ֖ים אֲשֶׁ֣ר אִתּ֑וֹ אֶל־עֵ֣מֶק שָׁוֵ֔ה ה֖וּא עֵ֥מֶק הַמֶּֽלֶךְ׃ </span></p>
 <p align="RIGHT"><span lang="he">‎<a name="018">18</a> ‏וּמַלְכִּי־צֶ֙דֶק֙ מֶ֣לֶךְ שָׁלֵ֔ם הוֹצִ֖יא לֶ֣חֶם וָיָ֑יִן וְה֥וּא כֹהֵ֖ן לְאֵ֥ל עֶלְיֽוֹן׃ </span></p>
 <p align="RIGHT"><span lang="he">‎<a name="019">19</a> ‏וַֽיְבָרְכֵ֖הוּ וַיֹּאמַ֑ר בָּר֤וּךְ אַבְרָם֙ לְאֵ֣ל עֶלְי֔וֹן קֹנֵ֖ה שָׁמַ֥יִם וָאָֽרֶץ׃ </span></p>
 <p align="RIGHT"><span lang="he">‎<a name="020">20</a> ‏וּבָרוּךְ֙ אֵ֣ל עֶלְי֔וֹן אֲשֶׁר־מִגֵּ֥ן צָרֶ֖יךָ בְּיָדֶ֑ךָ וַיִּתֶּן־ל֥וֹ מַעֲשֵׂ֖ר מִכֹּֽל׃ </span></p>
 <p align="RIGHT"><span lang="he">‎<a name="021">21</a> ‏וַיֹּ֥אמֶר מֶֽלֶךְ־סְדֹ֖ם אֶל־אַבְרָ֑ם תֶּן־לִ֣י הַנֶּ֔פֶשׁ וְהָרְכֻ֖שׁ קַֽח־לָֽךְ׃ </span></p>
 <p align="RIGHT"><span lang="he">‎<a name="022">22</a> ‏וַיֹּ֥אמֶר אַבְרָ֖ם אֶל־מֶ֣לֶךְ סְדֹ֑ם הֲרִימֹ֨תִי יָדִ֤י אֶל־יְהוָה֙ אֵ֣ל עֶלְי֔וֹן קֹנֵ֖ה שָׁמַ֥יִם וָאָֽרֶץ׃ </span></p>
 <p align="RIGHT"><span lang="he">‎<a name="023">23</a> ‏אִם־מִחוּט֙ וְעַ֣ד שְׂרֽוֹךְ־נַ֔עַל וְאִם־אֶקַּ֖ח מִכָּל־אֲשֶׁר־לָ֑ךְ וְלֹ֣א תֹאמַ֔ר אֲנִ֖י הֶעֱשַׁ֥רְתִּי אֶת־אַבְרָֽם׃ </span></p>
 <p align="RIGHT"><span lang="he">‎<a name="024">24</a> ‏בִּלְעָדַ֗י רַ֚ק אֲשֶׁ֣ר אָֽכְל֣וּ הַנְּעָרִ֔ים וְחֵ֙לֶק֙ הָֽאֲנָשִׁ֔ים אֲשֶׁ֥ר הָלְכ֖וּ אִתִּ֑י עָנֵר֙ אֶשְׁכֹּ֣ל וּמַמְרֵ֔א הֵ֖ם יִקְח֥וּ חֶלְקָֽם׃ ס</span></p>
 </td>
 <td width="50%">
 <p>1 wayəhî bîmê ’amərāfel meleḵə-šinə‘ār ’arəywōḵə meleḵə ’ellāsār kəḏārəlā‘ōmer meleḵə ‘êlām wəṯiḏə‘āl meleḵə gwōyim: </p>
 <p>2 ‘āśû miləḥāmâ ’eṯ-ber<sup>a</sup>‘ meleḵə səḏōm wə’eṯ-birəš<sup>a</sup>‘ meleḵə ‘ămōrâ šinə’āḇ| meleḵə ’aḏəmâ wəšemə’ēḇer meleḵə <font color="brown">ṣəḇōyîm</font> <font color="blue">ṣəḇwōyîm<font color="red"><sup>3</sup></font></font> ûmeleḵə bel<sup>a</sup>‘ hî’-ṣō‘ar: </p>
 <p>3 kāl-’ēlleh ḥāḇərû ’el-‘ēmeq haśśidîm hû’ yām hammel<sup>a</sup>ḥ: </p>
 <p>4 šətêm ‘eśərēh šānâ ‘āḇəḏû ’eṯ-kəḏārəlā‘ōmer ûšəlōš-‘eśərēh šānâ mārāḏû: </p>
 <p>5 ûḇə’arəb<sup>a</sup>‘ ‘eśərēh šānâ bā’ ḵəḏārəlā‘ōmer wəhamməlāḵîm ’ăšer ’itwō wayyakû ’eṯ-rəfā’îm bə‘ašətərōṯ qarənayim wə’eṯ-hazzûzîm bəhām wə’ēṯ hā’êmîm bəšāwēh qirəyāṯāyim: </p>
 <p>6 wə’eṯ-h<sup>a</sup>ḥōrî bəharərām śē‘îr ‘aḏ ’êl pā’rān ’ăšer ‘al-hammiḏəbār: </p>
 <p>7 wayyāšuḇû wayyāḇō’û ’el-‘ên mišəpāṭ hiw’ qāḏēš wayyakû ’eṯ-kāl-śəḏēh hā‘ămālēqî wəḡam ’eṯ-hā’ĕmōrî hayyōšēḇ bəḥaṣəṣōn tāmār: </p>
 <p>8 wayyēṣē’ meleḵə-səḏōm ûmeleḵə ‘ămōrâ ûmeleḵə ’aḏəmâ ûmeleḵə <font color="brown">ṣəḇōyîm</font> <font color="blue">ṣəḇwōyim</font> ûmeleḵə bel<sup>a</sup>‘ hiw’-ṣō‘ar wayy<sup>a</sup>‘arəḵû ’itām miləḥāmâ bə‘ēmeq haśśidîm: </p>
 <p>9 ’ēṯ kəḏārəlā‘ōmer meleḵə ‘êlām wəṯiḏə‘āl meleḵə gwōyim wə’amərāfel meleḵə šinə‘ār wə’arəywōḵə meleḵə ’ellāsār ’arəbā‘â məlāḵîm ’eṯ-h<sup>a</sup>ḥămiššâ: </p>
 <p>10 wə‘ēmeq haśidîm<font color="red"><sup>1</sup></font> be’ĕrōṯ be’ĕrōṯ ḥēmār wayyānusû meleḵə-səḏōm w<sup>a</sup>‘ămōrâ wayyipəlû-šāmmâ wəhannišə’ārîm herâ nnāsû: </p>
 <p>11 wayyiqəḥû ’eṯ-kāl-rəḵuš səḏōm w<sup>a</sup>‘ămōrâ wə’eṯ-kāl-’āḵəlām wayyēlēḵû: </p>
 <p>12 wayyiqəḥû ’eṯ-lwōṭ wə’eṯ-rəḵušwō ben-’ăḥî ’aḇərām wayyēlēḵû wəhû’ yōšēḇ bisəḏōm: </p>
 <p>13 wayyāḇō’ hapālîṭ wayyagēḏ lə’aḇərām hā‘iḇərî wəhû’ šōḵēn bə’ēlōnê mamərē’ hā’ĕmōrî ’ăḥî ’ešəkōl wa’ăḥî ‘ānēr wəhēm b<sup>a</sup>‘ălê ḇərîṯ-’aḇərām: </p>
 <p>14 wayyišəm<sup>a</sup>‘ ’aḇərām kî nišəbâ ’āḥîw wayyāreq ’eṯ-ḥănîḵāyw yəlîḏê ḇêṯwō šəmōnâ ‘āśār ûšəlōš mē’wōṯ wayyirədōf ‘aḏ-dān: </p>
 <p>15 wayyēḥālēq ‘ălêhem| layəlâ hû’ w<sup>a</sup>‘ăḇāḏāyw wayyakēm wayyirədəfēm ‘aḏ-ḥwōḇâ ’ăšer miśśəmō’l ləḏammāśeq: </p>
 <p>16 wayyāšeḇ ’ēṯ kāl-hārəḵuš wəḡam ’eṯ-lwōṭ ’āḥîw ûrəḵušwō hēšîḇ wəḡam ’eṯ-hannāšîm wə’eṯ-hā‘ām: </p>
 <p>17 wayyēṣē’ meleḵə-səḏōm liqərā’ṯwō ’<sup>a</sup>ḥărê šûḇwō mēhakwōṯ ’eṯ-kəḏār-lā‘ōmer<font color="red"><sup>1</sup></font> wə’eṯ-hamməlāḵîm ’ăšer ’itwō ’el-‘ēmeq šāwēh hû’ ‘ēmeq hammeleḵə: </p>
 <p>18 ûmaləkî-ṣeḏeq meleḵə šālēm hwōṣî’ leḥem wāyāyin wəhû’ ḵōhēn lə’ēl ‘eləywōn: </p>
 <p>19 wayəḇārəḵēhû wayyō’mar bārûḵə ’aḇərām lə’ēl ‘eləywōn qōnēh šāmayim wā’āreṣ: </p>
 <p>20 ûḇārûḵə ’ēl ‘eləywōn ’ăšer-migēn ṣāreyḵā bəyāḏeḵā wayyiten-lwō m<sup>a</sup>‘ăśēr mikōl: </p>
 <p>21 wayyō’mer meleḵə-səḏōm ’el-’aḇərām ten-lî hannefeš wəhārəḵuš q<sup>a</sup>ḥ-lāḵə: </p>
 <p>22 wayyō’mer ’aḇərām ’el-meleḵə səḏōm hărîmōṯî yāḏî ’el-yəhwâ ’ēl ‘eləywōn qōnēh šāmayim wā’āreṣ: </p>
 <p>23 ’im-miḥûṭ wə‘aḏ śərwōḵə-n<sup>a</sup>‘al wə’im-’eqq<sup>a</sup>ḥ mikāl-’ăšer-lāḵə wəlō’ ṯō’mar ’ănî he‘ĕšarətî ’eṯ-’aḇərām: </p>
 <p>24 bilə‘āḏay raq ’ăšer ’āḵəlû hannə‘ārîm wəḥēleq hā’ănāšîm ’ăšer hāləḵû ’itî ‘ānēr ’ešəkōl ûmamərē’ hēm yiqəḥû ḥeləqām: s</p>
 </td>
 </tr></table>
 <p></p><hr>
 <center>
 <a href="gen015.htm">Next: Genesis (Bereshit) Chapter 15</a></center>
 </body>