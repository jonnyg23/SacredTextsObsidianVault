<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/num031.htm">Polyglot</a> 
 <a href="../kjv/num031.htm">KJV</a> 
 <a href="../sep/num031.htm">Sep</a> 
 <a href="../vul/num031.htm">Vul</a> 
 
 <br>
 <br><a href="num.htm">Numbers (Bemidbar) Index</a><br>
  
 <a href="num030.htm">Previous</a> 
 <a href="num032.htm">Next</a> 
 </center>
 <hr>
 
 <h3 align="CENTER">Tanach (Hebrew): Numbers (Bemidbar) Chapter 31</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </span></p>
 <p align="RIGHT"><span lang="he">‎<a name="002">2</a> ‏נְקֹ֗ם נִקְמַת֙ בְּנֵ֣י יִשְׂרָאֵ֔ל מֵאֵ֖ת הַמִּדְיָנִ֑ים אַחַ֖ר תֵּאָסֵ֥ף אֶל־עַמֶּֽיךָ׃ </span></p>
 <p align="RIGHT"><span lang="he">‎<a name="003">3</a> ‏וַיְדַבֵּ֤ר מֹשֶׁה֙ אֶל־הָעָ֣ם לֵאמֹ֔ר הֵחָלְצ֧וּ מֵאִתְּכֶ֛ם אֲנָשִׁ֖ים לַצָּבָ֑א וְיִהְיוּ֙ עַל־מִדְיָ֔ן לָתֵ֥ת נִקְמַת־יְהוָ֖ה בְּמִדְיָֽן׃ </span></p>
 <p align="RIGHT"><span lang="he">‎<a name="004">4</a> ‏אֶ֚לֶף לַמַּטֶּ֔ה אֶ֖לֶף לַמַּטֶּ֑ה לְכֹל֙ מַטּ֣וֹת יִשְׂרָאֵ֔ל תִּשְׁלְח֖וּ לַצָּבָֽא׃ </span></p>
 <p align="RIGHT"><span lang="he">‎<a name="005">5</a> ‏וַיִּמָּֽסְרוּ֙ מֵאַלְפֵ֣י יִשְׂרָאֵ֔ל אֶ֖לֶף לַמַּטֶּ֑ה שְׁנֵים־עָשָׂ֥ר אֶ֖לֶף חֲלוּצֵ֥י צָבָֽא׃ </span></p>
 <p align="RIGHT"><span lang="he">‎<a name="006">6</a> ‏וַיִּשְׁלַ֨ח אֹתָ֥ם מֹשֶׁ֛ה אֶ֥לֶף לַמַּטֶּ֖ה לַצָּבָ֑א אֹ֠תָם וְאֶת־פִּ֨ינְחָ֜ס בֶּן־אֶלְעָזָ֤ר הַכֹּהֵן֙ לַצָּבָ֔א וּכְלֵ֥י הַקֹּ֛דֶשׁ וַחֲצֹצְר֥וֹת הַתְּרוּעָ֖ה בְּיָדֽוֹ׃ </span></p>
 <p align="RIGHT"><span lang="he">‎<a name="007">7</a> ‏וַֽיִּצְבְּאוּ֙ עַל־מִדְיָ֔ן כַּאֲשֶׁ֛ר צִוָּ֥ה יְהוָ֖ה אֶת־מֹשֶׁ֑ה וַיַּֽהַרְג֖וּ כָּל־זָכָֽר׃ </span></p>
 <p align="RIGHT"><span lang="he">‎<a name="008">8</a> ‏וְאֶת־מַלְכֵ֨י מִדְיָ֜ן הָרְג֣וּ עַל־חַלְלֵיהֶ֗ם אֶת־אֱוִ֤י וְאֶת־רֶ֙קֶם֙ וְאֶת־צ֤וּר וְאֶת־חוּר֙ וְאֶת־רֶ֔בַע חֲמֵ֖שֶׁת מַלְכֵ֣י מִדְיָ֑ן וְאֵת֙ בִּלְעָ֣ם בֶּן־בְּע֔וֹר הָרְג֖וּ בֶּחָֽרֶב׃ </span></p>
 <p align="RIGHT"><span lang="he">‎<a name="009">9</a> ‏וַיִּשְׁבּ֧וּ בְנֵי־יִשְׂרָאֵ֛ל אֶת־נְשֵׁ֥י מִדְיָ֖ן וְאֶת־טַפָּ֑ם וְאֵ֨ת כָּל־בְּהֶמְתָּ֧ם וְאֶת־כָּל־מִקְנֵהֶ֛ם וְאֶת־כָּל־חֵילָ֖ם בָּזָֽזוּ׃ </span></p>
 <p align="RIGHT"><span lang="he">‎<a name="010">10</a> ‏וְאֵ֤ת כָּל־עָרֵיהֶם֙ בְּמ֣וֹשְׁבֹתָ֔ם וְאֵ֖ת כָּל־טִֽירֹתָ֑ם שָׂרְפ֖וּ בָּאֵֽשׁ׃ </span></p>
 <p align="RIGHT"><span lang="he">‎<a name="011">11</a> ‏וַיִּקְחוּ֙ אֶת־כָּל־הַשָּׁלָ֔ל וְאֵ֖ת כָּל־הַמַּלְק֑וֹחַ בָּאָדָ֖ם וּבַבְּהֵמָֽה׃ </span></p>
 <p align="RIGHT"><span lang="he">‎<a name="012">12</a> ‏וַיָּבִ֡אוּ אֶל־מֹשֶׁה֩ וְאֶל־אֶלְעָזָ֨ר הַכֹּהֵ֜ן וְאֶל־עֲדַ֣ת בְּנֵֽי־יִשְׂרָאֵ֗ל אֶת־הַשְּׁבִ֧י וְאֶת־הַמַּלְק֛וֹחַ וְאֶת־הַשָּׁלָ֖ל אֶל־הַֽמַּחֲנֶ֑ה אֶל־עַֽרְבֹ֣ת מוֹאָ֔ב אֲשֶׁ֖ר עַל־יַרְדֵּ֥ן יְרֵחֽוֹ׃ ס</span></p>
 <p align="RIGHT"><span lang="he">‎<a name="013">13</a> ‏וַיֵּ֨צְא֜וּ מֹשֶׁ֨ה וְאֶלְעָזָ֧ר הַכֹּהֵ֛ן וְכָל־נְשִׂיאֵ֥י הָעֵדָ֖ה לִקְרָאתָ֑ם אֶל־מִח֖וּץ לַֽמַּחֲנֶֽה׃ </span></p>
 <p align="RIGHT"><span lang="he">‎<a name="014">14</a> ‏וַיִּקְצֹ֣ף מֹשֶׁ֔ה עַ֖ל פְּקוּדֵ֣י הֶחָ֑יִל שָׂרֵ֤י הָאֲלָפִים֙ וְשָׂרֵ֣י הַמֵּא֔וֹת הַבָּאִ֖ים מִצְּבָ֥א הַמִּלְחָמָֽה׃ </span></p>
 <p align="RIGHT"><span lang="he">‎<a name="015">15</a> ‏וַיֹּ֥אמֶר אֲלֵיהֶ֖ם מֹשֶׁ֑ה הַֽחִיִּיתֶ֖ם כָּל־נְקֵבָֽה׃ </span></p>
 <p align="RIGHT"><span lang="he">‎<a name="016">16</a> ‏הֵ֣ן הֵ֜נָּה הָי֨וּ לִבְנֵ֤י יִשְׂרָאֵל֙ בִּדְבַ֣ר בִּלְעָ֔ם לִמְסָר־מַ֥עַל בַּיהוָ֖ה עַל־דְּבַר־פְּע֑וֹר וַתְּהִ֥י הַמַּגֵּפָ֖ה בַּעֲדַ֥ת יְהוָֽה׃ </span></p>
 <p align="RIGHT"><span lang="he">‎<a name="017">17</a> ‏וְעַתָּ֕ה הִרְג֥וּ כָל־זָכָ֖ר בַּטָּ֑ף וְכָל־אִשָּׁ֗ה יֹדַ֥עַת אִ֛ישׁ לְמִשְׁכַּ֥ב זָכָ֖ר הֲרֹֽגוּ׃ </span></p>
 <p align="RIGHT"><span lang="he">‎<a name="018">18</a> ‏וְכֹל֙ הַטַּ֣ף בַּנָּשִׁ֔ים אֲשֶׁ֥ר לֹא־יָדְע֖וּ מִשְׁכַּ֣ב זָכָ֑ר הַחֲי֖וּ לָכֶֽם׃ </span></p>
 <p align="RIGHT"><span lang="he">‎<a name="019">19</a> ‏וְאַתֶּ֗ם חֲנ֛וּ מִח֥וּץ לַֽמַּחֲנֶ֖ה שִׁבְעַ֣ת יָמִ֑ים כֹּל֩ הֹרֵ֨ג נֶ֜פֶשׁ וְכֹ֣ל׀ נֹגֵ֣עַ בֶּֽחָלָ֗ל תִּֽתְחַטְּא֞וּ בַּיּ֤וֹם הַשְּׁלִישִׁי֙ וּבַיּ֣וֹם הַשְּׁבִיעִ֔י אַתֶּ֖ם וּשְׁבִיכֶֽם׃ </span></p>
 <p align="RIGHT"><span lang="he">‎<a name="020">20</a> ‏וְכָל־בֶּ֧גֶד וְכָל־כְּלִי־ע֛וֹר וְכָל־מַעֲשֵׂ֥ה עִזִּ֖ים וְכָל־כְּלִי־עֵ֑ץ תִּתְחַטָּֽאוּ׃ ס</span></p>
 <p align="RIGHT"><span lang="he">‎<a name="021">21</a> ‏וַיֹּ֨אמֶר אֶלְעָזָ֤ר הַכֹּהֵן֙ אֶל־אַנְשֵׁ֣י הַצָּבָ֔א הַבָּאִ֖ים לַמִּלְחָמָ֑ה זֹ֚את חֻקַּ֣ת הַתּוֹרָ֔ה אֲשֶׁר־צִוָּ֥ה יְהוָ֖ה אֶת־מֹשֶֽׁה׃ </span></p>
 <p align="RIGHT"><span lang="he">‎<a name="022">22</a> ‏אַ֥ךְ אֶת־הַזָּהָ֖ב וְאֶת־הַכָּ֑סֶף אֶֽת־הַנְּחֹ֙שֶׁת֙ אֶת־הַבַּרְזֶ֔ל אֶֽת־הַבְּדִ֖יל וְאֶת־הָעֹפָֽרֶת׃ </span></p>
 <p align="RIGHT"><span lang="he">‎<a name="023">23</a> ‏כָּל־דָּבָ֞ר אֲשֶׁר־יָבֹ֣א בָאֵ֗שׁ תַּעֲבִ֤ירוּ בָאֵשׁ֙ וְטָהֵ֔ר אַ֕ךְ בְּמֵ֥י נִדָּ֖ה יִתְחַטָּ֑א וְכֹ֨ל אֲשֶׁ֧ר לֹֽא־יָבֹ֛א בָּאֵ֖שׁ תַּעֲבִ֥ירוּ בַמָּֽיִם׃ </span></p>
 <p align="RIGHT"><span lang="he">‎<a name="024">24</a> ‏וְכִבַּסְתֶּ֧ם בִּגְדֵיכֶ֛ם בַּיּ֥וֹם הַשְּׁבִיעִ֖י וּטְהַרְתֶּ֑ם וְאַחַ֖ר תָּבֹ֥אוּ אֶל־הַֽמַּחֲנֶֽה׃ פ</span></p>
 <p align="RIGHT"><span lang="he">‎<a name="025">25</a> ‏וַיֹּ֥אמֶר יְהוָ֖ה אֶל־מֹשֶׁ֥ה לֵּאמֹֽר׃ </span></p>
 <p align="RIGHT"><span lang="he">‎<a name="026">26</a> ‏שָׂ֗א אֵ֣ת רֹ֤אשׁ מַלְק֙וֹחַ֙ הַשְּׁבִ֔י בָּאָדָ֖ם וּבַבְּהֵמָ֑ה אַתָּה֙ וְאֶלְעָזָ֣ר הַכֹּהֵ֔ן וְרָאשֵׁ֖י אֲב֥וֹת הָעֵדָֽה׃ </span></p>
 <p align="RIGHT"><span lang="he">‎<a name="027">27</a> ‏וְחָצִ֙יתָ֙ אֶת־הַמַּלְק֔וֹחַ בֵּ֚ין תֹּפְשֵׂ֣י הַמִּלְחָמָ֔ה הַיֹּצְאִ֖ים לַצָּבָ֑א וּבֵ֖ין כָּל־הָעֵדָֽה׃ </span></p>
 <p align="RIGHT"><span lang="he">‎<a name="028">28</a> ‏וַהֲרֵמֹתָ֨ מֶ֜כֶס לַֽיהוָ֗ה מֵאֵ֞ת אַנְשֵׁ֤י הַמִּלְחָמָה֙ הַיֹּצְאִ֣ים לַצָּבָ֔א אֶחָ֣ד נֶ֔פֶשׁ מֵחֲמֵ֖שׁ הַמֵּא֑וֹת מִן־הָאָדָם֙ וּמִן־הַבָּקָ֔ר וּמִן־הַחֲמֹרִ֖ים וּמִן־הַצֹּֽאן׃ </span></p>
 <p align="RIGHT"><span lang="he">‎<a name="029">29</a> ‏מִמַּֽחֲצִיתָ֖ם תִּקָּ֑חוּ וְנָתַתָּ֛ה לְאֶלְעָזָ֥ר הַכֹּהֵ֖ן תְּרוּמַ֥ת יְהוָֽה׃ </span></p>
 <p align="RIGHT"><span lang="he">‎<a name="030">30</a> ‏וּמִמַּחֲצִ֨ת בְּנֵֽי־יִשְׂרָאֵ֜ל תִּקַּ֣ח׀ אֶחָ֣ד׀ אָחֻ֣ז מִן־הַחֲמִשִּׁ֗ים מִן־הָאָדָ֧ם מִן־הַבָּקָ֛ר מִן־הַחֲמֹרִ֥ים וּמִן־הַצֹּ֖אן מִכָּל־הַבְּהֵמָ֑ה וְנָתַתָּ֤ה אֹתָם֙ לַלְוִיִּ֔ם שֹׁמְרֵ֕י מִשְׁמֶ֖רֶת מִשְׁכַּ֥ן יְהוָֽה׃ </span></p>
 <p align="RIGHT"><span lang="he">‎<a name="031">31</a> ‏וַיַּ֣עַשׂ מֹשֶׁ֔ה וְאֶלְעָזָ֖ר הַכֹּהֵ֑ן כַּאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃ </span></p>
 <p align="RIGHT"><span lang="he">‎<a name="032">32</a> ‏וַיְהִי֙ הַמַּלְק֔וֹחַ יֶ֣תֶר הַבָּ֔ז אֲשֶׁ֥ר בָּזְז֖וּ עַ֣ם הַצָּבָ֑א צֹ֗אן שֵׁשׁ־מֵא֥וֹת אֶ֛לֶף וְשִׁבְעִ֥ים אֶ֖לֶף וַחֲמֵֽשֶׁת־אֲלָפִֽים׃<font color="red"><sup>3</sup></font> </span></p>
 <p align="RIGHT"><span lang="he">‎<a name="033">33</a> ‏וּבָקָ֕ר שְׁנַ֥יִם וְשִׁבְעִ֖ים אָֽלֶף׃ </span></p>
 <p align="RIGHT"><span lang="he">‎<a name="034">34</a> ‏וַחֲמֹרִ֕ים אֶחָ֥ד וְשִׁשִּׁ֖ים אָֽלֶף׃ </span></p>
 <p align="RIGHT"><span lang="he">‎<a name="035">35</a> ‏וְנֶ֣פֶשׁ אָדָ֔ם מִן־הַ֨נָּשִׁ֔ים אֲשֶׁ֥ר לֹֽא־יָדְע֖וּ מִשְׁכַּ֣ב זָכָ֑ר כָּל־נֶ֕פֶשׁ שְׁנַ֥יִם וּשְׁלֹשִׁ֖ים אָֽלֶף׃ </span></p>
 <p align="RIGHT"><span lang="he">‎<a name="036">36</a> ‏וַתְּהִי֙ הַֽמֶּחֱצָ֔ה חֵ֕לֶק הַיֹּצְאִ֖ים בַּצָּבָ֑א מִסְפַּ֣ר הַצֹּ֗אן שְׁלֹשׁ־מֵא֥וֹת אֶ֙לֶף֙ וּשְׁלֹשִׁ֣ים אֶ֔לֶף וְשִׁבְעַ֥ת אֲלָפִ֖ים וַחֲמֵ֥שׁ מֵאֽוֹת׃ </span></p>
 <p align="RIGHT"><span lang="he">‎<a name="037">37</a> ‏וַיְהִ֛י הַמֶּ֥כֶס לַֽיהוָ֖ה מִן־הַצֹּ֑אן שֵׁ֥שׁ מֵא֖וֹת חָמֵ֥שׁ וְשִׁבְעִֽים׃ </span></p>
 <p align="RIGHT"><span lang="he">‎<a name="038">38</a> ‏וְהַ֨בָּקָ֔ר שִׁשָּׁ֥ה וּשְׁלֹשִׁ֖ים אָ֑לֶף וּמִכְסָ֥ם לַיהוָ֖ה שְׁנַ֥יִם וְשִׁבְעִֽים׃ </span></p>
 <p align="RIGHT"><span lang="he">‎<a name="039">39</a> ‏וַחֲמֹרִ֕ים שְׁלֹשִׁ֥ים אֶ֖לֶף וַחֲמֵ֣שׁ מֵא֑וֹת וּמִכְסָ֥ם לַֽיהוָ֖ה אֶחָ֥ד וְשִׁשִּֽׁים׃ </span></p>
 <p align="RIGHT"><span lang="he">‎<a name="040">40</a> ‏וְנֶ֣פֶשׁ אָדָ֔ם שִׁשָּׁ֥ה עָשָׂ֖ר אָ֑לֶף וּמִכְסָם֙ לַֽיהוָ֔ה שְׁנַ֥יִם וּשְׁלֹשִׁ֖ים נָֽפֶשׁ׃ </span></p>
 <p align="RIGHT"><span lang="he">‎<a name="041">41</a> ‏וַיִּתֵּ֣ן מֹשֶׁ֗ה אֶת־מֶ֙כֶס֙ תְּרוּמַ֣ת יְהוָ֔ה לְאֶלְעָזָ֖ר הַכֹּהֵ֑ן כַּאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃ </span></p>
 <p align="RIGHT"><span lang="he">‎<a name="042">42</a> ‏וּמִֽמַּחֲצִ֖ית בְּנֵ֣י יִשְׂרָאֵ֑ל אֲשֶׁר֙ חָצָ֣ה מֹשֶׁ֔ה מִן־הָאֲנָשִׁ֖ים הַצֹּבְאִֽים׃ </span></p>
 <p align="RIGHT"><span lang="he">‎<a name="043">43</a> ‏וַתְּהִ֛י מֶחֱצַ֥ת הָעֵדָ֖ה מִן־הַצֹּ֑אן שְׁלֹשׁ־מֵא֥וֹת אֶ֙לֶף֙ וּשְׁלֹשִׁ֣ים אֶ֔לֶף שִׁבְעַ֥ת אֲלָפִ֖ים וַחֲמֵ֥שׁ מֵאֽוֹת׃ </span></p>
 <p align="RIGHT"><span lang="he">‎<a name="044">44</a> ‏וּבָקָ֕ר שִׁשָּׁ֥ה וּשְׁלֹשִׁ֖ים אָֽלֶף׃ </span></p>
 <p align="RIGHT"><span lang="he">‎<a name="045">45</a> ‏וַחֲמֹרִ֕ים שְׁלֹשִׁ֥ים אֶ֖לֶף וַחֲמֵ֥שׁ מֵאֽוֹת׃ </span></p>
 <p align="RIGHT"><span lang="he">‎<a name="046">46</a> ‏וְנֶ֣פֶשׁ אָדָ֔ם שִׁשָּׁ֥ה עָשָׂ֖ר אָֽלֶף׃ </span></p>
 <p align="RIGHT"><span lang="he">‎<a name="047">47</a> ‏וַיִּקַּ֨ח מֹשֶׁ֜ה מִמַּחֲצִ֣ת בְּנֵֽי־יִשְׂרָאֵ֗ל אֶת־הָֽאָחֻז֙ אֶחָ֣ד מִן־הַחֲמִשִּׁ֔ים מִן־הָאָדָ֖ם וּמִן־הַבְּהֵמָ֑ה וַיִּתֵּ֨ן אֹתָ֜ם לַלְוִיִּ֗ם שֹֽׁמְרֵי֙ מִשְׁמֶ֙רֶת֙ מִשְׁכַּ֣ן יְהוָ֔ה כַּאֲשֶׁ֛ר צִוָּ֥ה יְהוָ֖ה אֶת־מֹשֶֽׁה׃ </span></p>
 <p align="RIGHT"><span lang="he">‎<a name="048">48</a> ‏וַֽיִּקְרְבוּ֙ אֶל־מֹשֶׁ֔ה הַפְּקֻדִ֕ים אֲשֶׁ֖ר לְאַלְפֵ֣י הַצָּבָ֑א שָׂרֵ֥י הָאֲלָפִ֖ים וְשָׂרֵ֥י הַמֵּאֽוֹת׃ </span></p>
 <p align="RIGHT"><span lang="he">‎<a name="049">49</a> ‏וַיֹּֽאמְרוּ֙ אֶל־מֹשֶׁ֔ה עֲבָדֶ֣יךָ נָֽשְׂא֗וּ אֶת־רֹ֛אשׁ אַנְשֵׁ֥י הַמִּלְחָמָ֖ה אֲשֶׁ֣ר בְּיָדֵ֑נוּ וְלֹא־נִפְקַ֥ד מִמֶּ֖נּוּ אִֽישׁ׃ </span></p>
 <p align="RIGHT"><span lang="he">‎<a name="050">50</a> ‏וַנַּקְרֵ֞ב אֶת־קָרְבַּ֣ן יְהוָ֗ה אִישׁ֩ אֲשֶׁ֨ר מָצָ֤א כְלִֽי־זָהָב֙ אֶצְעָדָ֣ה וְצָמִ֔יד טַבַּ֖עַת עָגִ֣יל וְכוּמָ֑ז לְכַפֵּ֥ר עַל־נַפְשֹׁתֵ֖ינוּ לִפְנֵ֥י יְהוָֽה׃ </span></p>
 <p align="RIGHT"><span lang="he">‎<a name="051">51</a> ‏וַיִּקַּ֨ח מֹשֶׁ֜ה וְאֶלְעָזָ֧ר הַכֹּהֵ֛ן אֶת־הַזָּהָ֖ב מֵֽאִתָּ֑ם כֹּ֖ל כְּלִ֥י מַעֲשֶֽׂה׃ </span></p>
 <p align="RIGHT"><span lang="he">‎<a name="052">52</a> ‏וַיְהִ֣י׀ כָּל־זְהַ֣ב הַתְּרוּמָ֗ה אֲשֶׁ֤ר הֵרִ֙ימוּ֙ לַֽיהוָ֔ה שִׁשָּׁ֨ה עָשָׂ֥ר אֶ֛לֶף שְׁבַע־מֵא֥וֹת וַחֲמִשִּׁ֖ים שָׁ֑קֶל מֵאֵת֙ שָׂרֵ֣י הָֽאֲלָפִ֔ים וּמֵאֵ֖ת שָׂרֵ֥י הַמֵּאֽוֹת׃ </span></p>
 <p align="RIGHT"><span lang="he">‎<a name="053">53</a> ‏אַנְשֵׁי֙ הַצָּבָ֔א בָּזְז֖וּ אִ֥ישׁ לֽוֹ׃ </span></p>
 <p align="RIGHT"><span lang="he">‎<a name="054">54</a> ‏וַיִּקַּ֨ח מֹשֶׁ֜ה וְאֶלְעָזָ֤ר הַכֹּהֵן֙ אֶת־הַזָּהָ֔ב מֵאֵ֛ת שָׂרֵ֥י הָאֲלָפִ֖ים וְהַמֵּא֑וֹת וַיָּבִ֤אוּ אֹתוֹ֙ אֶל־אֹ֣הֶל מוֹעֵ֔ד זִכָּר֥וֹן לִבְנֵֽי־יִשְׂרָאֵ֖ל לִפְנֵ֥י יְהוָֽה׃ פ</span></p>
 </td>
 <td width="50%">
 <p>1 wayəḏabēr yəhwâ ’el-mōšeh llē’mōr: </p>
 <p>2 nəqōm niqəmaṯ bənê yiśərā’ēl mē’ēṯ hammiḏəyānîm ’<sup>a</sup>ḥar tē’āsēf ’el-‘ammeyḵā: </p>
 <p>3 wayəḏabēr mōšeh ’el-hā‘ām lē’mōr hēḥāləṣû mē’itəḵem ’ănāšîm laṣṣāḇā’ wəyihəyû ‘al-miḏəyān lāṯēṯ niqəmaṯ-yəhwâ bəmiḏəyān: </p>
 <p>4 ’elef lammaṭṭeh ’elef lammaṭṭeh ləḵōl maṭṭwōṯ yiśərā’ēl tišələḥû laṣṣāḇā’: </p>
 <p>5 wayyimmāsərû mē’aləfê yiśərā’ēl ’elef lammaṭṭeh šənêm-‘āśār ’elef ḥălûṣê ṣāḇā’: </p>
 <p>6 wayyišəl<sup>a</sup>ḥ ’ōṯām mōšeh ’elef lammaṭṭeh laṣṣāḇā’ ’ōṯām wə’eṯ-pînəḥās ben-’elə‘āzār hakōhēn laṣṣāḇā’ ûḵəlê haqqōḏeš w<sup>a</sup>ḥăṣōṣərwōṯ hatərû‘â bəyāḏwō: </p>
 <p>7 wayyiṣəbə’û ‘al-miḏəyān ka’ăšer ṣiûâ yəhwâ ’eṯ-mōšeh wayyaharəḡû kāl-zāḵār: </p>
 <p>8 wə’eṯ-maləḵê miḏəyān hārəḡû ‘al-ḥaləlêhem ’eṯ-’ĕwî wə’eṯ-reqem wə’eṯ-ṣûr wə’eṯ-ḥûr wə’eṯ-reḇ<sup>a</sup>‘ ḥămēšeṯ maləḵê miḏəyān wə’ēṯ bilə‘ām ben-bə‘wōr hārəḡû beḥāreḇ: </p>
 <p>9 wayyišəbû ḇənê-yiśərā’ēl ’eṯ-nəšê miḏəyān wə’eṯ-ṭapām wə’ēṯ kāl-bəhemətām wə’eṯ-kāl-miqənēhem wə’eṯ-kāl-ḥêlām bāzāzû: </p>
 <p>10 wə’ēṯ kāl-‘ārêhem bəmwōšəḇōṯām wə’ēṯ kāl-ṭîrōṯām śārəfû bā’ēš: </p>
 <p>11 wayyiqəḥû ’eṯ-kāl-haššālāl wə’ēṯ kāl-hammaləqwōḥa bā’āḏām ûḇabəhēmâ: </p>
 <p>12 wayyāḇi’û ’el-mōšeh wə’el-’elə‘āzār hakōhēn wə’el-‘ăḏaṯ bənê-yiśərā’ēl ’eṯ-haššəḇî wə’eṯ-hammaləqwōḥa wə’eṯ-haššālāl ’el-hamm<sup>a</sup>ḥăneh ’el-‘arəḇōṯ mwō’āḇ ’ăšer ‘al-yarədēn yərēḥwō: s</p>
 <p>13 wayyēṣə’û mōšeh wə’elə‘āzār hakōhēn wəḵāl-nəśî’ê hā‘ēḏâ liqərā’ṯām ’el-miḥûṣ lamm<sup>a</sup>ḥăneh: </p>
 <p>14 wayyiqəṣōf mōšeh ‘al pəqûḏê heḥāyil śārê hā’ălāfîm wəśārê hammē’wōṯ habā’îm miṣṣəḇā’ hammiləḥāmâ: </p>
 <p>15 wayyō’mer ’ălêhem mōšeh h<sup>a</sup>ḥîyîṯem kāl-nəqēḇâ: </p>
 <p>16 hēn hēnnâ hāyû liḇənê yiśərā’ēl biḏəḇar bilə‘ām liməsār-m<sup>a</sup>‘al bayhwâ ‘al-dəḇar-pə‘wōr watəhî hammagēfâ b<sup>a</sup>‘ăḏaṯ yəhwâ: </p>
 <p>17 wə‘atâ hirəḡû ḵāl-zāḵār baṭṭāf wəḵāl-’iššâ yōḏ<sup>a</sup>‘aṯ ’îš ləmišəkaḇ zāḵār hărōḡû: </p>
 <p>18 wəḵōl haṭṭaf bannāšîm ’ăšer lō’-yāḏə‘û mišəkaḇ zāḵār h<sup>a</sup>ḥăyû lāḵem: </p>
 <p>19 wə’atem ḥănû miḥûṣ lamm<sup>a</sup>ḥăneh šiḇə‘aṯ yāmîm kōl hōrēḡ nefeš wəḵōl| nōḡē‘a beḥālāl tiṯəḥaṭṭə’û bayywōm haššəlîšî ûḇayywōm haššəḇî‘î ’atem ûšəḇîḵem: </p>
 <p>20 wəḵāl-beḡeḏ wəḵāl-kəlî-‘wōr wəḵāl-m<sup>a</sup>‘ăśēh ‘izzîm wəḵāl-kəlî-‘ēṣ tiṯəḥaṭṭā’û: s</p>
 <p>21 wayyō’mer ’elə‘āzār hakōhēn ’el-’anəšê haṣṣāḇā’ habā’îm lammiləḥāmâ zō’ṯ ḥuqqaṯ hatwōrâ ’ăšer-ṣiûâ yəhwâ ’eṯ-mōšeh: </p>
 <p>22 ’aḵə ’eṯ-hazzâāḇ wə’eṯ-hakāsef ’eṯ-hannəḥōšeṯ ’eṯ-habarəzel ’eṯ-habəḏîl wə’eṯ-hā‘ōfāreṯ: </p>
 <p>23 kāl-dāḇār ’ăšer-yāḇō’ ḇā’ēš t<sup>a</sup>‘ăḇîrû ḇā’ēš wəṭâēr ’aḵə bəmê nidâ yiṯəḥaṭṭā’ wəḵōl ’ăšer lō’-yāḇō’ bā’ēš t<sup>a</sup>‘ăḇîrû ḇammāyim: </p>
 <p>24 wəḵibasətem biḡəḏêḵem bayywōm haššəḇî‘î ûṭəharətem wə’<sup>a</sup>ḥar tāḇō’û ’el-hamm<sup>a</sup>ḥăneh: f</p>
 <p>25 wayyō’mer yəhwâ ’el-mōšeh llē’mōr: </p>
 <p>26 śā’ ’ēṯ rō’š maləqwōḥa haššəḇî bā’āḏām ûḇabəhēmâ ’atâ wə’elə‘āzār hakōhēn wərā’šê ’ăḇwōṯ hā‘ēḏâ: </p>
 <p>27 wəḥāṣîṯā ’eṯ-hammaləqwōḥa bên tōfəśê hammiləḥāmâ hayyōṣə’îm laṣṣāḇā’ ûḇên kāl-hā‘ēḏâ: </p>
 <p>28 wahărēmōṯā meḵes layhwâ mē’ēṯ ’anəšê hammiləḥāmâ hayyōṣə’îm laṣṣāḇā’ ’eḥāḏ nefeš mēḥămēš hammē’wōṯ min-hā’āḏām ûmin-habāqār ûmin-h<sup>a</sup>ḥămōrîm ûmin-haṣṣō’n: </p>
 <p>29 mimm<sup>a</sup>ḥăṣîṯām tiqqāḥû wənāṯatâ lə’elə‘āzār hakōhēn tərûmaṯ yəhwâ: </p>
 <p>30 ûmimm<sup>a</sup>ḥăṣiṯ bənê-yiśərā’ēl tiqq<sup>a</sup>ḥ| ’eḥāḏ| ’āḥuz min-h<sup>a</sup>ḥămiššîm min-hā’āḏām min-habāqār min-h<sup>a</sup>ḥămōrîm ûmin-haṣṣō’n mikāl-habəhēmâ wənāṯatâ ’ōṯām laləwîyim šōmərê mišəmereṯ mišəkan yəhwâ: </p>
 <p>31 wayy<sup>a</sup>‘aś mōšeh wə’elə‘āzār hakōhēn ka’ăšer ṣiûâ yəhwâ ’eṯ-mōšeh: </p>
 <p>32 wayəhî hammaləqwōḥa yeṯer habāz ’ăšer bāzəzû ‘am haṣṣāḇā’ ṣō’n šēš-mē’wōṯ ’elef wəšiḇə‘îm ’elef w<sup>a</sup>ḥămēšeṯ-’ălāfîm:<font color="red"><sup>3</sup></font> </p>
 <p>33 ûḇāqār šənayim wəšiḇə‘îm ’ālef: </p>
 <p>34 w<sup>a</sup>ḥămōrîm ’eḥāḏ wəšiššîm ’ālef: </p>
 <p>35 wənefeš ’āḏām min-hannāšîm ’ăšer lō’-yāḏə‘û mišəkaḇ zāḵār kāl-nefeš šənayim ûšəlōšîm ’ālef: </p>
 <p>36 watəhî hammeḥĕṣâ ḥēleq hayyōṣə’îm baṣṣāḇā’ misəpar haṣṣō’n šəlōš-mē’wōṯ ’elef ûšəlōšîm ’elef wəšiḇə‘aṯ ’ălāfîm w<sup>a</sup>ḥămēš mē’wōṯ: </p>
 <p>37 wayəhî hammeḵes layhwâ min-haṣṣō’n šēš mē’wōṯ ḥāmēš wəšiḇə‘îm: </p>
 <p>38 wəhabāqār šiššâ ûšəlōšîm ’ālef ûmiḵəsām layhwâ šənayim wəšiḇə‘îm: </p>
 <p>39 w<sup>a</sup>ḥămōrîm šəlōšîm ’elef w<sup>a</sup>ḥămēš mē’wōṯ ûmiḵəsām layhwâ ’eḥāḏ wəšiššîm: </p>
 <p>40 wənefeš ’āḏām šiššâ ‘āśār ’ālef ûmiḵəsām layhwâ šənayim ûšəlōšîm nāfeš: </p>
 <p>41 wayyitēn mōšeh ’eṯ-meḵes tərûmaṯ yəhwâ lə’elə‘āzār hakōhēn ka’ăšer ṣiûâ yəhwâ ’eṯ-mōšeh: </p>
 <p>42 ûmimm<sup>a</sup>ḥăṣîṯ bənê yiśərā’ēl ’ăšer ḥāṣâ mōšeh min-hā’ănāšîm haṣṣōḇə’îm: </p>
 <p>43 watəhî meḥĕṣaṯ hā‘ēḏâ min-haṣṣō’n šəlōš-mē’wōṯ ’elef ûšəlōšîm ’elef šiḇə‘aṯ ’ălāfîm w<sup>a</sup>ḥămēš mē’wōṯ: </p>
 <p>44 ûḇāqār šiššâ ûšəlōšîm ’ālef: </p>
 <p>45 w<sup>a</sup>ḥămōrîm šəlōšîm ’elef w<sup>a</sup>ḥămēš mē’wōṯ: </p>
 <p>46 wənefeš ’āḏām šiššâ ‘āśār ’ālef: </p>
 <p>47 wayyiqq<sup>a</sup>ḥ mōšeh mimm<sup>a</sup>ḥăṣiṯ bənê-yiśərā’ēl ’eṯ-hā’āḥuz ’eḥāḏ min-h<sup>a</sup>ḥămiššîm min-hā’āḏām ûmin-habəhēmâ wayyitēn ’ōṯām laləwîyim šōmərê mišəmereṯ mišəkan yəhwâ ka’ăšer ṣiûâ yəhwâ ’eṯ-mōšeh: </p>
 <p>48 wayyiqərəḇû ’el-mōšeh hapəquḏîm ’ăšer lə’aləfê haṣṣāḇā’ śārê hā’ălāfîm wəśārê hammē’wōṯ: </p>
 <p>49 wayyō’mərû ’el-mōšeh ‘ăḇāḏeyḵā nāśə’û ’eṯ-rō’š ’anəšê hammiləḥāmâ ’ăšer bəyāḏēnû wəlō’-nifəqaḏ mimmennû ’îš: </p>
 <p>50 wannaqərēḇ ’eṯ-qārəban yəhwâ ’îš ’ăšer māṣā’ ḵəlî-zâāḇ ’eṣə‘āḏâ wəṣāmîḏ ṭab<sup>a</sup>‘aṯ ‘āḡîl wəḵûmāz ləḵapēr ‘al-nafəšōṯênû lifənê yəhwâ: </p>
 <p>51 wayyiqq<sup>a</sup>ḥ mōšeh wə’elə‘āzār hakōhēn ’eṯ-hazzâāḇ mē’itām kōl kəlî m<sup>a</sup>‘ăśeh: </p>
 <p>52 wayəhî| kāl-zəhaḇ hatərûmâ ’ăšer hērîmû layhwâ šiššâ ‘āśār ’elef šəḇ<sup>a</sup>‘-mē’wōṯ w<sup>a</sup>ḥămiššîm šāqel mē’ēṯ śārê hā’ălāfîm ûmē’ēṯ śārê hammē’wōṯ: </p>
 <p>53 ’anəšê haṣṣāḇā’ bāzəzû ’îš lwō: </p>
 <p>54 wayyiqq<sup>a</sup>ḥ mōšeh wə’elə‘āzār hakōhēn ’eṯ-hazzâāḇ mē’ēṯ śārê hā’ălāfîm wəhammē’wōṯ wayyāḇi’û ’ōṯwō ’el-’ōhel mwō‘ēḏ zikārwōn liḇənê-yiśərā’ēl lifənê yəhwâ: f</p>
 </td>
 </tr></table>
 <p></p><hr>
 <center>
 <a href="num032.htm">Next: Numbers (Bemidbar) Chapter 32</a></center>
 </body>