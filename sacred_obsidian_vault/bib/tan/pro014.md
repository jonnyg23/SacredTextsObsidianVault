<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/pro014.htm">Polyglot</a> 
 <a href="../kjv/pro014.htm">KJV</a> 
 <a href="../sep/pro014.htm">Sep</a> 
 <a href="../vul/pro014.htm">Vul</a> 
 
 <br>
 <br><a href="pro.htm">Proverbs (Mishlei) Index</a><br>
  
 <a href="pro013.htm">Previous</a> 
 <a href="pro015.htm">Next</a> 
 </center>
 <hr>
 
 <h3 align="CENTER">Tanach (Hebrew): Proverbs (Mishlei) Chapter 14</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏חַכְמ֣וֹת נָ֭שִׁים בָּנְתָ֣ה בֵיתָ֑הּ וְ֝אִוֶּ֗לֶת בְּיָדֶ֥יהָ תֶהֶרְסֶֽנּוּ׃ </span></p>
 <p align="RIGHT"><span lang="he">‎<a name="002">2</a> ‏הוֹלֵ֣ךְ בְּ֭יָשְׁרוֹ יְרֵ֣א יְהוָ֑ה וּנְל֖וֹז דְּרָכָ֣יו בּוֹזֵֽהוּ׃ </span></p>
 <p align="RIGHT"><span lang="he">‎<a name="003">3</a> ‏בְּֽפִי־אֱ֭וִיל חֹ֣טֶר גַּאֲוָ֑ה וְשִׂפְתֵ֥י חֲ֝כָמִ֗ים תִּשְׁמוּרֵֽם׃ </span></p>
 <p align="RIGHT"><span lang="he">‎<a name="004">4</a> ‏בְּאֵ֣ין אֲ֭לָפִים אֵב֣וּס בָּ֑ר וְרָב־תְּ֝בוּא֗וֹת בְּכֹ֣חַ שֽׁוֹר׃ </span></p>
 <p align="RIGHT"><span lang="he">‎<a name="005">5</a> ‏עֵ֣ד אֱ֭מוּנִים לֹ֣א יְכַזֵּ֑ב וְיָפִ֥יחַ כְּ֝זָבִ֗ים עֵ֣ד שָֽׁקֶר׃ </span></p>
 <p align="RIGHT"><span lang="he">‎<a name="006">6</a> ‏בִּקֶּשׁ־לֵ֣ץ חָכְמָ֣ה וָאָ֑יִן וְדַ֖עַת לְנָב֣וֹן נָקָֽל׃ </span></p>
 <p align="RIGHT"><span lang="he">‎<a name="007">7</a> ‏לֵ֣ךְ מִ֭נֶּגֶד לְאִ֣ישׁ כְּסִ֑יל וּבַל־יָ֝דַ֗עְתָּ שִׂפְתֵי־דָֽעַת׃ </span></p>
 <p align="RIGHT"><span lang="he">‎<a name="008">8</a> ‏חָכְמַ֣ת עָ֭רוּם הָבִ֣ין דַּרְכּ֑וֹ וְאִוֶּ֖לֶת כְּסִילִ֣ים מִרְמָֽה׃ </span></p>
 <p align="RIGHT"><span lang="he">‎<a name="009">9</a> ‏אֱ֭וִלִים יָלִ֣יץ אָשָׁ֑ם וּבֵ֖ין יְשָׁרִ֣ים רָצֽוֹן׃ </span></p>
 <p align="RIGHT"><span lang="he">‎<a name="010">10</a> ‏לֵ֗ב<font color="red"><sup>3</sup></font> י֭וֹדֵעַ מָרַּ֣ת נַפְשׁ֑וֹ וּ֝בְשִׂמְחָת֗וֹ לֹא־יִתְעָ֥רַב זָֽר׃ </span></p>
 <p align="RIGHT"><span lang="he">‎<a name="011">11</a> ‏בֵּ֣ית רְ֭שָׁעִים יִשָּׁמֵ֑ד וְאֹ֖הֶל יְשָׁרִ֣ים יַפְרִֽיחַ׃ </span></p>
 <p align="RIGHT"><span lang="he">‎<a name="012">12</a> ‏יֵ֤שׁ דֶּ֣רֶךְ יָ֭שָׁר לִפְנֵי־אִ֑ישׁ וְ֝אַחֲרִיתָ֗הּ דַּרְכֵי־מָֽוֶת׃ </span></p>
 <p align="RIGHT"><span lang="he">‎<a name="013">13</a> ‏גַּם־בִּשְׂח֥וֹק יִכְאַב־לֵ֑ב וְאַחֲרִיתָ֖הּ<font color="red"><sup>3</sup></font> שִׂמְחָ֣ה תוּגָֽה׃ </span></p>
 <p align="RIGHT"><span lang="he">‎<a name="014">14</a> ‏מִדְּרָכָ֣יו יִ֭שְׂבַּע ס֣וּג לֵ֑ב וּ֝מֵעָלָ֗יו אִ֣ישׁ טֽוֹב׃ </span></p>
 <p align="RIGHT"><span lang="he">‎<a name="015">15</a> ‏פֶּ֭תִי יַאֲמִ֣ין לְכָל־דָּבָ֑ר וְ֝עָר֗וּם יָבִ֥ין לַאֲשֻׁרֽוֹ׃ </span></p>
 <p align="RIGHT"><span lang="he">‎<a name="016">16</a> ‏חָכָ֣ם יָ֭רֵא וְסָ֣ר מֵרָ֑ע וּ֝כְסִ֗יל מִתְעַבֵּ֥ר וּבוֹטֵֽחַ׃ </span></p>
 <p align="RIGHT"><span lang="he">‎<a name="017">17</a> ‏קְֽצַר־אַ֭פַּיִם יַעֲשֶׂ֣ה אִוֶּ֑לֶת וְאִ֥ישׁ מְ֝זִמּ֗וֹת יִשָּׂנֵֽא׃ </span></p>
 <p align="RIGHT"><span lang="he">‎<a name="018">18</a> ‏נָחֲל֣וּ פְתָאיִ֣ם אִוֶּ֑לֶת וַֽ֝עֲרוּמִ֗ים יַכְתִּ֥רוּ דָֽעַת׃ </span></p>
 <p align="RIGHT"><span lang="he">‎<a name="019">19</a> ‏שַׁח֣וּ רָ֭עִים לִפְנֵ֣י טוֹבִ֑ים וּ֝רְשָׁעִ֗ים עַֽל־שַׁעֲרֵ֥י צַדִּֽיק׃ </span></p>
 <p align="RIGHT"><span lang="he">‎<a name="020">20</a> ‏גַּם־לְ֭רֵעֵהוּ יִשָּׂ֣נֵא רָ֑שׁ וְאֹהֲבֵ֖י עָשִׁ֣יר רַבִּֽים׃ </span></p>
 <p align="RIGHT"><span lang="he">‎<a name="021">21</a> ‏בָּז־לְרֵעֵ֥הוּ חוֹטֵ֑א וּמְחוֹנֵ֖ן <font color="brown">עניים</font> <font color="blue">עֲנָוִ֣ים</font> אַשְׁרָֽיו׃ </span></p>
 <p align="RIGHT"><span lang="he">‎<a name="022">22</a> ‏הֲ‍ֽלוֹא־יִ֭תְעוּ חֹ֣רְשֵׁי רָ֑ע וְחֶ֥סֶד וֶ֝אֱמֶ֗ת חֹ֣רְשֵׁי טֽוֹב׃ </span></p>
 <p align="RIGHT"><span lang="he">‎<a name="023">23</a> ‏בְּכָל־עֶ֭צֶב יִהְיֶ֣ה מוֹתָ֑ר וּדְבַר־שְׂ֝פָתַ֗יִם אַךְ־לְמַחְסֽוֹר׃ </span></p>
 <p align="RIGHT"><span lang="he">‎<a name="024">24</a> ‏עֲטֶ֣רֶת חֲכָמִ֣ים עָשְׁרָ֑ם אִוֶּ֖לֶת כְּסִילִ֣ים אִוֶּֽלֶת׃ </span></p>
 <p align="RIGHT"><span lang="he">‎<a name="025">25</a> ‏מַצִּ֣יל נְ֭פָשׁוֹת עֵ֣ד אֱמֶ֑ת וְיָפִ֖חַ כְּזָבִ֣ים מִרְמָֽה׃ </span></p>
 <p align="RIGHT"><span lang="he">‎<a name="026">26</a> ‏בְּיִרְאַ֣ת יְ֭הוָה מִבְטַח־עֹ֑ז וּ֝לְבָנָ֗יו יִהְיֶ֥ה מַחְסֶֽה׃ </span></p>
 <p align="RIGHT"><span lang="he">‎<a name="027">27</a> ‏יִרְאַ֣ת יְ֭הוָה מְק֣וֹר חַיִּ֑ים לָ֝ס֗וּר מִמֹּ֥קְשֵׁי מָֽוֶת׃ </span></p>
 <p align="RIGHT"><span lang="he">‎<a name="028">28</a> ‏בְּרָב־עָ֥ם הַדְרַת־מֶ֑לֶךְ וּבְאֶ֥פֶס לְ֝אֹ֗ם מְחִתַּ֥ת רָזֽוֹן׃ </span></p>
 <p align="RIGHT"><span lang="he">‎<a name="029">29</a> ‏אֶ֣רֶךְ אַ֭פַּיִם רַב־תְּבוּנָ֑ה וּקְצַר־ר֝֗וּחַ מֵרִ֥ים אִוֶּֽלֶת׃ </span></p>
 <p align="RIGHT"><span lang="he">‎<a name="030">30</a> ‏חַיֵּ֣י בְ֭שָׂרִים לֵ֣ב מַרְפֵּ֑א וּרְקַ֖ב עֲצָמ֣וֹת קִנְאָֽה׃ </span></p>
 <p align="RIGHT"><span lang="he">‎<a name="031">31</a> ‏עֹ֣שֵֽׁק־דָּ֭ל<font color="red"><sup>1</sup></font> חֵרֵ֣ף עֹשֵׂ֑הוּ וּ֝מְכַבְּד֗וֹ חֹנֵ֥ן אֶבְיֽוֹן׃ </span></p>
 <p align="RIGHT"><span lang="he">‎<a name="032">32</a> ‏בְּֽ֭רָעָתוֹ יִדָּחֶ֣ה רָשָׁ֑ע וְחֹסֶ֖ה בְמוֹת֣וֹ צַדִּֽיק׃ </span></p>
 <p align="RIGHT"><span lang="he">‎<a name="033">33</a> ‏בְּלֵ֣ב נָ֭בוֹן תָּנ֣וּחַ חָכְמָ֑ה וּבְקֶ֥רֶב כְּ֝סִילִ֗ים תִּוָּדֵֽעַ׃ </span></p>
 <p align="RIGHT"><span lang="he">‎<a name="034">34</a> ‏צְדָקָ֥ה תְרֽוֹמֵֽם־גּ֑וֹי וְחֶ֖סֶד לְאֻמִּ֣ים חַטָּֽאת׃ </span></p>
 <p align="RIGHT"><span lang="he">‎<a name="035">35</a> ‏רְֽצוֹן־מֶ֭לֶךְ לְעֶ֣בֶד מַשְׂכִּ֑יל וְ֝עֶבְרָת֗וֹ תִּהְיֶ֥ה מֵבִֽישׁ׃ </span></p>
 </td>
 <td width="50%">
 <p>1 ḥaḵəmwōṯ nāšîm bānəṯâ ḇêṯāh wə’iûeleṯ bəyāḏeyhā ṯeherəsennû: </p>
 <p>2 hwōlēḵə bəyāšərwō yərē’ yəhwâ ûnəlwōz dərāḵāyw bwōzēhû: </p>
 <p>3 bəfî-’ĕwîl ḥōṭer ga’ăwâ wəśifəṯê ḥăḵāmîm tišəmûrēm: </p>
 <p>4 bə’ên ’ălāfîm ’ēḇûs bār wərāḇ-təḇû’wōṯ bəḵōḥa šwōr: </p>
 <p>5 ‘ēḏ ’ĕmûnîm lō’ yəḵazzēḇ wəyāfîḥa kəzāḇîm ‘ēḏ šāqer: </p>
 <p>6 biqqeš-lēṣ ḥāḵəmâ wā’āyin wəḏ<sup>a</sup>‘aṯ lənāḇwōn nāqāl: </p>
 <p>7 lēḵə minneḡeḏ lə’îš kəsîl ûḇal-yāḏ<sup>a</sup>‘ətā śifəṯê-ḏā‘aṯ: </p>
 <p>8 ḥāḵəmaṯ ‘ārûm hāḇîn darəkwō wə’iûeleṯ kəsîlîm mirəmâ: </p>
 <p>9 ’ĕwilîm yālîṣ ’āšām ûḇên yəšārîm rāṣwōn: </p>
 <p>10 lēḇ<font color="red"><sup>3</sup></font> ywōḏē‘a mārraṯ nafəšwō ûḇəśiməḥāṯwō lō’-yiṯə‘āraḇ zār: </p>
 <p>11 bêṯ rəšā‘îm yiššāmēḏ wə’ōhel yəšārîm yafərîḥa: </p>
 <p>12 yēš dereḵə yāšār lifənê-’îš wə’<sup>a</sup>ḥărîṯāh darəḵê-māweṯ: </p>
 <p>13 gam-biśəḥwōq yiḵə’aḇ-lēḇ wə’<sup>a</sup>ḥărîṯāh<font color="red"><sup>3</sup></font> śiməḥâ ṯûḡâ: </p>
 <p>14 midərāḵāyw yiśəb<sup>a</sup>‘ sûḡ lēḇ ûmē‘ālāyw ’îš ṭwōḇ: </p>
 <p>15 peṯî ya’ămîn ləḵāl-dāḇār wə‘ārûm yāḇîn la’ăšurwō: </p>
 <p>16 ḥāḵām yārē’ wəsār mērā‘ ûḵəsîl miṯə‘abēr ûḇwōṭēḥa: </p>
 <p>17 qəṣar-’apayim y<sup>a</sup>‘ăśeh ’iûeleṯ wə’îš məzimmwōṯ yiśśānē’: </p>
 <p>18 nāḥălû fəṯā’yim ’iûeleṯ w<sup>a</sup>‘ărûmîm yaḵətirû ḏā‘aṯ: </p>
 <p>19 š<sup>a</sup>ḥû rā‘îm lifənê ṭwōḇîm ûrəšā‘îm ‘al-š<sup>a</sup>‘ărê ṣadîq: </p>
 <p>20 gam-lərē‘ēhû yiśśānē’ rāš wə’ōhăḇê ‘āšîr rabîm: </p>
 <p>21 bāz-lərē‘ēhû ḥwōṭē’ ûməḥwōnēn <font color="brown">‘ănāyîm</font> <font color="blue">‘ănāwîm</font> ’ašərāyw: </p>
 <p>22 hă‍lwō’-yiṯə‘û ḥōrəšê rā‘ wəḥeseḏ we’ĕmeṯ ḥōrəšê ṭwōḇ: </p>
 <p>23 bəḵāl-‘eṣeḇ yihəyeh mwōṯār ûḏəḇar-śəfāṯayim ’aḵə-ləm<sup>a</sup>ḥəswōr: </p>
 <p>24 ‘ăṭereṯ ḥăḵāmîm ‘āšərām ’iûeleṯ kəsîlîm ’iûeleṯ: </p>
 <p>25 maṣṣîl nəfāšwōṯ ‘ēḏ ’ĕmeṯ wəyāfiḥa kəzāḇîm mirəmâ: </p>
 <p>26 bəyirə’aṯ yəhwâ miḇəṭ<sup>a</sup>ḥ-‘ōz ûləḇānāyw yihəyeh m<sup>a</sup>ḥəseh: </p>
 <p>27 yirə’aṯ yəhwâ məqwōr ḥayyîm lāsûr mimmōqəšê māweṯ: </p>
 <p>28 bərāḇ-‘ām haḏəraṯ-meleḵə ûḇə’efes lə’ōm məḥitaṯ rāzwōn: </p>
 <p>29 ’ereḵə ’apayim raḇ-təḇûnâ ûqəṣar-rûḥa mērîm ’iûeleṯ: </p>
 <p>30 ḥayyê ḇəśārîm lēḇ marəpē’ ûrəqaḇ ‘ăṣāmwōṯ qinə’â: </p>
 <p>31 ‘ōšēq-dāl<font color="red"><sup>1</sup></font> ḥērēf ‘ōśēhû ûməḵabəḏwō ḥōnēn ’eḇəywōn: </p>
 <p>32 bərā‘āṯwō yidāḥeh rāšā‘ wəḥōseh ḇəmwōṯwō ṣadîq: </p>
 <p>33 bəlēḇ nāḇwōn tānûḥa ḥāḵəmâ ûḇəqereḇ kəsîlîm tiûāḏē‘a: </p>
 <p>34 ṣəḏāqâ ṯərwōmēm-gwōy wəḥeseḏ lə’ummîm ḥaṭṭā’ṯ: </p>
 <p>35 rəṣwōn-meleḵə lə‘eḇeḏ maśəkîl wə‘eḇərāṯwō tihəyeh mēḇîš: </p>
 </td>
 </tr></table>
 <p></p><hr>
 <center>
 <a href="pro015.htm">Next: Proverbs (Mishlei) Chapter 15</a></center>
 </body>