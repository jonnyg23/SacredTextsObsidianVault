<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/amo008.htm">Polyglot</a> 
 <a href="../kjv/amo008.htm">KJV</a> 
 <a href="../sep/amo008.htm">Sep</a> 
 <a href="../vul/amo008.htm">Vul</a> 
 
 <br>
 <br><a href="amo.htm">Amos Index</a><br>
  
 <a href="amo007.htm">Previous</a> 
 <a href="amo009.htm">Next</a> 
 </center>
 <hr>
 
 <h3 align="CENTER">Tanach (Hebrew): Amos Chapter 8</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏כֹּ֥ה הִרְאַ֖נִי אֲדֹנָ֣י יְהוִ֑ה וְהִנֵּ֖ה כְּל֥וּב קָֽיִץ׃ </span></p>
 <p align="RIGHT"><span lang="he">‎<a name="002">2</a> ‏וַיֹּ֗אמֶר מָֽה־אַתָּ֤ה רֹאֶה֙ עָמ֔וֹס וָאֹמַ֖ר כְּל֣וּב קָ֑יִץ וַיֹּ֨אמֶר יְהוָ֜ה אֵלַ֗י בָּ֤א הַקֵּץ֙ אֶל־עַמִּ֣י יִשְׂרָאֵ֔ל לֹא־אוֹסִ֥יף ע֖וֹד עֲב֥וֹר לֽוֹ׃ </span></p>
 <p align="RIGHT"><span lang="he">‎<a name="003">3</a> ‏וְהֵילִ֜ילוּ שִׁיר֤וֹת הֵיכָל֙ בַּיּ֣וֹם הַה֔וּא נְאֻ֖ם אֲדֹנָ֣י יְהוִ֑ה רַ֣ב הַפֶּ֔גֶר בְּכָל־מָק֖וֹם הִשְׁלִ֥יךְ הָֽס׃ פ</span></p>
 <p align="RIGHT"><span lang="he">‎<a name="004">4</a> ‏שִׁמְעוּ־זֹ֕את הַשֹּׁאֲפִ֖ים אֶבְי֑וֹן וְלַשְׁבִּ֖ית <font color="brown">ענוי־</font> <font color="blue">עֲנִיֵּי־</font> אָֽרֶץ׃ </span></p>
 <p align="RIGHT"><span lang="he">‎<a name="005">5</a> ‏לֵאמֹ֗ר מָתַ֞י יַעֲבֹ֤ר הַחֹ֙דֶשׁ֙ וְנַשְׁבִּ֣ירָה שֶּׁ֔בֶר וְהַשַּׁבָּ֖ת וְנִפְתְּחָה־בָּ֑ר לְהַקְטִ֤ין אֵיפָה֙ וּלְהַגְדִּ֣יל שֶׁ֔קֶל וּלְעַוֵּ֖ת מֹאזְנֵ֥י מִרְמָֽה׃ </span></p>
 <p align="RIGHT"><span lang="he">‎<a name="006">6</a> ‏לִקְנ֤וֹת בַּכֶּ֙סֶף֙ דַּלִּ֔ים וְאֶבְי֖וֹן בַּעֲב֣וּר נַעֲלָ֑יִם וּמַפַּ֥ל בַּ֖ר נַשְׁבִּֽיר׃ </span></p>
 <p align="RIGHT"><span lang="he">‎<a name="007">7</a> ‏נִשְׁבַּ֥ע יְהוָ֖ה בִּגְא֣וֹן יַעֲקֹ֑ב אִם־אֶשְׁכַּ֥ח לָנֶ֖צַח כָּל־מַעֲשֵׂיהֶֽם׃ </span></p>
 <p align="RIGHT"><span lang="he">‎<a name="008">8</a> ‏הַ֤עַל זֹאת֙ לֹֽא־תִרְגַּ֣ז הָאָ֔רֶץ וְאָבַ֖ל כָּל־יוֹשֵׁ֣ב בָּ֑הּ וְעָלְתָ֤ה כָאֹר֙ כֻּלָּ֔הּ וְנִגְרְשָׁ֥ה <font color="brown">ונשקה</font> <font color="blue">וְנִשְׁקְעָ֖ה</font> כִּיא֥וֹר מִצְרָֽיִם׃ ס</span></p>
 <p align="RIGHT"><span lang="he">‎<a name="009">9</a> ‏וְהָיָ֣ה׀ בַּיּ֣וֹם הַה֗וּא נְאֻם֙ אֲדֹנָ֣י יְהוִ֔ה וְהֵבֵאתִ֥י הַשֶּׁ֖מֶשׁ בַּֽצָּהֳרָ֑יִם וְהַחֲשַׁכְתִּ֥י לָאָ֖רֶץ בְּי֥וֹם אֽוֹר׃ </span></p>
 <p align="RIGHT"><span lang="he">‎<a name="010">10</a> ‏וְהָפַכְתִּ֨י חַגֵּיכֶ֜ם לְאֵ֗בֶל וְכָל־שִֽׁירֵיכֶם֙ לְקִינָ֔ה וְהַעֲלֵיתִ֤י עַל־כָּל־מָתְנַ֙יִם֙ שָׂ֔ק וְעַל־כָּל־רֹ֖אשׁ קָרְחָ֑ה וְשַׂמְתִּ֙יהָ֙ כְּאֵ֣בֶל יָחִ֔יד וְאַחֲרִיתָ֖הּ כְּי֥וֹם מָֽר׃ </span></p>
 <p align="RIGHT"><span lang="he">‎<a name="011">11</a> ‏הִנֵּ֣ה׀ יָמִ֣ים בָּאִ֗ים נְאֻם֙ אֲדֹנָ֣י יְהוִ֔ה וְהִשְׁלַחְתִּ֥י רָעָ֖ב בָּאָ֑רֶץ לֹֽא־רָעָ֤ב לַלֶּ֙חֶם֙ וְלֹֽא־צָמָ֣א לַמַּ֔יִם כִּ֣י אִם־לִשְׁמֹ֔עַ אֵ֖ת דִּבְרֵ֥י יְהוָֽה׃ </span></p>
 <p align="RIGHT"><span lang="he">‎<a name="012">12</a> ‏וְנָעוּ֙ מִיָּ֣ם עַד־יָ֔ם וּמִצָּפ֖וֹן וְעַד־מִזְרָ֑ח יְשֽׁוֹטְט֛וּ לְבַקֵּ֥שׁ אֶת־דְּבַר־יְהוָ֖ה וְלֹ֥א יִמְצָֽאוּ׃ </span></p>
 <p align="RIGHT"><span lang="he">‎<a name="013">13</a> ‏בַּיּ֨וֹם הַה֜וּא תִּ֠תְעַלַּפְנָה הַבְּתוּלֹ֧ת הַיָּפ֛וֹת וְהַבַּחוּרִ֖ים בַּצָּמָֽא׃ </span></p>
 <p align="RIGHT"><span lang="he">‎<a name="014">14</a> ‏הַנִּשְׁבָּעִים֙ בְּאַשְׁמַ֣ת שֹֽׁמְר֔וֹן וְאָמְר֗וּ חֵ֤י אֱלֹהֶ֙יךָ֙ דָּ֔ן וְחֵ֖י דֶּ֣רֶךְ בְּאֵֽר־שָׁ֑בַע וְנָפְל֖וּ וְלֹא־יָק֥וּמוּ עֽוֹד׃ ס</span></p>
 </td>
 <td width="50%">
 <p>1 kōh hirə’anî ’ăḏōnāy yəhwih wəhinnēh kəlûḇ qāyiṣ: </p>
 <p>2 wayyō’mer mâ-’atâ rō’eh ‘āmwōs wā’ōmar kəlûḇ qāyiṣ wayyō’mer yəhwâ ’ēlay bā’ haqqēṣ ’el-‘ammî yiśərā’ēl lō’-’wōsîf ‘wōḏ ‘ăḇwōr lwō: </p>
 <p>3 wəhêlîlû šîrwōṯ hêḵāl bayywōm hahû’ nə’um ’ăḏōnāy yəhwih raḇ hapeḡer bəḵāl-māqwōm hišəlîḵə hās: f</p>
 <p>4 šimə‘û-zō’ṯ haššō’ăfîm ’eḇəywōn wəlašəbîṯ <font color="brown">‘anəwê-</font> <font color="blue">‘ănîyê-</font> ’āreṣ: </p>
 <p>5 lē’mōr māṯay y<sup>a</sup>‘ăḇōr h<sup>a</sup>ḥōḏeš wənašəbîrâ ššeḇer wəhaššabāṯ wənifətəḥâ-bār ləhaqəṭîn ’êfâ ûləhaḡədîl šeqel ûlə‘aûēṯ mō’zənê mirəmâ: </p>
 <p>6 liqənwōṯ bakesef dallîm wə’eḇəywōn b<sup>a</sup>‘ăḇûr n<sup>a</sup>‘ălāyim ûmapal bar našəbîr: </p>
 <p>7 nišəb<sup>a</sup>‘ yəhwâ biḡə’wōn y<sup>a</sup>‘ăqōḇ ’im-’ešək<sup>a</sup>ḥ lāneṣ<sup>a</sup>ḥ kāl-m<sup>a</sup>‘ăśêhem: </p>
 <p>8 h<sup>a</sup>‘al zō’ṯ lō’-ṯirəgaz hā’āreṣ wə’āḇal kāl-ywōšēḇ bāh wə‘āləṯâ ḵā’ōr kullāh wəniḡərəšâ <font color="brown">wənišəqâ</font> <font color="blue">wənišəqə‘â</font> kî’wōr miṣərāyim: s</p>
 <p>9 wəhāyâ| bayywōm hahû’ nə’um ’ăḏōnāy yəhwih wəhēḇē’ṯî haššemeš baṣṣâŏrāyim wəh<sup>a</sup>ḥăšaḵətî lā’āreṣ bəywōm ’wōr: </p>
 <p>10 wəhāfaḵətî ḥagêḵem lə’ēḇel wəḵāl-šîrêḵem ləqînâ wəh<sup>a</sup>‘ălêṯî ‘al-kāl-māṯənayim śāq wə‘al-kāl-rō’š qārəḥâ wəśamətîhā kə’ēḇel yāḥîḏ wə’<sup>a</sup>ḥărîṯāh kəywōm mār: </p>
 <p>11 hinnēh| yāmîm bā’îm nə’um ’ăḏōnāy yəhwih wəhišəl<sup>a</sup>ḥətî rā‘āḇ bā’āreṣ lō’-rā‘āḇ lalleḥem wəlō’-ṣāmā’ lammayim kî ’im-lišəmō‘a ’ēṯ diḇərê yəhwâ: </p>
 <p>12 wənā‘û mîyām ‘aḏ-yām ûmiṣṣāfwōn wə‘aḏ-mizərāḥ yəšwōṭəṭû ləḇaqqēš ’eṯ-dəḇar-yəhwâ wəlō’ yiməṣā’û: </p>
 <p>13 bayywōm hahû’ tiṯə‘allafənâ habəṯûlōṯ hayyāfwōṯ wəhab<sup>a</sup>ḥûrîm baṣṣāmā’: </p>
 <p>14 hannišəbā‘îm bə’ašəmaṯ šōmərwōn wə’āmərû ḥê ’ĕlōheyḵā dān wəḥê dereḵə bə’ēr-šāḇ<sup>a</sup>‘ wənāfəlû wəlō’-yāqûmû ‘wōḏ: s</p>
 </td>
 </tr></table>
 <p></p><hr>
 <center>
 <a href="amo009.htm">Next: Amos Chapter 9</a></center>
 </body>