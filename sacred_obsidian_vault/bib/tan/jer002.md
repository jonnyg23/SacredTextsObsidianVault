<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jer002.htm">Polyglot</a> 
 <a href="../kjv/jer002.htm">KJV</a> 
 <a href="../sep/jer002.htm">Sep</a> 
 <a href="../vul/jer002.htm">Vul</a> 
 
 <br>
 <br><a href="jer.htm">Jeremiah (Yermiyah) Index</a><br>
  
 <a href="jer001.htm">Previous</a> 
 <a href="jer003.htm">Next</a> 
 </center>
 <hr>
 
 <h3 align="CENTER">Tanach (Hebrew): Jeremiah (Yermiyah) Chapter 2</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְהִ֥י דְבַר־יְהוָ֖ה אֵלַ֥י לֵאמֹֽר׃ </span></p>
 <p align="RIGHT"><span lang="he">‎<a name="002">2</a> ‏הָלֹ֡ךְ וְקָֽרָאתָ֩ בְאָזְנֵי֙ יְרוּשָׁלִַ֜ם לֵאמֹ֗ר כֹּ֚ה אָמַ֣ר יְהוָ֔ה זָכַ֤רְתִּי לָךְ֙ חֶ֣סֶד נְעוּרַ֔יִךְ אַהֲבַ֖ת כְּלוּלֹתָ֑יִךְ לֶכְתֵּ֤ךְ אַחֲרַי֙ בַּמִּדְבָּ֔ר בְּאֶ֖רֶץ לֹ֥א זְרוּעָֽה׃ </span></p>
 <p align="RIGHT"><span lang="he">‎<a name="003">3</a> ‏קֹ֤דֶשׁ יִשְׂרָאֵל֙ לַיהוָ֔ה רֵאשִׁ֖ית תְּבוּאָתֹ֑ה<font color="red"><sup>q</sup></font> כָּל־אֹכְלָ֣יו יֶאְשָׁ֔מוּ רָעָ֛ה תָּבֹ֥א אֲלֵיהֶ֖ם נְאֻם־יְהוָֽה׃ פ</span></p>
 <p align="RIGHT"><span lang="he">‎<a name="004">4</a> ‏שִׁמְע֥וּ דְבַר־יְהוָ֖ה בֵּ֣ית יַעֲקֹ֑ב וְכָֽל־מִשְׁפְּח֖וֹת בֵּ֥ית יִשְׂרָאֵֽל׃ </span></p>
 <p align="RIGHT"><span lang="he">‎<a name="005">5</a> ‏כֹּ֣ה׀ אָמַ֣ר יְהוָ֗ה מַה־מָּצְא֨וּ אֲבוֹתֵיכֶ֥ם בִּי֙ עָ֔וֶל כִּ֥י רָחֲק֖וּ מֵעָלָ֑י וַיֵּֽלְכ֛וּ אַחֲרֵ֥י הַהֶ֖בֶל וַיֶּהְבָּֽלוּ׃ </span></p>
 <p align="RIGHT"><span lang="he">‎<a name="006">6</a> ‏וְלֹ֣א אָמְר֔וּ אַיֵּ֣ה יְהוָ֔ה הַמַּעֲלֶ֥ה אֹתָ֖נוּ מֵאֶ֣רֶץ מִצְרָ֑יִם הַמּוֹלִ֨יךְ אֹתָ֜נוּ בַּמִּדְבָּ֗ר בְּאֶ֨רֶץ עֲרָבָ֤ה וְשׁוּחָה֙ בְּאֶ֙רֶץ֙ צִיָּ֣ה וְצַלְמָ֔וֶת בְּאֶ֗רֶץ לֹֽא־עָ֤בַר בָּהּ֙ אִ֔ישׁ וְלֹֽא־יָשַׁ֥ב אָדָ֖ם שָֽׁם׃ </span></p>
 <p align="RIGHT"><span lang="he">‎<a name="007">7</a> ‏וָאָבִ֤יא אֶתְכֶם֙ אֶל־אֶ֣רֶץ הַכַּרְמֶ֔ל לֶאֱכֹ֥ל פִּרְיָ֖הּ וְטוּבָ֑הּ וַתָּבֹ֙אוּ֙ וַתְּטַמְּא֣וּ אֶת־אַרְצִ֔י וְנַחֲלָתִ֥י שַׂמְתֶּ֖ם לְתוֹעֵבָֽה׃ </span></p>
 <p align="RIGHT"><span lang="he">‎<a name="008">8</a> ‏הַכֹּהֲנִ֗ים לֹ֤א אָֽמְרוּ֙ אַיֵּ֣ה יְהוָ֔ה וְתֹפְשֵׂ֤י הַתּוֹרָה֙ לֹ֣א יְדָע֔וּנִי וְהָרֹעִ֖ים פָּ֣שְׁעוּ בִ֑י וְהַנְּבִיאִים֙ נִבְּא֣וּ בַבַּ֔עַל וְאַחֲרֵ֥י לֹֽא־יוֹעִ֖לוּ הָלָֽכוּ׃ </span></p>
 <p align="RIGHT"><span lang="he">‎<a name="009">9</a> ‏לָכֵ֗ן עֹ֛ד אָרִ֥יב אִתְּכֶ֖ם נְאֻם־יְהוָ֑ה וְאֶת־בְּנֵ֥י בְנֵיכֶ֖ם אָרִֽיב׃ </span></p>
 <p align="RIGHT"><span lang="he">‎<a name="010">10</a> ‏כִּ֣י עִבְר֞וּ אִיֵּ֤י כִתִּיִּים֙ וּרְא֔וּ וְקֵדָ֛ר שִׁלְח֥וּ וְהִֽתְבּוֹנְנ֖וּ מְאֹ֑ד וּרְא֕וּ הֵ֥ן הָיְתָ֖ה כָּזֹֽאת׃ </span></p>
 <p align="RIGHT"><span lang="he">‎<a name="011">11</a> ‏הַהֵימִ֥יר גּוֹי֙ אֱלֹהִ֔ים וְהֵ֖מָּה לֹ֣א אֱלֹהִ֑ים וְעַמִּ֛י הֵמִ֥יר כְּבוֹד֖וֹ בְּל֥וֹא יוֹעִֽיל׃ </span></p>
 <p align="RIGHT"><span lang="he">‎<a name="012">12</a> ‏שֹׁ֥מּוּ שָׁמַ֖יִם עַל־זֹ֑את וְשַׂעֲר֛וּ חָרְב֥וּ מְאֹ֖ד נְאֻם־יְהוָֽה׃ </span></p>
 <p align="RIGHT"><span lang="he">‎<a name="013">13</a> ‏כִּֽי־שְׁתַּ֥יִם רָע֖וֹת עָשָׂ֣ה עַמִּ֑י אֹתִ֨י עָזְב֜וּ מְק֣וֹר׀ מַ֣יִם חַיִּ֗ים לַחְצֹ֤ב לָהֶם֙ בֹּאר֔וֹת בֹּארֹת֙ נִשְׁבָּרִ֔ים אֲשֶׁ֥ר לֹא־יָכִ֖לוּ הַמָּֽיִם׃ </span></p>
 <p align="RIGHT"><span lang="he">‎<a name="014">14</a> ‏הַעֶ֙בֶד֙ יִשְׂרָאֵ֔ל אִם־יְלִ֥יד בַּ֖יִת ה֑וּא מַדּ֖וּעַ הָיָ֥ה לָבַֽז׃ </span></p>
 <p align="RIGHT"><span lang="he">‎<a name="015">15</a> ‏עָלָיו֙ יִשְׁאֲג֣וּ כְפִרִ֔ים נָתְנ֖וּ קוֹלָ֑ם וַיָּשִׁ֤יתוּ אַרְצוֹ֙ לְשַׁמָּ֔ה עָרָ֥יו <font color="brown">נצתה</font> <font color="blue">נִצְּת֖וּ</font> מִבְּלִ֥י יֹשֵֽׁב׃ </span></p>
 <p align="RIGHT"><span lang="he">‎<a name="016">16</a> ‏גַּם־בְּנֵי־נֹ֖ף <font color="brown">ותחפנס</font> <font color="blue">וְתַחְפַּנְחֵ֑ס</font> יִרְע֖וּךְ קָדְקֹֽד׃ </span></p>
 <p align="RIGHT"><span lang="he">‎<a name="017">17</a> ‏הֲלוֹא־זֹ֖את תַּעֲשֶׂה־לָּ֑ךְ עָזְבֵךְ֙ אֶת־יְהוָ֣ה אֱלֹהַ֔יִךְ בְּעֵ֖ת מוֹלִיכֵ֥ךְ בַּדָּֽרֶךְ׃ </span></p>
 <p align="RIGHT"><span lang="he">‎<a name="018">18</a> ‏וְעַתָּ֗ה מַה־לָּךְ֙ לְדֶ֣רֶךְ מִצְרַ֔יִם לִשְׁתּ֖וֹת מֵ֣י שִׁח֑וֹר וּמַה־לָּךְ֙ לְדֶ֣רֶךְ אַשּׁ֔וּר לִשְׁתּ֖וֹת מֵ֥י נָהָֽר׃ </span></p>
 <p align="RIGHT"><span lang="he">‎<a name="019">19</a> ‏תְּיַסְּרֵ֣ךְ רָעָתֵ֗ךְ וּמְשֻֽׁבוֹתַ֙יִךְ֙ תּוֹכִחֻ֔ךְ וּדְעִ֤י וּרְאִי֙ כִּי־רַ֣ע וָמָ֔ר עָזְבֵ֖ךְ אֶת־יְהוָ֣ה אֱלֹהָ֑יִךְ וְלֹ֤א פַחְדָּתִי֙ אֵלַ֔יִךְ נְאֻם־אֲדֹנָ֥י יְהוִ֖ה צְבָאֽוֹת׃ </span></p>
 <p align="RIGHT"><span lang="he">‎<a name="020">20</a> ‏כִּ֣י מֵעוֹלָ֞ם שָׁבַ֣רְתִּי עֻלֵּ֗ךְ נִתַּ֙קְתִּי֙ מוֹסְרֹתַ֔יִךְ וַתֹּאמְרִ֖י לֹ֣א <font color="brown">אעבד</font> <font color="blue">אֶעֱב֑וֹר</font> כִּ֣י עַֽל־כָּל־גִּבְעָ֞ה גְּבֹהָ֗ה וְתַ֙חַת֙ כָּל־עֵ֣ץ רַעֲנָ֔ן אַ֖תְּ צֹעָ֥ה זֹנָֽה׃ </span></p>
 <p align="RIGHT"><span lang="he">‎<a name="021">21</a> ‏וְאָֽנֹכִי֙ נְטַעְתִּ֣יךְ שֹׂרֵ֔ק כֻּלֹּ֖ה זֶ֣רַע אֱמֶ֑ת וְאֵיךְ֙ נֶהְפַּ֣כְתְּ לִ֔י סוּרֵ֖י הַגֶּ֥פֶן נָכְרִיָּֽה׃ </span></p>
 <p align="RIGHT"><span lang="he">‎<a name="022">22</a> ‏כִּ֤י אִם־תְּכַבְּסִי֙ בַּנֶּ֔תֶר וְתַרְבִּי־לָ֖ךְ בֹּרִ֑ית נִכְתָּ֤ם עֲוֹנֵךְ֙ לְפָנַ֔י נְאֻ֖ם אֲדֹנָ֥י יְהוִֽה׃ </span></p>
 <p align="RIGHT"><span lang="he">‎<a name="023">23</a> ‏אֵ֣יךְ תֹּאמְרִ֞י לֹ֣א נִטְמֵ֗אתִי אַחֲרֵ֤י הַבְּעָלִים֙ לֹ֣א הָלַ֔כְתִּי רְאִ֤י דַרְכֵּךְ֙ בַּגַּ֔יְא דְּעִ֖י מֶ֣ה עָשִׂ֑ית בִּכְרָ֥ה קַלָּ֖ה מְשָׂרֶ֥כֶת דְּרָכֶֽיהָ׃ </span></p>
 <p align="RIGHT"><span lang="he">‎<a name="024">24</a> ‏פֶּ֣רֶה׀ לִמֻּ֣ד מִדְבָּ֗ר בְּאַוַּ֤ת <font color="brown">נפשו</font> <font color="blue">נַפְשָׁהּ֙</font> שָׁאֲפָ֣ה ר֔וּחַ תַּאֲנָתָ֖הּ מִ֣י יְשִׁיבֶ֑נָּה כָּל־מְבַקְשֶׁ֙יהָ֙ לֹ֣א יִיעָ֔פוּ בְּחָדְשָׁ֖הּ יִמְצָאֽוּנְהָ׃ </span></p>
 <p align="RIGHT"><span lang="he">‎<a name="025">25</a> ‏מִנְעִ֤י רַגְלֵךְ֙ מִיָּחֵ֔ף <font color="brown">וגורנך</font> <font color="blue">וּגְרוֹנֵ֖ךְ</font> מִצִּמְאָ֑ה וַתֹּאמְרִ֣י נוֹאָ֔שׁ ל֕וֹא כִּֽי־אָהַ֥בְתִּי זָרִ֖ים וְאַחֲרֵיהֶ֥ם אֵלֵֽךְ׃ </span></p>
 <p align="RIGHT"><span lang="he">‎<a name="026">26</a> ‏כְּבֹ֤שֶׁת גַּנָּב֙ כִּ֣י יִמָּצֵ֔א כֵּ֥ן הֹבִ֖ישׁוּ בֵּ֣ית יִשְׂרָאֵ֑ל הֵ֤מָּה מַלְכֵיהֶם֙ שָֽׂרֵיהֶ֔ם וְכֹהֲנֵיהֶ֖ם וּנְבִיאֵיהֶֽם׃ </span></p>
 <p align="RIGHT"><span lang="he">‎<a name="027">27</a> ‏אֹמְרִ֨ים לָעֵ֜ץ אָ֣בִי אַ֗תָּה וְלָאֶ֙בֶן֙ אַ֣תְּ <font color="brown">ילדתני</font> <font color="blue">יְלִדְתָּ֔נוּ</font> כִּֽי־פָנ֥וּ אֵלַ֛י עֹ֖רֶף וְלֹ֣א פָנִ֑ים וּבְעֵ֤ת רָֽעָתָם֙ יֹֽאמְר֔וּ ק֖וּמָה וְהוֹשִׁיעֵֽנוּ׃ </span></p>
 <p align="RIGHT"><span lang="he">‎<a name="028">28</a> ‏וְאַיֵּ֤ה אֱלֹהֶ֙יךָ֙ אֲשֶׁ֣ר עָשִׂ֣יתָ לָּ֔ךְ יָק֕וּמוּ אִם־יוֹשִׁיע֖וּךָ בְּעֵ֣ת רָעָתֶ֑ךָ כִּ֚י מִסְפַּ֣ר עָרֶ֔יךָ הָי֥וּ אֱלֹהֶ֖יךָ יְהוּדָֽה׃ ס</span></p>
 <p align="RIGHT"><span lang="he">‎<a name="029">29</a> ‏לָ֥מָּה תָרִ֖יבוּ אֵלָ֑י כֻּלְּכֶ֛ם פְּשַׁעְתֶּ֥ם בִּ֖י נְאֻם־יְהוָֽה׃ </span></p>
 <p align="RIGHT"><span lang="he">‎<a name="030">30</a> ‏לַשָּׁוְא֙ הִכֵּ֣יתִי אֶת־בְּנֵיכֶ֔ם מוּסָ֖ר לֹ֣א לָקָ֑חוּ אָכְלָ֧ה חַרְבְּכֶ֛ם נְבִֽיאֵיכֶ֖ם כְּאַרְיֵ֥ה מַשְׁחִֽית׃ </span></p>
 <p align="RIGHT"><span lang="he">‎<a name="031">31</a> ‏הַדּ֗וֹר אַתֶּם֙ רְא֣וּ דְבַר־יְהוָ֔ה הֲמִדְבָּ֤ר הָיִ֙יתִי֙ לְיִשְׂרָאֵ֔ל אִ֛ם אֶ֥רֶץ מַאְפֵּ֖לְיָ֑ה מַדּ֜וּעַ אָמְר֤וּ עַמִּי֙ רַ֔דְנוּ לֽוֹא־נָב֥וֹא ע֖וֹד אֵלֶֽיךָ׃ </span></p>
 <p align="RIGHT"><span lang="he">‎<a name="032">32</a> ‏הֲתִשְׁכַּ֤ח בְּתוּלָה֙ עֶדְיָ֔הּ כַּלָּ֖ה קִשֻּׁרֶ֑יהָ וְעַמִּ֣י שְׁכֵח֔וּנִי יָמִ֖ים אֵ֥ין מִסְפָּֽר׃ </span></p>
 <p align="RIGHT"><span lang="he">‎<a name="033">33</a> ‏מַה־תֵּיטִ֥בִי דַּרְכֵּ֖ךְ לְבַקֵּ֣שׁ אַהֲבָ֑ה לָכֵן֙ גַּ֣ם אֶת־הָרָע֔וֹת <font color="brown">למדתי</font> <font color="blue">לִמַּ֖דְתְּ</font> אֶת־דְּרָכָֽיִךְ׃ </span></p>
 <p align="RIGHT"><span lang="he">‎<a name="034">34</a> ‏גַּ֤ם בִּכְנָפַ֙יִךְ֙ נִמְצְא֔וּ דַּ֛ם נַפְשׁ֥וֹת אֶבְיוֹנִ֖ים נְקִיִּ֑ים לֹֽא־בַמַּחְתֶּ֥רֶת מְצָאתִ֖ים כִּ֥י עַל־כָּל־אֵֽלֶּה׃ </span></p>
 <p align="RIGHT"><span lang="he">‎<a name="035">35</a> ‏וַתֹּֽאמְרִי֙ כִּ֣י נִקֵּ֔יתִי אַ֛ךְ שָׁ֥ב אַפּ֖וֹ מִמֶּ֑נִּי הִנְנִי֙ נִשְׁפָּ֣ט אוֹתָ֔ךְ עַל־אָמְרֵ֖ךְ לֹ֥א חָטָֽאתִי׃ </span></p>
 <p align="RIGHT"><span lang="he">‎<a name="036">36</a> ‏מַה־תֵּזְלִ֥י מְאֹ֖ד לְשַׁנּ֣וֹת אֶת־דַּרְכֵּ֑ךְ גַּ֤ם מִמִּצְרַ֙יִם֙ תֵּב֔וֹשִׁי כַּאֲשֶׁר־בֹּ֖שְׁתְּ מֵאַשּֽׁוּר׃ </span></p>
 <p align="RIGHT"><span lang="he">‎<a name="037">37</a> ‏גַּ֣ם מֵאֵ֥ת זֶה֙ תֵּֽצְאִ֔י וְיָדַ֖יִךְ עַל־רֹאשֵׁ֑ךְ כִּֽי־מָאַ֤ס יְהוָֹה֙ בְּמִבְטַחַ֔יִךְ וְלֹ֥א תַצְלִ֖יחִי לָהֶֽם׃ </span></p>
 </td>
 <td width="50%">
 <p>1 wayəhî ḏəḇar-yəhwâ ’ēlay lē’mōr: </p>
 <p>2 hālōḵə wəqārā’ṯā ḇə’āzənê yərûšālaim lē’mōr kōh ’āmar yəhwâ zāḵarətî lāḵə ḥeseḏ nə‘ûrayiḵə ’ahăḇaṯ kəlûlōṯāyiḵə leḵətēḵə ’<sup>a</sup>ḥăray bammiḏəbār bə’ereṣ lō’ zərû‘â: </p>
 <p>3 qōḏeš yiśərā’ēl layhwâ rē’šîṯ təḇû’āṯōh<font color="red"><sup>q</sup></font> kāl-’ōḵəlāyw ye’əšāmû rā‘â tāḇō’ ’ălêhem nə’um-yəhwâ: f</p>
 <p>4 šimə‘û ḏəḇar-yəhwâ bêṯ y<sup>a</sup>‘ăqōḇ wəḵāl-mišəpəḥwōṯ bêṯ yiśərā’ēl: </p>
 <p>5 kōh| ’āmar yəhwâ mah-mmāṣə’û ’ăḇwōṯêḵem bî ‘āwel kî rāḥăqû mē‘ālāy wayyēləḵû ’<sup>a</sup>ḥărê haheḇel wayyehəbālû: </p>
 <p>6 wəlō’ ’āmərû ’ayyēh yəhwâ hamm<sup>a</sup>‘ăleh ’ōṯānû mē’ereṣ miṣərāyim hammwōlîḵə ’ōṯānû bammiḏəbār bə’ereṣ ‘ărāḇâ wəšûḥâ bə’ereṣ ṣîyâ wəṣaləmāweṯ bə’ereṣ lō’-‘āḇar bāh ’îš wəlō’-yāšaḇ ’āḏām šām: </p>
 <p>7 wā’āḇî’ ’eṯəḵem ’el-’ereṣ hakarəmel le’ĕḵōl pirəyāh wəṭûḇāh watāḇō’û watəṭammə’û ’eṯ-’arəṣî wən<sup>a</sup>ḥălāṯî śamətem ləṯwō‘ēḇâ: </p>
 <p>8 hakōhănîm lō’ ’āmərû ’ayyēh yəhwâ wəṯōfəśê hatwōrâ lō’ yəḏā‘ûnî wəhārō‘îm pāšə‘û ḇî wəhannəḇî’îm nibə’û ḇab<sup>a</sup>‘al wə’<sup>a</sup>ḥărê lō’-ywō‘ilû hālāḵû: </p>
 <p>9 lāḵēn ‘ōḏ ’ārîḇ ’itəḵem nə’um-yəhwâ wə’eṯ-bənê ḇənêḵem ’ārîḇ: </p>
 <p>10 kî ‘iḇərû ’îyê ḵitîyîm ûrə’û wəqēḏār šiləḥû wəhiṯəbwōnənû mə’ōḏ ûrə’û hēn hāyəṯâ kāzō’ṯ: </p>
 <p>11 hahêmîr gwōy ’ĕlōhîm wəhēmmâ lō’ ’ĕlōhîm wə‘ammî hēmîr kəḇwōḏwō bəlwō’ ywō‘îl: </p>
 <p>12 šōmmû šāmayim ‘al-zō’ṯ wəś<sup>a</sup>‘ărû ḥārəḇû mə’ōḏ nə’um-yəhwâ: </p>
 <p>13 kî-šətayim rā‘wōṯ ‘āśâ ‘ammî ’ōṯî ‘āzəḇû məqwōr| mayim ḥayyîm l<sup>a</sup>ḥəṣōḇ lâem bō’rwōṯ bō’rōṯ nišəbārîm ’ăšer lō’-yāḵilû hammāyim: </p>
 <p>14 h<sup>a</sup>‘eḇeḏ yiśərā’ēl ’im-yəlîḏ bayiṯ hû’ madû‘a hāyâ lāḇaz: </p>
 <p>15 ‘ālāyw yišə’ăḡû ḵəfirîm nāṯənû qwōlām wayyāšîṯû ’arəṣwō ləšammâ ‘ārāyw <font color="brown">niṣṣəṯâ</font> <font color="blue">niṣṣəṯû</font> mibəlî yōšēḇ: </p>
 <p>16 gam-bənê-nōf <font color="brown">wəṯ<sup>a</sup>ḥəpənēs</font> <font color="blue">wəṯ<sup>a</sup>ḥəpanəḥēs</font> yirə‘ûḵə qāḏəqōḏ: </p>
 <p>17 hălwō’-zō’ṯ t<sup>a</sup>‘ăśeh-llāḵə ‘āzəḇēḵə ’eṯ-yəhwâ ’ĕlōhayiḵə bə‘ēṯ mwōlîḵēḵə badāreḵə: </p>
 <p>18 wə‘atâ mah-llāḵə ləḏereḵə miṣərayim lišətwōṯ mê šiḥwōr ûmah-llāḵə ləḏereḵə ’aššûr lišətwōṯ mê nâār: </p>
 <p>19 təyassərēḵə rā‘āṯēḵə ûməšuḇwōṯayiḵə twōḵiḥuḵə ûḏə‘î ûrə’î kî-r<sup>a</sup>‘ wāmār ‘āzəḇēḵə ’eṯ-yəhwâ ’ĕlōhāyiḵə wəlō’ f<sup>a</sup>ḥədāṯî ’ēlayiḵə nə’um-’ăḏōnāy yəhwih ṣəḇā’wōṯ: </p>
 <p>20 kî mē‘wōlām šāḇarətî ‘ullēḵə nitaqətî mwōsərōṯayiḵə watō’mərî lō’ <font color="brown">’e‘ĕḇōḏ</font> <font color="blue">’e‘ĕḇwōr</font> kî ‘al-kāl-giḇə‘â gəḇōhâ wəṯ<sup>a</sup>ḥaṯ kāl-‘ēṣ r<sup>a</sup>‘ănān ’atə ṣō‘â zōnâ: </p>
 <p>21 wə’ānōḵî nəṭ<sup>a</sup>‘ətîḵə śōrēq kullōh zer<sup>a</sup>‘ ’ĕmeṯ wə’êḵə nehəpaḵətə lî sûrê hagefen nāḵərîyâ: </p>
 <p>22 kî ’im-təḵabəsî banneṯer wəṯarəbî-lāḵə bōrîṯ niḵətām ‘ăwōnēḵə ləfānay nə’um ’ăḏōnāy yəhwih: </p>
 <p>23 ’êḵə tō’mərî lō’ niṭəmē’ṯî ’<sup>a</sup>ḥărê habə‘ālîm lō’ hālaḵətî rə’î ḏarəkēḵə bagayə’ də‘î meh ‘āśîṯ biḵərâ qallâ məśāreḵeṯ dərāḵeyhā: </p>
 <p>24 pereh| limmuḏ miḏəbār bə’aûaṯ <font color="brown">nafəšwō</font> <font color="blue">nafəšāh</font> šā’ăfâ rûḥa ta’ănāṯāh mî yəšîḇennâ kāl-məḇaqəšeyhā lō’ yî‘āfû bəḥāḏəšāh yiməṣā’ûnəhā: </p>
 <p>25 minə‘î raḡəlēḵə mîyāḥēf <font color="brown">wəḡwōrənēḵə</font> <font color="blue">ûḡərwōnēḵə</font> miṣṣimə’â watō’mərî nwō’āš lwō’ kî-’âaḇətî zārîm wə’<sup>a</sup>ḥărêhem ’ēlēḵə: </p>
 <p>26 kəḇōšeṯ gannāḇ kî yimmāṣē’ kēn hōḇîšû bêṯ yiśərā’ēl hēmmâ maləḵêhem śārêhem wəḵōhănêhem ûnəḇî’êhem: </p>
 <p>27 ’ōmərîm lā‘ēṣ ’āḇî ’atâ wəlā’eḇen ’atə <font color="brown">yəliḏətinî</font> <font color="blue">yəliḏətānû</font> kî-fānû ’ēlay ‘ōref wəlō’ fānîm ûḇə‘ēṯ rā‘āṯām yō’mərû qûmâ wəhwōšî‘ēnû: </p>
 <p>28 wə’ayyēh ’ĕlōheyḵā ’ăšer ‘āśîṯā llāḵə yāqûmû ’im-ywōšî‘ûḵā bə‘ēṯ rā‘āṯeḵā kî misəpar ‘āreyḵā hāyû ’ĕlōheyḵā yəhûḏâ: s</p>
 <p>29 lāmmâ ṯārîḇû ’ēlāy kulləḵem pəš<sup>a</sup>‘ətem bî nə’um-yəhwâ: </p>
 <p>30 laššāwə’ hikêṯî ’eṯ-bənêḵem mûsār lō’ lāqāḥû ’āḵəlâ ḥarəbəḵem nəḇî’êḵem kə’arəyēh mašəḥîṯ: </p>
 <p>31 hadwōr ’atem rə’û ḏəḇar-yəhwâ hămiḏəbār hāyîṯî ləyiśərā’ēl ’im ’ereṣ ma’əpēləyâ madû‘a ’āmərû ‘ammî raḏənû lwō’-nāḇwō’ ‘wōḏ ’ēleyḵā: </p>
 <p>32 hăṯišək<sup>a</sup>ḥ bəṯûlâ ‘eḏəyāh kallâ qiššureyhā wə‘ammî šəḵēḥûnî yāmîm ’ên misəpār: </p>
 <p>33 mah-têṭiḇî darəkēḵə ləḇaqqēš ’ahăḇâ lāḵēn gam ’eṯ-hārā‘wōṯ <font color="brown">limmaḏətî</font> <font color="blue">limmaḏətə</font> ’eṯ-dərāḵāyiḵə: </p>
 <p>34 gam biḵənāfayiḵə niməṣə’û dam nafəšwōṯ ’eḇəywōnîm nəqîyîm lō’-ḇamm<sup>a</sup>ḥətereṯ məṣā’ṯîm kî ‘al-kāl-’ēlleh: </p>
 <p>35 watō’mərî kî niqqêṯî ’aḵə šāḇ ’apwō mimmennî hinənî nišəpāṭ ’wōṯāḵə ‘al-’āmərēḵə lō’ ḥāṭā’ṯî: </p>
 <p>36 mah-tēzəlî mə’ōḏ ləšannwōṯ ’eṯ-darəkēḵə gam mimmiṣərayim tēḇwōšî ka’ăšer-bōšətə mē’aššûr: </p>
 <p>37 gam mē’ēṯ zeh tēṣə’î wəyāḏayiḵə ‘al-rō’šēḵə kî-mā’as yəhwōâ bəmiḇəṭ<sup>a</sup>ḥayiḵə wəlō’ ṯaṣəlîḥî lâem: </p>
 </td>
 </tr></table>
 <p></p><hr>
 <center>
 <a href="jer003.htm">Next: Jeremiah (Yermiyah) Chapter 3</a></center>
 </body>