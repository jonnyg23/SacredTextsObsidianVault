<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/eze026.htm">Polyglot</a> 
 <a href="../kjv/eze026.htm">KJV</a> 
 <a href="../sep/eze026.htm">Sep</a> 
 <a href="../vul/eze026.htm">Vul</a> 
 
 <br>
 <br><a href="eze.htm">Ezekiel (Yechezqel) Index</a><br>
  
 <a href="eze025.htm">Previous</a> 
 <a href="eze027.htm">Next</a> 
 </center>
 <hr>
 
 <h3 align="CENTER">Tanach (Hebrew): Ezekiel (Yechezqel) Chapter 26</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְהִ֛י בְּעַשְׁתֵּֽי־עֶשְׂרֵ֥ה שָׁנָ֖ה בְּאֶחָ֣ד לַחֹ֑דֶשׁ הָיָ֥ה דְבַר־יְהוָ֖ה אֵלַ֥י לֵאמֹֽר׃ </span></p>
 <p align="RIGHT"><span lang="he">‎<a name="002">2</a> ‏בֶּן־אָדָ֗ם יַ֠עַן אֲשֶׁר־אָ֨מְרָה צֹּ֤ר עַל־יְרוּשָׁלִַ֙ם֙ הֶאָ֔ח נִשְׁבְּרָ֛ה דַּלְת֥וֹת הָעַמִּ֖ים נָסֵ֣בָּה אֵלָ֑י אִמָּלְאָ֖ה הָחֳרָֽבָה׃ </span></p>
 <p align="RIGHT"><span lang="he">‎<a name="003">3</a> ‏לָכֵ֗ן כֹּ֤ה אָמַר֙ אֲדֹנָ֣י יְהוִ֔ה הִנְנִ֥י עָלַ֖יִךְ צֹ֑ר וְהַעֲלֵיתִ֤י עָלַ֙יִךְ֙ גּוֹיִ֣ם רַבִּ֔ים כְּהַעֲל֥וֹת הַיָּ֖ם לְגַלָּֽיו׃ </span></p>
 <p align="RIGHT"><span lang="he">‎<a name="004">4</a> ‏וְשִׁחֲת֞וּ חֹמ֣וֹת צֹ֗ר וְהָֽרְסוּ֙ מִגְדָּלֶ֔יהָ וְסִֽחֵיתִ֥י עֲפָרָ֖הּ מִמֶּ֑נָּה וְנָתַתִּ֥י אוֹתָ֖הּ לִצְחִ֥יחַ סָֽלַע׃ </span></p>
 <p align="RIGHT"><span lang="he">‎<a name="005">5</a> ‏מִשְׁטַ֨ח חֲרָמִ֤ים תִּֽהְיֶה֙ בְּת֣וֹךְ הַיָּ֔ם כִּ֚י אֲנִ֣י דִבַּ֔רְתִּי נְאֻ֖ם אֲדֹנָ֣י יְהוִ֑ה וְהָיְתָ֥ה לְבַ֖ז לַגּוֹיִֽם׃ </span></p>
 <p align="RIGHT"><span lang="he">‎<a name="006">6</a> ‏וּבְנוֹתֶ֙יהָ֙ אֲשֶׁ֣ר בַּשָּׂדֶ֔ה בַּחֶ֖רֶב תֵּהָרַ֑גְנָה וְיָדְע֖וּ כִּי־אֲנִ֥י יְהוָֽה׃ פ</span></p>
 <p align="RIGHT"><span lang="he">‎<a name="007">7</a> ‏כִּ֣י כֹ֤ה אָמַר֙ אֲדֹנָ֣י יְהוִ֔ה הִנְנִ֧י מֵבִ֣יא אֶל־צֹ֗ר נְבוּכַדְרֶאצַּ֧ר מֶֽלֶךְ־בָּבֶ֛ל מִצָּפ֖וֹן מֶ֣לֶךְ מְלָכִ֑ים בְּס֛וּס וּבְרֶ֥כֶב וּבְפָרָשִׁ֖ים וְקָהָ֥ל וְעַם־רָֽב׃ </span></p>
 <p align="RIGHT"><span lang="he">‎<a name="008">8</a> ‏בְּנוֹתַ֥יִךְ בַּשָּׂדֶ֖ה בַּחֶ֣רֶב יַהֲרֹ֑ג וְנָתַ֨ן עָלַ֜יִךְ דָּיֵ֗ק וְשָׁפַ֤ךְ עָלַ֙יִךְ֙ סֹֽלְלָ֔ה וְהֵקִ֥ים עָלַ֖יִךְ צִנָּֽה׃ </span></p>
 <p align="RIGHT"><span lang="he">‎<a name="009">9</a> ‏וּמְחִ֣י קָֽבָלּ֔וֹ יִתֵּ֖ן בְּחֹֽמוֹתָ֑יִךְ וּמִ֨גְדְּלֹתַ֔יִךְ יִתֹּ֖ץ בְּחַרְבוֹתָֽיו׃ </span></p>
 <p align="RIGHT"><span lang="he">‎<a name="010">10</a> ‏מִשִּׁפְעַ֥ת סוּסָ֖יו יְכַסֵּ֣ךְ אֲבָקָ֑ם מִקּוֹל֩ פָּרַ֨שׁ וְגַלְגַּ֜ל וָרֶ֗כֶב תִּרְעַ֙שְׁנָה֙ חֽוֹמוֹתַ֔יִךְ בְּבֹאוֹ֙ בִּשְׁעָרַ֔יִךְ כִּמְבוֹאֵ֖י עִ֥יר מְבֻקָּעָֽה׃ </span></p>
 <p align="RIGHT"><span lang="he">‎<a name="011">11</a> ‏בְּפַרְס֣וֹת סוּסָ֔יו יִרְמֹ֖ס אֶת־כָּל־חֽוּצוֹתָ֑יִךְ עַמֵּךְ֙ בַּחֶ֣רֶב יַהֲרֹ֔ג וּמַצְּב֥וֹת עֻזֵּ֖ךְ לָאָ֥רֶץ תֵּרֵֽד׃ </span></p>
 <p align="RIGHT"><span lang="he">‎<a name="012">12</a> ‏וְשָׁלְל֣וּ חֵילֵ֗ךְ וּבָֽזְזוּ֙ רְכֻלָּתֵ֔ךְ וְהָֽרְסוּ֙ חוֹמוֹתַ֔יִךְ וּבָתֵּ֥י חֶמְדָּתֵ֖ךְ יִתֹּ֑צוּ וַאֲבָנַ֤יִךְ וְעֵצַ֙יִךְ֙ וַֽעֲפָרֵ֔ךְ בְּת֥וֹךְ מַ֖יִם יָשִֽׂימוּ׃ </span></p>
 <p align="RIGHT"><span lang="he">‎<a name="013">13</a> ‏וְהִשְׁבַּתִּ֖י הֲמ֣וֹן שִׁירָ֑יִךְ וְק֣וֹל כִּנּוֹרַ֔יִךְ לֹ֥א יִשָּׁמַ֖ע עֽוֹד׃ </span></p>
 <p align="RIGHT"><span lang="he">‎<a name="014">14</a> ‏וּנְתַתִּ֞יךְ לִצְחִ֣יחַ סֶ֗לַע מִשְׁטַ֤ח חֲרָמִים֙ תִּֽהְיֶ֔ה לֹ֥א תִבָּנֶ֖ה ע֑וֹד כִּ֣י אֲנִ֤י יְהוָה֙ דִּבַּ֔רְתִּי נְאֻ֖ם אֲדֹנָ֥י יְהוִֽה׃ ס</span></p>
 <p align="RIGHT"><span lang="he">‎<a name="015">15</a> ‏כֹּ֥ה אָמַ֛ר אֲדֹנָ֥י יְהוִ֖ה לְצ֑וֹר הֲלֹ֣א׀ מִקּ֣וֹל מַפַּלְתֵּ֗ךְ בֶּאֱנֹ֨ק חָלָ֜ל בֵּהָ֤רֵֽג הֶ֙רֶג֙ בְּתוֹכֵ֔ךְ יִרְעֲשׁ֖וּ הָאִיִּֽים׃ </span></p>
 <p align="RIGHT"><span lang="he">‎<a name="016">16</a> ‏וְֽיָרְד֞וּ מֵעַ֣ל כִּסְאוֹתָ֗ם כֹּ֚ל נְשִׂיאֵ֣י הַיָּ֔ם וְהֵסִ֙ירוּ֙ אֶת־מְעִ֣ילֵיהֶ֔ם וְאֶת־בִּגְדֵ֥י רִקְמָתָ֖ם יִפְשֹׁ֑טוּ חֲרָד֤וֹת׀ יִלְבָּ֙שׁוּ֙ עַל־הָאָ֣רֶץ יֵשֵׁ֔בוּ וְחָֽרְדוּ֙ לִרְגָעִ֔ים וְשָׁמְמ֖וּ עָלָֽיִךְ׃ </span></p>
 <p align="RIGHT"><span lang="he">‎<a name="017">17</a> ‏וְנָשְׂא֨וּ עָלַ֤יִךְ קִינָה֙ וְאָ֣מְרוּ לָ֔ךְ אֵ֣יךְ אָבַ֔דְתְּ נוֹשֶׁ֖בֶת מִיַּמִּ֑ים הָעִ֣יר הַהֻלָּ֗לָה אֲשֶׁר֩ הָיְתָ֨ה חֲזָקָ֤ה בַיָּם֙ הִ֣יא וְיֹשְׁבֶ֔יהָ אֲשֶׁר־נָתְנ֥וּ חִתִּיתָ֖ם לְכָל־יוֹשְׁבֶֽיהָ׃ </span></p>
 <p align="RIGHT"><span lang="he">‎<a name="018">18</a> ‏עַתָּה֙ יֶחְרְד֣וּ הָֽאִיִּ֔ן י֖וֹם מַפַּלְתֵּ֑ךְ וְנִבְהֲל֛וּ הָאִיִּ֥ים אֲשֶׁר־בַּיָּ֖ם מִצֵּאתֵֽךְ׃ ס</span></p>
 <p align="RIGHT"><span lang="he">‎<a name="019">19</a> ‏כִּ֣י כֹ֤ה אָמַר֙ אֲדֹנָ֣י יְהוִ֔ה בְּתִתִּ֤י אֹתָךְ֙ עִ֣יר נֶחֱרֶ֔בֶת כֶּעָרִ֖ים אֲשֶׁ֣ר לֹֽא־נוֹשָׁ֑בוּ בְּהַעֲל֤וֹת עָלַ֙יִךְ֙ אֶת־תְּה֔וֹם וְכִסּ֖וּךְ הַמַּ֥יִם הָרַבִּֽים׃ </span></p>
 <p align="RIGHT"><span lang="he">‎<a name="020">20</a> ‏וְהוֹרַדְתִּיךְ֩ אֶת־י֨וֹרְדֵי ב֜וֹר אֶל־עַ֣ם עוֹלָ֗ם וְ֠הוֹשַׁבְתִּיךְ בְּאֶ֨רֶץ תַּחְתִּיּ֜וֹת כָּחֳרָב֤וֹת מֵֽעוֹלָם֙ אֶת־י֣וֹרְדֵי ב֔וֹר לְמַ֖עַן לֹ֣א תֵשֵׁ֑בִי וְנָתַתִּ֥י צְבִ֖י בְּאֶ֥רֶץ חַיִּֽים׃ </span></p>
 <p align="RIGHT"><span lang="he">‎<a name="021">21</a> ‏בַּלָּה֥וֹת אֶתְּנֵ֖ךְ וְאֵינֵ֑ךְ וּֽתְבֻקְשִׁ֗י וְלֹֽא־תִמָּצְאִ֥י עוֹד֙ לְעוֹלָ֔ם נְאֻ֖ם אֲדֹנָ֥י יְהוִֹֽה׃ ס</span></p>
 </td>
 <td width="50%">
 <p>1 wayəhî bə‘ašətê-‘eśərēh šānâ bə’eḥāḏ l<sup>a</sup>ḥōḏeš hāyâ ḏəḇar-yəhwâ ’ēlay lē’mōr: </p>
 <p>2 ben-’āḏām y<sup>a</sup>‘an ’ăšer-’āmərâ ṣṣōr ‘al-yərûšālaim he’āḥ nišəbərâ daləṯwōṯ hā‘ammîm nāsēbâ ’ēlāy ’immālə’â hāḥŏrāḇâ: </p>
 <p>3 lāḵēn kōh ’āmar ’ăḏōnāy yəhwih hinənî ‘ālayiḵə ṣōr wəh<sup>a</sup>‘ălêṯî ‘ālayiḵə gwōyim rabîm kəh<sup>a</sup>‘ălwōṯ hayyām ləḡallāyw: </p>
 <p>4 wəšiḥăṯû ḥōmwōṯ ṣōr wəhārəsû miḡədāleyhā wəsiḥêṯî ‘ăfārāh mimmennâ wənāṯatî ’wōṯāh liṣəḥîḥa sāl<sup>a</sup>‘: </p>
 <p>5 mišəṭ<sup>a</sup>ḥ ḥărāmîm tihəyeh bəṯwōḵə hayyām kî ’ănî ḏibarətî nə’um ’ăḏōnāy yəhwih wəhāyəṯâ ləḇaz lagwōyim: </p>
 <p>6 ûḇənwōṯeyhā ’ăšer baśśāḏeh b<sup>a</sup>ḥereḇ tēhāraḡənâ wəyāḏə‘û kî-’ănî yəhwâ: f</p>
 <p>7 kî ḵōh ’āmar ’ăḏōnāy yəhwih hinənî mēḇî’ ’el-ṣōr nəḇûḵaḏəre’ṣṣar meleḵə-bāḇel miṣṣāfwōn meleḵə məlāḵîm bəsûs ûḇəreḵeḇ ûḇəfārāšîm wəqâāl wə‘am-rāḇ: </p>
 <p>8 bənwōṯayiḵə baśśāḏeh b<sup>a</sup>ḥereḇ yahărōḡ wənāṯan ‘ālayiḵə dāyēq wəšāfaḵə ‘ālayiḵə sōləlâ wəhēqîm ‘ālayiḵə ṣinnâ: </p>
 <p>9 ûməḥî qāḇāllwō yitēn bəḥōmwōṯāyiḵə ûmiḡədəlōṯayiḵə yitōṣ bəḥarəḇwōṯāyw: </p>
 <p>10 miššifə‘aṯ sûsāyw yəḵassēḵə ’ăḇāqām miqqwōl pāraš wəḡaləgal wāreḵeḇ tirə‘ašənâ ḥwōmwōṯayiḵə bəḇō’wō bišə‘ārayiḵə kiməḇwō’ê ‘îr məḇuqqā‘â: </p>
 <p>11 bəfarəswōṯ sûsāyw yirəmōs ’eṯ-kāl-ḥûṣwōṯāyiḵə ‘ammēḵə b<sup>a</sup>ḥereḇ yahărōḡ ûmaṣṣəḇwōṯ ‘uzzēḵə lā’āreṣ tērēḏ: </p>
 <p>12 wəšāləlû ḥêlēḵə ûḇāzəzû rəḵullāṯēḵə wəhārəsû ḥwōmwōṯayiḵə ûḇātê ḥemədāṯēḵə yitōṣû wa’ăḇānayiḵə wə‘ēṣayiḵə w<sup>a</sup>‘ăfārēḵə bəṯwōḵə mayim yāśîmû: </p>
 <p>13 wəhišəbatî hămwōn šîrāyiḵə wəqwōl kinnwōrayiḵə lō’ yiššām<sup>a</sup>‘ ‘wōḏ: </p>
 <p>14 ûnəṯatîḵə liṣəḥîḥa sel<sup>a</sup>‘ mišəṭ<sup>a</sup>ḥ ḥărāmîm tihəyeh lō’ ṯibāneh ‘wōḏ kî ’ănî yəhwâ dibarətî nə’um ’ăḏōnāy yəhwih: s</p>
 <p>15 kōh ’āmar ’ăḏōnāy yəhwih ləṣwōr hălō’| miqqwōl mapalətēḵə be’ĕnōq ḥālāl bēhārēḡ hereḡ bəṯwōḵēḵə yirə‘ăšû hā’îyîm: </p>
 <p>16 wəyārəḏû mē‘al kisə’wōṯām kōl nəśî’ê hayyām wəhēsîrû ’eṯ-mə‘îlêhem wə’eṯ-biḡəḏê riqəmāṯām yifəšōṭû ḥărāḏwōṯ| yiləbāšû ‘al-hā’āreṣ yēšēḇû wəḥārəḏû lirəḡā‘îm wəšāməmû ‘ālāyiḵə: </p>
 <p>17 wənāśə’û ‘ālayiḵə qînâ wə’āmərû lāḵə ’êḵə ’āḇaḏətə nwōšeḇeṯ mîyammîm hā‘îr hahullālâ ’ăšer hāyəṯâ ḥăzāqâ ḇayyām hî’ wəyōšəḇeyhā ’ăšer-nāṯənû ḥitîṯām ləḵāl-ywōšəḇeyhā: </p>
 <p>18 ‘atâ yeḥərəḏû hā’îyin ywōm mapalətēḵə wəniḇəhălû hā’îyîm ’ăšer-bayyām miṣṣē’ṯēḵə: s</p>
 <p>19 kî ḵōh ’āmar ’ăḏōnāy yəhwih bəṯitî ’ōṯāḵə ‘îr neḥĕreḇeṯ ke‘ārîm ’ăšer lō’-nwōšāḇû bəh<sup>a</sup>‘ălwōṯ ‘ālayiḵə ’eṯ-təhwōm wəḵissûḵə hammayim hārabîm: </p>
 <p>20 wəhwōraḏətîḵə ’eṯ-ywōrəḏê ḇwōr ’el-‘am ‘wōlām wəhwōšaḇətîḵə bə’ereṣ t<sup>a</sup>ḥətîywōṯ kāḥŏrāḇwōṯ mē‘wōlām ’eṯ-ywōrəḏê ḇwōr ləm<sup>a</sup>‘an lō’ ṯēšēḇî wənāṯatî ṣəḇî bə’ereṣ ḥayyîm: </p>
 <p>21 ballâwōṯ ’etənēḵə wə’ênēḵə ûṯəḇuqəšî wəlō’-ṯimmāṣə’î ‘wōḏ lə‘wōlām nə’um ’ăḏōnāy yəhwōih: s</p>
 </td>
 </tr></table>
 <p></p><hr>
 <center>
 <a href="eze027.htm">Next: Ezekiel (Yechezqel) Chapter 27</a></center>
 </body>