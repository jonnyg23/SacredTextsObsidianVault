<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa082.htm">Polyglot</a> 
 <a href="../kjv/psa082.htm">KJV</a> 
 <a href="../sep/psa082.htm">Sep</a> 
 <a href="../vul/psa082.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa081.htm">Previous</a> 
 <a href="psa083.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 82</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏מִזְמ֗וֹר לְאָ֫סָ֥ף אֱ‍ֽלֹהִ֗ים נִצָּ֥ב בַּעֲדַת־אֵ֑ל בְּקֶ֖רֶב אֱלֹהִ֣ים יִשְׁפֹּֽט׃ </span></p>
 <p align="RIGHT"><span lang="he">‎<a name="002">2</a> ‏עַד־מָתַ֥י תִּשְׁפְּטוּ־עָ֑וֶל וּפְנֵ֥י רְ֝שָׁעִ֗ים תִּשְׂאוּ־סֶֽלָה׃ </span></p>
 <p align="RIGHT"><span lang="he">‎<a name="003">3</a> ‏שִׁפְטוּ־דַ֥ל וְיָת֑וֹם עָנִ֖י וָרָ֣שׁ הַצְדִּֽיקוּ׃ </span></p>
 <p align="RIGHT"><span lang="he">‎<a name="004">4</a> ‏פַּלְּטוּ־דַ֥ל וְאֶבְי֑וֹן מִיַּ֖ד רְשָׁעִ֣ים הַצִּֽילוּ׃ </span></p>
 <p align="RIGHT"><span lang="he">‎<a name="005">5</a> ‏לֹ֤א יָֽדְע֨וּ׀ וְלֹ֥א יָבִ֗ינוּ בַּחֲשֵׁכָ֥ה יִתְהַלָּ֑כוּ יִ֝מּ֗וֹטוּ כָּל־מ֥וֹסְדֵי אָֽרֶץ׃ </span></p>
 <p align="RIGHT"><span lang="he">‎<a name="006">6</a> ‏אֲ‍ֽנִי־אָ֭מַרְתִּי אֱלֹהִ֣ים אַתֶּ֑ם וּבְנֵ֖י עֶלְי֣וֹן כֻּלְּכֶֽם׃ </span></p>
 <p align="RIGHT"><span lang="he">‎<a name="007">7</a> ‏אָ֭כֵן כְּאָדָ֣ם תְּמוּת֑וּן וּכְאַחַ֖ד הַשָּׂרִ֣ים תִּפֹּֽלוּ׃ </span></p>
 <p align="RIGHT"><span lang="he">‎<a name="008">8</a> ‏קוּמָ֣ה אֱ֭לֹהִים שָׁפְטָ֣ה הָאָ֑רֶץ כִּֽי־אַתָּ֥ה תִ֝נְחַ֗ל בְּכָל־הַגּוֹיִֽם׃ </span></p>
 </td>
 <td width="50%">
 <p>1 mizəmwōr lə’āsāf ’ĕ‍lōhîm niṣṣāḇ b<sup>a</sup>‘ăḏaṯ-’ēl bəqereḇ ’ĕlōhîm yišəpōṭ: </p>
 <p>2 ‘aḏ-māṯay tišəpəṭû-‘āwel ûfənê rəšā‘îm tiśə’û-selâ: </p>
 <p>3 šifəṭû-ḏal wəyāṯwōm ‘ānî wārāš haṣədîqû: </p>
 <p>4 palləṭû-ḏal wə’eḇəywōn mîyaḏ rəšā‘îm haṣṣîlû: </p>
 <p>5 lō’ yāḏə‘û| wəlō’ yāḇînû b<sup>a</sup>ḥăšēḵâ yiṯəhallāḵû yimmwōṭû kāl-mwōsəḏê ’āreṣ: </p>
 <p>6 ’ă‍nî-’āmarətî ’ĕlōhîm ’atem ûḇənê ‘eləywōn kulləḵem: </p>
 <p>7 ’āḵēn kə’āḏām təmûṯûn ûḵə’<sup>a</sup>ḥaḏ haśśārîm tipōlû: </p>
 <p>8 qûmâ ’ĕlōhîm šāfəṭâ hā’āreṣ kî-’atâ ṯinəḥal bəḵāl-hagwōyim: </p>
 </td>
 </tr></table>
 <p></p><hr>
 <center>
 <a href="psa083.htm">Next: Psalms (Tehilim) Chapter 83</a></center>
 </body>