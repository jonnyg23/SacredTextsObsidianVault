<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/job023.htm">Polyglot</a> 
 <a href="../kjv/job023.htm">KJV</a> 
 <a href="../sep/job023.htm">Sep</a> 
 <a href="../vul/job023.htm">Vul</a> 
 
 <br>
 <br><a href="job.htm">Job (Iyov) Index</a><br>
  
 <a href="job022.htm">Previous</a> 
 <a href="job024.htm">Next</a> 
 </center>
 <hr>
 
 <h3 align="CENTER">Tanach (Hebrew): Job (Iyov) Chapter 23</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיַּ֥עַן אִיּ֗וֹב וַיֹּאמַֽר׃ </span></p>
 <p align="RIGHT"><span lang="he">‎<a name="002">2</a> ‏גַּם־הַ֭יּוֹם מְרִ֣י שִׂחִ֑י יָ֝דִ֗י כָּבְדָ֥ה עַל־אַנְחָתִֽי׃ </span></p>
 <p align="RIGHT"><span lang="he">‎<a name="003">3</a> ‏מִֽי־יִתֵּ֣ן יָ֭דַעְתִּי וְאֶמְצָאֵ֑הוּ אָ֝ב֗וֹא עַד־תְּכוּנָתֽוֹ׃ </span></p>
 <p align="RIGHT"><span lang="he">‎<a name="004">4</a> ‏אֶעֶרְכָ֣ה לְפָנָ֣יו מִשְׁפָּ֑ט וּ֝פִ֗י אֲמַלֵּ֥א תוֹכָחֽוֹת׃ </span></p>
 <p align="RIGHT"><span lang="he">‎<a name="005">5</a> ‏אֵ֭דְעָה מִלִּ֣ים יַעֲנֵ֑נִי וְ֝אָבִ֗ינָה מַה־יֹּ֥אמַר לִֽי׃ </span></p>
 <p align="RIGHT"><span lang="he">‎<a name="006">6</a> ‏הַבְּרָב־כֹּ֖חַ יָרִ֣יב עִמָּדִ֑י לֹ֥א אַךְ־ה֝֗וּא יָשִׂ֥ם בִּֽי׃ </span></p>
 <p align="RIGHT"><span lang="he">‎<a name="007">7</a> ‏שָׁ֗ם יָ֭שָׁר נוֹכָ֣ח עִמּ֑וֹ וַאֲפַלְּטָ֥ה לָ֝נֶ֗צַח מִשֹּׁפְטִֽי׃ </span></p>
 <p align="RIGHT"><span lang="he">‎<a name="008">8</a> ‏הֵ֤ן קֶ֣דֶם אֶהֱלֹ֣ךְ וְאֵינֶ֑נּוּ וְ֝אָח֗וֹר וְֽלֹא־אָבִ֥ין לֽוֹ׃ </span></p>
 <p align="RIGHT"><span lang="he">‎<a name="009">9</a> ‏שְׂמֹ֣אול בַּעֲשֹׂת֣וֹ וְלֹא־אָ֑חַז יַעְטֹ֥ף יָ֝מִ֗ין וְלֹ֣א אֶרְאֶֽה׃ </span></p>
 <p align="RIGHT"><span lang="he">‎<a name="010">10</a> ‏כִּֽי־יָ֭דַע דֶּ֣רֶךְ עִמָּדִ֑י בְּ֝חָנַ֗נִי כַּזָּהָ֥ב אֵצֵֽא׃ </span></p>
 <p align="RIGHT"><span lang="he">‎<a name="011">11</a> ‏בַּ֭אֲשֻׁרוֹ אָחֲזָ֣ה רַגְלִ֑י דַּרְכּ֖וֹ שָׁמַ֣רְתִּי וְלֹא־אָֽט׃ </span></p>
 <p align="RIGHT"><span lang="he">‎<a name="012">12</a> ‏מִצְוַ֣ת שְׂ֭פָתָיו וְלֹ֣א אָמִ֑ישׁ מֵ֝חֻקִּ֗י צָפַ֥נְתִּי אִמְרֵי־פִֽיו׃ </span></p>
 <p align="RIGHT"><span lang="he">‎<a name="013">13</a> ‏וְה֣וּא בְ֭אֶחָד וּמִ֣י יְשִׁיבֶ֑נּוּ וְנַפְשׁ֖וֹ אִוְּתָ֣ה וַיָּֽעַשׂ׃ </span></p>
 <p align="RIGHT"><span lang="he">‎<a name="014">14</a> ‏כִּ֭י יַשְׁלִ֣ים חֻקִּ֑י וְכָהֵ֖נָּה רַבּ֣וֹת עִמּֽוֹ׃ </span></p>
 <p align="RIGHT"><span lang="he">‎<a name="015">15</a> ‏עַל־כֵּ֭ן מִפָּנָ֣יו אֶבָּהֵ֑ל אֶ֝תְבּוֹנֵ֗ן וְאֶפְחַ֥ד מִמֶּֽנּוּ׃ </span></p>
 <p align="RIGHT"><span lang="he">‎<a name="016">16</a> ‏וְ֭אֵל הֵרַ֣ךְ לִבִּ֑י וְ֝שַׁדַּ֗י הִבְהִילָֽנִי׃ </span></p>
 <p align="RIGHT"><span lang="he">‎<a name="017">17</a> ‏כִּֽי־לֹ֣א נִ֭צְמַתִּי מִפְּנֵי־חֹ֑שֶׁךְ וּ֝מִפָּנַ֗י כִּסָּה־אֹֽפֶל׃ </span></p>
 </td>
 <td width="50%">
 <p>1 wayy<sup>a</sup>‘an ’îywōḇ wayyō’mar: </p>
 <p>2 gam-hayywōm mərî śiḥî yāḏî kāḇəḏâ ‘al-’anəḥāṯî: </p>
 <p>3 mî-yitēn yāḏ<sup>a</sup>‘ətî wə’eməṣā’ēhû ’āḇwō’ ‘aḏ-təḵûnāṯwō: </p>
 <p>4 ’e‘erəḵâ ləfānāyw mišəpāṭ ûfî ’ămallē’ ṯwōḵāḥwōṯ: </p>
 <p>5 ’ēḏə‘â millîm y<sup>a</sup>‘ănēnî wə’āḇînâ mah-yyō’mar lî: </p>
 <p>6 habərāḇ-kōḥa yārîḇ ‘immāḏî lō’ ’aḵə-hû’ yāśim bî: </p>
 <p>7 šām yāšār nwōḵāḥ ‘immwō wa’ăfalləṭâ lāneṣ<sup>a</sup>ḥ miššōfəṭî: </p>
 <p>8 hēn qeḏem ’ehĕlōḵə wə’ênennû wə’āḥwōr wəlō’-’āḇîn lwō: </p>
 <p>9 śəmō’wl b<sup>a</sup>‘ăśōṯwō wəlō’-’āḥaz y<sup>a</sup>‘əṭōf yāmîn wəlō’ ’erə’eh: </p>
 <p>10 kî-yāḏ<sup>a</sup>‘ dereḵə ‘immāḏî bəḥānanî kazzâāḇ ’ēṣē’: </p>
 <p>11 ba’ăšurwō ’āḥăzâ raḡəlî darəkwō šāmarətî wəlō’-’āṭ: </p>
 <p>12 miṣəwaṯ śəfāṯāyw wəlō’ ’āmîš mēḥuqqî ṣāfanətî ’imərê-fîw: </p>
 <p>13 wəhû’ ḇə’eḥāḏ ûmî yəšîḇennû wənafəšwō ’iûəṯâ wayyā‘aś: </p>
 <p>14 kî yašəlîm ḥuqqî wəḵâēnnâ rabwōṯ ‘immwō: </p>
 <p>15 ‘al-kēn mipānāyw ’ebâēl ’eṯəbwōnēn wə’efəḥaḏ mimmennû: </p>
 <p>16 wə’ēl hēraḵə libî wəšaday hiḇəhîlānî: </p>
 <p>17 kî-lō’ niṣəmatî mipənê-ḥōšeḵə ûmipānay kissâ-’ōfel: </p>
 </td>
 </tr></table>
 <p></p><hr>
 <center>
 <a href="job024.htm">Next: Job (Iyov) Chapter 24</a></center>
 </body>