<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/num018.htm">Polyglot</a> 
 <a href="../kjv/num018.htm">KJV</a> 
 <a href="../sep/num018.htm">Sep</a> 
 <a href="../vul/num018.htm">Vul</a> 
 
 <br>
 <br><a href="num.htm">Numbers (Bemidbar) Index</a><br>
  
 <a href="num017.htm">Previous</a> 
 <a href="num019.htm">Next</a> 
 </center>
 <hr>
 
 <h3 align="CENTER">Tanach (Hebrew): Numbers (Bemidbar) Chapter 18</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיֹּ֤אמֶר יְהוָה֙ אֶֽל־אַהֲרֹ֔ן אַתָּ֗ה וּבָנֶ֤יךָ וּבֵית־אָבִ֙יךָ֙ אִתָּ֔ךְ תִּשְׂא֖וּ אֶת־עֲוֹ֣ן הַמִּקְדָּ֑שׁ וְאַתָּה֙ וּבָנֶ֣יךָ אִתָּ֔ךְ תִּשְׂא֖וּ אֶת־עֲוֹ֥ן כְּהֻנַּתְכֶֽם׃ </span></p>
 <p align="RIGHT"><span lang="he">‎<a name="002">2</a> ‏וְגַ֣ם אֶת־אַחֶיךָ֩ מַטֵּ֨ה לֵוִ֜י שֵׁ֤בֶט אָבִ֙יךָ֙ הַקְרֵ֣ב אִתָּ֔ךְ וְיִלָּו֥וּ עָלֶ֖יךָ וִֽישָׁרְת֑וּךָ וְאַתָּה֙ וּבָנֶ֣יךָ אִתָּ֔ךְ לִפְנֵ֖י אֹ֥הֶל הָעֵדֻֽת׃ </span></p>
 <p align="RIGHT"><span lang="he">‎<a name="003">3</a> ‏וְשָֽׁמְרוּ֙ מִֽשְׁמַרְתְּךָ֔ וּמִשְׁמֶ֖רֶת כָּל־הָאֹ֑הֶל אַךְ֩ אֶל־כְּלֵ֨י הַקֹּ֤דֶשׁ וְאֶל־הַמִּזְבֵּ֙חַ֙ לֹ֣א יִקְרָ֔בוּ וְלֹֽא־יָמֻ֥תוּ גַם־הֵ֖ם גַּם־אַתֶּֽם׃ </span></p>
 <p align="RIGHT"><span lang="he">‎<a name="004">4</a> ‏וְנִלְו֣וּ עָלֶ֔יךָ וְשָֽׁמְר֗וּ אֶת־מִשְׁמֶ֙רֶת֙ אֹ֣הֶל מוֹעֵ֔ד לְכֹ֖ל עֲבֹדַ֣ת הָאֹ֑הֶל וְזָ֖ר לֹא־יִקְרַ֥ב אֲלֵיכֶֽם׃ </span></p>
 <p align="RIGHT"><span lang="he">‎<a name="005">5</a> ‏וּשְׁמַרְתֶּ֗ם אֵ֚ת מִשְׁמֶ֣רֶת הַקֹּ֔דֶשׁ וְאֵ֖ת מִשְׁמֶ֣רֶת הַמִּזְבֵּ֑חַ וְלֹֽא־יִהְיֶ֥ה ע֛וֹד קֶ֖צֶף עַל־בְּנֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="006">6</a> ‏וַאֲנִ֗י הִנֵּ֤ה לָקַ֙חְתִּי֙ אֶת־אֲחֵיכֶ֣ם הַלְוִיִּ֔ם מִתּ֖וֹךְ בְּנֵ֣י יִשְׂרָאֵ֑ל לָכֶ֞ם מַתָּנָ֤ה נְתֻנִים֙ לַֽיהוָ֔ה לַעֲבֹ֕ד אֶת־עֲבֹדַ֖ת אֹ֥הֶל מוֹעֵֽד׃ </span></p>
 <p align="RIGHT"><span lang="he">‎<a name="007">7</a> ‏וְאַתָּ֣ה וּבָנֶ֣יךָ אִ֠תְּךָ תִּשְׁמְר֨וּ אֶת־כְּהֻנַּתְכֶ֜ם לְכָל־דְּבַ֧ר הַמִּזְבֵּ֛חַ וּלְמִבֵּ֥ית לַפָּרֹ֖כֶת וַעֲבַדְתֶּ֑ם עֲבֹדַ֣ת מַתָּנָ֗ה אֶתֵּן֙ אֶת־כְּהֻנַּתְכֶ֔ם וְהַזָּ֥ר הַקָּרֵ֖ב יוּמָֽת׃ ס</span></p>
 <p align="RIGHT"><span lang="he">‎<a name="008">8</a> ‏וַיְדַבֵּ֣ר יְהוָה֮ אֶֽל־אַהֲרֹן֒ וַאֲנִי֙ הִנֵּ֣ה נָתַ֣תִּֽי לְךָ֔ אֶת־מִשְׁמֶ֖רֶת תְּרוּמֹתָ֑י לְכָל־קָדְשֵׁ֣י בְנֵֽי־יִ֠שְׂרָאֵל לְךָ֙ נְתַתִּ֧ים לְמָשְׁחָ֛ה וּלְבָנֶ֖יךָ לְחָק־עוֹלָֽם׃ </span></p>
 <p align="RIGHT"><span lang="he">‎<a name="009">9</a> ‏זֶֽה־יִהְיֶ֥ה לְךָ֛ מִקֹּ֥דֶשׁ הַקֳּדָשִׁ֖ים מִן־הָאֵ֑שׁ כָּל־קָ֠רְבָּנָם לְֽכָל־מִנְחָתָ֞ם וּלְכָל־חַטָּאתָ֗ם וּלְכָל־אֲשָׁמָם֙ אֲשֶׁ֣ר יָשִׁ֣יבוּ לִ֔י קֹ֣דֶשׁ קָֽדָשִׁ֥ים לְךָ֛ ה֖וּא וּלְבָנֶֽיךָ׃ </span></p>
 <p align="RIGHT"><span lang="he">‎<a name="010">10</a> ‏בְּקֹ֥דֶשׁ הַקֳּדָשִׁ֖ים תֹּאכֲלֶ֑נּוּ כָּל־זָכָר֙ יֹאכַ֣ל אֹת֔וֹ קֹ֖דֶשׁ יִֽהְיֶה־לָּֽךְ׃ </span></p>
 <p align="RIGHT"><span lang="he">‎<a name="011">11</a> ‏וְזֶה־לְּךָ֞ תְּרוּמַ֣ת מַתָּנָ֗ם לְכָל־תְּנוּפֹת֮ בְּנֵ֣י יִשְׂרָאֵל֒ לְךָ֣ נְתַתִּ֗ים וּלְבָנֶ֧יךָ וְלִבְנֹתֶ֛יךָ אִתְּךָ֖ לְחָק־עוֹלָ֑ם כָּל־טָה֥וֹר בְּבֵיתְךָ֖ יֹאכַ֥ל אֹתֽוֹ׃ </span></p>
 <p align="RIGHT"><span lang="he">‎<a name="012">12</a> ‏כֹּ֚ל חֵ֣לֶב יִצְהָ֔ר וְכָל־חֵ֖לֶב תִּיר֣וֹשׁ וְדָגָ֑ן רֵאשִׁיתָ֛ם אֲשֶׁר־יִתְּנ֥וּ לַֽיהוָ֖ה לְךָ֥ נְתַתִּֽים׃ </span></p>
 <p align="RIGHT"><span lang="he">‎<a name="013">13</a> ‏בִּכּוּרֵ֞י כָּל־אֲשֶׁ֧ר בְּאַרְצָ֛ם אֲשֶׁר־יָבִ֥יאוּ לַיהוָ֖ה לְךָ֣ יִהְיֶ֑ה כָּל־טָה֥וֹר בְּבֵיתְךָ֖ יֹאכֲלֶֽנּוּ׃ </span></p>
 <p align="RIGHT"><span lang="he">‎<a name="014">14</a> ‏כָּל־חֵ֥רֶם בְּיִשְׂרָאֵ֖ל לְךָ֥ יִהְיֶֽה׃ </span></p>
 <p align="RIGHT"><span lang="he">‎<a name="015">15</a> ‏כָּל־פֶּ֣טֶר רֶ֠חֶם לְֽכָל־בָּשָׂ֞ר אֲשֶׁר־יַקְרִ֧יבוּ לַֽיהוָ֛ה בָּאָדָ֥ם וּבַבְּהֵמָ֖ה יִֽהְיֶה־לָּ֑ךְ אַ֣ךְ׀ פָּדֹ֣ה תִפְדֶּ֗ה אֵ֚ת בְּכ֣וֹר הָֽאָדָ֔ם וְאֵ֛ת בְּכֽוֹר־הַבְּהֵמָ֥ה הַטְּמֵאָ֖ה תִּפְדֶּֽה׃ </span></p>
 <p align="RIGHT"><span lang="he">‎<a name="016">16</a> ‏וּפְדוּיָו֙ מִבֶּן־חֹ֣דֶשׁ תִּפְדֶּ֔ה בְּעֶ֨רְכְּךָ֔ כֶּ֛סֶף חֲמֵ֥שֶׁת שְׁקָלִ֖ים בְּשֶׁ֣קֶל הַקֹּ֑דֶשׁ עֶשְׂרִ֥ים גֵּרָ֖ה הֽוּא׃ </span></p>
 <p align="RIGHT"><span lang="he">‎<a name="017">17</a> ‏אַ֣ךְ בְּֽכוֹר־שׁ֡וֹר אֽוֹ־בְכ֨וֹר כֶּ֜שֶׂב אֽוֹ־בְכ֥וֹר עֵ֛ז לֹ֥א תִפְדֶּ֖ה קֹ֣דֶשׁ הֵ֑ם אֶת־דָּמָ֞ם תִּזְרֹ֤ק עַל־הַמִּזְבֵּ֙חַ֙ וְאֶת־חֶלְבָּ֣ם תַּקְטִ֔יר אִשֶּׁ֛ה לְרֵ֥יחַ נִיחֹ֖חַ לַֽיהוָֽה׃ </span></p>
 <p align="RIGHT"><span lang="he">‎<a name="018">18</a> ‏וּבְשָׂרָ֖ם יִהְיֶה־לָּ֑ךְ כַּחֲזֵ֧ה הַתְּנוּפָ֛ה וּכְשׁ֥וֹק הַיָּמִ֖ין לְךָ֥ יִהְיֶֽה׃ </span></p>
 <p align="RIGHT"><span lang="he">‎<a name="019">19</a> ‏כֹּ֣ל׀ תְּרוּמֹ֣ת הַקֳּדָשִׁ֗ים אֲשֶׁ֨ר יָרִ֥ימוּ בְנֵֽי־יִשְׂרָאֵל֮ לַֽיהוָה֒ נָתַ֣תִּֽי לְךָ֗ וּלְבָנֶ֧יךָ וְלִבְנֹתֶ֛יךָ אִתְּךָ֖ לְחָק־עוֹלָ֑ם בְּרִית֩ מֶ֨לַח עוֹלָ֥ם הִוא֙ לִפְנֵ֣י יְהוָ֔ה לְךָ֖ וּלְזַרְעֲךָ֥ אִתָּֽךְ׃ </span></p>
 <p align="RIGHT"><span lang="he">‎<a name="020">20</a> ‏וַיֹּ֨אמֶר יְהוָ֜ה אֶֽל־אַהֲרֹ֗ן בְּאַרְצָם֙ לֹ֣א תִנְחָ֔ל וְחֵ֕לֶק לֹא־יִהְיֶ֥ה לְךָ֖ בְּתוֹכָ֑ם אֲנִ֤י חֶלְקְךָ֙ וְנַחֲלָ֣תְךָ֔ בְּת֖וֹךְ בְּנֵ֥י יִשְׂרָאֵֽל׃ ס</span></p>
 <p align="RIGHT"><span lang="he">‎<a name="021">21</a> ‏וְלִבְנֵ֣י לֵוִ֔י הִנֵּ֥ה נָתַ֛תִּי כָּל־מַֽעֲשֵׂ֥ר בְּיִשְׂרָאֵ֖ל לְנַחֲלָ֑ה חֵ֤לֶף עֲבֹֽדָתָם֙ אֲשֶׁר־הֵ֣ם עֹֽבְדִ֔ים אֶת־עֲבֹדַ֖ת אֹ֥הֶל מוֹעֵֽד׃ </span></p>
 <p align="RIGHT"><span lang="he">‎<a name="022">22</a> ‏וְלֹא־יִקְרְב֥וּ ע֛וֹד בְּנֵ֥י יִשְׂרָאֵ֖ל אֶל־אֹ֣הֶל מוֹעֵ֑ד לָשֵׂ֥את חֵ֖טְא לָמֽוּת׃ </span></p>
 <p align="RIGHT"><span lang="he">‎<a name="023">23</a> ‏וְעָבַ֨ד הַלֵּוִ֜י ה֗וּא אֶת־עֲבֹדַת֙ אֹ֣הֶל מוֹעֵ֔ד וְהֵ֖ם יִשְׂא֣וּ עֲוֹנָ֑ם חֻקַּ֤ת עוֹלָם֙ לְדֹרֹ֣תֵיכֶ֔ם וּבְתוֹךְ֙ בְּנֵ֣י יִשְׂרָאֵ֔ל לֹ֥א יִנְחֲל֖וּ נַחֲלָֽה׃ </span></p>
 <p align="RIGHT"><span lang="he">‎<a name="024">24</a> ‏כִּ֞י אֶת־מַעְשַׂ֣ר בְּנֵֽי־יִשְׂרָאֵ֗ל אֲשֶׁ֨ר יָרִ֤ימוּ לַֽיהוָה֙ תְּרוּמָ֔ה נָתַ֥תִּי לַלְוִיִּ֖ם לְנַחֲלָ֑ה עַל־כֵּן֙ אָמַ֣רְתִּי לָהֶ֔ם בְּתוֹךְ֙ בְּנֵ֣י יִשְׂרָאֵ֔ל לֹ֥א יִנְחֲל֖וּ נַחֲלָֽה׃ פ</span></p>
 <p align="RIGHT"><span lang="he">‎<a name="025">25</a> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </span></p>
 <p align="RIGHT"><span lang="he">‎<a name="026">26</a> ‏וְאֶל־הַלְוִיִּ֣ם תְּדַבֵּר֮ וְאָמַרְתָּ֣ אֲלֵהֶם֒ כִּֽי־תִ֠קְחוּ מֵאֵ֨ת בְּנֵֽי־יִשְׂרָאֵ֜ל אֶת־הַֽמַּעֲשֵׂ֗ר אֲשֶׁ֨ר נָתַ֧תִּי לָכֶ֛ם מֵאִתָּ֖ם בְּנַחֲלַתְכֶ֑ם וַהֲרֵמֹתֶ֤ם מִמֶּ֙נּוּ֙ תְּרוּמַ֣ת יְהוָ֔ה מַעֲשֵׂ֖ר מִן־הַֽמַּעֲשֵֽׂר׃ </span></p>
 <p align="RIGHT"><span lang="he">‎<a name="027">27</a> ‏וְנֶחְשַׁ֥ב לָכֶ֖ם תְּרוּמַתְכֶ֑ם כַּדָּגָן֙ מִן־הַגֹּ֔רֶן וְכַֽמְלֵאָ֖ה מִן־הַיָּֽקֶב׃ </span></p>
 <p align="RIGHT"><span lang="he">‎<a name="028">28</a> ‏כֵּ֣ן תָּרִ֤ימוּ גַם־אַתֶּם֙ תְּרוּמַ֣ת יְהוָ֔ה מִכֹּל֙ מַעְשְׂרֹ֣תֵיכֶ֔ם אֲשֶׁ֣ר תִּקְח֔וּ מֵאֵ֖ת בְּנֵ֣י יִשְׂרָאֵ֑ל וּנְתַתֶּ֤ם מִמֶּ֙נּוּ֙ אֶת־תְּרוּמַ֣ת יְהוָ֔ה לְאַהֲרֹ֖ן הַכֹּהֵֽן׃ </span></p>
 <p align="RIGHT"><span lang="he">‎<a name="029">29</a> ‏מִכֹּל֙ מַתְּנֹ֣תֵיכֶ֔ם תָּרִ֕ימוּ אֵ֖ת כָּל־תְּרוּמַ֣ת יְהוָ֑ה מִכָּל־חֶלְבּ֔וֹ אֶֽת־מִקְדְּשׁ֖וֹ מִמֶּֽנּוּ׃ </span></p>
 <p align="RIGHT"><span lang="he">‎<a name="030">30</a> ‏וְאָמַרְתָּ֖ אֲלֵהֶ֑ם בַּהֲרִֽימְכֶ֤ם אֶת־חֶלְבּוֹ֙ מִמֶּ֔נּוּ וְנֶחְשַׁב֙ לַלְוִיִּ֔ם כִּתְבוּאַ֥ת גֹּ֖רֶן וְכִתְבוּאַ֥ת יָֽקֶב׃ </span></p>
 <p align="RIGHT"><span lang="he">‎<a name="031">31</a> ‏וַאֲכַלְתֶּ֤ם אֹתוֹ֙ בְּכָל־מָק֔וֹם אַתֶּ֖ם וּבֵֽיתְכֶ֑ם כִּֽי־שָׂכָ֥ר הוּא֙ לָכֶ֔ם חֵ֥לֶף עֲבֹֽדַתְכֶ֖ם בְּאֹ֥הֶל מוֹעֵֽד׃ </span></p>
 <p align="RIGHT"><span lang="he">‎<a name="032">32</a> ‏וְלֹֽא־תִשְׂא֤וּ עָלָיו֙ חֵ֔טְא בַּהֲרִֽימְכֶ֥ם אֶת־חֶלְבּ֖וֹ מִמֶּ֑נּוּ וְאֶת־קָדְשֵׁ֧י בְנֵי־יִשְׂרָאֵ֛ל לֹ֥א תְחַלְּל֖וּ וְלֹ֥א תָמֽוּתוּ׃ פ</span></p>
 </td>
 <td width="50%">
 <p>1 wayyō’mer yəhwâ ’el-’ahărōn ’atâ ûḇāneyḵā ûḇêṯ-’āḇîḵā ’itāḵə tiśə’û ’eṯ-‘ăwōn hammiqədāš wə’atâ ûḇāneyḵā ’itāḵə tiśə’û ’eṯ-‘ăwōn kəhunnaṯəḵem: </p>
 <p>2 wəḡam ’eṯ-’<sup>a</sup>ḥeyḵā maṭṭēh lēwî šēḇeṭ ’āḇîḵā haqərēḇ ’itāḵə wəyillāwû ‘āleyḵā wîšārəṯûḵā wə’atâ ûḇāneyḵā ’itāḵə lifənê ’ōhel hā‘ēḏuṯ: </p>
 <p>3 wəšāmərû mišəmarətəḵā ûmišəmereṯ kāl-hā’ōhel ’aḵə ’el-kəlê haqqōḏeš wə’el-hammizəbēḥa lō’ yiqərāḇû wəlō’-yāmuṯû ḡam-hēm gam-’atem: </p>
 <p>4 wəniləwû ‘āleyḵā wəšāmərû ’eṯ-mišəmereṯ ’ōhel mwō‘ēḏ ləḵōl ‘ăḇōḏaṯ hā’ōhel wəzār lō’-yiqəraḇ ’ălêḵem: </p>
 <p>5 ûšəmarətem ’ēṯ mišəmereṯ haqqōḏeš wə’ēṯ mišəmereṯ hammizəbēḥa wəlō’-yihəyeh ‘wōḏ qeṣef ‘al-bənê yiśərā’ēl: </p>
 <p>6 wa’ănî hinnēh lāq<sup>a</sup>ḥətî ’eṯ-’ăḥêḵem haləwîyim mitwōḵə bənê yiśərā’ēl lāḵem matānâ nəṯunîm layhwâ l<sup>a</sup>‘ăḇōḏ ’eṯ-‘ăḇōḏaṯ ’ōhel mwō‘ēḏ: </p>
 <p>7 wə’atâ ûḇāneyḵā ’itəḵā tišəmərû ’eṯ-kəhunnaṯəḵem ləḵāl-dəḇar hammizəbēḥa ûləmibêṯ lapārōḵeṯ w<sup>a</sup>‘ăḇaḏətem ‘ăḇōḏaṯ matānâ ’etēn ’eṯ-kəhunnaṯəḵem wəhazzār haqqārēḇ yûmāṯ: s</p>
 <p>8 wayəḏabēr yəhwâ ’el-’ahărōn wa’ănî hinnēh nāṯatî ləḵā ’eṯ-mišəmereṯ tərûmōṯāy ləḵāl-qāḏəšê ḇənê-yiśərā’ēl ləḵā nəṯatîm ləmāšəḥâ ûləḇāneyḵā ləḥāq-‘wōlām: </p>
 <p>9 zeh-yihəyeh ləḵā miqqōḏeš haqqŏḏāšîm min-hā’ēš kāl-qārəbānām ləḵāl-minəḥāṯām ûləḵāl-ḥaṭṭā’ṯām ûləḵāl-’ăšāmām ’ăšer yāšîḇû lî qōḏeš qāḏāšîm ləḵā hû’ ûləḇāneyḵā: </p>
 <p>10 bəqōḏeš haqqŏḏāšîm tō’ḵălennû kāl-zāḵār yō’ḵal ’ōṯwō qōḏeš yihəyeh-llāḵə: </p>
 <p>11 wəzeh-lləḵā tərûmaṯ matānām ləḵāl-tənûfōṯ bənê yiśərā’ēl ləḵā nəṯatîm ûləḇāneyḵā wəliḇənōṯeyḵā ’itəḵā ləḥāq-‘wōlām kāl-ṭâwōr bəḇêṯəḵā yō’ḵal ’ōṯwō: </p>
 <p>12 kōl ḥēleḇ yiṣəhār wəḵāl-ḥēleḇ tîrwōš wəḏāḡān rē’šîṯām ’ăšer-yitənû layhwâ ləḵā nəṯatîm: </p>
 <p>13 bikûrê kāl-’ăšer bə’arəṣām ’ăšer-yāḇî’û layhwâ ləḵā yihəyeh kāl-ṭâwōr bəḇêṯəḵā yō’ḵălennû: </p>
 <p>14 kāl-ḥērem bəyiśərā’ēl ləḵā yihəyeh: </p>
 <p>15 kāl-peṭer reḥem ləḵāl-bāśār ’ăšer-yaqərîḇû layhwâ bā’āḏām ûḇabəhēmâ yihəyeh-llāḵə ’aḵə| pāḏōh ṯifədeh ’ēṯ bəḵwōr hā’āḏām wə’ēṯ bəḵwōr-habəhēmâ haṭṭəmē’â tifədeh: </p>
 <p>16 ûfəḏûyāw miben-ḥōḏeš tifədeh bə‘erəkəḵā kesef ḥămēšeṯ šəqālîm bəšeqel haqqōḏeš ‘eśərîm gērâ hû’: </p>
 <p>17 ’aḵə bəḵwōr-šwōr ’wō-ḇəḵwōr keśeḇ ’wō-ḇəḵwōr ‘ēz lō’ ṯifədeh qōḏeš hēm ’eṯ-dāmām tizərōq ‘al-hammizəbēḥa wə’eṯ-ḥeləbām taqəṭîr ’iššeh lərêḥa nîḥōḥa layhwâ: </p>
 <p>18 ûḇəśārām yihəyeh-llāḵə k<sup>a</sup>ḥăzēh hatənûfâ ûḵəšwōq hayyāmîn ləḵā yihəyeh: </p>
 <p>19 kōl| tərûmōṯ haqqŏḏāšîm ’ăšer yārîmû ḇənê-yiśərā’ēl layhwâ nāṯatî ləḵā ûləḇāneyḵā wəliḇənōṯeyḵā ’itəḵā ləḥāq-‘wōlām bərîṯ mel<sup>a</sup>ḥ ‘wōlām hiw’ lifənê yəhwâ ləḵā ûləzarə‘ăḵā ’itāḵə: </p>
 <p>20 wayyō’mer yəhwâ ’el-’ahărōn bə’arəṣām lō’ ṯinəḥāl wəḥēleq lō’-yihəyeh ləḵā bəṯwōḵām ’ănî ḥeləqəḵā wən<sup>a</sup>ḥălāṯəḵā bəṯwōḵə bənê yiśərā’ēl: s</p>
 <p>21 wəliḇənê lēwî hinnēh nāṯatî kāl-m<sup>a</sup>‘ăśēr bəyiśərā’ēl lən<sup>a</sup>ḥălâ ḥēlef ‘ăḇōḏāṯām ’ăšer-hēm ‘ōḇəḏîm ’eṯ-‘ăḇōḏaṯ ’ōhel mwō‘ēḏ: </p>
 <p>22 wəlō’-yiqərəḇû ‘wōḏ bənê yiśərā’ēl ’el-’ōhel mwō‘ēḏ lāśē’ṯ ḥēṭə’ lāmûṯ: </p>
 <p>23 wə‘āḇaḏ hallēwî hû’ ’eṯ-‘ăḇōḏaṯ ’ōhel mwō‘ēḏ wəhēm yiśə’û ‘ăwōnām ḥuqqaṯ ‘wōlām ləḏōrōṯêḵem ûḇəṯwōḵə bənê yiśərā’ēl lō’ yinəḥălû n<sup>a</sup>ḥălâ: </p>
 <p>24 kî ’eṯ-m<sup>a</sup>‘əśar bənê-yiśərā’ēl ’ăšer yārîmû layhwâ tərûmâ nāṯatî laləwîyim lən<sup>a</sup>ḥălâ ‘al-kēn ’āmarətî lâem bəṯwōḵə bənê yiśərā’ēl lō’ yinəḥălû n<sup>a</sup>ḥălâ: f</p>
 <p>25 wayəḏabēr yəhwâ ’el-mōšeh llē’mōr: </p>
 <p>26 wə’el-haləwîyim təḏabēr wə’āmarətā ’ălēhem kî-ṯiqəḥû mē’ēṯ bənê-yiśərā’ēl ’eṯ-hamm<sup>a</sup>‘ăśēr ’ăšer nāṯatî lāḵem mē’itām bən<sup>a</sup>ḥălaṯəḵem wahărēmōṯem mimmennû tərûmaṯ yəhwâ m<sup>a</sup>‘ăśēr min-hamm<sup>a</sup>‘ăśēr: </p>
 <p>27 wəneḥəšaḇ lāḵem tərûmaṯəḵem kadāḡān min-hagōren wəḵaməlē’â min-hayyāqeḇ: </p>
 <p>28 kēn tārîmû ḡam-’atem tərûmaṯ yəhwâ mikōl m<sup>a</sup>‘əśərōṯêḵem ’ăšer tiqəḥû mē’ēṯ bənê yiśərā’ēl ûnəṯatem mimmennû ’eṯ-tərûmaṯ yəhwâ lə’ahărōn hakōhēn: </p>
 <p>29 mikōl matənōṯêḵem tārîmû ’ēṯ kāl-tərûmaṯ yəhwâ mikāl-ḥeləbwō ’eṯ-miqədəšwō mimmennû: </p>
 <p>30 wə’āmarətā ’ălēhem bahărîməḵem ’eṯ-ḥeləbwō mimmennû wəneḥəšaḇ laləwîyim kiṯəḇû’aṯ gōren wəḵiṯəḇû’aṯ yāqeḇ: </p>
 <p>31 wa’ăḵalətem ’ōṯwō bəḵāl-māqwōm ’atem ûḇêṯəḵem kî-śāḵār hû’ lāḵem ḥēlef ‘ăḇōḏaṯəḵem bə’ōhel mwō‘ēḏ: </p>
 <p>32 wəlō’-ṯiśə’û ‘ālāyw ḥēṭə’ bahărîməḵem ’eṯ-ḥeləbwō mimmennû wə’eṯ-qāḏəšê ḇənê-yiśərā’ēl lō’ ṯəḥalləlû wəlō’ ṯāmûṯû: f</p>
 </td>
 </tr></table>
 <p></p><hr>
 <center>
 <a href="num019.htm">Next: Numbers (Bemidbar) Chapter 19</a></center>
 </body>