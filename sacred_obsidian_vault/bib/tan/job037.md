<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/job037.htm">Polyglot</a> 
 <a href="../kjv/job037.htm">KJV</a> 
 <a href="../sep/job037.htm">Sep</a> 
 <a href="../vul/job037.htm">Vul</a> 
 
 <br>
 <br><a href="job.htm">Job (Iyov) Index</a><br>
  
 <a href="job036.htm">Previous</a> 
 <a href="job038.htm">Next</a> 
 </center>
 <hr>
 
 <h3 align="CENTER">Tanach (Hebrew): Job (Iyov) Chapter 37</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏אַף־לְ֭זֹאת יֶחֱרַ֣ד לִבִּ֑י וְ֝יִתַּ֗ר מִמְּקוֹמֽוֹ׃ </span></p>
 <p align="RIGHT"><span lang="he">‎<a name="002">2</a> ‏שִׁמְע֤וּ שָׁמ֣וֹעַ בְּרֹ֣גֶז קֹל֑וֹ וְ֝הֶ֗גֶה מִפִּ֥יו יֵצֵֽא׃ </span></p>
 <p align="RIGHT"><span lang="he">‎<a name="003">3</a> ‏תַּֽחַת־כָּל־הַשָּׁמַ֥יִם יִשְׁרֵ֑הוּ וְ֝אוֹר֗וֹ עַל־כַּנְפ֥וֹת הָאָֽרֶץ׃ </span></p>
 <p align="RIGHT"><span lang="he">‎<a name="004">4</a> ‏אַחֲרָ֤יו׀ יִשְׁאַג־ק֗וֹל יַ֭רְעֵם בְּק֣וֹל גְּאוֹנ֑וֹ וְלֹ֥א יְ֝עַקְּבֵ֗ם כִּֽי־יִשָּׁמַ֥ע קוֹלֽוֹ׃ </span></p>
 <p align="RIGHT"><span lang="he">‎<a name="005">5</a> ‏יַרְעֵ֤ם אֵ֣ל בְּ֭קוֹלוֹ נִפְלָא֑וֹת עֹשֶׂ֥ה גְ֝דֹל֗וֹת וְלֹ֣א נֵדָֽע׃ </span></p>
 <p align="RIGHT"><span lang="he">‎<a name="006">6</a> ‏כִּ֤י לַשֶּׁ֨לַג׀<font color="red"><sup>1</sup></font> יֹאמַ֗ר הֱוֵ֫א אָ֥רֶץ וְגֶ֥שֶׁם מָטָ֑ר וְ֝גֶ֗שֶׁם מִטְר֥וֹת עֻזּֽוֹ׃ </span></p>
 <p align="RIGHT"><span lang="he">‎<a name="007">7</a> ‏בְּיַד־כָּל־אָדָ֥ם יַחְתּ֑וֹם לָ֝דַ֗עַת כָּל־אַנְשֵׁ֥י מַעֲשֵֽׂהוּ׃ </span></p>
 <p align="RIGHT"><span lang="he">‎<a name="008">8</a> ‏וַתָּבֹ֣א חַיָּ֣ה בְמוֹ־אָ֑רֶב וּבִמְע֖וֹנֹתֶ֣יהָ תִשְׁכֹּֽן׃ </span></p>
 <p align="RIGHT"><span lang="he">‎<a name="009">9</a> ‏מִן־הַ֭חֶדֶר תָּב֣וֹא סוּפָ֑ה וּֽמִמְּזָרִ֥ים קָרָֽה׃ </span></p>
 <p align="RIGHT"><span lang="he">‎<a name="010">10</a> ‏מִנִּשְׁמַת־אֵ֥ל יִתֶּן־קָ֑רַח וְרֹ֖חַב מַ֣יִם בְּמוּצָֽק׃ </span></p>
 <p align="RIGHT"><span lang="he">‎<a name="011">11</a> ‏אַף־בְּ֭רִי יַטְרִ֣יחַ עָ֑ב יָ֝פִ֗יץ עֲנַ֣ן אוֹרֽוֹ׃ </span></p>
 <p align="RIGHT"><span lang="he">‎<a name="012">12</a> ‏וְה֤וּא מְסִבּ֨וֹת׀ מִתְהַפֵּ֣ךְ <font color="brown">בתחבולתו</font> <font color="blue">בְּתַחְבּוּלֹתָ֣יו</font> לְפָעֳלָ֑ם כֹּ֖ל אֲשֶׁ֥ר יְצַוֵּ֓ם׀ עַל־פְּנֵ֖י תֵבֵ֣ל אָֽרְצָה׃ </span></p>
 <p align="RIGHT"><span lang="he">‎<a name="013">13</a> ‏אִם־לְשֵׁ֥בֶט אִם־לְאַרְצ֑וֹ אִם־לְ֝חֶ֗סֶד יַמְצִאֵֽהוּ׃ </span></p>
 <p align="RIGHT"><span lang="he">‎<a name="014">14</a> ‏הַאֲזִ֣ינָה זֹּ֣את אִיּ֑וֹב עֲ֝מֹ֗ד וְהִתְבּוֹנֵ֤ן׀ נִפְלְא֬וֹת אֵֽל׃ </span></p>
 <p align="RIGHT"><span lang="he">‎<a name="015">15</a> ‏הֲ֭תֵדַע בְּשׂוּם־אֱל֣וֹהַּ עֲלֵיהֶ֑ם וְ֝הוֹפִ֗יעַ א֣וֹר עֲנָנֽוֹ׃ </span></p>
 <p align="RIGHT"><span lang="he">‎<a name="016">16</a> ‏הֲ֭תֵדַע עַל־מִפְלְשֵׂי־עָ֑ב מִ֝פְלְא֗וֹת תְּמִ֣ים דֵּעִֽים׃ </span></p>
 <p align="RIGHT"><span lang="he">‎<a name="017">17</a> ‏אֲשֶׁר־בְּגָדֶ֥יךָ חַמִּ֑ים בְּהַשְׁקִ֥ט אֶ֝֗רֶץ מִדָּרֽוֹם׃ </span></p>
 <p align="RIGHT"><span lang="he">‎<a name="018">18</a> ‏תַּרְקִ֣יעַ עִ֭מּוֹ לִשְׁחָקִ֑ים חֲ֝זָקִ֗ים כִּרְאִ֥י מוּצָֽק׃ </span></p>
 <p align="RIGHT"><span lang="he">‎<a name="019">19</a> ‏ה֖וֹדִיעֵנוּ מַה־נֹּ֣אמַר ל֑וֹ לֹ֥א־נַ֝עֲרֹ֗ךְ מִפְּנֵי־חֹֽשֶׁךְ׃ </span></p>
 <p align="RIGHT"><span lang="he">‎<a name="020">20</a> ‏הַֽיְסֻפַּר־ל֖וֹ כִּ֣י אֲדַבֵּ֑ר אִֽם־אָ֥מַר אִ֝֗ישׁ כִּ֣י יְבֻלָּֽע׃ </span></p>
 <p align="RIGHT"><span lang="he">‎<a name="021">21</a> ‏וְעַתָּ֤ה׀ לֹ֘א רָ֤אוּ א֗וֹר בָּהִ֣יר ה֭וּא<font color="red"><sup>3</sup></font> בַּשְּׁחָקִ֑ים וְר֥וּחַ עָ֝בְרָ֗ה וַֽתְּטַהֲרֵֽם׃ </span></p>
 <p align="RIGHT"><span lang="he">‎<a name="022">22</a> ‏מִ֭צָּפוֹן זָהָ֣ב יֶֽאֱתֶ֑ה עַל־אֱ֝ל֗וֹהַּ נ֣וֹרָא הֽוֹד׃ </span></p>
 <p align="RIGHT"><span lang="he">‎<a name="023">23</a> ‏שַׁדַּ֣י לֹֽא־מְ֭צָאנֻהוּ שַׂגִּיא־כֹ֑חַ וּמִשְׁפָּ֥ט וְרֹב־צְ֝דָקָ֗ה לֹ֣א יְעַנֶּֽה׃ </span></p>
 <p align="RIGHT"><span lang="he">‎<a name="024">24</a> ‏לָ֭כֵן יְרֵא֣וּהוּ אֲנָשִׁ֑ים לֹֽא־יִ֝רְאֶ֗ה כָּל־חַכְמֵי־לֵֽב׃ פ</span></p>
 </td>
 <td width="50%">
 <p>1 ’af-ləzō’ṯ yeḥĕraḏ libî wəyitar mimməqwōmwō: </p>
 <p>2 šimə‘û šāmwō‘a bərōḡez qōlwō wəheḡeh mipîw yēṣē’: </p>
 <p>3 t<sup>a</sup>ḥaṯ-kāl-haššāmayim yišərēhû wə’wōrwō ‘al-kanəfwōṯ hā’āreṣ: </p>
 <p>4 ’<sup>a</sup>ḥărāyw| yišə’aḡ-qwōl yarə‘ēm bəqwōl gə’wōnwō wəlō’ yə‘aqqəḇēm kî-yiššām<sup>a</sup>‘ qwōlwō: </p>
 <p>5 yarə‘ēm ’ēl bəqwōlwō nifəlā’wōṯ ‘ōśeh ḡəḏōlwōṯ wəlō’ nēḏā‘: </p>
 <p>6 kî laššelaḡ|<font color="red"><sup>1</sup></font> yō’mar hĕwē’ ’āreṣ wəḡešem māṭār wəḡešem miṭərwōṯ ‘uzzwō: </p>
 <p>7 bəyaḏ-kāl-’āḏām y<sup>a</sup>ḥətwōm lāḏ<sup>a</sup>‘aṯ kāl-’anəšê m<sup>a</sup>‘ăśēhû: </p>
 <p>8 watāḇō’ ḥayyâ ḇəmwō-’āreḇ ûḇimə‘wōnōṯeyhā ṯišəkōn: </p>
 <p>9 min-h<sup>a</sup>ḥeḏer tāḇwō’ sûfâ ûmimməzārîm qārâ: </p>
 <p>10 minnišəmaṯ-’ēl yiten-qār<sup>a</sup>ḥ wərōḥaḇ mayim bəmûṣāq: </p>
 <p>11 ’af-bərî yaṭərîḥa ‘āḇ yāfîṣ ‘ănan ’wōrwō: </p>
 <p>12 wəhû’ məsibwōṯ| miṯəhapēḵə <font color="brown">bəṯ<sup>a</sup>ḥəbûlāṯwō</font> <font color="blue">bəṯ<sup>a</sup>ḥəbûlōṯāyw</font> ləfā‘ŏlām kōl ’ăšer yəṣaûēm| ‘al-pənê ṯēḇēl ’ārəṣâ: </p>
 <p>13 ’im-ləšēḇeṭ ’im-lə’arəṣwō ’im-ləḥeseḏ yaməṣi’ēhû: </p>
 <p>14 ha’ăzînâ zzō’ṯ ’îywōḇ ‘ămōḏ wəhiṯəbwōnēn| nifələ’wōṯ ’ēl: </p>
 <p>15 hăṯēḏ<sup>a</sup>‘ bəśûm-’ĕlwōhha ‘ălêhem wəhwōfî‘a ’wōr ‘ănānwō: </p>
 <p>16 hăṯēḏ<sup>a</sup>‘ ‘al-mifələśê-‘āḇ mifələ’wōṯ təmîm dē‘îm: </p>
 <p>17 ’ăšer-bəḡāḏeyḵā ḥammîm bəhašəqiṭ ’ereṣ midārwōm: </p>
 <p>18 tarəqî‘a ‘immwō lišəḥāqîm ḥăzāqîm kirə’î mûṣāq: </p>
 <p>19 hwōḏî‘ēnû mah-nnō’mar lwō lō’-n<sup>a</sup>‘ărōḵə mipənê-ḥōšeḵə: </p>
 <p>20 hayəsupar-lwō kî ’ăḏabēr ’im-’āmar ’îš kî yəḇullā‘: </p>
 <p>21 wə‘atâ| lō’ rā’û ’wōr bâîr hû’<font color="red"><sup>3</sup></font> baššəḥāqîm wərûḥa ‘āḇərâ watəṭahărēm: </p>
 <p>22 miṣṣāfwōn zâāḇ ye’ĕṯeh ‘al-’ĕlwōhha nwōrā’ hwōḏ: </p>
 <p>23 šaday lō’-məṣā’nuhû śagî’-ḵōḥa ûmišəpāṭ wərōḇ-ṣəḏāqâ lō’ yə‘anneh: </p>
 <p>24 lāḵēn yərē’ûhû ’ănāšîm lō’-yirə’eh kāl-ḥaḵəmê-lēḇ: f</p>
 </td>
 </tr></table>
 <p></p><hr>
 <center>
 <a href="job038.htm">Next: Job (Iyov) Chapter 38</a></center>
 </body>