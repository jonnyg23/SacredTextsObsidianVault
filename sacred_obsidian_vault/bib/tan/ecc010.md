<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/ecc010.htm">Polyglot</a> 
 <a href="../kjv/ecc010.htm">KJV</a> 
 <a href="../sep/ecc010.htm">Sep</a> 
 <a href="../vul/ecc010.htm">Vul</a> 
 
 <br>
 <br><a href="ecc.htm">Ecclesiastes (Qohelet) Index</a><br>
  
 <a href="ecc009.htm">Previous</a> 
 <a href="ecc011.htm">Next</a> 
 </center>
 <hr>
 
 <h3 align="CENTER">Tanach (Hebrew): Ecclesiastes (Qohelet) Chapter 10</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏זְב֣וּבֵי מָ֔וֶת יַבְאִ֥ישׁ יַבִּ֖יעַ שֶׁ֣מֶן רוֹקֵ֑חַ יָקָ֛ר מֵחָכְמָ֥ה מִכָּב֖וֹד סִכְל֥וּת מְעָֽט׃ </span></p>
 <p align="RIGHT"><span lang="he">‎<a name="002">2</a> ‏לֵ֤ב חָכָם֙ לִֽימִינ֔וֹ וְלֵ֥ב כְּסִ֖יל לִשְׂמֹאלֽוֹ׃ </span></p>
 <p align="RIGHT"><span lang="he">‎<a name="003">3</a> ‏וְגַם־בַּדֶּ֛רֶךְ <font color="brown">כשהסכל</font> <font color="blue">כְּשֶׁסָּכָ֥ל<font color="red"><sup>y</sup></font></font> הֹלֵ֖ךְ לִבּ֣וֹ חָסֵ֑ר וְאָמַ֥ר לַכֹּ֖ל סָכָ֥ל הֽוּא׃ </span></p>
 <p align="RIGHT"><span lang="he">‎<a name="004">4</a> ‏אִם־ר֤וּחַ הַמּוֹשֵׁל֙ תַּעֲלֶ֣ה עָלֶ֔יךָ מְקוֹמְךָ֖ אַל־תַּנַּ֑ח כִּ֣י מַרְפֵּ֔א יַנִּ֖יחַ חֲטָאִ֥ים גְּדוֹלִֽים׃ </span></p>
 <p align="RIGHT"><span lang="he">‎<a name="005">5</a> ‏יֵ֣שׁ רָעָ֔ה רָאִ֖יתִי תַּ֣חַת הַשָּׁ֑מֶשׁ כִּשְׁגָגָ֕ה שֶׁיֹּצָ֖א מִלִּפְנֵ֥י הַשַּׁלִּֽיט׃ </span></p>
 <p align="RIGHT"><span lang="he">‎<a name="006">6</a> ‏נִתַּ֣ן הַסֶּ֔כֶל בַּמְּרוֹמִ֖ים רַבִּ֑ים וַעֲשִׁירִ֖ים בַּשֵּׁ֥פֶל יֵשֵֽׁבוּ׃ </span></p>
 <p align="RIGHT"><span lang="he">‎<a name="007">7</a> ‏רָאִ֥יתִי עֲבָדִ֖ים עַל־סוּסִ֑ים וְשָׂרִ֛ים הֹלְכִ֥ים כַּעֲבָדִ֖ים עַל־הָאָֽרֶץ׃ </span></p>
 <p align="RIGHT"><span lang="he">‎<a name="008">8</a> ‏חֹפֵ֥ר גּוּמָּ֖ץ בּ֣וֹ יִפּ֑וֹל וּפֹרֵ֥ץ גָּדֵ֖ר יִשְּׁכֶ֥נּוּ נָחָֽשׁ׃ </span></p>
 <p align="RIGHT"><span lang="he">‎<a name="009">9</a> ‏מַסִּ֣יעַ אֲבָנִ֔ים יֵעָצֵ֖ב בָּהֶ֑ם בּוֹקֵ֥עַ עֵצִ֖ים יִסָּ֥כֶן בָּֽם׃ </span></p>
 <p align="RIGHT"><span lang="he">‎<a name="010">10</a> ‏אִם־קֵהָ֣ה הַבַּרְזֶ֗ל וְהוּא֙ לֹא־פָנִ֣ים קִלְקַ֔ל וַחֲיָלִ֖ים יְגַבֵּ֑ר וְיִתְר֥וֹן הַכְשֵׁ֖יר<font color="red"><sup>q</sup></font> חָכְמָֽה׃ </span></p>
 <p align="RIGHT"><span lang="he">‎<a name="011">11</a> ‏אִם־יִשֹּׁ֥ךְ הַנָּחָ֖שׁ בְּלוֹא־לָ֑חַשׁ וְאֵ֣ין יִתְר֔וֹן לְבַ֖עַל הַלָּשֽׁוֹן׃ </span></p>
 <p align="RIGHT"><span lang="he">‎<a name="012">12</a> ‏דִּבְרֵ֥י פִי־חָכָ֖ם חֵ֑ן וְשִׂפְת֥וֹת כְּסִ֖יל תְּבַלְּעֶֽנּוּ׃ </span></p>
 <p align="RIGHT"><span lang="he">‎<a name="013">13</a> ‏תְּחִלַּ֥ת דִּבְרֵי־פִ֖יהוּ סִכְל֑וּת וְאַחֲרִ֣ית פִּ֔יהוּ הוֹלֵל֖וּת רָעָֽה׃ </span></p>
 <p align="RIGHT"><span lang="he">‎<a name="014">14</a> ‏וְהַסָּכָ֖ל יַרְבֶּ֣ה דְבָרִ֑ים לֹא־יֵדַ֤ע הָאָדָם֙ מַה־שֶׁיִּֽהְיֶ֔ה וַאֲשֶׁ֤ר יִֽהְיֶה֙ מֵֽאַחֲרָ֔יו מִ֖י יַגִּ֥יד לֽוֹ׃ </span></p>
 <p align="RIGHT"><span lang="he">‎<a name="015">15</a> ‏עֲמַ֥ל הַכְּסִילִ֖ים תְּיַגְּעֶ֑נּוּ אֲשֶׁ֥ר לֹֽא־יָדַ֖ע לָלֶ֥כֶת אֶל־עִֽיר׃ </span></p>
 <p align="RIGHT"><span lang="he">‎<a name="016">16</a> ‏אִֽי־לָ֣ךְ אֶ֔רֶץ שֶׁמַּלְכֵּ֖ךְ נָ֑עַר וְשָׂרַ֖יִךְ בַּבֹּ֥קֶר יֹאכֵֽלוּ׃ </span></p>
 <p align="RIGHT"><span lang="he">‎<a name="017">17</a> ‏אַשְׁרֵ֣יךְ אֶ֔רֶץ שֶׁמַּלְכֵּ֖ךְ בֶּן־חוֹרִ֑ים וְשָׂרַ֙יִךְ֙ בָּעֵ֣ת יֹאכֵ֔לוּ בִּגְבוּרָ֖ה וְלֹ֥א בַשְּׁתִֽי׃ </span></p>
 <p align="RIGHT"><span lang="he">‎<a name="018">18</a> ‏בַּעֲצַלְתַּ֖יִם יִמַּ֣ךְ הַמְּקָרֶ֑ה וּבְשִׁפְל֥וּת יָדַ֖יִם יִדְלֹ֥ף הַבָּֽיִת׃ </span></p>
 <p align="RIGHT"><span lang="he">‎<a name="019">19</a> ‏לִשְׂחוֹק֙ עֹשִׂ֣ים לֶ֔חֶם וְיַ֖יִן יְשַׂמַּ֣ח חַיִּ֑ים וְהַכֶּ֖סֶף יַעֲנֶ֥ה אֶת־הַכֹּֽל׃ </span></p>
 <p align="RIGHT"><span lang="he">‎<a name="020">20</a> ‏גַּ֣ם בְּמַדָּֽעֲךָ֗ מֶ֚לֶךְ אַל־תְּקַלֵּ֔ל וּבְחַדְרֵי֙ מִשְׁכָּ֣בְךָ֔ אַל־תְּקַלֵּ֖ל עָשִׁ֑יר כִּ֣י ע֤וֹף הַשָּׁמַ֙יִם֙ יוֹלִ֣יךְ אֶת־הַקּ֔וֹל וּבַ֥עַל <font color="brown">הכנפים</font> <font color="blue">כְּנָפַ֖יִם</font> יַגֵּ֥יד דָּבָֽר׃ </span></p>
 </td>
 <td width="50%">
 <p>1 zəḇûḇê māweṯ yaḇə’îš yabî‘a šemen rwōqēḥa yāqār mēḥāḵəmâ mikāḇwōḏ siḵəlûṯ mə‘āṭ: </p>
 <p>2 lēḇ ḥāḵām lîmînwō wəlēḇ kəsîl liśəmō’lwō: </p>
 <p>3 wəḡam-badereḵə <font color="brown">kəšehassāḵāl</font> <font color="blue">kəšessāḵāl<font color="red"><sup>y</sup></font></font> hōlēḵə libwō ḥāsēr wə’āmar lakōl sāḵāl hû’: </p>
 <p>4 ’im-rûḥa hammwōšēl t<sup>a</sup>‘ăleh ‘āleyḵā məqwōməḵā ’al-tann<sup>a</sup>ḥ kî marəpē’ yannîḥa ḥăṭā’îm gəḏwōlîm: </p>
 <p>5 yēš rā‘â rā’îṯî t<sup>a</sup>ḥaṯ haššāmeš kišəḡāḡâ šeyyōṣā’ millifənê haššallîṭ: </p>
 <p>6 nitan hasseḵel bammərwōmîm rabîm w<sup>a</sup>‘ăšîrîm baššēfel yēšēḇû: </p>
 <p>7 rā’îṯî ‘ăḇāḏîm ‘al-sûsîm wəśārîm hōləḵîm k<sup>a</sup>‘ăḇāḏîm ‘al-hā’āreṣ: </p>
 <p>8 ḥōfēr gûmmāṣ bwō yipwōl ûfōrēṣ gāḏēr yiššəḵennû nāḥāš: </p>
 <p>9 massî‘a ’ăḇānîm yē‘āṣēḇ bâem bwōqē‘a ‘ēṣîm yissāḵen bām: </p>
 <p>10 ’im-qēhâ habarəzel wəhû’ lō’-fānîm qiləqal w<sup>a</sup>ḥăyālîm yəḡabēr wəyiṯərwōn haḵəšêr<font color="red"><sup>q</sup></font> ḥāḵəmâ: </p>
 <p>11 ’im-yiššōḵə hannāḥāš bəlwō’-lāḥaš wə’ên yiṯərwōn ləḇ<sup>a</sup>‘al hallāšwōn: </p>
 <p>12 diḇərê fî-ḥāḵām ḥēn wəśifəṯwōṯ kəsîl təḇallə‘ennû: </p>
 <p>13 təḥillaṯ diḇərê-fîhû siḵəlûṯ wə’<sup>a</sup>ḥărîṯ pîhû hwōlēlûṯ rā‘â: </p>
 <p>14 wəhassāḵāl yarəbeh ḏəḇārîm lō’-yēḏ<sup>a</sup>‘ hā’āḏām mah-šeyyihəyeh wa’ăšer yihəyeh mē’<sup>a</sup>ḥărāyw mî yagîḏ lwō: </p>
 <p>15 ‘ămal hakəsîlîm təyagə‘ennû ’ăšer lō’-yāḏ<sup>a</sup>‘ lāleḵeṯ ’el-‘îr: </p>
 <p>16 ’î-lāḵə ’ereṣ šemmaləkēḵə nā‘ar wəśārayiḵə babōqer yō’ḵēlû: </p>
 <p>17 ’ašərêḵə ’ereṣ šemmaləkēḵə ben-ḥwōrîm wəśārayiḵə bā‘ēṯ yō’ḵēlû biḡəḇûrâ wəlō’ ḇaššəṯî: </p>
 <p>18 b<sup>a</sup>‘ăṣalətayim yimmaḵə hamməqāreh ûḇəšifəlûṯ yāḏayim yiḏəlōf habāyiṯ: </p>
 <p>19 liśəḥwōq ‘ōśîm leḥem wəyayin yəśamm<sup>a</sup>ḥ ḥayyîm wəhakesef y<sup>a</sup>‘ăneh ’eṯ-hakōl: </p>
 <p>20 gam bəmadā‘ăḵā meleḵə ’al-təqallēl ûḇəḥaḏərê mišəkāḇəḵā ’al-təqallēl ‘āšîr kî ‘wōf haššāmayim ywōlîḵə ’eṯ-haqqwōl ûḇ<sup>a</sup>‘al <font color="brown">hakənāfayim</font> <font color="blue">kənāfayim</font> yagêḏ dāḇār: </p>
 </td>
 </tr></table>
 <p></p><hr>
 <center>
 <a href="ecc011.htm">Next: Ecclesiastes (Qohelet) Chapter 11</a></center>
 </body>