<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/sa1008.htm">Polyglot</a> 
 <a href="../kjv/sa1008.htm">KJV</a> 
 <a href="../sep/sa1008.htm">Sep</a> 
 <a href="../vul/sa1008.htm">Vul</a> 
 
 <br>
 <br><a href="sa1.htm">1 Samuel (1 Shmuel) Index</a><br>
  
 <a href="sa1007.htm">Previous</a> 
 <a href="sa1009.htm">Next</a> 
 </center>
 <hr>
 
 <h3 align="CENTER">Tanach (Hebrew): 1 Samuel (1 Shmuel) Chapter 8</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְהִ֕י כַּאֲשֶׁ֥ר זָקֵ֖ן שְׁמוּאֵ֑ל וַיָּ֧שֶׂם אֶת־בָּנָ֛יו שֹׁפְטִ֖ים לְיִשְׂרָאֵֽל׃ </span></p>
 <p align="RIGHT"><span lang="he">‎<a name="002">2</a> ‏וַיְהִ֞י שֶׁם־בְּנ֤וֹ הַבְּכוֹר֙ יוֹאֵ֔ל וְשֵׁ֥ם מִשְׁנֵ֖הוּ אֲבִיָּ֑ה שֹׁפְטִ֖ים בִּבְאֵ֥ר שָֽׁבַע׃ </span></p>
 <p align="RIGHT"><span lang="he">‎<a name="003">3</a> ‏וְלֹֽא־הָלְכ֤וּ בָנָיו֙ <font color="brown">בדרכו</font> <font color="blue">בִּדְרָכָ֔יו</font> וַיִּטּ֖וּ אַחֲרֵ֣י הַבָּ֑צַע וַיִּ֨קְחוּ־שֹׁ֔חַד וַיַּטּ֖וּ מִשְׁפָּֽט׃ פ</span></p>
 <p align="RIGHT"><span lang="he">‎<a name="004">4</a> ‏וַיִּֽתְקַבְּצ֔וּ כֹּ֖ל זִקְנֵ֣י יִשְׂרָאֵ֑ל וַיָּבֹ֥אוּ אֶל־שְׁמוּאֵ֖ל הָרָמָֽתָה׃ </span></p>
 <p align="RIGHT"><span lang="he">‎<a name="005">5</a> ‏וַיֹּאמְר֣וּ אֵלָ֗יו הִנֵּה֙ אַתָּ֣ה זָקַ֔נְתָּ וּבָנֶ֕יךָ לֹ֥א הָלְכ֖וּ בִּדְרָכֶ֑יךָ עַתָּ֗ה שִֽׂימָה־לָּ֥נוּ מֶ֛לֶךְ לְשָׁפְטֵ֖נוּ כְּכָל־הַגּוֹיִֽם׃ </span></p>
 <p align="RIGHT"><span lang="he">‎<a name="006">6</a> ‏וַיֵּ֤רַע הַדָּבָר֙ בְּעֵינֵ֣י שְׁמוּאֵ֔ל כַּאֲשֶׁ֣ר אָמְר֔וּ תְּנָה־לָּ֥נוּ מֶ֖לֶךְ לְשָׁפְטֵ֑נוּ וַיִּתְפַּלֵּ֥ל שְׁמוּאֵ֖ל אֶל־יְהוָֽה׃ פ</span></p>
 <p align="RIGHT"><span lang="he">‎<a name="007">7</a> ‏וַיֹּ֤אמֶר יְהוָה֙ אֶל־שְׁמוּאֵ֔ל שְׁמַע֙ בְּק֣וֹל הָעָ֔ם לְכֹ֥ל אֲשֶׁר־יֹאמְר֖וּ אֵלֶ֑יךָ כִּ֣י לֹ֤א אֹֽתְךָ֙ מָאָ֔סוּ כִּֽי־אֹתִ֥י מָאֲס֖וּ מִמְּלֹ֥ךְ עֲלֵיהֶֽם׃ </span></p>
 <p align="RIGHT"><span lang="he">‎<a name="008">8</a> ‏כְּכָֽל־הַמַּעֲשִׂ֣ים אֲשֶׁר־עָשׂ֗וּ מִיּוֹם֩ הַעֲלֹתִ֨י אֹתָ֤ם מִמִּצְרַ֙יִם֙ וְעַד־הַיּ֣וֹם הַזֶּ֔ה וַיַּ֣עַזְבֻ֔נִי וַיַּעַבְד֖וּ אֱלֹהִ֣ים אֲחֵרִ֑ים כֵּ֛ן הֵ֥מָּה עֹשִׂ֖ים גַּם־לָֽךְ׃ </span></p>
 <p align="RIGHT"><span lang="he">‎<a name="009">9</a> ‏וְעַתָּ֖ה שְׁמַ֣ע בְּקוֹלָ֑ם אַ֗ךְ כִּֽי־הָעֵ֤ד תָּעִיד֙ בָּהֶ֔ם וְהִגַּדְתָּ֣ לָהֶ֔ם מִשְׁפַּ֣ט הַמֶּ֔לֶךְ אֲשֶׁ֥ר יִמְלֹ֖ךְ עֲלֵיהֶֽם׃ ס</span></p>
 <p align="RIGHT"><span lang="he">‎<a name="010">10</a> ‏וַיֹּ֣אמֶר שְׁמוּאֵ֔ל אֵ֖ת כָּל־דִּבְרֵ֣י יְהוָ֑ה אֶל־הָעָ֕ם הַשֹּׁאֲלִ֥ים מֵאִתּ֖וֹ מֶֽלֶךְ׃ ס</span></p>
 <p align="RIGHT"><span lang="he">‎<a name="011">11</a> ‏וַיֹּ֕אמֶר זֶ֗ה יִֽהְיֶה֙ מִשְׁפַּ֣ט הַמֶּ֔לֶךְ אֲשֶׁ֥ר יִמְלֹ֖ךְ עֲלֵיכֶ֑ם אֶת־בְּנֵיכֶ֣ם יִקָּ֗ח וְשָׂ֥ם לוֹ֙ בְּמֶרְכַּבְתּ֣וֹ וּבְפָרָשָׁ֔יו וְרָצ֖וּ לִפְנֵ֥י מֶרְכַּבְתּֽוֹ׃ </span></p>
 <p align="RIGHT"><span lang="he">‎<a name="012">12</a> ‏וְלָשׂ֣וּם ל֔וֹ שָׂרֵ֥י אֲלָפִ֖ים וְשָׂרֵ֣י חֲמִשִּׁ֑ים וְלַחֲרֹ֤שׁ חֲרִישׁוֹ֙ וְלִקְצֹ֣ר קְצִיר֔וֹ וְלַעֲשׂ֥וֹת כְּלֵֽי־מִלְחַמְתּ֖וֹ וּכְלֵ֥י רִכְבּֽוֹ׃ </span></p>
 <p align="RIGHT"><span lang="he">‎<a name="013">13</a> ‏וְאֶת־בְּנוֹתֵיכֶ֖ם יִקָּ֑ח לְרַקָּח֥וֹת וּלְטַבָּח֖וֹת וּלְאֹפֽוֹת׃ </span></p>
 <p align="RIGHT"><span lang="he">‎<a name="014">14</a> ‏וְאֶת־שְׂ֠דֽוֹתֵיכֶם וְאֶת־כַּרְמֵיכֶ֧ם וְזֵיתֵיכֶ֛ם הַטּוֹבִ֖ים יִקָּ֑ח וְנָתַ֖ן לַעֲבָדָֽיו׃ </span></p>
 <p align="RIGHT"><span lang="he">‎<a name="015">15</a> ‏וְזַרְעֵיכֶ֥ם וְכַרְמֵיכֶ֖ם יַעְשֹׂ֑ר וְנָתַ֥ן לְסָרִיסָ֖יו וְלַעֲבָדָֽיו׃ </span></p>
 <p align="RIGHT"><span lang="he">‎<a name="016">16</a> ‏וְאֶת־עַבְדֵיכֶם֩ וְֽאֶת־שִׁפְח֨וֹתֵיכֶ֜ם וְאֶת־בַּחוּרֵיכֶ֧ם הַטּוֹבִ֛ים וְאֶת־חֲמוֹרֵיכֶ֖ם יִקָּ֑ח וְעָשָׂ֖ה לִמְלַאכְתּֽוֹ׃ </span></p>
 <p align="RIGHT"><span lang="he">‎<a name="017">17</a> ‏צֹאנְכֶ֖ם יַעְשֹׂ֑ר וְאַתֶּ֖ם תִּֽהְיוּ־ל֥וֹ לַעֲבָדִֽים׃ </span></p>
 <p align="RIGHT"><span lang="he">‎<a name="018">18</a> ‏וּזְעַקְתֶּם֙ בַּיּ֣וֹם הַה֔וּא מִלִּפְנֵ֣י מַלְכְּכֶ֔ם אֲשֶׁ֥ר בְּחַרְתֶּ֖ם לָכֶ֑ם וְלֹֽא־יַעֲנֶ֧ה יְהוָ֛ה אֶתְכֶ֖ם בַּיּ֥וֹם הַהֽוּא׃ </span></p>
 <p align="RIGHT"><span lang="he">‎<a name="019">19</a> ‏וַיְמָאֲנ֣וּ הָעָ֔ם לִשְׁמֹ֖עַ בְּק֣וֹל שְׁמוּאֵ֑ל וַיֹּאמְר֣וּ לֹּ֔א כִּ֥י אִם־מֶ֖לֶךְ יִֽהְיֶ֥ה עָלֵֽינוּ׃ </span></p>
 <p align="RIGHT"><span lang="he">‎<a name="020">20</a> ‏וְהָיִ֥ינוּ גַם־אֲנַ֖חְנוּ כְּכָל־הַגּוֹיִ֑ם וּשְׁפָטָ֤נוּ מַלְכֵּ֙נוּ֙ וְיָצָ֣א לְפָנֵ֔ינוּ וְנִלְחַ֖ם אֶת־מִלְחֲמֹתֵֽנוּ׃ </span></p>
 <p align="RIGHT"><span lang="he">‎<a name="021">21</a> ‏וַיִּשְׁמַ֣ע שְׁמוּאֵ֔ל אֵ֖ת כָּל־דִּבְרֵ֣י הָעָ֑ם וַֽיְדַבְּרֵ֖ם בְּאָזְנֵ֥י יְהוָֽה׃ פ</span></p>
 <p align="RIGHT"><span lang="he">‎<a name="022">22</a> ‏וַיֹּ֨אמֶר יְהוָ֤ה אֶל־שְׁמוּאֵל֙ שְׁמַ֣ע בְּקוֹלָ֔ם וְהִמְלַכְתָּ֥ לָהֶ֖ם מֶ֑לֶךְ וַיֹּ֤אמֶר שְׁמוּאֵל֙ אֶל־אַנְשֵׁ֣י יִשְׂרָאֵ֔ל לְכ֖וּ אִ֥ישׁ לְעִירֽוֹ׃ פ</span></p>
 </td>
 <td width="50%">
 <p>1 wayəhî ka’ăšer zāqēn šəmû’ēl wayyāśem ’eṯ-bānāyw šōfəṭîm ləyiśərā’ēl: </p>
 <p>2 wayəhî šem-bənwō habəḵwōr ywō’ēl wəšēm mišənēhû ’ăḇîyâ šōfəṭîm biḇə’ēr šāḇ<sup>a</sup>‘: </p>
 <p>3 wəlō’-hāləḵû ḇānāyw <font color="brown">biḏərāḵāw</font> <font color="blue">biḏərāḵāyw</font> wayyiṭṭû ’<sup>a</sup>ḥărê habāṣ<sup>a</sup>‘ wayyiqəḥû-šōḥaḏ wayyaṭṭû mišəpāṭ: f</p>
 <p>4 wayyiṯəqabəṣû kōl ziqənê yiśərā’ēl wayyāḇō’û ’el-šəmû’ēl hārāmāṯâ: </p>
 <p>5 wayyō’mərû ’ēlāyw hinnēh ’atâ zāqanətā ûḇāneyḵā lō’ hāləḵû biḏərāḵeyḵā ‘atâ śîmâ-llānû meleḵə ləšāfəṭēnû kəḵāl-hagwōyim: </p>
 <p>6 wayyēr<sup>a</sup>‘ hadāḇār bə‘ênê šəmû’ēl ka’ăšer ’āmərû tənâ-llānû meleḵə ləšāfəṭēnû wayyiṯəpallēl šəmû’ēl ’el-yəhwâ: f</p>
 <p>7 wayyō’mer yəhwâ ’el-šəmû’ēl šəm<sup>a</sup>‘ bəqwōl hā‘ām ləḵōl ’ăšer-yō’mərû ’ēleyḵā kî lō’ ’ōṯəḵā mā’āsû kî-’ōṯî mā’ăsû mimməlōḵə ‘ălêhem: </p>
 <p>8 kəḵāl-hamm<sup>a</sup>‘ăśîm ’ăšer-‘āśû mîywōm h<sup>a</sup>‘ălōṯî ’ōṯām mimmiṣərayim wə‘aḏ-hayywōm hazzeh wayy<sup>a</sup>‘azəḇunî wayy<sup>a</sup>‘aḇəḏû ’ĕlōhîm ’ăḥērîm kēn hēmmâ ‘ōśîm gam-lāḵə: </p>
 <p>9 wə‘atâ šəm<sup>a</sup>‘ bəqwōlām ’aḵə kî-hā‘ēḏ tā‘îḏ bâem wəhigaḏətā lâem mišəpaṭ hammeleḵə ’ăšer yiməlōḵə ‘ălêhem: s</p>
 <p>10 wayyō’mer šəmû’ēl ’ēṯ kāl-diḇərê yəhwâ ’el-hā‘ām haššō’ălîm mē’itwō meleḵə: s</p>
 <p>11 wayyō’mer zeh yihəyeh mišəpaṭ hammeleḵə ’ăšer yiməlōḵə ‘ălêḵem ’eṯ-bənêḵem yiqqāḥ wəśām lwō bəmerəkaḇətwō ûḇəfārāšāyw wərāṣû lifənê merəkaḇətwō: </p>
 <p>12 wəlāśûm lwō śārê ’ălāfîm wəśārê ḥămiššîm wəl<sup>a</sup>ḥărōš ḥărîšwō wəliqəṣōr qəṣîrwō wəl<sup>a</sup>‘ăśwōṯ kəlê-miləḥamətwō ûḵəlê riḵəbwō: </p>
 <p>13 wə’eṯ-bənwōṯêḵem yiqqāḥ ləraqqāḥwōṯ ûləṭabāḥwōṯ ûlə’ōfwōṯ: </p>
 <p>14 wə’eṯ-śəḏwōṯêḵem wə’eṯ-karəmêḵem wəzêṯêḵem haṭṭwōḇîm yiqqāḥ wənāṯan l<sup>a</sup>‘ăḇāḏāyw: </p>
 <p>15 wəzarə‘êḵem wəḵarəmêḵem y<sup>a</sup>‘əśōr wənāṯan ləsārîsāyw wəl<sup>a</sup>‘ăḇāḏāyw: </p>
 <p>16 wə’eṯ-‘aḇəḏêḵem wə’eṯ-šifəḥwōṯêḵem wə’eṯ-b<sup>a</sup>ḥûrêḵem haṭṭwōḇîm wə’eṯ-ḥămwōrêḵem yiqqāḥ wə‘āśâ liməla’ḵətwō: </p>
 <p>17 ṣō’nəḵem y<sup>a</sup>‘əśōr wə’atem tihəyû-lwō l<sup>a</sup>‘ăḇāḏîm: </p>
 <p>18 ûzə‘aqətem bayywōm hahû’ millifənê maləkəḵem ’ăšer bəḥarətem lāḵem wəlō’-y<sup>a</sup>‘ăneh yəhwâ ’eṯəḵem bayywōm hahû’: </p>
 <p>19 wayəmā’ănû hā‘ām lišəmō‘a bəqwōl šəmû’ēl wayyō’mərû llō’ kî ’im-meleḵə yihəyeh ‘ālênû: </p>
 <p>20 wəhāyînû ḡam-’ăn<sup>a</sup>ḥənû kəḵāl-hagwōyim ûšəfāṭānû maləkēnû wəyāṣā’ ləfānênû wəniləḥam ’eṯ-miləḥămōṯēnû: </p>
 <p>21 wayyišəm<sup>a</sup>‘ šəmû’ēl ’ēṯ kāl-diḇərê hā‘ām wayəḏabərēm bə’āzənê yəhwâ: f</p>
 <p>22 wayyō’mer yəhwâ ’el-šəmû’ēl šəm<sup>a</sup>‘ bəqwōlām wəhiməlaḵətā lâem meleḵə wayyō’mer šəmû’ēl ’el-’anəšê yiśərā’ēl ləḵû ’îš lə‘îrwō: f</p>
 </td>
 </tr></table>
 <p></p><hr>
 <center>
 <a href="sa1009.htm">Next: 1 Samuel (1 Shmuel) Chapter 9</a></center>
 </body>