<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/lam004.htm">Polyglot</a> 
 <a href="../kjv/lam004.htm">KJV</a> 
 <a href="../sep/lam004.htm">Sep</a> 
 <a href="../vul/lam004.htm">Vul</a> 
 
 <br>
 <br><a href="lam.htm">Lamentations (Eichah) Index</a><br>
  
 <a href="lam003.htm">Previous</a> 
 <a href="lam005.htm">Next</a> 
 </center>
 <hr>
 
 <h3 align="CENTER">Tanach (Hebrew): Lamentations (Eichah) Chapter 4</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏אֵיכָה֙ יוּעַ֣ם זָהָ֔ב יִשְׁנֶ֖א הַכֶּ֣תֶם הַטּ֑וֹב תִּשְׁתַּפֵּ֙כְנָה֙ אַבְנֵי־קֹ֔דֶשׁ בְּרֹ֖אשׁ כָּל־חוּצֽוֹת׃ ס</span></p>
 <p align="RIGHT"><span lang="he">‎<a name="002">2</a> ‏בְּנֵ֤י צִיּוֹן֙ הַיְקָרִ֔ים הַמְסֻלָּאִ֖ים בַּפָּ֑ז אֵיכָ֤ה נֶחְשְׁבוּ֙ לְנִבְלֵי־חֶ֔רֶשׂ מַעֲשֵׂ֖ה יְדֵ֥י יוֹצֵֽר׃ ס</span></p>
 <p align="RIGHT"><span lang="he">‎<a name="003">3</a> ‏גַּם־<font color="brown">תנין</font> <font color="blue">תַּנִּים֙</font> חָ֣לְצוּ שַׁ֔ד הֵינִ֖יקוּ גּוּרֵיהֶ֑ן בַּת־עַמִּ֣י לְאַכְזָ֔ר <font color="brown">כי</font> <font color="brown">ענים</font> <font color="blue">כַּיְעֵנִ֖ים</font> בַּמִּדְבָּֽר׃ ס</span></p>
 <p align="RIGHT"><span lang="he">‎<a name="004">4</a> ‏דָּבַ֨ק לְשׁ֥וֹן יוֹנֵ֛ק אֶל־חִכּ֖וֹ בַּצָּמָ֑א עֽוֹלָלִים֙ שָׁ֣אֲלוּ לֶ֔חֶם פֹּרֵ֖שׂ אֵ֥ין לָהֶֽם׃ ס</span></p>
 <p align="RIGHT"><span lang="he">‎<a name="005">5</a> ‏הָאֹֽכְלִים֙ לְמַ֣עֲדַנִּ֔ים נָשַׁ֖מּוּ בַּחוּצ֑וֹת הָאֱמֻנִים֙ עֲלֵ֣י תוֹלָ֔ע חִבְּק֖וּ אַשְׁפַּתּֽוֹת׃ ס</span></p>
 <p align="RIGHT"><span lang="he">‎<a name="006">6</a> ‏וַיִּגְדַּל֙ עֲוֹ֣ן בַּת־עַמִּ֔י מֵֽחַטַּ֖את סְדֹ֑ם הַֽהֲפוּכָ֣ה כְמוֹ־רָ֔גַע וְלֹא־חָ֥לוּ בָ֖הּ יָדָֽיִם׃ ס</span></p>
 <p align="RIGHT"><span lang="he">‎<a name="007">7</a> ‏זַכּ֤וּ נְזִירֶ֙יהָ֙ מִשֶּׁ֔לֶג צַח֖וּ מֵחָלָ֑ב אָ֤דְמוּ עֶ֙צֶם֙ מִפְּנִינִ֔ים סַפִּ֖יר גִּזְרָתָֽם׃ ס</span></p>
 <p align="RIGHT"><span lang="he">‎<a name="008">8</a> ‏חָשַׁ֤ךְ מִשְּׁחוֹר֙ תָּֽאֳרָ֔ם לֹ֥א נִכְּר֖וּ בַּחוּצ֑וֹת צָפַ֤ד עוֹרָם֙ עַל־עַצְמָ֔ם יָבֵ֖שׁ הָיָ֥ה כָעֵֽץ׃ ס</span></p>
 <p align="RIGHT"><span lang="he">‎<a name="009">9</a> ‏טוֹבִ֤ים הָיוּ֙ חַלְלֵי־חֶ֔רֶב מֵֽחַלְלֵ֖י רָעָ֑ב שֶׁ֣הֵ֤ם יָז֙וּבוּ֙ מְדֻקָּרִ֔ים מִתְּנוּבֹ֖ת שָׂדָֽי׃ ס</span></p>
 <p align="RIGHT"><span lang="he">‎<a name="010">10</a> ‏יְדֵ֗י נָשִׁים֙ רַחֲמָ֣נִיּ֔וֹת בִּשְּׁל֖וּ יַלְדֵיהֶ֑ן הָי֤וּ לְבָרוֹת֙ לָ֔מוֹ בְּשֶׁ֖בֶר בַּת־עַמִּֽי׃ ס</span></p>
 <p align="RIGHT"><span lang="he">‎<a name="011">11</a> ‏כִּלָּ֤ה יְהוָה֙ אֶת־חֲמָת֔וֹ שָׁפַ֖ךְ חֲר֣וֹן אַפּ֑וֹ וַיַּצֶּת־אֵ֣שׁ בְּצִיּ֔וֹן וַתֹּ֖אכַל יְסוֹדֹתֶֽיהָ׃ ס</span></p>
 <p align="RIGHT"><span lang="he">‎<a name="012">12</a> ‏לֹ֤א הֶאֱמִ֙ינוּ֙ מַלְכֵי־אֶ֔רֶץ <font color="brown">וכל</font> <font color="blue">כֹּ֖ל</font> יֹשְׁבֵ֣י תֵבֵ֑ל כִּ֤י יָבֹא֙ צַ֣ר וְאוֹיֵ֔ב בְּשַׁעֲרֵ֖י יְרוּשָׁלִָֽם׃ ס</span></p>
 <p align="RIGHT"><span lang="he">‎<a name="013">13</a> ‏מֵֽחַטֹּ֣את נְבִיאֶ֔יהָ עֲוֹנ֖וֹת כֹּהֲנֶ֑יהָ הַשֹּׁפְכִ֥ים בְּקִרְבָּ֖הּ דַּ֥ם צַדִּיקִֽים׃ ס</span></p>
 <p align="RIGHT"><span lang="he">‎<a name="014">14</a> ‏נָע֤וּ עִוְרִים֙ בַּֽחוּצ֔וֹת נְגֹֽאֲל֖וּ בַּדָּ֑ם בְּלֹ֣א יֽוּכְל֔וּ יִגְּע֖וּ בִּלְבֻשֵׁיהֶֽם׃ ס</span></p>
 <p align="RIGHT"><span lang="he">‎<a name="015">15</a> ‏ס֣וּרוּ טָמֵ֞א קָ֣רְאוּ לָ֗מוֹ ס֤וּרוּ ס֙וּרוּ֙ אַל־תִּגָּ֔עוּ כִּ֥י נָצ֖וּ גַּם־נָ֑עוּ אָֽמְרוּ֙ בַּגּוֹיִ֔ם לֹ֥א יוֹסִ֖יפוּ לָגֽוּר׃ ס</span></p>
 <p align="RIGHT"><span lang="he">‎<a name="016">16</a> ‏פְּנֵ֤י יְהוָה֙ חִלְּקָ֔ם לֹ֥א יוֹסִ֖יף לְהַבִּיטָ֑ם פְּנֵ֤י כֹהֲנִים֙ לֹ֣א נָשָׂ֔אוּ <font color="brown">זקנים</font> <font color="blue">וּזְקֵנִ֖ים<font color="red"><sup>m</sup></font></font> לֹ֥א חָנָֽנוּ׃ ס</span></p>
 <p align="RIGHT"><span lang="he">‎<a name="017">17</a> ‏<font color="brown">עודינה</font> <font color="blue">עוֹדֵ֙ינוּ֙</font> תִּכְלֶ֣ינָה עֵינֵ֔ינוּ אֶל־עֶזְרָתֵ֖נוּ הָ֑בֶל בְּצִפִּיָּתֵ֣נוּ צִפִּ֔ינוּ אֶל־גּ֖וֹי לֹ֥א יוֹשִֽׁעַ׃ ס</span></p>
 <p align="RIGHT"><span lang="he">‎<a name="018">18</a> ‏צָד֣וּ צְעָדֵ֔ינוּ מִלֶּ֖כֶת בִּרְחֹבֹתֵ֑ינוּ קָרַ֥ב קִצֵּ֛ינוּ מָלְא֥וּ יָמֵ֖ינוּ כִּי־בָ֥א קִצֵּֽינוּ׃ ס</span></p>
 <p align="RIGHT"><span lang="he">‎<a name="019">19</a> ‏קַלִּ֤ים הָיוּ֙ רֹדְפֵ֔ינוּ מִנִּשְׁרֵ֖י שָׁמָ֑יִם עַל־הֶהָרִ֣ים דְּלָקֻ֔נוּ בַּמִּדְבָּ֖ר אָ֥רְבוּ לָֽנוּ׃ ס</span></p>
 <p align="RIGHT"><span lang="he">‎<a name="020">20</a> ‏ר֤וּחַ אַפֵּ֙ינוּ֙ מְשִׁ֣יחַ יְהוָ֔ה נִלְכַּ֖ד בִּשְׁחִיתוֹתָ֑ם אֲשֶׁ֣ר אָמַ֔רְנוּ בְּצִלּ֖וֹ נִֽחְיֶ֥ה בַגּוֹיִֽם׃ ס</span></p>
 <p align="RIGHT"><span lang="he">‎<a name="021">21</a> ‏שִׂ֤ישִׂי וְשִׂמְחִי֙ בַּת־אֱד֔וֹם <font color="brown">יושבתי</font> <font color="blue">יוֹשֶׁ֖בֶת</font> בְּאֶ֣רֶץ ע֑וּץ גַּם־עָלַ֙יִךְ֙ תַּעֲבָר־כּ֔וֹס תִּשְׁכְּרִ֖י וְתִתְעָרִֽי׃ ס</span></p>
 <p align="RIGHT"><span lang="he">‎<a name="022">22</a> ‏תַּם־עֲוֹנֵךְ֙ בַּת־צִיּ֔וֹן לֹ֥א יוֹסִ֖יף לְהַגְלוֹתֵ֑ךְ פָּקַ֤ד עֲוֹנֵךְ֙ בַּת־אֱד֔וֹם גִּלָּ֖ה עַל־חַטֹּאתָֽיִךְ׃ פ</span></p>
 </td>
 <td width="50%">
 <p>1 ’êḵâ yû‘am zâāḇ yišəne’ hakeṯem haṭṭwōḇ tišətapēḵənâ ’aḇənê-qōḏeš bərō’š kāl-ḥûṣwōṯ: s</p>
 <p>2 bənê ṣîywōn hayəqārîm haməsullā’îm bapāz ’êḵâ neḥəšəḇû ləniḇəlê-ḥereś m<sup>a</sup>‘ăśēh yəḏê ywōṣēr: s</p>
 <p>3 gam-<font color="brown">tannîn</font> <font color="blue">tannîm</font> ḥāləṣû šaḏ hênîqû gûrêhen baṯ-‘ammî lə’aḵəzār <font color="brown">kî</font> <font color="brown">‘ēnîm</font> <font color="blue">kayə‘ēnîm</font> bammiḏəbār: s</p>
 <p>4 dāḇaq ləšwōn ywōnēq ’el-ḥikwō baṣṣāmā’ ‘wōlālîm šā’ălû leḥem pōrēś ’ên lâem: s</p>
 <p>5 hā’ōḵəlîm ləm<sup>a</sup>‘ăḏannîm nāšammû b<sup>a</sup>ḥûṣwōṯ hā’ĕmunîm ‘ălê ṯwōlā‘ ḥibəqû ’ašəpatwōṯ: s</p>
 <p>6 wayyiḡədal ‘ăwōn baṯ-‘ammî mēḥaṭṭa’ṯ səḏōm hahăfûḵâ ḵəmwō-rāḡ<sup>a</sup>‘ wəlō’-ḥālû ḇāh yāḏāyim: s</p>
 <p>7 zakû nəzîreyhā miššeleḡ ṣ<sup>a</sup>ḥû mēḥālāḇ ’āḏəmû ‘eṣem mipənînîm sapîr gizərāṯām: s</p>
 <p>8 ḥāšaḵə miššəḥwōr tā’ŏrām lō’ nikərû b<sup>a</sup>ḥûṣwōṯ ṣāfaḏ ‘wōrām ‘al-‘aṣəmām yāḇēš hāyâ ḵā‘ēṣ: s</p>
 <p>9 ṭwōḇîm hāyû ḥaləlê-ḥereḇ mēḥaləlê rā‘āḇ šehēm yāzûḇû məḏuqqārîm mitənûḇōṯ śāḏāy: s</p>
 <p>10 yəḏê nāšîm r<sup>a</sup>ḥămānîywōṯ biššəlû yaləḏêhen hāyû ləḇārwōṯ lāmwō bəšeḇer baṯ-‘ammî: s</p>
 <p>11 killâ yəhwâ ’eṯ-ḥămāṯwō šāfaḵə ḥărwōn ’apwō wayyaṣṣeṯ-’ēš bəṣîywōn watō’ḵal yəswōḏōṯeyhā: s</p>
 <p>12 lō’ he’ĕmînû maləḵê-’ereṣ <font color="brown">wəḵōl</font> <font color="blue">kōl</font> yōšəḇê ṯēḇēl kî yāḇō’ ṣar wə’wōyēḇ bəš<sup>a</sup>‘ărê yərûšālāim: s</p>
 <p>13 mēḥaṭṭō’ṯ nəḇî’eyhā ‘ăwōnwōṯ kōhăneyhā haššōfəḵîm bəqirəbāh dam ṣadîqîm: s</p>
 <p>14 nā‘û ‘iwərîm b<sup>a</sup>ḥûṣwōṯ nəḡō’ălû badām bəlō’ yûḵəlû yigə‘û biləḇušêhem: s</p>
 <p>15 sûrû ṭāmē’ qārə’û lāmwō sûrû sûrû ’al-tigā‘û kî nāṣû gam-nā‘û ’āmərû bagwōyim lō’ ywōsîfû lāḡûr: s</p>
 <p>16 pənê yəhwâ ḥilləqām lō’ ywōsîf ləhabîṭām pənê ḵōhănîm lō’ nāśā’û <font color="brown">zəqēnîm</font> <font color="blue">ûzəqēnîm<font color="red"><sup>m</sup></font></font> lō’ ḥānānû: s</p>
 <p>17 <font color="brown">‘wōḏênâ</font> <font color="blue">‘wōḏênû</font> tiḵəleynâ ‘ênênû ’el-‘ezərāṯēnû hāḇel bəṣipîyāṯēnû ṣipînû ’el-gwōy lō’ ywōši‘a: s</p>
 <p>18 ṣāḏû ṣə‘āḏênû milleḵeṯ birəḥōḇōṯênû qāraḇ qiṣṣênû mālə’û yāmênû kî-ḇā’ qiṣṣênû: s</p>
 <p>19 qallîm hāyû rōḏəfênû minnišərê šāmāyim ‘al-hehārîm dəlāqunû bammiḏəbār ’ārəḇû lānû: s</p>
 <p>20 rûḥa ’apênû məšîḥa yəhwâ niləkaḏ bišəḥîṯwōṯām ’ăšer ’āmarənû bəṣillwō niḥəyeh ḇagwōyim: s</p>
 <p>21 śîśî wəśiməḥî baṯ-’ĕḏwōm <font color="brown">ywōšaḇətî</font> <font color="blue">ywōšeḇeṯ</font> bə’ereṣ ‘ûṣ gam-‘ālayiḵə t<sup>a</sup>‘ăḇār-kwōs tišəkərî wəṯiṯə‘ārî: s</p>
 <p>22 tam-‘ăwōnēḵə baṯ-ṣîywōn lō’ ywōsîf ləhaḡəlwōṯēḵə pāqaḏ ‘ăwōnēḵə baṯ-’ĕḏwōm gillâ ‘al-ḥaṭṭō’ṯāyiḵə: f</p>
 </td>
 </tr></table>
 <p></p><hr>
 <center>
 <a href="lam005.htm">Next: Lamentations (Eichah) Chapter 5</a></center>
 </body>