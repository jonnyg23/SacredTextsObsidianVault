<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/deu024.htm">Polyglot</a> 
 <a href="../kjv/deu024.htm">KJV</a> 
 <a href="../sep/deu024.htm">Sep</a> 
 <a href="../vul/deu024.htm">Vul</a> 
 
 <br>
 <br><a href="deu.htm">Deuteronomy (Devarim) Index</a><br>
  
 <a href="deu023.htm">Previous</a> 
 <a href="deu025.htm">Next</a> 
 </center>
 <hr>
 
 <h3 align="CENTER">Tanach (Hebrew): Deuteronomy (Devarim) Chapter 24</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏כִּֽי־יִקַּ֥ח אִ֛ישׁ אִשָּׁ֖ה וּבְעָלָ֑הּ וְהָיָ֞ה אִם־לֹ֧א תִמְצָא־חֵ֣ן בְּעֵינָ֗יו כִּי־מָ֤צָא בָהּ֙ עֶרְוַ֣ת דָּבָ֔ר וְכָ֨תַב לָ֜הּ סֵ֤פֶר כְּרִיתֻת֙ וְנָתַ֣ן בְּיָדָ֔הּ וְשִׁלְּחָ֖הּ מִבֵּיתֽוֹ׃ </span></p>
 <p align="RIGHT"><span lang="he">‎<a name="002">2</a> ‏וְיָצְאָ֖ה מִבֵּית֑וֹ וְהָלְכָ֖ה וְהָיְתָ֥ה לְאִישׁ־אַחֵֽר׃ </span></p>
 <p align="RIGHT"><span lang="he">‎<a name="003">3</a> ‏וּשְׂנֵאָהּ֮ הָאִ֣ישׁ הָאַחֲרוֹן֒ וְכָ֨תַב לָ֜הּ סֵ֤פֶר כְּרִיתֻת֙ וְנָתַ֣ן בְּיָדָ֔הּ וְשִׁלְּחָ֖הּ מִבֵּית֑וֹ א֣וֹ כִ֤י יָמוּת֙ הָאִ֣ישׁ הָאַחֲר֔וֹן אֲשֶׁר־לְקָחָ֥הּ ל֖וֹ לְאִשָּֽׁה׃ </span></p>
 <p align="RIGHT"><span lang="he">‎<a name="004">4</a> ‏לֹא־יוּכַ֣ל בַּעְלָ֣הּ הָרִאשׁ֣וֹן אֲשֶֽׁר־שִׁ֠לְּחָהּ לָשׁ֨וּב לְקַחְתָּ֜הּ לִהְי֧וֹת ל֣וֹ לְאִשָּׁ֗ה אַחֲרֵי֙ אֲשֶׁ֣ר הֻטַּמָּ֔אָה כִּֽי־תוֹעֵבָ֥ה הִ֖וא לִפְנֵ֣י יְהוָ֑ה וְלֹ֤א תַחֲטִיא֙ אֶת־הָאָ֔רֶץ אֲשֶׁר֙ יְהוָ֣ה אֱלֹהֶ֔יךָ נֹתֵ֥ן לְךָ֖ נַחֲלָֽה׃ ס</span></p>
 <p align="RIGHT"><span lang="he">‎<a name="005">5</a> ‏כִּֽי־יִקַּ֥ח אִישׁ֙ אִשָּׁ֣ה חֲדָשָׁ֔ה לֹ֤א יֵצֵא֙ בַּצָּבָ֔א וְלֹא־יַעֲבֹ֥ר עָלָ֖יו לְכָל־דָּבָ֑ר נָקִ֞י יִהְיֶ֤ה לְבֵיתוֹ֙ שָׁנָ֣ה אֶחָ֔ת וְשִׂמַּ֖ח אֶת־אִשְׁתּ֥וֹ אֲשֶׁר־לָקָֽח׃ ס</span></p>
 <p align="RIGHT"><span lang="he">‎<a name="006">6</a> ‏לֹא־יַחֲבֹ֥ל רֵחַ֖יִם וָרָ֑כֶב כִּי־נֶ֖פֶשׁ ה֥וּא חֹבֵֽל׃ ס</span></p>
 <p align="RIGHT"><span lang="he">‎<a name="007">7</a> ‏כִּי־יִמָּצֵ֣א אִ֗ישׁ גֹּנֵ֨ב נֶ֤פֶשׁ מֵאֶחָיו֙ מִבְּנֵ֣י יִשְׂרָאֵ֔ל וְהִתְעַמֶּר־בּ֖וֹ וּמְכָר֑וֹ וּמֵת֙ הַגַּנָּ֣ב הַה֔וּא וּבִֽעַרְתָּ֥ הָרָ֖ע מִקִּרְבֶּֽךָ׃ </span></p>
 <p align="RIGHT"><span lang="he">‎<a name="008">8</a> ‏הִשָּׁ֧מֶר בְּנֶֽגַע־הַצָּרַ֛עַת לִשְׁמֹ֥ר מְאֹ֖ד וְלַעֲשׂ֑וֹת כְּכֹל֩ אֲשֶׁר־יוֹר֨וּ אֶתְכֶ֜ם הַכֹּהֲנִ֧ים הַלְוִיִּ֛ם כַּאֲשֶׁ֥ר צִוִּיתִ֖ם תִּשְׁמְר֥וּ לַעֲשֽׂוֹת׃ ס</span></p>
 <p align="RIGHT"><span lang="he">‎<a name="009">9</a> ‏זָכ֕וֹר אֵ֧ת אֲשֶׁר־עָשָׂ֛ה יְהוָ֥ה אֱלֹהֶ֖יךָ לְמִרְיָ֑ם בַּדֶּ֖רֶךְ בְּצֵאתְכֶ֥ם מִמִּצְרָֽיִם׃ ס</span></p>
 <p align="RIGHT"><span lang="he">‎<a name="010">10</a> ‏כִּֽי־תַשֶּׁ֥ה בְרֵֽעֲךָ<font color="red"><sup>1</sup></font> מַשַּׁ֣את מְא֑וּמָה לֹא־תָבֹ֥א אֶל־בֵּית֖וֹ לַעֲבֹ֥ט עֲבֹטֽוֹ׃ </span></p>
 <p align="RIGHT"><span lang="he">‎<a name="011">11</a> ‏בַּח֖וּץ תַּעֲמֹ֑ד וְהָאִ֗ישׁ אֲשֶׁ֤ר אַתָּה֙ נֹשֶׁ֣ה ב֔וֹ יוֹצִ֥יא אֵלֶ֛יךָ אֶֽת־הַעֲב֖וֹט הַחֽוּצָה׃ </span></p>
 <p align="RIGHT"><span lang="he">‎<a name="012">12</a> ‏וְאִם־אִ֥ישׁ עָנִ֖י ה֑וּא לֹ֥א תִשְׁכַּ֖ב בַּעֲבֹטֽוֹ׃ </span></p>
 <p align="RIGHT"><span lang="he">‎<a name="013">13</a> ‏הָשֵׁב֩ תָּשִׁ֨יב ל֤וֹ אֶֽת־הַעֲבוֹט֙ כְּבֹ֣א הַשֶּׁ֔מֶשׁ וְשָׁכַ֥ב בְּשַׂלְמָת֖וֹ וּבֵֽרֲכֶ֑ךָּ וּלְךָ֙ תִּהְיֶ֣ה צְדָקָ֔ה לִפְנֵ֖י יְהוָ֥ה אֱלֹהֶֽיךָ׃ ס</span></p>
 <p align="RIGHT"><span lang="he">‎<a name="014">14</a> ‏לֹא־תַעֲשֹׁ֥ק שָׂכִ֖יר עָנִ֣י וְאֶבְי֑וֹן מֵאַחֶ֕יךָ א֧וֹ מִגֵּרְךָ֛ אֲשֶׁ֥ר בְּאַרְצְךָ֖ בִּשְׁעָרֶֽיךָ׃ </span></p>
 <p align="RIGHT"><span lang="he">‎<a name="015">15</a> ‏בְּיוֹמוֹ֩ תִתֵּ֨ן שְׂכָר֜וֹ וְֽלֹא־תָב֧וֹא עָלָ֣יו הַשֶּׁ֗מֶשׁ כִּ֤י עָנִי֙ ה֔וּא וְאֵלָ֕יו ה֥וּא נֹשֵׂ֖א אֶת־נַפְשׁ֑וֹ וְלֹֽא־יִקְרָ֤א עָלֶ֙יךָ֙ אֶל־יְהוָ֔ה וְהָיָ֥ה בְךָ֖ חֵֽטְא׃ ס</span></p>
 <p align="RIGHT"><span lang="he">‎<a name="016">16</a> ‏לֹֽא־יוּמְת֤וּ אָבוֹת֙ עַל־בָּנִ֔ים וּבָנִ֖ים לֹא־יוּמְת֣וּ עַל־אָב֑וֹת אִ֥ישׁ בְּחֶטְא֖וֹ יוּמָֽתוּ׃ ס</span></p>
 <p align="RIGHT"><span lang="he">‎<a name="017">17</a> ‏לֹ֣א תַטֶּ֔ה מִשְׁפַּ֖ט גֵּ֣ר יָת֑וֹם וְלֹ֣א תַחֲבֹ֔ל בֶּ֖גֶד אַלְמָנָֽה׃ </span></p>
 <p align="RIGHT"><span lang="he">‎<a name="018">18</a> ‏וְזָכַרְתָּ֗ כִּ֣י עֶ֤בֶד הָיִ֙יתָ֙ בְּמִצְרַ֔יִם וַֽיִּפְדְּךָ֛ יְהוָ֥ה אֱלֹהֶ֖יךָ מִשָּׁ֑ם עַל־כֵּ֞ן אָנֹכִ֤י מְצַוְּךָ֙ לַעֲשׂ֔וֹת אֶת־הַדָּבָ֖ר הַזֶּֽה׃ ס</span></p>
 <p align="RIGHT"><span lang="he">‎<a name="019">19</a> ‏כִּ֣י תִקְצֹר֩ קְצִֽירְךָ֨ בְשָׂדֶ֜ךָ וְשָֽׁכַחְתָּ֧ עֹ֣מֶר בַּשָּׂדֶ֗ה לֹ֤א תָשׁוּב֙ לְקַחְתּ֔וֹ לַגֵּ֛ר לַיָּת֥וֹם וְלָאַלְמָנָ֖ה יִהְיֶ֑ה לְמַ֤עַן יְבָרֶכְךָ֙ יְהוָ֣ה אֱלֹהֶ֔יךָ בְּכֹ֖ל מַעֲשֵׂ֥ה יָדֶֽיךָ׃ </span></p>
 <p align="RIGHT"><span lang="he">‎<a name="020">20</a> ‏כִּ֤י תַחְבֹּט֙ זֵֽיתְךָ֔ לֹ֥א תְפָאֵ֖ר אַחֲרֶ֑יךָ לַגֵּ֛ר לַיָּת֥וֹם וְלָאַלְמָנָ֖ה יִהְיֶֽה׃ ס</span></p>
 <p align="RIGHT"><span lang="he">‎<a name="021">21</a> ‏כִּ֤י תִבְצֹר֙ כַּרְמְךָ֔ לֹ֥א תְעוֹלֵ֖ל אַחֲרֶ֑יךָ לַגֵּ֛ר לַיָּת֥וֹם וְלָאַלְמָנָ֖ה יִהְיֶֽה׃ </span></p>
 <p align="RIGHT"><span lang="he">‎<a name="022">22</a> ‏וְזָ֣כַרְתָּ֔ כִּי־עֶ֥בֶד הָיִ֖יתָ בְּאֶ֣רֶץ מִצְרָ֑יִם עַל־כֵּ֞ן אָנֹכִ֤י מְצַוְּךָ֙ לַעֲשׂ֔וֹת אֶת־הַדָּבָ֖ר הַזֶּֽה׃ ס</span></p>
 </td>
 <td width="50%">
 <p>1 kî-yiqq<sup>a</sup>ḥ ’îš ’iššâ ûḇə‘ālāh wəhāyâ ’im-lō’ ṯiməṣā’-ḥēn bə‘ênāyw kî-māṣā’ ḇāh ‘erəwaṯ dāḇār wəḵāṯaḇ lāh sēfer kərîṯuṯ wənāṯan bəyāḏāh wəšilləḥāh mibêṯwō: </p>
 <p>2 wəyāṣə’â mibêṯwō wəhāləḵâ wəhāyəṯâ lə’îš-’<sup>a</sup>ḥēr: </p>
 <p>3 ûśənē’āh hā’îš hā’<sup>a</sup>ḥărwōn wəḵāṯaḇ lāh sēfer kərîṯuṯ wənāṯan bəyāḏāh wəšilləḥāh mibêṯwō ’wō ḵî yāmûṯ hā’îš hā’<sup>a</sup>ḥărwōn ’ăšer-ləqāḥāh lwō lə’iššâ: </p>
 <p>4 lō’-yûḵal b<sup>a</sup>‘əlāh hāri’šwōn ’ăšer-šilləḥāh lāšûḇ ləq<sup>a</sup>ḥətāh lihəywōṯ lwō lə’iššâ ’<sup>a</sup>ḥărê ’ăšer huṭṭammā’â kî-ṯwō‘ēḇâ hiw’ lifənê yəhwâ wəlō’ ṯ<sup>a</sup>ḥăṭî’ ’eṯ-hā’āreṣ ’ăšer yəhwâ ’ĕlōheyḵā nōṯēn ləḵā n<sup>a</sup>ḥălâ: s</p>
 <p>5 kî-yiqq<sup>a</sup>ḥ ’îš ’iššâ ḥăḏāšâ lō’ yēṣē’ baṣṣāḇā’ wəlō’-y<sup>a</sup>‘ăḇōr ‘ālāyw ləḵāl-dāḇār nāqî yihəyeh ləḇêṯwō šānâ ’eḥāṯ wəśimm<sup>a</sup>ḥ ’eṯ-’išətwō ’ăšer-lāqāḥ: s</p>
 <p>6 lō’-y<sup>a</sup>ḥăḇōl rēḥayim wārāḵeḇ kî-nefeš hû’ ḥōḇēl: s</p>
 <p>7 kî-yimmāṣē’ ’îš gōnēḇ nefeš mē’eḥāyw mibənê yiśərā’ēl wəhiṯə‘ammer-bwō ûməḵārwō ûmēṯ hagannāḇ hahû’ ûḇi‘arətā hārā‘ miqqirəbeḵā: </p>
 <p>8 hiššāmer bəneḡ<sup>a</sup>‘-haṣṣār<sup>a</sup>‘aṯ lišəmōr mə’ōḏ wəl<sup>a</sup>‘ăśwōṯ kəḵōl ’ăšer-ywōrû ’eṯəḵem hakōhănîm haləwîyim ka’ăšer ṣiûîṯim tišəmərû l<sup>a</sup>‘ăśwōṯ: s</p>
 <p>9 zāḵwōr ’ēṯ ’ăšer-‘āśâ yəhwâ ’ĕlōheyḵā ləmirəyām badereḵə bəṣē’ṯəḵem mimmiṣərāyim: s</p>
 <p>10 kî-ṯaššeh ḇərē‘ăḵā<font color="red"><sup>1</sup></font> mašša’ṯ mə’ûmâ lō’-ṯāḇō’ ’el-bêṯwō l<sup>a</sup>‘ăḇōṭ ‘ăḇōṭwō: </p>
 <p>11 b<sup>a</sup>ḥûṣ t<sup>a</sup>‘ămōḏ wəhā’îš ’ăšer ’atâ nōšeh ḇwō ywōṣî’ ’ēleyḵā ’eṯ-h<sup>a</sup>‘ăḇwōṭ h<sup>a</sup>ḥûṣâ: </p>
 <p>12 wə’im-’îš ‘ānî hû’ lō’ ṯišəkaḇ b<sup>a</sup>‘ăḇōṭwō: </p>
 <p>13 hāšēḇ tāšîḇ lwō ’eṯ-h<sup>a</sup>‘ăḇwōṭ kəḇō’ haššemeš wəšāḵaḇ bəśaləmāṯwō ûḇērăḵeḵḵā ûləḵā tihəyeh ṣəḏāqâ lifənê yəhwâ ’ĕlōheyḵā: s</p>
 <p>14 lō’-ṯ<sup>a</sup>‘ăšōq śāḵîr ‘ānî wə’eḇəywōn mē’<sup>a</sup>ḥeyḵā ’wō migērəḵā ’ăšer bə’arəṣəḵā bišə‘āreyḵā: </p>
 <p>15 bəywōmwō ṯitēn śəḵārwō wəlō’-ṯāḇwō’ ‘ālāyw haššemeš kî ‘ānî hû’ wə’ēlāyw hû’ nōśē’ ’eṯ-nafəšwō wəlō’-yiqərā’ ‘āleyḵā ’el-yəhwâ wəhāyâ ḇəḵā ḥēṭə’: s</p>
 <p>16 lō’-yûməṯû ’āḇwōṯ ‘al-bānîm ûḇānîm lō’-yûməṯû ‘al-’āḇwōṯ ’îš bəḥeṭə’wō yûmāṯû: s</p>
 <p>17 lō’ ṯaṭṭeh mišəpaṭ gēr yāṯwōm wəlō’ ṯ<sup>a</sup>ḥăḇōl beḡeḏ ’aləmānâ: </p>
 <p>18 wəzāḵarətā kî ‘eḇeḏ hāyîṯā bəmiṣərayim wayyifədəḵā yəhwâ ’ĕlōheyḵā miššām ‘al-kēn ’ānōḵî məṣaûəḵā l<sup>a</sup>‘ăśwōṯ ’eṯ-hadāḇār hazzeh: s</p>
 <p>19 kî ṯiqəṣōr qəṣîrəḵā ḇəśāḏeḵā wəšāḵ<sup>a</sup>ḥətā ‘ōmer baśśāḏeh lō’ ṯāšûḇ ləq<sup>a</sup>ḥətwō lagēr layyāṯwōm wəlā’aləmānâ yihəyeh ləm<sup>a</sup>‘an yəḇāreḵəḵā yəhwâ ’ĕlōheyḵā bəḵōl m<sup>a</sup>‘ăśēh yāḏeyḵā: </p>
 <p>20 kî ṯ<sup>a</sup>ḥəbōṭ zêṯəḵā lō’ ṯəfā’ēr ’<sup>a</sup>ḥăreyḵā lagēr layyāṯwōm wəlā’aləmānâ yihəyeh: s</p>
 <p>21 kî ṯiḇəṣōr karəməḵā lō’ ṯə‘wōlēl ’<sup>a</sup>ḥăreyḵā lagēr layyāṯwōm wəlā’aləmānâ yihəyeh: </p>
 <p>22 wəzāḵarətā kî-‘eḇeḏ hāyîṯā bə’ereṣ miṣərāyim ‘al-kēn ’ānōḵî məṣaûəḵā l<sup>a</sup>‘ăśwōṯ ’eṯ-hadāḇār hazzeh: s</p>
 </td>
 </tr></table>
 <p></p><hr>
 <center>
 <a href="deu025.htm">Next: Deuteronomy (Devarim) Chapter 25</a></center>
 </body>