<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/deu031.htm">Polyglot</a> 
 <a href="../kjv/deu031.htm">KJV</a> 
 <a href="../sep/deu031.htm">Sep</a> 
 <a href="../vul/deu031.htm">Vul</a> 
 
 <br>
 <br><a href="deu.htm">Deuteronomy (Devarim) Index</a><br>
  
 <a href="deu030.htm">Previous</a> 
 <a href="deu032.htm">Next</a> 
 </center>
 <hr>
 
 <h3 align="CENTER">Tanach (Hebrew): Deuteronomy (Devarim) Chapter 31</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיֵּ֖לֶךְ מֹשֶׁ֑ה וַיְדַבֵּ֛ר אֶת־הַדְּבָרִ֥ים הָאֵ֖לֶּה אֶל־כָּל־יִשְׂרָאֵֽל׃ </span></p>
 <p align="RIGHT"><span lang="he">‎<a name="002">2</a> ‏וַיֹּ֣אמֶר אֲלֵהֶ֗ם בֶּן־מֵאָה֩ וְעֶשְׂרִ֨ים שָׁנָ֤ה אָנֹכִי֙ הַיּ֔וֹם לֹא־אוּכַ֥ל ע֖וֹד לָצֵ֣את וְלָב֑וֹא וַֽיהוָה֙ אָמַ֣ר אֵלַ֔י לֹ֥א תַעֲבֹ֖ר אֶת־הַיַּרְדֵּ֥ן הַזֶּֽה׃ </span></p>
 <p align="RIGHT"><span lang="he">‎<a name="003">3</a> ‏יְהוָ֨ה אֱלֹהֶ֜יךָ ה֣וּא׀ עֹבֵ֣ר לְפָנֶ֗יךָ הֽוּא־יַשְׁמִ֞יד אֶת־הַגּוֹיִ֥ם הָאֵ֛לֶּה מִלְּפָנֶ֖יךָ וִֽירִשְׁתָּ֑ם יְהוֹשֻׁ֗עַ ה֚וּא עֹבֵ֣ר לְפָנֶ֔יךָ כַּאֲשֶׁ֖ר דִּבֶּ֥ר יְהוָֽה׃ </span></p>
 <p align="RIGHT"><span lang="he">‎<a name="004">4</a> ‏וְעָשָׂ֤ה יְהוָה֙ לָהֶ֔ם כַּאֲשֶׁ֣ר עָשָׂ֗ה לְסִיח֥וֹן וּלְע֛וֹג מַלְכֵ֥י הָאֱמֹרִ֖י וּלְאַרְצָ֑ם אֲשֶׁ֥ר הִשְׁמִ֖יד אֹתָֽם׃ </span></p>
 <p align="RIGHT"><span lang="he">‎<a name="005">5</a> ‏וּנְתָנָ֥ם יְהוָ֖ה לִפְנֵיכֶ֑ם וַעֲשִׂיתֶ֣ם לָהֶ֔ם כְּכָל־הַמִּצְוָ֔ה אֲשֶׁ֥ר צִוִּ֖יתִי אֶתְכֶֽם׃ </span></p>
 <p align="RIGHT"><span lang="he">‎<a name="006">6</a> ‏חִזְק֣וּ וְאִמְצ֔וּ אַל־תִּֽירְא֥וּ וְאַל־תַּעַרְצ֖וּ מִפְּנֵיהֶ֑ם כִּ֣י׀ יְהוָ֣ה אֱלֹהֶ֗יךָ ה֚וּא הַהֹלֵ֣ךְ עִמָּ֔ךְ לֹ֥א יַרְפְּךָ֖ וְלֹ֥א יַעַזְבֶֽךָּ׃ פ</span></p>
 <p align="RIGHT"><span lang="he">‎<a name="007">7</a> ‏וַיִּקְרָ֨א מֹשֶׁ֜ה לִֽיהוֹשֻׁ֗עַ וַיֹּ֨אמֶר אֵלָ֜יו לְעֵינֵ֣י כָל־יִשְׂרָאֵל֮<font color="red"><sup>3</sup></font> חֲזַ֣ק וֶאֱמָץ֒ כִּ֣י אַתָּ֗ה תָּבוֹא֙ אֶת־הָעָ֣ם הַזֶּ֔ה אֶל־הָאָ֕רֶץ אֲשֶׁ֨ר נִשְׁבַּ֧ע יְהוָ֛ה לַאֲבֹתָ֖ם לָתֵ֣ת לָהֶ֑ם וְאַתָּ֖ה תַּנְחִילֶ֥נָּה אוֹתָֽם׃ </span></p>
 <p align="RIGHT"><span lang="he">‎<a name="008">8</a> ‏וַֽיהוָ֞ה ה֣וּא׀ הַהֹלֵ֣ךְ לְפָנֶ֗יךָ ה֚וּא יִהְיֶ֣ה עִמָּ֔ךְ לֹ֥א יַרְפְּךָ֖ וְלֹ֣א יַֽעַזְבֶ֑ךָּ לֹ֥א תִירָ֖א וְלֹ֥א תֵחָֽת׃ </span></p>
 <p align="RIGHT"><span lang="he">‎<a name="009">9</a> ‏וַיִּכְתֹּ֣ב מֹשֶׁה֮ אֶת־הַתּוֹרָ֣ה הַזֹּאת֒ וַֽיִּתְּנָ֗הּ אֶל־הַכֹּהֲנִים֙ בְּנֵ֣י לֵוִ֔י הַנֹּ֣שְׂאִ֔ים אֶת־אֲר֖וֹן בְּרִ֣ית יְהוָ֑ה וְאֶל־כָּל־זִקְנֵ֖י יִשְׂרָאֵֽל׃ </span></p>
 <p align="RIGHT"><span lang="he">‎<a name="010">10</a> ‏וַיְצַ֥ו מֹשֶׁ֖ה אוֹתָ֣ם לֵאמֹ֑ר מִקֵּ֣ץ׀ שֶׁ֣בַע שָׁנִ֗ים בְּמֹעֵ֛ד שְׁנַ֥ת הַשְּׁמִטָּ֖ה בְּחַ֥ג הַסֻּכּֽוֹת׃ </span></p>
 <p align="RIGHT"><span lang="he">‎<a name="011">11</a> ‏בְּב֣וֹא כָל־יִשְׂרָאֵ֗ל לֵרָאוֹת֙ אֶת־פְּנֵי֙ יְהוָ֣ה אֱלֹהֶ֔יךָ בַּמָּק֖וֹם אֲשֶׁ֣ר יִבְחָ֑ר תִּקְרָ֞א אֶת־הַתּוֹרָ֥ה הַזֹּ֛את נֶ֥גֶד כָּל־יִשְׂרָאֵ֖ל בְּאָזְנֵיהֶֽם׃ </span></p>
 <p align="RIGHT"><span lang="he">‎<a name="012">12</a> ‏הַקְהֵ֣ל אֶת־הָעָ֗ם הָֽאֲנָשִׁ֤ים וְהַנָּשִׁים֙ וְהַטַּ֔ף וְגֵרְךָ֖ אֲשֶׁ֣ר בִּשְׁעָרֶ֑יךָ לְמַ֨עַן יִשְׁמְע֜וּ וּלְמַ֣עַן יִלְמְד֗וּ וְיָֽרְאוּ֙ אֶת־יְהוָ֣ה אֱלֹֽהֵיכֶ֔ם וְשָׁמְר֣וּ<font color="red"><sup>3</sup></font> לַעֲשׂ֔וֹת אֶת־כָּל־דִּבְרֵ֖י הַתּוֹרָ֥ה הַזֹּֽאת׃ </span></p>
 <p align="RIGHT"><span lang="he">‎<a name="013">13</a> ‏וּבְנֵיהֶ֞ם אֲשֶׁ֣ר לֹֽא־יָדְע֗וּ יִשְׁמְעוּ֙ וְלָ֣מְד֔וּ לְיִרְאָ֖ה אֶת־יְהוָ֣ה אֱלֹהֵיכֶ֑ם כָּל־הַיָּמִ֗ים אֲשֶׁ֨ר אַתֶּ֤ם חַיִּים֙ עַל־הָ֣אֲדָמָ֔ה אֲשֶׁ֨ר אַתֶּ֜ם עֹבְרִ֧ים אֶת־הַיַּרְדֵּ֛ן שָׁ֖מָּה לְרִשְׁתָּֽהּ׃ פ</span></p>
 <p align="RIGHT"><span lang="he">‎<a name="014">14</a> ‏וַיֹּ֨אמֶר יְהוָ֜ה אֶל־מֹשֶׁ֗ה הֵ֣ן קָרְב֣וּ יָמֶיךָ֮ לָמוּת֒ קְרָ֣א אֶת־יְהוֹשֻׁ֗עַ וְהִֽתְיַצְּב֛וּ בְּאֹ֥הֶל מוֹעֵ֖ד וַאֲצַוֶּ֑נּוּ וַיֵּ֤לֶךְ מֹשֶׁה֙ וִֽיהוֹשֻׁ֔עַ וַיִּֽתְיַצְּב֖וּ בְּאֹ֥הֶל מוֹעֵֽד׃ </span></p>
 <p align="RIGHT"><span lang="he">‎<a name="015">15</a> ‏וַיֵּרָ֧א יְהוָ֛ה בָּאֹ֖הֶל בְּעַמּ֣וּד עָנָ֑ן וַיַּעֲמֹ֛ד עַמּ֥וּד הֶעָנָ֖ן עַל־פֶּ֥תַח הָאֹֽהֶל׃ ס</span></p>
 <p align="RIGHT"><span lang="he">‎<a name="016">16</a> ‏וַיֹּ֤אמֶר יְהוָה֙ אֶל־מֹשֶׁ֔ה הִנְּךָ֥ שֹׁכֵ֖ב עִם־אֲבֹתֶ֑יךָ וְקָם֩ הָעָ֨ם הַזֶּ֜ה וְזָנָ֣ה׀ אַחֲרֵ֣י׀ אֱלֹהֵ֣י נֵֽכַר־הָאָ֗רֶץ אֲשֶׁ֨ר ה֤וּא בָא־שָׁ֙מָּה֙ בְּקִרְבּ֔וֹ וַעֲזָבַ֕נִי וְהֵפֵר֙ אֶת־בְּרִיתִ֔י אֲשֶׁ֥ר כָּרַ֖תִּי אִתּֽוֹ׃ </span></p>
 <p align="RIGHT"><span lang="he">‎<a name="017">17</a> ‏וְחָרָ֣ה אַפִּ֣י ב֣וֹ בַיּוֹם־הַ֠הוּא וַעֲזַבְתִּ֞ים וְהִסְתַּרְתִּ֨י פָנַ֤י מֵהֶם֙ וְהָיָ֣ה לֶֽאֱכֹ֔ל וּמְצָאֻ֛הוּ רָע֥וֹת רַבּ֖וֹת וְצָר֑וֹת וְאָמַר֙ בַּיּ֣וֹם הַה֔וּא הֲלֹ֗א עַ֣ל כִּֽי־אֵ֤ין אֱלֹהַי֙ בְּקִרְבִּ֔י מְצָא֖וּנִי הָרָע֥וֹת הָאֵֽלֶּה׃ </span></p>
 <p align="RIGHT"><span lang="he">‎<a name="018">18</a> ‏וְאָנֹכִ֗י הַסְתֵּ֨ר אַסְתִּ֤יר פָּנַי֙ בַּיּ֣וֹם הַה֔וּא עַ֥ל כָּל־הָרָעָ֖ה אֲשֶׁ֣ר עָשָׂ֑ה כִּ֣י פָנָ֔ה אֶל־אֱלֹהִ֖ים אֲחֵרִֽים׃ </span></p>
 <p align="RIGHT"><span lang="he">‎<a name="019">19</a> ‏וְעַתָּ֗ה כִּתְב֤וּ לָכֶם֙ אֶת־הַשִּׁירָ֣ה הַזֹּ֔את וְלַמְּדָ֥הּ אֶת־בְּנֵי־יִשְׂרָאֵ֖ל שִׂימָ֣הּ בְּפִיהֶ֑ם לְמַ֨עַן תִּהְיֶה־לִּ֜י הַשִּׁירָ֥ה הַזֹּ֛את לְעֵ֖ד בִּבְנֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="020">20</a> ‏כִּֽי־אֲבִיאֶ֜נּוּ אֶֽל־הָאֲדָמָ֣ה׀ אֲשֶׁר־נִשְׁבַּ֣עְתִּי לַאֲבֹתָ֗יו זָבַ֤ת חָלָב֙ וּדְבַ֔שׁ וְאָכַ֥ל וְשָׂבַ֖ע וְדָשֵׁ֑ן וּפָנָ֞ה אֶל־אֱלֹהִ֤ים אֲחֵרִים֙ וַעֲבָד֔וּם וְנִ֣אֲצ֔וּנִי וְהֵפֵ֖ר אֶת־בְּרִיתִֽי׃ </span></p>
 <p align="RIGHT"><span lang="he">‎<a name="021">21</a> ‏וְ֠הָיָה כִּֽי־תִמְצֶ֨אןָ אֹת֜וֹ רָע֣וֹת רַבּוֹת֮ וְצָרוֹת֒ וְ֠עָנְתָה הַשִּׁירָ֨ה הַזֹּ֤את לְפָנָיו֙ לְעֵ֔ד כִּ֛י לֹ֥א תִשָּׁכַ֖ח מִפִּ֣י זַרְע֑וֹ כִּ֧י יָדַ֣עְתִּי אֶת־יִצְר֗וֹ אֲשֶׁ֨ר ה֤וּא עֹשֶׂה֙ הַיּ֔וֹם בְּטֶ֣רֶם אֲבִיאֶ֔נּוּ אֶל־הָאָ֖רֶץ אֲשֶׁ֥ר נִשְׁבָּֽעְתִּי׃ </span></p>
 <p align="RIGHT"><span lang="he">‎<a name="022">22</a> ‏וַיִּכְתֹּ֥ב מֹשֶׁ֛ה אֶת־הַשִּׁירָ֥ה הַזֹּ֖את בַּיּ֣וֹם הַה֑וּא וַֽיְלַמְּדָ֖הּ אֶת־בְּנֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="023">23</a> ‏וַיְצַ֞ו אֶת־יְהוֹשֻׁ֣עַ בִּן־נ֗וּן וַיֹּאמֶר֮ חֲזַ֣ק וֶֽאֱמָץ֒ כִּ֣י אַתָּ֗ה תָּבִיא֙ אֶת־בְּנֵ֣י יִשְׂרָאֵ֔ל אֶל־הָאָ֖רֶץ אֲשֶׁר־נִשְׁבַּ֣עְתִּי לָהֶ֑ם וְאָנֹכִ֖י אֶֽהְיֶ֥ה עִמָּֽךְ׃ </span></p>
 <p align="RIGHT"><span lang="he">‎<a name="024">24</a> ‏וַיְהִ֣י׀ כְּכַלּ֣וֹת מֹשֶׁ֗ה לִכְתֹּ֛ב אֶת־דִּבְרֵ֥י הַתּוֹרָֽה־הַזֹּ֖את עַל־סֵ֑פֶר עַ֖ד תֻּמָּֽם׃ </span></p>
 <p align="RIGHT"><span lang="he">‎<a name="025">25</a> ‏וַיְצַ֤ו מֹשֶׁה֙ אֶת־הַלְוִיִּ֔ם נֹֽשְׂאֵ֛י<font color="red"><sup>1</sup></font> אֲר֥וֹן בְּרִית־יְהוָ֖ה לֵאמֹֽר׃ </span></p>
 <p align="RIGHT"><span lang="he">‎<a name="026">26</a> ‏לָקֹ֗חַ אֵ֣ת סֵ֤פֶר הַתּוֹרָה֙ הַזֶּ֔ה וְשַׂמְתֶּ֣ם אֹת֔וֹ מִצַּ֛ד אֲר֥וֹן בְּרִית־יְהוָ֖ה אֱלֹהֵיכֶ֑ם וְהָֽיָה־שָׁ֥ם בְּךָ֖ לְעֵֽד׃ </span></p>
 <p align="RIGHT"><span lang="he">‎<a name="027">27</a> ‏כִּ֣י אָנֹכִ֤י יָדַ֙עְתִּי֙ אֶֽת־מֶרְיְךָ֔ וְאֶֽת־עָרְפְּךָ֖ הַקָּשֶׁ֑ה הֵ֣ן בְּעוֹדֶנִּי֩ חַ֨י עִמָּכֶ֜ם הַיּ֗וֹם מַמְרִ֤ים הֱיִתֶם֙ עִם־יְהוָֹ֔ה וְאַ֖ף כִּי־אַחֲרֵ֥י מוֹתִֽי׃ </span></p>
 <p align="RIGHT"><span lang="he">‎<a name="028">28</a> ‏הַקְהִ֧ילוּ אֵלַ֛י אֶת־כָּל־זִקְנֵ֥י שִׁבְטֵיכֶ֖ם וְשֹׁטְרֵיכֶ֑ם וַאֲדַבְּרָ֣ה בְאָזְנֵיהֶ֗ם אֵ֚ת הַדְּבָרִ֣ים הָאֵ֔לֶּה וְאָעִ֣ידָה בָּ֔ם אֶת־הַשָּׁמַ֖יִם וְאֶת־הָאָֽרֶץ׃ </span></p>
 <p align="RIGHT"><span lang="he">‎<a name="029">29</a> ‏כִּ֣י יָדַ֗עְתִּי אַחֲרֵ֤י מוֹתִי֙ כִּֽי־הַשְׁחֵ֣ת תַּשְׁחִת֔וּן וְסַרְתֶּ֣ם מִן־הַדֶּ֔רֶךְ אֲשֶׁ֥ר צִוִּ֖יתִי אֶתְכֶ֑ם וְקָרָ֨את אֶתְכֶ֤ם הָֽרָעָה֙ בְּאַחֲרִ֣ית הַיָּמִ֔ים כִּֽי־תַעֲשׂ֤וּ אֶת־הָרַע֙ בְּעֵינֵ֣י יְהוָ֔ה לְהַכְעִיס֖וֹ בְּמַעֲשֵׂ֥ה יְדֵיכֶֽם׃ </span></p>
 <p align="RIGHT"><span lang="he">‎<a name="030">30</a> ‏וַיְדַבֵּ֣ר מֹשֶׁ֗ה בְּאָזְנֵי֙ כָּל־קְהַ֣ל יִשְׂרָאֵ֔ל אֶת־דִּבְרֵ֥י הַשִּׁירָ֖ה הַזֹּ֑את עַ֖ד תֻּמָּֽם׃ פ</span></p>
 </td>
 <td width="50%">
 <p>1 wayyēleḵə mōšeh wayəḏabēr ’eṯ-hadəḇārîm hā’ēlleh ’el-kāl-yiśərā’ēl: </p>
 <p>2 wayyō’mer ’ălēhem ben-mē’â wə‘eśərîm šānâ ’ānōḵî hayywōm lō’-’ûḵal ‘wōḏ lāṣē’ṯ wəlāḇwō’ wayhwâ ’āmar ’ēlay lō’ ṯ<sup>a</sup>‘ăḇōr ’eṯ-hayyarədēn hazzeh: </p>
 <p>3 yəhwâ ’ĕlōheyḵā hû’| ‘ōḇēr ləfāneyḵā hû’-yašəmîḏ ’eṯ-hagwōyim hā’ēlleh milləfāneyḵā wîrišətām yəhwōšu‘a hû’ ‘ōḇēr ləfāneyḵā ka’ăšer diber yəhwâ: </p>
 <p>4 wə‘āśâ yəhwâ lâem ka’ăšer ‘āśâ ləsîḥwōn ûlə‘wōḡ maləḵê hā’ĕmōrî ûlə’arəṣām ’ăšer hišəmîḏ ’ōṯām: </p>
 <p>5 ûnəṯānām yəhwâ lifənêḵem w<sup>a</sup>‘ăśîṯem lâem kəḵāl-hammiṣəwâ ’ăšer ṣiûîṯî ’eṯəḵem: </p>
 <p>6 ḥizəqû wə’iməṣû ’al-tîrə’û wə’al-t<sup>a</sup>‘arəṣû mipənêhem kî| yəhwâ ’ĕlōheyḵā hû’ hahōlēḵə ‘immāḵə lō’ yarəpəḵā wəlō’ y<sup>a</sup>‘azəḇeḵḵā: f</p>
 <p>7 wayyiqərā’ mōšeh lîhwōšu‘a wayyō’mer ’ēlāyw lə‘ênê ḵāl-yiśərā’ēl<font color="red"><sup>3</sup></font> ḥăzaq we’ĕmāṣ kî ’atâ tāḇwō’ ’eṯ-hā‘ām hazzeh ’el-hā’āreṣ ’ăšer nišəb<sup>a</sup>‘ yəhwâ la’ăḇōṯām lāṯēṯ lâem wə’atâ tanəḥîlennâ ’wōṯām: </p>
 <p>8 wayhwâ hû’| hahōlēḵə ləfāneyḵā hû’ yihəyeh ‘immāḵə lō’ yarəpəḵā wəlō’ y<sup>a</sup>‘azəḇeḵḵā lō’ ṯîrā’ wəlō’ ṯēḥāṯ: </p>
 <p>9 wayyiḵətōḇ mōšeh ’eṯ-hatwōrâ hazzō’ṯ wayyitənāh ’el-hakōhănîm bənê lēwî hannōśə’îm ’eṯ-’ărwōn bərîṯ yəhwâ wə’el-kāl-ziqənê yiśərā’ēl: </p>
 <p>10 wayəṣaw mōšeh ’wōṯām lē’mōr miqqēṣ| šeḇ<sup>a</sup>‘ šānîm bəmō‘ēḏ šənaṯ haššəmiṭṭâ bəḥaḡ hassukwōṯ: </p>
 <p>11 bəḇwō’ ḵāl-yiśərā’ēl lērā’wōṯ ’eṯ-pənê yəhwâ ’ĕlōheyḵā bammāqwōm ’ăšer yiḇəḥār tiqərā’ ’eṯ-hatwōrâ hazzō’ṯ neḡeḏ kāl-yiśərā’ēl bə’āzənêhem: </p>
 <p>12 haqəhēl ’eṯ-hā‘ām hā’ănāšîm wəhannāšîm wəhaṭṭaf wəḡērəḵā ’ăšer bišə‘āreyḵā ləm<sup>a</sup>‘an yišəmə‘û ûləm<sup>a</sup>‘an yiləməḏû wəyārə’û ’eṯ-yəhwâ ’ĕlōhêḵem wəšāmərû<font color="red"><sup>3</sup></font> l<sup>a</sup>‘ăśwōṯ ’eṯ-kāl-diḇərê hatwōrâ hazzō’ṯ: </p>
 <p>13 ûḇənêhem ’ăšer lō’-yāḏə‘û yišəmə‘û wəlāməḏû ləyirə’â ’eṯ-yəhwâ ’ĕlōhêḵem kāl-hayyāmîm ’ăšer ’atem ḥayyîm ‘al-hā’ăḏāmâ ’ăšer ’atem ‘ōḇərîm ’eṯ-hayyarədēn šāmmâ lərišətāh: f</p>
 <p>14 wayyō’mer yəhwâ ’el-mōšeh hēn qārəḇû yāmeyḵā lāmûṯ qərā’ ’eṯ-yəhwōšu‘a wəhiṯəyaṣṣəḇû bə’ōhel mwō‘ēḏ wa’ăṣaûennû wayyēleḵə mōšeh wîhwōšu‘a wayyiṯəyaṣṣəḇû bə’ōhel mwō‘ēḏ: </p>
 <p>15 wayyērā’ yəhwâ bā’ōhel bə‘ammûḏ ‘ānān wayy<sup>a</sup>‘ămōḏ ‘ammûḏ he‘ānān ‘al-peṯ<sup>a</sup>ḥ hā’ōhel: s</p>
 <p>16 wayyō’mer yəhwâ ’el-mōšeh hinnəḵā šōḵēḇ ‘im-’ăḇōṯeyḵā wəqām hā‘ām hazzeh wəzānâ| ’<sup>a</sup>ḥărê| ’ĕlōhê nēḵar-hā’āreṣ ’ăšer hû’ ḇā’-šāmmâ bəqirəbwō w<sup>a</sup>‘ăzāḇanî wəhēfēr ’eṯ-bərîṯî ’ăšer kāratî ’itwō: </p>
 <p>17 wəḥārâ ’apî ḇwō ḇayywōm-hahû’ w<sup>a</sup>‘ăzaḇətîm wəhisətarətî fānay mēhem wəhāyâ le’ĕḵōl ûməṣā’uhû rā‘wōṯ rabwōṯ wəṣārwōṯ wə’āmar bayywōm hahû’ hălō’ ‘al kî-’ên ’ĕlōhay bəqirəbî məṣā’ûnî hārā‘wōṯ hā’ēlleh: </p>
 <p>18 wə’ānōḵî hasətēr ’asətîr pānay bayywōm hahû’ ‘al kāl-hārā‘â ’ăšer ‘āśâ kî fānâ ’el-’ĕlōhîm ’ăḥērîm: </p>
 <p>19 wə‘atâ kiṯəḇû lāḵem ’eṯ-haššîrâ hazzō’ṯ wəlamməḏāh ’eṯ-bənê-yiśərā’ēl śîmāh bəfîhem ləm<sup>a</sup>‘an tihəyeh-llî haššîrâ hazzō’ṯ lə‘ēḏ biḇənê yiśərā’ēl: </p>
 <p>20 kî-’ăḇî’ennû ’el-hā’ăḏāmâ| ’ăšer-nišəb<sup>a</sup>‘ətî la’ăḇōṯāyw zāḇaṯ ḥālāḇ ûḏəḇaš wə’āḵal wəśāḇ<sup>a</sup>‘ wəḏāšēn ûfānâ ’el-’ĕlōhîm ’ăḥērîm w<sup>a</sup>‘ăḇāḏûm wəni’ăṣûnî wəhēfēr ’eṯ-bərîṯî: </p>
 <p>21 wəhāyâ kî-ṯiməṣe’nā ’ōṯwō rā‘wōṯ rabwōṯ wəṣārwōṯ wə‘ānəṯâ haššîrâ hazzō’ṯ ləfānāyw lə‘ēḏ kî lō’ ṯiššāḵ<sup>a</sup>ḥ mipî zarə‘wō kî yāḏ<sup>a</sup>‘ətî ’eṯ-yiṣərwō ’ăšer hû’ ‘ōśeh hayywōm bəṭerem ’ăḇî’ennû ’el-hā’āreṣ ’ăšer nišəbā‘ətî: </p>
 <p>22 wayyiḵətōḇ mōšeh ’eṯ-haššîrâ hazzō’ṯ bayywōm hahû’ wayəlamməḏāh ’eṯ-bənê yiśərā’ēl: </p>
 <p>23 wayəṣaw ’eṯ-yəhwōšu‘a bin-nûn wayyō’mer ḥăzaq we’ĕmāṣ kî ’atâ tāḇî’ ’eṯ-bənê yiśərā’ēl ’el-hā’āreṣ ’ăšer-nišəb<sup>a</sup>‘ətî lâem wə’ānōḵî ’ehəyeh ‘immāḵə: </p>
 <p>24 wayəhî| kəḵallwōṯ mōšeh liḵətōḇ ’eṯ-diḇərê hatwōrâ-hazzō’ṯ ‘al-sēfer ‘aḏ tummām: </p>
 <p>25 wayəṣaw mōšeh ’eṯ-haləwîyim nōśə’ê<font color="red"><sup>1</sup></font> ’ărwōn bərîṯ-yəhwâ lē’mōr: </p>
 <p>26 lāqōḥa ’ēṯ sēfer hatwōrâ hazzeh wəśamətem ’ōṯwō miṣṣaḏ ’ărwōn bərîṯ-yəhwâ ’ĕlōhêḵem wəhāyâ-šām bəḵā lə‘ēḏ: </p>
 <p>27 kî ’ānōḵî yāḏ<sup>a</sup>‘ətî ’eṯ-merəyəḵā wə’eṯ-‘ārəpəḵā haqqāšeh hēn bə‘wōḏennî ḥay ‘immāḵem hayywōm mamərîm hĕyiṯem ‘im-yəhwōâ wə’af kî-’<sup>a</sup>ḥărê mwōṯî: </p>
 <p>28 haqəhîlû ’ēlay ’eṯ-kāl-ziqənê šiḇəṭêḵem wəšōṭərêḵem wa’ăḏabərâ ḇə’āzənêhem ’ēṯ hadəḇārîm hā’ēlleh wə’ā‘îḏâ bām ’eṯ-haššāmayim wə’eṯ-hā’āreṣ: </p>
 <p>29 kî yāḏ<sup>a</sup>‘ətî ’<sup>a</sup>ḥărê mwōṯî kî-hašəḥēṯ tašəḥiṯûn wəsarətem min-hadereḵə ’ăšer ṣiûîṯî ’eṯəḵem wəqārā’ṯ ’eṯəḵem hārā‘â bə’<sup>a</sup>ḥărîṯ hayyāmîm kî-ṯ<sup>a</sup>‘ăśû ’eṯ-hār<sup>a</sup>‘ bə‘ênê yəhwâ ləhaḵə‘îswō bəm<sup>a</sup>‘ăśēh yəḏêḵem: </p>
 <p>30 wayəḏabēr mōšeh bə’āzənê kāl-qəhal yiśərā’ēl ’eṯ-diḇərê haššîrâ hazzō’ṯ ‘aḏ tummām: f</p>
 </td>
 </tr></table>
 <p></p><hr>
 <center>
 <a href="deu032.htm">Next: Deuteronomy (Devarim) Chapter 32</a></center>
 </body>