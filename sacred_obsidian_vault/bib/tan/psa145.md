<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa145.htm">Polyglot</a> 
 <a href="../kjv/psa145.htm">KJV</a> 
 <a href="../sep/psa145.htm">Sep</a> 
 <a href="../vul/psa145.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa144.htm">Previous</a> 
 <a href="psa146.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 145</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏תְּהִלָּ֗ה לְדָ֫וִ֥ד אֲרוֹמִמְךָ֣ אֱלוֹהַ֣י הַמֶּ֑לֶךְ וַאֲבָרֲכָ֥ה שִׁ֝מְךָ֗ לְעוֹלָ֥ם וָעֶֽד׃ </span></p>
 <p align="RIGHT"><span lang="he">‎<a name="002">2</a> ‏בְּכָל־י֥וֹם אֲבָרֲכֶ֑ךָּ וַאֲהַלְלָ֥ה שִׁ֝מְךָ֗ לְעוֹלָ֥ם וָעֶֽד׃ </span></p>
 <p align="RIGHT"><span lang="he">‎<a name="003">3</a> ‏גָּ֘ד֤וֹל<font color="red"><sup>3</sup></font> יְהוָ֣ה וּמְהֻלָּ֣ל מְאֹ֑ד וְ֝לִגְדֻלָּת֗וֹ אֵ֣ין חֵֽקֶר׃ </span></p>
 <p align="RIGHT"><span lang="he">‎<a name="004">4</a> ‏דּ֣וֹר לְ֭דוֹר יְשַׁבַּ֣ח מַעֲשֶׂ֑יךָ וּגְב֖וּרֹתֶ֣יךָ יַגִּֽידוּ׃ </span></p>
 <p align="RIGHT"><span lang="he">‎<a name="005">5</a> ‏הֲ֭דַר כְּב֣וֹד הוֹדֶ֑ךָ וְדִבְרֵ֖י נִפְלְאוֹתֶ֣יךָ אָשִֽׂיחָה׃ </span></p>
 <p align="RIGHT"><span lang="he">‎<a name="006">6</a> ‏וֶעֱז֣וּז נוֹרְאֹתֶ֣יךָ יֹאמֵ֑רוּ <font color="brown">וגדולתיך</font> <font color="blue">וּגְדוּלָּתְךָ֥</font> אֲסַפְּרֶֽנָּה׃ </span></p>
 <p align="RIGHT"><span lang="he">‎<a name="007">7</a> ‏זֵ֣כֶר רַב־טוּבְךָ֣ יַבִּ֑יעוּ וְצִדְקָתְךָ֥ יְרַנֵּֽנוּ׃ </span></p>
 <p align="RIGHT"><span lang="he">‎<a name="008">8</a> ‏חַנּ֣וּן וְרַח֣וּם יְהוָ֑ה אֶ֥רֶךְ אַ֝פַּ֗יִם וּגְדָל־חָֽסֶד׃ </span></p>
 <p align="RIGHT"><span lang="he">‎<a name="009">9</a> ‏טוֹב־יְהוָ֥ה לַכֹּ֑ל וְ֝רַחֲמָ֗יו עַל־כָּל־מַעֲשָֽׂיו׃ </span></p>
 <p align="RIGHT"><span lang="he">‎<a name="010">10</a> ‏יוֹד֣וּךָ יְ֭הוָה כָּל־מַעֲשֶׂ֑יךָ וַ֝חֲסִידֶ֗יךָ יְבָרֲכֽוּכָה׃ </span></p>
 <p align="RIGHT"><span lang="he">‎<a name="011">11</a> ‏כְּב֣וֹד מַלְכוּתְךָ֣ יֹאמֵ֑רוּ וּגְבוּרָתְךָ֥ יְדַבֵּֽרוּ׃ </span></p>
 <p align="RIGHT"><span lang="he">‎<a name="012">12</a> ‏לְהוֹדִ֤יעַ׀ לִבְנֵ֣י הָ֭אָדָם גְּבוּרֹתָ֑יו וּ֝כְב֗וֹד הֲדַ֣ר מַלְכוּתֽוֹ׃ </span></p>
 <p align="RIGHT"><span lang="he">‎<a name="013">13</a> ‏מַֽלְכוּתְךָ֗ מַלְכ֥וּת כָּל־עֹֽלָמִ֑ים וּ֝מֶֽמְשֶׁלְתְּךָ֗ בְּכָל־דּ֥וֹר וָדֽוֹר׃ </span></p>
 <p align="RIGHT"><span lang="he">‎<a name="014">14</a> ‏סוֹמֵ֣ךְ יְ֭הוָה לְכָל־הַנֹּפְלִ֑ים וְ֝זוֹקֵ֗ף לְכָל־הַכְּפוּפִֽים׃ </span></p>
 <p align="RIGHT"><span lang="he">‎<a name="015">15</a> ‏עֵֽינֵי־כֹ֭ל אֵלֶ֣יךָ יְשַׂבֵּ֑רוּ וְאַתָּ֤ה נֽוֹתֵן־לָהֶ֖ם אֶת־אָכְלָ֣ם בְּעִתּֽוֹ׃ </span></p>
 <p align="RIGHT"><span lang="he">‎<a name="016">16</a> ‏פּוֹתֵ֥חַ אֶת־יָדֶ֑ךָ וּמַשְׂבִּ֖יעַ לְכָל־חַ֣י רָצֽוֹן׃ </span></p>
 <p align="RIGHT"><span lang="he">‎<a name="017">17</a> ‏צַדִּ֣יק יְ֭הוָה בְּכָל־דְּרָכָ֑יו וְ֝חָסִ֗יד בְּכָל־מַעֲשָֽׂיו׃ </span></p>
 <p align="RIGHT"><span lang="he">‎<a name="018">18</a> ‏קָר֣וֹב יְ֭הוָה לְכָל־קֹרְאָ֑יו לְכֹ֤ל אֲשֶׁ֖ר יִקְרָאֻ֣הוּ בֶאֱמֶֽת׃ </span></p>
 <p align="RIGHT"><span lang="he">‎<a name="019">19</a> ‏רְצוֹן־יְרֵאָ֥יו יַעֲשֶׂ֑ה וְֽאֶת־שַׁוְעָתָ֥ם יִ֝שְׁמַ֗ע וְיוֹשִׁיעֵֽם׃ </span></p>
 <p align="RIGHT"><span lang="he">‎<a name="020">20</a> ‏שׁוֹמֵ֣ר יְ֭הוָה אֶת־כָּל־אֹהֲבָ֑יו וְאֵ֖ת כָּל־הָרְשָׁעִ֣ים יַשְׁמִֽיד׃ </span></p>
 <p align="RIGHT"><span lang="he">‎<a name="021">21</a> ‏תְּהִלַּ֥ת יְהוָ֗ה יְֽדַבֶּ֫ר־פִּ֥י וִיבָרֵ֣ךְ כָּל־בָּ֭שָׂר שֵׁ֥ם קָדְשׁ֗וֹ לְעוֹלָ֥ם וָעֶֽד׃ </span></p>
 </td>
 <td width="50%">
 <p>1 təhillâ ləḏāwiḏ ’ărwōmiməḵā ’ĕlwōhay hammeleḵə wa’ăḇārăḵâ šiməḵā lə‘wōlām wā‘eḏ: </p>
 <p>2 bəḵāl-ywōm ’ăḇārăḵeḵḵā wa’ăhaləlâ šiməḵā lə‘wōlām wā‘eḏ: </p>
 <p>3 gāḏwōl<font color="red"><sup>3</sup></font> yəhwâ ûməhullāl mə’ōḏ wəliḡəḏullāṯwō ’ên ḥēqer: </p>
 <p>4 dwōr ləḏwōr yəšab<sup>a</sup>ḥ m<sup>a</sup>‘ăśeyḵā ûḡəḇûrōṯeyḵā yagîḏû: </p>
 <p>5 hăḏar kəḇwōḏ hwōḏeḵā wəḏiḇərê nifələ’wōṯeyḵā ’āśîḥâ: </p>
 <p>6 we‘ĕzûz nwōrə’ōṯeyḵā yō’mērû <font color="brown">ûḡəḏûllōṯeyḵā</font> <font color="blue">ûḡəḏûllāṯəḵā</font> ’ăsapərennâ: </p>
 <p>7 zēḵer raḇ-ṭûḇəḵā yabî‘û wəṣiḏəqāṯəḵā yərannēnû: </p>
 <p>8 ḥannûn wər<sup>a</sup>ḥûm yəhwâ ’ereḵə ’apayim ûḡəḏāl-ḥāseḏ: </p>
 <p>9 ṭwōḇ-yəhwâ lakōl wər<sup>a</sup>ḥămāyw ‘al-kāl-m<sup>a</sup>‘ăśāyw: </p>
 <p>10 ywōḏûḵā yəhwâ kāl-m<sup>a</sup>‘ăśeyḵā w<sup>a</sup>ḥăsîḏeyḵā yəḇārăḵûḵâ: </p>
 <p>11 kəḇwōḏ maləḵûṯəḵā yō’mērû ûḡəḇûrāṯəḵā yəḏabērû: </p>
 <p>12 ləhwōḏî‘a| liḇənê hā’āḏām gəḇûrōṯāyw ûḵəḇwōḏ hăḏar maləḵûṯwō: </p>
 <p>13 maləḵûṯəḵā maləḵûṯ kāl-‘ōlāmîm ûmeməšelətəḵā bəḵāl-dwōr wāḏwōr: </p>
 <p>14 swōmēḵə yəhwâ ləḵāl-hannōfəlîm wəzwōqēf ləḵāl-hakəfûfîm: </p>
 <p>15 ‘ênê-ḵōl ’ēleyḵā yəśabērû wə’atâ nwōṯēn-lâem ’eṯ-’āḵəlām bə‘itwō: </p>
 <p>16 pwōṯēḥa ’eṯ-yāḏeḵā ûmaśəbî‘a ləḵāl-ḥay rāṣwōn: </p>
 <p>17 ṣadîq yəhwâ bəḵāl-dərāḵāyw wəḥāsîḏ bəḵāl-m<sup>a</sup>‘ăśāyw: </p>
 <p>18 qārwōḇ yəhwâ ləḵāl-qōrə’āyw ləḵōl ’ăšer yiqərā’uhû ḇe’ĕmeṯ: </p>
 <p>19 rəṣwōn-yərē’āyw y<sup>a</sup>‘ăśeh wə’eṯ-šawə‘āṯām yišəm<sup>a</sup>‘ wəywōšî‘ēm: </p>
 <p>20 šwōmēr yəhwâ ’eṯ-kāl-’ōhăḇāyw wə’ēṯ kāl-hārəšā‘îm yašəmîḏ: </p>
 <p>21 təhillaṯ yəhwâ yəḏaber-pî wîḇārēḵə kāl-bāśār šēm qāḏəšwō lə‘wōlām wā‘eḏ: </p>
 </td>
 </tr></table>
 <p></p><hr>
 <center>
 <a href="psa146.htm">Next: Psalms (Tehilim) Chapter 146</a></center>
 </body>