<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/deu018.htm">Polyglot</a> 
 <a href="../kjv/deu018.htm">KJV</a> 
 <a href="../sep/deu018.htm">Sep</a> 
 <a href="../vul/deu018.htm">Vul</a> 
 
 <br>
 <br><a href="deu.htm">Deuteronomy (Devarim) Index</a><br>
  
 <a href="deu017.htm">Previous</a> 
 <a href="deu019.htm">Next</a> 
 </center>
 <hr>
 
 <h3 align="CENTER">Tanach (Hebrew): Deuteronomy (Devarim) Chapter 18</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏לֹֽא־יִ֠הְיֶה לַכֹּהֲנִ֨ים הַלְוִיִּ֜ם כָּל־שֵׁ֧בֶט לֵוִ֛י חֵ֥לֶק וְנַחֲלָ֖ה עִם־יִשְׂרָאֵ֑ל אִשֵּׁ֧י יְהוָ֛ה וְנַחֲלָת֖וֹ יֹאכֵלֽוּן׃ </span></p>
 <p align="RIGHT"><span lang="he">‎<a name="002">2</a> ‏וְנַחֲלָ֥ה לֹא־יִֽהְיֶה־לּ֖וֹ בְּקֶ֣רֶב אֶחָ֑יו יְהוָה֙ ה֣וּא נַחֲלָת֔וֹ כַּאֲשֶׁ֖ר דִּבֶּר־לֽוֹ׃ ס</span></p>
 <p align="RIGHT"><span lang="he">‎<a name="003">3</a> ‏וְזֶ֡ה יִהְיֶה֩ מִשְׁפַּ֨ט הַכֹּהֲנִ֜ים מֵאֵ֣ת הָעָ֗ם מֵאֵ֛ת זֹבְחֵ֥י הַזֶּ֖בַח אִם־שׁ֣וֹר אִם־שֶׂ֑ה וְנָתַן֙ לַכֹּהֵ֔ן הַזְּרֹ֥עַ וְהַלְּחָיַ֖יִם וְהַקֵּבָֽה׃ </span></p>
 <p align="RIGHT"><span lang="he">‎<a name="004">4</a> ‏רֵאשִׁ֨ית דְּגָֽנְךָ֜ תִּֽירֹשְׁךָ֣ וְיִצְהָרֶ֗ךָ וְרֵאשִׁ֛ית גֵּ֥ז צֹאנְךָ֖ תִּתֶּן־לּֽוֹ׃<font color="red"><sup>3</sup></font> </span></p>
 <p align="RIGHT"><span lang="he">‎<a name="005">5</a> ‏כִּ֣י ב֗וֹ בָּחַ֛ר יְהוָ֥ה אֱלֹהֶ֖יךָ מִכָּל־שְׁבָטֶ֑יךָ לַעֲמֹ֨ד לְשָׁרֵ֧ת בְּשֵׁם־יְהוָ֛ה ה֥וּא וּבָנָ֖יו כָּל־הַיָּמִֽים׃ ס</span></p>
 <p align="RIGHT"><span lang="he">‎<a name="006">6</a> ‏וְכִֽי־יָבֹ֨א הַלֵּוִ֜י מֵאַחַ֤ד שְׁעָרֶ֙יךָ֙ מִכָּל־יִשְׂרָאֵ֔ל אֲשֶׁר־ה֖וּא גָּ֣ר שָׁ֑ם וּבָא֙ בְּכָל־אַוַּ֣ת נַפְשׁ֔וֹ אֶל־הַמָּק֖וֹם אֲשֶׁר־יִבְחַ֥ר יְהוָֽה׃ </span></p>
 <p align="RIGHT"><span lang="he">‎<a name="007">7</a> ‏וְשֵׁרֵ֕ת בְּשֵׁ֖ם יְהוָ֣ה אֱלֹהָ֑יו כְּכָל־אֶחָיו֙ הַלְוִיִּ֔ם הָעֹמְדִ֥ים שָׁ֖ם לִפְנֵ֥י יְהוָֽה׃ </span></p>
 <p align="RIGHT"><span lang="he">‎<a name="008">8</a> ‏חֵ֥לֶק כְּחֵ֖לֶק יֹאכֵ֑לוּ לְבַ֥ד מִמְכָּרָ֖יו עַל־הָאָבֽוֹת׃ ס</span></p>
 <p align="RIGHT"><span lang="he">‎<a name="009">9</a> ‏כִּ֤י אַתָּה֙ בָּ֣א אֶל־הָאָ֔רֶץ אֲשֶׁר־יְהוָ֥ה אֱלֹהֶ֖יךָ נֹתֵ֣ן לָ֑ךְ לֹֽא־תִלְמַ֣ד לַעֲשׂ֔וֹת כְּתוֹעֲבֹ֖ת הַגּוֹיִ֥ם הָהֵֽם׃ </span></p>
 <p align="RIGHT"><span lang="he">‎<a name="010">10</a> ‏לֹֽא־יִמָּצֵ֣א בְךָ֔ מַעֲבִ֥יר בְּנֽוֹ־וּבִתּ֖וֹ בָּאֵ֑שׁ קֹסֵ֣ם קְסָמִ֔ים מְעוֹנֵ֥ן וּמְנַחֵ֖שׁ וּמְכַשֵּֽׁף׃ </span></p>
 <p align="RIGHT"><span lang="he">‎<a name="011">11</a> ‏וְחֹבֵ֖ר חָ֑בֶר וְשֹׁאֵ֥ל אוֹב֙ וְיִדְּעֹנִ֔י וְדֹרֵ֖שׁ אֶל־הַמֵּתִֽים׃ </span></p>
 <p align="RIGHT"><span lang="he">‎<a name="012">12</a> ‏כִּֽי־תוֹעֲבַ֥ת יְהוָ֖ה כָּל־עֹ֣שֵׂה אֵ֑לֶּה וּבִגְלַל֙ הַתּוֹעֵבֹ֣ת הָאֵ֔לֶּה יְהוָ֣ה אֱלֹהֶ֔יךָ מוֹרִ֥ישׁ אוֹתָ֖ם מִפָּנֶֽיךָ׃ </span></p>
 <p align="RIGHT"><span lang="he">‎<a name="013">13</a> ‏תָּמִ֣ים תִּֽהְיֶ֔ה עִ֖ם יְהוָ֥ה אֱלֹהֶֽיךָ׃ ס</span></p>
 <p align="RIGHT"><span lang="he">‎<a name="014">14</a> ‏כִּ֣י׀ הַגּוֹיִ֣ם הָאֵ֗לֶּה אֲשֶׁ֤ר אַתָּה֙ יוֹרֵ֣שׁ אוֹתָ֔ם אֶל־מְעֹנְנִ֥ים וְאֶל־קֹסְמִ֖ים יִשְׁמָ֑עוּ וְאַתָּ֕ה לֹ֣א כֵ֔ן נָ֥תַן לְךָ֖ יְהוָ֥ה אֱלֹהֶֽיךָ׃ </span></p>
 <p align="RIGHT"><span lang="he">‎<a name="015">15</a> ‏נָבִ֨יא מִקִּרְבְּךָ֤ מֵאַחֶ֙יךָ֙ כָּמֹ֔נִי יָקִ֥ים לְךָ֖ יְהוָ֣ה אֱלֹהֶ֑יךָ אֵלָ֖יו תִּשְׁמָעֽוּן׃ </span></p>
 <p align="RIGHT"><span lang="he">‎<a name="016">16</a> ‏כְּכֹ֨ל אֲשֶׁר־שָׁאַ֜לְתָּ מֵעִ֨ם יְהוָ֤ה אֱלֹהֶ֙יךָ֙ בְּחֹרֵ֔ב בְּי֥וֹם הַקָּהָ֖ל לֵאמֹ֑ר לֹ֣א אֹסֵ֗ף לִשְׁמֹ֙עַ֙ אֶת־קוֹל֙ יְהוָ֣ה אֱלֹהָ֔י וְאֶת־הָאֵ֨שׁ הַגְּדֹלָ֥ה הַזֹּ֛את לֹֽא־אֶרְאֶ֥ה ע֖וֹד וְלֹ֥א אָמֽוּת׃ </span></p>
 <p align="RIGHT"><span lang="he">‎<a name="017">17</a> ‏וַיֹּ֥אמֶר יְהוָ֖ה אֵלָ֑י הֵיטִ֖יבוּ אֲשֶׁ֥ר דִּבֵּֽרוּ׃ </span></p>
 <p align="RIGHT"><span lang="he">‎<a name="018">18</a> ‏נָבִ֨יא אָקִ֥ים לָהֶ֛ם מִקֶּ֥רֶב אֲחֵיהֶ֖ם כָּמ֑וֹךָ וְנָתַתִּ֤י דְבָרַי֙ בְּפִ֔יו וְדִבֶּ֣ר אֲלֵיהֶ֔ם אֵ֖ת כָּל־אֲשֶׁ֥ר אֲצַוֶּֽנּוּ׃ </span></p>
 <p align="RIGHT"><span lang="he">‎<a name="019">19</a> ‏וְהָיָ֗ה הָאִישׁ֙ אֲשֶׁ֤ר לֹֽא־יִשְׁמַע֙ אֶל־דְּבָרַ֔י אֲשֶׁ֥ר יְדַבֵּ֖ר בִּשְׁמִ֑י אָנֹכִ֖י אֶדְרֹ֥שׁ מֵעִמּֽוֹ׃ </span></p>
 <p align="RIGHT"><span lang="he">‎<a name="020">20</a> ‏אַ֣ךְ הַנָּבִ֡יא אֲשֶׁ֣ר יָזִיד֩ לְדַבֵּ֨ר דָּבָ֜ר בִּשְׁמִ֗י אֵ֣ת אֲשֶׁ֤ר לֹֽא־צִוִּיתִיו֙ לְדַבֵּ֔ר וַאֲשֶׁ֣ר יְדַבֵּ֔ר בְּשֵׁ֖ם אֱלֹהִ֣ים אֲחֵרִ֑ים וּמֵ֖ת הַנָּבִ֥יא הַהֽוּא׃ </span></p>
 <p align="RIGHT"><span lang="he">‎<a name="021">21</a> ‏וְכִ֥י תֹאמַ֖ר בִּלְבָבֶ֑ךָ אֵיכָה֙ נֵדַ֣ע אֶת־הַדָּבָ֔ר אֲשֶׁ֥ר לֹא־דִבְּר֖וֹ יְהוָֽה׃ </span></p>
 <p align="RIGHT"><span lang="he">‎<a name="022">22</a> ‏אֲשֶׁר֩ יְדַבֵּ֨ר הַנָּבִ֜יא בְּשֵׁ֣ם יְהוָ֗ה וְלֹֽא־יִהְיֶ֤ה הַדָּבָר֙ וְלֹ֣א יָב֔וֹא ה֣וּא הַדָּבָ֔ר אֲשֶׁ֥ר לֹא־דִבְּר֖וֹ יְהוָ֑ה בְּזָדוֹן֙ דִּבְּר֣וֹ הַנָּבִ֔יא לֹ֥א תָג֖וּר מִמֶּֽנּוּ׃ ס</span></p>
 </td>
 <td width="50%">
 <p>1 lō’-yihəyeh lakōhănîm haləwîyim kāl-šēḇeṭ lēwî ḥēleq wən<sup>a</sup>ḥălâ ‘im-yiśərā’ēl ’iššê yəhwâ wən<sup>a</sup>ḥălāṯwō yō’ḵēlûn: </p>
 <p>2 wən<sup>a</sup>ḥălâ lō’-yihəyeh-llwō bəqereḇ ’eḥāyw yəhwâ hû’ n<sup>a</sup>ḥălāṯwō ka’ăšer diber-lwō: s</p>
 <p>3 wəzeh yihəyeh mišəpaṭ hakōhănîm mē’ēṯ hā‘ām mē’ēṯ zōḇəḥê hazzeḇ<sup>a</sup>ḥ ’im-šwōr ’im-śeh wənāṯan lakōhēn hazzərō‘a wəhalləḥāyayim wəhaqqēḇâ: </p>
 <p>4 rē’šîṯ dəḡānəḵā tîrōšəḵā wəyiṣəhāreḵā wərē’šîṯ gēz ṣō’nəḵā titen-llwō:<font color="red"><sup>3</sup></font> </p>
 <p>5 kî ḇwō bāḥar yəhwâ ’ĕlōheyḵā mikāl-šəḇāṭeyḵā l<sup>a</sup>‘ămōḏ ləšārēṯ bəšēm-yəhwâ hû’ ûḇānāyw kāl-hayyāmîm: s</p>
 <p>6 wəḵî-yāḇō’ hallēwî mē’<sup>a</sup>ḥaḏ šə‘āreyḵā mikāl-yiśərā’ēl ’ăšer-hû’ gār šām ûḇā’ bəḵāl-’aûaṯ nafəšwō ’el-hammāqwōm ’ăšer-yiḇəḥar yəhwâ: </p>
 <p>7 wəšērēṯ bəšēm yəhwâ ’ĕlōhāyw kəḵāl-’eḥāyw haləwîyim hā‘ōməḏîm šām lifənê yəhwâ: </p>
 <p>8 ḥēleq kəḥēleq yō’ḵēlû ləḇaḏ miməkārāyw ‘al-hā’āḇwōṯ: s</p>
 <p>9 kî ’atâ bā’ ’el-hā’āreṣ ’ăšer-yəhwâ ’ĕlōheyḵā nōṯēn lāḵə lō’-ṯiləmaḏ l<sup>a</sup>‘ăśwōṯ kəṯwō‘ăḇōṯ hagwōyim hâēm: </p>
 <p>10 lō’-yimmāṣē’ ḇəḵā m<sup>a</sup>‘ăḇîr bənwō-ûḇitwō bā’ēš qōsēm qəsāmîm mə‘wōnēn ûmən<sup>a</sup>ḥēš ûməḵaššēf: </p>
 <p>11 wəḥōḇēr ḥāḇer wəšō’ēl ’wōḇ wəyidə‘ōnî wəḏōrēš ’el-hammēṯîm: </p>
 <p>12 kî-ṯwō‘ăḇaṯ yəhwâ kāl-‘ōśēh ’ēlleh ûḇiḡəlal hatwō‘ēḇōṯ hā’ēlleh yəhwâ ’ĕlōheyḵā mwōrîš ’wōṯām mipāneyḵā: </p>
 <p>13 tāmîm tihəyeh ‘im yəhwâ ’ĕlōheyḵā: s</p>
 <p>14 kî| hagwōyim hā’ēlleh ’ăšer ’atâ ywōrēš ’wōṯām ’el-mə‘ōnənîm wə’el-qōsəmîm yišəmā‘û wə’atâ lō’ ḵēn nāṯan ləḵā yəhwâ ’ĕlōheyḵā: </p>
 <p>15 nāḇî’ miqqirəbəḵā mē’<sup>a</sup>ḥeyḵā kāmōnî yāqîm ləḵā yəhwâ ’ĕlōheyḵā ’ēlāyw tišəmā‘ûn: </p>
 <p>16 kəḵōl ’ăšer-šā’alətā mē‘im yəhwâ ’ĕlōheyḵā bəḥōrēḇ bəywōm haqqâāl lē’mōr lō’ ’ōsēf lišəmō‘a ’eṯ-qwōl yəhwâ ’ĕlōhāy wə’eṯ-hā’ēš hagəḏōlâ hazzō’ṯ lō’-’erə’eh ‘wōḏ wəlō’ ’āmûṯ: </p>
 <p>17 wayyō’mer yəhwâ ’ēlāy hêṭîḇû ’ăšer dibērû: </p>
 <p>18 nāḇî’ ’āqîm lâem miqqereḇ ’ăḥêhem kāmwōḵā wənāṯatî ḏəḇāray bəfîw wəḏiber ’ălêhem ’ēṯ kāl-’ăšer ’ăṣaûennû: </p>
 <p>19 wəhāyâ hā’îš ’ăšer lō’-yišəm<sup>a</sup>‘ ’el-dəḇāray ’ăšer yəḏabēr bišəmî ’ānōḵî ’eḏərōš mē‘immwō: </p>
 <p>20 ’aḵə hannāḇî’ ’ăšer yāzîḏ ləḏabēr dāḇār bišəmî ’ēṯ ’ăšer lō’-ṣiûîṯîw ləḏabēr wa’ăšer yəḏabēr bəšēm ’ĕlōhîm ’ăḥērîm ûmēṯ hannāḇî’ hahû’: </p>
 <p>21 wəḵî ṯō’mar biləḇāḇeḵā ’êḵâ nēḏ<sup>a</sup>‘ ’eṯ-hadāḇār ’ăšer lō’-ḏibərwō yəhwâ: </p>
 <p>22 ’ăšer yəḏabēr hannāḇî’ bəšēm yəhwâ wəlō’-yihəyeh hadāḇār wəlō’ yāḇwō’ hû’ hadāḇār ’ăšer lō’-ḏibərwō yəhwâ bəzāḏwōn dibərwō hannāḇî’ lō’ ṯāḡûr mimmennû: s</p>
 </td>
 </tr></table>
 <p></p><hr>
 <center>
 <a href="deu019.htm">Next: Deuteronomy (Devarim) Chapter 19</a></center>
 </body>