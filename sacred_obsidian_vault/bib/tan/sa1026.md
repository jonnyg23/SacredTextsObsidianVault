<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/sa1026.htm">Polyglot</a> 
 <a href="../kjv/sa1026.htm">KJV</a> 
 <a href="../sep/sa1026.htm">Sep</a> 
 <a href="../vul/sa1026.htm">Vul</a> 
 
 <br>
 <br><a href="sa1.htm">1 Samuel (1 Shmuel) Index</a><br>
  
 <a href="sa1025.htm">Previous</a> 
 <a href="sa1027.htm">Next</a> 
 </center>
 <hr>
 
 <h3 align="CENTER">Tanach (Hebrew): 1 Samuel (1 Shmuel) Chapter 26</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיָּבֹ֤אוּ הַזִּפִים֙ אֶל־שָׁא֔וּל הַגִּבְעָ֖תָה לֵאמֹ֑ר הֲל֨וֹא דָוִ֤ד מִסְתַּתֵּר֙ בְּגִבְעַ֣ת הַחֲכִילָ֔ה עַ֖ל פְּנֵ֥י הַיְשִׁימֹֽן׃ </span></p>
 <p align="RIGHT"><span lang="he">‎<a name="002">2</a> ‏וַיָּ֣קָם שָׁא֗וּל וַיֵּ֙רֶד֙ אֶל־מִדְבַּר־זִ֔יף וְאִתּ֛וֹ שְׁלֹֽשֶׁת־אֲלָפִ֥ים אִ֖ישׁ בְּחוּרֵ֣י יִשְׂרָאֵ֑ל לְבַקֵּ֥שׁ אֶת־דָּוִ֖ד בְּמִדְבַּר־זִֽיף׃ </span></p>
 <p align="RIGHT"><span lang="he">‎<a name="003">3</a> ‏וַיִּ֨חַן שָׁא֜וּל בְּגִבְעַ֣ת הַחֲכִילָ֗ה אֲשֶׁ֛ר עַל־פְּנֵ֥י הַיְשִׁימֹ֖ן עַל־הַדָּ֑רֶךְ וְדָוִד֙ יֹשֵׁ֣ב בַּמִּדְבָּ֔ר וַיַּ֕רְא כִּ֣י בָ֥א שָׁא֛וּל אַחֲרָ֖יו הַמִּדְבָּֽרָה׃ </span></p>
 <p align="RIGHT"><span lang="he">‎<a name="004">4</a> ‏וַיִּשְׁלַ֥ח דָּוִ֖ד מְרַגְּלִ֑ים וַיֵּ֕דַע כִּֽי־בָ֥א שָׁא֖וּל אֶל־נָכֽוֹן׃ </span></p>
 <p align="RIGHT"><span lang="he">‎<a name="005">5</a> ‏וַיָּ֣קָם דָּוִ֗ד וַיָּבֹא֮ אֶֽל־הַמָּקוֹם֮ אֲשֶׁ֣ר חָנָה־שָׁ֣ם שָׁאוּל֒ וַיַּ֣רְא דָּוִ֗ד אֶת־הַמָּקוֹם֙ אֲשֶׁ֣ר שָֽׁכַב־שָׁ֣ם שָׁא֔וּל וְאַבְנֵ֥ר בֶּן־נֵ֖ר שַׂר־צְבָא֑וֹ וְשָׁאוּל֙ שֹׁכֵ֣ב בַּמַּעְגָּ֔ל וְהָעָ֖ם חֹנִ֥ים <font color="brown">סביבתו</font> <font color="blue">סְבִיבֹתָֽיו׃</font> </span></p>
 <p align="RIGHT"><span lang="he">‎<a name="006">6</a> ‏וַיַּ֨עַן דָּוִ֜ד וַיֹּ֣אמֶר׀ אֶל־אֲחִימֶ֣לֶךְ הַחִתִּ֗י וְאֶל־אֲבִישַׁ֨י בֶּן־צְרוּיָ֜ה אֲחִ֤י יוֹאָב֙ לֵאמֹ֔ר מִֽי־יֵרֵ֥ד אִתִּ֛י אֶל־שָׁא֖וּל אֶל־הַֽמַּחֲנֶ֑ה וַיֹּ֣אמֶר אֲבִישַׁ֔י אֲנִ֖י אֵרֵ֥ד עִמָּֽךְ׃ </span></p>
 <p align="RIGHT"><span lang="he">‎<a name="007">7</a> ‏וַיָּבֹא֩ דָוִ֨ד וַאֲבִישַׁ֥י׀ אֶל־הָעָם֮ לַיְלָה֒ וְהִנֵּ֣ה שָׁא֗וּל שֹׁכֵ֤ב יָשֵׁן֙ בַּמַּעְגָּ֔ל וַחֲנִית֥וֹ מְעוּכָֽה־בָאָ֖רֶץ <font color="brown">מראשתו</font> <font color="blue">מְרַאֲשֹׁתָ֑יו</font> וְאַבְנֵ֣ר וְהָעָ֔ם שֹׁכְבִ֖ים <font color="brown">סביבתו</font> <font color="blue">סְבִיבֹתָֽיו׃</font> ס</span></p>
 <p align="RIGHT"><span lang="he">‎<a name="008">8</a> ‏וַיֹּ֤אמֶר אֲבִישַׁי֙ אֶל־דָּוִ֔ד סִגַּ֨ר אֱלֹהִ֥ים הַיּ֛וֹם אֶת־אוֹיִבְךָ֖ בְּיָדֶ֑ךָ וְעַתָּה֩ אַכֶּ֨נּוּ נָ֜א בַּחֲנִ֤ית וּבָאָ֙רֶץ֙ פַּ֣עַם אַחַ֔ת וְלֹ֥א אֶשְׁנֶ֖ה לֽוֹ׃ </span></p>
 <p align="RIGHT"><span lang="he">‎<a name="009">9</a> ‏וַיֹּ֧אמֶר דָּוִ֛ד אֶל־אֲבִישַׁ֖י אַל־תַּשְׁחִיתֵ֑הוּ כִּ֠י מִ֣י שָׁלַ֥ח יָד֛וֹ בִּמְשִׁ֥יחַ יְהוָ֖ה וְנִקָּֽה׃ פ</span></p>
 <p align="RIGHT"><span lang="he">‎<a name="010">10</a> ‏וַיֹּ֤אמֶר דָּוִד֙ חַי־יְהוָ֔ה כִּ֥י אִם־יְהוָ֖ה יִגָּפֶ֑נּוּ אֽוֹ־יוֹמ֤וֹ יָבוֹא֙ וָמֵ֔ת א֧וֹ בַמִּלְחָמָ֛ה יֵרֵ֖ד וְנִסְפָּֽה׃ </span></p>
 <p align="RIGHT"><span lang="he">‎<a name="011">11</a> ‏חָלִ֤ילָה לִּי֙ מֵֽיהוָ֔ה מִשְּׁלֹ֥חַ יָדִ֖י בִּמְשִׁ֣יחַ יְהוָ֑ה וְ֠עַתָּה קַח־נָ֨א אֶֽת־הַחֲנִ֜ית אֲשֶׁ֧ר <font color="brown">מראשתו</font> <font color="blue">מְרַאֲשֹׁתָ֛יו</font> וְאֶת־צַפַּ֥חַת הַמַּ֖יִם וְנֵ֥לֲכָה לָּֽנוּ׃ </span></p>
 <p align="RIGHT"><span lang="he">‎<a name="012">12</a> ‏וַיִּקַּח֩ דָּוִ֨ד אֶֽת־הַחֲנִ֜ית וְאֶת־צַפַּ֤חַת הַמַּ֙יִם֙ מֵרַאֲשֹׁתֵ֣י שָׁא֔וּל וַיֵּלְכ֖וּ לָהֶ֑ם וְאֵ֣ין רֹאֶה֩ וְאֵ֨ין יוֹדֵ֜עַ וְאֵ֣ין מֵקִ֗יץ כִּ֤י כֻלָּם֙ יְשֵׁנִ֔ים כִּ֚י תַּרְדֵּמַ֣ת יְהוָ֔ה נָפְלָ֖ה עֲלֵיהֶֽם׃ </span></p>
 <p align="RIGHT"><span lang="he">‎<a name="013">13</a> ‏וַיַּעֲבֹ֤ר דָּוִד֙ הָעֵ֔בֶר וַיַּעֲמֹ֥ד עַל־רֹאשׁ־הָהָ֖ר מֵֽרָחֹ֑ק רַ֥ב הַמָּק֖וֹם בֵּינֵיהֶֽם׃ </span></p>
 <p align="RIGHT"><span lang="he">‎<a name="014">14</a> ‏וַיִּקְרָ֨א דָוִ֜ד אֶל־הָעָ֗ם וְאֶל־אַבְנֵ֤ר בֶּן־נֵר֙ לֵאמֹ֔ר הֲל֥וֹא תַעֲנֶ֖ה אַבְנֵ֑ר וַיַּ֤עַן אַבְנֵר֙ וַיֹּ֔אמֶר מִ֥י אַתָּ֖ה קָרָ֥אתָ אֶל־הַמֶּֽלֶךְ׃ פ</span></p>
 <p align="RIGHT"><span lang="he">‎<a name="015">15</a> ‏וַיֹּאמֶר֩ דָּוִ֨ד אֶל־אַבְנֵ֜ר הֲלוֹא־אִ֣ישׁ אַתָּ֗ה וּמִ֤י כָמ֙וֹךָ֙ בְּיִשְׂרָאֵ֔ל וְלָ֙מָּה֙ לֹ֣א שָׁמַ֔רְתָּ אֶל־אֲדֹנֶ֖יךָ הַמֶּ֑לֶךְ כִּי־בָא֙ אַחַ֣ד הָעָ֔ם לְהַשְׁחִ֖ית אֶת־הַמֶּ֥לֶךְ אֲדֹנֶֽיךָ׃ </span></p>
 <p align="RIGHT"><span lang="he">‎<a name="016">16</a> ‏לֹא־ט֞וֹב הַדָּבָ֣ר הַזֶּה֮ אֲשֶׁ֣ר עָשִׂיתָ֒ חַי־יְהוָ֗ה כִּ֤י בְנֵי־מָ֙וֶת֙ אַתֶּ֔ם אֲשֶׁ֧ר לֹֽא־שְׁמַרְתֶּ֛ם עַל־אֲדֹנֵיכֶ֖ם עַל־מְשִׁ֣יחַ יְהוָ֑ה וְעַתָּ֣ה׀ רְאֵ֗ה אֵֽי־חֲנִ֥ית הַמֶּ֛לֶךְ וְאֶת־צַפַּ֥חַת הַמַּ֖יִם אֲשֶׁ֥ר <font color="brown">מראשתו</font> <font color="blue">מְרַאֲשֹׁתָֽיו׃</font> </span></p>
 <p align="RIGHT"><span lang="he">‎<a name="017">17</a> ‏וַיַּכֵּ֤ר שָׁאוּל֙ אֶת־ק֣וֹל דָּוִ֔ד וַיֹּ֕אמֶר הֲקוֹלְךָ֥ זֶ֖ה בְּנִ֣י דָוִ֑ד וַיֹּ֣אמֶר דָּוִ֔ד קוֹלִ֖י אֲדֹנִ֥י הַמֶּֽלֶךְ׃ </span></p>
 <p align="RIGHT"><span lang="he">‎<a name="018">18</a> ‏וַיֹּ֕אמֶר לָ֥מָּה זֶּ֛ה אֲדֹנִ֥י רֹדֵ֖ף אַחֲרֵ֣י עַבְדּ֑וֹ כִּ֚י מֶ֣ה עָשִׂ֔יתִי וּמַה־בְּיָדִ֖י רָעָֽה׃ </span></p>
 <p align="RIGHT"><span lang="he">‎<a name="019">19</a> ‏וְעַתָּ֗ה יִֽשְׁמַֽע־נָא֙ אֲדֹנִ֣י הַמֶּ֔לֶךְ אֵ֖ת דִּבְרֵ֣י עַבְדּ֑וֹ אִם־יְהוָ֞ה הֱסִֽיתְךָ֥ בִי֙ יָרַ֣ח מִנְחָ֔ה וְאִ֣ם׀ בְּנֵ֣י הָאָדָ֗ם אֲרוּרִ֥ים הֵם֙ לִפְנֵ֣י יְהוָ֔ה כִּֽי־גֵרְשׁ֣וּנִי הַיּ֗וֹם מֵהִסְתַּפֵּ֜חַ בְּנַחֲלַ֤ת יְהוָה֙ לֵאמֹ֔ר לֵ֥ךְ עֲבֹ֖ד אֱלֹהִ֥ים אֲחֵרִֽים׃ </span></p>
 <p align="RIGHT"><span lang="he">‎<a name="020">20</a> ‏וְעַתָּ֗ה אַל־יִפֹּ֤ל דָּֽמִי֙ אַ֔רְצָה מִנֶּ֖גֶד פְּנֵ֣י יְהוָ֑ה כִּֽי־יָצָ֞א מֶ֣לֶךְ יִשְׂרָאֵ֗ל לְבַקֵּשׁ֙ אֶת־פַּרְעֹ֣שׁ אֶחָ֔ד כַּאֲשֶׁ֛ר יִרְדֹּ֥ף הַקֹּרֵ֖א בֶּהָרִֽים׃ </span></p>
 <p align="RIGHT"><span lang="he">‎<a name="021">21</a> ‏וַיֹּאמֶר֩ שָׁא֨וּל חָטָ֜אתִי שׁ֣וּב בְּנִֽי־דָוִ֗ד כִּ֠י לֹֽא־אָרַ֤ע לְךָ֙ ע֔וֹד תַּ֠חַת אֲשֶׁ֨ר יָקְרָ֥ה נַפְשִׁ֛י בְּעֵינֶ֖יךָ הַיּ֣וֹם הַזֶּ֑ה הִנֵּ֥ה הִסְכַּ֛לְתִּי וָאֶשְׁגֶּ֖ה הַרְבֵּ֥ה מְאֹֽד׃ </span></p>
 <p align="RIGHT"><span lang="he">‎<a name="022">22</a> ‏וַיַּ֤עַן דָּוִד֙ וַיֹּ֔אמֶר הִנֵּ֖ה <font color="brown">החנית</font> <font color="blue">חֲנִ֣ית</font> הַמֶּ֑לֶךְ וְיַעֲבֹ֛ר אֶחָ֥ד מֵֽהַנְּעָרִ֖ים וְיִקָּחֶֽהָ׃ </span></p>
 <p align="RIGHT"><span lang="he">‎<a name="023">23</a> ‏וַֽיהוָה֙ יָשִׁ֣יב לָאִ֔ישׁ אֶת־צִדְקָת֖וֹ וְאֶת־אֱמֻנָת֑וֹ אֲשֶׁר֩ נְתָנְךָ֙ יְהוָ֤ה׀ הַיּוֹם֙ בְּיָ֔ד וְלֹ֣א אָבִ֔יתִי לִשְׁלֹ֥חַ יָדִ֖י בִּמְשִׁ֥יחַ יְהוָֽה׃ </span></p>
 <p align="RIGHT"><span lang="he">‎<a name="024">24</a> ‏וְהִנֵּ֗ה כַּאֲשֶׁ֨ר גָּדְלָ֧ה נַפְשְׁךָ֛ הַיּ֥וֹם הַזֶּ֖ה בְּעֵינָ֑י כֵּ֣ן תִּגְדַּ֤ל נַפְשִׁי֙ בְּעֵינֵ֣י יְהוָ֔ה וְיַצִּלֵ֖נִי מִכָּל־צָרָֽה׃ פ</span></p>
 <p align="RIGHT"><span lang="he">‎<a name="025">25</a> ‏וַיֹּ֨אמֶר שָׁא֜וּל אֶל־דָּוִ֗ד בָּר֤וּךְ אַתָּה֙ בְּנִ֣י דָוִ֔ד גַּ֚ם עָשֹׂ֣ה תַעֲשֶׂ֔ה וְגַ֖ם יָכֹ֣ל תּוּכָ֑ל וַיֵּ֤לֶךְ דָּוִד֙ לְדַרְכּ֔וֹ וְשָׁא֖וּל שָׁ֥ב לִמְקוֹמֽוֹ׃ פ</span></p>
 </td>
 <td width="50%">
 <p>1 wayyāḇō’û hazzifîm ’el-šā’ûl hagiḇə‘āṯâ lē’mōr hălwō’ ḏāwiḏ misətatēr bəḡiḇə‘aṯ h<sup>a</sup>ḥăḵîlâ ‘al pənê hayəšîmōn: </p>
 <p>2 wayyāqām šā’ûl wayyēreḏ ’el-miḏəbar-zîf wə’itwō šəlōšeṯ-’ălāfîm ’îš bəḥûrê yiśərā’ēl ləḇaqqēš ’eṯ-dāwiḏ bəmiḏəbar-zîf: </p>
 <p>3 wayyiḥan šā’ûl bəḡiḇə‘aṯ h<sup>a</sup>ḥăḵîlâ ’ăšer ‘al-pənê hayəšîmōn ‘al-hadāreḵə wəḏāwiḏ yōšēḇ bammiḏəbār wayyarə’ kî ḇā’ šā’ûl ’<sup>a</sup>ḥărāyw hammiḏəbārâ: </p>
 <p>4 wayyišəl<sup>a</sup>ḥ dāwiḏ məragəlîm wayyēḏ<sup>a</sup>‘ kî-ḇā’ šā’ûl ’el-nāḵwōn: </p>
 <p>5 wayyāqām dāwiḏ wayyāḇō’ ’el-hammāqwōm ’ăšer ḥānâ-šām šā’ûl wayyarə’ dāwiḏ ’eṯ-hammāqwōm ’ăšer šāḵaḇ-šām šā’ûl wə’aḇənēr ben-nēr śar-ṣəḇā’wō wəšā’ûl šōḵēḇ bamm<sup>a</sup>‘əgāl wəhā‘ām ḥōnîm <font color="brown">səḇîḇōṯāw</font> <font color="blue">səḇîḇōṯāyw:</font> </p>
 <p>6 wayy<sup>a</sup>‘an dāwiḏ wayyō’mer| ’el-’ăḥîmeleḵə h<sup>a</sup>ḥitî wə’el-’ăḇîšay ben-ṣərûyâ ’ăḥî ywō’āḇ lē’mōr mî-yērēḏ ’itî ’el-šā’ûl ’el-hamm<sup>a</sup>ḥăneh wayyō’mer ’ăḇîšay ’ănî ’ērēḏ ‘immāḵə: </p>
 <p>7 wayyāḇō’ ḏāwiḏ wa’ăḇîšay| ’el-hā‘ām layəlâ wəhinnēh šā’ûl šōḵēḇ yāšēn bamm<sup>a</sup>‘əgāl w<sup>a</sup>ḥănîṯwō mə‘ûḵâ-ḇā’āreṣ <font color="brown">məra’ăšōṯāw</font> <font color="blue">məra’ăšōṯāyw</font> wə’aḇənēr wəhā‘ām šōḵəḇîm <font color="brown">səḇîḇōṯāw</font> <font color="blue">səḇîḇōṯāyw:</font> s</p>
 <p>8 wayyō’mer ’ăḇîšay ’el-dāwiḏ sigar ’ĕlōhîm hayywōm ’eṯ-’wōyiḇəḵā bəyāḏeḵā wə‘atâ ’akennû nā’ b<sup>a</sup>ḥănîṯ ûḇā’āreṣ p<sup>a</sup>‘am ’<sup>a</sup>ḥaṯ wəlō’ ’ešəneh lwō: </p>
 <p>9 wayyō’mer dāwiḏ ’el-’ăḇîšay ’al-tašəḥîṯēhû kî mî šāl<sup>a</sup>ḥ yāḏwō biməšîḥa yəhwâ wəniqqâ: f</p>
 <p>10 wayyō’mer dāwiḏ ḥay-yəhwâ kî ’im-yəhwâ yigāfennû ’wō-ywōmwō yāḇwō’ wāmēṯ ’wō ḇammiləḥāmâ yērēḏ wənisəpâ: </p>
 <p>11 ḥālîlâ llî mêhwâ miššəlōḥa yāḏî biməšîḥa yəhwâ wə‘atâ q<sup>a</sup>ḥ-nā’ ’eṯ-h<sup>a</sup>ḥănîṯ ’ăšer <font color="brown">məra’ăšōṯāw</font> <font color="blue">məra’ăšōṯāyw</font> wə’eṯ-ṣap<sup>a</sup>ḥaṯ hammayim wənēlăḵâ llānû: </p>
 <p>12 wayyiqq<sup>a</sup>ḥ dāwiḏ ’eṯ-h<sup>a</sup>ḥănîṯ wə’eṯ-ṣap<sup>a</sup>ḥaṯ hammayim mēra’ăšōṯê šā’ûl wayyēləḵû lâem wə’ên rō’eh wə’ên ywōḏē‘a wə’ên mēqîṣ kî ḵullām yəšēnîm kî tarədēmaṯ yəhwâ nāfəlâ ‘ălêhem: </p>
 <p>13 wayy<sup>a</sup>‘ăḇōr dāwiḏ hā‘ēḇer wayy<sup>a</sup>‘ămōḏ ‘al-rō’š-hâār mērāḥōq raḇ hammāqwōm bênêhem: </p>
 <p>14 wayyiqərā’ ḏāwiḏ ’el-hā‘ām wə’el-’aḇənēr ben-nēr lē’mōr hălwō’ ṯ<sup>a</sup>‘ăneh ’aḇənēr wayy<sup>a</sup>‘an ’aḇənēr wayyō’mer mî ’atâ qārā’ṯā ’el-hammeleḵə: f</p>
 <p>15 wayyō’mer dāwiḏ ’el-’aḇənēr hălwō’-’îš ’atâ ûmî ḵāmwōḵā bəyiśərā’ēl wəlāmmâ lō’ šāmarətā ’el-’ăḏōneyḵā hammeleḵə kî-ḇā’ ’<sup>a</sup>ḥaḏ hā‘ām ləhašəḥîṯ ’eṯ-hammeleḵə ’ăḏōneyḵā: </p>
 <p>16 lō’-ṭwōḇ hadāḇār hazzeh ’ăšer ‘āśîṯā ḥay-yəhwâ kî ḇənê-māweṯ ’atem ’ăšer lō’-šəmarətem ‘al-’ăḏōnêḵem ‘al-məšîḥa yəhwâ wə‘atâ| rə’ēh ’ê-ḥănîṯ hammeleḵə wə’eṯ-ṣap<sup>a</sup>ḥaṯ hammayim ’ăšer <font color="brown">məra’ăšōṯāw</font> <font color="blue">məra’ăšōṯāyw:</font> </p>
 <p>17 wayyakēr šā’ûl ’eṯ-qwōl dāwiḏ wayyō’mer hăqwōləḵā zeh bənî ḏāwiḏ wayyō’mer dāwiḏ qwōlî ’ăḏōnî hammeleḵə: </p>
 <p>18 wayyō’mer lāmmâ zzeh ’ăḏōnî rōḏēf ’<sup>a</sup>ḥărê ‘aḇədwō kî meh ‘āśîṯî ûmah-bəyāḏî rā‘â: </p>
 <p>19 wə‘atâ yišəm<sup>a</sup>‘-nā’ ’ăḏōnî hammeleḵə ’ēṯ diḇərê ‘aḇədwō ’im-yəhwâ hĕsîṯəḵā ḇî yār<sup>a</sup>ḥ minəḥâ wə’im| bənê hā’āḏām ’ărûrîm hēm lifənê yəhwâ kî-ḡērəšûnî hayywōm mēhisətapēḥa bən<sup>a</sup>ḥălaṯ yəhwâ lē’mōr lēḵə ‘ăḇōḏ ’ĕlōhîm ’ăḥērîm: </p>
 <p>20 wə‘atâ ’al-yipōl dāmî ’arəṣâ minneḡeḏ pənê yəhwâ kî-yāṣā’ meleḵə yiśərā’ēl ləḇaqqēš ’eṯ-parə‘ōš ’eḥāḏ ka’ăšer yirədōf haqqōrē’ behārîm: </p>
 <p>21 wayyō’mer šā’ûl ḥāṭā’ṯî šûḇ bənî-ḏāwiḏ kî lō’-’ār<sup>a</sup>‘ ləḵā ‘wōḏ t<sup>a</sup>ḥaṯ ’ăšer yāqərâ nafəšî bə‘êneyḵā hayywōm hazzeh hinnēh hisəkalətî wā’ešəgeh harəbēh mə’ōḏ: </p>
 <p>22 wayy<sup>a</sup>‘an dāwiḏ wayyō’mer hinnēh <font color="brown">h<sup>a</sup>ḥănîṯ</font> <font color="blue">ḥănîṯ</font> hammeleḵə wəy<sup>a</sup>‘ăḇōr ’eḥāḏ mēhannə‘ārîm wəyiqqāḥehā: </p>
 <p>23 wayhwâ yāšîḇ lā’îš ’eṯ-ṣiḏəqāṯwō wə’eṯ-’ĕmunāṯwō ’ăšer nəṯānəḵā yəhwâ| hayywōm bəyāḏ wəlō’ ’āḇîṯî lišəlōḥa yāḏî biməšîḥa yəhwâ: </p>
 <p>24 wəhinnēh ka’ăšer gāḏəlâ nafəšəḵā hayywōm hazzeh bə‘ênāy kēn tiḡədal nafəšî bə‘ênê yəhwâ wəyaṣṣilēnî mikāl-ṣārâ: f</p>
 <p>25 wayyō’mer šā’ûl ’el-dāwiḏ bārûḵə ’atâ bənî ḏāwiḏ gam ‘āśōh ṯ<sup>a</sup>‘ăśeh wəḡam yāḵōl tûḵāl wayyēleḵə dāwiḏ ləḏarəkwō wəšā’ûl šāḇ liməqwōmwō: f</p>
 </td>
 </tr></table>
 <p></p><hr>
 <center>
 <a href="sa1027.htm">Next: 1 Samuel (1 Shmuel) Chapter 27</a></center>
 </body>