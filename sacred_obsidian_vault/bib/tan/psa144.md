<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa144.htm">Polyglot</a> 
 <a href="../kjv/psa144.htm">KJV</a> 
 <a href="../sep/psa144.htm">Sep</a> 
 <a href="../vul/psa144.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa143.htm">Previous</a> 
 <a href="psa145.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 144</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏לְדָוִ֨ד׀ בָּ֘ר֤וּךְ יְהוָ֨ה׀ צוּרִ֗י הַֽמְלַמֵּ֣ד יָדַ֣י לַקְרָ֑ב אֶ֝צְבְּעוֹתַ֗י לַמִּלְחָמָֽה׃ </span></p>
 <p align="RIGHT"><span lang="he">‎<a name="002">2</a> ‏חַסְדִּ֥י וּמְצוּדָתִי֮ מִשְׂגַּבִּ֪י וּֽמְפַלְטִ֫י לִ֥י מָ֭גִנִּי וּב֣וֹ חָסִ֑יתִי הָרוֹדֵ֖ד עַמִּ֣י תַחְתָּֽי׃ </span></p>
 <p align="RIGHT"><span lang="he">‎<a name="003">3</a> ‏יְֽהוָ֗ה מָה־אָ֭דָם וַתֵּדָעֵ֑הוּ בֶּן־אֱ֝נ֗וֹשׁ וַֽתְּחַשְּׁבֵֽהוּ׃ </span></p>
 <p align="RIGHT"><span lang="he">‎<a name="004">4</a> ‏אָ֭דָם לַהֶ֣בֶל דָּמָ֑ה יָ֝מָ֗יו כְּצֵ֣ל עוֹבֵֽר׃ </span></p>
 <p align="RIGHT"><span lang="he">‎<a name="005">5</a> ‏יְ֭הוָה הַט־שָׁמֶ֣יךָ וְתֵרֵ֑ד גַּ֖ע בֶּהָרִ֣ים וְֽיֶעֱשָֽׁנוּ׃ </span></p>
 <p align="RIGHT"><span lang="he">‎<a name="006">6</a> ‏בְּר֣וֹק בָּ֭רָק וּתְפִיצֵ֑ם שְׁלַ֥ח חִ֝צֶּ֗יךָ וּתְהֻמֵּֽם׃ </span></p>
 <p align="RIGHT"><span lang="he">‎<a name="007">7</a> ‏שְׁלַ֥ח יָדֶ֗יךָ מִמָּ֫ר֥וֹם פְּצֵ֣נִי וְ֭הַצִּילֵנִי מִמַּ֣יִם רַבִּ֑ים מִ֝יַּ֗ד בְּנֵ֣י נֵכָֽר׃ </span></p>
 <p align="RIGHT"><span lang="he">‎<a name="008">8</a> ‏אֲשֶׁ֣ר פִּ֭יהֶם דִּבֶּר־שָׁ֑וְא וִֽ֝ימִינָ֗ם יְמִ֣ין שָֽׁקֶר׃ </span></p>
 <p align="RIGHT"><span lang="he">‎<a name="009">9</a> ‏אֱ‍ֽלֹהִ֗ים שִׁ֣יר חָ֭דָשׁ אָשִׁ֣ירָה לָּ֑ךְ בְּנֵ֥בֶל עָ֝שׂ֗וֹר אֲזַמְּרָה־לָּֽךְ׃ </span></p>
 <p align="RIGHT"><span lang="he">‎<a name="010">10</a> ‏הַנּוֹתֵ֥ן תְּשׁוּעָ֗ה לַמְּלָ֫כִ֥ים הַ֭פּוֹצֶה אֶת־דָּוִ֥ד עַבְדּ֗וֹ מֵחֶ֥רֶב רָעָֽה׃ </span></p>
 <p align="RIGHT"><span lang="he">‎<a name="011">11</a> ‏פְּצֵ֥נִי וְהַצִּילֵנִי֮ מִיַּ֪ד בְּֽנֵי־נֵ֫כָ֥ר אֲשֶׁ֣ר פִּ֭יהֶם דִּבֶּר־שָׁ֑וְא וִֽ֝ימִינָ֗ם יְמִ֣ין שָֽׁקֶר׃ </span></p>
 <p align="RIGHT"><span lang="he">‎<a name="012">12</a> ‏אֲשֶׁ֤ר בָּנֵ֨ינוּ׀ כִּנְטִעִים֮ מְגֻדָּלִ֪ים בִּֽנְעוּרֵ֫יהֶ֥ם בְּנוֹתֵ֥ינוּ כְזָוִיֹּ֑ת מְ֝חֻטָּב֗וֹת תַּבְנִ֥ית הֵיכָֽל׃ </span></p>
 <p align="RIGHT"><span lang="he">‎<a name="013">13</a> ‏מְזָוֵ֣ינוּ מְלֵאִים֮ מְפִיקִ֥ים מִזַּ֗ן אֶ֫ל־זַ֥ן צֹאונֵ֣נוּ מַ֭אֲלִיפוֹת מְרֻבָּב֗וֹת בְּחוּצוֹתֵֽינוּ׃ </span></p>
 <p align="RIGHT"><span lang="he">‎<a name="014">14</a> ‏אַלּוּפֵ֗ינוּ מְֽסֻבָּ֫לִ֥ים אֵֽין־פֶּ֭רֶץ וְאֵ֣ין יוֹצֵ֑את וְאֵ֥ין צְ֝וָחָ֗ה בִּרְחֹבֹתֵֽינוּ׃ </span></p>
 <p align="RIGHT"><span lang="he">‎<a name="015">15</a> ‏אַשְׁרֵ֣י הָ֭עָם שֶׁכָּ֣כָה לּ֑וֹ אַֽשְׁרֵ֥י הָ֝עָ֗ם שֶׁיֲהוָ֥ה אֱלֹהָֽיו׃ </span></p>
 </td>
 <td width="50%">
 <p>1 ləḏāwiḏ| bārûḵə yəhwâ| ṣûrî haməlammēḏ yāḏay laqərāḇ ’eṣəbə‘wōṯay lammiləḥāmâ: </p>
 <p>2 ḥasədî ûməṣûḏāṯî miśəgabî ûməfaləṭî lî māḡinnî ûḇwō ḥāsîṯî hārwōḏēḏ ‘ammî ṯ<sup>a</sup>ḥətāy: </p>
 <p>3 yəhwâ mâ-’āḏām watēḏā‘ēhû ben-’ĕnwōš watəḥaššəḇēhû: </p>
 <p>4 ’āḏām laheḇel dāmâ yāmāyw kəṣēl ‘wōḇēr: </p>
 <p>5 yəhwâ haṭ-šāmeyḵā wəṯērēḏ g<sup>a</sup>‘ behārîm wəye‘ĕšānû: </p>
 <p>6 bərwōq bārāq ûṯəfîṣēm šəl<sup>a</sup>ḥ ḥiṣṣeyḵā ûṯəhummēm: </p>
 <p>7 šəl<sup>a</sup>ḥ yāḏeyḵā mimmārwōm pəṣēnî wəhaṣṣîlēnî mimmayim rabîm mîyaḏ bənê nēḵār: </p>
 <p>8 ’ăšer pîhem diber-šāwə’ wîmînām yəmîn šāqer: </p>
 <p>9 ’ĕ‍lōhîm šîr ḥāḏāš ’āšîrâ llāḵə bənēḇel ‘āśwōr ’ăzammərâ-llāḵə: </p>
 <p>10 hannwōṯēn təšû‘â lamməlāḵîm hapwōṣeh ’eṯ-dāwiḏ ‘aḇədwō mēḥereḇ rā‘â: </p>
 <p>11 pəṣēnî wəhaṣṣîlēnî mîyaḏ bənê-nēḵār ’ăšer pîhem diber-šāwə’ wîmînām yəmîn šāqer: </p>
 <p>12 ’ăšer bānênû| kinəṭi‘îm məḡudālîm binə‘ûrêhem bənwōṯênû ḵəzāwîyōṯ məḥuṭṭāḇwōṯ taḇənîṯ hêḵāl: </p>
 <p>13 məzāwênû məlē’îm məfîqîm mizzan ’el-zan ṣō’wnēnû ma’ălîfwōṯ mərubāḇwōṯ bəḥûṣwōṯênû: </p>
 <p>14 ’allûfênû məsubālîm ’ên-pereṣ wə’ên ywōṣē’ṯ wə’ên ṣəwāḥâ birəḥōḇōṯênû: </p>
 <p>15 ’ašərê hā‘ām šekāḵâ llwō ’ašərê hā‘ām šeyăhwâ ’ĕlōhāyw: </p>
 </td>
 </tr></table>
 <p></p><hr>
 <center>
 <a href="psa145.htm">Next: Psalms (Tehilim) Chapter 145</a></center>
 </body>