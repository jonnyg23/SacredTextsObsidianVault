<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/ecc006.htm">Polyglot</a> 
 <a href="../kjv/ecc006.htm">KJV</a> 
 <a href="../sep/ecc006.htm">Sep</a> 
 <a href="../vul/ecc006.htm">Vul</a> 
 
 <br>
 <br><a href="ecc.htm">Ecclesiastes (Qohelet) Index</a><br>
  
 <a href="ecc005.htm">Previous</a> 
 <a href="ecc007.htm">Next</a> 
 </center>
 <hr>
 
 <h3 align="CENTER">Tanach (Hebrew): Ecclesiastes (Qohelet) Chapter 6</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏יֵ֣שׁ רָעָ֔ה אֲשֶׁ֥ר רָאִ֖יתִי תַּ֣חַת הַשָּׁ֑מֶשׁ וְרַבָּ֥ה הִ֖יא עַל־הָאָדָֽם׃ </span></p>
 <p align="RIGHT"><span lang="he">‎<a name="002">2</a> ‏אִ֣ישׁ אֲשֶׁ֣ר יִתֶּן־ל֣וֹ הָאֱלֹהִ֡ים עֹשֶׁר֩ וּנְכָסִ֨ים וְכָב֜וֹד וְֽאֵינֶ֨נּוּ חָסֵ֥ר לְנַפְשׁ֣וֹ׀ מִכֹּ֣ל אֲשֶׁר־יִתְאַוֶּ֗ה וְלֹֽא־יַשְׁלִיטֶ֤נּוּ הָֽאֱלֹהִים֙ לֶאֱכֹ֣ל מִמֶּ֔נּוּ כִּ֛י אִ֥ישׁ נָכְרִ֖י יֹֽאכֲלֶ֑נּוּ זֶ֥ה הֶ֛בֶל וָחֳלִ֥י רָ֖ע הֽוּא׃ </span></p>
 <p align="RIGHT"><span lang="he">‎<a name="003">3</a> ‏אִם־יוֹלִ֣יד אִ֣ישׁ מֵאָ֡ה וְשָׁנִים֩ רַבּ֨וֹת יִֽחְיֶ֜ה וְרַ֣ב׀ שֶׁיִּהְי֣וּ יְמֵֽי־שָׁנָ֗יו וְנַפְשׁוֹ֙ לֹא־תִשְׂבַּ֣ע מִן־הַטּוֹבָ֔ה וְגַם־קְבוּרָ֖ה לֹא־הָ֣יְתָה לּ֑וֹ אָמַ֕רְתִּי ט֥וֹב מִמֶּ֖נּוּ הַנָּֽפֶל׃ </span></p>
 <p align="RIGHT"><span lang="he">‎<a name="004">4</a> ‏כִּֽי־בַהֶ֥בֶל בָּ֖א וּבַחֹ֣שֶׁךְ יֵלֵ֑ךְ וּבַחֹ֖שֶׁךְ שְׁמ֥וֹ יְכֻסֶּֽה׃ </span></p>
 <p align="RIGHT"><span lang="he">‎<a name="005">5</a> ‏גַּם־שֶׁ֥מֶשׁ לֹא־רָאָ֖ה וְלֹ֣א יָדָ֑ע נַ֥חַת לָזֶ֖ה מִזֶּֽה׃ </span></p>
 <p align="RIGHT"><span lang="he">‎<a name="006">6</a> ‏וְאִלּ֣וּ חָיָ֗ה אֶ֤לֶף שָׁנִים֙ פַּעֲמַ֔יִם וְטוֹבָ֖ה לֹ֣א רָאָ֑ה הֲלֹ֛א אֶל־מָק֥וֹם אֶחָ֖ד הַכֹּ֥ל הוֹלֵֽךְ׃ </span></p>
 <p align="RIGHT"><span lang="he">‎<a name="007">7</a> ‏כָּל־עֲמַ֥ל הָאָדָ֖ם לְפִ֑יהוּ וְגַם־הַנֶּ֖פֶשׁ לֹ֥א תִמָּלֵֽא׃ </span></p>
 <p align="RIGHT"><span lang="he">‎<a name="008">8</a> ‏כִּ֛י מַה־יּוֹתֵ֥ר לֶחָכָ֖ם מִֽן־הַכְּסִ֑יל מַה־לֶּעָנִ֣י יוֹדֵ֔עַ לַהֲלֹ֖ךְ נֶ֥גֶד הַחַיִּֽים׃ </span></p>
 <p align="RIGHT"><span lang="he">‎<a name="009">9</a> ‏ט֛וֹב מַרְאֵ֥ה עֵינַ֖יִם מֵֽהֲלָךְ־נָ֑פֶשׁ גַּם־זֶ֥ה הֶ֖בֶל וּרְע֥וּת רֽוּחַ׃ </span></p>
 <p align="RIGHT"><span lang="he">‎<a name="010">10</a> ‏מַה־שֶּֽׁהָיָ֗ה כְּבָר֙ נִקְרָ֣א שְׁמ֔וֹ וְנוֹדָ֖ע אֲשֶׁר־ה֣וּא אָדָ֑ם וְלֹא־יוּכַ֣ל לָדִ֔ין עִ֥ם <font color="brown">שהתקיף</font> <font color="blue">שֶׁתַּקִּ֖יף</font> מִמֶּֽנּוּ׃ </span></p>
 <p align="RIGHT"><span lang="he">‎<a name="011">11</a> ‏כִּ֛י יֵשׁ־דְּבָרִ֥ים הַרְבֵּ֖ה מַרְבִּ֣ים הָ֑בֶל מַה־יֹּתֵ֖ר לָאָדָֽם׃ </span></p>
 <p align="RIGHT"><span lang="he">‎<a name="012">12</a> ‏כִּ֣י מִֽי־יוֹדֵעַ֩ מַה־טּ֨וֹב לָֽאָדָ֜ם בַּֽחַיִּ֗ים מִסְפַּ֛ר יְמֵי־חַיֵּ֥י הֶבְל֖וֹ וְיַעֲשֵׂ֣ם כַּצֵּ֑ל אֲשֶׁר֙ מִֽי־יַגִּ֣יד לָֽאָדָ֔ם מַה־יִּהְיֶ֥ה אַחֲרָ֖יו תַּ֥חַת הַשָּֽׁמֶשׁ׃ </span></p>
 </td>
 <td width="50%">
 <p>1 yēš rā‘â ’ăšer rā’îṯî t<sup>a</sup>ḥaṯ haššāmeš wərabâ hî’ ‘al-hā’āḏām: </p>
 <p>2 ’îš ’ăšer yiten-lwō hā’ĕlōhîm ‘ōšer ûnəḵāsîm wəḵāḇwōḏ wə’ênennû ḥāsēr lənafəšwō| mikōl ’ăšer-yiṯə’aûeh wəlō’-yašəlîṭennû hā’ĕlōhîm le’ĕḵōl mimmennû kî ’îš nāḵərî yō’ḵălennû zeh heḇel wāḥŏlî rā‘ hû’: </p>
 <p>3 ’im-ywōlîḏ ’îš mē’â wəšānîm rabwōṯ yiḥəyeh wəraḇ| šeyyihəyû yəmê-šānāyw wənafəšwō lō’-ṯiśəb<sup>a</sup>‘ min-haṭṭwōḇâ wəḡam-qəḇûrâ lō’-hāyəṯâ llwō ’āmarətî ṭwōḇ mimmennû hannāfel: </p>
 <p>4 kî-ḇaheḇel bā’ ûḇ<sup>a</sup>ḥōšeḵə yēlēḵə ûḇ<sup>a</sup>ḥōšeḵə šəmwō yəḵusseh: </p>
 <p>5 gam-šemeš lō’-rā’â wəlō’ yāḏā‘ n<sup>a</sup>ḥaṯ lāzeh mizzeh: </p>
 <p>6 wə’illû ḥāyâ ’elef šānîm p<sup>a</sup>‘ămayim wəṭwōḇâ lō’ rā’â hălō’ ’el-māqwōm ’eḥāḏ hakōl hwōlēḵə: </p>
 <p>7 kāl-‘ămal hā’āḏām ləfîhû wəḡam-hannefeš lō’ ṯimmālē’: </p>
 <p>8 kî mah-yywōṯēr leḥāḵām min-hakəsîl mah-lle‘ānî ywōḏē‘a lahălōḵə neḡeḏ h<sup>a</sup>ḥayyîm: </p>
 <p>9 ṭwōḇ marə’ēh ‘ênayim mēhălāḵə-nāfeš gam-zeh heḇel ûrə‘ûṯ rûḥa: </p>
 <p>10 mah-ššehāyâ kəḇār niqərā’ šəmwō wənwōḏā‘ ’ăšer-hû’ ’āḏām wəlō’-yûḵal lāḏîn ‘im <font color="brown">šehaṯəqîf</font> <font color="blue">šetaqqîf</font> mimmennû: </p>
 <p>11 kî yēš-dəḇārîm harəbēh marəbîm hāḇel mah-yyōṯēr lā’āḏām: </p>
 <p>12 kî mî-ywōḏē‘a mah-ṭṭwōḇ lā’āḏām b<sup>a</sup>ḥayyîm misəpar yəmê-ḥayyê heḇəlwō wəy<sup>a</sup>‘ăśēm kaṣṣēl ’ăšer mî-yagîḏ lā’āḏām mah-yyihəyeh ’<sup>a</sup>ḥărāyw t<sup>a</sup>ḥaṯ haššāmeš: </p>
 </td>
 </tr></table>
 <p></p><hr>
 <center>
 <a href="ecc007.htm">Next: Ecclesiastes (Qohelet) Chapter 7</a></center>
 </body>