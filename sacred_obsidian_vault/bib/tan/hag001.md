<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/hag001.htm">Polyglot</a> 
 <a href="../kjv/hag001.htm">KJV</a> 
 <a href="../sep/hag001.htm">Sep</a> 
 <a href="../vul/hag001.htm">Vul</a> 
 
 <br>
 <br><a href="hag.htm">Haggai (Haggai) Index</a><br>
  
 <a href="zep003.htm">Previous</a> 
 <a href="hag002.htm">Next</a> 
 </center>
 <hr>
 
 <h3 align="CENTER">Tanach (Hebrew): Haggai (Haggai) Chapter 1</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏בִּשְׁנַ֤ת שְׁתַּ֙יִם֙ לְדָרְיָ֣וֶשׁ הַמֶּ֔לֶךְ בַּחֹ֙דֶשׁ֙ הַשִּׁשִּׁ֔י בְּי֥וֹם אֶחָ֖ד לַחֹ֑דֶשׁ הָיָ֨ה דְבַר־יְהוָ֜ה בְּיַד־חַגַּ֣י הַנָּבִ֗יא אֶל־זְרֻבָּבֶ֤ל בֶּן־שְׁאַלְתִּיאֵל֙ פַּחַ֣ת יְהוּדָ֔ה וְאֶל־יְהוֹשֻׁ֧עַ בֶּן־יְהוֹצָדָ֛ק הַכֹּהֵ֥ן הַגָּד֖וֹל לֵאמֹֽר׃ </span></p>
 <p align="RIGHT"><span lang="he">‎<a name="002">2</a> ‏כֹּ֥ה אָמַ֛ר יְהוָ֥ה צְבָא֖וֹת לֵאמֹ֑ר הָעָ֤ם הַזֶּה֙ אָֽמְר֔וּ לֹ֥א עֶת־בֹּ֛א עֶת־בֵּ֥ית יְהוָ֖ה לְהִבָּנֽוֹת׃ פ</span></p>
 <p align="RIGHT"><span lang="he">‎<a name="003">3</a> ‏וַֽיְהִי֙ דְּבַר־יְהוָ֔ה בְּיַד־חַגַּ֥י הַנָּבִ֖יא לֵאמֹֽר׃ </span></p>
 <p align="RIGHT"><span lang="he">‎<a name="004">4</a> ‏הַעֵ֤ת לָכֶם֙ אַתֶּ֔ם לָשֶׁ֖בֶת בְּבָתֵּיכֶ֣ם סְפוּנִ֑ים וְהַבַּ֥יִת הַזֶּ֖ה חָרֵֽב׃ </span></p>
 <p align="RIGHT"><span lang="he">‎<a name="005">5</a> ‏וְעַתָּ֕ה כֹּ֥ה אָמַ֖ר יְהוָ֣ה צְבָא֑וֹת שִׂ֥ימוּ לְבַבְכֶ֖ם עַל־דַּרְכֵיכֶֽם׃ </span></p>
 <p align="RIGHT"><span lang="he">‎<a name="006">6</a> ‏זְרַעְתֶּ֨ם הַרְבֵּ֜ה וְהָבֵ֣א מְעָ֗ט אָכ֤וֹל וְאֵין־לְשָׂבְעָה֙ שָׁת֣וֹ וְאֵין־לְשָׁכְרָ֔ה לָב֖וֹשׁ וְאֵין־לְחֹ֣ם ל֑וֹ וְהַ֨מִּשְׂתַּכֵּ֔ר מִשְׂתַּכֵּ֖ר אֶל־צְר֥וֹר נָקֽוּב׃ פ</span></p>
 <p align="RIGHT"><span lang="he">‎<a name="007">7</a> ‏כֹּ֥ה אָמַ֖ר יְהוָ֣ה צְבָא֑וֹת שִׂ֥ימוּ לְבַבְכֶ֖ם עַל־דַּרְכֵיכֶֽם׃ </span></p>
 <p align="RIGHT"><span lang="he">‎<a name="008">8</a> ‏עֲל֥וּ הָהָ֛ר וַהֲבֵאתֶ֥ם עֵ֖ץ וּבְנ֣וּ הַבָּ֑יִת וְאֶרְצֶה־בּ֥וֹ <font color="brown">ואכבד</font> <font color="blue">וְאֶכָּבְדָ֖ה</font> אָמַ֥ר יְהוָֽה׃ </span></p>
 <p align="RIGHT"><span lang="he">‎<a name="009">9</a> ‏פָּנֹ֤ה אֶל־הַרְבֵּה֙ וְהִנֵּ֣ה לִמְעָ֔ט וַהֲבֵאתֶ֥ם הַבַּ֖יִת וְנָפַ֣חְתִּי ב֑וֹ יַ֣עַן מֶ֗ה נְאֻם֙ יְהוָ֣ה צְבָא֔וֹת יַ֗עַן בֵּיתִי֙ אֲשֶׁר־ה֣וּא חָרֵ֔ב וְאַתֶּ֥ם רָצִ֖ים אִ֥ישׁ לְבֵיתֽוֹ׃ </span></p>
 <p align="RIGHT"><span lang="he">‎<a name="010">10</a> ‏עַל־כֵּ֣ן עֲלֵיכֶ֔ם כָּלְא֥וּ שָׁמַ֖יִם מִטָּ֑ל וְהָאָ֖רֶץ כָּלְאָ֥ה יְבוּלָֽהּ׃ </span></p>
 <p align="RIGHT"><span lang="he">‎<a name="011">11</a> ‏וָאֶקְרָ֨א חֹ֜רֶב עַל־הָאָ֣רֶץ וְעַל־הֶהָרִ֗ים וְעַל־הַדָּגָן֙ וְעַל־הַתִּיר֣וֹשׁ וְעַל־הַיִּצְהָ֔ר וְעַ֛ל אֲשֶׁ֥ר תּוֹצִ֖יא הָאֲדָמָ֑ה וְעַל־הָֽאָדָם֙ וְעַל־הַבְּהֵמָ֔ה וְעַ֖ל כָּל־יְגִ֥יעַ כַּפָּֽיִם׃ ס</span></p>
 <p align="RIGHT"><span lang="he">‎<a name="012">12</a> ‏וַיִּשְׁמַ֣ע זְרֻבָּבֶ֣ל׀ בֶּֽן־שַׁלְתִּיאֵ֡ל וִיהוֹשֻׁ֣עַ בֶּן־יְהוֹצָדָק֩ הַכֹּהֵ֨ן הַגָּד֜וֹל וְכֹ֣ל׀ שְׁאֵרִ֣ית הָעָ֗ם בְּקוֹל֙ יְהוָ֣ה אֱלֹֽהֵיהֶ֔ם וְעַל־דִּבְרֵי֙ חַגַּ֣י הַנָּבִ֔יא כַּאֲשֶׁ֥ר שְׁלָח֖וֹ יְהוָ֣ה אֱלֹהֵיהֶ֑ם וַיִּֽירְא֥וּ הָעָ֖ם מִפְּנֵ֥י יְהוָֽה׃ </span></p>
 <p align="RIGHT"><span lang="he">‎<a name="013">13</a> ‏וַ֠יֹּאמֶר חַגַּ֞י מַלְאַ֧ךְ יְהוָ֛ה בְּמַלְאֲכ֥וּת יְהוָ֖ה לָעָ֣ם לֵאמֹ֑ר אֲנִ֥י אִתְּכֶ֖ם נְאֻם־יְהוָֽה׃ </span></p>
 <p align="RIGHT"><span lang="he">‎<a name="014">14</a> ‏וַיָּ֣עַר יְהוָ֡ה אֶת־רוּחַ֩ זְרֻבָּבֶ֨ל בֶּן־שַׁלְתִּיאֵ֜ל פַּחַ֣ת יְהוּדָ֗ה וְאֶת־ר֙וּחַ֙ יְהוֹשֻׁ֤עַ בֶּן־יְהוֹצָדָק֙ הַכֹּהֵ֣ן הַגָּד֔וֹל וְֽאֶת־ר֔וּחַ כֹּ֖ל שְׁאֵרִ֣ית הָעָ֑ם וַיָּבֹ֙אוּ֙ וַיַּעֲשׂ֣וּ מְלָאכָ֔ה בְּבֵית־יְהוָ֥ה צְבָא֖וֹת אֱלֹהֵיהֶֽם׃ פ</span></p>
 <p align="RIGHT"><span lang="he">‎<a name="015">15</a> ‏בְּי֨וֹם עֶשְׂרִ֧ים וְאַרְבָּעָ֛ה לַחֹ֖דֶשׁ בַּשִּׁשִּׁ֑י בִּשְׁנַ֥ת שְׁתַּ֖יִם לְדָרְיָ֥וֶשׁ הַמֶּֽלֶךְ׃ </span></p>
 </td>
 <td width="50%">
 <p>1 bišənaṯ šətayim ləḏārəyāweš hammeleḵə b<sup>a</sup>ḥōḏeš haššiššî bəywōm ’eḥāḏ l<sup>a</sup>ḥōḏeš hāyâ ḏəḇar-yəhwâ bəyaḏ-ḥagay hannāḇî’ ’el-zərubāḇel ben-šə’alətî’ēl p<sup>a</sup>ḥaṯ yəhûḏâ wə’el-yəhwōšu‘a ben-yəhwōṣāḏāq hakōhēn hagāḏwōl lē’mōr: </p>
 <p>2 kōh ’āmar yəhwâ ṣəḇā’wōṯ lē’mōr hā‘ām hazzeh ’āmərû lō’ ‘eṯ-bō’ ‘eṯ-bêṯ yəhwâ ləhibānwōṯ: f</p>
 <p>3 wayəhî dəḇar-yəhwâ bəyaḏ-ḥagay hannāḇî’ lē’mōr: </p>
 <p>4 h<sup>a</sup>‘ēṯ lāḵem ’atem lāšeḇeṯ bəḇātêḵem səfûnîm wəhabayiṯ hazzeh ḥārēḇ: </p>
 <p>5 wə‘atâ kōh ’āmar yəhwâ ṣəḇā’wōṯ śîmû ləḇaḇəḵem ‘al-darəḵêḵem: </p>
 <p>6 zər<sup>a</sup>‘ətem harəbēh wəhāḇē’ mə‘āṭ ’āḵwōl wə’ên-ləśāḇə‘â šāṯwō wə’ên-ləšāḵərâ lāḇwōš wə’ên-ləḥōm lwō wəhammiśətakēr miśətakēr ’el-ṣərwōr nāqûḇ: f</p>
 <p>7 kōh ’āmar yəhwâ ṣəḇā’wōṯ śîmû ləḇaḇəḵem ‘al-darəḵêḵem: </p>
 <p>8 ‘ălû hâār wahăḇē’ṯem ‘ēṣ ûḇənû habāyiṯ wə’erəṣeh-bwō <font color="brown">wə’ekāḇēḏ</font> <font color="blue">wə’ekāḇəḏâ</font> ’āmar yəhwâ: </p>
 <p>9 pānōh ’el-harəbēh wəhinnēh limə‘āṭ wahăḇē’ṯem habayiṯ wənāf<sup>a</sup>ḥətî ḇwō y<sup>a</sup>‘an meh nə’um yəhwâ ṣəḇā’wōṯ y<sup>a</sup>‘an bêṯî ’ăšer-hû’ ḥārēḇ wə’atem rāṣîm ’îš ləḇêṯwō: </p>
 <p>10 ‘al-kēn ‘ălêḵem kālə’û šāmayim miṭṭāl wəhā’āreṣ kālə’â yəḇûlāh: </p>
 <p>11 wā’eqərā’ ḥōreḇ ‘al-hā’āreṣ wə‘al-hehārîm wə‘al-hadāḡān wə‘al-hatîrwōš wə‘al-hayyiṣəhār wə‘al ’ăšer twōṣî’ hā’ăḏāmâ wə‘al-hā’āḏām wə‘al-habəhēmâ wə‘al kāl-yəḡî‘a kapāyim: s</p>
 <p>12 wayyišəm<sup>a</sup>‘ zərubāḇel| ben-šalətî’ēl wîhwōšu‘a ben-yəhwōṣāḏāq hakōhēn hagāḏwōl wəḵōl| šə’ērîṯ hā‘ām bəqwōl yəhwâ ’ĕlōhêhem wə‘al-diḇərê ḥagay hannāḇî’ ka’ăšer šəlāḥwō yəhwâ ’ĕlōhêhem wayyîrə’û hā‘ām mipənê yəhwâ: </p>
 <p>13 wayyō’mer ḥagay malə’aḵə yəhwâ bəmalə’ăḵûṯ yəhwâ lā‘ām lē’mōr ’ănî ’itəḵem nə’um-yəhwâ: </p>
 <p>14 wayyā‘ar yəhwâ ’eṯ-rûḥa zərubāḇel ben-šalətî’ēl p<sup>a</sup>ḥaṯ yəhûḏâ wə’eṯ-rûḥa yəhwōšu‘a ben-yəhwōṣāḏāq hakōhēn hagāḏwōl wə’eṯ-rûḥa kōl šə’ērîṯ hā‘ām wayyāḇō’û wayy<sup>a</sup>‘ăśû məlā’ḵâ bəḇêṯ-yəhwâ ṣəḇā’wōṯ ’ĕlōhêhem: f</p>
 <p>15 bəywōm ‘eśərîm wə’arəbā‘â l<sup>a</sup>ḥōḏeš baššiššî bišənaṯ šətayim ləḏārəyāweš hammeleḵə: </p>
 </td>
 </tr></table>
 <p></p><hr>
 <center>
 <a href="hag002.htm">Next: Haggai (Haggai) Chapter 2</a></center>
 </body>