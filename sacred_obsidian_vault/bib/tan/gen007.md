<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/gen007.htm">Polyglot</a> 
 <a href="../kjv/gen007.htm">KJV</a> 
 <a href="../sep/gen007.htm">Sep</a> 
 <a href="../vul/gen007.htm">Vul</a> 
 
 <br>
 <br><a href="gen.htm">Genesis (Bereshit) Index</a><br>
  
 <a href="gen006.htm">Previous</a> 
 <a href="gen008.htm">Next</a> 
 </center>
 <hr>
 
 <h3 align="CENTER">Tanach (Hebrew): Genesis (Bereshit) Chapter 7</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיֹּ֤אמֶר יְהוָה֙ לְנֹ֔חַ בֹּֽא־אַתָּ֥ה וְכָל־בֵּיתְךָ֖ אֶל־הַתֵּבָ֑ה כִּֽי־אֹתְךָ֥ רָאִ֛יתִי צַדִּ֥יק לְפָנַ֖י בַּדּ֥וֹר הַזֶּֽה׃ </span></p>
 <p align="RIGHT"><span lang="he">‎<a name="002">2</a> ‏מִכֹּ֣ל׀ הַבְּהֵמָ֣ה הַטְּהוֹרָ֗ה תִּֽקַּח־לְךָ֛ שִׁבְעָ֥ה שִׁבְעָ֖ה אִ֣ישׁ וְאִשְׁתּ֑וֹ וּמִן־הַבְּהֵמָ֡ה אֲ֠שֶׁר לֹ֣א טְהֹרָ֥ה הִ֛וא שְׁנַ֖יִם אִ֥ישׁ וְאִשְׁתּֽוֹ׃ </span></p>
 <p align="RIGHT"><span lang="he">‎<a name="003">3</a> ‏גַּ֣ם מֵע֧וֹף הַשָּׁמַ֛יִם שִׁבְעָ֥ה שִׁבְעָ֖ה זָכָ֣ר וּנְקֵבָ֑ה לְחַיּ֥וֹת זֶ֖רַע עַל־פְּנֵ֥י כָל־הָאָֽרֶץ׃ </span></p>
 <p align="RIGHT"><span lang="he">‎<a name="004">4</a> ‏כִּי֩ לְיָמִ֨ים ע֜וֹד שִׁבְעָ֗ה אָֽנֹכִי֙ מַמְטִ֣יר עַל־הָאָ֔רֶץ אַרְבָּעִ֣ים י֔וֹם וְאַרְבָּעִ֖ים לָ֑יְלָה וּמָחִ֗יתִי אֶֽת־כָּל־הַיְקוּם֙ אֲשֶׁ֣ר עָשִׂ֔יתִי מֵעַ֖ל פְּנֵ֥י הָֽאֲדָמָֽה׃ </span></p>
 <p align="RIGHT"><span lang="he">‎<a name="005">5</a> ‏וַיַּ֖עַשׂ נֹ֑חַ כְּכֹ֥ל אֲשֶׁר־צִוָּ֖הוּ יְהוָֽה׃ </span></p>
 <p align="RIGHT"><span lang="he">‎<a name="006">6</a> ‏וְנֹ֕חַ בֶּן־שֵׁ֥שׁ מֵא֖וֹת שָׁנָ֑ה וְהַמַּבּ֣וּל הָיָ֔ה מַ֖יִם עַל־הָאָֽרֶץ׃ </span></p>
 <p align="RIGHT"><span lang="he">‎<a name="007">7</a> ‏וַיָּ֣בֹא נֹ֗חַ וּ֠בָנָיו וְאִשְׁתּ֧וֹ וּנְשֵֽׁי־בָנָ֛יו אִתּ֖וֹ אֶל־הַתֵּבָ֑ה מִפְּנֵ֖י מֵ֥י הַמַּבּֽוּל׃ </span></p>
 <p align="RIGHT"><span lang="he">‎<a name="008">8</a> ‏מִן־הַבְּהֵמָה֙ הַטְּהוֹרָ֔ה וּמִן־הַ֨בְּהֵמָ֔ה אֲשֶׁ֥ר אֵינֶ֖נָּה טְהֹרָ֑ה וּמִ֨ן־הָע֔וֹף וְכֹ֥ל אֲשֶׁר־רֹמֵ֖שׂ עַל־הָֽאֲדָמָֽה׃ </span></p>
 <p align="RIGHT"><span lang="he">‎<a name="009">9</a> ‏שְׁנַ֨יִם שְׁנַ֜יִם בָּ֧אוּ אֶל־נֹ֛חַ אֶל־הַתֵּבָ֖ה זָכָ֣ר וּנְקֵבָ֑ה כַּֽאֲשֶׁ֛ר צִוָּ֥ה אֱלֹהִ֖ים אֶת־נֹֽחַ׃ </span></p>
 <p align="RIGHT"><span lang="he">‎<a name="010">10</a> ‏וַֽיְהִ֖י לְשִׁבְעַ֣ת הַיָּמִ֑ים וּמֵ֣י הַמַּבּ֔וּל הָי֖וּ עַל־הָאָֽרֶץ׃ </span></p>
 <p align="RIGHT"><span lang="he">‎<a name="011">11</a> ‏בִּשְׁנַ֨ת שֵׁשׁ־מֵא֤וֹת שָׁנָה֙ לְחַיֵּי־נֹ֔חַ בַּחֹ֙דֶשׁ֙ הַשֵּׁנִ֔י בְּשִׁבְעָֽה־עָשָׂ֥ר י֖וֹם לַחֹ֑דֶשׁ בַּיּ֣וֹם הַזֶּ֗ה נִבְקְעוּ֙ כָּֽל־מַעְיְנֹת֙ תְּה֣וֹם רַבָּ֔ה וַאֲרֻבֹּ֥ת הַשָּׁמַ֖יִם נִפְתָּֽחוּ׃ </span></p>
 <p align="RIGHT"><span lang="he">‎<a name="012">12</a> ‏וַֽיְהִ֥י הַגֶּ֖שֶׁם עַל־הָאָ֑רֶץ אַרְבָּעִ֣ים י֔וֹם וְאַרְבָּעִ֖ים לָֽיְלָה׃ </span></p>
 <p align="RIGHT"><span lang="he">‎<a name="013">13</a> ‏בְּעֶ֨צֶם הַיּ֤וֹם הַזֶּה֙ בָּ֣א נֹ֔חַ וְשֵׁם־וְחָ֥ם וָיֶ֖פֶת בְּנֵי־נֹ֑חַ וְאֵ֣שֶׁת נֹ֗חַ וּשְׁלֹ֧שֶׁת נְשֵֽׁי־בָנָ֛יו אִתָּ֖ם אֶל־הַתֵּבָֽה׃ </span></p>
 <p align="RIGHT"><span lang="he">‎<a name="014">14</a> ‏הֵ֜מָּה וְכָל־הַֽחַיָּ֣ה לְמִינָ֗הּ וְכָל־הַבְּהֵמָה֙ לְמִינָ֔הּ וְכָל־הָרֶ֛מֶשׂ הָרֹמֵ֥שׂ עַל־הָאָ֖רֶץ לְמִינֵ֑הוּ וְכָל־הָע֣וֹף לְמִינֵ֔הוּ כֹּ֖ל צִפּ֥וֹר כָּל־כָּנָֽף׃ </span></p>
 <p align="RIGHT"><span lang="he">‎<a name="015">15</a> ‏וַיָּבֹ֥אוּ אֶל־נֹ֖חַ אֶל־הַתֵּבָ֑ה שְׁנַ֤יִם שְׁנַ֙יִם֙ מִכָּל־הַבָּשָׂ֔ר אֲשֶׁר־בּ֖וֹ ר֥וּחַ חַיִּֽים׃ </span></p>
 <p align="RIGHT"><span lang="he">‎<a name="016">16</a> ‏וְהַבָּאִ֗ים זָכָ֨ר וּנְקֵבָ֤ה מִכָּל־בָּשָׂר֙ בָּ֔אוּ כַּֽאֲשֶׁ֛ר צִוָּ֥ה אֹת֖וֹ אֱלֹהִ֑ים וַיִּסְגֹּ֥ר יְהוָ֖ה בַּֽעֲדֽוֹ׃ </span></p>
 <p align="RIGHT"><span lang="he">‎<a name="017">17</a> ‏וַֽיְהִ֧י הַמַּבּ֛וּל אַרְבָּעִ֥ים י֖וֹם עַל־הָאָ֑רֶץ וַיִּרְבּ֣וּ הַמַּ֗יִם וַיִּשְׂאוּ֙ אֶת־הַתֵּבָ֔ה וַתָּ֖רָם מֵעַ֥ל הָאָֽרֶץ׃ </span></p>
 <p align="RIGHT"><span lang="he">‎<a name="018">18</a> ‏וַיִּגְבְּר֥וּ הַמַּ֛יִם וַיִּרְבּ֥וּ מְאֹ֖ד עַל־הָאָ֑רֶץ וַתֵּ֥לֶךְ הַתֵּבָ֖ה עַל־פְּנֵ֥י הַמָּֽיִם׃ </span></p>
 <p align="RIGHT"><span lang="he">‎<a name="019">19</a> ‏וְהַמַּ֗יִם גָּ֥בְר֛וּ<font color="red"><sup>3</sup></font> מְאֹ֥ד מְאֹ֖ד עַל־הָאָ֑רֶץ וַיְכֻסּ֗וּ כָּל־הֶֽהָרִים֙ הַגְּבֹהִ֔ים אֲשֶׁר־תַּ֖חַת כָּל־הַשָּׁמָֽיִם׃ </span></p>
 <p align="RIGHT"><span lang="he">‎<a name="020">20</a> ‏חֲמֵ֨שׁ עֶשְׂרֵ֤ה אַמָּה֙ מִלְמַ֔עְלָה גָּבְר֖וּ הַמָּ֑יִם וַיְכֻסּ֖וּ הֶהָרִֽים׃ </span></p>
 <p align="RIGHT"><span lang="he">‎<a name="021">21</a> ‏וַיִּגְוַ֞ע כָּל־בָּשָׂ֣ר׀ הָרֹמֵ֣שׂ עַל־הָאָ֗רֶץ בָּע֤וֹף וּבַבְּהֵמָה֙ וּבַ֣חַיָּ֔ה וּבְכָל־הַשֶּׁ֖רֶץ הַשֹּׁרֵ֣ץ עַל־הָאָ֑רֶץ וְכֹ֖ל הָאָדָֽם׃ </span></p>
 <p align="RIGHT"><span lang="he">‎<a name="022">22</a> ‏כֹּ֡ל אֲשֶׁר֩ נִשְׁמַת־ר֨וּחַ חַיִּ֜ים בְּאַפָּ֗יו מִכֹּ֛ל אֲשֶׁ֥ר בֶּחָֽרָבָ֖ה מֵֽתוּ׃ </span></p>
 <p align="RIGHT"><span lang="he">‎<a name="023">23</a> ‏וַיִּ֜מַח אֶֽת־כָּל־הַיְק֣וּם׀ אֲשֶׁ֣ר׀ עַל־פְּנֵ֣י הָֽאֲדָמָ֗ה מֵאָדָ֤ם עַד־בְּהֵמָה֙ עַד־רֶ֙מֶשׂ֙ וְעַד־ע֣וֹף הַשָּׁמַ֔יִם וַיִּמָּח֖וּ מִן־הָאָ֑רֶץ וַיִשָּׁ֧אֶר<font color="red"><sup>1</sup></font> אַךְ־נֹ֛חַ וַֽאֲשֶׁ֥ר אִתּ֖וֹ בַּתֵּבָֽה׃ </span></p>
 <p align="RIGHT"><span lang="he">‎<a name="024">24</a> ‏וַיִּגְבְּר֥וּ הַמַּ֖יִם עַל־הָאָ֑רֶץ חֲמִשִּׁ֥ים וּמְאַ֖ת יֽוֹם׃ </span></p>
 </td>
 <td width="50%">
 <p>1 wayyō’mer yəhwâ lənōḥa bō’-’atâ wəḵāl-bêṯəḵā ’el-hatēḇâ kî-’ōṯəḵā rā’îṯî ṣadîq ləfānay badwōr hazzeh: </p>
 <p>2 mikōl| habəhēmâ haṭṭəhwōrâ tiqq<sup>a</sup>ḥ-ləḵā šiḇə‘â šiḇə‘â ’îš wə’išətwō ûmin-habəhēmâ ’ăšer lō’ ṭəhōrâ hiw’ šənayim ’îš wə’išətwō: </p>
 <p>3 gam mē‘wōf haššāmayim šiḇə‘â šiḇə‘â zāḵār ûnəqēḇâ ləḥayywōṯ zer<sup>a</sup>‘ ‘al-pənê ḵāl-hā’āreṣ: </p>
 <p>4 kî ləyāmîm ‘wōḏ šiḇə‘â ’ānōḵî maməṭîr ‘al-hā’āreṣ ’arəbā‘îm ywōm wə’arəbā‘îm lāyəlâ ûmāḥîṯî ’eṯ-kāl-hayəqûm ’ăšer ‘āśîṯî mē‘al pənê hā’ăḏāmâ: </p>
 <p>5 wayy<sup>a</sup>‘aś nōḥa kəḵōl ’ăšer-ṣiûâû yəhwâ: </p>
 <p>6 wənōḥa ben-šēš mē’wōṯ šānâ wəhammabûl hāyâ mayim ‘al-hā’āreṣ: </p>
 <p>7 wayyāḇō’ nōḥa ûḇānāyw wə’išətwō ûnəšê-ḇānāyw ’itwō ’el-hatēḇâ mipənê mê hammabûl: </p>
 <p>8 min-habəhēmâ haṭṭəhwōrâ ûmin-habəhēmâ ’ăšer ’ênennâ ṭəhōrâ ûmin-hā‘wōf wəḵōl ’ăšer-rōmēś ‘al-hā’ăḏāmâ: </p>
 <p>9 šənayim šənayim bā’û ’el-nōḥa ’el-hatēḇâ zāḵār ûnəqēḇâ ka’ăšer ṣiûâ ’ĕlōhîm ’eṯ-nōḥa: </p>
 <p>10 wayəhî ləšiḇə‘aṯ hayyāmîm ûmê hammabûl hāyû ‘al-hā’āreṣ: </p>
 <p>11 bišənaṯ šēš-mē’wōṯ šānâ ləḥayyê-nōḥa b<sup>a</sup>ḥōḏeš haššēnî bəšiḇə‘â-‘āśār ywōm l<sup>a</sup>ḥōḏeš bayywōm hazzeh niḇəqə‘û kāl-m<sup>a</sup>‘əyənōṯ təhwōm rabâ wa’ărubōṯ haššāmayim nifətāḥû: </p>
 <p>12 wayəhî hagešem ‘al-hā’āreṣ ’arəbā‘îm ywōm wə’arəbā‘îm lāyəlâ: </p>
 <p>13 bə‘eṣem hayywōm hazzeh bā’ nōḥa wəšēm-wəḥām wāyefeṯ bənê-nōḥa wə’ēšeṯ nōḥa ûšəlōšeṯ nəšê-ḇānāyw ’itām ’el-hatēḇâ: </p>
 <p>14 hēmmâ wəḵāl-h<sup>a</sup>ḥayyâ ləmînāh wəḵāl-habəhēmâ ləmînāh wəḵāl-hāremeś hārōmēś ‘al-hā’āreṣ ləmînēhû wəḵāl-hā‘wōf ləmînēhû kōl ṣipwōr kāl-kānāf: </p>
 <p>15 wayyāḇō’û ’el-nōḥa ’el-hatēḇâ šənayim šənayim mikāl-habāśār ’ăšer-bwō rûḥa ḥayyîm: </p>
 <p>16 wəhabā’îm zāḵār ûnəqēḇâ mikāl-bāśār bā’û ka’ăšer ṣiûâ ’ōṯwō ’ĕlōhîm wayyisəgōr yəhwâ b<sup>a</sup>‘ăḏwō: </p>
 <p>17 wayəhî hammabûl ’arəbā‘îm ywōm ‘al-hā’āreṣ wayyirəbû hammayim wayyiśə’û ’eṯ-hatēḇâ watārām mē‘al hā’āreṣ: </p>
 <p>18 wayyiḡəbərû hammayim wayyirəbû mə’ōḏ ‘al-hā’āreṣ watēleḵə hatēḇâ ‘al-pənê hammāyim: </p>
 <p>19 wəhammayim gāḇərû<font color="red"><sup>3</sup></font> mə’ōḏ mə’ōḏ ‘al-hā’āreṣ wayəḵussû kāl-hehārîm hagəḇōhîm ’ăšer-t<sup>a</sup>ḥaṯ kāl-haššāmāyim: </p>
 <p>20 ḥămēš ‘eśərēh ’ammâ miləm<sup>a</sup>‘əlâ gāḇərû hammāyim wayəḵussû hehārîm: </p>
 <p>21 wayyiḡəw<sup>a</sup>‘ kāl-bāśār| hārōmēś ‘al-hā’āreṣ bā‘wōf ûḇabəhēmâ ûḇ<sup>a</sup>ḥayyâ ûḇəḵāl-haššereṣ haššōrēṣ ‘al-hā’āreṣ wəḵōl hā’āḏām: </p>
 <p>22 kōl ’ăšer nišəmaṯ-rûḥa ḥayyîm bə’apāyw mikōl ’ăšer beḥārāḇâ mēṯû: </p>
 <p>23 wayyim<sup>a</sup>ḥ ’eṯ-kāl-hayəqûm| ’ăšer| ‘al-pənê hā’ăḏāmâ mē’āḏām ‘aḏ-bəhēmâ ‘aḏ-remeś wə‘aḏ-‘wōf haššāmayim wayyimmāḥû min-hā’āreṣ wayiššā’er<font color="red"><sup>1</sup></font> ’aḵə-nōḥa wa’ăšer ’itwō batēḇâ: </p>
 <p>24 wayyiḡəbərû hammayim ‘al-hā’āreṣ ḥămiššîm ûmə’aṯ ywōm: </p>
 </td>
 </tr></table>
 <p></p><hr>
 <center>
 <a href="gen008.htm">Next: Genesis (Bereshit) Chapter 8</a></center>
 </body>