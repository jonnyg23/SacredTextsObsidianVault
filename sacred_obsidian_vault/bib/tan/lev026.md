<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/lev026.htm">Polyglot</a> 
 <a href="../kjv/lev026.htm">KJV</a> 
 <a href="../sep/lev026.htm">Sep</a> 
 <a href="../vul/lev026.htm">Vul</a> 
 
 <br>
 <br><a href="lev.htm">Leviticus (Vayikra) Index</a><br>
  
 <a href="lev025.htm">Previous</a> 
 <a href="lev027.htm">Next</a> 
 </center>
 <hr>
 
 <h3 align="CENTER">Tanach (Hebrew): Leviticus (Vayikra) Chapter 26</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏לֹֽא־תַעֲשׂ֨וּ לָכֶ֜ם אֱלִילִ֗ם וּפֶ֤סֶל וּמַצֵּבָה֙ לֹֽא־תָקִ֣ימוּ לָכֶ֔ם וְאֶ֣בֶן מַשְׂכִּ֗ית לֹ֤א תִתְּנוּ֙ בְּאַרְצְכֶ֔ם לְהִֽשְׁתַּחֲוֹ֖ת עָלֶ֑יהָ כִּ֛י אֲנִ֥י יְהוָ֖ה אֱלֹהֵיכֶֽם׃ </span></p>
 <p align="RIGHT"><span lang="he">‎<a name="002">2</a> ‏אֶת־שַׁבְּתֹתַ֣י תִּשְׁמֹ֔רוּ וּמִקְדָּשִׁ֖י תִּירָ֑אוּ אֲנִ֖י יְהוָֽה׃ ס</span></p>
 <p align="RIGHT"><span lang="he">‎<a name="003">3</a> ‏אִם־בְּחֻקֹּתַ֖י תֵּלֵ֑כוּ וְאֶת־מִצְוֹתַ֣י תִּשְׁמְר֔וּ וַעֲשִׂיתֶ֖ם אֹתָֽם׃ </span></p>
 <p align="RIGHT"><span lang="he">‎<a name="004">4</a> ‏וְנָתַתִּ֥י גִשְׁמֵיכֶ֖ם בְּעִתָּ֑ם וְנָתְנָ֤ה הָאָ֙רֶץ֙ יְבוּלָ֔הּ וְעֵ֥ץ הַשָּׂדֶ֖ה יִתֵּ֥ן פִּרְיֽוֹ׃ </span></p>
 <p align="RIGHT"><span lang="he">‎<a name="005">5</a> ‏וְהִשִּׂ֨יג לָכֶ֥ם דַּ֙יִשׁ֙ אֶת־בָּצִ֔יר וּבָצִ֖יר יַשִּׂ֣יג אֶת־זָ֑רַע וַאֲכַלְתֶּ֤ם לַחְמְכֶם֙ לָשֹׂ֔בַע וִֽישַׁבְתֶּ֥ם לָבֶ֖טַח בְּאַרְצְכֶֽם׃ </span></p>
 <p align="RIGHT"><span lang="he">‎<a name="006">6</a> ‏וְנָתַתִּ֤י שָׁלוֹם֙ בָּאָ֔רֶץ וּשְׁכַבְתֶּ֖ם וְאֵ֣ין מַחֲרִ֑יד וְהִשְׁבַּתִּ֞י חַיָּ֤ה רָעָה֙ מִן־הָאָ֔רֶץ וְחֶ֖רֶב לֹא־תַעֲבֹ֥ר בְּאַרְצְכֶֽם׃ </span></p>
 <p align="RIGHT"><span lang="he">‎<a name="007">7</a> ‏וּרְדַפְתֶּ֖ם אֶת־אֹיְבֵיכֶ֑ם וְנָפְל֥וּ לִפְנֵיכֶ֖ם לֶחָֽרֶב<font color="red"><sup>2</sup></font> </span></p>
 <p align="RIGHT"><span lang="he">‎<a name="008">8</a> ‏וְרָדְפוּ֙ מִכֶּ֤ם חֲמִשָּׁה֙ מֵאָ֔ה וּמֵאָ֥ה מִכֶּ֖ם רְבָבָ֣ה יִרְדֹּ֑פוּ וְנָפְל֧וּ אֹיְבֵיכֶ֛ם לִפְנֵיכֶ֖ם לֶחָֽרֶב׃ </span></p>
 <p align="RIGHT"><span lang="he">‎<a name="009">9</a> ‏וּפָנִ֣יתִי אֲלֵיכֶ֔ם וְהִפְרֵיתִ֣י אֶתְכֶ֔ם וְהִרְבֵּיתִ֖י אֶתְכֶ֑ם וַהֲקִימֹתִ֥י אֶת־בְּרִיתִ֖י אִתְּכֶֽם׃ </span></p>
 <p align="RIGHT"><span lang="he">‎<a name="010">10</a> ‏וַאֲכַלְתֶּ֥ם יָשָׁ֖ן נוֹשָׁ֑ן וְיָשָׁ֕ן מִפְּנֵ֥י חָדָ֖שׁ תּוֹצִֽיאוּ׃ </span></p>
 <p align="RIGHT"><span lang="he">‎<a name="011">11</a> ‏וְנָתַתִּ֥י מִשְׁכָּנִ֖י בְּתוֹכְכֶ֑ם וְלֹֽא־תִגְעַ֥ל נַפְשִׁ֖י אֶתְכֶֽם׃ </span></p>
 <p align="RIGHT"><span lang="he">‎<a name="012">12</a> ‏וְהִתְהַלַּכְתִּי֙ בְּת֣וֹכְכֶ֔ם וְהָיִ֥יתִי לָכֶ֖ם לֵֽאלֹהִ֑ים וְאַתֶּ֖ם תִּהְיוּ־לִ֥י לְעָֽם׃ </span></p>
 <p align="RIGHT"><span lang="he">‎<a name="013">13</a> ‏אֲנִ֞י יְהוָ֣ה אֱלֹֽהֵיכֶ֗ם אֲשֶׁ֨ר הוֹצֵ֤אתִי אֶתְכֶם֙ מֵאֶ֣רֶץ מִצְרַ֔יִם מִֽהְיֹ֥ת לָהֶ֖ם עֲבָדִ֑ים וָאֶשְׁבֹּר֙ מֹטֹ֣ת עֻלְּכֶ֔ם וָאוֹלֵ֥ךְ אֶתְכֶ֖ם קֽוֹמְמִיּֽוּת׃ פ</span></p>
 <p align="RIGHT"><span lang="he">‎<a name="014">14</a> ‏וְאִם־לֹ֥א תִשְׁמְע֖וּ לִ֑י וְלֹ֣א תַעֲשׂ֔וּ אֵ֥ת כָּל־הַמִּצְוֹ֖ת הָאֵֽלֶּה׃ </span></p>
 <p align="RIGHT"><span lang="he">‎<a name="015">15</a> ‏וְאִם־בְּחֻקֹּתַ֣י תִּמְאָ֔סוּ וְאִ֥ם אֶת־מִשְׁפָּטַ֖י תִּגְעַ֣ל נַפְשְׁכֶ֑ם לְבִלְתִּ֤י עֲשׂוֹת֙ אֶת־כָּל־מִצְוֹתַ֔י לְהַפְרְכֶ֖ם אֶת־בְּרִיתִֽי׃ </span></p>
 <p align="RIGHT"><span lang="he">‎<a name="016">16</a> ‏אַף־אֲנִ֞י אֶֽעֱשֶׂה־זֹּ֣את לָכֶ֗ם וְהִפְקַדְתִּ֨י עֲלֵיכֶ֤ם בֶּֽהָלָה֙ אֶת־הַשַּׁחֶ֣פֶת וְאֶת־הַקַּדַּ֔חַת מְכַלּ֥וֹת עֵינַ֖יִם וּמְדִיבֹ֣ת נָ֑פֶשׁ וּזְרַעְתֶּ֤ם לָרִיק֙ זַרְעֲכֶ֔ם וַאֲכָלֻ֖הוּ אֹיְבֵיכֶֽם׃ </span></p>
 <p align="RIGHT"><span lang="he">‎<a name="017">17</a> ‏וְנָתַתִּ֤י פָנַי֙ בָּכֶ֔ם וְנִגַּפְתֶּ֖ם לִפְנֵ֣י אֹיְבֵיכֶ֑ם וְרָד֤וּ בָכֶם֙ שֹֽׂנְאֵיכֶ֔ם וְנַסְתֶּ֖ם וְאֵין־רֹדֵ֥ף אֶתְכֶֽם׃ ס</span></p>
 <p align="RIGHT"><span lang="he">‎<a name="018">18</a> ‏וְאִ֨ם־עַד־אֵ֔לֶּה לֹ֥א תִשְׁמְע֖וּ לִ֑י וְיָסַפְתִּי֙ לְיַסְּרָ֣ה אֶתְכֶ֔ם שֶׁ֖בַע עַל־חַטֹּאתֵיכֶֽם׃ </span></p>
 <p align="RIGHT"><span lang="he">‎<a name="019">19</a> ‏וְשָׁבַרְתִּ֖י אֶת־גְּא֣וֹן עֻזְּכֶ֑ם וְנָתַתִּ֤י אֶת־שְׁמֵיכֶם֙ כַּבַּרְזֶ֔ל וְאֶֽת־אַרְצְכֶ֖ם כַּנְּחֻשָֽׁה׃ </span></p>
 <p align="RIGHT"><span lang="he">‎<a name="020">20</a> ‏וְתַ֥ם לָרִ֖יק כֹּחֲכֶ֑ם וְלֹֽא־תִתֵּ֤ן אַרְצְכֶם֙ אֶת־יְבוּלָ֔הּ וְעֵ֣ץ הָאָ֔רֶץ לֹ֥א יִתֵּ֖ן פִּרְיֽוֹ׃ </span></p>
 <p align="RIGHT"><span lang="he">‎<a name="021">21</a> ‏וְאִם־תֵּֽלְכ֤וּ עִמִּי֙ קֶ֔רִי וְלֹ֥א תֹאב֖וּ לִשְׁמֹ֣עַֽ לִ֑י וְיָסַפְתִּ֤י עֲלֵיכֶם֙ מַכָּ֔ה שֶׁ֖בַע כְּחַטֹּאתֵיכֶֽם׃ </span></p>
 <p align="RIGHT"><span lang="he">‎<a name="022">22</a> ‏וְהִשְׁלַחְתִּ֨י בָכֶ֜ם אֶת־חַיַּ֤ת הַשָּׂדֶה֙ וְשִׁכְּלָ֣ה אֶתְכֶ֔ם וְהִכְרִ֙יתָה֙ אֶת־בְּהֶמְתְּכֶ֔ם וְהִמְעִ֖יטָה אֶתְכֶ֑ם וְנָשַׁ֖מּוּ דַּרְכֵיכֶֽם׃ </span></p>
 <p align="RIGHT"><span lang="he">‎<a name="023">23</a> ‏וְאִ֨ם־בְּאֵ֔לֶּה לֹ֥א תִוָּסְר֖וּ לִ֑י וַהֲלַכְתֶּ֥ם עִמִּ֖י קֶֽרִי׃ </span></p>
 <p align="RIGHT"><span lang="he">‎<a name="024">24</a> ‏וְהָלַכְתִּ֧י אַף־אֲנִ֛י עִמָּכֶ֖ם בְּקֶ֑רִי וְהִכֵּיתִ֤י אֶתְכֶם֙ גַּם־אָ֔נִי שֶׁ֖בַע עַל־חַטֹּאתֵיכֶֽם׃ </span></p>
 <p align="RIGHT"><span lang="he">‎<a name="025">25</a> ‏וְהֵבֵאתִ֨י עֲלֵיכֶ֜ם חֶ֗רֶב נֹקֶ֙מֶת֙ נְקַם־בְּרִ֔ית וְנֶאֱסַפְתֶּ֖ם אֶל־עָרֵיכֶ֑ם וְשִׁלַּ֤חְתִּי דֶ֙בֶר֙ בְּת֣וֹכְכֶ֔ם וְנִתַּתֶּ֖ם בְּיַד־אוֹיֵֽב׃ </span></p>
 <p align="RIGHT"><span lang="he">‎<a name="026">26</a> ‏בְּשִׁבְרִ֣י לָכֶם֮ מַטֵּה־לֶחֶם֒ וְ֠אָפוּ עֶ֣שֶׂר נָשִׁ֤ים לַחְמְכֶם֙ בְּתַנּ֣וּר אֶחָ֔ד וְהֵשִׁ֥יבוּ לַחְמְכֶ֖ם בַּמִּשְׁקָ֑ל וַאֲכַלְתֶּ֖ם וְלֹ֥א תִשְׂבָּֽעוּ׃ ס</span></p>
 <p align="RIGHT"><span lang="he">‎<a name="027">27</a> ‏וְאִ֨ם־בְּזֹ֔את לֹ֥א תִשְׁמְע֖וּ לִ֑י וַהֲלַכְתֶּ֥ם עִמִּ֖י בְּקֶֽרִי׃ </span></p>
 <p align="RIGHT"><span lang="he">‎<a name="028">28</a> ‏וְהָלַכְתִּ֥י עִמָּכֶ֖ם בַּחֲמַת־קֶ֑רִי וְיִסַּרְתִּ֤י אֶתְכֶם֙ אַף־אָ֔נִי שֶׁ֖בַע עַל־חַטֹּאתֵיכֶם׃<font color="red"><sup>1</sup></font> </span></p>
 <p align="RIGHT"><span lang="he">‎<a name="029">29</a> ‏וַאֲכַלְתֶּ֖ם בְּשַׂ֣ר בְּנֵיכֶ֑ם וּבְשַׂ֥ר בְּנֹתֵיכֶ֖ם תֹּאכֵֽלוּ׃ </span></p>
 <p align="RIGHT"><span lang="he">‎<a name="030">30</a> ‏וְהִשְׁמַדְתִּ֞י אֶת־בָּמֹֽתֵיכֶ֗ם וְהִכְרַתִּי֙ אֶת־חַמָּ֣נֵיכֶ֔ם וְנָֽתַתִּי֙ אֶת־פִּגְרֵיכֶ֔ם עַל־פִּגְרֵ֖י גִּלּוּלֵיכֶ֑ם וְגָעֲלָ֥ה נַפְשִׁ֖י אֶתְכֶֽם׃ </span></p>
 <p align="RIGHT"><span lang="he">‎<a name="031">31</a> ‏וְנָתַתִּ֤י אֶת־עָֽרֵיכֶם֙ חָרְבָּ֔ה וַהֲשִׁמּוֹתִ֖י אֶת־מִקְדְּשֵׁיכֶ֑ם וְלֹ֣א אָרִ֔יחַ בְּרֵ֖יחַ נִיחֹֽחֲכֶֽם׃ </span></p>
 <p align="RIGHT"><span lang="he">‎<a name="032">32</a> ‏וַהֲשִׁמֹּתִ֥י אֲנִ֖י אֶת־הָאָ֑רֶץ וְשָֽׁמְמ֤וּ עָלֶ֙יהָ֙ אֹֽיְבֵיכֶ֔ם הַיֹּשְׁבִ֖ים בָּֽהּ׃ </span></p>
 <p align="RIGHT"><span lang="he">‎<a name="033">33</a> ‏וְאֶתְכֶם֙ אֱזָרֶ֣ה בַגּוֹיִ֔ם וַהֲרִיקֹתִ֥י אַחֲרֵיכֶ֖ם חָ֑רֶב וְהָיְתָ֤ה אַרְצְכֶם֙ שְׁמָמָ֔ה וְעָרֵיכֶ֖ם יִהְי֥וּ חָרְבָּֽה׃ </span></p>
 <p align="RIGHT"><span lang="he">‎<a name="034">34</a> ‏אָז֩ תִּרְצֶ֨ה הָאָ֜רֶץ אֶת־שַׁבְּתֹתֶ֗יהָ כֹּ֚ל יְמֵ֣י הֳשַׁמָּ֔ה וְאַתֶּ֖ם בְּאֶ֣רֶץ אֹיְבֵיכֶ֑ם אָ֚ז תִּשְׁבַּ֣ת הָאָ֔רֶץ וְהִרְצָ֖ת אֶת־שַׁבְּתֹתֶֽיהָ׃ </span></p>
 <p align="RIGHT"><span lang="he">‎<a name="035">35</a> ‏כָּל־יְמֵ֥י הָשַּׁמָּ֖ה תִּשְׁבֹּ֑ת אֵ֣ת אֲשֶׁ֧ר לֹֽא־שָׁבְתָ֛ה בְּשַׁבְּתֹתֵיכֶ֖ם בְּשִׁבְתְּכֶ֥ם עָלֶֽיהָ׃ </span></p>
 <p align="RIGHT"><span lang="he">‎<a name="036">36</a> ‏וְהַנִּשְׁאָרִ֣ים בָּכֶ֔ם וְהֵבֵ֤אתִי מֹ֙רֶךְ֙ בִּלְבָבָ֔ם בְּאַרְצֹ֖ת אֹיְבֵיהֶ֑ם וְרָדַ֣ף אֹתָ֗ם ק֚וֹל עָלֶ֣ה נִדָּ֔ף וְנָס֧וּ מְנֻֽסַת־חֶ֛רֶב וְנָפְל֖וּ וְאֵ֥ין רֹדֵֽף׃ </span></p>
 <p align="RIGHT"><span lang="he">‎<a name="037">37</a> ‏וְכָשְׁל֧וּ אִישׁ־בְּאָחִ֛יו כְּמִפְּנֵי־חֶ֖רֶב וְרֹדֵ֣ף אָ֑יִן וְלֹא־תִֽהְיֶ֤ה לָכֶם֙ תְּקוּמָ֔ה לִפְנֵ֖י אֹֽיְבֵיכֶֽם׃ </span></p>
 <p align="RIGHT"><span lang="he">‎<a name="038">38</a> ‏וַאֲבַדְתֶּ֖ם בַּגּוֹיִ֑ם וְאָכְלָ֣ה אֶתְכֶ֔ם אֶ֖רֶץ אֹיְבֵיכֶֽם׃ </span></p>
 <p align="RIGHT"><span lang="he">‎<a name="039">39</a> ‏וְהַנִּשְׁאָרִ֣ים בָּכֶ֗ם יִמַּ֙קּוּ֙ בַּֽעֲוֹנָ֔ם בְּאַרְצֹ֖ת אֹיְבֵיכֶ֑ם וְאַ֛ף בַּעֲוֹנֹ֥ת אֲבֹתָ֖ם אִתָּ֥ם יִמָּֽקּוּ׃ </span></p>
 <p align="RIGHT"><span lang="he">‎<a name="040">40</a> ‏וְהִתְוַדּ֤וּ אֶת־עֲוֹנָם֙ וְאֶת־עֲוֹ֣ן אֲבֹתָ֔ם בְּמַעֲלָ֖ם אֲשֶׁ֣ר מָֽעֲלוּ־בִ֑י וְאַ֕ף אֲשֶׁר־הָֽלְכ֥וּ עִמִּ֖י בְּקֶֽרִי׃ </span></p>
 <p align="RIGHT"><span lang="he">‎<a name="041">41</a> ‏אַף־אֲנִ֗י אֵלֵ֤ךְ עִמָּם֙ בְּקֶ֔רִי וְהֵבֵאתִ֣י אֹתָ֔ם בְּאֶ֖רֶץ אֹיְבֵיהֶ֑ם אוֹ־אָ֣ז יִכָּנַ֗ע לְבָבָם֙ הֶֽעָרֵ֔ל וְאָ֖ז יִרְצ֥וּ אֶת־עֲוֹנָֽם׃ </span></p>
 <p align="RIGHT"><span lang="he">‎<a name="042">42</a> ‏וְזָכַרְתִּ֖י אֶת־בְּרִיתִ֣י יַעֲק֑וֹב וְאַף֩ אֶת־בְּרִיתִ֨י יִצְחָ֜ק וְאַ֨ף אֶת־בְּרִיתִ֧י אַבְרָהָ֛ם אֶזְכֹּ֖ר וְהָאָ֥רֶץ אֶזְכֹּֽר׃ </span></p>
 <p align="RIGHT"><span lang="he">‎<a name="043">43</a> ‏וְהָאָרֶץ֩ תֵּעָזֵ֨ב מֵהֶ֜ם וְתִ֣רֶץ אֶת־שַׁבְּתֹתֶ֗יהָ בָּהְשַׁמָּה֙ מֵהֶ֔ם וְהֵ֖ם יִרְצ֣וּ אֶת־עֲוֹנָ֑ם יַ֣עַן וּבְיַ֔עַן בְּמִשְׁפָּטַ֣י מָאָ֔סוּ וְאֶת־חֻקֹּתַ֖י גָּעֲלָ֥ה נַפְשָֽׁם׃ </span></p>
 <p align="RIGHT"><span lang="he">‎<a name="044">44</a> ‏וְאַף־גַּם־זֹ֠את בִּֽהְיוֹתָ֞ם בְּאֶ֣רֶץ אֹֽיְבֵיהֶ֗ם לֹֽא־מְאַסְתִּ֤ים וְלֹֽא־גְעַלְתִּים֙ לְכַלֹּתָ֔ם לְהָפֵ֥ר בְּרִיתִ֖י אִתָּ֑ם כִּ֛י אֲנִ֥י יְהוָ֖ה אֱלֹהֵיהֶֽם׃ </span></p>
 <p align="RIGHT"><span lang="he">‎<a name="045">45</a> ‏וְזָכַרְתִּ֥י לָהֶ֖ם בְּרִ֣ית רִאשֹׁנִ֑ים אֲשֶׁ֣ר הוֹצֵֽאתִי־אֹתָם֩ מֵאֶ֨רֶץ מִצְרַ֜יִם לְעֵינֵ֣י הַגּוֹיִ֗ם לִהְיֹ֥ת לָהֶ֛ם לֵאלֹהִ֖ים אֲנִ֥י יְהוָֽה׃ </span></p>
 <p align="RIGHT"><span lang="he">‎<a name="046">46</a> ‏אֵ֠לֶּה הַֽחֻקִּ֣ים וְהַמִּשְׁפָּטִים֮ וְהַתּוֹרֹת֒ אֲשֶׁר֙ נָתַ֣ן יְהוָ֔ה בֵּינ֕וֹ וּבֵ֖ין בְּנֵ֣י יִשְׂרָאֵ֑ל בְּהַ֥ר סִינַ֖י בְּיַד־מֹשֶֽׁה׃ פ</span></p>
 </td>
 <td width="50%">
 <p>1 lō’-ṯ<sup>a</sup>‘ăśû lāḵem ’ĕlîlim ûfesel ûmaṣṣēḇâ lō’-ṯāqîmû lāḵem wə’eḇen maśəkîṯ lō’ ṯitənû bə’arəṣəḵem ləhišət<sup>a</sup>ḥăwōṯ ‘āleyhā kî ’ănî yəhwâ ’ĕlōhêḵem: </p>
 <p>2 ’eṯ-šabəṯōṯay tišəmōrû ûmiqədāšî tîrā’û ’ănî yəhwâ: s</p>
 <p>3 ’im-bəḥuqqōṯay tēlēḵû wə’eṯ-miṣəwōṯay tišəmərû w<sup>a</sup>‘ăśîṯem ’ōṯām: </p>
 <p>4 wənāṯatî ḡišəmêḵem bə‘itām wənāṯənâ hā’āreṣ yəḇûlāh wə‘ēṣ haśśāḏeh yitēn pirəywō: </p>
 <p>5 wəhiśśîḡ lāḵem dayiš ’eṯ-bāṣîr ûḇāṣîr yaśśîḡ ’eṯ-zār<sup>a</sup>‘ wa’ăḵalətem l<sup>a</sup>ḥəməḵem lāśōḇ<sup>a</sup>‘ wîšaḇətem lāḇeṭ<sup>a</sup>ḥ bə’arəṣəḵem: </p>
 <p>6 wənāṯatî šālwōm bā’āreṣ ûšəḵaḇətem wə’ên m<sup>a</sup>ḥărîḏ wəhišəbatî ḥayyâ rā‘â min-hā’āreṣ wəḥereḇ lō’-ṯ<sup>a</sup>‘ăḇōr bə’arəṣəḵem: </p>
 <p>7 ûrəḏafətem ’eṯ-’ōyəḇêḵem wənāfəlû lifənêḵem leḥāreḇ<font color="red"><sup>2</sup></font> </p>
 <p>8 wərāḏəfû mikem ḥămiššâ mē’â ûmē’â mikem rəḇāḇâ yirədōfû wənāfəlû ’ōyəḇêḵem lifənêḵem leḥāreḇ: </p>
 <p>9 ûfānîṯî ’ălêḵem wəhifərêṯî ’eṯəḵem wəhirəbêṯî ’eṯəḵem wahăqîmōṯî ’eṯ-bərîṯî ’itəḵem: </p>
 <p>10 wa’ăḵalətem yāšān nwōšān wəyāšān mipənê ḥāḏāš twōṣî’û: </p>
 <p>11 wənāṯatî mišəkānî bəṯwōḵəḵem wəlō’-ṯiḡə‘al nafəšî ’eṯəḵem: </p>
 <p>12 wəhiṯəhallaḵətî bəṯwōḵəḵem wəhāyîṯî lāḵem lē’lōhîm wə’atem tihəyû-lî lə‘ām: </p>
 <p>13 ’ănî yəhwâ ’ĕlōhêḵem ’ăšer hwōṣē’ṯî ’eṯəḵem mē’ereṣ miṣərayim mihəyōṯ lâem ‘ăḇāḏîm wā’ešəbōr mōṭōṯ ‘ulləḵem wā’wōlēḵə ’eṯəḵem qwōməmîyûṯ: f</p>
 <p>14 wə’im-lō’ ṯišəmə‘û lî wəlō’ ṯ<sup>a</sup>‘ăśû ’ēṯ kāl-hammiṣəwōṯ hā’ēlleh: </p>
 <p>15 wə’im-bəḥuqqōṯay timə’āsû wə’im ’eṯ-mišəpāṭay tiḡə‘al nafəšəḵem ləḇilətî ‘ăśwōṯ ’eṯ-kāl-miṣəwōṯay ləhafərəḵem ’eṯ-bərîṯî: </p>
 <p>16 ’af-’ănî ’e‘ĕśeh-zzō’ṯ lāḵem wəhifəqaḏətî ‘ălêḵem behālâ ’eṯ-hašš<sup>a</sup>ḥefeṯ wə’eṯ-haqqad<sup>a</sup>ḥaṯ məḵallwōṯ ‘ênayim ûməḏîḇōṯ nāfeš ûzər<sup>a</sup>‘ətem lārîq zarə‘ăḵem wa’ăḵāluhû ’ōyəḇêḵem: </p>
 <p>17 wənāṯatî fānay bāḵem wənigafətem lifənê ’ōyəḇêḵem wərāḏû ḇāḵem śōnə’êḵem wənasətem wə’ên-rōḏēf ’eṯəḵem: s</p>
 <p>18 wə’im-‘aḏ-’ēlleh lō’ ṯišəmə‘û lî wəyāsafətî ləyassərâ ’eṯəḵem šeḇ<sup>a</sup>‘ ‘al-ḥaṭṭō’ṯêḵem: </p>
 <p>19 wəšāḇarətî ’eṯ-gə’wōn ‘uzzəḵem wənāṯatî ’eṯ-šəmêḵem kabarəzel wə’eṯ-’arəṣəḵem kannəḥušâ: </p>
 <p>20 wəṯam lārîq kōḥăḵem wəlō’-ṯitēn ’arəṣəḵem ’eṯ-yəḇûlāh wə‘ēṣ hā’āreṣ lō’ yitēn pirəywō: </p>
 <p>21 wə’im-tēləḵû ‘immî qerî wəlō’ ṯō’ḇû lišəmō‘a lî wəyāsafətî ‘ălêḵem makâ šeḇ<sup>a</sup>‘ kəḥaṭṭō’ṯêḵem: </p>
 <p>22 wəhišəl<sup>a</sup>ḥətî ḇāḵem ’eṯ-ḥayyaṯ haśśāḏeh wəšikəlâ ’eṯəḵem wəhiḵərîṯâ ’eṯ-bəhemətəḵem wəhimə‘îṭâ ’eṯəḵem wənāšammû darəḵêḵem: </p>
 <p>23 wə’im-bə’ēlleh lō’ ṯiûāsərû lî wahălaḵətem ‘immî qerî: </p>
 <p>24 wəhālaḵətî ’af-’ănî ‘immāḵem bəqerî wəhikêṯî ’eṯəḵem gam-’ānî šeḇ<sup>a</sup>‘ ‘al-ḥaṭṭō’ṯêḵem: </p>
 <p>25 wəhēḇē’ṯî ‘ălêḵem ḥereḇ nōqemeṯ nəqam-bərîṯ wəne’ĕsafətem ’el-‘ārêḵem wəšill<sup>a</sup>ḥətî ḏeḇer bəṯwōḵəḵem wənitatem bəyaḏ-’wōyēḇ: </p>
 <p>26 bəšiḇərî lāḵem maṭṭēh-leḥem wə’āfû ‘eśer nāšîm l<sup>a</sup>ḥəməḵem bəṯannûr ’eḥāḏ wəhēšîḇû l<sup>a</sup>ḥəməḵem bammišəqāl wa’ăḵalətem wəlō’ ṯiśəbā‘û: s</p>
 <p>27 wə’im-bəzō’ṯ lō’ ṯišəmə‘û lî wahălaḵətem ‘immî bəqerî: </p>
 <p>28 wəhālaḵətî ‘immāḵem b<sup>a</sup>ḥămaṯ-qerî wəyissarətî ’eṯəḵem ’af-’ānî šeḇ<sup>a</sup>‘ ‘al-ḥaṭṭō’ṯêḵem:<font color="red"><sup>1</sup></font> </p>
 <p>29 wa’ăḵalətem bəśar bənêḵem ûḇəśar bənōṯêḵem tō’ḵēlû: </p>
 <p>30 wəhišəmaḏətî ’eṯ-bāmōṯêḵem wəhiḵəratî ’eṯ-ḥammānêḵem wənāṯatî ’eṯ-piḡərêḵem ‘al-piḡərê gillûlêḵem wəḡā‘ălâ nafəšî ’eṯəḵem: </p>
 <p>31 wənāṯatî ’eṯ-‘ārêḵem ḥārəbâ wahăšimmwōṯî ’eṯ-miqədəšêḵem wəlō’ ’ārîḥa bərêḥa nîḥōḥăḵem: </p>
 <p>32 wahăšimmōṯî ’ănî ’eṯ-hā’āreṣ wəšāməmû ‘āleyhā ’ōyəḇêḵem hayyōšəḇîm bāh: </p>
 <p>33 wə’eṯəḵem ’ĕzāreh ḇagwōyim wahărîqōṯî ’<sup>a</sup>ḥărêḵem ḥāreḇ wəhāyəṯâ ’arəṣəḵem šəmāmâ wə‘ārêḵem yihəyû ḥārəbâ: </p>
 <p>34 ’āz tirəṣeh hā’āreṣ ’eṯ-šabəṯōṯeyhā kōl yəmê hŏšammâ wə’atem bə’ereṣ ’ōyəḇêḵem ’āz tišəbaṯ hā’āreṣ wəhirəṣāṯ ’eṯ-šabəṯōṯeyhā: </p>
 <p>35 kāl-yəmê hāššammâ tišəbōṯ ’ēṯ ’ăšer lō’-šāḇəṯâ bəšabəṯōṯêḵem bəšiḇətəḵem ‘āleyhā: </p>
 <p>36 wəhannišə’ārîm bāḵem wəhēḇē’ṯî mōreḵə biləḇāḇām bə’arəṣōṯ ’ōyəḇêhem wərāḏaf ’ōṯām qwōl ‘āleh nidāf wənāsû mənusaṯ-ḥereḇ wənāfəlû wə’ên rōḏēf: </p>
 <p>37 wəḵāšəlû ’îš-bə’āḥîw kəmipənê-ḥereḇ wərōḏēf ’āyin wəlō’-ṯihəyeh lāḵem təqûmâ lifənê ’ōyəḇêḵem: </p>
 <p>38 wa’ăḇaḏətem bagwōyim wə’āḵəlâ ’eṯəḵem ’ereṣ ’ōyəḇêḵem: </p>
 <p>39 wəhannišə’ārîm bāḵem yimmaqqû b<sup>a</sup>‘ăwōnām bə’arəṣōṯ ’ōyəḇêḵem wə’af b<sup>a</sup>‘ăwōnōṯ ’ăḇōṯām ’itām yimmāqqû: </p>
 <p>40 wəhiṯəwadû ’eṯ-‘ăwōnām wə’eṯ-‘ăwōn ’ăḇōṯām bəm<sup>a</sup>‘ălām ’ăšer mā‘ălû-ḇî wə’af ’ăšer-hāləḵû ‘immî bəqerî: </p>
 <p>41 ’af-’ănî ’ēlēḵə ‘immām bəqerî wəhēḇē’ṯî ’ōṯām bə’ereṣ ’ōyəḇêhem ’wō-’āz yikān<sup>a</sup>‘ ləḇāḇām he‘ārēl wə’āz yirəṣû ’eṯ-‘ăwōnām: </p>
 <p>42 wəzāḵarətî ’eṯ-bərîṯî y<sup>a</sup>‘ăqwōḇ wə’af ’eṯ-bərîṯî yiṣəḥāq wə’af ’eṯ-bərîṯî ’aḇərâām ’ezəkōr wəhā’āreṣ ’ezəkōr: </p>
 <p>43 wəhā’āreṣ tē‘āzēḇ mēhem wəṯireṣ ’eṯ-šabəṯōṯeyhā bâəšammâ mēhem wəhēm yirəṣû ’eṯ-‘ăwōnām y<sup>a</sup>‘an ûḇəy<sup>a</sup>‘an bəmišəpāṭay mā’āsû wə’eṯ-ḥuqqōṯay gā‘ălâ nafəšām: </p>
 <p>44 wə’af-gam-zō’ṯ bihəywōṯām bə’ereṣ ’ōyəḇêhem lō’-mə’asətîm wəlō’-ḡə‘alətîm ləḵallōṯām ləhāfēr bərîṯî ’itām kî ’ănî yəhwâ ’ĕlōhêhem: </p>
 <p>45 wəzāḵarətî lâem bərîṯ ri’šōnîm ’ăšer hwōṣē’ṯî-’ōṯām mē’ereṣ miṣərayim lə‘ênê hagwōyim lihəyōṯ lâem lē’lōhîm ’ănî yəhwâ: </p>
 <p>46 ’ēlleh h<sup>a</sup>ḥuqqîm wəhammišəpāṭîm wəhatwōrōṯ ’ăšer nāṯan yəhwâ bênwō ûḇên bənê yiśərā’ēl bəhar sînay bəyaḏ-mōšeh: f</p>
 </td>
 </tr></table>
 <p></p><hr>
 <center>
 <a href="lev027.htm">Next: Leviticus (Vayikra) Chapter 27</a></center>
 </body>