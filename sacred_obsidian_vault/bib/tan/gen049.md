<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/gen049.htm">Polyglot</a> 
 <a href="../kjv/gen049.htm">KJV</a> 
 <a href="../sep/gen049.htm">Sep</a> 
 <a href="../vul/gen049.htm">Vul</a> 
 
 <br>
 <br><a href="gen.htm">Genesis (Bereshit) Index</a><br>
  
 <a href="gen048.htm">Previous</a> 
 <a href="gen050.htm">Next</a> 
 </center>
 <hr>
 
 <h3 align="CENTER">Tanach (Hebrew): Genesis (Bereshit) Chapter 49</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיִּקְרָ֥א יַעֲקֹ֖ב אֶל־בָּנָ֑יו וַיֹּ֗אמֶר הֵאָֽסְפוּ֙ וְאַגִּ֣ידָה לָכֶ֔ם אֵ֛ת אֲשֶׁר־יִקְרָ֥א אֶתְכֶ֖ם בְּאַחֲרִ֥ית הַיָּמִֽים׃ </span></p>
 <p align="RIGHT"><span lang="he">‎<a name="002">2</a> ‏הִקָּבְצ֥וּ וְשִׁמְע֖וּ בְּנֵ֣י יַעֲקֹ֑ב וְשִׁמְע֖וּ אֶל־יִשְׂרָאֵ֥ל אֲבִיכֶֽם׃ </span></p>
 <p align="RIGHT"><span lang="he">‎<a name="003">3</a> ‏רְאוּבֵן֙ בְּכֹ֣רִי אַ֔תָּה כֹּחִ֖י וְרֵאשִׁ֣ית אוֹנִ֑י יֶ֥תֶר שְׂאֵ֖ת וְיֶ֥תֶר עָֽז׃ </span></p>
 <p align="RIGHT"><span lang="he">‎<a name="004">4</a> ‏פַּ֤חַז כַּמַּ֙יִם֙ אַל־תּוֹתַ֔ר כִּ֥י עָלִ֖יתָ מִשְׁכְּבֵ֣י אָבִ֑יךָ אָ֥ז חִלַּ֖לְתָּ יְצוּעִ֥י עָלָֽה׃ פ</span></p>
 <p align="RIGHT"><span lang="he">‎<a name="005">5</a> ‏שִׁמְע֥וֹן וְלֵוִ֖י אַחִ֑ים כְּלֵ֥י חָמָ֖ס מְכֵרֹתֵיהֶֽם׃ </span></p>
 <p align="RIGHT"><span lang="he">‎<a name="006">6</a> ‏בְּסֹדָם֙ אַל־תָּבֹ֣א נַפְשִׁ֔י בִּקְהָלָ֖ם אַל־תֵּחַ֣ד כְּבֹדִ֑י כִּ֤י בְאַפָּם֙ הָ֣רְגוּ אִ֔ישׁ וּבִרְצֹנָ֖ם עִקְּרוּ־שֽׁוֹר׃ </span></p>
 <p align="RIGHT"><span lang="he">‎<a name="007">7</a> ‏אָר֤וּר אַפָּם֙ כִּ֣י עָ֔ז וְעֶבְרָתָ֖ם כִּ֣י קָשָׁ֑תָה אֲחַלְּקֵ֣ם בְּיַעֲקֹ֔ב וַאֲפִיצֵ֖ם בְּיִשְׂרָאֵֽל׃ ס</span></p>
 <p align="RIGHT"><span lang="he">‎<a name="008">8</a> ‏יְהוּדָ֗ה אַתָּה֙ יוֹד֣וּךָ אַחֶ֔יךָ יָדְךָ֖ בְּעֹ֣רֶף אֹיְבֶ֑יךָ יִשְׁתַּחֲוּ֥וּ<font color="red"><sup>1</sup></font> לְךָ֖ בְּנֵ֥י אָבִֽיךָ׃ </span></p>
 <p align="RIGHT"><span lang="he">‎<a name="009">9</a> ‏גּ֤וּר אַרְיֵה֙ יְהוּדָ֔ה מִטֶּ֖רֶף בְּנִ֣י עָלִ֑יתָ כָּרַ֨ע רָבַ֧ץ כְּאַרְיֵ֛ה וּכְלָבִ֖יא מִ֥י יְקִימֶֽנּוּ׃ </span></p>
 <p align="RIGHT"><span lang="he">‎<a name="010">10</a> ‏לֹֽא־יָס֥וּר שֵׁ֙בֶט֙ מִֽיהוּדָ֔ה וּמְחֹקֵ֖ק מִבֵּ֣ין רַגְלָ֑יו עַ֚ד כִּֽי־יָבֹ֣א <font color="brown">שילה</font> <font color="blue">שִׁיל֔וֹ</font> וְל֖וֹ יִקְּהַ֥ת עַמִּֽים׃ </span></p>
 <p align="RIGHT"><span lang="he">‎<a name="011">11</a> ‏אֹסְרִ֤י לַגֶּ֙פֶן֙ <font color="brown">עירה</font> <font color="blue">עִיר֔וֹ</font> וְלַשֹּׂרֵקָ֖ה בְּנִ֣י אֲתֹנ֑וֹ כִּבֵּ֤ס בַּיַּ֙יִן֙ לְבֻשׁ֔וֹ וּבְדַם־עֲנָבִ֖ים <font color="brown">סותה</font> <font color="blue">סוּתֽוֹ׃</font> </span></p>
 <p align="RIGHT"><span lang="he">‎<a name="012">12</a> ‏חַכְלִילִ֥י עֵינַ֖יִם מִיָּ֑יִן וּלְבֶן־שִׁנַּ֖יִם מֵחָלָֽב׃ פ</span></p>
 <p align="RIGHT"><span lang="he">‎<a name="013">13</a> ‏זְבוּלֻ֕ן לְח֥וֹף יַמִּ֖ים יִשְׁכֹּ֑ן וְהוּא֙ לְח֣וֹף אֳנִיּ֔וֹת וְיַרְכָת֖וֹ עַל־צִידֹֽן׃ ס</span></p>
 <p align="RIGHT"><span lang="he">‎<a name="014">14</a> ‏יִשָּׂשכָ֖ר חֲמֹ֣ר גָּ֑רֶם רֹבֵ֖ץ בֵּ֥ין הַֽמִּשְׁפְּתָֽיִם׃ </span></p>
 <p align="RIGHT"><span lang="he">‎<a name="015">15</a> ‏וַיַּ֤רְא מְנֻחָה֙ כִּ֣י ט֔וֹב וְאֶת־הָאָ֖רֶץ כִּ֣י נָעֵ֑מָה וַיֵּ֤ט שִׁכְמוֹ֙ לִסְבֹּ֔ל וַיְהִ֖י לְמַס־עֹבֵֽד׃ ס</span></p>
 <p align="RIGHT"><span lang="he">‎<a name="016">16</a> ‏דָּ֖ן יָדִ֣ין עַמּ֑וֹ כְּאַחַ֖ד שִׁבְטֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="017">17</a> ‏יְהִי־דָן֙ נָחָ֣שׁ עֲלֵי־דֶ֔רֶךְ שְׁפִיפֹ֖ן עֲלֵי־אֹ֑רַח הַנֹּשֵׁךְ֙ עִקְּבֵי־ס֔וּס וַיִּפֹּ֥ל רֹכְב֖וֹ אָחֽוֹר׃ </span></p>
 <p align="RIGHT"><span lang="he">‎<a name="018">18</a> ‏לִֽישׁוּעָתְךָ֖ קִוִּ֥יתִי יְהוָֽה׃ </span></p>
 <p align="RIGHT"><span lang="he">‎<a name="019">19</a> ‏גָּ֖ד גְּד֣וּד יְגוּדֶ֑נּוּ וְה֖וּא יָגֻ֥ד עָקֵֽב׃ ס</span></p>
 <p align="RIGHT"><span lang="he">‎<a name="020">20</a> ‏מֵאָשֵׁ֖ר שְׁמֵנָ֣ה לַחְמ֑וֹ וְה֥וּא יִתֵּ֖ן מַֽעֲדַנֵּי־מֶֽלֶךְ׃ ס</span></p>
 <p align="RIGHT"><span lang="he">‎<a name="021">21</a> ‏נַפְתָּלִ֖י אַיָּלָ֣ה שְׁלֻחָ֑ה הַנֹּתֵ֖ן אִמְרֵי־שָֽׁפֶר׃ ס</span></p>
 <p align="RIGHT"><span lang="he">‎<a name="022">22</a> ‏בֵּ֤ן פֹּרָת֙ יוֹסֵ֔ף בֵּ֥ן פֹּרָ֖ת עֲלֵי־עָ֑יִן בָּנ֕וֹת צָעֲדָ֖ה עֲלֵי־שֽׁוּר׃ </span></p>
 <p align="RIGHT"><span lang="he">‎<a name="023">23</a> ‏וַֽיְמָרֲרֻ֖הוּ וָרֹ֑בּוּ וַֽיִּשְׂטְמֻ֖הוּ בַּעֲלֵ֥י חִצִּֽים׃ </span></p>
 <p align="RIGHT"><span lang="he">‎<a name="024">24</a> ‏וַתֵּ֤שֶׁב בְּאֵיתָן֙ קַשְׁתּ֔וֹ וַיָּפֹ֖זּוּ זְרֹעֵ֣י יָדָ֑יו מִידֵי֙ אֲבִ֣יר יַעֲקֹ֔ב מִשָּׁ֥ם רֹעֶ֖ה אֶ֥בֶן יִשְׂרָאֵֽל׃ </span></p>
 <p align="RIGHT"><span lang="he">‎<a name="025">25</a> ‏מֵאֵ֨ל אָבִ֜יךָ וְיַעְזְרֶ֗ךָּ וְאֵ֤ת שַׁדַּי֙ וִיבָ֣רְכֶ֔ךָּ בִּרְכֹ֤ת שָׁמַ֙יִם֙ מֵעָ֔ל בִּרְכֹ֥ת תְּה֖וֹם רֹבֶ֣צֶת תָּ֑חַת בִּרְכֹ֥ת שָׁדַ֖יִם וָרָֽחַם׃ </span></p>
 <p align="RIGHT"><span lang="he">‎<a name="026">26</a> ‏בִּרְכֹ֣ת אָבִ֗יךָ גָּֽבְרוּ֙ עַל־בִּרְכֹ֣ת הוֹרַ֔י עַֽד־תַּאֲוַ֖ת גִּבְעֹ֣ת עוֹלָ֑ם תִּֽהְיֶ֙ין֙<font color="red"><sup>1</sup></font> לְרֹ֣אשׁ יוֹסֵ֔ף וּלְקָדְקֹ֖ד נְזִ֥יר אֶחָֽיו׃ פ</span></p>
 <p align="RIGHT"><span lang="he">‎<a name="027">27</a> ‏בִּנְיָמִין֙ זְאֵ֣ב יִטְרָ֔ף בַּבֹּ֖קֶר יֹ֣אכַל עַ֑ד וְלָעֶ֖רֶב יְחַלֵּ֥ק שָׁלָֽל׃ </span></p>
 <p align="RIGHT"><span lang="he">‎<a name="028">28</a> ‏כָּל־אֵ֛לֶּה שִׁבְטֵ֥י יִשְׂרָאֵ֖ל שְׁנֵ֣ים עָשָׂ֑ר וְ֠זֹאת אֲשֶׁר־דִּבֶּ֨ר לָהֶ֤ם אֲבִיהֶם֙ וַיְבָ֣רֶךְ אוֹתָ֔ם אִ֛ישׁ אֲשֶׁ֥ר כְּבִרְכָת֖וֹ בֵּרַ֥ךְ אֹתָֽם׃ </span></p>
 <p align="RIGHT"><span lang="he">‎<a name="029">29</a> ‏וַיְצַ֣ו אוֹתָ֗ם וַיֹּ֤אמֶר אֲלֵהֶם֙ אֲנִי֙ נֶאֱסָ֣ף אֶל־עַמִּ֔י קִבְר֥וּ אֹתִ֖י אֶל־אֲבֹתָ֑י אֶל־הַ֨מְּעָרָ֔ה אֲשֶׁ֥ר בִּשְׂדֵ֖ה עֶפְר֥וֹן הַֽחִתִּֽי׃ </span></p>
 <p align="RIGHT"><span lang="he">‎<a name="030">30</a> ‏בַּמְּעָרָ֞ה אֲשֶׁ֨ר בִּשְׂדֵ֧ה הַמַּכְפֵּלָ֛ה אֲשֶׁ֥ר עַל־פְּנֵי־מַמְרֵ֖א בְּאֶ֣רֶץ כְּנָ֑עַן אֲשֶׁר֩ קָנָ֨ה אַבְרָהָ֜ם אֶת־הַשָּׂדֶ֗ה מֵאֵ֛ת עֶפְרֹ֥ן הַחִתִּ֖י לַאֲחֻזַּת־קָֽבֶר׃ </span></p>
 <p align="RIGHT"><span lang="he">‎<a name="031">31</a> ‏שָׁ֣מָּה קָֽבְר֞וּ אֶת־אַבְרָהָ֗ם וְאֵת֙ שָׂרָ֣ה אִשְׁתּ֔וֹ שָׁ֚מָּה קָבְר֣וּ אֶת־יִצְחָ֔ק וְאֵ֖ת רִבְקָ֣ה אִשְׁתּ֑וֹ וְשָׁ֥מָּה קָבַ֖רְתִּי אֶת־לֵאָֽה׃ </span></p>
 <p align="RIGHT"><span lang="he">‎<a name="032">32</a> ‏מִקְנֵ֧ה הַשָּׂדֶ֛ה וְהַמְּעָרָ֥ה אֲשֶׁר־בּ֖וֹ מֵאֵ֥ת בְּנֵי־חֵֽת׃ </span></p>
 <p align="RIGHT"><span lang="he">‎<a name="033">33</a> ‏וַיְכַ֤ל יַעֲקֹב֙ לְצַוֹּ֣ת אֶת־בָּנָ֔יו וַיֶּאֱסֹ֥ף רַגְלָ֖יו אֶל־הַמִּטָּ֑ה וַיִּגְוַ֖ע וַיֵּאָ֥סֶף אֶל־עַמָּֽיו׃ </span></p>
 </td>
 <td width="50%">
 <p>1 wayyiqərā’ y<sup>a</sup>‘ăqōḇ ’el-bānāyw wayyō’mer hē’āsəfû wə’agîḏâ lāḵem ’ēṯ ’ăšer-yiqərā’ ’eṯəḵem bə’<sup>a</sup>ḥărîṯ hayyāmîm: </p>
 <p>2 hiqqāḇəṣû wəšimə‘û bənê y<sup>a</sup>‘ăqōḇ wəšimə‘û ’el-yiśərā’ēl ’ăḇîḵem: </p>
 <p>3 rə’ûḇēn bəḵōrî ’atâ kōḥî wərē’šîṯ ’wōnî yeṯer śə’ēṯ wəyeṯer ‘āz: </p>
 <p>4 p<sup>a</sup>ḥaz kammayim ’al-twōṯar kî ‘ālîṯā mišəkəḇê ’āḇîḵā ’āz ḥillalətā yəṣû‘î ‘ālâ: f</p>
 <p>5 šimə‘wōn wəlēwî ’<sup>a</sup>ḥîm kəlê ḥāmās məḵērōṯêhem: </p>
 <p>6 bəsōḏām ’al-tāḇō’ nafəšî biqəhālām ’al-tēḥaḏ kəḇōḏî kî ḇə’apām hārəḡû ’îš ûḇirəṣōnām ‘iqqərû-šwōr: </p>
 <p>7 ’ārûr ’apām kî ‘āz wə‘eḇərāṯām kî qāšāṯâ ’ăḥalləqēm bəy<sup>a</sup>‘ăqōḇ wa’ăfîṣēm bəyiśərā’ēl: s</p>
 <p>8 yəhûḏâ ’atâ ywōḏûḵā ’<sup>a</sup>ḥeyḵā yāḏəḵā bə‘ōref ’ōyəḇeyḵā yišət<sup>a</sup>ḥăûû<font color="red"><sup>1</sup></font> ləḵā bənê ’āḇîḵā: </p>
 <p>9 gûr ’arəyēh yəhûḏâ miṭṭeref bənî ‘ālîṯā kār<sup>a</sup>‘ rāḇaṣ kə’arəyēh ûḵəlāḇî’ mî yəqîmennû: </p>
 <p>10 lō’-yāsûr šēḇeṭ mîhûḏâ ûməḥōqēq mibên raḡəlāyw ‘aḏ kî-yāḇō’ <font color="brown">šîlōh</font> <font color="blue">šîlwō</font> wəlwō yiqqəhaṯ ‘ammîm: </p>
 <p>11 ’ōsərî lagefen <font color="brown">‘îrōh</font> <font color="blue">‘îrwō</font> wəlaśśōrēqâ bənî ’ăṯōnwō kibēs bayyayin ləḇušwō ûḇəḏam-‘ănāḇîm <font color="brown">sûṯōh</font> <font color="blue">sûṯwō:</font> </p>
 <p>12 ḥaḵəlîlî ‘ênayim mîyāyin ûləḇen-šinnayim mēḥālāḇ: f</p>
 <p>13 zəḇûlun ləḥwōf yammîm yišəkōn wəhû’ ləḥwōf ’ŏnîywōṯ wəyarəḵāṯwō ‘al-ṣîḏōn: s</p>
 <p>14 yiśśāsḵār ḥămōr gārem rōḇēṣ bên hammišəpəṯāyim: </p>
 <p>15 wayyarə’ mənuḥâ kî ṭwōḇ wə’eṯ-hā’āreṣ kî nā‘ēmâ wayyēṭ šiḵəmwō lisəbōl wayəhî ləmas-‘ōḇēḏ: s</p>
 <p>16 dān yāḏîn ‘ammwō kə’<sup>a</sup>ḥaḏ šiḇəṭê yiśərā’ēl: </p>
 <p>17 yəhî-ḏān nāḥāš ‘ălê-ḏereḵə šəfîfōn ‘ălê-’ōr<sup>a</sup>ḥ hannōšēḵə ‘iqqəḇê-sûs wayyipōl rōḵəḇwō ’āḥwōr: </p>
 <p>18 lîšû‘āṯəḵā qiûîṯî yəhwâ: </p>
 <p>19 gāḏ gəḏûḏ yəḡûḏennû wəhû’ yāḡuḏ ‘āqēḇ: s</p>
 <p>20 mē’āšēr šəmēnâ l<sup>a</sup>ḥəmwō wəhû’ yitēn m<sup>a</sup>‘ăḏannê-meleḵə: s</p>
 <p>21 nafətālî ’ayyālâ šəluḥâ hannōṯēn ’imərê-šāfer: s</p>
 <p>22 bēn pōrāṯ ywōsēf bēn pōrāṯ ‘ălê-‘āyin bānwōṯ ṣā‘ăḏâ ‘ălê-šûr: </p>
 <p>23 wayəmārăruhû wārōbû wayyiśəṭəmuhû b<sup>a</sup>‘ălê ḥiṣṣîm: </p>
 <p>24 watēšeḇ bə’êṯān qašətwō wayyāfōzzû zərō‘ê yāḏāyw mîḏê ’ăḇîr y<sup>a</sup>‘ăqōḇ miššām rō‘eh ’eḇen yiśərā’ēl: </p>
 <p>25 mē’ēl ’āḇîḵā wəy<sup>a</sup>‘əzəreḵḵā wə’ēṯ šaday wîḇārəḵeḵḵā birəḵōṯ šāmayim mē‘āl birəḵōṯ təhwōm rōḇeṣeṯ tāḥaṯ birəḵōṯ šāḏayim wārāḥam: </p>
 <p>26 birəḵōṯ ’āḇîḵā gāḇərû ‘al-birəḵōṯ hwōray ‘aḏ-ta’ăwaṯ giḇə‘ōṯ ‘wōlām tihəyeyn<font color="red"><sup>1</sup></font> lərō’š ywōsēf ûləqāḏəqōḏ nəzîr ’eḥāyw: f</p>
 <p>27 binəyāmîn zə’ēḇ yiṭərāf babōqer yō’ḵal ‘aḏ wəlā‘ereḇ yəḥallēq šālāl: </p>
 <p>28 kāl-’ēlleh šiḇəṭê yiśərā’ēl šənêm ‘āśār wəzō’ṯ ’ăšer-diber lâem ’ăḇîhem wayəḇāreḵə ’wōṯām ’îš ’ăšer kəḇirəḵāṯwō bēraḵə ’ōṯām: </p>
 <p>29 wayəṣaw ’wōṯām wayyō’mer ’ălēhem ’ănî ne’ĕsāf ’el-‘ammî qiḇərû ’ōṯî ’el-’ăḇōṯāy ’el-hammə‘ārâ ’ăšer biśəḏēh ‘efərwōn h<sup>a</sup>ḥitî: </p>
 <p>30 bammə‘ārâ ’ăšer biśəḏēh hammaḵəpēlâ ’ăšer ‘al-pənê-mamərē’ bə’ereṣ kənā‘an ’ăšer qānâ ’aḇərâām ’eṯ-haśśāḏeh mē’ēṯ ‘efərōn h<sup>a</sup>ḥitî la’ăḥuzzaṯ-qāḇer: </p>
 <p>31 šāmmâ qāḇərû ’eṯ-’aḇərâām wə’ēṯ śārâ ’išətwō šāmmâ qāḇərû ’eṯ-yiṣəḥāq wə’ēṯ riḇəqâ ’išətwō wəšāmmâ qāḇarətî ’eṯ-lē’â: </p>
 <p>32 miqənēh haśśāḏeh wəhammə‘ārâ ’ăšer-bwō mē’ēṯ bənê-ḥēṯ: </p>
 <p>33 wayəḵal y<sup>a</sup>‘ăqōḇ ləṣaûōṯ ’eṯ-bānāyw wayye’ĕsōf raḡəlāyw ’el-hammiṭṭâ wayyiḡəw<sup>a</sup>‘ wayyē’āsef ’el-‘ammāyw: </p>
 </td>
 </tr></table>
 <p></p><hr>
 <center>
 <a href="gen050.htm">Next: Genesis (Bereshit) Chapter 50</a></center>
 </body>