<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/ch2019.htm">Polyglot</a> 
 <a href="../kjv/ch2019.htm">KJV</a> 
 <a href="../sep/ch2019.htm">Sep</a> 
 <a href="../vul/ch2019.htm">Vul</a> 
 
 <br>
 <br><a href="ch2.htm">2 Chronicles (2 Divrey Yamim) Index</a><br>
  
 <a href="ch2018.htm">Previous</a> 
 <a href="ch2020.htm">Next</a> 
 </center>
 <hr>
 
 <h3 align="CENTER">Tanach (Hebrew): 2 Chronicles (2 Divrey Yamim) Chapter 19</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַ֠יָּשָׁב יְהוֹשָׁפָ֨ט מֶֽלֶךְ־יְהוּדָ֧ה אֶל־בֵּית֛וֹ בְּשָׁל֖וֹם לִֽירוּשָׁלִָֽם׃ </span></p>
 <p align="RIGHT"><span lang="he">‎<a name="002">2</a> ‏וַיֵּצֵ֣א אֶל־פָּנָ֗יו יֵה֣וּא בֶן־חֲנָ֘נִי֮ הַחֹזֶה֒ וַיֹּ֙אמֶר֙ אֶל־הַמֶּ֣לֶךְ יְהוֹשָׁפָ֔ט הֲלָרָשָׁ֣ע לַעְזֹ֔ר וּלְשֹׂנְאֵ֥י יְהוָ֖ה תֶּאֱהָ֑ב וּבָזֹאת֙ עָלֶ֣יךָ קֶּ֔צֶף מִלִּפְנֵ֖י יְהוָֽה׃ </span></p>
 <p align="RIGHT"><span lang="he">‎<a name="003">3</a> ‏אֲבָ֕ל דְּבָרִ֥ים טוֹבִ֖ים נִמְצְא֣וּ עִמָּ֑ךְ כִּֽי־בִעַ֤רְתָּ הָאֲשֵׁרוֹת֙ מִן־הָאָ֔רֶץ וַהֲכִינ֥וֹתָ לְבָבְךָ֖ לִדְרֹ֥שׁ הָֽאֱלֹהִֽים׃ </span></p>
 <p align="RIGHT"><span lang="he">‎<a name="004">4</a> ‏וַיֵּ֥שֶׁב יְהוֹשָׁפָ֖ט בִּירוּשָׁלִָ֑ם סוַיָּ֜שָׁב וַיֵּצֵ֣א בָעָ֗ם מִבְּאֵ֥ר שֶׁ֙בַע֙ עַד־הַ֣ר אֶפְרַ֔יִם וַיְשִׁיבֵ֕ם אֶל־יְהוָ֖ה אֱלֹהֵ֥י אֲבוֹתֵיהֶֽם׃ </span></p>
 <p align="RIGHT"><span lang="he">‎<a name="005">5</a> ‏וַיַּעֲמֵ֨ד שֹֽׁפְטִ֜ים בָּאָ֗רֶץ בְּכָל־עָרֵ֧י יְהוּדָ֛ה הַבְּצֻר֖וֹת לְעִ֥יר וָעִֽיר׃ </span></p>
 <p align="RIGHT"><span lang="he">‎<a name="006">6</a> ‏וַיֹּ֣אמֶר אֶל־הַשֹּֽׁפְטִ֗ים רְאוּ֙ מָֽה־אַתֶּ֣ם עֹשִׂ֔ים כִּ֣י לֹ֧א לְאָדָ֛ם תִּשְׁפְּט֖וּ כִּ֣י לַיהוָ֑ה וְעִמָּכֶ֖ם בִּדְבַ֥ר מִשְׁפָּֽט׃ </span></p>
 <p align="RIGHT"><span lang="he">‎<a name="007">7</a> ‏וְעַתָּ֕ה יְהִ֥י<font color="red"><sup>3</sup></font> פַֽחַד־יְהוָ֖ה עֲלֵיכֶ֑ם שִׁמְר֣וּ וַעֲשׂ֔וּ כִּֽי־אֵ֞ין עִם־יְהוָ֣ה אֱלֹהֵ֗ינוּ עַוְלָ֛ה וּמַשֹּׂ֥א פָנִ֖ים וּמִקַּח־שֹֽׁחַד׃ </span></p>
 <p align="RIGHT"><span lang="he">‎<a name="008">8</a> ‏וְגַ֣ם בִּ֠ירוּשָׁלִַם הֶעֱמִ֨יד יְהוֹשָׁפָ֜ט מִן־הַלְוִיִּ֣ם וְהַכֹּהֲנִ֗ים וּמֵרָאשֵׁ֤י הָאָבוֹת֙ לְיִשְׂרָאֵ֔ל לְמִשְׁפַּ֥ט יְהוָ֖ה וְלָרִ֑יב וַיָּשֻׁ֖בוּ יְרוּשָׁלִָֽם׃ </span></p>
 <p align="RIGHT"><span lang="he">‎<a name="009">9</a> ‏וַיְצַ֥ו עֲלֵיהֶ֖ם לֵאמֹ֑ר כֹּ֤ה תַעֲשׂוּן֙ בְּיִרְאַ֣ת יְהוָ֔ה בֶּאֱמוּנָ֖ה וּבְלֵבָ֥ב שָׁלֵֽם׃ </span></p>
 <p align="RIGHT"><span lang="he">‎<a name="010">10</a> ‏וְכָל־רִיב֩ אֲשֶׁר־יָב֨וֹא עֲלֵיכֶ֜ם מֵאֲחֵיכֶ֣ם׀ הַיֹּשְׁבִ֣ים בְּעָרֵיהֶ֗ם בֵּֽין־דָּ֣ם׀ לְדָם֮ בֵּין־תּוֹרָ֣ה לְמִצְוָה֮ לְחֻקִּ֣ים וּלְמִשְׁפָּטִים֒ וְהִזְהַרְתֶּ֣ם אֹתָ֔ם וְלֹ֤א יֶאְשְׁמוּ֙ לַיהוָ֔ה וְהָֽיָה־קֶ֥צֶף עֲלֵיכֶ֖ם וְעַל־אֲחֵיכֶ֑ם כֹּ֥ה תַעֲשׂ֖וּן וְלֹ֥א תֶאְשָֽׁמוּ׃ </span></p>
 <p align="RIGHT"><span lang="he">‎<a name="011">11</a> ‏וְהִנֵּ֡ה אֲמַרְיָ֣הוּ כֹהֵן֩ הָרֹ֨אשׁ עֲלֵיכֶ֜ם לְכֹ֣ל דְּבַר־יְהוָ֗ה וּזְבַדְיָ֨הוּ בֶן־יִשְׁמָעֵ֜אל הַנָּגִ֤יד לְבֵית־יְהוּדָה֙ לְכֹ֣ל דְּבַר־הַמֶּ֔לֶךְ וְשֹׁטְרִ֥ים הַלְוִיִּ֖ם לִפְנֵיכֶ֑ם חִזְק֣וּ וַעֲשׂ֔וּ וִיהִ֥י יְהוָ֖ה עִם־הַטּֽוֹב׃ פ</span></p>
 </td>
 <td width="50%">
 <p>1 wayyāšāḇ yəhwōšāfāṭ meleḵə-yəhûḏâ ’el-bêṯwō bəšālwōm lîrûšālāim: </p>
 <p>2 wayyēṣē’ ’el-pānāyw yēhû’ ḇen-ḥănānî h<sup>a</sup>ḥōzeh wayyō’mer ’el-hammeleḵə yəhwōšāfāṭ hălārāšā‘ l<sup>a</sup>‘əzōr ûləśōnə’ê yəhwâ te’ĕhāḇ ûḇāzō’ṯ ‘āleyḵā qqeṣef millifənê yəhwâ: </p>
 <p>3 ’ăḇāl dəḇārîm ṭwōḇîm niməṣə’û ‘immāḵə kî-ḇi‘arətā hā’ăšērwōṯ min-hā’āreṣ wahăḵînwōṯā ləḇāḇəḵā liḏərōš hā’ĕlōhîm: </p>
 <p>4 wayyēšeḇ yəhwōšāfāṭ bîrûšālāim swayyāšāḇ wayyēṣē’ ḇā‘ām mibə’ēr šeḇ<sup>a</sup>‘ ‘aḏ-har ’efərayim wayəšîḇēm ’el-yəhwâ ’ĕlōhê ’ăḇwōṯêhem: </p>
 <p>5 wayy<sup>a</sup>‘ămēḏ šōfəṭîm bā’āreṣ bəḵāl-‘ārê yəhûḏâ habəṣurwōṯ lə‘îr wā‘îr: </p>
 <p>6 wayyō’mer ’el-haššōfəṭîm rə’û mâ-’atem ‘ōśîm kî lō’ lə’āḏām tišəpəṭû kî layhwâ wə‘immāḵem biḏəḇar mišəpāṭ: </p>
 <p>7 wə‘atâ yəhî<font color="red"><sup>3</sup></font> f<sup>a</sup>ḥaḏ-yəhwâ ‘ălêḵem šimərû w<sup>a</sup>‘ăśû kî-’ên ‘im-yəhwâ ’ĕlōhênû ‘awəlâ ûmaśśō’ fānîm ûmiqq<sup>a</sup>ḥ-šōḥaḏ: </p>
 <p>8 wəḡam bîrûšālaim he‘ĕmîḏ yəhwōšāfāṭ min-haləwîyim wəhakōhănîm ûmērā’šê hā’āḇwōṯ ləyiśərā’ēl ləmišəpaṭ yəhwâ wəlārîḇ wayyāšuḇû yərûšālāim: </p>
 <p>9 wayəṣaw ‘ălêhem lē’mōr kōh ṯ<sup>a</sup>‘ăśûn bəyirə’aṯ yəhwâ be’ĕmûnâ ûḇəlēḇāḇ šālēm: </p>
 <p>10 wəḵāl-rîḇ ’ăšer-yāḇwō’ ‘ălêḵem mē’ăḥêḵem| hayyōšəḇîm bə‘ārêhem bên-dām| ləḏām bên-twōrâ ləmiṣəwâ ləḥuqqîm ûləmišəpāṭîm wəhizəharətem ’ōṯām wəlō’ ye’əšəmû layhwâ wəhāyâ-qeṣef ‘ălêḵem wə‘al-’ăḥêḵem kōh ṯ<sup>a</sup>‘ăśûn wəlō’ ṯe’əšāmû: </p>
 <p>11 wəhinnēh ’ămarəyâû ḵōhēn hārō’š ‘ălêḵem ləḵōl dəḇar-yəhwâ ûzəḇaḏəyâû ḇen-yišəmā‘ē’l hannāḡîḏ ləḇêṯ-yəhûḏâ ləḵōl dəḇar-hammeleḵə wəšōṭərîm haləwîyim lifənêḵem ḥizəqû w<sup>a</sup>‘ăśû wîhî yəhwâ ‘im-haṭṭwōḇ: f</p>
 </td>
 </tr></table>
 <p></p><hr>
 <center>
 <a href="ch2020.htm">Next: 2 Chronicles (2 Divrey Yamim) Chapter 20</a></center>
 </body>