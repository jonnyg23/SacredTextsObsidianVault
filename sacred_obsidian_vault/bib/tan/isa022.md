<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/isa022.htm">Polyglot</a> 
 <a href="../kjv/isa022.htm">KJV</a> 
 <a href="../sep/isa022.htm">Sep</a> 
 <a href="../vul/isa022.htm">Vul</a> 
 
 <br>
 <br><a href="isa.htm">Isaiah (Yisheyah) Index</a><br>
  
 <a href="isa021.htm">Previous</a> 
 <a href="isa023.htm">Next</a> 
 </center>
 <hr>
 
 <h3 align="CENTER">Tanach (Hebrew): Isaiah (Yisheyah) Chapter 22</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏מַשָּׂ֖א גֵּ֣יא חִזָּי֑וֹן מַה־לָּ֣ךְ אֵפ֔וֹא כִּֽי־עָלִ֥ית כֻּלָּ֖ךְ לַגַּגּֽוֹת׃ </span></p>
 <p align="RIGHT"><span lang="he">‎<a name="002">2</a> ‏תְּשֻׁא֣וֹת׀ מְלֵאָ֗ה עִ֚יר הֽוֹמִיָּ֔ה קִרְיָ֖ה עַלִּיזָ֑ה חֲלָלַ֙יִךְ֙ לֹ֣א חַלְלֵי־חֶ֔רֶב וְלֹ֖א מֵתֵ֥י מִלְחָמָֽה׃ </span></p>
 <p align="RIGHT"><span lang="he">‎<a name="003">3</a> ‏כָּל־קְצִינַ֥יִךְ נָֽדְדוּ־יַ֖חַד מִקֶּ֣שֶׁת אֻסָּ֑רוּ כָּל־נִמְצָאַ֙יִךְ֙ אֻסְּר֣וּ יַחְדָּ֔ו מֵרָח֖וֹק בָּרָֽחוּ׃ </span></p>
 <p align="RIGHT"><span lang="he">‎<a name="004">4</a> ‏עַל־כֵּ֥ן אָמַ֛רְתִּי שְׁע֥וּ מִנִּ֖י אֲמָרֵ֣ר בַּבֶּ֑כִי אַל־תָּאִ֣יצוּ לְנַֽחֲמֵ֔נִי עַל־שֹׁ֖ד בַּת־עַמִּֽי׃ </span></p>
 <p align="RIGHT"><span lang="he">‎<a name="005">5</a> ‏כִּ֣י יוֹם֩ מְהוּמָ֨ה וּמְבוּסָ֜ה וּמְבוּכָ֗ה לַֽאדֹנָ֧י יְהוִ֛ה צְבָא֖וֹת בְּגֵ֣יא חִזָּי֑וֹן מְקַרְקַ֥ר קִ֖ר וְשׁ֥וֹעַ אֶל־הָהָֽר׃ </span></p>
 <p align="RIGHT"><span lang="he">‎<a name="006">6</a> ‏וְעֵילָם֙ נָשָׂ֣א אַשְׁפָּ֔ה בְּרֶ֥כֶב אָדָ֖ם פָּֽרָשִׁ֑ים וְקִ֥יר עֵרָ֖ה מָגֵֽן׃ </span></p>
 <p align="RIGHT"><span lang="he">‎<a name="007">7</a> ‏וַיְהִ֥י מִבְחַר־עֲמָקַ֖יִךְ מָ֣לְאוּ רָ֑כֶב וְהַפָּ֣רָשִׁ֔ים שֹׁ֖ת שָׁ֥תוּ הַשָּֽׁעְרָה׃ </span></p>
 <p align="RIGHT"><span lang="he">‎<a name="008">8</a> ‏וַיְגַ֕ל אֵ֖ת מָסַ֣ךְ יְהוּדָ֑ה וַתַּבֵּט֙ בַּיּ֣וֹם הַה֔וּא אֶל־נֶ֖שֶׁק בֵּ֥ית הַיָּֽעַר׃ </span></p>
 <p align="RIGHT"><span lang="he">‎<a name="009">9</a> ‏וְאֵ֨ת בְּקִיעֵ֧י עִיר־דָּוִ֛ד רְאִיתֶ֖ם כִּי־רָ֑בּוּ וַֽתְּקַבְּצ֔וּ אֶת־מֵ֥י הַבְּרֵכָ֖ה הַתַּחְתּוֹנָֽה׃ </span></p>
 <p align="RIGHT"><span lang="he">‎<a name="010">10</a> ‏וְאֶת־בָּתֵּ֥י יְרוּשָׁלִַ֖ם סְפַרְתֶּ֑ם וַתִּתְֿצוּ֙ הַבָּ֣תִּ֔ים לְבַצֵּ֖ר הַחוֹמָֽה׃ </span></p>
 <p align="RIGHT"><span lang="he">‎<a name="011">11</a> ‏וּמִקְוָ֣ה׀ עֲשִׂיתֶ֗ם בֵּ֚ין הַחֹ֣מֹתַ֔יִם לְמֵ֖י הַבְּרֵכָ֣ה הַיְשָׁנָ֑ה וְלֹ֤א הִבַּטְתֶּם֙ אֶל־עֹשֶׂ֔יהָ וְיֹצְרָ֥הּ מֵֽרָח֖וֹק לֹ֥א רְאִיתֶֽם׃ </span></p>
 <p align="RIGHT"><span lang="he">‎<a name="012">12</a> ‏וַיִּקְרָ֗א אֲדֹנָ֧י יְהוִ֛ה צְבָא֖וֹת בַּיּ֣וֹם הַה֑וּא לִבְכִי֙ וּלְמִסְפֵּ֔ד וּלְקָרְחָ֖ה וְלַחֲגֹ֥ר שָֽׂק׃ </span></p>
 <p align="RIGHT"><span lang="he">‎<a name="013">13</a> ‏וְהִנֵּ֣ה׀ שָׂשׂ֣וֹן וְשִׂמְחָ֗ה הָרֹ֤ג׀ בָּקָר֙ וְשָׁחֹ֣ט צֹ֔אן אָכֹ֥ל בָּשָׂ֖ר וְשָׁת֣וֹת יָ֑יִן אָכ֣וֹל וְשָׁת֔וֹ כִּ֥י מָחָ֖ר נָמֽוּת׃ </span></p>
 <p align="RIGHT"><span lang="he">‎<a name="014">14</a> ‏וְנִגְלָ֥ה בְאָזְנָ֖י יְהוָ֣ה צְבָא֑וֹת אִם־יְ֠כֻפַּר הֶעָוֹן֙ הַזֶּ֤ה לָכֶם֙ עַד־תְּמֻת֔וּן אָמַ֛ר אֲדֹנָ֥י יְהוִ֖ה צְבָאֽוֹת׃ פ</span></p>
 <p align="RIGHT"><span lang="he">‎<a name="015">15</a> ‏כֹּ֥ה אָמַ֛ר אֲדֹנָ֥י יְהוִ֖ה צְבָא֑וֹת לֶךְ־בֹּא֙ אֶל־הַסֹּכֵ֣ן הַזֶּ֔ה עַל־שֶׁבְנָ֖א אֲשֶׁ֥ר עַל־הַבָּֽיִת׃ </span></p>
 <p align="RIGHT"><span lang="he">‎<a name="016">16</a> ‏מַה־לְּךָ֥ פֹה֙ וּמִ֣י לְךָ֣ פֹ֔ה כִּֽי־חָצַ֧בְתָּ לְּךָ֛ פֹּ֖ה קָ֑בֶר חֹצְבִ֤י מָרוֹם֙ קִבְר֔וֹ חֹקְקִ֥י בַסֶּ֖לַע מִשְׁכָּ֥ן לֽוֹ׃ </span></p>
 <p align="RIGHT"><span lang="he">‎<a name="017">17</a> ‏הִנֵּ֤ה יְהוָה֙ מְטַלְטֶלְךָ֔ טַלְטֵלָ֖ה גָּ֑בֶר וְעֹטְךָ֖ עָטֹֽה׃ </span></p>
 <p align="RIGHT"><span lang="he">‎<a name="018">18</a> ‏צָנ֤וֹף יִצְנָפְךָ֙ צְנֵפָ֔ה כַּדּ֕וּר אֶל־אֶ֖רֶץ רַחֲבַ֣ת יָדָ֑יִם שָׁ֣מָּה תָמ֗וּת וְשָׁ֙מָּה֙ מַרְכְּב֣וֹת כְּבוֹדֶ֔ךָ קְל֖וֹן בֵּ֥ית אֲדֹנֶֽיךָ׃ </span></p>
 <p align="RIGHT"><span lang="he">‎<a name="019">19</a> ‏וַהֲדַפְתִּ֖יךָ מִמַּצָּבֶ֑ךָ וּמִמַּעֲמָֽדְךָ֖ יֶהֶרְסֶֽךָ׃ </span></p>
 <p align="RIGHT"><span lang="he">‎<a name="020">20</a> ‏וְהָיָ֖ה בַּיּ֣וֹם הַה֑וּא וְקָרָ֣אתִי לְעַבְדִּ֔י לְאֶלְיָקִ֖ים בֶּן־חִלְקִיָּֽהוּ׃ </span></p>
 <p align="RIGHT"><span lang="he">‎<a name="021">21</a> ‏וְהִלְבַּשְׁתִּ֣יו כֻּתָּנְתֶּ֗ךָ וְאַבְנֵֽטְךָ֙ אֲחַזְּקֶ֔נּוּ וּמֶֽמְשֶׁלְתְּךָ֖<font color="red"><sup>1</sup></font> אֶתֵּ֣ן בְּיָד֑וֹ וְהָיָ֥ה לְאָ֛ב לְיוֹשֵׁ֥ב יְרוּשָׁלִַ֖ם וּלְבֵ֥ית יְהוּדָֽה׃ </span></p>
 <p align="RIGHT"><span lang="he">‎<a name="022">22</a> ‏וְנָתַתִּ֛י מַפְתֵּ֥חַ בֵּית־דָּוִ֖ד עַל־שִׁכְמ֑וֹ וּפָתַח֙ וְאֵ֣ין סֹגֵ֔ר וְסָגַ֖ר וְאֵ֥ין פֹּתֵֽחַ׃ </span></p>
 <p align="RIGHT"><span lang="he">‎<a name="023">23</a> ‏וּתְקַעְתִּ֥יו יָתֵ֖ד בְּמָק֣וֹם נֶאֱמָ֑ן וְהָיָ֛ה לְכִסֵּ֥א כָב֖וֹד לְבֵ֥ית אָבִֽיו׃ </span></p>
 <p align="RIGHT"><span lang="he">‎<a name="024">24</a> ‏וְתָל֨וּ עָלָ֜יו כֹּ֣ל׀ כְּב֣וֹד בֵּית־אָבִ֗יו הַצֶּֽאֱצָאִים֙ וְהַצְּפִע֔וֹת כֹּ֖ל כְּלֵ֣י הַקָּטָ֑ן מִכְּלֵי֙ הָֽאַגָּנ֔וֹת וְעַ֖ד כָּל־כְּלֵ֥י הַנְּבָלִֽים׃ </span></p>
 <p align="RIGHT"><span lang="he">‎<a name="025">25</a> ‏בַּיּ֣וֹם הַה֗וּא נְאֻם֙ יְהוָ֣ה צְבָא֔וֹת תָּמוּשׁ֙ הַיָּתֵ֔ד הַתְּקוּעָ֖ה בְּמָק֣וֹם נֶאֱמָ֑ן וְנִגְדְּעָ֣ה וְנָפְלָ֗ה וְנִכְרַת֙ הַמַּשָּׂ֣א אֲשֶׁר־עָלֶ֔יהָ כִּ֥י יְהוָ֖ה דִּבֵּֽר׃ ס</span></p>
 </td>
 <td width="50%">
 <p>1 maśśā’ gê’ ḥizzāywōn mah-llāḵə ’ēfwō’ kî-‘ālîṯ kullāḵə lagagwōṯ: </p>
 <p>2 təšu’wōṯ| məlē’â ‘îr hwōmîyâ qirəyâ ‘allîzâ ḥălālayiḵə lō’ ḥaləlê-ḥereḇ wəlō’ mēṯê miləḥāmâ: </p>
 <p>3 kāl-qəṣînayiḵə nāḏəḏû-y<sup>a</sup>ḥaḏ miqqešeṯ ’ussārû kāl-niməṣā’ayiḵə ’ussərû y<sup>a</sup>ḥədāw mērāḥwōq bārāḥû: </p>
 <p>4 ‘al-kēn ’āmarətî šə‘û minnî ’ămārēr babeḵî ’al-tā’îṣû lən<sup>a</sup>ḥămēnî ‘al-šōḏ baṯ-‘ammî: </p>
 <p>5 kî ywōm məhûmâ ûməḇûsâ ûməḇûḵâ la’ḏōnāy yəhwih ṣəḇā’wōṯ bəḡê’ ḥizzāywōn məqarəqar qir wəšwō‘a ’el-hâār: </p>
 <p>6 wə‘êlām nāśā’ ’ašəpâ bəreḵeḇ ’āḏām pārāšîm wəqîr ‘ērâ māḡēn: </p>
 <p>7 wayəhî miḇəḥar-‘ămāqayiḵə mālə’û rāḵeḇ wəhapārāšîm šōṯ šāṯû haššā‘ərâ: </p>
 <p>8 wayəḡal ’ēṯ māsaḵə yəhûḏâ watabēṭ bayywōm hahû’ ’el-nešeq bêṯ hayyā‘ar: </p>
 <p>9 wə’ēṯ bəqî‘ê ‘îr-dāwiḏ rə’îṯem kî-rābû watəqabəṣû ’eṯ-mê habərēḵâ hat<sup>a</sup>ḥətwōnâ: </p>
 <p>10 wə’eṯ-bātê yərûšālaim səfarətem watiṯəṣû habātîm ləḇaṣṣēr h<sup>a</sup>ḥwōmâ: </p>
 <p>11 ûmiqəwâ| ‘ăśîṯem bên h<sup>a</sup>ḥōmōṯayim ləmê habərēḵâ hayəšānâ wəlō’ hibaṭətem ’el-‘ōśeyhā wəyōṣərāh mērāḥwōq lō’ rə’îṯem: </p>
 <p>12 wayyiqərā’ ’ăḏōnāy yəhwih ṣəḇā’wōṯ bayywōm hahû’ liḇəḵî ûləmisəpēḏ ûləqārəḥâ wəl<sup>a</sup>ḥăḡōr śāq: </p>
 <p>13 wəhinnēh| śāśwōn wəśiməḥâ hārōḡ| bāqār wəšāḥōṭ ṣō’n ’āḵōl bāśār wəšāṯwōṯ yāyin ’āḵwōl wəšāṯwō kî māḥār nāmûṯ: </p>
 <p>14 wəniḡəlâ ḇə’āzənāy yəhwâ ṣəḇā’wōṯ ’im-yəḵupar he‘āwōn hazzeh lāḵem ‘aḏ-təmuṯûn ’āmar ’ăḏōnāy yəhwih ṣəḇā’wōṯ: f</p>
 <p>15 kōh ’āmar ’ăḏōnāy yəhwih ṣəḇā’wōṯ leḵə-bō’ ’el-hassōḵēn hazzeh ‘al-šeḇənā’ ’ăšer ‘al-habāyiṯ: </p>
 <p>16 mah-lləḵā fōh ûmî ləḵā fōh kî-ḥāṣaḇətā lləḵā pōh qāḇer ḥōṣəḇî mārwōm qiḇərwō ḥōqəqî ḇassel<sup>a</sup>‘ mišəkān lwō: </p>
 <p>17 hinnēh yəhwâ məṭaləṭeləḵā ṭaləṭēlâ gāḇer wə‘ōṭəḵā ‘āṭōh: </p>
 <p>18 ṣānwōf yiṣənāfəḵā ṣənēfâ kadûr ’el-’ereṣ r<sup>a</sup>ḥăḇaṯ yāḏāyim šāmmâ ṯāmûṯ wəšāmmâ marəkəḇwōṯ kəḇwōḏeḵā qəlwōn bêṯ ’ăḏōneyḵā: </p>
 <p>19 wahăḏafətîḵā mimmaṣṣāḇeḵā ûmimm<sup>a</sup>‘ămāḏəḵā yeherəseḵā: </p>
 <p>20 wəhāyâ bayywōm hahû’ wəqārā’ṯî lə‘aḇədî lə’eləyāqîm ben-ḥiləqîyâû: </p>
 <p>21 wəhiləbašətîw kutānəteḵā wə’aḇənēṭəḵā ’ăḥazzəqennû ûmeməšelətəḵā<font color="red"><sup>1</sup></font> ’etēn bəyāḏwō wəhāyâ lə’āḇ ləywōšēḇ yərûšālaim ûləḇêṯ yəhûḏâ: </p>
 <p>22 wənāṯatî mafətēḥa bêṯ-dāwiḏ ‘al-šiḵəmwō ûfāṯ<sup>a</sup>ḥ wə’ên sōḡēr wəsāḡar wə’ên pōṯēḥa: </p>
 <p>23 ûṯəq<sup>a</sup>‘ətîw yāṯēḏ bəmāqwōm ne’ĕmān wəhāyâ ləḵissē’ ḵāḇwōḏ ləḇêṯ ’āḇîw: </p>
 <p>24 wəṯālû ‘ālāyw kōl| kəḇwōḏ bêṯ-’āḇîw haṣṣe’ĕṣā’îm wəhaṣṣəfi‘wōṯ kōl kəlê haqqāṭān mikəlê hā’agānwōṯ wə‘aḏ kāl-kəlê hannəḇālîm: </p>
 <p>25 bayywōm hahû’ nə’um yəhwâ ṣəḇā’wōṯ tāmûš hayyāṯēḏ hatəqû‘â bəmāqwōm ne’ĕmān wəniḡədə‘â wənāfəlâ wəniḵəraṯ hammaśśā’ ’ăšer-‘āleyhā kî yəhwâ dibēr: s</p>
 </td>
 </tr></table>
 <p></p><hr>
 <center>
 <a href="isa023.htm">Next: Isaiah (Yisheyah) Chapter 23</a></center>
 </body>