<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa104.htm">Polyglot</a> 
 <a href="../kjv/psa104.htm">KJV</a> 
 <a href="../sep/psa104.htm">Sep</a> 
 <a href="../vul/psa104.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa103.htm">Previous</a> 
 <a href="psa105.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 104</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏בָּרֲכִ֥י נַפְשִׁ֗י אֶת־יְה֫וָ֥ה יְהוָ֣ה אֱ֭לֹהַי גָּדַ֣לְתָּ מְּאֹ֑ד ה֭וֹד וְהָדָ֣ר לָבָֽשְׁתָּ׃ </span></p>
 <p align="RIGHT"><span lang="he">‎<a name="002">2</a> ‏עֹֽטֶה־א֭וֹר כַּשַּׂלְמָ֑ה נוֹטֶ֥ה שָׁ֝מַ֗יִם כַּיְרִיעָֽה׃ </span></p>
 <p align="RIGHT"><span lang="he">‎<a name="003">3</a> ‏הַ֥מְקָרֶֽה בַמַּ֗יִם עֲ‍ֽלִיּ֫וֹתָ֥יו הַשָּׂם־עָבִ֥ים רְכוּב֑וֹ הַֽ֝מְהַלֵּ֗ךְ עַל־כַּנְפֵי־רֽוּחַ׃ </span></p>
 <p align="RIGHT"><span lang="he">‎<a name="004">4</a> ‏עֹשֶׂ֣ה מַלְאָכָ֣יו רוּח֑וֹת מְ֝שָׁרְתָ֗יו אֵ֣שׁ לֹהֵֽט׃ </span></p>
 <p align="RIGHT"><span lang="he">‎<a name="005">5</a> ‏יָֽסַד־אֶ֭רֶץ עַל־מְכוֹנֶ֑יהָ בַּל־תִּ֝מּ֗וֹט עוֹלָ֥ם וָעֶֽד׃ </span></p>
 <p align="RIGHT"><span lang="he">‎<a name="006">6</a> ‏תְּ֭הוֹם כַּלְּב֣וּשׁ כִּסִּית֑וֹ עַל־הָ֝רִ֗ים יַֽעַמְדוּ־מָֽיִם׃ </span></p>
 <p align="RIGHT"><span lang="he">‎<a name="007">7</a> ‏מִן־גַּעֲרָ֣תְךָ֣ יְנוּס֑וּן מִן־ק֥וֹל רַֽ֝עַמְךָ֗ יֵחָפֵזֽוּן׃ </span></p>
 <p align="RIGHT"><span lang="he">‎<a name="008">8</a> ‏יַעֲל֣וּ הָ֭רִים יֵרְד֣וּ בְקָע֑וֹת אֶל־מְ֝ק֗וֹם זֶ֤ה׀ יָסַ֬דְתָּ לָהֶֽם׃ </span></p>
 <p align="RIGHT"><span lang="he">‎<a name="009">9</a> ‏גְּֽבוּל־שַׂ֭מְתָּ בַּל־יַֽעֲבֹר֑וּן בַּל־יְ֝שׁוּב֗וּן לְכַסּ֥וֹת הָאָֽרֶץ׃ </span></p>
 <p align="RIGHT"><span lang="he">‎<a name="010">10</a> ‏הַֽמְשַׁלֵּ֣חַ מַ֭עְיָנִים בַּנְּחָלִ֑ים בֵּ֥ין הָ֝רִ֗ים יְהַלֵּכֽוּן׃ </span></p>
 <p align="RIGHT"><span lang="he">‎<a name="011">11</a> ‏יַ֭שְׁקוּ כָּל־חַיְת֣וֹ שָׂדָ֑י יִשְׁבְּר֖וּ פְרָאִ֣ים צְמָאָֽם׃ </span></p>
 <p align="RIGHT"><span lang="he">‎<a name="012">12</a> ‏עֲ֭לֵיהֶם עוֹף־הַשָּׁמַ֣יִם יִשְׁכּ֑וֹן מִבֵּ֥ין עֳ֝פָאיִ֗ם יִתְּנוּ־קֽוֹל׃ </span></p>
 <p align="RIGHT"><span lang="he">‎<a name="013">13</a> ‏מַשְׁקֶ֣ה הָ֭רִים מֵעֲלִיּוֹתָ֑יו מִפְּרִ֥י מַ֝עֲשֶׂ֗יךָ תִּשְׂבַּ֥ע הָאָֽרֶץ׃ </span></p>
 <p align="RIGHT"><span lang="he">‎<a name="014">14</a> ‏מַצְמִ֤יחַ חָצִ֨יר׀ לַבְּהֵמָ֗ה וְ֭עֵשֶׂב לַעֲבֹדַ֣ת הָאָדָ֑ם לְה֥וֹצִיא לֶ֝֗חֶם מִן־הָאָֽרֶץ׃ </span></p>
 <p align="RIGHT"><span lang="he">‎<a name="015">15</a> ‏וְיַ֤יִן׀ יְשַׂמַּ֬ח לְֽבַב־אֱנ֗וֹשׁ לְהַצְהִ֣יל פָּנִ֣ים מִשָּׁ֑מֶן וְ֝לֶ֗חֶם לְֽבַב־אֱנ֥וֹשׁ יִסְעָֽד׃ </span></p>
 <p align="RIGHT"><span lang="he">‎<a name="016">16</a> ‏יִ֭שְׂבְּעוּ עֲצֵ֣י יְהוָ֑ה אַֽרְזֵ֥י לְ֝בָנ֗וֹן אֲשֶׁ֣ר נָטָֽע׃ </span></p>
 <p align="RIGHT"><span lang="he">‎<a name="017">17</a> ‏אֲשֶׁר־שָׁ֭ם צִפֳּרִ֣ים יְקַנֵּ֑נוּ חֲ֝סִידָ֗ה בְּרוֹשִׁ֥ים בֵּיתָֽהּ׃ </span></p>
 <p align="RIGHT"><span lang="he">‎<a name="018">18</a> ‏הָרִ֣ים הַ֭גְּבֹהִים לַיְּעֵלִ֑ים סְ֝לָעִ֗ים מַחְסֶ֥ה לַֽשְׁפַנִּֽים׃ </span></p>
 <p align="RIGHT"><span lang="he">‎<a name="019">19</a> ‏עָשָׂ֣ה יָ֭רֵחַ לְמוֹעֲדִ֑ים שֶׁ֝֗מֶשׁ יָדַ֥ע מְבוֹאֽוֹ׃ </span></p>
 <p align="RIGHT"><span lang="he">‎<a name="020">20</a> ‏תָּֽשֶׁת־חֹ֭שֶׁךְ וִ֣יהִי לָ֑יְלָה בּֽוֹ־תִ֝רְמֹ֗שׂ כָּל־חַיְתוֹ־יָֽעַר׃ </span></p>
 <p align="RIGHT"><span lang="he">‎<a name="021">21</a> ‏הַ֭כְּפִירִים שֹׁאֲגִ֣ים לַטָּ֑רֶף וּלְבַקֵּ֖שׁ מֵאֵ֣ל אָכְלָֽם׃ </span></p>
 <p align="RIGHT"><span lang="he">‎<a name="022">22</a> ‏תִּזְרַ֣ח הַ֭שֶּׁמֶשׁ יֵאָסֵפ֑וּן וְאֶל־מְ֝עוֹנֹתָ֗ם יִרְבָּצֽוּן׃ </span></p>
 <p align="RIGHT"><span lang="he">‎<a name="023">23</a> ‏יֵצֵ֣א אָדָ֣ם לְפָעֳל֑וֹ וְֽלַעֲבֹ֖דָת֣וֹ עֲדֵי־עָֽרֶב׃ </span></p>
 <p align="RIGHT"><span lang="he">‎<a name="024">24</a> ‏מָֽה־רַבּ֬וּ מַעֲשֶׂ֨יךָ׀ יְֽהוָ֗ה כֻּ֭לָּם בְּחָכְמָ֣ה עָשִׂ֑יתָ מָלְאָ֥ה הָ֝אָ֗רֶץ קִנְיָנֶֽךָ׃ </span></p>
 <p align="RIGHT"><span lang="he">‎<a name="025">25</a> ‏זֶ֤ה׀ הַיָּ֥ם גָּדוֹל֮ וּרְחַ֪ב יָ֫דָ֥יִם שָֽׁם־רֶ֭מֶשׂ וְאֵ֣ין מִסְפָּ֑ר חַיּ֥וֹת קְ֝טַנּ֗וֹת עִם־גְּדֹלֽוֹת׃ </span></p>
 <p align="RIGHT"><span lang="he">‎<a name="026">26</a> ‏שָׁ֭ם אֳנִיּ֣וֹת יְהַלֵּכ֑וּן לִ֝וְיָתָ֗ן זֶֽה־יָצַ֥רְתָּ לְשַֽׂחֶק־בּֽוֹ׃ </span></p>
 <p align="RIGHT"><span lang="he">‎<a name="027">27</a> ‏כֻּ֭לָּם אֵלֶ֣יךָ יְשַׂבֵּר֑וּן לָתֵ֖ת אָכְלָ֣ם בְּעִתּֽוֹ׃ </span></p>
 <p align="RIGHT"><span lang="he">‎<a name="028">28</a> ‏תִּתֵּ֣ן לָ֭הֶם יִלְקֹט֑וּן תִּפְתַּ֥ח יָֽ֝דְךָ֗ יִשְׂבְּע֥וּן טֽוֹב׃ </span></p>
 <p align="RIGHT"><span lang="he">‎<a name="029">29</a> ‏תַּסְתִּ֥יר פָּנֶיךָ֮ יִֽבָּהֵ֫ל֥וּן תֹּסֵ֣ף ר֭וּחָם יִגְוָע֑וּן וְֽאֶל־עֲפָרָ֥ם יְשׁוּבֽוּן׃ </span></p>
 <p align="RIGHT"><span lang="he">‎<a name="030">30</a> ‏תְּשַׁלַּ֣ח ר֭וּחֲךָ יִבָּרֵא֑וּן וּ֝תְחַדֵּ֗שׁ פְּנֵ֣י אֲדָמָֽה׃ </span></p>
 <p align="RIGHT"><span lang="he">‎<a name="031">31</a> ‏יְהִ֤י כְב֣וֹד יְהוָ֣ה לְעוֹלָ֑ם יִשְׂמַ֖ח יְהוָ֣ה בְּמַעֲשָֽׂיו׃ </span></p>
 <p align="RIGHT"><span lang="he">‎<a name="032">32</a> ‏הַמַּבִּ֣יט לָ֭אָרֶץ וַתִּרְעָ֑ד יִגַּ֖ע בֶּהָרִ֣ים וְֽיֶעֱשָֽׁנוּ׃ </span></p>
 <p align="RIGHT"><span lang="he">‎<a name="033">33</a> ‏אָשִׁ֣ירָה לַיהוָ֣ה בְּחַיָּ֑י אֲזַמְּרָ֖ה לֵאלֹהַ֣י בְּעוֹדִֽי׃ </span></p>
 <p align="RIGHT"><span lang="he">‎<a name="034">34</a> ‏יֶעֱרַ֣ב עָלָ֣יו שִׂיחִ֑י אָ֝נֹכִ֗י אֶשְׂמַ֥ח בַּיהוָֽה׃ </span></p>
 <p align="RIGHT"><span lang="he">‎<a name="035">35</a> ‏יִתַּ֤מּוּ חַטָּאִ֨ים׀ מִן־הָאָ֡רֶץ וּרְשָׁעִ֤ים׀ ע֤וֹד אֵינָ֗ם בָּרֲכִ֣י נַ֭פְשִׁי אֶת־יְהוָ֗ה הַֽלְלוּ־יָֽהּ׃ </span></p>
 </td>
 <td width="50%">
 <p>1 bārăḵî nafəšî ’eṯ-yəhwâ yəhwâ ’ĕlōhay gāḏalətā mmə’ōḏ hwōḏ wəhāḏār lāḇāšətā: </p>
 <p>2 ‘ōṭeh-’wōr kaśśaləmâ nwōṭeh šāmayim kayərî‘â: </p>
 <p>3 haməqāreh ḇammayim ‘ă‍lîywōṯāyw haśśām-‘āḇîm rəḵûḇwō haməhallēḵə ‘al-kanəfê-rûḥa: </p>
 <p>4 ‘ōśeh malə’āḵāyw rûḥwōṯ məšārəṯāyw ’ēš lōhēṭ: </p>
 <p>5 yāsaḏ-’ereṣ ‘al-məḵwōneyhā bal-timmwōṭ ‘wōlām wā‘eḏ: </p>
 <p>6 təhwōm kalləḇûš kissîṯwō ‘al-hārîm y<sup>a</sup>‘aməḏû-māyim: </p>
 <p>7 min-g<sup>a</sup>‘ărāṯəḵā yənûsûn min-qwōl r<sup>a</sup>‘aməḵā yēḥāfēzûn: </p>
 <p>8 y<sup>a</sup>‘ălû hārîm yērəḏû ḇəqā‘wōṯ ’el-məqwōm zeh| yāsaḏətā lâem: </p>
 <p>9 gəḇûl-śamətā bal-y<sup>a</sup>‘ăḇōrûn bal-yəšûḇûn ləḵasswōṯ hā’āreṣ: </p>
 <p>10 haməšallēḥa m<sup>a</sup>‘əyānîm bannəḥālîm bên hārîm yəhallēḵûn: </p>
 <p>11 yašəqû kāl-ḥayəṯwō śāḏāy yišəbərû fərā’îm ṣəmā’ām: </p>
 <p>12 ‘ălêhem ‘wōf-haššāmayim yišəkwōn mibên ‘ŏfā’yim yitənû-qwōl: </p>
 <p>13 mašəqeh hārîm mē‘ălîywōṯāyw mipərî m<sup>a</sup>‘ăśeyḵā tiśəb<sup>a</sup>‘ hā’āreṣ: </p>
 <p>14 maṣəmîḥa ḥāṣîr| labəhēmâ wə‘ēśeḇ l<sup>a</sup>‘ăḇōḏaṯ hā’āḏām ləhwōṣî’ leḥem min-hā’āreṣ: </p>
 <p>15 wəyayin| yəśamm<sup>a</sup>ḥ ləḇaḇ-’ĕnwōš ləhaṣəhîl pānîm miššāmen wəleḥem ləḇaḇ-’ĕnwōš yisə‘āḏ: </p>
 <p>16 yiśəbə‘û ‘ăṣê yəhwâ ’arəzê ləḇānwōn ’ăšer nāṭā‘: </p>
 <p>17 ’ăšer-šām ṣipŏrîm yəqannēnû ḥăsîḏâ bərwōšîm bêṯāh: </p>
 <p>18 hārîm hagəḇōhîm layyə‘ēlîm səlā‘îm m<sup>a</sup>ḥəseh lašəfannîm: </p>
 <p>19 ‘āśâ yārēḥa ləmwō‘ăḏîm šemeš yāḏ<sup>a</sup>‘ məḇwō’wō: </p>
 <p>20 tāšeṯ-ḥōšeḵə wîhî lāyəlâ bwō-ṯirəmōś kāl-ḥayəṯwō-yā‘ar: </p>
 <p>21 hakəfîrîm šō’ăḡîm laṭṭāref ûləḇaqqēš mē’ēl ’āḵəlām: </p>
 <p>22 tizər<sup>a</sup>ḥ haššemeš yē’āsēfûn wə’el-mə‘wōnōṯām yirəbāṣûn: </p>
 <p>23 yēṣē’ ’āḏām ləfā‘ŏlwō wəl<sup>a</sup>‘ăḇōḏāṯwō ‘ăḏê-‘āreḇ: </p>
 <p>24 mâ-rabû m<sup>a</sup>‘ăśeyḵā| yəhwâ kullām bəḥāḵəmâ ‘āśîṯā mālə’â hā’āreṣ qinəyāneḵā: </p>
 <p>25 zeh| hayyām gāḏwōl ûrəḥaḇ yāḏāyim šām-remeś wə’ên misəpār ḥayywōṯ qəṭannwōṯ ‘im-gəḏōlwōṯ: </p>
 <p>26 šām ’ŏnîywōṯ yəhallēḵûn liwəyāṯān zeh-yāṣarətā ləś<sup>a</sup>ḥeq-bwō: </p>
 <p>27 kullām ’ēleyḵā yəśabērûn lāṯēṯ ’āḵəlām bə‘itwō: </p>
 <p>28 titēn lâem yiləqōṭûn tifət<sup>a</sup>ḥ yāḏəḵā yiśəbə‘ûn ṭwōḇ: </p>
 <p>29 tasətîr pāneyḵā yibâēlûn tōsēf rûḥām yiḡəwā‘ûn wə’el-‘ăfārām yəšûḇûn: </p>
 <p>30 təšall<sup>a</sup>ḥ rûḥăḵā yibārē’ûn ûṯəḥadēš pənê ’ăḏāmâ: </p>
 <p>31 yəhî ḵəḇwōḏ yəhwâ lə‘wōlām yiśəm<sup>a</sup>ḥ yəhwâ bəm<sup>a</sup>‘ăśāyw: </p>
 <p>32 hammabîṭ lā’āreṣ watirə‘āḏ yig<sup>a</sup>‘ behārîm wəye‘ĕšānû: </p>
 <p>33 ’āšîrâ layhwâ bəḥayyāy ’ăzammərâ lē’lōhay bə‘wōḏî: </p>
 <p>34 ye‘ĕraḇ ‘ālāyw śîḥî ’ānōḵî ’eśəm<sup>a</sup>ḥ bayhwâ: </p>
 <p>35 yitammû ḥaṭṭā’îm| min-hā’āreṣ ûrəšā‘îm| ‘wōḏ ’ênām bārăḵî nafəšî ’eṯ-yəhwâ haləlû-yāh: </p>
 </td>
 </tr></table>
 <p></p><hr>
 <center>
 <a href="psa105.htm">Next: Psalms (Tehilim) Chapter 105</a></center>
 </body>