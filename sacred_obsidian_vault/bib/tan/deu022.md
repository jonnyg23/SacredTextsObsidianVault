<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/deu022.htm">Polyglot</a> 
 <a href="../kjv/deu022.htm">KJV</a> 
 <a href="../sep/deu022.htm">Sep</a> 
 <a href="../vul/deu022.htm">Vul</a> 
 
 <br>
 <br><a href="deu.htm">Deuteronomy (Devarim) Index</a><br>
  
 <a href="deu021.htm">Previous</a> 
 <a href="deu023.htm">Next</a> 
 </center>
 <hr>
 
 <h3 align="CENTER">Tanach (Hebrew): Deuteronomy (Devarim) Chapter 22</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏לֹֽא־תִרְאֶה֩ אֶת־שׁ֨וֹר אָחִ֜יךָ א֤וֹ אֶת־שֵׂיוֹ֙ נִדָּחִ֔ים וְהִתְעַלַּמְתָּ֖ מֵהֶ֑ם הָשֵׁ֥ב תְּשִׁיבֵ֖ם לְאָחִֽיךָ׃ </span></p>
 <p align="RIGHT"><span lang="he">‎<a name="002">2</a> ‏וְאִם־לֹ֨א קָר֥וֹב אָחִ֛יךָ אֵלֶ֖יךָ וְלֹ֣א יְדַעְתּ֑וֹ וַאֲסַפְתּוֹ֙ אֶל־תּ֣וֹךְ בֵּיתֶ֔ךָ וְהָיָ֣ה עִמְּךָ֗ עַ֣ד דְּרֹ֤שׁ אָחִ֙יךָ֙ אֹת֔וֹ וַהֲשֵׁבֹת֖וֹ לֽוֹ׃ </span></p>
 <p align="RIGHT"><span lang="he">‎<a name="003">3</a> ‏וְכֵ֧ן תַּעֲשֶׂ֣ה לַחֲמֹר֗וֹ וְכֵ֣ן תַּעֲשֶׂה֮ לְשִׂמְלָתוֹ֒ וְכֵ֣ן תַּעֲשֶׂ֜ה לְכָל־אֲבֵדַ֥ת אָחִ֛יךָ אֲשֶׁר־תֹּאבַ֥ד מִמֶּ֖נּוּ וּמְצָאתָ֑הּ לֹ֥א תוּכַ֖ל לְהִתְעַלֵּֽם׃ ס</span></p>
 <p align="RIGHT"><span lang="he">‎<a name="004">4</a> ‏לֹא־תִרְאֶה֩ אֶת־חֲמ֨וֹר אָחִ֜יךָ א֤וֹ שׁוֹרוֹ֙ נֹפְלִ֣ים בַּדֶּ֔רֶךְ וְהִתְעַלַּמְתָּ֖ מֵהֶ֑ם הָקֵ֥ם תָּקִ֖ים עִמּֽוֹ׃ ס</span></p>
 <p align="RIGHT"><span lang="he">‎<a name="005">5</a> ‏לֹא־יִהְיֶ֤ה כְלִי־גֶ֙בֶר֙ עַל־אִשָּׁ֔ה וְלֹא־יִלְבַּ֥שׁ גֶּ֖בֶר שִׂמְלַ֣ת אִשָּׁ֑ה כִּ֧י תוֹעֲבַ֛ת יְהוָ֥ה אֱלֹהֶ֖יךָ כָּל־עֹ֥שֵׂה אֵֽלֶּה׃ פ</span></p>
 <p align="RIGHT"><span lang="he">‎<a name="006">6</a> ‏כִּ֣י יִקָּרֵ֣א קַן־צִפּ֣וֹר׀ לְפָנֶ֡יךָ בַּדֶּ֜רֶךְ בְּכָל־עֵ֣ץ׀ א֣וֹ עַל־הָאָ֗רֶץ אֶפְרֹחִים֙ א֣וֹ בֵיצִ֔ים וְהָאֵ֤ם רֹבֶ֙צֶת֙ עַל־הָֽאֶפְרֹחִ֔ים א֖וֹ עַל־הַבֵּיצִ֑ים לֹא־תִקַּ֥ח הָאֵ֖ם עַל־הַבָּנִֽים׃ </span></p>
 <p align="RIGHT"><span lang="he">‎<a name="007">7</a> ‏שַׁלֵּ֤חַ תְּשַׁלַּח֙ אֶת־הָאֵ֔ם וְאֶת־הַבָּנִ֖ים תִּֽקַּֽח־לָ֑ךְ לְמַ֙עַן֙ יִ֣יטַב לָ֔ךְ וְהַאֲרַכְתָּ֖ יָמִֽים׃ ס</span></p>
 <p align="RIGHT"><span lang="he">‎<a name="008">8</a> ‏כִּ֤י תִבְנֶה֙ בַּ֣יִת חָדָ֔שׁ וְעָשִׂ֥יתָ מַעֲקֶ֖ה לְגַגֶּ֑ךָ וְלֹֽא־תָשִׂ֤ים דָּמִים֙ בְּבֵיתֶ֔ךָ כִּֽי־יִפֹּ֥ל הַנֹּפֵ֖ל מִמֶּֽנּוּ׃ ס</span></p>
 <p align="RIGHT"><span lang="he">‎<a name="009">9</a> ‏לֹא־תִזְרַ֥ע כַּרְמְךָ֖ כִּלְאָ֑יִם פֶּן־תִּקְדַּ֗שׁ הַֽמְלֵאָ֤ה הַזֶּ֙רַע֙ אֲשֶׁ֣ר תִּזְרָ֔ע וּתְבוּאַ֖ת הַכָּֽרֶם׃ ס</span></p>
 <p align="RIGHT"><span lang="he">‎<a name="010">10</a> ‏לֹֽא־תַחֲרֹ֥שׁ בְּשׁוֹר־וּבַחֲמֹ֖ר יַחְדָּֽו׃ ס</span></p>
 <p align="RIGHT"><span lang="he">‎<a name="011">11</a> ‏לֹ֤א תִלְבַּשׁ֙ שַֽׁעַטְנֵ֔ז צֶ֥מֶר וּפִשְׁתִּ֖ים יַחְדָּֽו׃ ס</span></p>
 <p align="RIGHT"><span lang="he">‎<a name="012">12</a> ‏גְּדִלִ֖ים תַּעֲשֶׂה־לָּ֑ךְ עַל־אַרְבַּ֛ע כַּנְפ֥וֹת כְּסוּתְךָ֖ אֲשֶׁ֥ר תְּכַסֶּה־בָּֽהּ׃ ס</span></p>
 <p align="RIGHT"><span lang="he">‎<a name="013">13</a> ‏כִּֽי־יִקַּ֥ח אִ֖ישׁ אִשָּׁ֑ה וּבָ֥א אֵלֶ֖יהָ וּשְׂנֵאָֽהּ׃ </span></p>
 <p align="RIGHT"><span lang="he">‎<a name="014">14</a> ‏וְשָׂ֥ם לָהּ֙ עֲלִילֹ֣ת דְּבָרִ֔ים וְהוֹצִ֥יא עָלֶ֖יהָ שֵׁ֣ם רָ֑ע וְאָמַ֗ר אֶת־הָאִשָּׁ֤ה הַזֹּאת֙ לָקַ֔חְתִּי וָאֶקְרַ֣ב אֵלֶ֔יהָ וְלֹא־מָצָ֥אתִי לָ֖הּ בְּתוּלִֽים׃ </span></p>
 <p align="RIGHT"><span lang="he">‎<a name="015">15</a> ‏וְלָקַ֛ח אֲבִ֥י <font color="brown">הנער</font> <font color="blue">הַֽנַּעֲרָ֖ה</font> וְאִמָּ֑הּ וְהוֹצִ֜יאוּ אֶת־בְּתוּלֵ֧י <font color="brown">הנער</font> <font color="blue">הַֽנַּעֲרָ֛ה</font> אֶל־זִקְנֵ֥י הָעִ֖יר הַשָּֽׁעְרָה׃ </span></p>
 <p align="RIGHT"><span lang="he">‎<a name="016">16</a> ‏וְאָמַ֛ר אֲבִ֥י <font color="brown">הנער</font> <font color="blue">הַֽנַּעֲרָ֖ה</font> אֶל־הַזְּקֵנִ֑ים אֶת־בִּתִּ֗י נָתַ֜תִּי לָאִ֥ישׁ הַזֶּ֛ה לְאִשָּׁ֖ה וַיִּשְׂנָאֶֽהָ׃ </span></p>
 <p align="RIGHT"><span lang="he">‎<a name="017">17</a> ‏וְהִנֵּה־ה֡וּא שָׂם֩ עֲלִילֹ֨ת דְּבָרִ֜ים לֵאמֹ֗ר לֹֽא־מָצָ֤אתִי לְבִתְּךָ֙ בְּתוּלִ֔ים וְאֵ֖לֶּה בְּתוּלֵ֣י בִתִּ֑י וּפָֽרְשׂוּ֙ הַשִּׂמְלָ֔ה לִפְנֵ֖י זִקְנֵ֥י הָעִֽיר׃ </span></p>
 <p align="RIGHT"><span lang="he">‎<a name="018">18</a> ‏וְלָֽקְח֛וּ זִקְנֵ֥י הָֽעִיר־הַהִ֖וא אֶת־הָאִ֑ישׁ וְיִסְּר֖וּ אֹתֽוֹ׃ </span></p>
 <p align="RIGHT"><span lang="he">‎<a name="019">19</a> ‏וְעָנְשׁ֨וּ אֹת֜וֹ מֵ֣אָה כֶ֗סֶף וְנָתְנוּ֙ לַאֲבִ֣י הַֽנַּעֲרָ֔ה כִּ֤י הוֹצִיא֙ שֵׁ֣ם רָ֔ע עַ֖ל בְּתוּלַ֣ת יִשְׂרָאֵ֑ל וְלֽוֹ־תִהְיֶ֣ה לְאִשָּׁ֔ה לֹא־יוּכַ֥ל לְשַׁלְּחָ֖הּ כָּל־יָמָֽיו׃ ס</span></p>
 <p align="RIGHT"><span lang="he">‎<a name="020">20</a> ‏וְאִם־אֱמֶ֣ת הָיָ֔ה הַדָּבָ֖ר הַזֶּ֑ה לֹא־נִמְצְא֥וּ בְתוּלִ֖ים <font color="brown">לנער</font> <font color="blue">לַֽנַּעֲרָֽה׃</font> </span></p>
 <p align="RIGHT"><span lang="he">‎<a name="021">21</a> ‏וְהוֹצִ֨יאוּ אֶת־<font color="brown">הנער</font> <font color="blue">הַֽנַּעֲרָ֜ה</font> אֶל־פֶּ֣תַח בֵּית־אָבִ֗יהָ וּסְקָלוּהָ֩ אַנְשֵׁ֨י עִירָ֤הּ בָּאֲבָנִים֙ וָמֵ֔תָה כִּֽי־עָשְׂתָ֤ה נְבָלָה֙ בְּיִשְׂרָאֵ֔ל לִזְנ֖וֹת בֵּ֣ית אָבִ֑יהָ וּבִֽעַרְתָּ֥ הָרָ֖ע מִקִּרְבֶּֽךָ׃ ס</span></p>
 <p align="RIGHT"><span lang="he">‎<a name="022">22</a> ‏כִּֽי־יִמָּצֵ֨א אִ֜ישׁ שֹׁכֵ֣ב׀ עִם־אִשָּׁ֣ה בְעֻֽלַת־בַּ֗עַל וּמֵ֙תוּ֙ גַּם־שְׁנֵיהֶ֔ם הָאִ֛ישׁ הַשֹּׁכֵ֥ב עִם־הָאִשָּׁ֖ה וְהָאִשָּׁ֑ה וּבִֽעַרְתָּ֥ הָרָ֖ע מִיִּשְׂרָאֵֽל׃ ס</span></p>
 <p align="RIGHT"><span lang="he">‎<a name="023">23</a> ‏כִּ֤י יִהְיֶה֙ <font color="brown">נער</font> <font color="blue">נַעֲרָ֣ה</font> בְתוּלָ֔ה מְאֹרָשָׂ֖ה לְאִ֑ישׁ וּמְצָאָ֥הּ אִ֛ישׁ בָּעִ֖יר וְשָׁכַ֥ב עִמָּֽהּ׃ </span></p>
 <p align="RIGHT"><span lang="he">‎<a name="024">24</a> ‏וְהוֹצֵאתֶ֨ם אֶת־שְׁנֵיהֶ֜ם אֶל־שַׁ֣עַר׀ הָעִ֣יר הַהִ֗וא וּסְקַלְתֶּ֨ם אֹתָ֥ם בָּאֲבָנִים֮ וָמֵתוּ֒ אֶת־<font color="brown">הנער</font> <font color="blue">הַֽנַּעֲרָ֗ה</font> עַל־דְּבַר֙ אֲשֶׁ֣ר לֹא־צָעֲקָ֣ה בָעִ֔יר וְאֶ֨ת־הָאִ֔ישׁ עַל־דְּבַ֥ר אֲשֶׁר־עִנָּ֖ה אֶת־אֵ֣שֶׁת רֵעֵ֑הוּ וּבִֽעַרְתָּ֥ הָרָ֖ע מִקִּרְבֶּֽךָ׃ ס</span></p>
 <p align="RIGHT"><span lang="he">‎<a name="025">25</a> ‏וְֽאִם־בַּשָּׂדֶ֞ה יִמְצָ֣א הָאִ֗ישׁ אֶת־<font color="brown">הנער</font> <font color="blue">הַֽנַּעֲרָה֙</font> הַמְאֹ֣רָשָׂ֔ה וְהֶחֱזִֽיק־בָּ֥הּ הָאִ֖ישׁ וְשָׁכַ֣ב עִמָּ֑הּ וּמֵ֗ת הָאִ֛ישׁ אֲשֶׁר־שָׁכַ֥ב עִמָּ֖הּ לְבַדּֽוֹ׃ </span></p>
 <p align="RIGHT"><span lang="he">‎<a name="026">26</a> ‏<font color="brown">ולנער</font> <font color="blue">וְלַֽנַּעֲרָה֙<font color="red"><sup>3</sup></font></font> לֹא־תַעֲשֶׂ֣ה דָבָ֔ר אֵ֥ין <font color="brown">לנער</font> <font color="blue">לַֽנַּעֲרָ֖ה</font> חֵ֣טְא מָ֑וֶת כִּ֡י כַּאֲשֶׁר֩ יָק֨וּם אִ֤ישׁ עַל־רֵעֵ֙הוּ֙ וּרְצָח֣וֹ נֶ֔פֶשׁ כֵּ֖ן הַדָּבָ֥ר הַזֶּֽה׃ </span></p>
 <p align="RIGHT"><span lang="he">‎<a name="027">27</a> ‏כִּ֥י בַשָּׂדֶ֖ה מְצָאָ֑הּ צָעֲקָ֗ה <font color="brown">הנער</font> <font color="blue">הַֽנַּעֲרָה֙</font> הַמְאֹ֣רָשָׂ֔ה<font color="red"><sup>3</sup></font> וְאֵ֥ין מוֹשִׁ֖יעַ לָֽהּ׃ ס</span></p>
 <p align="RIGHT"><span lang="he">‎<a name="028">28</a> ‏כִּֽי־יִמְצָ֣א אִ֗ישׁ <font color="brown">נער</font> <font color="blue">נַעֲרָ֤ה</font> בְתוּלָה֙ אֲשֶׁ֣ר לֹא־אֹרָ֔שָׂה וּתְפָשָׂ֖הּ וְשָׁכַ֣ב עִמָּ֑הּ וְנִמְצָֽאוּ׃ </span></p>
 <p align="RIGHT"><span lang="he">‎<a name="029">29</a> ‏וְ֠נָתַן הָאִ֨ישׁ הַשֹּׁכֵ֥ב עִמָּ֛הּ לַאֲבִ֥י <font color="brown">הנער</font> <font color="blue">הַֽנַּעֲרָ֖ה</font> חֲמִשִּׁ֣ים כָּ֑סֶף וְלֽוֹ־תִהְיֶ֣ה לְאִשָּׁ֗ה תַּ֚חַת אֲשֶׁ֣ר עִנָּ֔הּ לֹא־יוּכַ֥ל שַׁלְּחָ֖הּ כָּל־יָמָֽיו׃ ס</span></p>
 </td>
 <td width="50%">
 <p>1 lō’-ṯirə’eh ’eṯ-šwōr ’āḥîḵā ’wō ’eṯ-śêwō nidāḥîm wəhiṯə‘allamətā mēhem hāšēḇ təšîḇēm lə’āḥîḵā: </p>
 <p>2 wə’im-lō’ qārwōḇ ’āḥîḵā ’ēleyḵā wəlō’ yəḏ<sup>a</sup>‘ətwō wa’ăsafətwō ’el-twōḵə bêṯeḵā wəhāyâ ‘imməḵā ‘aḏ dərōš ’āḥîḵā ’ōṯwō wahăšēḇōṯwō lwō: </p>
 <p>3 wəḵēn t<sup>a</sup>‘ăśeh l<sup>a</sup>ḥămōrwō wəḵēn t<sup>a</sup>‘ăśeh ləśiməlāṯwō wəḵēn t<sup>a</sup>‘ăśeh ləḵāl-’ăḇēḏaṯ ’āḥîḵā ’ăšer-tō’ḇaḏ mimmennû ûməṣā’ṯāh lō’ ṯûḵal ləhiṯə‘allēm: s</p>
 <p>4 lō’-ṯirə’eh ’eṯ-ḥămwōr ’āḥîḵā ’wō šwōrwō nōfəlîm badereḵə wəhiṯə‘allamətā mēhem hāqēm tāqîm ‘immwō: s</p>
 <p>5 lō’-yihəyeh ḵəlî-ḡeḇer ‘al-’iššâ wəlō’-yiləbaš geḇer śiməlaṯ ’iššâ kî ṯwō‘ăḇaṯ yəhwâ ’ĕlōheyḵā kāl-‘ōśēh ’ēlleh: f</p>
 <p>6 kî yiqqārē’ qan-ṣipwōr| ləfāneyḵā badereḵə bəḵāl-‘ēṣ| ’wō ‘al-hā’āreṣ ’efərōḥîm ’wō ḇêṣîm wəhā’ēm rōḇeṣeṯ ‘al-hā’efərōḥîm ’wō ‘al-habêṣîm lō’-ṯiqq<sup>a</sup>ḥ hā’ēm ‘al-habānîm: </p>
 <p>7 šallēḥa təšall<sup>a</sup>ḥ ’eṯ-hā’ēm wə’eṯ-habānîm tiqq<sup>a</sup>ḥ-lāḵə ləm<sup>a</sup>‘an yîṭaḇ lāḵə wəha’ăraḵətā yāmîm: s</p>
 <p>8 kî ṯiḇəneh bayiṯ ḥāḏāš wə‘āśîṯā m<sup>a</sup>‘ăqeh ləḡageḵā wəlō’-ṯāśîm dāmîm bəḇêṯeḵā kî-yipōl hannōfēl mimmennû: s</p>
 <p>9 lō’-ṯizər<sup>a</sup>‘ karəməḵā kilə’āyim pen-tiqədaš haməlē’â hazzer<sup>a</sup>‘ ’ăšer tizərā‘ ûṯəḇû’aṯ hakārem: s</p>
 <p>10 lō’-ṯ<sup>a</sup>ḥărōš bəšwōr-ûḇ<sup>a</sup>ḥămōr y<sup>a</sup>ḥədāw: s</p>
 <p>11 lō’ ṯiləbaš š<sup>a</sup>‘aṭənēz ṣemer ûfišətîm y<sup>a</sup>ḥədāw: s</p>
 <p>12 gəḏilîm t<sup>a</sup>‘ăśeh-llāḵə ‘al-’arəb<sup>a</sup>‘ kanəfwōṯ kəsûṯəḵā ’ăšer təḵasseh-bāh: s</p>
 <p>13 kî-yiqq<sup>a</sup>ḥ ’îš ’iššâ ûḇā’ ’ēleyhā ûśənē’āh: </p>
 <p>14 wəśām lāh ‘ălîlōṯ dəḇārîm wəhwōṣî’ ‘āleyhā šēm rā‘ wə’āmar ’eṯ-hā’iššâ hazzō’ṯ lāq<sup>a</sup>ḥətî wā’eqəraḇ ’ēleyhā wəlō’-māṣā’ṯî lāh bəṯûlîm: </p>
 <p>15 wəlāq<sup>a</sup>ḥ ’ăḇî <font color="brown">hann<sup>a</sup>‘ar</font> <font color="blue">hann<sup>a</sup>‘ărâ</font> wə’immāh wəhwōṣî’û ’eṯ-bəṯûlê <font color="brown">hann<sup>a</sup>‘ar</font> <font color="blue">hann<sup>a</sup>‘ărâ</font> ’el-ziqənê hā‘îr haššā‘ərâ: </p>
 <p>16 wə’āmar ’ăḇî <font color="brown">hann<sup>a</sup>‘ar</font> <font color="blue">hann<sup>a</sup>‘ărâ</font> ’el-hazzəqēnîm ’eṯ-bitî nāṯatî lā’îš hazzeh lə’iššâ wayyiśənā’ehā: </p>
 <p>17 wəhinnēh-hû’ śām ‘ălîlōṯ dəḇārîm lē’mōr lō’-māṣā’ṯî ləḇitəḵā bəṯûlîm wə’ēlleh bəṯûlê ḇitî ûfārəśû haśśiməlâ lifənê ziqənê hā‘îr: </p>
 <p>18 wəlāqəḥû ziqənê hā‘îr-hahiw’ ’eṯ-hā’îš wəyissərû ’ōṯwō: </p>
 <p>19 wə‘ānəšû ’ōṯwō mē’â ḵesef wənāṯənû la’ăḇî hann<sup>a</sup>‘ărâ kî hwōṣî’ šēm rā‘ ‘al bəṯûlaṯ yiśərā’ēl wəlwō-ṯihəyeh lə’iššâ lō’-yûḵal ləšalləḥāh kāl-yāmāyw: s</p>
 <p>20 wə’im-’ĕmeṯ hāyâ hadāḇār hazzeh lō’-niməṣə’û ḇəṯûlîm <font color="brown">lann<sup>a</sup>‘ar</font> <font color="blue">lann<sup>a</sup>‘ărâ:</font> </p>
 <p>21 wəhwōṣî’û ’eṯ-<font color="brown">hann<sup>a</sup>‘ar</font> <font color="blue">hann<sup>a</sup>‘ărâ</font> ’el-peṯ<sup>a</sup>ḥ bêṯ-’āḇîhā ûsəqālûhā ’anəšê ‘îrāh bā’ăḇānîm wāmēṯâ kî-‘āśəṯâ nəḇālâ bəyiśərā’ēl lizənwōṯ bêṯ ’āḇîhā ûḇi‘arətā hārā‘ miqqirəbeḵā: s</p>
 <p>22 kî-yimmāṣē’ ’îš šōḵēḇ| ‘im-’iššâ ḇə‘ulaṯ-b<sup>a</sup>‘al ûmēṯû gam-šənêhem hā’îš haššōḵēḇ ‘im-hā’iššâ wəhā’iššâ ûḇi‘arətā hārā‘ mîyiśərā’ēl: s</p>
 <p>23 kî yihəyeh <font color="brown">n<sup>a</sup>‘ar</font> <font color="blue">n<sup>a</sup>‘ărâ</font> ḇəṯûlâ mə’ōrāśâ lə’îš ûməṣā’āh ’îš bā‘îr wəšāḵaḇ ‘immāh: </p>
 <p>24 wəhwōṣē’ṯem ’eṯ-šənêhem ’el-š<sup>a</sup>‘ar| hā‘îr hahiw’ ûsəqalətem ’ōṯām bā’ăḇānîm wāmēṯû ’eṯ-<font color="brown">hann<sup>a</sup>‘ar</font> <font color="blue">hann<sup>a</sup>‘ărâ</font> ‘al-dəḇar ’ăšer lō’-ṣā‘ăqâ ḇā‘îr wə’eṯ-hā’îš ‘al-dəḇar ’ăšer-‘innâ ’eṯ-’ēšeṯ rē‘ēhû ûḇi‘arətā hārā‘ miqqirəbeḵā: s</p>
 <p>25 wə’im-baśśāḏeh yiməṣā’ hā’îš ’eṯ-<font color="brown">hann<sup>a</sup>‘ar</font> <font color="blue">hann<sup>a</sup>‘ărâ</font> hamə’ōrāśâ wəheḥĕzîq-bāh hā’îš wəšāḵaḇ ‘immāh ûmēṯ hā’îš ’ăšer-šāḵaḇ ‘immāh ləḇadwō: </p>
 <p>26 <font color="brown">wəlann<sup>a</sup>‘ar</font> <font color="blue">wəlann<sup>a</sup>‘ărâ<font color="red"><sup>3</sup></font></font> lō’-ṯ<sup>a</sup>‘ăśeh ḏāḇār ’ên <font color="brown">lann<sup>a</sup>‘ar</font> <font color="blue">lann<sup>a</sup>‘ărâ</font> ḥēṭə’ māweṯ kî ka’ăšer yāqûm ’îš ‘al-rē‘ēhû ûrəṣāḥwō nefeš kēn hadāḇār hazzeh: </p>
 <p>27 kî ḇaśśāḏeh məṣā’āh ṣā‘ăqâ <font color="brown">hann<sup>a</sup>‘ar</font> <font color="blue">hann<sup>a</sup>‘ărâ</font> hamə’ōrāśâ<font color="red"><sup>3</sup></font> wə’ên mwōšî‘a lāh: s</p>
 <p>28 kî-yiməṣā’ ’îš <font color="brown">n<sup>a</sup>‘ar</font> <font color="blue">n<sup>a</sup>‘ărâ</font> ḇəṯûlâ ’ăšer lō’-’ōrāśâ ûṯəfāśāh wəšāḵaḇ ‘immāh wəniməṣā’û: </p>
 <p>29 wənāṯan hā’îš haššōḵēḇ ‘immāh la’ăḇî <font color="brown">hann<sup>a</sup>‘ar</font> <font color="blue">hann<sup>a</sup>‘ărâ</font> ḥămiššîm kāsef wəlwō-ṯihəyeh lə’iššâ t<sup>a</sup>ḥaṯ ’ăšer ‘innāh lō’-yûḵal šalləḥāh kāl-yāmāyw: s</p>
 </td>
 </tr></table>
 <p></p><hr>
 <center>
 <a href="deu023.htm">Next: Deuteronomy (Devarim) Chapter 23</a></center>
 </body>