<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/ch2012.htm">Polyglot</a> 
 <a href="../kjv/ch2012.htm">KJV</a> 
 <a href="../sep/ch2012.htm">Sep</a> 
 <a href="../vul/ch2012.htm">Vul</a> 
 
 <br>
 <br><a href="ch2.htm">2 Chronicles (2 Divrey Yamim) Index</a><br>
  
 <a href="ch2011.htm">Previous</a> 
 <a href="ch2013.htm">Next</a> 
 </center>
 <hr>
 
 <h3 align="CENTER">Tanach (Hebrew): 2 Chronicles (2 Divrey Yamim) Chapter 12</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְהִ֗י כְּהָכִ֞ין מַלְכ֤וּת רְחַבְעָם֙ וּכְחֶזְקָת֔וֹ עָזַ֖ב אֶת־תּוֹרַ֣ת יְהוָ֑ה וְכָל־יִשְׂרָאֵ֖ל עִמּֽוֹ׃ פ</span></p>
 <p align="RIGHT"><span lang="he">‎<a name="002">2</a> ‏וַיְהִ֞י בַּשָּׁנָ֤ה הַֽחֲמִישִׁית֙ לַמֶּ֣לֶךְ רְחַבְעָ֔ם עָלָ֛ה שִׁישַׁ֥ק מֶֽלֶךְ־מִצְרַ֖יִם עַל־יְרוּשָׁלִָ֑ם כִּ֥י מָעֲל֖וּ בַּיהוָֽה׃ </span></p>
 <p align="RIGHT"><span lang="he">‎<a name="003">3</a> ‏בְּאֶ֤לֶף וּמָאתַ֙יִם֙ רֶ֔כֶב וּבְשִׁשִּׁ֥ים אֶ֖לֶף פָּרָשִׁ֑ים וְאֵ֣ין מִסְפָּ֗ר לָעָ֞ם אֲשֶׁר־בָּ֤אוּ עִמּוֹ֙ מִמִּצְרַ֔יִם לוּבִ֥ים סֻכִּיִּ֖ים וְכוּשִֽׁים׃ </span></p>
 <p align="RIGHT"><span lang="he">‎<a name="004">4</a> ‏וַיִּלְכֹּ֛ד אֶת־עָרֵ֥י הַמְּצֻר֖וֹת אֲשֶׁ֣ר לִֽיהוּדָ֑ה וַיָּבֹ֖א עַד־יְרוּשָׁלִָֽם׃ ס</span></p>
 <p align="RIGHT"><span lang="he">‎<a name="005">5</a> ‏וּֽשְׁמַֽעְיָ֤ה הַנָּבִיא֙ בָּ֣א אֶל־רְחַבְעָ֔ם וְשָׂרֵ֣י יְהוּדָ֔ה אֲשֶׁר־נֶאֶסְפ֥וּ אֶל־יְרוּשָׁלִַ֖ם מִפְּנֵ֣י שִׁישָׁ֑ק וַיֹּ֨אמֶר לָהֶ֜ם כֹּה־אָמַ֣ר יְהוָ֗ה אַתֶּם֙ עֲזַבְתֶּ֣ם אֹתִ֔י וְאַף־אֲנִ֛י עָזַ֥בְתִּי אֶתְכֶ֖ם בְּיַד־שִׁישָֽׁק׃ </span></p>
 <p align="RIGHT"><span lang="he">‎<a name="006">6</a> ‏וַיִּכָּנְע֥וּ שָׂרֵֽי־יִשְׂרָאֵ֖ל וְהַמֶּ֑לֶךְ וַיֹּאמְר֖וּ צַדִּ֥יק׀ יְהוָֽה׃ </span></p>
 <p align="RIGHT"><span lang="he">‎<a name="007">7</a> ‏וּבִרְא֤וֹת יְהוָה֙ כִּ֣י נִכְנָ֔עוּ הָיָה֩ דְבַר־יְהוָה֙ אֶל־שְׁמַֽעְיָ֧ה׀ לֵאמֹ֛ר נִכְנְע֖וּ לֹ֣א אַשְׁחִיתֵ֑ם וְנָתַתִּ֨י לָהֶ֤ם כִּמְעַט֙ לִפְלֵיטָ֔ה וְלֹא־תִתַּ֧ךְ חֲמָתִ֛י בִּירוּשָׁלִַ֖ם בְּיַד־שִׁישָֽׁק׃ </span></p>
 <p align="RIGHT"><span lang="he">‎<a name="008">8</a> ‏כִּ֥י יִהְיוּ־ל֖וֹ לַעֲבָדִ֑ים וְיֵדְעוּ֙ עֲב֣וֹדָתִ֔י וַעֲבוֹדַ֖ת מַמְלְכ֥וֹת הָאֲרָצֽוֹת׃ ס</span></p>
 <p align="RIGHT"><span lang="he">‎<a name="009">9</a> ‏וַיַּ֨עַל שִׁישַׁ֥ק מֶֽלֶךְ־מִצְרַיִם֮ עַל־יְרוּשָׁלִַם֒ וַיִּקַּ֞ח אֶת־אֹצְר֣וֹת בֵּית־יְהוָ֗ה וְאֶת־אֹֽצְרוֹת֙ בֵּ֣ית הַמֶּ֔לֶךְ אֶת־הַכֹּ֖ל לָקָ֑ח וַיִּקַּח֙ אֶת־מָגִנֵּ֣י הַזָּהָ֔ב אֲשֶׁ֥ר עָשָׂ֖ה שְׁלֹמֹֽה׃ </span></p>
 <p align="RIGHT"><span lang="he">‎<a name="010">10</a> ‏וַיַּ֨עַשׂ הַמֶּ֤לֶךְ רְחַבְעָם֙ תַּחְתֵּיהֶ֔ם מָגִנֵּ֖י נְחֹ֑שֶׁת וְהִפְקִ֗יד עַל־יַד֙ שָׂרֵ֣י הָרָצִ֔ים הַשֹּׁ֣מְרִ֔ים פֶּ֖תַח בֵּ֥ית הַמֶּֽלֶךְ׃ </span></p>
 <p align="RIGHT"><span lang="he">‎<a name="011">11</a> ‏וַיְהִ֛י מִדֵּי־ב֥וֹא הַמֶּ֖לֶךְ בֵּ֣ית יְהוָ֑ה בָּ֤אוּ הָרָצִים֙ וּנְשָׂא֔וּם וֶהֱשִׁב֖וּם אֶל־תָּ֥א הָרָצִֽים׃ </span></p>
 <p align="RIGHT"><span lang="he">‎<a name="012">12</a> ‏וּבְהִכָּֽנְע֗וֹ שָׁ֤ב מִמֶּ֙נּוּ֙ אַף־יְהוָ֔ה וְלֹ֥א לְהַשְׁחִ֖ית לְכָלָ֑ה וְגַם֙ בִּֽיהוּדָ֔ה הָיָ֖ה דְּבָרִ֥ים טוֹבִֽים׃ ס</span></p>
 <p align="RIGHT"><span lang="he">‎<a name="013">13</a> ‏וַיִּתְחַזֵּ֞ק הַמֶּ֧לֶךְ רְחַבְעָ֛ם בִּירוּשָׁלִַ֖ם וַיִּמְלֹ֑ךְ כִּ֣י בֶן־אַרְבָּעִ֣ים וְאַחַ֣ת שָׁנָה֩ רְחַבְעָ֨ם בְּמָלְכ֜וֹ וּֽשֲׁבַ֨ע עֶשְׂרֵ֥ה שָׁנָ֣ה׀ מָלַ֣ךְ בִּֽירוּשָׁלִַ֗ם הָ֠עִיר אֲשֶׁר־בָּחַ֨ר יְהוָ֜ה לָשׂ֨וּם אֶת־שְׁמ֥וֹ שָׁם֙ מִכֹּל֙ שִׁבְטֵ֣י יִשְׂרָאֵ֔ל וְשֵׁ֣ם אִמּ֔וֹ נַעֲמָ֖ה הָֽעַמֹּנִֽית׃ </span></p>
 <p align="RIGHT"><span lang="he">‎<a name="014">14</a> ‏וַיַּ֖עַשׂ הָרָ֑ע כִּ֣י לֹ֤א הֵכִין֙ לִבּ֔וֹ לִדְר֖וֹשׁ אֶת־יְהוָֽה׃ ס</span></p>
 <p align="RIGHT"><span lang="he">‎<a name="015">15</a> ‏וְדִבְרֵ֣י רְחַבְעָ֗ם הָרִאשֹׁנִים֙ וְהָאֲ֣חַרוֹנִ֔ים הֲלֹא־הֵ֨ם כְּתוּבִ֜ים בְּדִבְרֵ֨י שְׁמַֽעְיָ֧ה הַנָּבִ֛יא וְעִדּ֥וֹ הַחֹזֶ֖ה לְהִתְיַחֵ֑שׂ וּמִלְחֲמ֧וֹת רְחַבְעָ֛ם וְיָרָבְעָ֖ם כָּל־הַיָּמִֽים׃ </span></p>
 <p align="RIGHT"><span lang="he">‎<a name="016">16</a> ‏וַיִּשְׁכַּ֤ב רְחַבְעָם֙ עִם־אֲבֹתָ֔יו וַיִּקָּבֵ֖ר בְּעִ֣יר דָּוִ֑יד וַיִּמְלֹ֛ךְ אֲבִיָּ֥ה בְנ֖וֹ תַּחְתָּֽיו׃ פ</span></p>
 </td>
 <td width="50%">
 <p>1 wayəhî kəhāḵîn maləḵûṯ rəḥaḇə‘ām ûḵəḥezəqāṯwō ‘āzaḇ ’eṯ-twōraṯ yəhwâ wəḵāl-yiśərā’ēl ‘immwō: f</p>
 <p>2 wayəhî baššānâ h<sup>a</sup>ḥămîšîṯ lammeleḵə rəḥaḇə‘ām ‘ālâ šîšaq meleḵə-miṣərayim ‘al-yərûšālāim kî mā‘ălû bayhwâ: </p>
 <p>3 bə’elef ûmā’ṯayim reḵeḇ ûḇəšiššîm ’elef pārāšîm wə’ên misəpār lā‘ām ’ăšer-bā’û ‘immwō mimmiṣərayim lûḇîm sukîyîm wəḵûšîm: </p>
 <p>4 wayyiləkōḏ ’eṯ-‘ārê hamməṣurwōṯ ’ăšer lîhûḏâ wayyāḇō’ ‘aḏ-yərûšālāim: s</p>
 <p>5 ûšəm<sup>a</sup>‘əyâ hannāḇî’ bā’ ’el-rəḥaḇə‘ām wəśārê yəhûḏâ ’ăšer-ne’esəfû ’el-yərûšālaim mipənê šîšāq wayyō’mer lâem kōh-’āmar yəhwâ ’atem ‘ăzaḇətem ’ōṯî wə’af-’ănî ‘āzaḇətî ’eṯəḵem bəyaḏ-šîšāq: </p>
 <p>6 wayyikānə‘û śārê-yiśərā’ēl wəhammeleḵə wayyō’mərû ṣadîq| yəhwâ: </p>
 <p>7 ûḇirə’wōṯ yəhwâ kî niḵənā‘û hāyâ ḏəḇar-yəhwâ ’el-šəm<sup>a</sup>‘əyâ| lē’mōr niḵənə‘û lō’ ’ašəḥîṯēm wənāṯatî lâem kimə‘aṭ lifəlêṭâ wəlō’-ṯitaḵə ḥămāṯî bîrûšālaim bəyaḏ-šîšāq: </p>
 <p>8 kî yihəyû-lwō l<sup>a</sup>‘ăḇāḏîm wəyēḏə‘û ‘ăḇwōḏāṯî w<sup>a</sup>‘ăḇwōḏaṯ mamələḵwōṯ hā’ărāṣwōṯ: s</p>
 <p>9 wayy<sup>a</sup>‘al šîšaq meleḵə-miṣərayim ‘al-yərûšālaim wayyiqq<sup>a</sup>ḥ ’eṯ-’ōṣərwōṯ bêṯ-yəhwâ wə’eṯ-’ōṣərwōṯ bêṯ hammeleḵə ’eṯ-hakōl lāqāḥ wayyiqq<sup>a</sup>ḥ ’eṯ-māḡinnê hazzâāḇ ’ăšer ‘āśâ šəlōmōh: </p>
 <p>10 wayy<sup>a</sup>‘aś hammeleḵə rəḥaḇə‘ām t<sup>a</sup>ḥətêhem māḡinnê nəḥōšeṯ wəhifəqîḏ ‘al-yaḏ śārê hārāṣîm haššōmərîm peṯ<sup>a</sup>ḥ bêṯ hammeleḵə: </p>
 <p>11 wayəhî midê-ḇwō’ hammeleḵə bêṯ yəhwâ bā’û hārāṣîm ûnəśā’ûm wehĕšiḇûm ’el-tā’ hārāṣîm: </p>
 <p>12 ûḇəhikānə‘wō šāḇ mimmennû ’af-yəhwâ wəlō’ ləhašəḥîṯ ləḵālâ wəḡam bîhûḏâ hāyâ dəḇārîm ṭwōḇîm: s</p>
 <p>13 wayyiṯəḥazzēq hammeleḵə rəḥaḇə‘ām bîrûšālaim wayyiməlōḵə kî ḇen-’arəbā‘îm wə’<sup>a</sup>ḥaṯ šānâ rəḥaḇə‘ām bəmāləḵwō ûšăḇ<sup>a</sup>‘ ‘eśərēh šānâ| mālaḵə bîrûšālaim hā‘îr ’ăšer-bāḥar yəhwâ lāśûm ’eṯ-šəmwō šām mikōl šiḇəṭê yiśərā’ēl wəšēm ’immwō n<sup>a</sup>‘ămâ hā‘ammōnîṯ: </p>
 <p>14 wayy<sup>a</sup>‘aś hārā‘ kî lō’ hēḵîn libwō liḏərwōš ’eṯ-yəhwâ: s</p>
 <p>15 wəḏiḇərê rəḥaḇə‘ām hāri’šōnîm wəhā’ăḥarwōnîm hălō’-hēm kəṯûḇîm bəḏiḇərê šəm<sup>a</sup>‘əyâ hannāḇî’ wə‘idwō h<sup>a</sup>ḥōzeh ləhiṯəy<sup>a</sup>ḥēś ûmiləḥămwōṯ rəḥaḇə‘ām wəyārāḇə‘ām kāl-hayyāmîm: </p>
 <p>16 wayyišəkaḇ rəḥaḇə‘ām ‘im-’ăḇōṯāyw wayyiqqāḇēr bə‘îr dāwîḏ wayyiməlōḵə ’ăḇîyâ ḇənwō t<sup>a</sup>ḥətāyw: f</p>
 </td>
 </tr></table>
 <p></p><hr>
 <center>
 <a href="ch2013.htm">Next: 2 Chronicles (2 Divrey Yamim) Chapter 13</a></center>
 </body>