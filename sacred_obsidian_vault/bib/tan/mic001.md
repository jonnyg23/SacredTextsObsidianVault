<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/mic001.htm">Polyglot</a> 
 <a href="../kjv/mic001.htm">KJV</a> 
 <a href="../sep/mic001.htm">Sep</a> 
 <a href="../vul/mic001.htm">Vul</a> 
 
 <br>
 <br><a href="mic.htm">Micah (Mikhah) Index</a><br>
  
 <a href="jon004.htm">Previous</a> 
 <a href="mic002.htm">Next</a> 
 </center>
 <hr>
 
 <h3 align="CENTER">Tanach (Hebrew): Micah (Mikhah) Chapter 1</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏דְּבַר־יְהוָ֣ה׀ אֲשֶׁ֣ר הָיָ֗ה אֶל־מִיכָה֙ הַמֹּ֣רַשְׁתִּ֔י בִּימֵ֥י יוֹתָ֛ם אָחָ֥ז יְחִזְקִיָּ֖ה מַלְכֵ֣י יְהוּדָ֑ה אֲשֶׁר־חָזָ֥ה עַל־שֹׁמְר֖וֹן וִירֽוּשָׁלִָֽם׃ </span></p>
 <p align="RIGHT"><span lang="he">‎<a name="002">2</a> ‏שִׁמְעוּ֙ עַמִּ֣ים כֻּלָּ֔ם הַקְשִׁ֖יבִי אֶ֣רֶץ וּמְלֹאָ֑הּ וִיהִי֩ אֲדֹנָ֨י יְהוִ֤ה בָּכֶם֙ לְעֵ֔ד אֲדֹנָ֖י מֵהֵיכַ֥ל קָדְשֽׁוֹ׃ </span></p>
 <p align="RIGHT"><span lang="he">‎<a name="003">3</a> ‏כִּֽי־הִנֵּ֥ה יְהוָ֖ה יֹצֵ֣א מִמְּקוֹמ֑וֹ וְיָרַ֥ד וְדָרַ֖ךְ עַל־<font color="brown">במותי</font> <font color="blue">בָּ֥מֳתֵי</font> אָֽרֶץ׃ </span></p>
 <p align="RIGHT"><span lang="he">‎<a name="004">4</a> ‏וְנָמַ֤סּוּ הֶֽהָרִים֙ תַּחְתָּ֔יו וְהָעֲמָקִ֖ים יִתְבַּקָּ֑עוּ כַּדּוֹנַג֙ מִפְּנֵ֣י הָאֵ֔שׁ כְּמַ֖יִם מֻגָּרִ֥ים בְּמוֹרָֽד׃ </span></p>
 <p align="RIGHT"><span lang="he">‎<a name="005">5</a> ‏בְּפֶ֤שַׁע יַֽעֲקֹב֙ כָּל־זֹ֔את וּבְחַטֹּ֖אות בֵּ֣ית יִשְׂרָאֵ֑ל מִֽי־פֶ֣שַׁע יַעֲקֹ֗ב הֲלוֹא֙ שֹֽׁמְר֔וֹן וּמִי֙ בָּמ֣וֹת יְהוּדָ֔ה הֲל֖וֹא יְרוּשָׁלִָֽם׃ </span></p>
 <p align="RIGHT"><span lang="he">‎<a name="006">6</a> ‏וְשַׂמְתִּ֥י שֹׁמְר֛וֹן לְעִ֥י הַשָּׂדֶ֖ה לְמַטָּ֣עֵי כָ֑רֶם וְהִגַּרְתִּ֤י לַגַּי֙ אֲבָנֶ֔יהָ וִיסֹדֶ֖יהָ אֲגַלֶּֽה׃ </span></p>
 <p align="RIGHT"><span lang="he">‎<a name="007">7</a> ‏וְכָל־פְּסִילֶ֣יהָ יֻכַּ֗תּוּ וְכָל־אֶתְנַנֶּ֙יהָ֙ יִשָּׂרְפ֣וּ בָאֵ֔שׁ וְכָל־עֲצַבֶּ֖יהָ אָשִׂ֣ים שְׁמָמָ֑ה כִּ֠י מֵאֶתְנַ֤ן זוֹנָה֙ קִבָּ֔צָה וְעַד־אֶתְנַ֥ן זוֹנָ֖ה יָשֽׁוּבוּ׃ </span></p>
 <p align="RIGHT"><span lang="he">‎<a name="008">8</a> ‏עַל־זֹאת֙ אֶסְפְּדָ֣ה וְאֵילִ֔ילָה אֵילְכָ֥ה <font color="brown">שילל</font> <font color="blue">שׁוֹלָ֖ל</font> וְעָר֑וֹם אֶעֱשֶׂ֤ה מִסְפֵּד֙ כַּתַּנִּ֔ים וְאֵ֖בֶל כִּבְנ֥וֹת יַעֲנָֽה׃ </span></p>
 <p align="RIGHT"><span lang="he">‎<a name="009">9</a> ‏כִּ֥י אֲנוּשָׁ֖ה מַכּוֹתֶ֑יהָ כִּי־בָ֙אָה֙ עַד־יְהוּדָ֔ה נָגַ֛ע עַד־שַׁ֥עַר עַמִּ֖י עַד־יְרוּשָׁלִָֽם׃ </span></p>
 <p align="RIGHT"><span lang="he">‎<a name="010">10</a> ‏בְּגַת֙ אַל־תַּגִּ֔ידוּ בָּכ֖וֹ אַל־תִּבְכּ֑וּ בְּבֵ֣ית לְעַפְרָ֔ה עָפָ֖ר <font color="brown">התפלשתי</font> <font color="blue">הִתְפַּלָּֽשִׁי׃</font> </span></p>
 <p align="RIGHT"><span lang="he">‎<a name="011">11</a> ‏עִבְרִ֥י לָכֶ֛ם יוֹשֶׁ֥בֶת שָׁפִ֖יר עֶרְיָה־בֹ֑שֶׁת לֹ֤א יָֽצְאָה֙ יוֹשֶׁ֣בֶת צַֽאֲנָ֔ן מִסְפַּד֙ בֵּ֣ית הָאֵ֔צֶל יִקַּ֥ח מִכֶּ֖ם עֶמְדָּתֽוֹ׃ </span></p>
 <p align="RIGHT"><span lang="he">‎<a name="012">12</a> ‏כִּֽי־חָ֥לָֽה לְט֖וֹב יוֹשֶׁ֣בֶת מָר֑וֹת כִּֽי־יָ֤רַד רָע֙ מֵאֵ֣ת יְהוָ֔ה לְשַׁ֖עַר יְרוּשָׁלִָֽם׃ </span></p>
 <p align="RIGHT"><span lang="he">‎<a name="013">13</a> ‏רְתֹ֧ם הַמֶּרְכָּבָ֛ה לָרֶ֖כֶשׁ יוֹשֶׁ֣בֶת לָכִ֑ישׁ רֵאשִׁ֨ית חַטָּ֥את הִיא֙ לְבַת־צִיּ֔וֹן כִּי־בָ֥ךְ נִמְצְא֖וּ פִּשְׁעֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="014">14</a> ‏לָכֵן֙ תִּתְּנִ֣י שִׁלּוּחִ֔ים עַ֖ל מוֹרֶ֣שֶׁת גַּ֑ת בָּתֵּ֤י אַכְזִיב֙ לְאַכְזָ֔ב לְמַלְכֵ֖י יִשְׂרָאֵֽל׃ </span></p>
 <p align="RIGHT"><span lang="he">‎<a name="015">15</a> ‏עֹ֗ד הַיֹּרֵשׁ֙ אָ֣בִי לָ֔ךְ יוֹשֶׁ֖בֶת מָֽרֵשָׁ֑ה עַד־עֲדֻלָּ֥ם יָב֖וֹא כְּב֥וֹד יִשְׂרָאֵֽל׃ </span></p>
 <p align="RIGHT"><span lang="he">‎<a name="016">16</a> ‏קָרְחִ֣י וָגֹ֔זִּי עַל־בְּנֵ֖י תַּעֲנוּגָ֑יִךְ הַרְחִ֤בִי קָרְחָתֵךְ֙ כַּנֶּ֔שֶׁר כִּ֥י גָל֖וּ מִמֵּֽךְ׃ ס</span></p>
 </td>
 <td width="50%">
 <p>1 dəḇar-yəhwâ| ’ăšer hāyâ ’el-mîḵâ hammōrašətî bîmê ywōṯām ’āḥāz yəḥizəqîyâ maləḵê yəhûḏâ ’ăšer-ḥāzâ ‘al-šōmərwōn wîrûšālāim: </p>
 <p>2 šimə‘û ‘ammîm kullām haqəšîḇî ’ereṣ ûməlō’āh wîhî ’ăḏōnāy yəhwih bāḵem lə‘ēḏ ’ăḏōnāy mēhêḵal qāḏəšwō: </p>
 <p>3 kî-hinnēh yəhwâ yōṣē’ mimməqwōmwō wəyāraḏ wəḏāraḵə ‘al-<font color="brown">bāmwōṯê</font> <font color="blue">bāmŏṯê</font> ’āreṣ: </p>
 <p>4 wənāmassû hehārîm t<sup>a</sup>ḥətāyw wəhā‘ămāqîm yiṯəbaqqā‘û kadwōnaḡ mipənê hā’ēš kəmayim mugārîm bəmwōrāḏ: </p>
 <p>5 bəfeš<sup>a</sup>‘ y<sup>a</sup>‘ăqōḇ kāl-zō’ṯ ûḇəḥaṭṭō’wṯ bêṯ yiśərā’ēl mî-feš<sup>a</sup>‘ y<sup>a</sup>‘ăqōḇ hălwō’ šōmərwōn ûmî bāmwōṯ yəhûḏâ hălwō’ yərûšālāim: </p>
 <p>6 wəśamətî šōmərwōn lə‘î haśśāḏeh ləmaṭṭā‘ê ḵārem wəhigarətî lagay ’ăḇāneyhā wîsōḏeyhā ’ăḡalleh: </p>
 <p>7 wəḵāl-pəsîleyhā yukatû wəḵāl-’eṯənanneyhā yiśśārəfû ḇā’ēš wəḵāl-‘ăṣabeyhā ’āśîm šəmāmâ kî mē’eṯənan zwōnâ qibāṣâ wə‘aḏ-’eṯənan zwōnâ yāšûḇû: </p>
 <p>8 ‘al-zō’ṯ ’esəpəḏâ wə’êlîlâ ’êləḵâ <font color="brown">šêlāl</font> <font color="blue">šwōlāl</font> wə‘ārwōm ’e‘ĕśeh misəpēḏ katannîm wə’ēḇel kiḇənwōṯ y<sup>a</sup>‘ănâ: </p>
 <p>9 kî ’ănûšâ makwōṯeyhā kî-ḇā’â ‘aḏ-yəhûḏâ nāḡ<sup>a</sup>‘ ‘aḏ-š<sup>a</sup>‘ar ‘ammî ‘aḏ-yərûšālāim: </p>
 <p>10 bəḡaṯ ’al-tagîḏû bāḵwō ’al-tiḇəkû bəḇêṯ lə‘afərâ ‘āfār <font color="brown">hiṯəpallāšətî</font> <font color="blue">hiṯəpallāšî:</font> </p>
 <p>11 ‘iḇərî lāḵem ywōšeḇeṯ šāfîr ‘erəyâ-ḇōšeṯ lō’ yāṣə’â ywōšeḇeṯ ṣa’ănān misəpaḏ bêṯ hā’ēṣel yiqq<sup>a</sup>ḥ mikem ‘emədāṯwō: </p>
 <p>12 kî-ḥālâ ləṭwōḇ ywōšeḇeṯ mārwōṯ kî-yāraḏ rā‘ mē’ēṯ yəhwâ ləš<sup>a</sup>‘ar yərûšālāim: </p>
 <p>13 rəṯōm hammerəkāḇâ lāreḵeš ywōšeḇeṯ lāḵîš rē’šîṯ ḥaṭṭā’ṯ hî’ ləḇaṯ-ṣîywōn kî-ḇāḵə niməṣə’û pišə‘ê yiśərā’ēl: </p>
 <p>14 lāḵēn titənî šillûḥîm ‘al mwōrešeṯ gaṯ bātê ’aḵəzîḇ lə’aḵəzāḇ ləmaləḵê yiśərā’ēl: </p>
 <p>15 ‘ōḏ hayyōrēš ’āḇî lāḵə ywōšeḇeṯ mārēšâ ‘aḏ-‘ăḏullām yāḇwō’ kəḇwōḏ yiśərā’ēl: </p>
 <p>16 qārəḥî wāḡōzzî ‘al-bənê t<sup>a</sup>‘ănûḡāyiḵə harəḥiḇî qārəḥāṯēḵə kannešer kî ḡālû mimmēḵə: s</p>
 </td>
 </tr></table>
 <p></p><hr>
 <center>
 <a href="mic002.htm">Next: Micah (Mikhah) Chapter 2</a></center>
 </body>