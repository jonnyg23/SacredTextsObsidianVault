<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa111.htm">Polyglot</a> 
 <a href="../kjv/psa111.htm">KJV</a> 
 <a href="../sep/psa111.htm">Sep</a> 
 <a href="../vul/psa111.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa110.htm">Previous</a> 
 <a href="psa112.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 111</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏הַ֥לְלוּ יָ֨הּ׀ אוֹדֶ֣ה יְ֭הוָה בְּכָל־לֵבָ֑ב בְּס֖וֹד יְשָׁרִ֣ים וְעֵדָֽה׃ </span></p>
 <p align="RIGHT"><span lang="he">‎<a name="002">2</a> ‏גְּ֭דֹלִים מַעֲשֵׂ֣י יְהוָ֑ה דְּ֝רוּשִׁ֗ים לְכָל־חֶפְצֵיהֶֽם׃ </span></p>
 <p align="RIGHT"><span lang="he">‎<a name="003">3</a> ‏הוֹד־וְהָדָ֥ר פָּֽעֳל֑וֹ וְ֝צִדְקָת֗וֹ עֹמֶ֥דֶת לָעַֽד׃ </span></p>
 <p align="RIGHT"><span lang="he">‎<a name="004">4</a> ‏זֵ֣כֶר עָ֭שָׂה לְנִפְלְאֹתָ֑יו חַנּ֖וּן וְרַח֣וּם יְהוָֽה׃ </span></p>
 <p align="RIGHT"><span lang="he">‎<a name="005">5</a> ‏טֶ֭רֶף נָתַ֣ן לִֽירֵאָ֑יו יִזְכֹּ֖ר לְעוֹלָ֣ם בְּרִיתֽוֹ׃ </span></p>
 <p align="RIGHT"><span lang="he">‎<a name="006">6</a> ‏כֹּ֣חַ מַ֭עֲשָׂיו הִגִּ֣יד לְעַמּ֑וֹ לָתֵ֥ת לָ֝הֶ֗ם נַחֲלַ֥ת גּוֹיִֽם׃ </span></p>
 <p align="RIGHT"><span lang="he">‎<a name="007">7</a> ‏מַעֲשֵׂ֣י יָ֭דָיו אֱמֶ֣ת וּמִשְׁפָּ֑ט נֶ֝אֱמָנִ֗ים כָּל־פִּקּוּדָֽיו׃ </span></p>
 <p align="RIGHT"><span lang="he">‎<a name="008">8</a> ‏סְמוּכִ֣ים לָעַ֣ד לְעוֹלָ֑ם עֲ֝שׂוּיִ֗ם בֶּאֱמֶ֥ת וְיָשָֽׁר׃ </span></p>
 <p align="RIGHT"><span lang="he">‎<a name="009">9</a> ‏פְּד֤וּת׀ שָׁ֘לַ֤ח לְעַמּ֗וֹ צִוָּֽה־לְעוֹלָ֥ם בְּרִית֑וֹ קָד֖וֹשׁ וְנוֹרָ֣א שְׁמֽוֹ׃ </span></p>
 <p align="RIGHT"><span lang="he">‎<a name="010">10</a> ‏רֵ֘אשִׁ֤ית חָכְמָ֨ה׀ יִרְאַ֬ת יְהוָ֗ה שֵׂ֣כֶל ט֖וֹב לְכָל־עֹשֵׂיהֶ֑ם תְּ֝הִלָּת֗וֹ עֹמֶ֥דֶת לָעַֽד׃ </span></p>
 </td>
 <td width="50%">
 <p>1 haləlû yāh| ’wōḏeh yəhwâ bəḵāl-lēḇāḇ bəswōḏ yəšārîm wə‘ēḏâ: </p>
 <p>2 gəḏōlîm m<sup>a</sup>‘ăśê yəhwâ dərûšîm ləḵāl-ḥefəṣêhem: </p>
 <p>3 hwōḏ-wəhāḏār pā‘ŏlwō wəṣiḏəqāṯwō ‘ōmeḏeṯ lā‘aḏ: </p>
 <p>4 zēḵer ‘āśâ lənifələ’ōṯāyw ḥannûn wər<sup>a</sup>ḥûm yəhwâ: </p>
 <p>5 ṭeref nāṯan lîrē’āyw yizəkōr lə‘wōlām bərîṯwō: </p>
 <p>6 kōḥa m<sup>a</sup>‘ăśāyw higîḏ lə‘ammwō lāṯēṯ lâem n<sup>a</sup>ḥălaṯ gwōyim: </p>
 <p>7 m<sup>a</sup>‘ăśê yāḏāyw ’ĕmeṯ ûmišəpāṭ ne’ĕmānîm kāl-piqqûḏāyw: </p>
 <p>8 səmûḵîm lā‘aḏ lə‘wōlām ‘ăśûyim be’ĕmeṯ wəyāšār: </p>
 <p>9 pəḏûṯ| šāl<sup>a</sup>ḥ lə‘ammwō ṣiûâ-lə‘wōlām bərîṯwō qāḏwōš wənwōrā’ šəmwō: </p>
 <p>10 rē’šîṯ ḥāḵəmâ| yirə’aṯ yəhwâ śēḵel ṭwōḇ ləḵāl-‘ōśêhem təhillāṯwō ‘ōmeḏeṯ lā‘aḏ: </p>
 </td>
 </tr></table>
 <p></p><hr>
 <center>
 <a href="psa112.htm">Next: Psalms (Tehilim) Chapter 112</a></center>
 </body>