<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jer050.htm">Polyglot</a> 
 <a href="../kjv/jer050.htm">KJV</a> 
 <a href="../sep/jer050.htm">Sep</a> 
 <a href="../vul/jer050.htm">Vul</a> 
 
 <br>
 <br><a href="jer.htm">Jeremiah (Yermiyah) Index</a><br>
  
 <a href="jer049.htm">Previous</a> 
 <a href="jer051.htm">Next</a> 
 </center>
 <hr>
 
 <h3 align="CENTER">Tanach (Hebrew): Jeremiah (Yermiyah) Chapter 50</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏הַדָּבָ֗ר אֲשֶׁ֨ר דִּבֶּ֧ר יְהוָ֛ה אֶל־בָּבֶ֖ל אֶל־אֶ֣רֶץ כַּשְׂדִּ֑ים בְּיַ֖ד יִרְמְיָ֥הוּ הַנָּבִֽיא׃ </span></p>
 <p align="RIGHT"><span lang="he">‎<a name="002">2</a> ‏הַגִּ֨ידוּ בַגּוֹיִ֤ם וְהַשְׁמִ֙יעוּ֙ וּֽשְׂאוּ־נֵ֔ס הַשְׁמִ֖יעוּ אַל־תְּכַחֵ֑דוּ אִמְרוּ֩ נִלְכְּדָ֨ה בָבֶ֜ל הֹבִ֥ישׁ בֵּל֙ חַ֣ת מְרֹדָ֔ךְ הֹבִ֣ישׁוּ עֲצַבֶּ֔יהָ חַ֖תּוּ גִּלּוּלֶֽיהָ׃ </span></p>
 <p align="RIGHT"><span lang="he">‎<a name="003">3</a> ‏כִּ֣י עָלָה֩ עָלֶ֨יהָ גּ֜וֹי מִצָּפ֗וֹן הֽוּא־יָשִׁ֤ית אֶת־אַרְצָהּ֙ לְשַׁמָּ֔ה וְלֹֽא־יִהְיֶ֥ה יוֹשֵׁ֖ב בָּ֑הּ מֵאָדָ֥ם וְעַד־בְּהֵמָ֖ה נָ֥דוּ הָלָֽכוּ׃ </span></p>
 <p align="RIGHT"><span lang="he">‎<a name="004">4</a> ‏בַּיָּמִ֨ים הָהֵ֜מָּה וּבָעֵ֤ת הַהִיא֙ נְאֻם־יְהוָ֔ה יָבֹ֧אוּ בְנֵֽי־יִשְׂרָאֵ֛ל הֵ֥מָּה וּבְנֵֽי־יְהוּדָ֖ה יַחְדָּ֑ו הָל֤וֹךְ וּבָכוֹ֙ יֵלֵ֔כוּ וְאֶת־יְהוָ֥ה אֱלֹהֵיהֶ֖ם יְבַקֵּֽשׁוּ׃ </span></p>
 <p align="RIGHT"><span lang="he">‎<a name="005">5</a> ‏צִיּ֣וֹן יִשְׁאָ֔לוּ דֶּ֖רֶךְ הֵ֣נָּה פְנֵיהֶ֑ם בֹּ֚אוּ וְנִלְו֣וּ אֶל־יְהוָ֔ה בְּרִ֥ית עוֹלָ֖ם לֹ֥א תִשָּׁכֵֽחַ׃ ס</span></p>
 <p align="RIGHT"><span lang="he">‎<a name="006">6</a> ‏צֹ֤אן אֹֽבְדוֹת֙ <font color="brown">היה</font> <font color="blue">הָי֣וּ</font> עַמִּ֔י רֹעֵיהֶ֣ם הִתְע֔וּם הָרִ֖ים <font color="brown">שובבים</font> <font color="blue">שֽׁוֹבְב֑וּם</font> מֵהַ֤ר אֶל־גִּבְעָה֙ הָלָ֔כוּ שָׁכְח֖וּ רִבְצָֽם׃ </span></p>
 <p align="RIGHT"><span lang="he">‎<a name="007">7</a> ‏כָּל־מוֹצְאֵיהֶ֣ם אֲכָל֔וּם וְצָרֵיהֶ֥ם אָמְר֖וּ לֹ֣א נֶאְשָׁ֑ם תַּ֗חַת אֲשֶׁ֨ר חָטְא֤וּ לַֽיהוָה֙ נְוֵה־צֶ֔דֶק וּמִקְוֵ֥ה אֲבֽוֹתֵיהֶ֖ם יְהוָֽה׃ ס</span></p>
 <p align="RIGHT"><span lang="he">‎<a name="008">8</a> ‏נֻ֚דוּ מִתּ֣וֹךְ בָּבֶ֔ל וּמֵאֶ֥רֶץ כַּשְׂדִּ֖ים <font color="brown">יצאו</font> <font color="blue">צֵ֑אוּ</font> וִהְי֕וּ כְּעַתּוּדִ֖ים לִפְנֵי־צֹֽאן׃ </span></p>
 <p align="RIGHT"><span lang="he">‎<a name="009">9</a> ‏כִּ֣י הִנֵּ֣ה אָנֹכִ֡י מֵעִיר֩ וּמַעֲלֶ֨ה עַל־בָּבֶ֜ל קְהַל־גּוֹיִ֤ם גְּדֹלִים֙ מֵאֶ֣רֶץ צָפ֔וֹן וְעָ֣רְכוּ לָ֔הּ מִשָּׁ֖ם תִּלָּכֵ֑ד חִצָּיו֙ כְּגִבּ֣וֹר מַשְׁכִּ֔יל לֹ֥א יָשׁ֖וּב רֵיקָֽם׃ </span></p>
 <p align="RIGHT"><span lang="he">‎<a name="010">10</a> ‏וְהָיְתָ֥ה כַשְׂדִּ֖ים לְשָׁלָ֑ל כָּל־שֹׁלְלֶ֥יהָ יִשְׂבָּ֖עוּ נְאֻם־יְהוָֽה׃ </span></p>
 <p align="RIGHT"><span lang="he">‎<a name="011">11</a> ‏כִּ֤י <font color="brown">תשמחי</font> <font color="blue">תִשְׂמְחוּ֙</font> כִּ֣י <font color="brown">תעלזי</font> <font color="blue">תַֽעַלְז֔וּ<font color="red"><sup>m</sup></font></font> שֹׁסֵ֖י נַחֲלָתִ֑י כִּ֚י <font color="brown">תפושי</font> <font color="blue">תָפ֙וּשׁוּ֙</font> כְּעֶגְלָ֣ה דָשָׁ֔ה <font color="brown">ותצהלי</font> <font color="blue">וְתִצְהֲל֖וּ</font> כָּאֲבִּרִֽים׃ </span></p>
 <p align="RIGHT"><span lang="he">‎<a name="012">12</a> ‏בּ֤וֹשָׁה אִמְּכֶם֙ מְאֹ֔ד חָפְרָ֖ה יֽוֹלַדְתְּכֶ֑ם הִנֵּה֙ אַחֲרִ֣ית גּוֹיִ֔ם מִדְבָּ֖ר צִיָּ֥ה וַעֲרָבָֽה׃ </span></p>
 <p align="RIGHT"><span lang="he">‎<a name="013">13</a> ‏מִקֶּ֤צֶף יְהוָה֙ לֹ֣א תֵשֵׁ֔ב וְהָיְתָ֥ה שְׁמָמָ֖ה כֻּלָּ֑הּ כֹּ֚ל עֹבֵ֣ר עַל־בָּבֶ֔ל יִשֹּׁ֥ם וְיִשְׁרֹ֖ק עַל־כָּל־מַכּוֹתֶֽיהָ׃ </span></p>
 <p align="RIGHT"><span lang="he">‎<a name="014">14</a> ‏עִרְכ֨וּ עַל־בָּבֶ֤ל׀ סָבִיב֙ כָּל־דֹּ֣רְכֵי קֶ֔שֶׁת יְד֣וּ אֵלֶ֔יהָ אַֽל־תַּחְמְל֖וּ אֶל־חֵ֑ץ כִּ֥י לַֽיהוָ֖ה חָטָֽאָה׃ </span></p>
 <p align="RIGHT"><span lang="he">‎<a name="015">15</a> ‏הָרִ֨יעוּ עָלֶ֤יהָ סָבִיב֙ נָתְנָ֣ה יָדָ֔הּ נָֽפְלוּ֙ <font color="brown">אשויתיה</font> <font color="blue">אָשְׁיוֹתֶ֔יהָ</font> נֶהֶרְס֖וּ חֽוֹמוֹתֶ֑יהָ כִּי֩ נִקְמַ֨ת יְהוָ֥ה הִיא֙ הִנָּ֣קְמוּ בָ֔הּ כַּאֲשֶׁ֥ר עָשְׂתָ֖ה עֲשׂוּ־לָֽהּ׃ </span></p>
 <p align="RIGHT"><span lang="he">‎<a name="016">16</a> ‏כִּרְת֤וּ זוֹרֵ֙עַ֙ מִבָּבֶ֔ל וְתֹפֵ֥שׂ מַגָּ֖ל בְּעֵ֣ת קָצִ֑יר מִפְּנֵי֙ חֶ֣רֶב הַיּוֹנָ֔ה אִ֤ישׁ אֶל־עַמּוֹ֙ יִפְנ֔וּ וְאִ֥ישׁ לְאַרְצ֖וֹ יָנֻֽסוּ׃ ס</span></p>
 <p align="RIGHT"><span lang="he">‎<a name="017">17</a> ‏שֶׂ֧ה פְזוּרָ֛ה יִשְׂרָאֵ֖ל אֲרָי֣וֹת הִדִּ֑יחוּ הָרִאשׁ֤וֹן אֲכָלוֹ֙ מֶ֣לֶךְ אַשּׁ֔וּר וְזֶ֤ה הָאַחֲרוֹן֙ עִצְּמ֔וֹ נְבוּכַדְרֶאצַּ֖ר מֶ֥לֶךְ בָּבֶֽל׃ ס</span></p>
 <p align="RIGHT"><span lang="he">‎<a name="018">18</a> ‏לָכֵ֗ן כֹּֽה־אָמַ֞ר יְהוָ֤ה צְבָאוֹת֙ אֱלֹהֵ֣י יִשְׂרָאֵ֔ל הִנְנִ֥י פֹקֵ֛ד אֶל־מֶ֥לֶךְ בָּבֶ֖ל וְאֶל־אַרְצ֑וֹ כַּאֲשֶׁ֥ר פָּקַ֖דְתִּי אֶל־מֶ֥לֶךְ אַשּֽׁוּר׃ </span></p>
 <p align="RIGHT"><span lang="he">‎<a name="019">19</a> ‏וְשֹׁבַבְתִּ֤י אֶת־יִשְׂרָאֵל֙ אֶל־נָוֵ֔הוּ וְרָעָ֥ה הַכַּרְמֶ֖ל וְהַבָּשָׁ֑ן וּבְהַ֥ר אֶפְרַ֛יִם וְהַגִּלְעָ֖ד תִּשְׂבַּ֥ע נַפְשֽׁוֹ׃ </span></p>
 <p align="RIGHT"><span lang="he">‎<a name="020">20</a> ‏בַּיָּמִ֣ים הָהֵם֩ וּבָעֵ֨ת הַהִ֜יא נְאֻם־יְהוָ֗ה יְבֻקַּ֞שׁ אֶת־עֲוֹ֤ן יִשְׂרָאֵל֙ וְאֵינֶ֔נּוּ וְאֶת־חַטֹּ֥את יְהוּדָ֖ה וְלֹ֣א תִמָּצֶ֑אינָה כִּ֥י אֶסְלַ֖ח לַאֲשֶׁ֥ר אַשְׁאִֽיר׃ </span></p>
 <p align="RIGHT"><span lang="he">‎<a name="021">21</a> ‏עַל־הָאָ֤רֶץ מְרָתַ֙יִם֙ עֲלֵ֣ה עָלֶ֔יהָ וְאֶל־יוֹשְׁבֵ֖י פְּק֑וֹד חֲרֹ֨ב וְהַחֲרֵ֤ם אַֽחֲרֵיהֶם֙ נְאֻם־יְהוָ֔ה וַעֲשֵׂ֕ה כְּכֹ֖ל אֲשֶׁ֥ר צִוִּיתִֽיךָ׃ ס</span></p>
 <p align="RIGHT"><span lang="he">‎<a name="022">22</a> ‏ק֥וֹל מִלְחָמָ֖ה בָּאָ֑רֶץ וְשֶׁ֖בֶר גָּדֽוֹל׃ </span></p>
 <p align="RIGHT"><span lang="he">‎<a name="023">23</a> ‏אֵ֤יךְ נִגְדַּע֙ וַיִּשָּׁבֵ֔ר פַּטִּ֖ישׁ כָּל־הָאָ֑רֶץ אֵ֣יךְ הָיְתָ֧ה לְשַׁמָּ֛ה בָּבֶ֖ל בַּגּוֹיִֽם׃ </span></p>
 <p align="RIGHT"><span lang="he">‎<a name="024">24</a> ‏יָקֹ֨שְׁתִּי לָ֤ךְ וְגַם־נִלְכַּדְתְּ֙ בָּבֶ֔ל וְאַ֖תְּ לֹ֣א יָדָ֑עַתְּ נִמְצֵאת֙ וְגַם־נִתְפַּ֔שְׂתְּ כִּ֥י בַֽיהוָ֖ה הִתְגָּרִֽית׃ </span></p>
 <p align="RIGHT"><span lang="he">‎<a name="025">25</a> ‏פָּתַ֤ח יְהוָה֙ אֶת־א֣וֹצָר֔וֹ וַיּוֹצֵ֖א אֶת־כְּלֵ֣י זַעְמ֑וֹ כִּי־מְלָאכָ֣ה הִ֗יא לַֽאדֹנָ֧י יְהוִ֛ה צְבָא֖וֹת בְּאֶ֥רֶץ כַּשְׂדִּֽים׃ </span></p>
 <p align="RIGHT"><span lang="he">‎<a name="026">26</a> ‏בֹּֽאוּ־לָ֤הּ מִקֵּץ֙ פִּתְח֣וּ מַאֲבֻסֶ֔יהָ סָלּ֥וּהָ כְמוֹ־עֲרֵמִ֖ים וְהַחֲרִימ֑וּהָ אַל־תְּהִי־לָ֖הּ שְׁאֵרִֽית׃ </span></p>
 <p align="RIGHT"><span lang="he">‎<a name="027">27</a> ‏חִרְבוּ֙ כָּל־פָּרֶ֔יהָ יֵרְד֖וּ לַטָּ֑בַח ה֣וֹי עֲלֵיהֶ֔ם כִּֽי־בָ֥א יוֹמָ֖ם עֵ֥ת פְּקֻדָּתָֽם׃ ס</span></p>
 <p align="RIGHT"><span lang="he">‎<a name="028">28</a> ‏ק֥וֹל נָסִ֛ים וּפְלֵטִ֖ים מֵאֶ֣רֶץ בָּבֶ֑ל לְהַגִּ֣יד בְּצִיּ֗וֹן אֶת־נִקְמַת֙ יְהוָ֣ה אֱלֹהֵ֔ינוּ נִקְמַ֖ת הֵיכָלֽוֹ׃ </span></p>
 <p align="RIGHT"><span lang="he">‎<a name="029">29</a> ‏הַשְׁמִ֣יעוּ אֶל־בָּבֶ֣ל׀ רַ֠בִּים כָּל־דֹּ֨רְכֵי קֶ֜שֶׁת חֲנ֧וּ עָלֶ֣יהָ סָבִ֗יב אַל־יְהִי־<font color="blue">לָהּ֙<font color="red"><sup>a</sup></font></font> פְּלֵטָ֔ה שַׁלְּמוּ־לָ֣הּ כְּפָעֳלָ֔הּ כְּכֹ֛ל אֲשֶׁ֥ר עָשְׂתָ֖ה עֲשׂוּ־לָ֑הּ כִּ֧י אֶל־יְהוָ֛ה זָ֖דָה אֶל־קְד֥וֹשׁ יִשְׂרָאֵֽל׃ </span></p>
 <p align="RIGHT"><span lang="he">‎<a name="030">30</a> ‏לָכֵ֛ן יִפְּל֥וּ בַחוּרֶ֖יהָ בִּרְחֹבֹתֶ֑יהָ וְכָל־אַנְשֵׁ֨י מִלְחַמְתָּ֥הּ יִדַּ֛מּוּ בַּיּ֥וֹם הַה֖וּא נְאֻם־יְהוָֽה׃ ס</span></p>
 <p align="RIGHT"><span lang="he">‎<a name="031">31</a> ‏הִנְנִ֤י אֵלֶ֙יךָ֙ זָד֔וֹן נְאֻם־אֲדֹנָ֥י יְהוִ֖ה צְבָא֑וֹת כִּ֛י בָּ֥א יוֹמְךָ֖ עֵ֥ת פְּקַדְתִּֽיךָ׃ </span></p>
 <p align="RIGHT"><span lang="he">‎<a name="032">32</a> ‏וְכָשַׁ֤ל זָדוֹן֙ וְנָפַ֔ל וְאֵ֥ין ל֖וֹ מֵקִ֑ים וְהִצַּ֤תִּי אֵשׁ֙ בְּעָרָ֔יו וְאָכְלָ֖ה כָּל־סְבִיבֹתָֽיו׃ ס</span></p>
 <p align="RIGHT"><span lang="he">‎<a name="033">33</a> ‏כֹּ֤ה אָמַר֙ יְהוָ֣ה צְבָא֔וֹת עֲשׁוּקִ֛ים בְּנֵי־יִשְׂרָאֵ֥ל וּבְנֵי־יְהוּדָ֖ה יַחְדָּ֑ו וְכָל־שֹֽׁבֵיהֶם֙ הֶחֱזִ֣יקוּ בָ֔ם מֵאֲנ֖וּ שַׁלְּחָֽם׃ </span></p>
 <p align="RIGHT"><span lang="he">‎<a name="034">34</a> ‏גֹּאֲלָ֣ם׀ חָזָ֗ק יְהוָ֤ה צְבָאוֹת֙ שְׁמ֔וֹ רִ֥יב יָרִ֖יב אֶת־רִיבָ֑ם לְמַ֙עַן֙ הִרְגִּ֣יעַ אֶת־הָאָ֔רֶץ וְהִרְגִּ֖יז לְיֹשְׁבֵ֥י בָבֶֽל׃ </span></p>
 <p align="RIGHT"><span lang="he">‎<a name="035">35</a> ‏חֶ֥רֶב עַל־כַּשְׂדִּ֖ים נְאֻם־יְהוָ֑ה וְאֶל־יֹשְׁבֵ֣י בָבֶ֔ל וְאֶל־שָׂרֶ֖יהָ וְאֶל־חֲכָמֶֽיהָ׃ </span></p>
 <p align="RIGHT"><span lang="he">‎<a name="036">36</a> ‏חֶ֥רֶב אֶל־הַבַּדִּ֖ים וְנֹאָ֑לוּ חֶ֥רֶב אֶל־גִּבּוֹרֶ֖יהָ וָחָֽתּוּ׃ </span></p>
 <p align="RIGHT"><span lang="he">‎<a name="037">37</a> ‏חֶ֜רֶב אֶל־סוּסָ֣יו וְאֶל־רִכְבּ֗וֹ וְאֶל־כָּל־הָעֶ֛רֶב אֲשֶׁ֥ר בְּתוֹכָ֖הּ וְהָי֣וּ לְנָשִׁ֑ים חֶ֥רֶב אֶל־אוֹצְרֹתֶ֖יהָ וּבֻזָּֽזוּ׃ </span></p>
 <p align="RIGHT"><span lang="he">‎<a name="038">38</a> ‏חֹ֥רֶב אֶל־מֵימֶ֖יהָ וְיָבֵ֑שׁוּ כִּ֣י אֶ֤רֶץ פְּסִלִים֙ הִ֔יא וּבָאֵימִ֖ים יִתְהֹלָֽלוּ׃ </span></p>
 <p align="RIGHT"><span lang="he">‎<a name="039">39</a> ‏לָכֵ֗ן יֵשְׁב֤וּ צִיִּים֙ אֶת־אִיִּ֔ים וְיָ֥שְׁבוּ בָ֖הּ בְּנ֣וֹת יַֽעֲנָ֑ה וְלֹֽא־תֵשֵׁ֥ב עוֹד֙ לָנֶ֔צַח וְלֹ֥א תִשְׁכּ֖וֹן עַד־דּ֥וֹר וָדֽוֹר׃ </span></p>
 <p align="RIGHT"><span lang="he">‎<a name="040">40</a> ‏כְּמַהְפֵּכַ֨ת אֱלֹהִ֜ים אֶת־סְדֹ֧ם וְאֶת־עֲמֹרָ֛ה וְאֶת־שְׁכֵנֶ֖יהָ נְאֻם־יְהוָ֑ה לֹֽא־יֵשֵׁ֥ב שָׁם֙ אִ֔ישׁ וְלֹֽא־יָג֥וּר בָּ֖הּ בֶּן־אָדָֽם׃ </span></p>
 <p align="RIGHT"><span lang="he">‎<a name="041">41</a> ‏הִנֵּ֛ה עַ֥ם בָּ֖א מִצָּפ֑וֹן וְג֤וֹי גָּדוֹל֙ וּמְלָכִ֣ים רַבִּ֔ים יֵעֹ֖רוּ מִיַּרְכְּתֵי־אָֽרֶץ׃ </span></p>
 <p align="RIGHT"><span lang="he">‎<a name="042">42</a> ‏קֶ֣שֶׁת וְכִידֹ֞ן יַחֲזִ֗יקוּ אַכְזָרִ֥י הֵ֙מָּה֙ וְלֹ֣א יְרַחֵ֔מוּ קוֹלָם֙ כַּיָּ֣ם יֶהֱמֶ֔ה וְעַל־סוּסִ֖ים יִרְכָּ֑בוּ עָר֗וּךְ כְּאִישׁ֙ לַמִּלְחָמָ֔ה עָלַ֖יִךְ בַּת־בָּבֶֽל׃ </span></p>
 <p align="RIGHT"><span lang="he">‎<a name="043">43</a> ‏שָׁמַ֧ע מֶֽלֶךְ־בָּבֶ֛ל אֶת־שִׁמְעָ֖ם וְרָפ֣וּ יָדָ֑יו צָרָה֙ הֶחֱזִיקַ֔תְהוּ חִ֖יל כַּיּוֹלֵדָֽה׃ </span></p>
 <p align="RIGHT"><span lang="he">‎<a name="044">44</a> ‏הִ֠נֵּה כְּאַרְיֵ֞ה יַעֲלֶ֨ה מִגְּא֣וֹן הַיַּרְדֵּן֮ אֶל־נְוֵ֣ה אֵיתָן֒ כִּֽי־אַרְגִּ֤עָה <font color="brown">ארוצם</font> <font color="blue">אֲרִיצֵם֙</font> מֵֽעָלֶ֔יהָ וּמִ֥י בָח֖וּר אֵלֶ֣יהָ אֶפְקֹ֑ד כִּ֣י מִ֤י כָמ֙וֹנִי֙ וּמִ֣י יוֹעִדֶ֔נִּי וּמִֽי־זֶ֣ה רֹעֶ֔ה אֲשֶׁ֥ר יַעֲמֹ֖ד לְפָנָֽי׃ </span></p>
 <p align="RIGHT"><span lang="he">‎<a name="045">45</a> ‏לָכֵ֞ן שִׁמְע֣וּ עֲצַת־יְהוָ֗ה אֲשֶׁ֤ר יָעַץ֙ אֶל־בָּבֶ֔ל וּמַ֨חְשְׁבוֹתָ֔יו אֲשֶׁ֥ר חָשַׁ֖ב אֶל־אֶ֣רֶץ כַּשְׂדִּ֑ים אִם־לֹ֤א יִסְחָבוּם֙ צְעִירֵ֣י הַצֹּ֔אן אִם־לֹ֥א יַשִּׁ֛ים עֲלֵיהֶ֖ם נָוֶֽה׃ </span></p>
 <p align="RIGHT"><span lang="he">‎<a name="046">46</a> ‏מִקּוֹל֙ נִתְפְּשָׂ֣ה בָבֶ֔ל נִרְעֲשָׁ֖ה הָאָ֑רֶץ וּזְעָקָ֖ה בַּגּוֹיִ֥ם נִשְׁמָֽע׃ ס</span></p>
 </td>
 <td width="50%">
 <p>1 hadāḇār ’ăšer diber yəhwâ ’el-bāḇel ’el-’ereṣ kaśədîm bəyaḏ yirəməyâû hannāḇî’: </p>
 <p>2 hagîḏû ḇagwōyim wəhašəmî‘û ûśə’û-nēs hašəmî‘û ’al-təḵ<sup>a</sup>ḥēḏû ’imərû niləkəḏâ ḇāḇel hōḇîš bēl ḥaṯ mərōḏāḵə hōḇîšû ‘ăṣabeyhā ḥatû gillûleyhā: </p>
 <p>3 kî ‘ālâ ‘āleyhā gwōy miṣṣāfwōn hû’-yāšîṯ ’eṯ-’arəṣāh ləšammâ wəlō’-yihəyeh ywōšēḇ bāh mē’āḏām wə‘aḏ-bəhēmâ nāḏû hālāḵû: </p>
 <p>4 bayyāmîm hâēmmâ ûḇā‘ēṯ hahî’ nə’um-yəhwâ yāḇō’û ḇənê-yiśərā’ēl hēmmâ ûḇənê-yəhûḏâ y<sup>a</sup>ḥədāw hālwōḵə ûḇāḵwō yēlēḵû wə’eṯ-yəhwâ ’ĕlōhêhem yəḇaqqēšû: </p>
 <p>5 ṣîywōn yišə’ālû dereḵə hēnnâ fənêhem bō’û wəniləwû ’el-yəhwâ bərîṯ ‘wōlām lō’ ṯiššāḵēḥa: s</p>
 <p>6 ṣō’n ’ōḇəḏwōṯ <font color="brown">hāyâ</font> <font color="blue">hāyû</font> ‘ammî rō‘êhem hiṯə‘ûm hārîm <font color="brown">šwōḇēḇîm</font> <font color="blue">šwōḇəḇûm</font> mēhar ’el-giḇə‘â hālāḵû šāḵəḥû riḇəṣām: </p>
 <p>7 kāl-mwōṣə’êhem ’ăḵālûm wəṣārêhem ’āmərû lō’ ne’əšām t<sup>a</sup>ḥaṯ ’ăšer ḥāṭə’û layhwâ nəwēh-ṣeḏeq ûmiqəwēh ’ăḇwōṯêhem yəhwâ: s</p>
 <p>8 nuḏû mitwōḵə bāḇel ûmē’ereṣ kaśədîm <font color="brown">yāṣə’û</font> <font color="blue">ṣē’û</font> wihəyû kə‘atûḏîm lifənê-ṣō’n: </p>
 <p>9 kî hinnēh ’ānōḵî mē‘îr ûm<sup>a</sup>‘ăleh ‘al-bāḇel qəhal-gwōyim gəḏōlîm mē’ereṣ ṣāfwōn wə‘ārəḵû lāh miššām tillāḵēḏ ḥiṣṣāyw kəḡibwōr mašəkîl lō’ yāšûḇ rêqām: </p>
 <p>10 wəhāyəṯâ ḵaśədîm ləšālāl kāl-šōləleyhā yiśəbā‘û nə’um-yəhwâ: </p>
 <p>11 kî <font color="brown">ṯiśəməḥî</font> <font color="blue">ṯiśəməḥû</font> kî <font color="brown">ṯ<sup>a</sup>‘ăləzî</font> <font color="blue">ṯ<sup>a</sup>‘aləzû<font color="red"><sup>m</sup></font></font> šōsê n<sup>a</sup>ḥălāṯî kî <font color="brown">ṯāfûšî</font> <font color="blue">ṯāfûšû</font> kə‘eḡəlâ ḏāšâ <font color="brown">wəṯiṣəhălî</font> <font color="blue">wəṯiṣəhălû</font> kā’ăbirîm: </p>
 <p>12 bwōšâ ’imməḵem mə’ōḏ ḥāfərâ ywōlaḏətəḵem hinnēh ’<sup>a</sup>ḥărîṯ gwōyim miḏəbār ṣîyâ w<sup>a</sup>‘ărāḇâ: </p>
 <p>13 miqqeṣef yəhwâ lō’ ṯēšēḇ wəhāyəṯâ šəmāmâ kullāh kōl ‘ōḇēr ‘al-bāḇel yiššōm wəyišərōq ‘al-kāl-makwōṯeyhā: </p>
 <p>14 ‘irəḵû ‘al-bāḇel| sāḇîḇ kāl-dōrəḵê qešeṯ yəḏû ’ēleyhā ’al-t<sup>a</sup>ḥəməlû ’el-ḥēṣ kî layhwâ ḥāṭā’â: </p>
 <p>15 hārî‘û ‘āleyhā sāḇîḇ nāṯənâ yāḏāh nāfəlû <font color="brown">’ašəwîyōṯeyhā</font> <font color="blue">’āšəywōṯeyhā</font> neherəsû ḥwōmwōṯeyhā kî niqəmaṯ yəhwâ hî’ hinnāqəmû ḇāh ka’ăšer ‘āśəṯâ ‘ăśû-lāh: </p>
 <p>16 kirəṯû zwōrē‘a mibāḇel wəṯōfēś magāl bə‘ēṯ qāṣîr mipənê ḥereḇ hayywōnâ ’îš ’el-‘ammwō yifənû wə’îš lə’arəṣwō yānusû: s</p>
 <p>17 śeh fəzûrâ yiśərā’ēl ’ărāywōṯ hidîḥû hāri’šwōn ’ăḵālwō meleḵə ’aššûr wəzeh hā’<sup>a</sup>ḥărwōn ‘iṣṣəmwō nəḇûḵaḏəre’ṣṣar meleḵə bāḇel: s</p>
 <p>18 lāḵēn kōh-’āmar yəhwâ ṣəḇā’wōṯ ’ĕlōhê yiśərā’ēl hinənî fōqēḏ ’el-meleḵə bāḇel wə’el-’arəṣwō ka’ăšer pāqaḏətî ’el-meleḵə ’aššûr: </p>
 <p>19 wəšōḇaḇətî ’eṯ-yiśərā’ēl ’el-nāwēhû wərā‘â hakarəmel wəhabāšān ûḇəhar ’efərayim wəhagilə‘āḏ tiśəb<sup>a</sup>‘ nafəšwō: </p>
 <p>20 bayyāmîm hâēm ûḇā‘ēṯ hahî’ nə’um-yəhwâ yəḇuqqaš ’eṯ-‘ăwōn yiśərā’ēl wə’ênennû wə’eṯ-ḥaṭṭō’ṯ yəhûḏâ wəlō’ ṯimmāṣe’ynâ kî ’esəl<sup>a</sup>ḥ la’ăšer ’ašə’îr: </p>
 <p>21 ‘al-hā’āreṣ mərāṯayim ‘ălēh ‘āleyhā wə’el-ywōšəḇê pəqwōḏ ḥărōḇ wəh<sup>a</sup>ḥărēm ’<sup>a</sup>ḥărêhem nə’um-yəhwâ w<sup>a</sup>‘ăśēh kəḵōl ’ăšer ṣiûîṯîḵā: s</p>
 <p>22 qwōl miləḥāmâ bā’āreṣ wəšeḇer gāḏwōl: </p>
 <p>23 ’êḵə niḡəd<sup>a</sup>‘ wayyiššāḇēr paṭṭîš kāl-hā’āreṣ ’êḵə hāyəṯâ ləšammâ bāḇel bagwōyim: </p>
 <p>24 yāqōšətî lāḵə wəḡam-niləkaḏətə bāḇel wə’atə lō’ yāḏā‘atə niməṣē’ṯ wəḡam-niṯəpaśətə kî ḇayhwâ hiṯəgārîṯ: </p>
 <p>25 pāṯ<sup>a</sup>ḥ yəhwâ ’eṯ-’wōṣārwō wayywōṣē’ ’eṯ-kəlê z<sup>a</sup>‘əmwō kî-məlā’ḵâ hî’ la’ḏōnāy yəhwih ṣəḇā’wōṯ bə’ereṣ kaśədîm: </p>
 <p>26 bō’û-lāh miqqēṣ piṯəḥû ma’ăḇuseyhā sāllûhā ḵəmwō-‘ărēmîm wəh<sup>a</sup>ḥărîmûhā ’al-təhî-lāh šə’ērîṯ: </p>
 <p>27 ḥirəḇû kāl-pāreyhā yērəḏû laṭṭāḇ<sup>a</sup>ḥ hwōy ‘ălêhem kî-ḇā’ ywōmām ‘ēṯ pəqudāṯām: s</p>
 <p>28 qwōl nāsîm ûfəlēṭîm mē’ereṣ bāḇel ləhagîḏ bəṣîywōn ’eṯ-niqəmaṯ yəhwâ ’ĕlōhênû niqəmaṯ hêḵālwō: </p>
 <p>29 hašəmî‘û ’el-bāḇel| rabîm kāl-dōrəḵê qešeṯ ḥănû ‘āleyhā sāḇîḇ ’al-yəhî-<font color="blue">lāh<font color="red"><sup>a</sup></font></font> pəlēṭâ šalləmû-lāh kəfā‘ŏlāh kəḵōl ’ăšer ‘āśəṯâ ‘ăśû-lāh kî ’el-yəhwâ zāḏâ ’el-qəḏwōš yiśərā’ēl: </p>
 <p>30 lāḵēn yipəlû ḇ<sup>a</sup>ḥûreyhā birəḥōḇōṯeyhā wəḵāl-’anəšê miləḥamətāh yidammû bayywōm hahû’ nə’um-yəhwâ: s</p>
 <p>31 hinənî ’ēleyḵā zāḏwōn nə’um-’ăḏōnāy yəhwih ṣəḇā’wōṯ kî bā’ ywōməḵā ‘ēṯ pəqaḏətîḵā: </p>
 <p>32 wəḵāšal zāḏwōn wənāfal wə’ên lwō mēqîm wəhiṣṣatî ’ēš bə‘ārāyw wə’āḵəlâ kāl-səḇîḇōṯāyw: s</p>
 <p>33 kōh ’āmar yəhwâ ṣəḇā’wōṯ ‘ăšûqîm bənê-yiśərā’ēl ûḇənê-yəhûḏâ y<sup>a</sup>ḥədāw wəḵāl-šōḇêhem heḥĕzîqû ḇām mē’ănû šalləḥām: </p>
 <p>34 gō’ălām| ḥāzāq yəhwâ ṣəḇā’wōṯ šəmwō rîḇ yārîḇ ’eṯ-rîḇām ləm<sup>a</sup>‘an hirəgî‘a ’eṯ-hā’āreṣ wəhirəgîz ləyōšəḇê ḇāḇel: </p>
 <p>35 ḥereḇ ‘al-kaśədîm nə’um-yəhwâ wə’el-yōšəḇê ḇāḇel wə’el-śāreyhā wə’el-ḥăḵāmeyhā: </p>
 <p>36 ḥereḇ ’el-habadîm wənō’ālû ḥereḇ ’el-gibwōreyhā wāḥātû: </p>
 <p>37 ḥereḇ ’el-sûsāyw wə’el-riḵəbwō wə’el-kāl-hā‘ereḇ ’ăšer bəṯwōḵāh wəhāyû lənāšîm ḥereḇ ’el-’wōṣərōṯeyhā ûḇuzzāzû: </p>
 <p>38 ḥōreḇ ’el-mêmeyhā wəyāḇēšû kî ’ereṣ pəsilîm hî’ ûḇā’êmîm yiṯəhōlālû: </p>
 <p>39 lāḵēn yēšəḇû ṣîyîm ’eṯ-’îyîm wəyāšəḇû ḇāh bənwōṯ y<sup>a</sup>‘ănâ wəlō’-ṯēšēḇ ‘wōḏ lāneṣ<sup>a</sup>ḥ wəlō’ ṯišəkwōn ‘aḏ-dwōr wāḏwōr: </p>
 <p>40 kəmahəpēḵaṯ ’ĕlōhîm ’eṯ-səḏōm wə’eṯ-‘ămōrâ wə’eṯ-šəḵēneyhā nə’um-yəhwâ lō’-yēšēḇ šām ’îš wəlō’-yāḡûr bāh ben-’āḏām: </p>
 <p>41 hinnēh ‘am bā’ miṣṣāfwōn wəḡwōy gāḏwōl ûməlāḵîm rabîm yē‘ōrû mîyarəkəṯê-’āreṣ: </p>
 <p>42 qešeṯ wəḵîḏōn y<sup>a</sup>ḥăzîqû ’aḵəzārî hēmmâ wəlō’ yər<sup>a</sup>ḥēmû qwōlām kayyām yehĕmeh wə‘al-sûsîm yirəkāḇû ‘ārûḵə kə’îš lammiləḥāmâ ‘ālayiḵə baṯ-bāḇel: </p>
 <p>43 šām<sup>a</sup>‘ meleḵə-bāḇel ’eṯ-šimə‘ām wərāfû yāḏāyw ṣārâ heḥĕzîqaṯəhû ḥîl kayywōlēḏâ: </p>
 <p>44 hinnēh kə’arəyēh y<sup>a</sup>‘ăleh migə’wōn hayyarədēn ’el-nəwēh ’êṯān kî-’arəgi‘â <font color="brown">’ărûṣēm</font> <font color="blue">’ărîṣēm</font> mē‘āleyhā ûmî ḇāḥûr ’ēleyhā ’efəqōḏ kî mî ḵāmwōnî ûmî ywō‘iḏennî ûmî-zeh rō‘eh ’ăšer y<sup>a</sup>‘ămōḏ ləfānāy: </p>
 <p>45 lāḵēn šimə‘û ‘ăṣaṯ-yəhwâ ’ăšer yā‘aṣ ’el-bāḇel ûm<sup>a</sup>ḥəšəḇwōṯāyw ’ăšer ḥāšaḇ ’el-’ereṣ kaśədîm ’im-lō’ yisəḥāḇûm ṣə‘îrê haṣṣō’n ’im-lō’ yaššîm ‘ălêhem nāweh: </p>
 <p>46 miqqwōl niṯəpəśâ ḇāḇel nirə‘ăšâ hā’āreṣ ûzə‘āqâ bagwōyim nišəmā‘: s</p>
 </td>
 </tr></table>
 <p></p><hr>
 <center>
 <a href="jer051.htm">Next: Jeremiah (Yermiyah) Chapter 51</a></center>
 </body>