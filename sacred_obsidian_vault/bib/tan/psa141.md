<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa141.htm">Polyglot</a> 
 <a href="../kjv/psa141.htm">KJV</a> 
 <a href="../sep/psa141.htm">Sep</a> 
 <a href="../vul/psa141.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa140.htm">Previous</a> 
 <a href="psa142.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 141</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏מִזְמ֗וֹר לְדָ֫וִ֥ד יְהוָ֣ה קְ֭רָאתִיךָ ח֣וּשָׁה לִּ֑י הַאֲזִ֥ינָה ק֝וֹלִ֗י בְּקָרְאִי־לָֽךְ׃ </span></p>
 <p align="RIGHT"><span lang="he">‎<a name="002">2</a> ‏תִּכּ֤וֹן תְּפִלָּתִ֣י קְטֹ֣רֶת לְפָנֶ֑יךָ מַֽשְׂאַ֥ת כַּ֝פַּ֗י מִנְחַת־עָֽרֶב׃ </span></p>
 <p align="RIGHT"><span lang="he">‎<a name="003">3</a> ‏שִׁיתָ֣ה יְ֭הוָה שָׁמְרָ֣ה לְפִ֑י נִ֝צְּרָ֗ה עַל־דַּ֥ל שְׂפָתָֽי׃ </span></p>
 <p align="RIGHT"><span lang="he">‎<a name="004">4</a> ‏אַל־תַּט־לִבִּ֨י לְדָבָ֪ר׀ רָ֡ע לְהִתְע֘וֹלֵ֤ל עֲלִל֨וֹת׀ בְּרֶ֗שַׁע אֶת־אִישִׁ֥ים פֹּֽעֲלֵי־אָ֑וֶן וּבַל־אֶ֝לְחַ֗ם בְּמַנְעַמֵּיהֶֽם׃ </span></p>
 <p align="RIGHT"><span lang="he">‎<a name="005">5</a> ‏יֶֽהֶלְמֵֽנִי־צַדִּ֨יק׀ חֶ֡סֶד וְֽיוֹכִיחֵ֗נִי שֶׁ֣מֶן רֹ֭אשׁ אַל־יָנִ֣י רֹאשִׁ֑י כִּי־ע֥וֹד וּ֝תְפִלָּתִ֗י בְּרָעוֹתֵיהֶֽם׃ </span></p>
 <p align="RIGHT"><span lang="he">‎<a name="006">6</a> ‏נִשְׁמְט֣וּ בִֽידֵי־סֶ֭לַע שֹׁפְטֵיהֶ֑ם וְשָׁמְע֥וּ אֲ֝מָרַ֗י כִּ֣י נָעֵֽמוּ׃ </span></p>
 <p align="RIGHT"><span lang="he">‎<a name="007">7</a> ‏כְּמ֤וֹ פֹלֵ֣חַ וּבֹקֵ֣עַ בָּאָ֑רֶץ נִפְזְר֥וּ עֲ֝צָמֵ֗ינוּ לְפִ֣י שְׁאֽוֹל׃ </span></p>
 <p align="RIGHT"><span lang="he">‎<a name="008">8</a> ‏כִּ֤י אֵלֶ֨יךָ׀ יְהוִ֣ה<font color="red"><sup>3</sup></font> אֲדֹנָ֣י עֵינָ֑י בְּכָ֥ה חָ֝סִ֗יתִי אַל־תְּעַ֥ר נַפְשִֽׁי׃ </span></p>
 <p align="RIGHT"><span lang="he">‎<a name="009">9</a> ‏שָׁמְרֵ֗נִי מִ֣ידֵי פַ֭ח יָ֣קְשׁוּ לִ֑י וּ֝מֹקְשׁ֗וֹת פֹּ֣עֲלֵי אָֽוֶן׃ </span></p>
 <p align="RIGHT"><span lang="he">‎<a name="010">10</a> ‏יִפְּל֣וּ בְמַכְמֹרָ֣יו רְשָׁעִ֑ים יַ֥חַד אָ֝נֹכִ֗י עַֽד־אֶעֱבֽוֹר׃ </span></p>
 </td>
 <td width="50%">
 <p>1 mizəmwōr ləḏāwiḏ yəhwâ qərā’ṯîḵā ḥûšâ llî ha’ăzînâ qwōlî bəqārə’î-lāḵə: </p>
 <p>2 tikwōn təfillāṯî qəṭōreṯ ləfāneyḵā maśə’aṯ kapay minəḥaṯ-‘āreḇ: </p>
 <p>3 šîṯâ yəhwâ šāmərâ ləfî niṣṣərâ ‘al-dal śəfāṯāy: </p>
 <p>4 ’al-taṭ-libî ləḏāḇār| rā‘ ləhiṯə‘wōlēl ‘ălilwōṯ| bəreš<sup>a</sup>‘ ’eṯ-’îšîm pō‘ălê-’āwen ûḇal-’eləḥam bəmanə‘ammêhem: </p>
 <p>5 yeheləmēnî-ṣadîq| ḥeseḏ wəywōḵîḥēnî šemen rō’š ’al-yānî rō’šî kî-‘wōḏ ûṯəfillāṯî bərā‘wōṯêhem: </p>
 <p>6 nišəməṭû ḇîḏê-sel<sup>a</sup>‘ šōfəṭêhem wəšāmə‘û ’ămāray kî nā‘ēmû: </p>
 <p>7 kəmwō fōlēḥa ûḇōqē‘a bā’āreṣ nifəzərû ‘ăṣāmênû ləfî šə’wōl: </p>
 <p>8 kî ’ēleyḵā| yəhwih<font color="red"><sup>3</sup></font> ’ăḏōnāy ‘ênāy bəḵâ ḥāsîṯî ’al-tə‘ar nafəšî: </p>
 <p>9 šāmərēnî mîḏê f<sup>a</sup>ḥ yāqəšû lî ûmōqəšwōṯ pō‘ălê ’āwen: </p>
 <p>10 yipəlû ḇəmaḵəmōrāyw rəšā‘îm y<sup>a</sup>ḥaḏ ’ānōḵî ‘aḏ-’e‘ĕḇwōr: </p>
 </td>
 </tr></table>
 <p></p><hr>
 <center>
 <a href="psa142.htm">Next: Psalms (Tehilim) Chapter 142</a></center>
 </body>