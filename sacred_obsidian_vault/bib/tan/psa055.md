<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa055.htm">Polyglot</a> 
 <a href="../kjv/psa055.htm">KJV</a> 
 <a href="../sep/psa055.htm">Sep</a> 
 <a href="../vul/psa055.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa054.htm">Previous</a> 
 <a href="psa056.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 55</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏לַמְנַצֵּ֥חַ בִּנְגִינֹ֗ת מַשְׂכִּ֥יל לְדָוִֽד׃ </span></p>
 <p align="RIGHT"><span lang="he">‎<a name="002">2</a> ‏הַאֲזִ֣ינָה אֱ֭לֹהִים תְּפִלָּתִ֑י וְאַל־תִּ֝תְעַלַּ֗ם מִתְּחִנָּתִֽי׃ </span></p>
 <p align="RIGHT"><span lang="he">‎<a name="003">3</a> ‏הַקְשִׁ֣יבָה לִּ֣י וַעֲנֵ֑נִי אָרִ֖יד בְּשִׂיחִ֣י וְאָהִֽימָה׃ </span></p>
 <p align="RIGHT"><span lang="he">‎<a name="004">4</a> ‏מִקּ֤וֹל אוֹיֵ֗ב מִפְּנֵ֣י עָקַ֣ת רָשָׁ֑ע כִּי־יָמִ֥יטוּ עָלַ֥י אָ֝֗וֶן וּבְאַ֥ף יִשְׂטְמֽוּנִי׃ </span></p>
 <p align="RIGHT"><span lang="he">‎<a name="005">5</a> ‏לִ֭בִּי יָחִ֣יל בְּקִרְבִּ֑י וְאֵימ֥וֹת מָ֝֗וֶת נָפְל֥וּ עָלָֽי׃ </span></p>
 <p align="RIGHT"><span lang="he">‎<a name="006">6</a> ‏יִרְאָ֣ה וָ֭רַעַד יָ֣בֹא בִ֑י וַ֝תְּכַסֵּ֗נִי פַּלָּצֽוּת׃ </span></p>
 <p align="RIGHT"><span lang="he">‎<a name="007">7</a> ‏וָאֹמַ֗ר מִֽי־יִתֶּן־לִּ֣י אֵ֭בֶר כַּיּוֹנָ֗ה אָע֥וּפָה וְאֶשְׁכֹּֽנָה׃ </span></p>
 <p align="RIGHT"><span lang="he">‎<a name="008">8</a> ‏הִ֭נֵּה אַרְחִ֣יק נְדֹ֑ד אָלִ֖ין בַּמִּדְבָּ֣ר סֶֽלָה׃ </span></p>
 <p align="RIGHT"><span lang="he">‎<a name="009">9</a> ‏אָחִ֣ישָׁה מִפְלָ֣ט לִ֑י מֵר֖וּחַ סֹעָ֣ה מִסָּֽעַר׃ </span></p>
 <p align="RIGHT"><span lang="he">‎<a name="010">10</a> ‏בַּלַּ֣ע אֲ֭דֹנָי פַּלַּ֣ג לְשׁוֹנָ֑ם כִּֽי־רָאִ֨יתִי חָמָ֖ס וְרִ֣יב בָּעִֽיר׃ </span></p>
 <p align="RIGHT"><span lang="he">‎<a name="011">11</a> ‏יוֹמָ֤ם וָלַ֗יְלָה יְסוֹבְבֻ֥הָ עַל־חוֹמֹתֶ֑יהָ וְאָ֖וֶן וְעָמָ֣ל בְּקִרְבָּֽהּ׃ </span></p>
 <p align="RIGHT"><span lang="he">‎<a name="012">12</a> ‏הַוּ֥וֹת בְּקִרְבָּ֑הּ וְֽלֹא־יָמִ֥ישׁ מֵ֝רְחֹבָ֗הּ תֹּ֣ךְ וּמִרְמָֽה׃ </span></p>
 <p align="RIGHT"><span lang="he">‎<a name="013">13</a> ‏כִּ֤י לֹֽא־אוֹיֵ֥ב יְחָֽרְפֵ֗נִי וְאֶ֫שָּׂ֥א לֹֽא־מְ֭שַׂנְאִי עָלַ֣י הִגְדִּ֑יל וְאֶסָּתֵ֥ר מִמֶּֽנּוּ׃ </span></p>
 <p align="RIGHT"><span lang="he">‎<a name="014">14</a> ‏וְאַתָּ֣ה אֱנ֣וֹשׁ כְּעֶרְכִּ֑י אַ֝לּוּפִ֗י וּמְיֻדָּֽעִי׃ </span></p>
 <p align="RIGHT"><span lang="he">‎<a name="015">15</a> ‏אֲשֶׁ֣ר יַ֭חְדָּו נַמְתִּ֣יק ס֑וֹד בְּבֵ֥ית אֱ֝לֹהִ֗ים נְהַלֵּ֥ךְ בְּרָֽגֶשׁ׃ </span></p>
 <p align="RIGHT"><span lang="he">‎<a name="016">16</a> ‏<font color="brown">ישימות</font> <font color="blue">יַשִּׁ֤י</font> <font color="blue">מָ֨וֶת׀</font> עָלֵ֗ימוֹ יֵרְד֣וּ שְׁא֣וֹל חַיִּ֑ים כִּֽי־רָע֖וֹת בִּמְגוּרָ֣ם בְּקִרְבָּֽם׃ </span></p>
 <p align="RIGHT"><span lang="he">‎<a name="017">17</a> ‏אֲ֭נִי אֶל־אֱלֹהִ֣ים אֶקְרָ֑א וַ֝יהוָ֗ה יוֹשִׁיעֵֽנִי׃ </span></p>
 <p align="RIGHT"><span lang="he">‎<a name="018">18</a> ‏עֶ֤רֶב וָבֹ֣קֶר וְ֭צָהֳרַיִם אָשִׂ֣יחָה וְאֶהֱמֶ֑ה וַיִּשְׁמַ֥ע קוֹלִֽי׃ </span></p>
 <p align="RIGHT"><span lang="he">‎<a name="019">19</a> ‏פָּ֘דָ֤ה בְשָׁל֣וֹם נַ֭פְשִׁי מִקֲּרָב־לִ֑י כִּֽי־בְ֝רַבִּ֗ים הָי֥וּ עִמָּדִֽי׃ </span></p>
 <p align="RIGHT"><span lang="he">‎<a name="020">20</a> ‏יִשְׁמַ֤ע׀ אֵ֨ל׀ וְֽיַעֲנֵם֮ וְיֹ֤שֵׁ֥ב קֶ֗דֶם סֶ֥לָה אֲשֶׁ֤ר אֵ֣ין חֲלִיפ֣וֹת לָ֑מוֹ וְלֹ֖א יָרְא֣וּ אֱלֹהִֽים׃ </span></p>
 <p align="RIGHT"><span lang="he">‎<a name="021">21</a> ‏שָׁלַ֣ח יָ֭דָיו בִּשְׁלֹמָ֗יו חִלֵּ֥ל בְּרִיתֽוֹ׃ </span></p>
 <p align="RIGHT"><span lang="he">‎<a name="022">22</a> ‏חָלְק֤וּ׀ מַחְמָאֹ֣ת פִּיו֮ וּֽקֲרָב־לִ֫בּ֥וֹ רַכּ֖וּ דְבָרָ֥יו מִשֶּׁ֗מֶן וְהֵ֣מָּה פְתִחֽוֹת׃ </span></p>
 <p align="RIGHT"><span lang="he">‎<a name="023">23</a> ‏הַשְׁלֵ֤ךְ עַל־יְהוָ֨ה׀ יְהָבְךָ֮ וְה֪וּא יְכַ֫לְכְּלֶ֥ךָ לֹא־יִתֵּ֖ן לְעוֹלָ֥ם מ֗וֹט לַצַּדִּֽיק׃ </span></p>
 <p align="RIGHT"><span lang="he">‎<a name="024">24</a> ‏וְאַתָּ֤ה אֱלֹהִ֨ים׀ תּוֹרִדֵ֬ם׀ לִבְאֵ֬ר שַׁ֗חַת אַנְשֵׁ֤י דָמִ֣ים וּ֭מִרְמָה לֹא־יֶחֱצ֣וּ יְמֵיהֶ֑ם וַ֝אֲנִ֗י אֶבְטַח־בָּֽךְ׃ </span></p>
 </td>
 <td width="50%">
 <p>1 lamənaṣṣēḥa binəḡînōṯ maśəkîl ləḏāwiḏ: </p>
 <p>2 ha’ăzînâ ’ĕlōhîm təfillāṯî wə’al-tiṯə‘allam mitəḥinnāṯî: </p>
 <p>3 haqəšîḇâ llî w<sup>a</sup>‘ănēnî ’ārîḏ bəśîḥî wə’âîmâ: </p>
 <p>4 miqqwōl ’wōyēḇ mipənê ‘āqaṯ rāšā‘ kî-yāmîṭû ‘ālay ’āwen ûḇə’af yiśəṭəmûnî: </p>
 <p>5 libî yāḥîl bəqirəbî wə’êmwōṯ māweṯ nāfəlû ‘ālāy: </p>
 <p>6 yirə’â wār<sup>a</sup>‘aḏ yāḇō’ ḇî watəḵassēnî pallāṣûṯ: </p>
 <p>7 wā’ōmar mî-yiten-llî ’ēḇer kayywōnâ ’ā‘ûfâ wə’ešəkōnâ: </p>
 <p>8 hinnēh ’arəḥîq nəḏōḏ ’ālîn bammiḏəbār selâ: </p>
 <p>9 ’āḥîšâ mifəlāṭ lî mērûḥa sō‘â missā‘ar: </p>
 <p>10 ball<sup>a</sup>‘ ’ăḏōnāy pallaḡ ləšwōnām kî-rā’îṯî ḥāmās wərîḇ bā‘îr: </p>
 <p>11 ywōmām wālayəlâ yəswōḇəḇuhā ‘al-ḥwōmōṯeyhā wə’āwen wə‘āmāl bəqirəbāh: </p>
 <p>12 haûwōṯ bəqirəbāh wəlō’-yāmîš mērəḥōḇāh tōḵə ûmirəmâ: </p>
 <p>13 kî lō’-’wōyēḇ yəḥārəfēnî wə’eśśā’ lō’-məśanə’î ‘ālay hiḡədîl wə’essāṯēr mimmennû: </p>
 <p>14 wə’atâ ’ĕnwōš kə‘erəkî ’allûfî ûməyudā‘î: </p>
 <p>15 ’ăšer y<sup>a</sup>ḥədāw namətîq swōḏ bəḇêṯ ’ĕlōhîm nəhallēḵə bərāḡeš: </p>
 <p>16 <font color="brown">yaššîmāweṯ</font> <font color="blue">yaššî</font> <font color="blue">māweṯ|</font> ‘ālêmwō yērəḏû šə’wōl ḥayyîm kî-rā‘wōṯ biməḡûrām bəqirəbām: </p>
 <p>17 ’ănî ’el-’ĕlōhîm ’eqərā’ wayhwâ ywōšî‘ēnî: </p>
 <p>18 ‘ereḇ wāḇōqer wəṣâŏrayim ’āśîḥâ wə’ehĕmeh wayyišəm<sup>a</sup>‘ qwōlî: </p>
 <p>19 pāḏâ ḇəšālwōm nafəšî miqqărāḇ-lî kî-ḇərabîm hāyû ‘immāḏî: </p>
 <p>20 yišəm<sup>a</sup>‘| ’ēl| wəy<sup>a</sup>‘ănēm wəyōšēḇ qeḏem selâ ’ăšer ’ên ḥălîfwōṯ lāmwō wəlō’ yārə’û ’ĕlōhîm: </p>
 <p>21 šāl<sup>a</sup>ḥ yāḏāyw bišəlōmāyw ḥillēl bərîṯwō: </p>
 <p>22 ḥāləqû| m<sup>a</sup>ḥəmā’ōṯ pîw ûqărāḇ-libwō rakû ḏəḇārāyw miššemen wəhēmmâ fəṯiḥwōṯ: </p>
 <p>23 hašəlēḵə ‘al-yəhwâ| yəhāḇəḵā wəhû’ yəḵaləkəleḵā lō’-yitēn lə‘wōlām mwōṭ laṣṣadîq: </p>
 <p>24 wə’atâ ’ĕlōhîm| twōriḏēm| liḇə’ēr š<sup>a</sup>ḥaṯ ’anəšê ḏāmîm ûmirəmâ lō’-yeḥĕṣû yəmêhem wa’ănî ’eḇəṭ<sup>a</sup>ḥ-bāḵə: </p>
 </td>
 </tr></table>
 <p></p><hr>
 <center>
 <a href="psa056.htm">Next: Psalms (Tehilim) Chapter 56</a></center>
 </body>