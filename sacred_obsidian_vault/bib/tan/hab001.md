<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/hab001.htm">Polyglot</a> 
 <a href="../kjv/hab001.htm">KJV</a> 
 <a href="../sep/hab001.htm">Sep</a> 
 <a href="../vul/hab001.htm">Vul</a> 
 
 <br>
 <br><a href="hab.htm">Habakkuk (Chavaquq) Index</a><br>
  
 <a href="nah003.htm">Previous</a> 
 <a href="hab002.htm">Next</a> 
 </center>
 <hr>
 
 <h3 align="CENTER">Tanach (Hebrew): Habakkuk (Chavaquq) Chapter 1</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏הַמַּשָּׂא֙ אֲשֶׁ֣ר חָזָ֔ה חֲבַקּ֖וּק הַנָּבִֽיא׃ </span></p>
 <p align="RIGHT"><span lang="he">‎<a name="002">2</a> ‏עַד־אָ֧נָה יְהוָ֛ה שִׁוַּ֖עְתִּי וְלֹ֣א תִשְׁמָ֑ע אֶזְעַ֥ק אֵלֶ֛יךָ חָמָ֖ס וְלֹ֥א תוֹשִֽׁיעַ׃ </span></p>
 <p align="RIGHT"><span lang="he">‎<a name="003">3</a> ‏לָ֣מָּה תַרְאֵ֤נִי אָ֙וֶן֙ וְעָמָ֣ל תַּבִּ֔יט וְשֹׁ֥ד וְחָמָ֖ס לְנֶגְדִּ֑י וַיְהִ֧י רִ֦יב וּמָד֖וֹן יִשָּֽׂא׃ </span></p>
 <p align="RIGHT"><span lang="he">‎<a name="004">4</a> ‏עַל־כֵּן֙ תָּפ֣וּג תּוֹרָ֔ה וְלֹֽא־יֵצֵ֥א לָנֶ֖צַח מִשְׁפָּ֑ט כִּ֤י רָשָׁע֙ מַכְתִּ֣יר אֶת־הַצַּדִּ֔יק עַל־כֵּ֛ן יֵצֵ֥א מִשְׁפָּ֖ט מְעֻקָּֽל׃ </span></p>
 <p align="RIGHT"><span lang="he">‎<a name="005">5</a> ‏רְא֤וּ בַגּוֹיִם֙ וְֽהַבִּ֔יטוּ וְהִֽתַּמְּה֖וּ תְּמָ֑הוּ כִּי־פֹ֙עַל֙ פֹּעֵ֣ל בִּֽימֵיכֶ֔ם לֹ֥א תַאֲמִ֖ינוּ כִּ֥י יְסֻפָּֽר׃ </span></p>
 <p align="RIGHT"><span lang="he">‎<a name="006">6</a> ‏כִּֽי־הִנְנִ֤י מֵקִים֙ אֶת־הַכַּשְׂדִּ֔ים הַגּ֖וֹי הַמַּ֣ר וְהַנִּמְהָ֑ר הַֽהוֹלֵךְ֙ לְמֶרְחֲבֵי־אֶ֔רֶץ לָרֶ֖שֶׁת מִשְׁכָּנ֥וֹת לֹּא־לֽוֹ׃ </span></p>
 <p align="RIGHT"><span lang="he">‎<a name="007">7</a> ‏אָיֹ֥ם וְנוֹרָ֖א ה֑וּא מִמֶּ֕נּוּ מִשְׁפָּט֥וֹ וּשְׂאֵת֖וֹ יֵצֵֽא׃ </span></p>
 <p align="RIGHT"><span lang="he">‎<a name="008">8</a> ‏וְקַלּ֨וּ מִנְּמֵרִ֜ים סוּסָ֗יו וְחַדּוּ֙ מִזְּאֵ֣בֵי עֶ֔רֶב וּפָ֖שׁוּ פָּֽרָשָׁ֑יו וּפָֽרָשָׁיו֙ מֵרָח֣וֹק יָבֹ֔אוּ יָעֻ֕פוּ כְּנֶ֖שֶׁר חָ֥שׁ לֶאֱכֽוֹל׃ </span></p>
 <p align="RIGHT"><span lang="he">‎<a name="009">9</a> ‏כֻּלֹּה֙ לְחָמָ֣ס יָב֔וֹא מְגַמַּ֥ת פְּנֵיהֶ֖ם קָדִ֑ימָה וַיֶּאֱסֹ֥ף כַּח֖וֹל שֶֽׁבִי׃ </span></p>
 <p align="RIGHT"><span lang="he">‎<a name="010">10</a> ‏וְהוּא֙ בַּמְּלָכִ֣ים יִתְקַלָּ֔ס וְרֹזְנִ֖ים מִשְׂחָ֣ק ל֑וֹ ה֚וּא לְכָל־מִבְצָ֣ר יִשְׂחָ֔ק וַיִּצְבֹּ֥ר עָפָ֖ר וַֽיִּלְכְּדָֽהּ׃ </span></p>
 <p align="RIGHT"><span lang="he">‎<a name="011">11</a> ‏אָ֣ז חָלַ֥ף ר֛וּחַ וַֽיַּעֲבֹ֖ר וְאָשֵׁ֑ם ז֥וּ כֹח֖וֹ לֵאלֹהֽוֹ׃ </span></p>
 <p align="RIGHT"><span lang="he">‎<a name="012">12</a> ‏הֲל֧וֹא אַתָּ֣ה מִקֶּ֗דֶם יְהוָ֧ה אֱלֹהַ֛י קְדֹשִׁ֖י לֹ֣א נָמ֑וּת יְהוָה֙ לְמִשְׁפָּ֣ט שַׂמְתּ֔וֹ וְצ֖וּר לְהוֹכִ֥יחַ יְסַדְתּֽוֹ׃ </span></p>
 <p align="RIGHT"><span lang="he">‎<a name="013">13</a> ‏טְה֤וֹר עֵינַ֙יִם֙ מֵרְא֣וֹת רָ֔ע וְהַבִּ֥יט אֶל־עָמָ֖ל לֹ֣א תוּכָ֑ל לָ֤מָּה תַבִּיט֙ בּֽוֹגְדִ֔ים תַּחֲרִ֕ישׁ בְּבַלַּ֥ע רָשָׁ֖ע צַדִּ֥יק מִמֶּֽנּוּ׃ </span></p>
 <p align="RIGHT"><span lang="he">‎<a name="014">14</a> ‏וַתַּעֲשֶׂ֥ה אָדָ֖ם כִּדְגֵ֣י הַיָּ֑ם כְּרֶ֖מֶשׂ לֹא־מֹשֵׁ֥ל בּֽוֹ׃ </span></p>
 <p align="RIGHT"><span lang="he">‎<a name="015">15</a> ‏כֻּלֹּה֙ בְּחַכָּ֣ה הֵֽעֲלָ֔ה יְגֹרֵ֣הוּ בְחֶרְמ֔וֹ וְיַאַסְפֵ֖הוּ בְּמִכְמַרְתּ֑וֹ עַל־כֵּ֖ן יִשְׂמַ֥ח וְיָגִֽיל׃ </span></p>
 <p align="RIGHT"><span lang="he">‎<a name="016">16</a> ‏עַל־כֵּן֙ יְזַבֵּ֣חַ לְחֶרְמ֔וֹ וִֽיקַטֵּ֖ר לְמִכְמַרְתּ֑וֹ כִּ֤י בָהֵ֙מָּה֙ שָׁמֵ֣ן חֶלְק֔וֹ וּמַאֲכָל֖וֹ בְּרִאָֽה׃ </span></p>
 <p align="RIGHT"><span lang="he">‎<a name="017">17</a> ‏הַ֥עַל כֵּ֖ן יָרִ֣יק חֶרְמ֑וֹ וְתָמִ֛יד לַהֲרֹ֥ג גּוֹיִ֖ם לֹ֥א יַחְמֽוֹל׃ ס</span></p>
 </td>
 <td width="50%">
 <p>1 hammaśśā’ ’ăšer ḥāzâ ḥăḇaqqûq hannāḇî’: </p>
 <p>2 ‘aḏ-’ānâ yəhwâ šiû<sup>a</sup>‘ətî wəlō’ ṯišəmā‘ ’ezə‘aq ’ēleyḵā ḥāmās wəlō’ ṯwōšî‘a: </p>
 <p>3 lāmmâ ṯarə’ēnî ’āwen wə‘āmāl tabîṭ wəšōḏ wəḥāmās ləneḡədî wayəhî rîḇ ûmāḏwōn yiśśā’: </p>
 <p>4 ‘al-kēn tāfûḡ twōrâ wəlō’-yēṣē’ lāneṣ<sup>a</sup>ḥ mišəpāṭ kî rāšā‘ maḵətîr ’eṯ-haṣṣadîq ‘al-kēn yēṣē’ mišəpāṭ mə‘uqqāl: </p>
 <p>5 rə’û ḇagwōyim wəhabîṭû wəhitamməhû təmâû kî-fō‘al pō‘ēl bîmêḵem lō’ ṯa’ămînû kî yəsupār: </p>
 <p>6 kî-hinənî mēqîm ’eṯ-hakaśədîm hagwōy hammar wəhanniməhār hahwōlēḵə ləmerəḥăḇê-’ereṣ lārešeṯ mišəkānwōṯ llō’-lwō: </p>
 <p>7 ’āyōm wənwōrā’ hû’ mimmennû mišəpāṭwō ûśə’ēṯwō yēṣē’: </p>
 <p>8 wəqallû minnəmērîm sûsāyw wəḥadû mizzə’ēḇê ‘ereḇ ûfāšû pārāšāyw ûfārāšāyw mērāḥwōq yāḇō’û yā‘ufû kənešer ḥāš le’ĕḵwōl: </p>
 <p>9 kullōh ləḥāmās yāḇwō’ məḡammaṯ pənêhem qāḏîmâ wayye’ĕsōf k<sup>a</sup>ḥwōl šeḇî: </p>
 <p>10 wəhû’ bamməlāḵîm yiṯəqallās wərōzənîm miśəḥāq lwō hû’ ləḵāl-miḇəṣār yiśəḥāq wayyiṣəbōr ‘āfār wayyiləkəḏāh: </p>
 <p>11 ’āz ḥālaf rûḥa wayy<sup>a</sup>‘ăḇōr wə’āšēm zû ḵōḥwō lē’lōhwō: </p>
 <p>12 hălwō’ ’atâ miqqeḏem yəhwâ ’ĕlōhay qəḏōšî lō’ nāmûṯ yəhwâ ləmišəpāṭ śamətwō wəṣûr ləhwōḵîḥa yəsaḏətwō: </p>
 <p>13 ṭəhwōr ‘ênayim mērə’wōṯ rā‘ wəhabîṭ ’el-‘āmāl lō’ ṯûḵāl lāmmâ ṯabîṭ bwōḡəḏîm t<sup>a</sup>ḥărîš bəḇall<sup>a</sup>‘ rāšā‘ ṣadîq mimmennû: </p>
 <p>14 wat<sup>a</sup>‘ăśeh ’āḏām kiḏəḡê hayyām kəremeś lō’-mōšēl bwō: </p>
 <p>15 kullōh bəḥakâ hē‘ălâ yəḡōrēhû ḇəḥerəmwō wəya’asəfēhû bəmiḵəmarətwō ‘al-kēn yiśəm<sup>a</sup>ḥ wəyāḡîl: </p>
 <p>16 ‘al-kēn yəzabēḥa ləḥerəmwō wîqaṭṭēr ləmiḵəmarətwō kî ḇâēmmâ šāmēn ḥeləqwō ûma’ăḵālwō bəri’â: </p>
 <p>17 h<sup>a</sup>‘al kēn yārîq ḥerəmwō wəṯāmîḏ lahărōḡ gwōyim lō’ y<sup>a</sup>ḥəmwōl: s</p>
 </td>
 </tr></table>
 <p></p><hr>
 <center>
 <a href="hab002.htm">Next: Habakkuk (Chavaquq) Chapter 2</a></center>
 </body>