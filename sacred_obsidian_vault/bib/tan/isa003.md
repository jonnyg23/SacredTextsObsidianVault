<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/isa003.htm">Polyglot</a> 
 <a href="../kjv/isa003.htm">KJV</a> 
 <a href="../sep/isa003.htm">Sep</a> 
 <a href="../vul/isa003.htm">Vul</a> 
 
 <br>
 <br><a href="isa.htm">Isaiah (Yisheyah) Index</a><br>
  
 <a href="isa002.htm">Previous</a> 
 <a href="isa004.htm">Next</a> 
 </center>
 <hr>
 
 <h3 align="CENTER">Tanach (Hebrew): Isaiah (Yisheyah) Chapter 3</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏כִּי֩ הִנֵּ֨ה הָאָד֜וֹן יְהוָ֣ה צְבָא֗וֹת מֵסִ֤יר מִירוּשָׁלִַ֙ם֙ וּמִ֣יהוּדָ֔ה מַשְׁעֵ֖ן וּמַשְׁעֵנָ֑ה כֹּ֚ל מִשְׁעַן־לֶ֔חֶם וְכֹ֖ל מִשְׁעַן־מָֽיִם׃ </span></p>
 <p align="RIGHT"><span lang="he">‎<a name="002">2</a> ‏גִּבּ֖וֹר וְאִ֣ישׁ מִלְחָמָ֑ה שׁוֹפֵ֥ט וְנָבִ֖יא וְקֹסֵ֥ם וְזָקֵֽן׃ </span></p>
 <p align="RIGHT"><span lang="he">‎<a name="003">3</a> ‏שַׂר־חֲמִשִּׁ֖ים וּנְשׂ֣וּא פָנִ֑ים וְיוֹעֵ֛ץ וַחֲכַ֥ם חֲרָשִׁ֖ים וּנְב֥וֹן לָֽחַשׁ׃ </span></p>
 <p align="RIGHT"><span lang="he">‎<a name="004">4</a> ‏וְנָתַתִּ֥י נְעָרִ֖ים שָׂרֵיהֶ֑ם וְתַעֲלוּלִ֖ים יִמְשְׁלוּ־בָֽם׃ </span></p>
 <p align="RIGHT"><span lang="he">‎<a name="005">5</a> ‏וְנִגַּ֣שׂ הָעָ֔ם אִ֥ישׁ בְּאִ֖ישׁ וְאִ֣ישׁ בְּרֵעֵ֑הוּ יִרְהֲב֗וּ הַנַּ֙עַר֙ בַּזָּקֵ֔ן וְהַנִּקְלֶ֖ה בַּנִּכְבָּֽד׃ </span></p>
 <p align="RIGHT"><span lang="he">‎<a name="006">6</a> ‏כִּֽי־יִתְפֹּ֨שׂ אִ֤ישׁ בְּאָחִיו֙ בֵּ֣ית אָבִ֔יו שִׂמְלָ֣ה לְכָ֔ה קָצִ֖ין תִּֽהְיֶה־לָּ֑נוּ וְהַמַּכְשֵׁלָ֥ה הַזֹּ֖את תַּ֥חַת יָדֶֽךָ׃ </span></p>
 <p align="RIGHT"><span lang="he">‎<a name="007">7</a> ‏יִשָּׂא֩ בַיּ֨וֹם הַה֤וּא׀ לֵאמֹר֙ לֹא־אֶהְיֶ֣ה חֹבֵ֔שׁ וּבְבֵיתִ֕י אֵ֥ין לֶ֖חֶם וְאֵ֣ין שִׂמְלָ֑ה לֹ֥א תְשִׂימֻ֖נִי קְצִ֥ין עָֽם׃ </span></p>
 <p align="RIGHT"><span lang="he">‎<a name="008">8</a> ‏כִּ֤י כָשְׁלָה֙ יְר֣וּשָׁלִַ֔ם וִיהוּדָ֖ה נָפָ֑ל כִּֽי־לְשׁוֹנָ֤ם וּמַֽעַלְלֵיהֶם֙ אֶל־יְהוָ֔ה לַמְר֖וֹת עֵנֵ֥י כְבוֹדֽוֹ׃ </span></p>
 <p align="RIGHT"><span lang="he">‎<a name="009">9</a> ‏הַכָּרַ֤ת פְּנֵיהֶם֙ עָ֣נְתָה בָּ֔ם וְחַטָּאתָ֛ם כִּסְדֹ֥ם הִגִּ֖ידוּ לֹ֣א כִחֵ֑דוּ א֣וֹי לְנַפְשָׁ֔ם כִּֽי־גָמְל֥וּ לָהֶ֖ם רָעָֽה׃ </span></p>
 <p align="RIGHT"><span lang="he">‎<a name="010">10</a> ‏אִמְר֥וּ צַדִּ֖יק כִּי־ט֑וֹב כִּֽי־פְרִ֥י מַעַלְלֵיהֶ֖ם יֹאכֵֽלוּ׃ </span></p>
 <p align="RIGHT"><span lang="he">‎<a name="011">11</a> ‏א֖וֹי לְרָשָׁ֣ע רָ֑ע כִּֽי־גְמ֥וּל יָדָ֖יו יֵעָ֥שֶׂה לּֽוֹ׃ </span></p>
 <p align="RIGHT"><span lang="he">‎<a name="012">12</a> ‏עַמִּי֙ נֹגְשָׂ֣יו מְעוֹלֵ֔ל וְנָשִׁ֖ים מָ֣שְׁלוּ ב֑וֹ עַמִּי֙ מְאַשְּׁרֶ֣יךָ מַתְעִ֔ים וְדֶ֥רֶךְ אֹֽרְחֹתֶ֖יךָ בִּלֵּֽעוּ׃ ס</span></p>
 <p align="RIGHT"><span lang="he">‎<a name="013">13</a> ‏נִצָּ֥ב לָרִ֖יב יְהוָ֑ה וְעֹמֵ֖ד לָדִ֥ין עַמִּֽים׃ </span></p>
 <p align="RIGHT"><span lang="he">‎<a name="014">14</a> ‏יְהוָה֙ בְּמִשְׁפָּ֣ט יָב֔וֹא עִם־זִקְנֵ֥י עַמּ֖וֹ וְשָׂרָ֑יו וְאַתֶּם֙ בִּֽעַרְתֶּ֣ם הַכֶּ֔רֶם גְּזֵלַ֥ת הֶֽעָנִ֖י בְּבָתֵּיכֶֽם׃ </span></p>
 <p align="RIGHT"><span lang="he">‎<a name="015">15</a> ‏<font color="brown">מלכם</font> <font color="blue">מַה־</font> <font color="blue">לָּכֶם֙<font color="red"><sup>a</sup></font></font> תְּדַכְּא֣וּ עַמִּ֔י וּפְנֵ֥י עֲנִיִּ֖ים תִּטְחָ֑נוּ נְאֻם־אֲדֹנָ֥י יְהוִ֖ה צְבָאֽוֹת׃ ס</span></p>
 <p align="RIGHT"><span lang="he">‎<a name="016">16</a> ‏וַיֹּ֣אמֶר יְהוָ֗ה יַ֚עַן כִּ֤י גָֽבְהוּ֙ בְּנ֣וֹת צִיּ֔וֹן וַתֵּלַ֙כְנָה֙ <font color="brown">נטוות</font> <font color="blue">נְטוּי֣וֹת</font> גָּר֔וֹן וּֽמְשַׂקְּר֖וֹת עֵינָ֑יִם הָל֤וֹךְ וְטָפֹף֙ תֵּלַ֔כְנָה וּבְרַגְלֵיהֶ֖ם תְּעַכַּֽסְנָה׃ </span></p>
 <p align="RIGHT"><span lang="he">‎<a name="017">17</a> ‏וְשִׂפַּ֣ח אֲדֹנָ֔י קָדְקֹ֖ד בְּנ֣וֹת צִיּ֑וֹן וַיהוָ֖ה פָּתְהֵ֥ן יְעָרֶֽה׃ ס</span></p>
 <p align="RIGHT"><span lang="he">‎<a name="018">18</a> ‏בַּיּ֨וֹם הַה֜וּא יָסִ֣יר אֲדֹנָ֗י אֵ֣ת תִּפְאֶ֧רֶת הָעֲכָסִ֛ים וְהַשְּׁבִיסִ֖ים וְהַשַּׂהֲרֹנִֽים׃ </span></p>
 <p align="RIGHT"><span lang="he">‎<a name="019">19</a> ‏הַנְּטִיפ֥וֹת וְהַשֵּׁיר֖וֹת וְהָֽרְעָלֽוֹת׃ </span></p>
 <p align="RIGHT"><span lang="he">‎<a name="020">20</a> ‏הַפְּאֵרִ֤ים וְהַצְּעָדוֹת֙ וְהַקִּשֻּׁרִ֔ים וּבָתֵּ֥י הַנֶּ֖פֶשׁ וְהַלְּחָשִֽׁים׃ </span></p>
 <p align="RIGHT"><span lang="he">‎<a name="021">21</a> ‏הַטַּבָּע֖וֹת וְנִזְמֵ֥י הָאָֽף׃ </span></p>
 <p align="RIGHT"><span lang="he">‎<a name="022">22</a> ‏הַמַּֽחֲלָצוֹת֙ וְהַמַּ֣עֲטָפ֔וֹת וְהַמִּטְפָּח֖וֹת וְהָחֲרִיטִֽים׃ </span></p>
 <p align="RIGHT"><span lang="he">‎<a name="023">23</a> ‏וְהַגִּלְיֹנִים֙ וְהַסְּדִינִ֔ים וְהַצְּנִיפ֖וֹת וְהָרְדִידִֽים׃ </span></p>
 <p align="RIGHT"><span lang="he">‎<a name="024">24</a> ‏וְהָיָה֩ תַ֨חַת בֹּ֜שֶׂם מַ֣ק יִֽהְיֶ֗ה וְתַ֨חַת חֲגוֹרָ֤ה נִקְפָּה֙ וְתַ֨חַת מַעֲשֶׂ֤ה מִקְשֶׁה֙ קָרְחָ֔ה וְתַ֥חַת פְּתִיגִ֖יל מַחֲגֹ֣רֶת שָׂ֑ק כִּי־תַ֖חַת יֹֽפִי׃ </span></p>
 <p align="RIGHT"><span lang="he">‎<a name="025">25</a> ‏מְתַ֖יִךְ בַּחֶ֣רֶב יִפֹּ֑לוּ וּגְבוּרָתֵ֖ךְ בַּמִּלְחָמָֽה׃ </span></p>
 <p align="RIGHT"><span lang="he">‎<a name="026">26</a> ‏וְאָנ֥וּ וְאָבְל֖וּ פְּתָחֶ֑יהָ וְנִקָּ֖תָה לָאָ֥רֶץ תֵּשֵֽׁב׃ </span></p>
 </td>
 <td width="50%">
 <p>1 kî hinnēh hā’āḏwōn yəhwâ ṣəḇā’wōṯ mēsîr mîrûšālaim ûmîhûḏâ mašə‘ēn ûmašə‘ēnâ kōl mišə‘an-leḥem wəḵōl mišə‘an-māyim: </p>
 <p>2 gibwōr wə’îš miləḥāmâ šwōfēṭ wənāḇî’ wəqōsēm wəzāqēn: </p>
 <p>3 śar-ḥămiššîm ûnəśû’ fānîm wəywō‘ēṣ w<sup>a</sup>ḥăḵam ḥărāšîm ûnəḇwōn lāḥaš: </p>
 <p>4 wənāṯatî nə‘ārîm śārêhem wəṯ<sup>a</sup>‘ălûlîm yiməšəlû-ḇām: </p>
 <p>5 wənigaś hā‘ām ’îš bə’îš wə’îš bərē‘ēhû yirəhăḇû hann<sup>a</sup>‘ar bazzāqēn wəhanniqəleh banniḵəbāḏ: </p>
 <p>6 kî-yiṯəpōś ’îš bə’āḥîw bêṯ ’āḇîw śiməlâ ləḵâ qāṣîn tihəyeh-llānû wəhammaḵəšēlâ hazzō’ṯ t<sup>a</sup>ḥaṯ yāḏeḵā: </p>
 <p>7 yiśśā’ ḇayywōm hahû’| lē’mōr lō’-’ehəyeh ḥōḇēš ûḇəḇêṯî ’ên leḥem wə’ên śiməlâ lō’ ṯəśîmunî qəṣîn ‘ām: </p>
 <p>8 kî ḵāšəlâ yərûšālaim wîhûḏâ nāfāl kî-ləšwōnām ûm<sup>a</sup>‘aləlêhem ’el-yəhwâ lamərwōṯ ‘ēnê ḵəḇwōḏwō: </p>
 <p>9 hakāraṯ pənêhem ‘ānəṯâ bām wəḥaṭṭā’ṯām kisəḏōm higîḏû lō’ ḵiḥēḏû ’wōy lənafəšām kî-ḡāməlû lâem rā‘â: </p>
 <p>10 ’imərû ṣadîq kî-ṭwōḇ kî-fərî m<sup>a</sup>‘aləlêhem yō’ḵēlû: </p>
 <p>11 ’wōy lərāšā‘ rā‘ kî-ḡəmûl yāḏāyw yē‘āśeh llwō: </p>
 <p>12 ‘ammî nōḡəśāyw mə‘wōlēl wənāšîm māšəlû ḇwō ‘ammî mə’aššəreyḵā maṯə‘îm wəḏereḵə ’ōrəḥōṯeyḵā billē‘û: s</p>
 <p>13 niṣṣāḇ lārîḇ yəhwâ wə‘ōmēḏ lāḏîn ‘ammîm: </p>
 <p>14 yəhwâ bəmišəpāṭ yāḇwō’ ‘im-ziqənê ‘ammwō wəśārāyw wə’atem bi‘arətem hakerem gəzēlaṯ he‘ānî bəḇātêḵem: </p>
 <p>15 <font color="brown">mallāḵem</font> <font color="blue">mah-</font> <font color="blue">llāḵem<font color="red"><sup>a</sup></font></font> təḏakə’û ‘ammî ûfənê ‘ănîyîm tiṭəḥānû nə’um-’ăḏōnāy yəhwih ṣəḇā’wōṯ: s</p>
 <p>16 wayyō’mer yəhwâ y<sup>a</sup>‘an kî ḡāḇəhû bənwōṯ ṣîywōn watēlaḵənâ <font color="brown">nəṭûwōṯ</font> <font color="blue">nəṭûywōṯ</font> gārwōn ûməśaqqərwōṯ ‘ênāyim hālwōḵə wəṭāfōf tēlaḵənâ ûḇəraḡəlêhem tə‘akasənâ: </p>
 <p>17 wəśip<sup>a</sup>ḥ ’ăḏōnāy qāḏəqōḏ bənwōṯ ṣîywōn wayhwâ pāṯəhēn yə‘āreh: s</p>
 <p>18 bayywōm hahû’ yāsîr ’ăḏōnāy ’ēṯ tifə’ereṯ hā‘ăḵāsîm wəhaššəḇîsîm wəhaśśahărōnîm: </p>
 <p>19 hannəṭîfwōṯ wəhaššêrwōṯ wəhārə‘ālwōṯ: </p>
 <p>20 hapə’ērîm wəhaṣṣə‘āḏwōṯ wəhaqqiššurîm ûḇātê hannefeš wəhalləḥāšîm: </p>
 <p>21 haṭṭabā‘wōṯ wənizəmê hā’āf: </p>
 <p>22 hamm<sup>a</sup>ḥălāṣwōṯ wəhamm<sup>a</sup>‘ăṭāfwōṯ wəhammiṭəpāḥwōṯ wəhāḥărîṭîm: </p>
 <p>23 wəhagiləyōnîm wəhassəḏînîm wəhaṣṣənîfwōṯ wəhārəḏîḏîm: </p>
 <p>24 wəhāyâ ṯ<sup>a</sup>ḥaṯ bōśem maq yihəyeh wəṯ<sup>a</sup>ḥaṯ ḥăḡwōrâ niqəpâ wəṯ<sup>a</sup>ḥaṯ m<sup>a</sup>‘ăśeh miqəšeh qārəḥâ wəṯ<sup>a</sup>ḥaṯ pəṯîḡîl m<sup>a</sup>ḥăḡōreṯ śāq kî-ṯ<sup>a</sup>ḥaṯ yōfî: </p>
 <p>25 məṯayiḵə b<sup>a</sup>ḥereḇ yipōlû ûḡəḇûrāṯēḵə bammiləḥāmâ: </p>
 <p>26 wə’ānû wə’āḇəlû pəṯāḥeyhā wəniqqāṯâ lā’āreṣ tēšēḇ: </p>
 </td>
 </tr></table>
 <p></p><hr>
 <center>
 <a href="isa004.htm">Next: Isaiah (Yisheyah) Chapter 4</a></center>
 </body>