<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jer006.htm">Polyglot</a> 
 <a href="../kjv/jer006.htm">KJV</a> 
 <a href="../sep/jer006.htm">Sep</a> 
 <a href="../vul/jer006.htm">Vul</a> 
 
 <br>
 <br><a href="jer.htm">Jeremiah (Yermiyah) Index</a><br>
  
 <a href="jer005.htm">Previous</a> 
 <a href="jer007.htm">Next</a> 
 </center>
 <hr>
 
 <h3 align="CENTER">Tanach (Hebrew): Jeremiah (Yermiyah) Chapter 6</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏הָעִ֣זוּ׀ בְּנֵ֣י בִניָמִ֗ן<font color="red"><sup>1</sup></font> מִקֶּ֙רֶב֙ יְר֣וּשָׁלִַ֔ם וּבִתְק֙וֹעַ֙ תִּקְע֣וּ שׁוֹפָ֔ר וְעַל־בֵּ֥ית הַכֶּ֖רֶם שְׂא֣וּ מַשְׂאֵ֑ת כִּ֥י רָעָ֛ה נִשְׁקְפָ֥ה מִצָּפ֖וֹן וְשֶׁ֥בֶר גָּדֽוֹל׃ </span></p>
 <p align="RIGHT"><span lang="he">‎<a name="002">2</a> ‏הַנָּוָה֙ וְהַמְּעֻנָּגָ֔ה דָּמִ֖יתִי בַּת־צִיּֽוֹן׃ </span></p>
 <p align="RIGHT"><span lang="he">‎<a name="003">3</a> ‏אֵלֶ֛יהָ יָבֹ֥אוּ רֹעִ֖ים וְעֶדְרֵיהֶ֑ם תָּקְע֨וּ עָלֶ֤יהָ אֹהָלִים֙ סָבִ֔יב רָע֖וּ אִ֥ישׁ אֶת־יָדֽוֹ׃ </span></p>
 <p align="RIGHT"><span lang="he">‎<a name="004">4</a> ‏קַדְּשׁ֤וּ עָלֶ֙יהָ֙ מִלְחָמָ֔ה ק֖וּמוּ וְנַעֲלֶ֣ה בַֽצָּהֳרָ֑יִם א֥וֹי לָ֙נוּ֙ כִּי־פָנָ֣ה הַיּ֔וֹם כִּ֥י יִנָּט֖וּ צִלְלֵי־עָֽרֶב׃ </span></p>
 <p align="RIGHT"><span lang="he">‎<a name="005">5</a> ‏ק֚וּמוּ וְנַעֲלֶ֣ה בַלָּ֔יְלָה וְנַשְׁחִ֖יתָה אַרְמְנוֹתֶֽיהָ׃ ס</span></p>
 <p align="RIGHT"><span lang="he">‎<a name="006">6</a> ‏כִּ֣י כֹ֤ה אָמַר֙ יְהוָ֣ה צְבָא֔וֹת כִּרְת֣וּ עֵצָ֔ה וְשִׁפְכ֥וּ עַל־יְרוּשָׁלִַ֖ם סֹלְלָ֑ה הִ֚יא הָעִ֣יר הָפְקַ֔ד כֻּלָּ֖הּ עֹ֥שֶׁק בְּקִרְבָּֽהּ׃ </span></p>
 <p align="RIGHT"><span lang="he">‎<a name="007">7</a> ‏כְּהָקִ֥יר <font color="brown">בור</font> <font color="blue">בַּ֙יִר֙</font> מֵימֶ֔יהָ כֵּ֖ן הֵקֵ֣רָה רָעָתָ֑הּ חָמָ֣ס וָ֠שֹׁד יִשָּׁ֨מַע בָּ֧הּ עַל־פָּנַ֛י תָּמִ֖יד חֳלִ֥י וּמַכָּֽה׃ </span></p>
 <p align="RIGHT"><span lang="he">‎<a name="008">8</a> ‏הִוָּסְרִי֙ יְר֣וּשָׁלִַ֔ם פֶּן־תֵּקַ֥ע נַפְשִׁ֖י מִמֵּ֑ךְ פֶּן־אֲשִׂימֵ֣ךְ שְׁמָמָ֔ה אֶ֖רֶץ ל֥וֹא נוֹשָֽׁבָה׃ פ</span></p>
 <p align="RIGHT"><span lang="he">‎<a name="009">9</a> ‏כֹּ֤ה אָמַר֙ יְהוָֹ֣ה צְבָא֔וֹת עוֹלֵ֛ל יְעוֹלְל֥וּ כַגֶּ֖פֶן שְׁאֵרִ֣ית יִשְׂרָאֵ֑ל הָשֵׁב֙ יָדְךָ֔ כְּבוֹצֵ֖ר עַל־סַלְסִלּֽוֹת׃ </span></p>
 <p align="RIGHT"><span lang="he">‎<a name="010">10</a> ‏עַל־מִ֨י אֲדַבְּרָ֤ה וְאָעִ֙ידָה֙ וְיִשְׁמָ֔עוּ הִנֵּה֙ עֲרֵלָ֣ה אָזְנָ֔ם וְלֹ֥א יוּכְל֖וּ לְהַקְשִׁ֑יב הִנֵּ֣ה דְבַר־יְהוָ֗ה הָיָ֥ה לָהֶ֛ם לְחֶרְפָּ֖ה לֹ֥א יַחְפְּצוּ־בֽוֹ׃ </span></p>
 <p align="RIGHT"><span lang="he">‎<a name="011">11</a> ‏וְאֵת֩ חֲמַ֨ת יְהוָ֤ה׀ מָלֵ֙אתִי֙ נִלְאֵ֣יתִי הָכִ֔יל שְׁפֹ֤ךְ עַל־עוֹלָל֙ בַּח֔וּץ וְעַ֛ל ס֥וֹד בַּחוּרִ֖ים יַחְדָּ֑ו כִּֽי־גַם־אִ֤ישׁ עִם־אִשָּׁה֙ יִלָּכֵ֔דוּ זָקֵ֖ן עִם־מְלֵ֥א יָמִֽים׃ </span></p>
 <p align="RIGHT"><span lang="he">‎<a name="012">12</a> ‏וְנָסַ֤בּוּ בָֽתֵּיהֶם֙ לַאֲחֵרִ֔ים שָׂד֥וֹת וְנָשִׁ֖ים יַחְדָּ֑ו כִּֽי־אַטֶּ֧ה אֶת־יָדִ֛י עַל־יֹשְׁבֵ֥י הָאָ֖רֶץ נְאֻם־יְהוָֽה׃ </span></p>
 <p align="RIGHT"><span lang="he">‎<a name="013">13</a> ‏כִּ֤י מִקְּטַנָּם֙ וְעַד־גְּדוֹלָ֔ם כֻּלּ֖וֹ בּוֹצֵ֣עַ בָּ֑צַע וּמִנָּבִיא֙ וְעַד־כֹּהֵ֔ן כֻּלּ֖וֹ עֹ֥שֶׂה שָּֽׁקֶר׃ </span></p>
 <p align="RIGHT"><span lang="he">‎<a name="014">14</a> ‏וַֽיְרַפְּא֞וּ אֶת־שֶׁ֤בֶר עַמִּי֙ עַל־נְקַלָּ֔ה לֵאמֹ֖ר שָׁל֣וֹם׀ שָׁל֑וֹם וְאֵ֖ין שָׁלֽוֹם׃ </span></p>
 <p align="RIGHT"><span lang="he">‎<a name="015">15</a> ‏הֹבִ֕ישׁוּ כִּ֥י תוֹעֵבָ֖ה עָשׂ֑וּ גַּם־בּ֣וֹשׁ לֹֽא־יֵב֗וֹשׁוּ גַּם־הַכְלִים֙ לֹ֣א יָדָ֔עוּ לָכֵ֞ן יִפְּל֧וּ בַנֹּפְלִ֛ים בְּעֵת־פְּקַדְתִּ֥ים יִכָּשְׁל֖וּ אָמַ֥ר יְהוָֽה׃ ס</span></p>
 <p align="RIGHT"><span lang="he">‎<a name="016">16</a> ‏כֹּ֣ה אָמַ֣ר יְהוָ֡ה עִמְדוּ֩ עַל־דְּרָכִ֨ים וּרְא֜וּ וְשַׁאֲל֣וּ׀ לִנְתִב֣וֹת עוֹלָ֗ם אֵי־זֶ֨ה דֶ֤רֶךְ הַטּוֹב֙ וּלְכוּ־בָ֔הּ וּמִצְא֥וּ מַרְגּ֖וֹעַ לְנַפְשְׁכֶ֑ם וַיֹּאמְר֖וּ לֹ֥א נֵלֵֽךְ׃ </span></p>
 <p align="RIGHT"><span lang="he">‎<a name="017">17</a> ‏וַהֲקִמֹתִ֤י עֲלֵיכֶם֙ צֹפִ֔ים הַקְשִׁ֖יבוּ לְק֣וֹל שׁוֹפָ֑ר וַיֹּאמְר֖וּ לֹ֥א נַקְשִֽׁיב׃ </span></p>
 <p align="RIGHT"><span lang="he">‎<a name="018">18</a> ‏לָכֵ֖ן שִׁמְע֣וּ הַגּוֹיִ֑ם וּדְעִ֥י עֵדָ֖ה אֶת־אֲשֶׁר־בָּֽם׃ </span></p>
 <p align="RIGHT"><span lang="he">‎<a name="019">19</a> ‏שִׁמְעִ֣י הָאָ֔רֶץ הִנֵּ֨ה אָנֹכִ֜י מֵבִ֥יא רָעָ֛ה אֶל־הָעָ֥ם הַזֶּ֖ה פְּרִ֣י מַחְשְׁבוֹתָ֑ם כִּ֤י עַל־דְּבָרַי֙ לֹ֣א הִקְשִׁ֔יבוּ וְתוֹרָתִ֖י וַיִּמְאֲסוּ־בָֽהּ׃ </span></p>
 <p align="RIGHT"><span lang="he">‎<a name="020">20</a> ‏לָמָּה־זֶּ֨ה לִ֤י לְבוֹנָה֙ מִשְּׁבָ֣א תָב֔וֹא וְקָנֶ֥ה הַטּ֖וֹב מֵאֶ֣רֶץ מֶרְחָ֑ק עֹלֽוֹתֵיכֶם֙ לֹ֣א לְרָצ֔וֹן וְזִבְחֵיכֶ֖ם לֹא־עָ֥רְבוּ לִֽי׃ ס</span></p>
 <p align="RIGHT"><span lang="he">‎<a name="021">21</a> ‏לָכֵ֗ן כֹּ֚ה אָמַ֣ר יְהוָ֔ה הִנְנִ֥י נֹתֵ֛ן אֶל־הָעָ֥ם הַזֶּ֖ה מִכְשֹׁלִ֑ים וְכָ֣שְׁלוּ בָ֠ם אָב֨וֹת וּבָנִ֥ים יַחְדָּ֛ו שָׁכֵ֥ן וְרֵע֖וֹ <font color="brown">יאבדו</font> <font color="blue">וְאָבָֽדוּ׃</font> פ</span></p>
 <p align="RIGHT"><span lang="he">‎<a name="022">22</a> ‏כֹּ֚ה אָמַ֣ר יְהוָ֔ה הִנֵּ֛ה עַ֥ם בָּ֖א מֵאֶ֣רֶץ צָפ֑וֹן וְג֣וֹי גָּד֔וֹל יֵע֖וֹר מִיַּרְכְּתֵי־אָֽרֶץ׃ </span></p>
 <p align="RIGHT"><span lang="he">‎<a name="023">23</a> ‏קֶ֣שֶׁת וְכִיד֞וֹן יַחֲזִ֗יקוּ אַכְזָרִ֥י הוּא֙ וְלֹ֣א יְרַחֵ֔מוּ קוֹלָם֙ כַּיָּ֣ם יֶהֱמֶ֔ה וְעַל־סוּסִ֖ים יִרְכָּ֑בוּ עָר֗וּךְ כְּאִישׁ֙ לַמִּלְחָמָ֔ה עָלַ֖יִךְ בַּת־צִיּֽוֹן׃ </span></p>
 <p align="RIGHT"><span lang="he">‎<a name="024">24</a> ‏שָׁמַ֥עְנוּ אֶת־שָׁמְע֖וֹ רָפ֣וּ יָדֵ֑ינוּ צָרָה֙ הֶחֱזִיקַ֔תְנוּ חִ֖יל כַּיּוֹלֵדָֽה׃ </span></p>
 <p align="RIGHT"><span lang="he">‎<a name="025">25</a> ‏אַל־<font color="brown">תצאי</font> <font color="blue">תֵּֽצְאוּ֙</font> הַשָּׂדֶ֔ה וּבַדֶּ֖רֶךְ אַל־<font color="brown">תלכי</font> <font color="blue">תֵּלֵ֑כוּ</font> כִּ֚י חֶ֣רֶב לְאֹיֵ֔ב מָג֖וֹר מִסָּבִֽיב׃ </span></p>
 <p align="RIGHT"><span lang="he">‎<a name="026">26</a> ‏בַּת־עַמִּ֤י חִגְרִי־שָׂק֙ וְהִתְפַּלְּשִׁ֣י בָאֵ֔פֶר אֵ֤בֶל יָחִיד֙ עֲשִׂ֣י לָ֔ךְ מִסְפַּ֖ד תַּמְרוּרִ֑ים כִּ֣י פִתְאֹ֔ם יָבֹ֥א הַשֹּׁדֵ֖ד עָלֵֽינוּ׃ </span></p>
 <p align="RIGHT"><span lang="he">‎<a name="027">27</a> ‏בָּח֛וֹן נְתַתִּ֥יךָ בְעַמִּ֖י מִבְצָ֑ר וְתֵדַ֕ע וּבָחַנְתָּ֖ אֶת־דַּרְכָּֽם׃ </span></p>
 <p align="RIGHT"><span lang="he">‎<a name="028">28</a> ‏כֻּלָּם֙ סָרֵ֣י סֽוֹרְרִ֔ים הֹלְכֵ֥י רָכִ֖יל נְחֹ֣שֶׁת וּבַרְזֶ֑ל כֻּלָּ֥ם מַשְׁחִיתִ֖ים הֵֽמָּה׃ </span></p>
 <p align="RIGHT"><span lang="he">‎<a name="029">29</a> ‏נָחַ֣ר מַפֻּ֔חַ <font color="brown">מאשתם</font> <font color="blue">מֵאֵ֖שׁ</font> <font color="blue">תַּ֣ם</font> עֹפָ֑רֶת לַשָּׁוְא֙ צָרַ֣ף צָר֔וֹף וְרָעִ֖ים לֹ֥א נִתָּֽקוּ׃ </span></p>
 <p align="RIGHT"><span lang="he">‎<a name="030">30</a> ‏כֶּ֣סֶף נִמְאָ֔ס קָרְא֖וּ לָהֶ֑ם כִּֽי־מָאַ֥ס יְהוָ֖ה בָּהֶֽם׃ פ</span></p>
 </td>
 <td width="50%">
 <p>1 hā‘izû| bənê ḇinyāmin<font color="red"><sup>1</sup></font> miqqereḇ yərûšālaim ûḇiṯəqwō‘a tiqə‘û šwōfār wə‘al-bêṯ hakerem śə’û maśə’ēṯ kî rā‘â nišəqəfâ miṣṣāfwōn wəšeḇer gāḏwōl: </p>
 <p>2 hannāwâ wəhammə‘unnāḡâ dāmîṯî baṯ-ṣîywōn: </p>
 <p>3 ’ēleyhā yāḇō’û rō‘îm wə‘eḏərêhem tāqə‘û ‘āleyhā ’ōhālîm sāḇîḇ rā‘û ’îš ’eṯ-yāḏwō: </p>
 <p>4 qadəšû ‘āleyhā miləḥāmâ qûmû wən<sup>a</sup>‘ăleh ḇaṣṣâŏrāyim ’wōy lānû kî-fānâ hayywōm kî yinnāṭû ṣiləlê-‘āreḇ: </p>
 <p>5 qûmû wən<sup>a</sup>‘ăleh ḇallāyəlâ wənašəḥîṯâ ’arəmənwōṯeyhā: s</p>
 <p>6 kî ḵōh ’āmar yəhwâ ṣəḇā’wōṯ kirəṯû ‘ēṣâ wəšifəḵû ‘al-yərûšālaim sōləlâ hî’ hā‘îr hāfəqaḏ kullāh ‘ōšeq bəqirəbāh: </p>
 <p>7 kəhāqîr <font color="brown">bəwēr</font> <font color="blue">bayir</font> mêmeyhā kēn hēqērâ rā‘āṯāh ḥāmās wāšōḏ yiššām<sup>a</sup>‘ bāh ‘al-pānay tāmîḏ ḥŏlî ûmakâ: </p>
 <p>8 hiûāsərî yərûšālaim pen-tēq<sup>a</sup>‘ nafəšî mimmēḵə pen-’ăśîmēḵə šəmāmâ ’ereṣ lwō’ nwōšāḇâ: f</p>
 <p>9 kōh ’āmar yəhwōâ ṣəḇā’wōṯ ‘wōlēl yə‘wōləlû ḵagefen šə’ērîṯ yiśərā’ēl hāšēḇ yāḏəḵā kəḇwōṣēr ‘al-saləsillwōṯ: </p>
 <p>10 ‘al-mî ’ăḏabərâ wə’ā‘îḏâ wəyišəmā‘û hinnēh ‘ărēlâ ’āzənām wəlō’ yûḵəlû ləhaqəšîḇ hinnēh ḏəḇar-yəhwâ hāyâ lâem ləḥerəpâ lō’ y<sup>a</sup>ḥəpəṣû-ḇwō: </p>
 <p>11 wə’ēṯ ḥămaṯ yəhwâ| mālē’ṯî nilə’êṯî hāḵîl šəfōḵə ‘al-‘wōlāl b<sup>a</sup>ḥûṣ wə‘al swōḏ b<sup>a</sup>ḥûrîm y<sup>a</sup>ḥədāw kî-ḡam-’îš ‘im-’iššâ yillāḵēḏû zāqēn ‘im-məlē’ yāmîm: </p>
 <p>12 wənāsabû ḇātêhem la’ăḥērîm śāḏwōṯ wənāšîm y<sup>a</sup>ḥədāw kî-’aṭṭeh ’eṯ-yāḏî ‘al-yōšəḇê hā’āreṣ nə’um-yəhwâ: </p>
 <p>13 kî miqqəṭannām wə‘aḏ-gəḏwōlām kullwō bwōṣē‘a bāṣ<sup>a</sup>‘ ûminnāḇî’ wə‘aḏ-kōhēn kullwō ‘ōśeh ššāqer: </p>
 <p>14 wayərapə’û ’eṯ-šeḇer ‘ammî ‘al-nəqallâ lē’mōr šālwōm| šālwōm wə’ên šālwōm: </p>
 <p>15 hōḇîšû kî ṯwō‘ēḇâ ‘āśû gam-bwōš lō’-yēḇwōšû gam-haḵəlîm lō’ yāḏā‘û lāḵēn yipəlû ḇannōfəlîm bə‘ēṯ-pəqaḏətîm yikāšəlû ’āmar yəhwâ: s</p>
 <p>16 kōh ’āmar yəhwâ ‘iməḏû ‘al-dərāḵîm ûrə’û wəša’ălû| linəṯiḇwōṯ ‘wōlām ’ê-zeh ḏereḵə haṭṭwōḇ ûləḵû-ḇāh ûmiṣə’û marəgwō‘a lənafəšəḵem wayyō’mərû lō’ nēlēḵə: </p>
 <p>17 wahăqimōṯî ‘ălêḵem ṣōfîm haqəšîḇû ləqwōl šwōfār wayyō’mərû lō’ naqəšîḇ: </p>
 <p>18 lāḵēn šimə‘û hagwōyim ûḏə‘î ‘ēḏâ ’eṯ-’ăšer-bām: </p>
 <p>19 šimə‘î hā’āreṣ hinnēh ’ānōḵî mēḇî’ rā‘â ’el-hā‘ām hazzeh pərî m<sup>a</sup>ḥəšəḇwōṯām kî ‘al-dəḇāray lō’ hiqəšîḇû wəṯwōrāṯî wayyimə’ăsû-ḇāh: </p>
 <p>20 lāmmâ-zzeh lî ləḇwōnâ miššəḇā’ ṯāḇwō’ wəqāneh haṭṭwōḇ mē’ereṣ merəḥāq ‘ōlwōṯêḵem lō’ lərāṣwōn wəziḇəḥêḵem lō’-‘ārəḇû lî: s</p>
 <p>21 lāḵēn kōh ’āmar yəhwâ hinənî nōṯēn ’el-hā‘ām hazzeh miḵəšōlîm wəḵāšəlû ḇām ’āḇwōṯ ûḇānîm y<sup>a</sup>ḥədāw šāḵēn wərē‘wō <font color="brown">yō’ḇēḏû</font> <font color="blue">wə’āḇāḏû:</font> f</p>
 <p>22 kōh ’āmar yəhwâ hinnēh ‘am bā’ mē’ereṣ ṣāfwōn wəḡwōy gāḏwōl yē‘wōr mîyarəkəṯê-’āreṣ: </p>
 <p>23 qešeṯ wəḵîḏwōn y<sup>a</sup>ḥăzîqû ’aḵəzārî hû’ wəlō’ yər<sup>a</sup>ḥēmû qwōlām kayyām yehĕmeh wə‘al-sûsîm yirəkāḇû ‘ārûḵə kə’îš lammiləḥāmâ ‘ālayiḵə baṯ-ṣîywōn: </p>
 <p>24 šām<sup>a</sup>‘ənû ’eṯ-šāmə‘wō rāfû yāḏênû ṣārâ heḥĕzîqaṯənû ḥîl kayywōlēḏâ: </p>
 <p>25 ’al-<font color="brown">tēṣə’î</font> <font color="blue">tēṣə’û</font> haśśāḏeh ûḇadereḵə ’al-<font color="brown">tēlēḵî</font> <font color="blue">tēlēḵû</font> kî ḥereḇ lə’ōyēḇ māḡwōr missāḇîḇ: </p>
 <p>26 baṯ-‘ammî ḥiḡərî-śāq wəhiṯəpalləšî ḇā’ēfer ’ēḇel yāḥîḏ ‘ăśî lāḵə misəpaḏ tamərûrîm kî fiṯə’ōm yāḇō’ haššōḏēḏ ‘ālênû: </p>
 <p>27 bāḥwōn nəṯatîḵā ḇə‘ammî miḇəṣār wəṯēḏ<sup>a</sup>‘ ûḇāḥanətā ’eṯ-darəkām: </p>
 <p>28 kullām sārê swōrərîm hōləḵê rāḵîl nəḥōšeṯ ûḇarəzel kullām mašəḥîṯîm hēmmâ: </p>
 <p>29 nāḥar mapuḥa <font color="brown">mē’išətam</font> <font color="blue">mē’ēš</font> <font color="blue">tam</font> ‘ōfāreṯ laššāwə’ ṣāraf ṣārwōf wərā‘îm lō’ nitāqû: </p>
 <p>30 kesef nimə’ās qārə’û lâem kî-mā’as yəhwâ bâem: f</p>
 </td>
 </tr></table>
 <p></p><hr>
 <center>
 <a href="jer007.htm">Next: Jeremiah (Yermiyah) Chapter 7</a></center>
 </body>