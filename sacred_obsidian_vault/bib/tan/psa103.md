<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa103.htm">Polyglot</a> 
 <a href="../kjv/psa103.htm">KJV</a> 
 <a href="../sep/psa103.htm">Sep</a> 
 <a href="../vul/psa103.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa102.htm">Previous</a> 
 <a href="psa104.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 103</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏לְדָוִ֙ד׀ בָּרֲכִ֣י נַ֭פְשִׁי אֶת־יְהוָ֑ה וְכָל־קְ֝רָבַ֗י אֶת־שֵׁ֥ם קָדְשֽׁוֹ׃ </span></p>
 <p align="RIGHT"><span lang="he">‎<a name="002">2</a> ‏בָּרֲכִ֣י נַ֭פְשִׁי אֶת־יְהוָ֑ה וְאַל־תִּ֝שְׁכְּחִ֗י כָּל־גְּמוּלָֽיו׃ </span></p>
 <p align="RIGHT"><span lang="he">‎<a name="003">3</a> ‏הַסֹּלֵ֥חַ לְכָל־עֲוֹנֵ֑כִי הָ֝רֹפֵ֗א לְכָל־תַּחֲלֻאָֽיְכִי׃ </span></p>
 <p align="RIGHT"><span lang="he">‎<a name="004">4</a> ‏הַגּוֹאֵ֣ל מִשַּׁ֣חַת חַיָּ֑יְכִי הַֽ֝מְעַטְּרֵ֗כִי חֶ֣סֶד וְרַחֲמִֽים׃ </span></p>
 <p align="RIGHT"><span lang="he">‎<a name="005">5</a> ‏הַמַּשְׂבִּ֣יַע בַּטּ֣וֹב עֶדְיֵ֑ךְ תִּתְחַדֵּ֖שׁ כַּנֶּ֣שֶׁר נְעוּרָֽיְכִי׃ </span></p>
 <p align="RIGHT"><span lang="he">‎<a name="006">6</a> ‏עֹשֵׂ֣ה צְדָק֣וֹת יְהוָ֑ה וּ֝מִשְׁפָּטִ֗ים לְכָל־עֲשׁוּקִֽים׃ </span></p>
 <p align="RIGHT"><span lang="he">‎<a name="007">7</a> ‏יוֹדִ֣יעַ דְּרָכָ֣יו לְמֹשֶׁ֑ה לִבְנֵ֥י יִ֝שְׂרָאֵ֗ל עֲלִילֽוֹתָיו׃ </span></p>
 <p align="RIGHT"><span lang="he">‎<a name="008">8</a> ‏רַח֣וּם וְחַנּ֣וּן יְהוָ֑ה אֶ֖רֶךְ אַפַּ֣יִם וְרַב־חָֽסֶד׃ </span></p>
 <p align="RIGHT"><span lang="he">‎<a name="009">9</a> ‏לֹֽא־לָנֶ֥צַח יָרִ֑יב וְלֹ֖א לְעוֹלָ֣ם יִטּֽוֹר׃ </span></p>
 <p align="RIGHT"><span lang="he">‎<a name="010">10</a> ‏לֹ֣א כַ֭חֲטָאֵינוּ עָ֣שָׂה לָ֑נוּ וְלֹ֥א כַ֝עֲוֹנֹתֵ֗ינוּ גָּמַ֥ל עָלֵֽינוּ׃ </span></p>
 <p align="RIGHT"><span lang="he">‎<a name="011">11</a> ‏כִּ֤י כִגְבֹ֣הַּ שָׁ֭מַיִם עַל־הָאָ֑רֶץ גָּבַ֥ר חַ֝סְדּ֗וֹ עַל־יְרֵאָֽיו׃ </span></p>
 <p align="RIGHT"><span lang="he">‎<a name="012">12</a> ‏כִּרְחֹ֣ק מִ֭זְרָח מִֽמַּֽעֲרָ֑ב הִֽרְחִ֥יק מִ֝מֶּ֗נּוּ אֶת־פְּשָׁעֵֽינוּ׃ </span></p>
 <p align="RIGHT"><span lang="he">‎<a name="013">13</a> ‏כְּרַחֵ֣ם אָ֭ב עַל־בָּנִ֑ים רִחַ֥ם יְ֝הוָ֗ה עַל־יְרֵאָֽיו׃ </span></p>
 <p align="RIGHT"><span lang="he">‎<a name="014">14</a> ‏כִּי־ה֖וּא יָדַ֣ע יִצְרֵ֑נוּ זָ֝כ֗וּר כִּי־עָפָ֥ר אֲנָֽחְנוּ׃ </span></p>
 <p align="RIGHT"><span lang="he">‎<a name="015">15</a> ‏אֱ֭נוֹשׁ כֶּחָצִ֣יר יָמָ֑יו כְּצִ֥יץ הַ֝שָּׂדֶ֗ה כֵּ֣ן יָצִֽיץ׃ </span></p>
 <p align="RIGHT"><span lang="he">‎<a name="016">16</a> ‏כִּ֤י ר֣וּחַ עָֽבְרָה־בּ֣וֹ וְאֵינֶ֑נּוּ וְלֹא־יַכִּירֶ֖נּוּ ע֣וֹד מְקוֹמֽוֹ׃ </span></p>
 <p align="RIGHT"><span lang="he">‎<a name="017">17</a> ‏וְחֶ֤סֶד יְהוָ֙ה׀ מֵעוֹלָ֣ם וְעַד־ע֭וֹלָם עַל־יְרֵאָ֑יו וְ֝צִדְקָת֗וֹ לִבְנֵ֥י בָנִֽים׃ </span></p>
 <p align="RIGHT"><span lang="he">‎<a name="018">18</a> ‏לְשֹׁמְרֵ֥י בְרִית֑וֹ וּלְזֹכְרֵ֥י פִ֝קֻּדָ֗יו לַעֲשׂוֹתָֽם׃ </span></p>
 <p align="RIGHT"><span lang="he">‎<a name="019">19</a> ‏יְֽהוָ֗ה בַּ֭שָּׁמַיִם הֵכִ֣ין כִּסְא֑וֹ וּ֝מַלְכוּת֗וֹ בַּכֹּ֥ל מָשָֽׁלָה׃ </span></p>
 <p align="RIGHT"><span lang="he">‎<a name="020">20</a> ‏בָּרֲכ֥וּ יְהוָ֗ה מַלְאָ֫כָ֥יו גִּבֹּ֣רֵי כֹ֭חַ עֹשֵׂ֣י דְבָר֑וֹ לִ֝שְׁמֹ֗עַ בְּק֣וֹל דְּבָרֽוֹ׃ </span></p>
 <p align="RIGHT"><span lang="he">‎<a name="021">21</a> ‏בָּרֲכ֣וּ יְ֭הוָה כָּל־צְבָאָ֑יו מְ֝שָׁרְתָ֗יו עֹשֵׂ֥י רְצוֹנֽוֹ׃ </span></p>
 <p align="RIGHT"><span lang="he">‎<a name="022">22</a> ‏בָּרֲכ֤וּ יְהוָ֙ה׀ כָּֽל־מַעֲשָׂ֗יו בְּכָל־מְקֹמ֥וֹת מֶמְשַׁלְתּ֑וֹ בָּרֲכִ֥י נַ֝פְשִׁ֗י אֶת־יְהוָֽה׃ </span></p>
 </td>
 <td width="50%">
 <p>1 ləḏāwiḏ| bārăḵî nafəšî ’eṯ-yəhwâ wəḵāl-qərāḇay ’eṯ-šēm qāḏəšwō: </p>
 <p>2 bārăḵî nafəšî ’eṯ-yəhwâ wə’al-tišəkəḥî kāl-gəmûlāyw: </p>
 <p>3 hassōlēḥa ləḵāl-‘ăwōnēḵî hārōfē’ ləḵāl-t<sup>a</sup>ḥălu’āyəḵî: </p>
 <p>4 hagwō’ēl mišš<sup>a</sup>ḥaṯ ḥayyāyəḵî hamə‘aṭṭərēḵî ḥeseḏ wər<sup>a</sup>ḥămîm: </p>
 <p>5 hammaśəbî<sup>a</sup>‘ baṭṭwōḇ ‘eḏəyēḵə tiṯəḥadēš kannešer nə‘ûrāyəḵî: </p>
 <p>6 ‘ōśēh ṣəḏāqwōṯ yəhwâ ûmišəpāṭîm ləḵāl-‘ăšûqîm: </p>
 <p>7 ywōḏî‘a dərāḵāyw ləmōšeh liḇənê yiśərā’ēl ‘ălîlwōṯāyw: </p>
 <p>8 r<sup>a</sup>ḥûm wəḥannûn yəhwâ ’ereḵə ’apayim wəraḇ-ḥāseḏ: </p>
 <p>9 lō’-lāneṣ<sup>a</sup>ḥ yārîḇ wəlō’ lə‘wōlām yiṭṭwōr: </p>
 <p>10 lō’ ḵ<sup>a</sup>ḥăṭā’ênû ‘āśâ lānû wəlō’ ḵ<sup>a</sup>‘ăwōnōṯênû gāmal ‘ālênû: </p>
 <p>11 kî ḵiḡəḇōhha šāmayim ‘al-hā’āreṣ gāḇar ḥasədwō ‘al-yərē’āyw: </p>
 <p>12 kirəḥōq mizərāḥ mimm<sup>a</sup>‘ărāḇ hirəḥîq mimmennû ’eṯ-pəšā‘ênû: </p>
 <p>13 kər<sup>a</sup>ḥēm ’āḇ ‘al-bānîm riḥam yəhwâ ‘al-yərē’āyw: </p>
 <p>14 kî-hû’ yāḏ<sup>a</sup>‘ yiṣərēnû zāḵûr kî-‘āfār ’ănāḥənû: </p>
 <p>15 ’ĕnwōš keḥāṣîr yāmāyw kəṣîṣ haśśāḏeh kēn yāṣîṣ: </p>
 <p>16 kî rûḥa ‘āḇərâ-bwō wə’ênennû wəlō’-yakîrennû ‘wōḏ məqwōmwō: </p>
 <p>17 wəḥeseḏ yəhwâ| mē‘wōlām wə‘aḏ-‘wōlām ‘al-yərē’āyw wəṣiḏəqāṯwō liḇənê ḇānîm: </p>
 <p>18 ləšōmərê ḇərîṯwō ûləzōḵərê fiqquḏāyw l<sup>a</sup>‘ăśwōṯām: </p>
 <p>19 yəhwâ baššāmayim hēḵîn kisə’wō ûmaləḵûṯwō bakōl māšālâ: </p>
 <p>20 bārăḵû yəhwâ malə’āḵāyw gibōrê ḵōḥa ‘ōśê ḏəḇārwō lišəmō‘a bəqwōl dəḇārwō: </p>
 <p>21 bārăḵû yəhwâ kāl-ṣəḇā’āyw məšārəṯāyw ‘ōśê rəṣwōnwō: </p>
 <p>22 bārăḵû yəhwâ| kāl-m<sup>a</sup>‘ăśāyw bəḵāl-məqōmwōṯ meməšalətwō bārăḵî nafəšî ’eṯ-yəhwâ: </p>
 </td>
 </tr></table>
 <p></p><hr>
 <center>
 <a href="psa104.htm">Next: Psalms (Tehilim) Chapter 104</a></center>
 </body>