<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/neh013.htm">Polyglot</a> 
 <a href="../kjv/neh013.htm">KJV</a> 
 <a href="../vul/neh013.htm">Vul</a> 
 
 <br>
 <br><a href="neh.htm">Nehemiah (Nechemiyah) Index</a><br>
  
 <a href="neh012.htm">Previous</a> 
 <a href="ch1001.htm">Next</a> 
 </center>
 <hr>
 
 <h3 align="CENTER">Tanach (Hebrew): Nehemiah (Nechemiyah) Chapter 13</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏בַּיּ֣וֹם הַה֗וּא נִקְרָ֛א בְּסֵ֥פֶר מֹשֶׁ֖ה בְּאָזְנֵ֣י הָעָ֑ם וְנִמְצָא֙ כָּת֣וּב בּ֔וֹ אֲ֠שֶׁר לֹא־יָב֨וֹא עַמֹּנִ֧י וּמֹאָבִ֛י בִּקְהַ֥ל הָאֱלֹהִ֖ים עַד־עוֹלָֽם׃ </span></p>
 <p align="RIGHT"><span lang="he">‎<a name="002">2</a> ‏כִּ֣י לֹ֧א קִדְּמ֛וּ אֶת־בְּנֵ֥י יִשְׂרָאֵ֖ל בַּלֶּ֣חֶם וּבַמָּ֑יִם וַיִּשְׂכֹּ֨ר עָלָ֤יו אֶת־בִּלְעָם֙ לְקַֽלְל֔וֹ וַיַּהֲפֹ֧ךְ אֱלֹהֵ֛ינוּ הַקְּלָלָ֖ה לִבְרָכָֽה׃ </span></p>
 <p align="RIGHT"><span lang="he">‎<a name="003">3</a> ‏וַיְהִ֖י כְּשָׁמְעָ֣ם אֶת־הַתּוֹרָ֑ה וַיַּבְדִּ֥ילוּ כָל־עֵ֖רֶב מִיִּשְׂרָאֵֽל׃ </span></p>
 <p align="RIGHT"><span lang="he">‎<a name="004">4</a> ‏וְלִפְנֵ֣י מִזֶּ֔ה אֶלְיָשִׁיב֙ הַכֹּהֵ֔ן נָת֖וּן בְּלִשְׁכַּ֣ת בֵּית־אֱלֹהֵ֑ינוּ קָר֖וֹב לְטוֹבִיָּֽה׃ </span></p>
 <p align="RIGHT"><span lang="he">‎<a name="005">5</a> ‏וַיַּ֨עַשׂ ל֜וֹ לִשְׁכָּ֣ה גְדוֹלָ֗ה וְשָׁ֣ם הָי֪וּ לְפָנִ֟ים נֹ֠תְנִים אֶת־הַמִּנְחָ֨ה הַלְּבוֹנָ֜ה וְהַכֵּלִ֗ים וּמַעְשַׂ֤ר הַדָּגָן֙ הַתִּיר֣וֹשׁ וְהַיִּצְהָ֔ר מִצְוַת֙ הַלְוִיִּ֔ם וְהַמְשֹׁרְרִ֖ים וְהַשֹּׁעֲרִ֑ים וּתְרוּמַ֖ת הַכֹּהֲנִֽים׃ </span></p>
 <p align="RIGHT"><span lang="he">‎<a name="006">6</a> ‏וּבְכָל־זֶ֕ה לֹ֥א הָיִ֖יתִי בִּֽירוּשָׁלִָ֑ם כִּ֡י בִּשְׁנַת֩ שְׁלֹשִׁ֨ים וּשְׁתַּ֜יִם לְאַרְתַּחְשַׁ֤סְתְּא<font color="red"><sup>1</sup></font> מֶֽלֶךְ־בָּבֶל֙ בָּ֣אתִי אֶל־הַמֶּ֔לֶךְ וּלְקֵ֥ץ יָמִ֖ים נִשְׁאַ֥לְתִּי מִן־הַמֶּֽלֶךְ׃ </span></p>
 <p align="RIGHT"><span lang="he">‎<a name="007">7</a> ‏וָאָב֖וֹא לִֽירוּשָׁלִָ֑ם וָאָבִ֣ינָה בָרָעָ֗ה אֲשֶׁ֨ר עָשָׂ֤ה אֶלְיָשִׁיב֙ לְט֣וֹבִיָּ֔ה לַעֲשׂ֥וֹת לוֹ֙ נִשְׁכָּ֔ה בְּחַצְרֵ֖י בֵּ֥ית הָאֱלֹהִֽים׃ </span></p>
 <p align="RIGHT"><span lang="he">‎<a name="008">8</a> ‏וַיֵּ֥רַֽע לִ֖י מְאֹ֑ד וָֽאַשְׁלִ֜יכָה אֶֽת־כָּל־כְּלֵ֧י בֵית־טוֹבִיָּ֛ה הַח֖וּץ מִן־הַלִּשְׁכָּֽה׃ </span></p>
 <p align="RIGHT"><span lang="he">‎<a name="009">9</a> ‏וָאֹ֣מְרָ֔ה וַֽיְטַהֲר֖וּ הַלְּשָׁכ֑וֹת וָאָשִׁ֣יבָה שָּׁ֗ם כְּלֵי֙ בֵּ֣ית הָאֱלֹהִ֔ים אֶת־הַמִּנְחָ֖ה וְהַלְּבוֹנָֽה׃ פ</span></p>
 <p align="RIGHT"><span lang="he">‎<a name="010">10</a> ‏וָאֵ֣דְעָ֔ה כִּֽי־מְנָי֥וֹת<font color="red"><sup>3</sup></font> הַלְוִיִּ֖ם לֹ֣א נִתָּ֑נָה וַיִּבְרְח֧וּ אִישׁ־לְשָׂדֵ֛הוּ הַלְוִיִּ֥ם וְהַמְשֹׁרְרִ֖ים עֹשֵׂ֥י הַמְּלָאכָֽה׃ </span></p>
 <p align="RIGHT"><span lang="he">‎<a name="011">11</a> ‏וָאָרִ֙יבָה֙ אֶת־הַסְּגָנִ֔ים וָאֹ֣מְרָ֔ה מַדּ֖וּעַ נֶעֱזַ֣ב בֵּית־הָאֱלֹהִ֑ים וָֽאֶ֨קְבְּצֵ֔ם<font color="red"><sup>3</sup></font> וָֽאַעֲמִדֵ֖ם עַל־עָמְדָֽם׃ </span></p>
 <p align="RIGHT"><span lang="he">‎<a name="012">12</a> ‏וְכָל־יְהוּדָ֗ה הֵבִ֜יאוּ מַעְשַׂ֧ר הַדָּגָ֛ן וְהַתִּיר֥וֹשׁ וְהַיִּצְהָ֖ר לָאוֹצָרֽוֹת׃ </span></p>
 <p align="RIGHT"><span lang="he">‎<a name="013">13</a> ‏וָאוֹצְרָ֣ה עַל־א֠וֹצָרוֹת שֶׁלֶמְיָ֨ה הַכֹּהֵ֜ן וְצָד֣וֹק הַסּוֹפֵ֗ר וּפְדָיָה֙ מִן־הַלְוִיִּ֔ם וְעַל־יָדָ֔ם חָנָ֥ן בֶּן־זַכּ֖וּר בֶּן־מַתַּנְיָ֑ה כִּ֤י נֶאֱמָנִים֙ נֶחְשָׁ֔בוּ וַעֲלֵיהֶ֖ם לַחֲלֹ֥ק לַאֲחֵיהֶֽם׃ פ</span></p>
 <p align="RIGHT"><span lang="he">‎<a name="014">14</a> ‏זָכְרָה־לִּ֥י אֱלֹהַ֖י עַל־זֹ֑את וְאַל־תֶּ֣מַח חֲסָדַ֗י אֲשֶׁ֥ר עָשִׂ֛יתִי בְּבֵ֥ית אֱלֹהַ֖י וּבְמִשְׁמָרָֽיו׃ </span></p>
 <p align="RIGHT"><span lang="he">‎<a name="015">15</a> ‏בַּיָּמִ֣ים הָהֵ֡מָּה רָאִ֣יתִי בִֽיהוּדָ֣ה׀ דֹּֽרְכִֽים־גִּתּ֣וֹת׀<font color="red"><sup>3</sup></font> בַּשַּׁבָּ֡ת וּמְבִיאִ֣ים הָעֲרֵמ֣וֹת וְֽעֹמְסִ֪ים עַל־הַחֲמֹרִ֟ים וְאַף־יַ֜יִן עֲנָבִ֤ים וּתְאֵנִים֙ וְכָל־מַשָּׂ֔א וּמְבִיאִ֥ים יְרוּשָׁלִַ֖ם בְּי֣וֹם הַשַּׁבָּ֑ת וָאָעִ֕יד בְּי֖וֹם מִכְרָ֥ם צָֽיִד׃ </span></p>
 <p align="RIGHT"><span lang="he">‎<a name="016">16</a> ‏וְהַצֹּרִים֙ יָ֣שְׁבוּ בָ֔הּ מְבִיאִ֥ים דָּ֖אג וְכָל־מֶ֑כֶר וּמֹכְרִ֧ים בַּשַּׁבָּ֛ת לִבְנֵ֥י יְהוּדָ֖ה וּבִירוּשָׁלִָֽם׃ </span></p>
 <p align="RIGHT"><span lang="he">‎<a name="017">17</a> ‏וָאָרִ֕יבָה אֵ֖ת חֹרֵ֣י יְהוּדָ֑ה וָאֹמְרָ֣ה לָהֶ֗ם מָֽה־הַדָּבָ֨ר הָרָ֤ע הַזֶּה֙ אֲשֶׁ֣ר אַתֶּ֣ם עֹשִׂ֔ים וּֽמְחַלְּלִ֖ים אֶת־י֥וֹם הַשַּׁבָּֽת׃ </span></p>
 <p align="RIGHT"><span lang="he">‎<a name="018">18</a> ‏הֲל֨וֹא כֹ֤ה עָשׂוּ֙ אֲבֹ֣תֵיכֶ֔ם וַיָּבֵ֨א אֱלֹהֵ֜ינוּ עָלֵ֗ינוּ אֵ֚ת כָּל־הָרָעָ֣ה הַזֹּ֔את וְעַ֖ל הָעִ֣יר הַזֹּ֑את וְאַתֶּ֞ם מוֹסִיפִ֤ים חָרוֹן֙ עַל־יִשְׂרָאֵ֔ל לְחַלֵּ֖ל אֶת־הַשַּׁבָּֽת׃ פ</span></p>
 <p align="RIGHT"><span lang="he">‎<a name="019">19</a> ‏וַיְהִ֡י כַּאֲשֶׁ֣ר צָֽלֲלוּ֩ שַׁעֲרֵ֨י יְרוּשָׁלִַ֜ם לִפְנֵ֣י הַשַּׁבָּ֗ת וָאֹֽמְרָה֙ וַיִּסָּגְר֣וּ הַדְּלָת֔וֹת וָאֹ֣מְרָ֔ה אֲשֶׁר֙ לֹ֣א יִפְתָּח֔וּם עַ֖ד אַחַ֣ר הַשַּׁבָּ֑ת וּמִנְּעָרַ֗י הֶֽעֱמַ֙דְתִּי֙ עַל־הַשְּׁעָרִ֔ים לֹא־יָב֥וֹא מַשָּׂ֖א בְּי֥וֹם הַשַּׁבָּֽת׃ </span></p>
 <p align="RIGHT"><span lang="he">‎<a name="020">20</a> ‏וַיָּלִ֨ינוּ הָרֹכְלִ֜ים וּמֹכְרֵ֧י כָל־מִמְכָּ֛ר מִח֥וּץ לִירוּשָׁלִָ֖ם פַּ֥עַם וּשְׁתָּֽיִם׃ </span></p>
 <p align="RIGHT"><span lang="he">‎<a name="021">21</a> ‏וָאָעִ֣ידָה בָהֶ֗ם וָאֹמְרָ֤ה אֲלֵיהֶם֙ מַדּ֜וּעַ אַתֶּ֤ם לֵנִים֙ נֶ֣גֶד הַחוֹמָ֔ה אִם־תִּשְׁנ֕וּ יָ֖ד אֶשְׁלַ֣ח בָּכֶ֑ם מִן־הָעֵ֣ת הַהִ֔יא לֹא־בָ֖אוּ בַּשַּׁבָּֽת׃ ס</span></p>
 <p align="RIGHT"><span lang="he">‎<a name="022">22</a> ‏וָאֹמְרָ֣ה לַלְוִיִּ֗ם אֲשֶׁ֨ר יִֽהְי֤וּ מִֽטַּהֲרִים֙ וּבָאִים֙ שֹׁמְרִ֣ים הַשְּׁעָרִ֔ים לְקַדֵּ֖שׁ אֶת־י֣וֹם הַשַּׁבָּ֑ת גַּם־זֹאת֙ זָכְרָה־לִּ֣י אֱלֹהַ֔י וְח֥וּסָה עָלַ֖י כְּרֹ֥ב חַסְדֶּֽךָ׃ פ</span></p>
 <p align="RIGHT"><span lang="he">‎<a name="023">23</a> ‏גַּ֣ם׀ בַּיָּמִ֣ים הָהֵ֗ם רָאִ֤יתִי אֶת־הַיְּהוּדִים֙ הֹשִׁ֗יבוּ נָשִׁים֙ <font color="brown">אשדודיות</font> <font color="blue">אַשְׁדֳּדִיּ֔וֹת<font color="red"><sup>9</sup></font></font> <font color="brown">עמוניות</font> <font color="blue">עַמֳּנִיּ֖וֹת<font color="red"><sup>9</sup></font></font> מוֹאֲבִיּֽוֹת׃ </span></p>
 <p align="RIGHT"><span lang="he">‎<a name="024">24</a> ‏וּבְנֵיהֶ֗ם חֲצִי֙ מְדַבֵּ֣ר אַשְׁדּוֹדִ֔ית וְאֵינָ֥ם מַכִּירִ֖ים לְדַבֵּ֣ר יְהוּדִ֑ית וְכִלְשׁ֖וֹן עַ֥ם וָעָֽם׃ </span></p>
 <p align="RIGHT"><span lang="he">‎<a name="025">25</a> ‏וָאָרִ֤יב עִמָּם֙ וָאֲקַֽלְלֵ֔ם וָאַכֶּ֥ה מֵהֶ֛ם אֲנָשִׁ֖ים וָֽאֶמְרְטֵ֑ם וָאַשְׁבִּיעֵ֣ם בֵּֽאלֹהִ֗ים אִם־תִּתְּנ֤וּ בְנֹֽתֵיכֶם֙ לִבְנֵיהֶ֔ם וְאִם־תִּשְׂאוּ֙ מִבְּנֹ֣תֵיהֶ֔ם לִבְנֵיכֶ֖ם וְלָכֶֽם׃ </span></p>
 <p align="RIGHT"><span lang="he">‎<a name="026">26</a> ‏הֲל֣וֹא עַל־אֵ֣לֶּה חָטָֽא־שְׁלֹמֹ֣ה מֶ֣לֶךְ יִשְׂרָאֵ֡ל וּבַגּוֹיִ֣ם הָרַבִּים֩ לֹֽא־הָיָ֨ה מֶ֜לֶךְ כָּמֹ֗הוּ וְאָה֤וּב לֵֽאלֹהָיו֙ הָיָ֔ה וַיִּתְּנֵ֣הוּ אֱלֹהִ֔ים מֶ֖לֶךְ עַל־כָּל־יִשְׂרָאֵ֑ל גַּם־אוֹת֣וֹ הֶחֱטִ֔יאוּ הַנָּשִׁ֖ים הַנָּכְרִיּֽוֹת׃ </span></p>
 <p align="RIGHT"><span lang="he">‎<a name="027">27</a> ‏וְלָכֶ֣ם הֲנִשְׁמַ֗ע לַעֲשֹׂת֙ אֵ֣ת כָּל־הָרָעָ֤ה הַגְּדוֹלָה֙ הַזֹּ֔את לִמְעֹ֖ל בֵּֽאלֹהֵ֑ינוּ לְהֹשִׁ֖יב נָשִׁ֥ים נָכְרִיּֽוֹת׃ </span></p>
 <p align="RIGHT"><span lang="he">‎<a name="028">28</a> ‏וּמִבְּנֵ֨י יוֹיָדָ֤ע בֶּן־אֶלְיָשִׁיב֙ הַכֹּהֵ֣ן הַגָּד֔וֹל חָתָ֖ן לְסַנְבַלַּ֣ט הַחֹרֹנִ֑י וָאַבְרִיחֵ֖הוּ מֵעָלָֽי׃ </span></p>
 <p align="RIGHT"><span lang="he">‎<a name="029">29</a> ‏זָכְרָ֥ה לָהֶ֖ם אֱלֹהָ֑י עַ֚ל גָּאֳלֵ֣י הַכְּהֻנָּ֔ה וּבְרִ֥ית הַכְּהֻנָּ֖ה וְהַלְוִיִּֽם׃ </span></p>
 <p align="RIGHT"><span lang="he">‎<a name="030">30</a> ‏וְטִֽהַרְתִּ֖ים מִכָּל־נֵכָ֑ר וָאַעֲמִ֧ידָה מִשְׁמָר֛וֹת לַכֹּהֲנִ֥ים וְלַלְוִיִּ֖ם אִ֥ישׁ בִּמְלַאכְתּֽוֹ׃ </span></p>
 <p align="RIGHT"><span lang="he">‎<a name="031">31</a> ‏וּלְקֻרְבַּ֧ן הָעֵצִ֛ים בְּעִתִּ֥ים מְזֻמָּנ֖וֹת וְלַבִּכּוּרִ֑ים<font color="red"><sup>3</sup></font> זָכְרָה־לִּ֥י אֱלֹהַ֖י לְטוֹבָֽה׃ </span></p>
 <p></p>
 </td>
 <td width="50%">
 <p>1 bayywōm hahû’ niqərā’ bəsēfer mōšeh bə’āzənê hā‘ām wəniməṣā’ kāṯûḇ bwō ’ăšer lō’-yāḇwō’ ‘ammōnî ûmō’āḇî biqəhal hā’ĕlōhîm ‘aḏ-‘wōlām: </p>
 <p>2 kî lō’ qidəmû ’eṯ-bənê yiśərā’ēl balleḥem ûḇammāyim wayyiśəkōr ‘ālāyw ’eṯ-bilə‘ām ləqaləlwō wayyahăfōḵə ’ĕlōhênû haqqəlālâ liḇərāḵâ: </p>
 <p>3 wayəhî kəšāmə‘ām ’eṯ-hatwōrâ wayyaḇədîlû ḵāl-‘ēreḇ mîyiśərā’ēl: </p>
 <p>4 wəlifənê mizzeh ’eləyāšîḇ hakōhēn nāṯûn bəlišəkaṯ bêṯ-’ĕlōhênû qārwōḇ ləṭwōḇîyâ: </p>
 <p>5 wayy<sup>a</sup>‘aś lwō lišəkâ ḡəḏwōlâ wəšām hāyû ləfānîm nōṯənîm ’eṯ-hamminəḥâ halləḇwōnâ wəhakēlîm ûm<sup>a</sup>‘əśar hadāḡān hatîrwōš wəhayyiṣəhār miṣəwaṯ haləwîyim wəhaməšōrərîm wəhaššō‘ărîm ûṯərûmaṯ hakōhănîm: </p>
 <p>6 ûḇəḵāl-zeh lō’ hāyîṯî bîrûšālāim kî bišənaṯ šəlōšîm ûšətayim lə’arət<sup>a</sup>ḥəšasətə’<font color="red"><sup>1</sup></font> meleḵə-bāḇel bā’ṯî ’el-hammeleḵə ûləqēṣ yāmîm nišə’alətî min-hammeleḵə: </p>
 <p>7 wā’āḇwō’ lîrûšālāim wā’āḇînâ ḇārā‘â ’ăšer ‘āśâ ’eləyāšîḇ ləṭwōḇîyâ l<sup>a</sup>‘ăśwōṯ lwō nišəkâ bəḥaṣərê bêṯ hā’ĕlōhîm: </p>
 <p>8 wayyēr<sup>a</sup>‘ lî mə’ōḏ wā’ašəlîḵâ ’eṯ-kāl-kəlê ḇêṯ-ṭwōḇîyâ h<sup>a</sup>ḥûṣ min-hallišəkâ: </p>
 <p>9 wā’ōmərâ wayəṭahărû halləšāḵwōṯ wā’āšîḇâ ššām kəlê bêṯ hā’ĕlōhîm ’eṯ-hamminəḥâ wəhalləḇwōnâ: f</p>
 <p>10 wā’ēḏə‘â kî-mənāywōṯ<font color="red"><sup>3</sup></font> haləwîyim lō’ nitānâ wayyiḇərəḥû ’îš-ləśāḏēhû haləwîyim wəhaməšōrərîm ‘ōśê hamməlā’ḵâ: </p>
 <p>11 wā’ārîḇâ ’eṯ-hassəḡānîm wā’ōmərâ madû‘a ne‘ĕzaḇ bêṯ-hā’ĕlōhîm wā’eqəbəṣēm<font color="red"><sup>3</sup></font> wā’<sup>a</sup>‘ămiḏēm ‘al-‘āməḏām: </p>
 <p>12 wəḵāl-yəhûḏâ hēḇî’û m<sup>a</sup>‘əśar hadāḡān wəhatîrwōš wəhayyiṣəhār lā’wōṣārwōṯ: </p>
 <p>13 wā’wōṣərâ ‘al-’wōṣārwōṯ šeleməyâ hakōhēn wəṣāḏwōq hasswōfēr ûfəḏāyâ min-haləwîyim wə‘al-yāḏām ḥānān ben-zakûr ben-matanəyâ kî ne’ĕmānîm neḥəšāḇû w<sup>a</sup>‘ălêhem l<sup>a</sup>ḥălōq la’ăḥêhem: f</p>
 <p>14 zāḵərâ-llî ’ĕlōhay ‘al-zō’ṯ wə’al-tem<sup>a</sup>ḥ ḥăsāḏay ’ăšer ‘āśîṯî bəḇêṯ ’ĕlōhay ûḇəmišəmārāyw: </p>
 <p>15 bayyāmîm hâēmmâ rā’îṯî ḇîhûḏâ| dōrəḵîm-gitwōṯ|<font color="red"><sup>3</sup></font> baššabāṯ ûməḇî’îm hā‘ărēmwōṯ wə‘ōməsîm ‘al-h<sup>a</sup>ḥămōrîm wə’af-yayin ‘ănāḇîm ûṯə’ēnîm wəḵāl-maśśā’ ûməḇî’îm yərûšālaim bəywōm haššabāṯ wā’ā‘îḏ bəywōm miḵərām ṣāyiḏ: </p>
 <p>16 wəhaṣṣōrîm yāšəḇû ḇāh məḇî’îm dā’ḡ wəḵāl-meḵer ûmōḵərîm baššabāṯ liḇənê yəhûḏâ ûḇîrûšālāim: </p>
 <p>17 wā’ārîḇâ ’ēṯ ḥōrê yəhûḏâ wā’ōmərâ lâem mâ-hadāḇār hārā‘ hazzeh ’ăšer ’atem ‘ōśîm ûməḥalləlîm ’eṯ-ywōm haššabāṯ: </p>
 <p>18 hălwō’ ḵōh ‘āśû ’ăḇōṯêḵem wayyāḇē’ ’ĕlōhênû ‘ālênû ’ēṯ kāl-hārā‘â hazzō’ṯ wə‘al hā‘îr hazzō’ṯ wə’atem mwōsîfîm ḥārwōn ‘al-yiśərā’ēl ləḥallēl ’eṯ-haššabāṯ: f</p>
 <p>19 wayəhî ka’ăšer ṣālălû š<sup>a</sup>‘ărê yərûšālaim lifənê haššabāṯ wā’ōmərâ wayyissāḡərû hadəlāṯwōṯ wā’ōmərâ ’ăšer lō’ yifətāḥûm ‘aḏ ’<sup>a</sup>ḥar haššabāṯ ûminnə‘āray he‘ĕmaḏətî ‘al-haššə‘ārîm lō’-yāḇwō’ maśśā’ bəywōm haššabāṯ: </p>
 <p>20 wayyālînû hārōḵəlîm ûmōḵərê ḵāl-miməkār miḥûṣ lîrûšālāim p<sup>a</sup>‘am ûšətāyim: </p>
 <p>21 wā’ā‘îḏâ ḇâem wā’ōmərâ ’ălêhem madû‘a ’atem lēnîm neḡeḏ h<sup>a</sup>ḥwōmâ ’im-tišənû yāḏ ’ešəl<sup>a</sup>ḥ bāḵem min-hā‘ēṯ hahî’ lō’-ḇā’û baššabāṯ: s</p>
 <p>22 wā’ōmərâ laləwîyim ’ăšer yihəyû miṭṭahărîm ûḇā’îm šōmərîm haššə‘ārîm ləqadēš ’eṯ-ywōm haššabāṯ gam-zō’ṯ zāḵərâ-llî ’ĕlōhay wəḥûsâ ‘ālay kərōḇ ḥasədeḵā: f</p>
 <p>23 gam| bayyāmîm hâēm rā’îṯî ’eṯ-hayyəhûḏîm hōšîḇû nāšîm <font color="brown">’ašədwōḏîywōṯ</font> <font color="blue">’ašədŏḏîywōṯ<font color="red"><sup>9</sup></font></font> <font color="brown">‘ammwōnîywōṯ</font> <font color="blue">‘ammŏnîywōṯ<font color="red"><sup>9</sup></font></font> mwō’ăḇîywōṯ: </p>
 <p>24 ûḇənêhem ḥăṣî məḏabēr ’ašədwōḏîṯ wə’ênām makîrîm ləḏabēr yəhûḏîṯ wəḵiləšwōn ‘am wā‘ām: </p>
 <p>25 wā’ārîḇ ‘immām wā’ăqaləlēm wā’akeh mēhem ’ănāšîm wā’emərəṭēm wā’ašəbî‘ēm bē’lōhîm ’im-titənû ḇənōṯêḵem liḇənêhem wə’im-tiśə’û mibənōṯêhem liḇənêḵem wəlāḵem: </p>
 <p>26 hălwō’ ‘al-’ēlleh ḥāṭā’-šəlōmōh meleḵə yiśərā’ēl ûḇagwōyim hārabîm lō’-hāyâ meleḵə kāmōhû wə’âûḇ lē’lōhāyw hāyâ wayyitənēhû ’ĕlōhîm meleḵə ‘al-kāl-yiśərā’ēl gam-’wōṯwō heḥĕṭî’û hannāšîm hannāḵərîywōṯ: </p>
 <p>27 wəlāḵem hănišəm<sup>a</sup>‘ l<sup>a</sup>‘ăśōṯ ’ēṯ kāl-hārā‘â hagəḏwōlâ hazzō’ṯ limə‘ōl bē’lōhênû ləhōšîḇ nāšîm nāḵərîywōṯ: </p>
 <p>28 ûmibənê ywōyāḏā‘ ben-’eləyāšîḇ hakōhēn hagāḏwōl ḥāṯān ləsanəḇallaṭ h<sup>a</sup>ḥōrōnî wā’aḇərîḥēhû mē‘ālāy: </p>
 <p>29 zāḵərâ lâem ’ĕlōhāy ‘al gā’ŏlê hakəhunnâ ûḇərîṯ hakəhunnâ wəhaləwîyim: </p>
 <p>30 wəṭiharətîm mikāl-nēḵār wā’<sup>a</sup>‘ămîḏâ mišəmārwōṯ lakōhănîm wəlaləwîyim ’îš biməla’ḵətwō: </p>
 <p>31 ûləqurəban hā‘ēṣîm bə‘itîm məzummānwōṯ wəlabikûrîm<font color="red"><sup>3</sup></font> zāḵərâ-llî ’ĕlōhay ləṭwōḇâ: </p>
 </td>
 </tr></table>
 <p></p><hr>
 <center>
 <a href="ch1001.htm">Next: 1 Chronicles (1 Divrey Yamim) Chapter 1</a></center>
 </body>