<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/exo036.htm">Polyglot</a> 
 <a href="../kjv/exo036.htm">KJV</a> 
 <a href="../sep/exo036.htm">Sep</a> 
 <a href="../vul/exo036.htm">Vul</a> 
 
 <br>
 <br><a href="exo.htm">Exodus (Shemot) Index</a><br>
  
 <a href="exo035.htm">Previous</a> 
 <a href="exo037.htm">Next</a> 
 </center>
 <hr>
 
 <h3 align="CENTER">Tanach (Hebrew): Exodus (Shemot) Chapter 36</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וְעָשָׂה֩ בְצַלְאֵ֨ל וְאָהֳלִיאָ֜ב וְכֹ֣ל׀ אִ֣ישׁ חֲכַם־לֵ֗ב אֲשֶׁר֩ נָתַ֨ן יְהוָ֜ה חָכְמָ֤ה וּתְבוּנָה֙ בָּהֵ֔מָּה לָדַ֣עַת לַעֲשֹׂ֔ת אֶֽת־כָּל־מְלֶ֖אכֶת עֲבֹדַ֣ת הַקֹּ֑דֶשׁ לְכֹ֥ל אֲשֶׁר־צִוָּ֖ה יְהוָֽה׃ </span></p>
 <p align="RIGHT"><span lang="he">‎<a name="002">2</a> ‏וַיִּקְרָ֣א מֹשֶׁ֗ה אֶל־בְּצַלְאֵל֮<font color="red"><sup>3</sup></font> וְאֶל־אָֽהֳלִיאָב֒ וְאֶל֙ כָּל־אִ֣ישׁ חֲכַם־לֵ֔ב אֲשֶׁ֨ר נָתַ֧ן יְהוָ֛ה חָכְמָ֖ה בְּלִבּ֑וֹ כֹּ֚ל אֲשֶׁ֣ר נְשָׂא֣וֹ לִבּ֔וֹ לְקָרְבָ֥ה אֶל־הַמְּלָאכָ֖ה לַעֲשֹׂ֥ת אֹתָֽהּ׃ </span></p>
 <p align="RIGHT"><span lang="he">‎<a name="003">3</a> ‏וַיִּקְח֞וּ מִלִּפְנֵ֣י מֹשֶׁ֗ה אֵ֤ת כָּל־הַתְּרוּמָה֙ אֲשֶׁ֨ר הֵבִ֜יאוּ בְּנֵ֣י יִשְׂרָאֵ֗ל לִמְלֶ֛אכֶת עֲבֹדַ֥ת הַקֹּ֖דֶשׁ לַעֲשֹׂ֣ת אֹתָ֑הּ וְ֠הֵם הֵבִ֨יאוּ אֵלָ֥יו ע֛וֹד נְדָבָ֖ה בַּבֹּ֥קֶר בַּבֹּֽקֶר׃ </span></p>
 <p align="RIGHT"><span lang="he">‎<a name="004">4</a> ‏וַיָּבֹ֙אוּ֙ כָּל־הַ֣חֲכָמִ֔ים הָעֹשִׂ֕ים אֵ֖ת כָּל־מְלֶ֣אכֶת הַקֹּ֑דֶשׁ אִֽישׁ־אִ֥ישׁ מִמְּלַאכְתּ֖וֹ אֲשֶׁר־הֵ֥מָּה עֹשִֽׂים׃ </span></p>
 <p align="RIGHT"><span lang="he">‎<a name="005">5</a> ‏וַיֹּאמְרוּ֙ אֶל־מֹשֶׁ֣ה לֵּאמֹ֔ר מַרְבִּ֥ים הָעָ֖ם לְהָבִ֑יא מִדֵּ֤י הָֽעֲבֹדָה֙ לַמְּלָאכָ֔ה אֲשֶׁר־צִוָּ֥ה יְהוָ֖ה לַעֲשֹׂ֥ת אֹתָֽהּ׃ </span></p>
 <p align="RIGHT"><span lang="he">‎<a name="006">6</a> ‏וַיְצַ֣ו מֹשֶׁ֗ה וַיַּעֲבִ֨ירוּ ק֥וֹל בַּֽמַּחֲנֶה֮ לֵאמֹר֒ אִ֣ישׁ וְאִשָּׁ֗ה אַל־יַעֲשׂוּ־ע֛וֹד מְלָאכָ֖ה לִתְרוּמַ֣ת הַקֹּ֑דֶשׁ וַיִּכָּלֵ֥א הָעָ֖ם מֵהָבִֽיא׃ </span></p>
 <p align="RIGHT"><span lang="he">‎<a name="007">7</a> ‏וְהַמְּלָאכָ֗ה הָיְתָ֥ה דַיָּ֛ם לְכָל־הַמְּלָאכָ֖ה לַעֲשׂ֣וֹת אֹתָ֑הּ וְהוֹתֵֽר׃ ס</span></p>
 <p align="RIGHT"><span lang="he">‎<a name="008">8</a> ‏וַיַּעֲשׂ֨וּ כָל־חֲכַם־לֵ֜ב בְּעֹשֵׂ֧י הַמְּלָאכָ֛ה אֶת־הַמִּשְׁכָּ֖ן עֶ֣שֶׂר יְרִיעֹ֑ת שֵׁ֣שׁ מָשְׁזָ֗ר וּתְכֵ֤לֶת וְאַרְגָּמָן֙ וְתוֹלַ֣עַת שָׁנִ֔י כְּרֻבִ֛ים מַעֲשֵׂ֥ה חֹשֵׁ֖ב עָשָׂ֥ה אֹתָֽם׃ </span></p>
 <p align="RIGHT"><span lang="he">‎<a name="009">9</a> ‏אֹ֜רֶךְ הַיְרִיעָ֣ה הָֽאַחַ֗ת שְׁמֹנֶ֤ה וְעֶשְׂרִים֙ בָּֽאַמָּ֔ה וְרֹ֙חַב֙ אַרְבַּ֣ע בָּֽאַמָּ֔ה הַיְרִיעָ֖ה הָאֶחָ֑ת מִדָּ֥ה אַחַ֖ת לְכָל־הַיְרִיעֹֽת׃ </span></p>
 <p align="RIGHT"><span lang="he">‎<a name="010">10</a> ‏וַיְחַבֵּר֙ אֶת־חֲמֵ֣שׁ הַיְרִיעֹ֔ת אַחַ֖ת אֶל־אֶחָ֑ת וְחָמֵ֤שׁ יְרִיעֹת֙ חִבַּ֔ר אַחַ֖ת אֶל־אֶחָֽת׃ </span></p>
 <p align="RIGHT"><span lang="he">‎<a name="011">11</a> ‏וַיַּ֜עַשׂ לֻֽלְאֹ֣ת תְּכֵ֗לֶת עַ֣ל שְׂפַ֤ת הַיְרִיעָה֙ הָֽאֶחָ֔ת מִקָּצָ֖ה בַּמַּחְבָּ֑רֶת כֵּ֤ן עָשָׂה֙ בִּשְׂפַ֣ת הַיְרִיעָ֔ה הַקִּ֣יצוֹנָ֔ה בַּמַּחְבֶּ֖רֶת הַשֵּׁנִֽית׃ </span></p>
 <p align="RIGHT"><span lang="he">‎<a name="012">12</a> ‏חֲמִשִּׁ֣ים לֻלָאֹ֗ת עָשָׂה֮ בַּיְרִיעָ֣ה הָאֶחָת֒ וַחֲמִשִּׁ֣ים לֻלָאֹ֗ת עָשָׂה֙ בִּקְצֵ֣ה הַיְרִיעָ֔ה אֲשֶׁ֖ר בַּמַּחְבֶּ֣רֶת הַשֵּׁנִ֑ית מַקְבִּילֹת֙ הַלֻּ֣לָאֹ֔ת אַחַ֖ת אֶל־אֶחָֽת׃ </span></p>
 <p align="RIGHT"><span lang="he">‎<a name="013">13</a> ‏וַיַּ֕עַשׂ חֲמִשִּׁ֖ים קַרְסֵ֣י זָהָ֑ב וַיְחַבֵּ֨ר אֶת־הַיְרִעֹ֜ת אַחַ֤ת אֶל־אַחַת֙ בַּקְּרָסִ֔ים וַֽיְהִ֥י הַמִּשְׁכָּ֖ן אֶחָֽד׃ ס</span></p>
 <p align="RIGHT"><span lang="he">‎<a name="014">14</a> ‏וַיַּ֙עַשׂ֙ יְרִיעֹ֣ת עִזִּ֔ים לְאֹ֖הֶל עַל־הַמִּשְׁכָּ֑ן עַשְׁתֵּֽי־עֶשְׂרֵ֥ה יְרִיעֹ֖ת עָשָׂ֥ה אֹתָֽם׃ </span></p>
 <p align="RIGHT"><span lang="he">‎<a name="015">15</a> ‏אֹ֜רֶךְ הַיְרִיעָ֣ה הָאַחַ֗ת שְׁלֹשִׁים֙ בָּֽאַמָּ֔ה וְאַרְבַּ֣ע אַמּ֔וֹת רֹ֖חַב הַיְרִיעָ֣ה הָאֶחָ֑ת מִדָּ֣ה אַחַ֔ת לְעַשְׁתֵּ֥י עֶשְׂרֵ֖ה יְרִיעֹֽת׃ </span></p>
 <p align="RIGHT"><span lang="he">‎<a name="016">16</a> ‏וַיְחַבֵּ֛ר אֶת־חֲמֵ֥שׁ הַיְרִיעֹ֖ת לְבָ֑ד וְאֶת־שֵׁ֥שׁ הַיְרִיעֹ֖ת לְבָֽד׃ </span></p>
 <p align="RIGHT"><span lang="he">‎<a name="017">17</a> ‏וַיַּ֜עַשׂ לֻֽלָאֹ֣ת חֲמִשִּׁ֗ים עַ֚ל שְׂפַ֣ת הַיְרִיעָ֔ה הַקִּיצֹנָ֖ה בַּמַּחְבָּ֑רֶת וַחֲמִשִּׁ֣ים לֻלָאֹ֗ת עָשָׂה֙ עַל־שְׂפַ֣ת הַיְרִיעָ֔ה הַחֹבֶ֖רֶת הַשֵּׁנִֽית׃ </span></p>
 <p align="RIGHT"><span lang="he">‎<a name="018">18</a> ‏וַיַּ֛עַשׂ קַרְסֵ֥י נְחֹ֖שֶׁת חֲמִשִּׁ֑ים לְחַבֵּ֥ר אֶת־הָאֹ֖הֶל לִהְיֹ֥ת<font color="red"><sup>3</sup></font> אֶחָֽד׃ </span></p>
 <p align="RIGHT"><span lang="he">‎<a name="019">19</a> ‏וַיַּ֤עַשׂ מִכְסֶה֙ לָאֹ֔הֶל עֹרֹ֥ת אֵלִ֖ים מְאָדָּמִ֑ים וּמִכְסֵ֛ה עֹרֹ֥ת תְּחָשִׁ֖ים מִלְמָֽעְלָה׃ ס</span></p>
 <p align="RIGHT"><span lang="he">‎<a name="020">20</a> ‏וַיַּ֥עַשׂ אֶת־הַקְּרָשִׁ֖ים לַמִּשְׁכָּ֑ן עֲצֵ֥י שִׁטִּ֖ים עֹמְדִֽים׃ </span></p>
 <p align="RIGHT"><span lang="he">‎<a name="021">21</a> ‏עֶ֥שֶׂר אַמֹּ֖ת אֹ֣רֶךְ הַקָּ֑רֶשׁ וְאַמָּה֙ וַחֲצִ֣י הָֽאַמָּ֔ה רֹ֖חַב הַקֶּ֥רֶשׁ הָאֶחָֽד׃ </span></p>
 <p align="RIGHT"><span lang="he">‎<a name="022">22</a> ‏שְׁתֵּ֣י יָדֹ֗ת לַקֶּ֙רֶשׁ֙ הָֽאֶחָ֔ד מְשֻׁלָּבֹ֔ת אַחַ֖ת אֶל־אֶחָ֑ת כֵּ֣ן עָשָׂ֔ה לְכֹ֖ל קַרְשֵׁ֥י הַמִּשְׁכָּֽן׃ </span></p>
 <p align="RIGHT"><span lang="he">‎<a name="023">23</a> ‏וַיַּ֥עַשׂ אֶת־הַקְּרָשִׁ֖ים לַמִּשְׁכָּ֑ן עֶשְׂרִ֣ים קְרָשִׁ֔ים לִפְאַ֖ת נֶ֥גֶב תֵּימָֽנָה׃ </span></p>
 <p align="RIGHT"><span lang="he">‎<a name="024">24</a> ‏וְאַרְבָּעִים֙ אַדְנֵי־כֶ֔סֶף עָשָׂ֕ה תַּ֖חַת עֶשְׂרִ֣ים הַקְּרָשִׁ֑ים שְׁנֵ֨י אֲדָנִ֜ים תַּֽחַת־הַקֶּ֤רֶשׁ הָאֶחָד֙ לִשְׁתֵּ֣י יְדֹתָ֔יו וּשְׁנֵ֧י אֲדָנִ֛ים תַּֽחַת־הַקֶּ֥רֶשׁ הָאֶחָ֖ד לִשְׁתֵּ֥י יְדֹתָֽיו׃ </span></p>
 <p align="RIGHT"><span lang="he">‎<a name="025">25</a> ‏וּלְצֶ֧לַע הַמִּשְׁכָּ֛ן הַשֵּׁנִ֖ית לִפְאַ֣ת צָפ֑וֹן עָשָׂ֖ה עֶשְׂרִ֥ים קְרָשִֽׁים׃ </span></p>
 <p align="RIGHT"><span lang="he">‎<a name="026">26</a> ‏וְאַרְבָּעִ֥ים אַדְנֵיהֶ֖ם כָּ֑סֶף שְׁנֵ֣י אֲדָנִ֗ים תַּ֚חַת הַקֶּ֣רֶשׁ הָאֶחָ֔ד וּשְׁנֵ֣י אֲדָנִ֔ים תַּ֖חַת הַקֶּ֥רֶשׁ הָאֶחָֽד׃ </span></p>
 <p align="RIGHT"><span lang="he">‎<a name="027">27</a> ‏וּֽלְיַרְכְּתֵ֥י הַמִּשְׁכָּ֖ן יָ֑מָּה עָשָׂ֖ה שִׁשָּׁ֥ה קְרָשִֽׁים׃ </span></p>
 <p align="RIGHT"><span lang="he">‎<a name="028">28</a> ‏וּשְׁנֵ֤י קְרָשִׁים֙ עָשָׂ֔ה לִמְקֻצְעֹ֖ת הַמִּשְׁכָּ֑ן בַּיַּרְכָתָֽיִם׃ </span></p>
 <p align="RIGHT"><span lang="he">‎<a name="029">29</a> ‏וְהָי֣וּ תוֹאֲמִם֮ מִלְּמַטָּה֒ וְיַחְדָּ֗ו יִהְי֤וּ תַמִּים֙ אֶל־רֹאשׁ֔וֹ אֶל־הַטַּבַּ֖עַת הָאֶחָ֑ת כֵּ֚ן עָשָׂ֣ה לִשְׁנֵיהֶ֔ם לִשְׁנֵ֖י הַמִּקְצֹעֹֽת׃ </span></p>
 <p align="RIGHT"><span lang="he">‎<a name="030">30</a> ‏וְהָיוּ֙ שְׁמֹנָ֣ה קְרָשִׁ֔ים וְאַדְנֵיהֶ֣ם כֶּ֔סֶף שִׁשָּׁ֥ה עָשָׂ֖ר אֲדָנִ֑ים שְׁנֵ֤י אֲדָנִים֙ שְׁנֵ֣י אֲדָנִ֔ים תַּ֖חַת הַקֶּ֥רֶשׁ הָאֶחָֽד׃ </span></p>
 <p align="RIGHT"><span lang="he">‎<a name="031">31</a> ‏וַיַּ֥עַשׂ בְּרִיחֵ֖י עֲצֵ֣י שִׁטִּ֑ים חֲמִשָּׁ֕ה לְקַרְשֵׁ֥י צֶֽלַע־הַמִּשְׁכָּ֖ן הָאֶחָֽת׃ </span></p>
 <p align="RIGHT"><span lang="he">‎<a name="032">32</a> ‏וַחֲמִשָּׁ֣ה בְרִיחִ֔ם לְקַרְשֵׁ֥י צֶֽלַע־הַמִּשְׁכָּ֖ן הַשֵּׁנִ֑ית וַחֲמִשָּׁ֤ה בְרִיחִם֙ לְקַרְשֵׁ֣י הַמִּשְׁכָּ֔ן לַיַּרְכָתַ֖יִם יָֽמָּה׃ </span></p>
 <p align="RIGHT"><span lang="he">‎<a name="033">33</a> ‏וַיַּ֖עַשׂ אֶת־הַבְּרִ֣יחַ הַתִּיכֹ֑ן לִבְרֹ֙חַ֙ בְּת֣וֹךְ הַקְּרָשִׁ֔ים מִן־הַקָּצֶ֖ה אֶל־הַקָּצֶֽה׃ </span></p>
 <p align="RIGHT"><span lang="he">‎<a name="034">34</a> ‏וְֽאֶת־הַקְּרָשִׁ֞ים צִפָּ֣ה זָהָ֗ב וְאֶת־טַבְּעֹתָם֙ עָשָׂ֣ה זָהָ֔ב בָּתִּ֖ים לַבְּרִיחִ֑ם וַיְצַ֥ף אֶת־הַבְּרִיחִ֖ם זָהָֽב׃ </span></p>
 <p align="RIGHT"><span lang="he">‎<a name="035">35</a> ‏וַיַּ֙עַשׂ֙ אֶת־הַפָּרֹ֔כֶת תְּכֵ֧לֶת וְאַרְגָּמָ֛ן וְתוֹלַ֥עַת שָׁנִ֖י וְשֵׁ֣שׁ מָשְׁזָ֑ר מַעֲשֵׂ֥ה חֹשֵׁ֛ב עָשָׂ֥ה אֹתָ֖הּ כְּרֻבִֽים׃ </span></p>
 <p align="RIGHT"><span lang="he">‎<a name="036">36</a> ‏וַיַּ֣עַשׂ לָ֗הּ אַרְבָּעָה֙ עַמּוּדֵ֣י שִׁטִּ֔ים וַיְצַפֵּ֣ם זָהָ֔ב וָוֵיהֶ֖ם זָהָ֑ב וַיִּצֹ֣ק לָהֶ֔ם אַרְבָּעָ֖ה אַדְנֵי־כָֽסֶף׃ </span></p>
 <p align="RIGHT"><span lang="he">‎<a name="037">37</a> ‏וַיַּ֤עַשׂ מָסָךְ֙ לְפֶ֣תַח הָאֹ֔הֶל תְּכֵ֧לֶת וְאַרְגָּמָ֛ן וְתוֹלַ֥עַת שָׁנִ֖י וְשֵׁ֣שׁ מָשְׁזָ֑ר מַעֲשֵׂ֖ה רֹקֵֽם׃ </span></p>
 <p align="RIGHT"><span lang="he">‎<a name="038">38</a> ‏וְאֶת־עַמּוּדָ֤יו חֲמִשָּׁה֙ וְאֶת־וָ֣וֵיהֶ֔ם וְצִפָּ֧ה רָאשֵׁיהֶ֛ם וַחֲשֻׁקֵיהֶ֖ם זָהָ֑ב וְאַדְנֵיהֶ֥ם חֲמִשָּׁ֖ה נְחֹֽשֶׁת׃ פ</span></p>
 </td>
 <td width="50%">
 <p>1 wə‘āśâ ḇəṣalə’ēl wə’âŏlî’āḇ wəḵōl| ’îš ḥăḵam-lēḇ ’ăšer nāṯan yəhwâ ḥāḵəmâ ûṯəḇûnâ bâēmmâ lāḏ<sup>a</sup>‘aṯ l<sup>a</sup>‘ăśōṯ ’eṯ-kāl-məle’ḵeṯ ‘ăḇōḏaṯ haqqōḏeš ləḵōl ’ăšer-ṣiûâ yəhwâ: </p>
 <p>2 wayyiqərā’ mōšeh ’el-bəṣalə’ēl<font color="red"><sup>3</sup></font> wə’el-’âŏlî’āḇ wə’el kāl-’îš ḥăḵam-lēḇ ’ăšer nāṯan yəhwâ ḥāḵəmâ bəlibwō kōl ’ăšer nəśā’wō libwō ləqārəḇâ ’el-hamməlā’ḵâ l<sup>a</sup>‘ăśōṯ ’ōṯāh: </p>
 <p>3 wayyiqəḥû millifənê mōšeh ’ēṯ kāl-hatərûmâ ’ăšer hēḇî’û bənê yiśərā’ēl liməle’ḵeṯ ‘ăḇōḏaṯ haqqōḏeš l<sup>a</sup>‘ăśōṯ ’ōṯāh wəhēm hēḇî’û ’ēlāyw ‘wōḏ nəḏāḇâ babōqer babōqer: </p>
 <p>4 wayyāḇō’û kāl-h<sup>a</sup>ḥăḵāmîm hā‘ōśîm ’ēṯ kāl-məle’ḵeṯ haqqōḏeš ’îš-’îš mimməla’ḵətwō ’ăšer-hēmmâ ‘ōśîm: </p>
 <p>5 wayyō’mərû ’el-mōšeh llē’mōr marəbîm hā‘ām ləhāḇî’ midê hā‘ăḇōḏâ lamməlā’ḵâ ’ăšer-ṣiûâ yəhwâ l<sup>a</sup>‘ăśōṯ ’ōṯāh: </p>
 <p>6 wayəṣaw mōšeh wayy<sup>a</sup>‘ăḇîrû qwōl bamm<sup>a</sup>ḥăneh lē’mōr ’îš wə’iššâ ’al-y<sup>a</sup>‘ăśû-‘wōḏ məlā’ḵâ liṯərûmaṯ haqqōḏeš wayyikālē’ hā‘ām mēhāḇî’: </p>
 <p>7 wəhamməlā’ḵâ hāyəṯâ ḏayyām ləḵāl-hamməlā’ḵâ l<sup>a</sup>‘ăśwōṯ ’ōṯāh wəhwōṯēr: s</p>
 <p>8 wayy<sup>a</sup>‘ăśû ḵāl-ḥăḵam-lēḇ bə‘ōśê hamməlā’ḵâ ’eṯ-hammišəkān ‘eśer yərî‘ōṯ šēš māšəzār ûṯəḵēleṯ wə’arəgāmān wəṯwōl<sup>a</sup>‘aṯ šānî kəruḇîm m<sup>a</sup>‘ăśēh ḥōšēḇ ‘āśâ ’ōṯām: </p>
 <p>9 ’ōreḵə hayərî‘â hā’<sup>a</sup>ḥaṯ šəmōneh wə‘eśərîm bā’ammâ wərōḥaḇ ’arəb<sup>a</sup>‘ bā’ammâ hayərî‘â hā’eḥāṯ midâ ’<sup>a</sup>ḥaṯ ləḵāl-hayərî‘ōṯ: </p>
 <p>10 wayəḥabēr ’eṯ-ḥămēš hayərî‘ōṯ ’<sup>a</sup>ḥaṯ ’el-’eḥāṯ wəḥāmēš yərî‘ōṯ ḥibar ’<sup>a</sup>ḥaṯ ’el-’eḥāṯ: </p>
 <p>11 wayy<sup>a</sup>‘aś lulə’ōṯ təḵēleṯ ‘al śəfaṯ hayərî‘â hā’eḥāṯ miqqāṣâ bamm<sup>a</sup>ḥəbāreṯ kēn ‘āśâ biśəfaṯ hayərî‘â haqqîṣwōnâ bamm<sup>a</sup>ḥəbereṯ haššēnîṯ: </p>
 <p>12 ḥămiššîm lulā’ōṯ ‘āśâ bayərî‘â hā’eḥāṯ w<sup>a</sup>ḥămiššîm lulā’ōṯ ‘āśâ biqəṣēh hayərî‘â ’ăšer bamm<sup>a</sup>ḥəbereṯ haššēnîṯ maqəbîlōṯ hallulā’ōṯ ’<sup>a</sup>ḥaṯ ’el-’eḥāṯ: </p>
 <p>13 wayy<sup>a</sup>‘aś ḥămiššîm qarəsê zâāḇ wayəḥabēr ’eṯ-hayəri‘ōṯ ’<sup>a</sup>ḥaṯ ’el-’<sup>a</sup>ḥaṯ baqqərāsîm wayəhî hammišəkān ’eḥāḏ: s</p>
 <p>14 wayy<sup>a</sup>‘aś yərî‘ōṯ ‘izzîm lə’ōhel ‘al-hammišəkān ‘ašətê-‘eśərēh yərî‘ōṯ ‘āśâ ’ōṯām: </p>
 <p>15 ’ōreḵə hayərî‘â hā’<sup>a</sup>ḥaṯ šəlōšîm bā’ammâ wə’arəb<sup>a</sup>‘ ’ammwōṯ rōḥaḇ hayərî‘â hā’eḥāṯ midâ ’<sup>a</sup>ḥaṯ lə‘ašətê ‘eśərēh yərî‘ōṯ: </p>
 <p>16 wayəḥabēr ’eṯ-ḥămēš hayərî‘ōṯ ləḇāḏ wə’eṯ-šēš hayərî‘ōṯ ləḇāḏ: </p>
 <p>17 wayy<sup>a</sup>‘aś lulā’ōṯ ḥămiššîm ‘al śəfaṯ hayərî‘â haqqîṣōnâ bamm<sup>a</sup>ḥəbāreṯ w<sup>a</sup>ḥămiššîm lulā’ōṯ ‘āśâ ‘al-śəfaṯ hayərî‘â h<sup>a</sup>ḥōḇereṯ haššēnîṯ: </p>
 <p>18 wayy<sup>a</sup>‘aś qarəsê nəḥōšeṯ ḥămiššîm ləḥabēr ’eṯ-hā’ōhel lihəyōṯ<font color="red"><sup>3</sup></font> ’eḥāḏ: </p>
 <p>19 wayy<sup>a</sup>‘aś miḵəseh lā’ōhel ‘ōrōṯ ’ēlîm mə’ādāmîm ûmiḵəsēh ‘ōrōṯ təḥāšîm miləmā‘əlâ: s</p>
 <p>20 wayy<sup>a</sup>‘aś ’eṯ-haqqərāšîm lammišəkān ‘ăṣê šiṭṭîm ‘ōməḏîm: </p>
 <p>21 ‘eśer ’ammōṯ ’ōreḵə haqqāreš wə’ammâ w<sup>a</sup>ḥăṣî hā’ammâ rōḥaḇ haqqereš hā’eḥāḏ: </p>
 <p>22 šətê yāḏōṯ laqqereš hā’eḥāḏ məšullāḇōṯ ’<sup>a</sup>ḥaṯ ’el-’eḥāṯ kēn ‘āśâ ləḵōl qarəšê hammišəkān: </p>
 <p>23 wayy<sup>a</sup>‘aś ’eṯ-haqqərāšîm lammišəkān ‘eśərîm qərāšîm lifə’aṯ neḡeḇ têmānâ: </p>
 <p>24 wə’arəbā‘îm ’aḏənê-ḵesef ‘āśâ t<sup>a</sup>ḥaṯ ‘eśərîm haqqərāšîm šənê ’ăḏānîm t<sup>a</sup>ḥaṯ-haqqereš hā’eḥāḏ lišətê yəḏōṯāyw ûšənê ’ăḏānîm t<sup>a</sup>ḥaṯ-haqqereš hā’eḥāḏ lišətê yəḏōṯāyw: </p>
 <p>25 ûləṣel<sup>a</sup>‘ hammišəkān haššēnîṯ lifə’aṯ ṣāfwōn ‘āśâ ‘eśərîm qərāšîm: </p>
 <p>26 wə’arəbā‘îm ’aḏənêhem kāsef šənê ’ăḏānîm t<sup>a</sup>ḥaṯ haqqereš hā’eḥāḏ ûšənê ’ăḏānîm t<sup>a</sup>ḥaṯ haqqereš hā’eḥāḏ: </p>
 <p>27 ûləyarəkəṯê hammišəkān yāmmâ ‘āśâ šiššâ qərāšîm: </p>
 <p>28 ûšənê qərāšîm ‘āśâ liməquṣə‘ōṯ hammišəkān bayyarəḵāṯāyim: </p>
 <p>29 wəhāyû ṯwō’ămim milləmaṭṭâ wəy<sup>a</sup>ḥədāw yihəyû ṯammîm ’el-rō’šwō ’el-haṭṭab<sup>a</sup>‘aṯ hā’eḥāṯ kēn ‘āśâ lišənêhem lišənê hammiqəṣō‘ōṯ: </p>
 <p>30 wəhāyû šəmōnâ qərāšîm wə’aḏənêhem kesef šiššâ ‘āśār ’ăḏānîm šənê ’ăḏānîm šənê ’ăḏānîm t<sup>a</sup>ḥaṯ haqqereš hā’eḥāḏ: </p>
 <p>31 wayy<sup>a</sup>‘aś bərîḥê ‘ăṣê šiṭṭîm ḥămiššâ ləqarəšê ṣel<sup>a</sup>‘-hammišəkān hā’eḥāṯ: </p>
 <p>32 w<sup>a</sup>ḥămiššâ ḇərîḥim ləqarəšê ṣel<sup>a</sup>‘-hammišəkān haššēnîṯ w<sup>a</sup>ḥămiššâ ḇərîḥim ləqarəšê hammišəkān layyarəḵāṯayim yāmmâ: </p>
 <p>33 wayy<sup>a</sup>‘aś ’eṯ-habərîḥa hatîḵōn liḇərōḥa bəṯwōḵə haqqərāšîm min-haqqāṣeh ’el-haqqāṣeh: </p>
 <p>34 wə’eṯ-haqqərāšîm ṣipâ zâāḇ wə’eṯ-ṭabə‘ōṯām ‘āśâ zâāḇ bātîm labərîḥim wayəṣaf ’eṯ-habərîḥim zâāḇ: </p>
 <p>35 wayy<sup>a</sup>‘aś ’eṯ-hapārōḵeṯ təḵēleṯ wə’arəgāmān wəṯwōl<sup>a</sup>‘aṯ šānî wəšēš māšəzār m<sup>a</sup>‘ăśēh ḥōšēḇ ‘āśâ ’ōṯāh kəruḇîm: </p>
 <p>36 wayy<sup>a</sup>‘aś lāh ’arəbā‘â ‘ammûḏê šiṭṭîm wayəṣapēm zâāḇ wāwêhem zâāḇ wayyiṣōq lâem ’arəbā‘â ’aḏənê-ḵāsef: </p>
 <p>37 wayy<sup>a</sup>‘aś māsāḵə ləfeṯ<sup>a</sup>ḥ hā’ōhel təḵēleṯ wə’arəgāmān wəṯwōl<sup>a</sup>‘aṯ šānî wəšēš māšəzār m<sup>a</sup>‘ăśēh rōqēm: </p>
 <p>38 wə’eṯ-‘ammûḏāyw ḥămiššâ wə’eṯ-wāwêhem wəṣipâ rā’šêhem w<sup>a</sup>ḥăšuqêhem zâāḇ wə’aḏənêhem ḥămiššâ nəḥōšeṯ: f</p>
 </td>
 </tr></table>
 <p></p><hr>
 <center>
 <a href="exo037.htm">Next: Exodus (Shemot) Chapter 37</a></center>
 </body>