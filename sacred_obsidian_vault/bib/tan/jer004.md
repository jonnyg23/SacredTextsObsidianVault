<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jer004.htm">Polyglot</a> 
 <a href="../kjv/jer004.htm">KJV</a> 
 <a href="../sep/jer004.htm">Sep</a> 
 <a href="../vul/jer004.htm">Vul</a> 
 
 <br>
 <br><a href="jer.htm">Jeremiah (Yermiyah) Index</a><br>
  
 <a href="jer003.htm">Previous</a> 
 <a href="jer005.htm">Next</a> 
 </center>
 <hr>
 
 <h3 align="CENTER">Tanach (Hebrew): Jeremiah (Yermiyah) Chapter 4</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏אִם־תָּשׁ֨וּב יִשְׂרָאֵ֧ל׀ נְאֻם־יְהוָ֛ה אֵלַ֖י תָּשׁ֑וּב וְאִם־תָּסִ֧יר שִׁקּוּצֶ֛יךָ מִפָּנַ֖י וְלֹ֥א תָנֽוּד׃ </span></p>
 <p align="RIGHT"><span lang="he">‎<a name="002">2</a> ‏וְנִשְׁבַּ֙עְתָּ֙ חַי־יְהוָ֔ה בֶּאֱמֶ֖ת בְּמִשְׁפָּ֣ט וּבִצְדָקָ֑ה וְהִתְבָּ֥רְכוּ ב֛וֹ גּוֹיִ֖ם וּב֥וֹ יִתְהַלָּֽלוּ׃ ס</span></p>
 <p align="RIGHT"><span lang="he">‎<a name="003">3</a> ‏כִּי־כֹ֣ה׀ אָמַ֣ר יְהוָֹ֗ה לְאִ֤ישׁ יְהוּדָה֙ וְלִיר֣וּשָׁלִַ֔ם נִ֥ירוּ לָכֶ֖ם נִ֑יר וְאַֽל־תִּזְרְע֖וּ אֶל־קוֹצִֽים׃ </span></p>
 <p align="RIGHT"><span lang="he">‎<a name="004">4</a> ‏הִמֹּ֣לוּ לַיהוָֹ֗ה וְהָסִ֙רוּ֙ עָרְל֣וֹת לְבַבְכֶ֔ם אִ֥ישׁ יְהוּדָ֖ה וְיֹשְׁבֵ֣י יְרוּשָׁלִָ֑ם פֶּן־תֵּצֵ֨א כָאֵ֜שׁ חֲמָתִ֗י וּבָעֲרָה֙ וְאֵ֣ין מְכַבֶּ֔ה מִפְּנֵ֖י רֹ֥עַ מַעַלְלֵיכֶֽם׃ </span></p>
 <p align="RIGHT"><span lang="he">‎<a name="005">5</a> ‏הַגִּ֣ידוּ בִֽיהוּדָ֗ה וּבִירוּשָׁלִַ֙ם֙ הַשְׁמִ֔יעוּ וְאִמְר֕וּ <font color="brown">ותקעו</font> <font color="blue">תִּקְע֥וּ</font> שׁוֹפָ֖ר בָּאָ֑רֶץ קִרְא֤וּ מַלְאוּ֙ וְאִמְר֔וּ הֵאָסְפ֥וּ וְנָב֖וֹאָה אֶל־עָרֵ֥י הַמִּבְצָֽר׃ </span></p>
 <p align="RIGHT"><span lang="he">‎<a name="006">6</a> ‏שְׂאוּ־נֵ֣ס צִיּ֔וֹנָה הָעִ֖יזוּ אַֽל־תַּעֲמֹ֑דוּ כִּ֣י רָעָ֗ה אָנֹכִ֛י מֵבִ֥יא מִצָּפ֖וֹן וְשֶׁ֥בֶר גָּדֽוֹל׃ </span></p>
 <p align="RIGHT"><span lang="he">‎<a name="007">7</a> ‏עָלָ֤ה אַרְיֵה֙ מִֽסֻּבְּכ֔וֹ וּמַשְׁחִ֣ית גּוֹיִ֔ם נָסַ֖ע יָצָ֣א מִמְּקֹמ֑וֹ לָשׂ֤וּם אַרְצֵךְ֙ לְשַׁמָּ֔ה עָרַ֥יִךְ תִּצֶּ֖ינָה מֵאֵ֥ין יוֹשֵֽׁב׃ </span></p>
 <p align="RIGHT"><span lang="he">‎<a name="008">8</a> ‏עַל־זֹ֛את חִגְר֥וּ שַׂקִּ֖ים סִפְד֣וּ וְהֵילִ֑ילוּ כִּ֥י לֹא־שָׁ֛ב חֲר֥וֹן אַף־יְהוָֹ֖ה מִמֶּֽנּוּ׃ פ</span></p>
 <p align="RIGHT"><span lang="he">‎<a name="009">9</a> ‏וְהָיָ֤ה בַיּוֹם־הַהוּא֙ נְאֻם־יְהוָ֔ה יֹאבַ֥ד לֵב־הַמֶּ֖לֶךְ וְלֵ֣ב הַשָּׂרִ֑ים וְנָשַׁ֙מּוּ֙ הַכֹּ֣הֲנִ֔ים וְהַנְּבִיאִ֖ים יִתְמָֽהוּ׃ </span></p>
 <p align="RIGHT"><span lang="he">‎<a name="010">10</a> ‏וָאֹמַ֞ר אֲהָ֣הּ׀ אֲדֹנָ֣י יְהוִ֗ה אָכֵן֩ הַשֵּׁ֨א הִשֵּׁ֜אתָ לָעָ֤ם הַזֶּה֙ וְלִירוּשָׁלִַ֣ם לֵאמֹ֔ר שָׁל֖וֹם יִהְיֶ֣ה לָכֶ֑ם וְנָגְעָ֥ה חֶ֖רֶב עַד־הַנָּֽפֶשׁ׃ </span></p>
 <p align="RIGHT"><span lang="he">‎<a name="011">11</a> ‏בָּעֵ֣ת הַהִ֗יא יֵאָמֵ֤ר לָֽעָם־הַזֶּה֙ וְלִיר֣וּשָׁלִַ֔ם ר֣וּחַ צַ֤ח שְׁפָיִים֙ בַּמִּדְבָּ֔ר דֶּ֖רֶךְ בַּת־עַמִּ֑י ל֥וֹא לִזְר֖וֹת וְל֥וֹא לְהָבַֽר׃ </span></p>
 <p align="RIGHT"><span lang="he">‎<a name="012">12</a> ‏ר֧וּחַ מָלֵ֛א מֵאֵ֖לֶּה יָ֣בוֹא לִ֑י עַתָּ֕ה גַּם־אֲנִ֛י אֲדַבֵּ֥ר מִשְׁפָּטִ֖ים אוֹתָֽם׃ </span></p>
 <p align="RIGHT"><span lang="he">‎<a name="013">13</a> ‏הִנֵּ֣ה׀ כַּעֲנָנִ֣ים יַעֲלֶ֗ה וְכַסּוּפָה֙ מַרְכְּבוֹתָ֔יו קַלּ֥וּ מִנְּשָׁרִ֖ים סוּסָ֑יו א֥וֹי לָ֖נוּ כִּ֥י שֻׁדָּֽדְנוּ׃ </span></p>
 <p align="RIGHT"><span lang="he">‎<a name="014">14</a> ‏כַּבְּסִ֨י מֵרָעָ֤ה לִבֵּךְ֙ יְר֣וּשָׁלִַ֔ם לְמַ֖עַן תִּוָּשֵׁ֑עִי עַד־מָתַ֛י תָּלִ֥ין בְּקִרְבֵּ֖ךְ מַחְשְׁב֥וֹת אוֹנֵֽךְ׃ </span></p>
 <p align="RIGHT"><span lang="he">‎<a name="015">15</a> ‏כִּ֛י ק֥וֹל מַגִּ֖יד מִדָּ֑ן וּמַשְׁמִ֥יעַ אָ֖וֶן מֵהַ֥ר אֶפְרָֽיִם׃ </span></p>
 <p align="RIGHT"><span lang="he">‎<a name="016">16</a> ‏הַזְכִּ֣ירוּ לַגּוֹיִ֗ם הִנֵּה֙ הַשְׁמִ֣יעוּ עַל־יְרוּשָׁלִַ֔ם נֹצְרִ֥ים בָּאִ֖ים מֵאֶ֣רֶץ הַמֶּרְחָ֑ק וַֽיִּתְּנ֛וּ עַל־עָרֵ֥י יְהוּדָ֖ה קוֹלָֽם׃ </span></p>
 <p align="RIGHT"><span lang="he">‎<a name="017">17</a> ‏כְּשֹׁמְרֵ֣י שָׂדַ֔י הָי֥וּ עָלֶ֖יהָ מִסָּבִ֑יב כִּי־אֹתִ֥י מָרָ֖תָה נְאֻם־יְהוָֽה׃ </span></p>
 <p align="RIGHT"><span lang="he">‎<a name="018">18</a> ‏דַּרְכֵּךְ֙ וּמַ֣עֲלָלַ֔יִךְ עָשׂ֥וֹ אֵ֖לֶּה לָ֑ךְ זֹ֤את רָעָתֵךְ֙ כִּ֣י מָ֔ר כִּ֥י נָגַ֖ע עַד־לִבֵּֽךְ׃ ס</span></p>
 <p align="RIGHT"><span lang="he">‎<a name="019">19</a> ‏מֵעַ֣י׀ מֵעַ֨י׀ <font color="brown">אחולה</font> <font color="blue">אוֹחִ֜ילָה</font> קִיר֥וֹת לִבִּ֛י הֹֽמֶה־לִּ֥י לִבִּ֖י לֹ֣א אַחֲרִ֑ישׁ כִּ֣י ק֤וֹל שׁוֹפָר֙ <font color="brown">שמעתי</font> <font color="blue">שָׁמַ֣עַתְּ</font> נַפְשִׁ֔י תְּרוּעַ֖ת מִלְחָמָֽה׃ </span></p>
 <p align="RIGHT"><span lang="he">‎<a name="020">20</a> ‏שֶׁ֤בֶר עַל־שֶׁ֙בֶר֙ נִקְרָ֔א כִּ֥י שֻׁדְּדָ֖ה כָּל־הָאָ֑רֶץ פִּתְאֹם֙ שֻׁדְּד֣וּ אֹהָלַ֔י רֶ֖גַע יְרִיעֹתָֽי׃ </span></p>
 <p align="RIGHT"><span lang="he">‎<a name="021">21</a> ‏עַד־מָתַ֖י אֶרְאֶה־נֵּ֑ס אֶשְׁמְעָ֖ה ק֥וֹל שׁוֹפָֽר׃ ס</span></p>
 <p align="RIGHT"><span lang="he">‎<a name="022">22</a> ‏כִּ֣י׀ אֱוִ֣יל עַמִּ֗י אוֹתִי֙ לֹ֣א יָדָ֔עוּ בָּנִ֤ים סְכָלִים֙ הֵ֔מָּה וְלֹ֥א נְבוֹנִ֖ים הֵ֑מָּה חֲכָמִ֥ים הֵ֙מָּה֙ לְהָרַ֔ע וּלְהֵיטִ֖יב לֹ֥א יָדָֽעוּ׃ </span></p>
 <p align="RIGHT"><span lang="he">‎<a name="023">23</a> ‏רָאִ֙יתִי֙ אֶת־הָאָ֔רֶץ וְהִנֵּה־תֹ֖הוּ וָבֹ֑הוּ וְאֶל־הַשָּׁמַ֖יִם וְאֵ֥ין אוֹרָֽם׃ </span></p>
 <p align="RIGHT"><span lang="he">‎<a name="024">24</a> ‏רָאִ֙יתִי֙ הֶֽהָרִ֔ים וְהִנֵּ֖ה רֹעֲשִׁ֑ים וְכָל־הַגְּבָע֖וֹת הִתְקַלְקָֽלוּ׃ </span></p>
 <p align="RIGHT"><span lang="he">‎<a name="025">25</a> ‏רָאִ֕יתִי וְהִנֵּ֖ה אֵ֣ין הָאָדָ֑ם וְכָל־ע֥וֹף הַשָּׁמַ֖יִם נָדָֽדוּ׃ </span></p>
 <p align="RIGHT"><span lang="he">‎<a name="026">26</a> ‏רָאִ֕יתִי וְהִנֵּ֥ה הַכַּרְמֶ֖ל הַמִּדְבָּ֑ר וְכָל־עָרָ֗יו נִתְּצוּ֙ מִפְּנֵ֣י יְהוָ֔ה מִפְּנֵ֖י חֲר֥וֹן אַפּֽוֹ׃ ס</span></p>
 <p align="RIGHT"><span lang="he">‎<a name="027">27</a> ‏כִּי־כֹה֙ אָמַ֣ר יְהוָ֔ה שְׁמָמָ֥ה תִהְיֶ֖ה כָּל־הָאָ֑רֶץ וְכָלָ֖ה לֹ֥א אֶעֱשֶֽׂה׃ </span></p>
 <p align="RIGHT"><span lang="he">‎<a name="028">28</a> ‏עַל־זֹאת֙ תֶּאֱבַ֣ל הָאָ֔רֶץ וְקָדְר֥וּ הַשָּׁמַ֖יִם מִמָּ֑עַל עַ֤ל כִּי־דִבַּ֙רְתִּי֙ זַמֹּ֔תִי וְלֹ֥א נִחַ֖מְתִּי וְלֹא־אָשׁ֥וּב מִמֶּֽנָּה׃ </span></p>
 <p align="RIGHT"><span lang="he">‎<a name="029">29</a> ‏מִקּ֨וֹל פָּרָ֜שׁ וְרֹ֣מֵה קֶ֗שֶׁת בֹּרַ֙חַת֙ כָּל־הָעִ֔יר בָּ֚אוּ בֶּעָבִ֔ים וּבַכֵּפִ֖ים עָל֑וּ כָּל־הָעִ֣יר עֲזוּבָ֔ה וְאֵין־יוֹשֵׁ֥ב בָּהֵ֖ן אִֽישׁ׃ </span></p>
 <p align="RIGHT"><span lang="he">‎<a name="030">30</a> ‏<font color="brown">ואתי</font> <font color="blue">וְאַ֨תְּ</font> שָׁד֜וּד מַֽה־תַּעֲשִׂ֗י כִּֽי־תִלְבְּשִׁ֨י שָׁנִ֜י כִּי־תַעְדִּ֣י עֲדִי־זָהָ֗ב כִּֽי־תִקְרְעִ֤י בַפּוּךְ֙ עֵינַ֔יִךְ לַשָּׁ֖וְא תִּתְיַפִּ֑י מָאֲסוּ־בָ֥ךְ עֹגְבִ֖ים נַפְשֵׁ֥ךְ יְבַקֵּֽשׁוּ׃ </span></p>
 <p align="RIGHT"><span lang="he">‎<a name="031">31</a> ‏כִּי֩ ק֨וֹל כְּחוֹלָ֜ה שָׁמַ֗עְתִּי צָרָה֙ כְּמַבְכִּירָ֔ה ק֧וֹל בַּת־צִיּ֛וֹן תִּתְיַפֵּ֖חַ תְּפָרֵ֣שׂ כַּפֶּ֑יהָ אֽוֹי־נָ֣א לִ֔י כִּֽי־עָיְפָ֥ה נַפְשִׁ֖י לְהֹרְגִֽים׃ פ</span></p>
 </td>
 <td width="50%">
 <p>1 ’im-tāšûḇ yiśərā’ēl| nə’um-yəhwâ ’ēlay tāšûḇ wə’im-tāsîr šiqqûṣeyḵā mipānay wəlō’ ṯānûḏ: </p>
 <p>2 wənišəb<sup>a</sup>‘ətā ḥay-yəhwâ be’ĕmeṯ bəmišəpāṭ ûḇiṣəḏāqâ wəhiṯəbārəḵû ḇwō gwōyim ûḇwō yiṯəhallālû: s</p>
 <p>3 kî-ḵōh| ’āmar yəhwōâ lə’îš yəhûḏâ wəlîrûšālaim nîrû lāḵem nîr wə’al-tizərə‘û ’el-qwōṣîm: </p>
 <p>4 himmōlû layhwōâ wəhāsirû ‘ārəlwōṯ ləḇaḇəḵem ’îš yəhûḏâ wəyōšəḇê yərûšālāim pen-tēṣē’ ḵā’ēš ḥămāṯî ûḇā‘ărâ wə’ên məḵabeh mipənê rō‘a m<sup>a</sup>‘aləlêḵem: </p>
 <p>5 hagîḏû ḇîhûḏâ ûḇîrûšālaim hašəmî‘û wə’imərû <font color="brown">wəṯiqə‘û</font> <font color="blue">tiqə‘û</font> šwōfār bā’āreṣ qirə’û malə’û wə’imərû hē’āsəfû wənāḇwō’â ’el-‘ārê hammiḇəṣār: </p>
 <p>6 śə’û-nēs ṣîywōnâ hā‘îzû ’al-t<sup>a</sup>‘ămōḏû kî rā‘â ’ānōḵî mēḇî’ miṣṣāfwōn wəšeḇer gāḏwōl: </p>
 <p>7 ‘ālâ ’arəyēh missubəḵwō ûmašəḥîṯ gwōyim nās<sup>a</sup>‘ yāṣā’ mimməqōmwō lāśûm ’arəṣēḵə ləšammâ ‘ārayiḵə tiṣṣeynâ mē’ên ywōšēḇ: </p>
 <p>8 ‘al-zō’ṯ ḥiḡərû śaqqîm sifəḏû wəhêlîlû kî lō’-šāḇ ḥărwōn ’af-yəhwōâ mimmennû: f</p>
 <p>9 wəhāyâ ḇayywōm-hahû’ nə’um-yəhwâ yō’ḇaḏ lēḇ-hammeleḵə wəlēḇ haśśārîm wənāšammû hakōhănîm wəhannəḇî’îm yiṯəmâû: </p>
 <p>10 wā’ōmar ’ăhāh| ’ăḏōnāy yəhwih ’āḵēn haššē’ hiššē’ṯā lā‘ām hazzeh wəlîrûšālaim lē’mōr šālwōm yihəyeh lāḵem wənāḡə‘â ḥereḇ ‘aḏ-hannāfeš: </p>
 <p>11 bā‘ēṯ hahî’ yē’āmēr lā‘ām-hazzeh wəlîrûšālaim rûḥa ṣ<sup>a</sup>ḥ šəfāyîm bammiḏəbār dereḵə baṯ-‘ammî lwō’ lizərwōṯ wəlwō’ ləhāḇar: </p>
 <p>12 rûḥa mālē’ mē’ēlleh yāḇwō’ lî ‘atâ gam-’ănî ’ăḏabēr mišəpāṭîm ’wōṯām: </p>
 <p>13 hinnēh| k<sup>a</sup>‘ănānîm y<sup>a</sup>‘ăleh wəḵassûfâ marəkəḇwōṯāyw qallû minnəšārîm sûsāyw ’wōy lānû kî šudāḏənû: </p>
 <p>14 kabəsî mērā‘â libēḵə yərûšālaim ləm<sup>a</sup>‘an tiûāšē‘î ‘aḏ-māṯay tālîn bəqirəbēḵə m<sup>a</sup>ḥəšəḇwōṯ ’wōnēḵə: </p>
 <p>15 kî qwōl magîḏ midān ûmašəmî‘a ’āwen mēhar ’efərāyim: </p>
 <p>16 hazəkîrû lagwōyim hinnēh hašəmî‘û ‘al-yərûšālaim nōṣərîm bā’îm mē’ereṣ hammerəḥāq wayyitənû ‘al-‘ārê yəhûḏâ qwōlām: </p>
 <p>17 kəšōmərê śāḏay hāyû ‘āleyhā missāḇîḇ kî-’ōṯî mārāṯâ nə’um-yəhwâ: </p>
 <p>18 darəkēḵə ûm<sup>a</sup>‘ălālayiḵə ‘āśwō ’ēlleh lāḵə zō’ṯ rā‘āṯēḵə kî mār kî nāḡ<sup>a</sup>‘ ‘aḏ-libēḵə: s</p>
 <p>19 mē‘ay| mē‘ay| <font color="brown">’āḥûlâ</font> <font color="blue">’wōḥîlâ</font> qîrwōṯ libî hōmeh-llî libî lō’ ’<sup>a</sup>ḥărîš kî qwōl šwōfār <font color="brown">šām<sup>a</sup>‘ətî</font> <font color="blue">šām<sup>a</sup>‘atə</font> nafəšî tərû‘aṯ miləḥāmâ: </p>
 <p>20 šeḇer ‘al-šeḇer niqərā’ kî šudəḏâ kāl-hā’āreṣ piṯə’ōm šudəḏû ’ōhālay reḡ<sup>a</sup>‘ yərî‘ōṯāy: </p>
 <p>21 ‘aḏ-māṯay ’erə’eh-nnēs ’ešəmə‘â qwōl šwōfār: s</p>
 <p>22 kî| ’ĕwîl ‘ammî ’wōṯî lō’ yāḏā‘û bānîm səḵālîm hēmmâ wəlō’ nəḇwōnîm hēmmâ ḥăḵāmîm hēmmâ ləhār<sup>a</sup>‘ ûləhêṭîḇ lō’ yāḏā‘û: </p>
 <p>23 rā’îṯî ’eṯ-hā’āreṣ wəhinnēh-ṯōhû wāḇōhû wə’el-haššāmayim wə’ên ’wōrām: </p>
 <p>24 rā’îṯî hehārîm wəhinnēh rō‘ăšîm wəḵāl-hagəḇā‘wōṯ hiṯəqaləqālû: </p>
 <p>25 rā’îṯî wəhinnēh ’ên hā’āḏām wəḵāl-‘wōf haššāmayim nāḏāḏû: </p>
 <p>26 rā’îṯî wəhinnēh hakarəmel hammiḏəbār wəḵāl-‘ārāyw nitəṣû mipənê yəhwâ mipənê ḥărwōn ’apwō: s</p>
 <p>27 kî-ḵōh ’āmar yəhwâ šəmāmâ ṯihəyeh kāl-hā’āreṣ wəḵālâ lō’ ’e‘ĕśeh: </p>
 <p>28 ‘al-zō’ṯ te’ĕḇal hā’āreṣ wəqāḏərû haššāmayim mimmā‘al ‘al kî-ḏibarətî zammōṯî wəlō’ niḥamətî wəlō’-’āšûḇ mimmennâ: </p>
 <p>29 miqqwōl pārāš wərōmēh qešeṯ bōr<sup>a</sup>ḥaṯ kāl-hā‘îr bā’û be‘āḇîm ûḇakēfîm ‘ālû kāl-hā‘îr ‘ăzûḇâ wə’ên-ywōšēḇ bâēn ’îš: </p>
 <p>30 <font color="brown">wə’atî</font> <font color="blue">wə’atə</font> šāḏûḏ mah-t<sup>a</sup>‘ăśî kî-ṯiləbəšî šānî kî-ṯ<sup>a</sup>‘ədî ‘ăḏî-zâāḇ kî-ṯiqərə‘î ḇapûḵə ‘ênayiḵə laššāwə’ tiṯəyapî mā’ăsû-ḇāḵə ‘ōḡəḇîm nafəšēḵə yəḇaqqēšû: </p>
 <p>31 kî qwōl kəḥwōlâ šām<sup>a</sup>‘ətî ṣārâ kəmaḇəkîrâ qwōl baṯ-ṣîywōn tiṯəyapēḥa təfārēś kapeyhā ’wōy-nā’ lî kî-‘āyəfâ nafəšî ləhōrəḡîm: f</p>
 </td>
 </tr></table>
 <p></p><hr>
 <center>
 <a href="jer005.htm">Next: Jeremiah (Yermiyah) Chapter 5</a></center>
 </body>