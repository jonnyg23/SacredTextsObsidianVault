<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/sol005.htm">Polyglot</a> 
 <a href="../kjv/sol005.htm">KJV</a> 
 <a href="../sep/sol005.htm">Sep</a> 
 <a href="../vul/sol005.htm">Vul</a> 
 
 <br>
 <br><a href="sol.htm">Song of Solomon (Shir Hashirim) Index</a><br>
  
 <a href="sol004.htm">Previous</a> 
 <a href="sol006.htm">Next</a> 
 </center>
 <hr>
 
 <h3 align="CENTER">Tanach (Hebrew): Song of Solomon (Shir Hashirim) Chapter 5</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏בָּ֣אתִי לְגַנִּי֮ אֲחֹתִ֣י כַלָּה֒ אָרִ֤יתִי מוֹרִי֙ עִם־בְּשָׂמִ֔י אָכַ֤לְתִּי יַעְרִי֙ עִם־דִּבְשִׁ֔י שָׁתִ֥יתִי יֵינִ֖י עִם־חֲלָבִ֑י אִכְל֣וּ רֵעִ֔ים שְׁת֥וּ וְשִׁכְר֖וּ דּוֹדִֽים׃ ס</span></p>
 <p align="RIGHT"><span lang="he">‎<a name="002">2</a> ‏אֲנִ֥י יְשֵׁנָ֖ה וְלִבִּ֣י עֵ֑ר ק֣וֹל׀ דּוֹדִ֣י דוֹפֵ֗ק פִּתְחִי־לִ֞י אֲחֹתִ֤י רַעְיָתִי֙ יוֹנָתִ֣י תַמָּתִ֔י שֶׁרֹּאשִׁי֙ נִמְלָא־טָ֔ל קְוֻּצּוֹתַ֖י רְסִ֥יסֵי לָֽיְלָה׃ </span></p>
 <p align="RIGHT"><span lang="he">‎<a name="003">3</a> ‏פָּשַׁ֙טְתִּי֙ אֶת־כֻּתָּנְתִּ֔י אֵיכָ֖כָה אֶלְבָּשֶׁ֑נָּה רָחַ֥צְתִּי אֶת־רַגְלַ֖י אֵיכָ֥כָה אֲטַנְּפֵֽם׃ </span></p>
 <p align="RIGHT"><span lang="he">‎<a name="004">4</a> ‏דּוֹדִ֗י שָׁלַ֤ח יָדוֹ֙ מִן־הַחֹ֔ר וּמֵעַ֖י הָמ֥וּ עָלָֽיו׃ </span></p>
 <p align="RIGHT"><span lang="he">‎<a name="005">5</a> ‏קַ֥מְתִּֽי אֲנִ֖י לִפְתֹּ֣חַ לְדוֹדִ֑י וְיָדַ֣י נָֽטְפוּ־מ֗וֹר וְאֶצְבְּעֹתַי֙ מ֣וֹר עֹבֵ֔ר עַ֖ל כַּפּ֥וֹת הַמַּנְעֽוּל׃ </span></p>
 <p align="RIGHT"><span lang="he">‎<a name="006">6</a> ‏פָּתַ֤חְתִּֽי אֲנִי֙ לְדוֹדִ֔י וְדוֹדִ֖י חָמַ֣ק עָבָ֑ר נַפְשִׁי֙ יָֽצְאָ֣ה בְדַבְּר֔וֹ בִּקַּשְׁתִּ֙יהוּ֙ וְלֹ֣א מְצָאתִ֔יהוּ קְרָאתִ֖יו וְלֹ֥א עָנָֽנִי׃ </span></p>
 <p align="RIGHT"><span lang="he">‎<a name="007">7</a> ‏מְצָאֻ֧נִי הַשֹּׁמְרִ֛ים הַסֹּבְבִ֥ים בָּעִ֖יר הִכּ֣וּנִי פְצָע֑וּנִי נָשְׂא֤וּ אֶת־רְדִידִי֙ מֵֽעָלַ֔י שֹׁמְרֵ֖י הַחֹמֽוֹת׃ </span></p>
 <p align="RIGHT"><span lang="he">‎<a name="008">8</a> ‏הִשְׁבַּ֥עְתִּי אֶתְכֶ֖ם בְּנ֣וֹת יְרוּשָׁלִָ֑ם אִֽם־תִּמְצְאוּ֙ אֶת־דּוֹדִ֔י מַה־תַּגִּ֣ידוּ ל֔וֹ שֶׁחוֹלַ֥ת אַהֲבָ֖ה אָֽנִי׃ </span></p>
 <p align="RIGHT"><span lang="he">‎<a name="009">9</a> ‏מַה־דּוֹדֵ֣ךְ מִדּ֔וֹד הַיָּפָ֖ה בַּנָּשִׁ֑ים מַה־דּוֹדֵ֣ךְ מִדּ֔וֹד שֶׁכָּ֖כָה הִשְׁבַּעְתָּֽנוּ׃ </span></p>
 <p align="RIGHT"><span lang="he">‎<a name="010">10</a> ‏דּוֹדִ֥י צַח֙ וְאָד֔וֹם דָּג֖וּל מֵרְבָבָֽה׃ </span></p>
 <p align="RIGHT"><span lang="he">‎<a name="011">11</a> ‏רֹאשׁ֖וֹ כֶּ֣תֶם פָּ֑ז קְוּצּוֹתָיו֙<font color="red"><sup>1</sup></font> תַּלְתַּלִּ֔ים שְׁחֹר֖וֹת כָּעוֹרֵֽב׃ </span></p>
 <p align="RIGHT"><span lang="he">‎<a name="012">12</a> ‏עֵינָ֕יו כְּיוֹנִ֖ים עַל־אֲפִ֣יקֵי מָ֑יִם רֹֽחֲצוֹת֙ בֶּֽחָלָ֔ב יֹשְׁב֖וֹת עַל־מִלֵּֽאת׃ </span></p>
 <p align="RIGHT"><span lang="he">‎<a name="013">13</a> ‏לְחָיָו֙ כַּעֲרוּגַ֣ת הַבֹּ֔שֶׂם מִגְדְּל֖וֹת מֶרְקָחִ֑ים שִׂפְתוֹתָיו֙ שֽׁוֹשַׁנִּ֔ים נֹטְפ֖וֹת מ֥וֹר עֹבֵֽר׃ </span></p>
 <p align="RIGHT"><span lang="he">‎<a name="014">14</a> ‏יָדָיו֙ גְּלִילֵ֣י זָהָ֔ב מְמֻלָּאִ֖ים בַּתַּרְשִׁ֑ישׁ מֵעָיו֙ עֶ֣שֶׁת שֵׁ֔ן מְעֻלֶּ֖פֶת סַפִּירִֽים׃ </span></p>
 <p align="RIGHT"><span lang="he">‎<a name="015">15</a> ‏שׁוֹקָיו֙ עַמּ֣וּדֵי שֵׁ֔שׁ מְיֻסָּדִ֖ים עַל־אַדְנֵי־פָ֑ז מַרְאֵ֙הוּ֙ כַּלְּבָנ֔וֹן בָּח֖וּר כָּאֲרָזִֽים׃ </span></p>
 <p align="RIGHT"><span lang="he">‎<a name="016">16</a> ‏חִכּוֹ֙ מַֽמְתַקִּ֔ים וְכֻלּ֖וֹ מַחֲמַדִּ֑ים זֶ֤ה דוֹדִי֙ וְזֶ֣ה רֵעִ֔י בְּנ֖וֹת יְרוּשָׁלִָֽם׃ </span></p>
 </td>
 <td width="50%">
 <p>1 bā’ṯî ləḡannî ’ăḥōṯî ḵallâ ’ārîṯî mwōrî ‘im-bəśāmî ’āḵalətî y<sup>a</sup>‘ərî ‘im-diḇəšî šāṯîṯî yênî ‘im-ḥălāḇî ’iḵəlû rē‘îm šəṯû wəšiḵərû dwōḏîm: s</p>
 <p>2 ’ănî yəšēnâ wəlibî ‘ēr qwōl| dwōḏî ḏwōfēq piṯəḥî-lî ’ăḥōṯî r<sup>a</sup>‘əyāṯî ywōnāṯî ṯammāṯî šerrō’šî niməlā’-ṭāl qəûuṣṣwōṯay rəsîsê lāyəlâ: </p>
 <p>3 pāšaṭətî ’eṯ-kutānətî ’êḵāḵâ ’eləbāšennâ rāḥaṣətî ’eṯ-raḡəlay ’êḵāḵâ ’ăṭannəfēm: </p>
 <p>4 dwōḏî šāl<sup>a</sup>ḥ yāḏwō min-h<sup>a</sup>ḥōr ûmē‘ay hāmû ‘ālāyw: </p>
 <p>5 qamətî ’ănî lifətōḥa ləḏwōḏî wəyāḏay nāṭəfû-mwōr wə’eṣəbə‘ōṯay mwōr ‘ōḇēr ‘al kapwōṯ hammanə‘ûl: </p>
 <p>6 pāṯ<sup>a</sup>ḥətî ’ănî ləḏwōḏî wəḏwōḏî ḥāmaq ‘āḇār nafəšî yāṣə’â ḇəḏabərwō biqqašətîhû wəlō’ məṣā’ṯîhû qərā’ṯîw wəlō’ ‘ānānî: </p>
 <p>7 məṣā’unî haššōmərîm hassōḇəḇîm bā‘îr hikûnî fəṣā‘ûnî nāśə’û ’eṯ-rəḏîḏî mē‘ālay šōmərê h<sup>a</sup>ḥōmwōṯ: </p>
 <p>8 hišəb<sup>a</sup>‘ətî ’eṯəḵem bənwōṯ yərûšālāim ’im-timəṣə’û ’eṯ-dwōḏî mah-tagîḏû lwō šeḥwōlaṯ ’ahăḇâ ’ānî: </p>
 <p>9 mah-dwōḏēḵə midwōḏ hayyāfâ bannāšîm mah-dwōḏēḵə midwōḏ šekāḵâ hišəb<sup>a</sup>‘ətānû: </p>
 <p>10 dwōḏî ṣ<sup>a</sup>ḥ wə’āḏwōm dāḡûl mērəḇāḇâ: </p>
 <p>11 rō’šwō keṯem pāz qəûṣṣwōṯāyw<font color="red"><sup>1</sup></font> talətallîm šəḥōrwōṯ kā‘wōrēḇ: </p>
 <p>12 ‘ênāyw kəywōnîm ‘al-’ăfîqê māyim rōḥăṣwōṯ beḥālāḇ yōšəḇwōṯ ‘al-millē’ṯ: </p>
 <p>13 ləḥāyāw k<sup>a</sup>‘ărûḡaṯ habōśem miḡədəlwōṯ merəqāḥîm śifəṯwōṯāyw šwōšannîm nōṭəfwōṯ mwōr ‘ōḇēr: </p>
 <p>14 yāḏāyw gəlîlê zâāḇ məmullā’îm batarəšîš mē‘āyw ‘ešeṯ šēn mə‘ullefeṯ sapîrîm: </p>
 <p>15 šwōqāyw ‘ammûḏê šēš məyussāḏîm ‘al-’aḏənê-fāz marə’ēhû kalləḇānwōn bāḥûr kā’ărāzîm: </p>
 <p>16 ḥikwō maməṯaqqîm wəḵullwō m<sup>a</sup>ḥămadîm zeh ḏwōḏî wəzeh rē‘î bənwōṯ yərûšālāim: </p>
 </td>
 </tr></table>
 <p></p><hr>
 <center>
 <a href="sol006.htm">Next: Song of Solomon (Shir Hashirim) Chapter 6</a></center>
 </body>