<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/ch1011.htm">Polyglot</a> 
 <a href="../kjv/ch1011.htm">KJV</a> 
 <a href="../sep/ch1011.htm">Sep</a> 
 <a href="../vul/ch1011.htm">Vul</a> 
 
 <br>
 <br><a href="ch1.htm">1 Chronicles (1 Divrey Yamim) Index</a><br>
  
 <a href="ch1010.htm">Previous</a> 
 <a href="ch1012.htm">Next</a> 
 </center>
 <hr>
 
 <h3 align="CENTER">Tanach (Hebrew): 1 Chronicles (1 Divrey Yamim) Chapter 11</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיִּקָּבְצ֧וּ כָֽל־יִשְׂרָאֵ֛ל אֶל־דָּוִ֖יד חֶבְר֣וֹנָה לֵאמֹ֑ר הִנֵּ֛ה עַצְמְךָ֥ וּֽבְשָׂרְךָ֖ אֲנָֽחְנוּ׃ </span></p>
 <p align="RIGHT"><span lang="he">‎<a name="002">2</a> ‏גַּם־תְּמ֣וֹל גַּם־שִׁלְשׁ֗וֹם גַּ֚ם בִּהְי֣וֹת שָׁא֣וּל מֶ֔לֶךְ אַתָּ֛ה הַמּוֹצִ֥יא וְהַמֵּבִ֖יא אֶת־יִשְׂרָאֵ֑ל וַיֹּאמֶר֩ יְהוָ֨ה אֱלֹהֶ֜יךָ לְךָ֗ אַתָּ֨ה תִרְעֶ֤ה אֶת־עַמִּי֙ אֶת־יִשְׂרָאֵ֔ל וְאַתָּה֙ תִּהְיֶ֣ה נָגִ֔יד עַ֖ל עַמִּ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="003">3</a> ‏וַ֠יָּבֹאוּ כָּל־זִקְנֵ֨י יִשְׂרָאֵ֤ל אֶל־הַמֶּ֙לֶךְ֙ חֶבְר֔וֹנָה וַיִּכְרֹת֩ לָהֶ֨ם דָּוִ֥יד בְּרִ֛ית בְּחֶבְר֖וֹן לִפְנֵ֣י יְהוָ֑ה וַיִּמְשְׁח֨וּ אֶת־דָּוִ֤יד לְמֶ֙לֶךְ֙ עַל־יִשְׂרָאֵ֔ל כִּדְבַ֥ר יְהוָ֖ה בְּיַד־שְׁמוּאֵֽל׃ ס</span></p>
 <p align="RIGHT"><span lang="he">‎<a name="004">4</a> ‏וַיֵּ֨לֶךְ דָּוִ֧יד וְכָל־יִשְׂרָאֵ֛ל יְרוּשָׁלִַ֖ם הִ֣יא יְב֑וּס וְשָׁם֙ הַיְבוּסִ֔י יֹשְׁבֵ֖י הָאָֽרֶץ׃ </span></p>
 <p align="RIGHT"><span lang="he">‎<a name="005">5</a> ‏וַיֹּ֨אמְר֜וּ יֹשְׁבֵ֤י יְבוּס֙ לְדָוִ֔יד לֹ֥א תָב֖וֹא הֵ֑נָּה וַיִּלְכֹּ֤ד דָּוִיד֙ אֶת־מְצֻדַ֣ת צִיּ֔וֹן הִ֖יא עִ֥יר דָּוִֽיד׃ </span></p>
 <p align="RIGHT"><span lang="he">‎<a name="006">6</a> ‏וַיֹּ֣אמֶר דָּוִ֔יד כָּל־מַכֵּ֤ה יְבוּסִי֙ בָּרִ֣אשׁוֹנָ֔ה יִהְיֶ֥ה לְרֹ֖אשׁ וּלְשָׂ֑ר וַיַּ֧עַל בָּרִאשׁוֹנָ֛ה יוֹאָ֥ב בֶּן־צְרוּיָ֖ה וַיְהִ֥י לְרֹֽאשׁ׃ </span></p>
 <p align="RIGHT"><span lang="he">‎<a name="007">7</a> ‏וַיֵּ֥שֶׁב דָּוִ֖יד בַּמְצָ֑ד עַל־כֵּ֥ן קָרְאוּ־ל֖וֹ עִ֥יר דָּוִֽיד׃ </span></p>
 <p align="RIGHT"><span lang="he">‎<a name="008">8</a> ‏וַיִּ֤בֶן הָעִיר֙ מִסָּבִ֔יב מִן־הַמִּלּ֖וֹא וְעַד־הַסָּבִ֑יב וְיוֹאָ֕ב יְחַיֶּ֖ה אֶת־שְׁאָ֥ר הָעִֽיר׃ </span></p>
 <p align="RIGHT"><span lang="he">‎<a name="009">9</a> ‏וַיֵּ֥לֶךְ דָּוִ֖יד הָל֣וֹךְ וְגָד֑וֹל וַיהוָ֥ה צְבָא֖וֹת עִמּֽוֹ׃ פ</span></p>
 <p align="RIGHT"><span lang="he">‎<a name="010">10</a> ‏וְאֵ֨לֶּה רָאשֵׁ֤י הַגִּבּוֹרִים֙ אֲשֶׁ֣ר לְדָוִ֔יד הַמִּתְחַזְּקִ֨ים עִמּ֧וֹ בְמַלְכוּת֛וֹ עִם־כָּל־יִשְׂרָאֵ֖ל לְהַמְלִיכ֑וֹ כִּדְבַ֥ר יְהוָ֖ה עַל־יִשְׂרָאֵֽל׃ ס</span></p>
 <p align="RIGHT"><span lang="he">‎<a name="011">11</a> ‏וְאֵ֛לֶּה מִסְפַּ֥ר הַגִּבֹּרִ֖ים אֲשֶׁ֣ר לְדָוִ֑יד יָשָׁבְעָ֣ם בֶּן־חַכְמוֹנִ֗י רֹ֚אשׁ <font color="brown">השלושים</font> <font color="blue">הַשָּׁ֣לִישִׁ֔ים</font> הֽוּא־עוֹרֵ֧ר אֶת־חֲנִית֛וֹ עַל־שְׁלֹשׁ־מֵא֥וֹת חָלָ֖ל בְּפַ֥עַם אֶחָֽת׃ </span></p>
 <p align="RIGHT"><span lang="he">‎<a name="012">12</a> ‏וְאַחֲרָ֛יו אֶלְעָזָ֥ר בֶּן־דּוֹד֖וֹ הָאֲחוֹחִ֑י ה֖וּא בִּשְׁלוֹשָׁ֥ה הַגִּבֹּרִֽים׃ </span></p>
 <p align="RIGHT"><span lang="he">‎<a name="013">13</a> ‏הֽוּא־הָיָ֨ה עִם־דָּוִ֜יד בַּפַּ֣ס דַּמִּ֗ים וְהַפְּלִשְׁתִּים֙ נֶאֱסְפוּ־שָׁ֣ם לַמִּלְחָמָ֔ה וַתְּהִ֛י חֶלְקַ֥ת הַשָּׂדֶ֖ה מְלֵאָ֣ה שְׂעוֹרִ֑ים וְהָעָ֥ם נָ֖סוּ מִפְּנֵ֥י פְלִשְׁתִּֽים׃ </span></p>
 <p align="RIGHT"><span lang="he">‎<a name="014">14</a> ‏וַיִּֽתְיַצְּב֤וּ בְתוֹךְ־הַחֶלְקָה֙ וַיַּצִּיל֔וּהָ וַיַּכּ֖וּ אֶת־פְּלִשְׁתִּ֑ים וַיּ֥וֹשַׁע יְהוָ֖ה תְּשׁוּעָ֥ה גְדוֹלָֽה׃ </span></p>
 <p align="RIGHT"><span lang="he">‎<a name="015">15</a> ‏וַיֵּרְד֡וּ שְֽׁלוֹשָׁה֩ מִן־הַשְּׁלוֹשִׁ֨ים רֹ֤אשׁ עַל־הַצֻּר֙ אֶל־דָּוִ֔יד אֶל־מְעָרַ֖ת עֲדֻלָּ֑ם וּמַחֲנֵ֣ה פְלִשְׁתִּ֔ים חֹנָ֖ה בְּעֵ֥מֶק רְפָאִֽים׃ </span></p>
 <p align="RIGHT"><span lang="he">‎<a name="016">16</a> ‏וְדָוִ֖יד אָ֣ז בַּמְּצוּדָ֑ה וּנְצִ֣יב פְּלִשְׁתִּ֔ים אָ֖ז בְּבֵ֥ית לָֽחֶם׃ </span></p>
 <p align="RIGHT"><span lang="he">‎<a name="017">17</a> ‏<font color="brown">ויתאו</font> <font color="blue">וַיִּתְאָ֥יו</font> דָּוִ֖יד וַיֹּאמַ֑ר מִ֚י יַשְׁקֵ֣נִי מַ֔יִם מִבּ֥וֹר בֵּֽית־לֶ֖חֶם אֲשֶׁ֥ר בַּשָּֽׁעַר׃ </span></p>
 <p align="RIGHT"><span lang="he">‎<a name="018">18</a> ‏וַיִּבְקְע֨וּ הַשְּׁלֹשָׁ֜ה בְּמַחֲנֵ֣ה פְלִשְׁתִּ֗ים וַיִּֽשְׁאֲבוּ־מַ֙יִם֙ מִבּ֤וֹר בֵּֽית־לֶ֙חֶם֙ אֲשֶׁ֣ר בַּשַּׁ֔עַר וַיִּשְׂא֖וּ וַיָּבִ֣אוּ אֶל־דָּוִ֑יד וְלֹֽא־אָבָ֤ה דָוִיד֙ לִשְׁתּוֹתָ֔ם וַיְנַסֵּ֥ךְ אֹתָ֖ם לַיהוָֽה׃ </span></p>
 <p align="RIGHT"><span lang="he">‎<a name="019">19</a> ‏וַיֹּ֡אמֶר חָלִילָה֩ לִּ֨י מֵאֱלֹהַ֜י מֵעֲשׂ֣וֹת זֹ֗את הֲדַ֣ם הָאֲנָשִׁים֩ הָאֵ֨לֶּה אֶשְׁתֶּ֤ה בְנַפְשׁוֹתָם֙ כִּ֣י בְנַפְשׁוֹתָ֣ם הֱבִיא֔וּם וְלֹ֥א אָבָ֖ה לִשְׁתּוֹתָ֑ם אֵ֣לֶּה עָשׂ֔וּ שְׁלֹ֖שֶׁת הַגִּבּוֹרִֽים׃ </span></p>
 <p align="RIGHT"><span lang="he">‎<a name="020">20</a> ‏וְאַבְשַׁ֣י אֲחִֽי־יוֹאָ֗ב ה֚וּא הָיָה֙ רֹ֣אשׁ הַשְּׁלוֹשָׁ֔ה וְהוּא֙ עוֹרֵ֣ר אֶת־חֲנִית֔וֹ עַל־שְׁלֹ֥שׁ מֵא֖וֹת חָלָ֑ל <font color="brown">ולא־</font> <font color="blue">וְלוֹ־</font> שֵׁ֖ם בַּשְּׁלוֹשָֽׁה׃ </span></p>
 <p align="RIGHT"><span lang="he">‎<a name="021">21</a> ‏מִן־הַשְּׁלוֹשָׁ֤ה בַשְּׁנַ֙יִם֙ נִכְבָּ֔ד וַיְהִ֥י לָהֶ֖ם לְשָׂ֑ר וְעַד־הַשְּׁלוֹשָׁ֖ה לֹֽא־בָֽא׃ ס</span></p>
 <p align="RIGHT"><span lang="he">‎<a name="022">22</a> ‏בְּנָיָ֨ה בֶן־יְהוֹיָדָ֧ע בֶּן־אִֽישׁ־חַ֛יִל רַב־פְּעָלִ֖ים מִֽן־קַבְצְאֵ֑ל ה֣וּא הִכָּ֗ה אֵ֣ת שְׁנֵ֤י אֲרִיאֵל֙ מוֹאָ֔ב וְ֠הוּא יָרַ֞ד וְהִכָּ֧ה אֶֽת־הָאֲרִ֛י בְּת֥וֹךְ הַבּ֖וֹר בְּי֥וֹם הַשָּֽׁלֶג׃ </span></p>
 <p align="RIGHT"><span lang="he">‎<a name="023">23</a> ‏וְהֽוּא־הִכָּה֩ אֶת־הָאִ֨ישׁ הַמִּצְרִ֜י אִ֥ישׁ מִדָּ֣ה׀ חָמֵ֣שׁ בָּאַמָּ֗ה וּבְיַ֨ד הַמִּצְרִ֤י חֲנִית֙ כִּמְנ֣וֹר אֹרְגִ֔ים וַיֵּ֥רֶד אֵלָ֖יו בַּשָּׁ֑בֶט וַיִּגְזֹ֤ל אֶֽת־הַחֲנִית֙ מִיַּ֣ד הַמִּצְרִ֔י וַיַּהַרְגֵ֖הוּ בַּחֲנִיתֽוֹ׃ </span></p>
 <p align="RIGHT"><span lang="he">‎<a name="024">24</a> ‏אֵ֣לֶּה עָשָׂ֔ה בְּנָיָ֖הוּ בֶּן־יְהוֹיָדָ֑ע וְלוֹ־שֵׁ֖ם בִּשְׁלוֹשָׁ֥ה הַגִּבֹּרִֽים׃ </span></p>
 <p align="RIGHT"><span lang="he">‎<a name="025">25</a> ‏מִן־הַשְּׁלוֹשִׁ֗ים הִנּ֤וֹ נִכְבָּד֙ ה֔וּא וְאֶל־הַשְּׁלוֹשָׁ֖ה לֹא־בָ֑א וַיְשִׂימֵ֥הוּ דָוִ֖יד עַל־מִשְׁמַעְתּֽוֹ׃ ס</span></p>
 <p align="RIGHT"><span lang="he">‎<a name="026">26</a> ‏וְגִבּוֹרֵ֖י הַחֲיָלִ֑ים עֲשָׂה־אֵל֙ אֲחִ֣י יוֹאָ֔ב אֶלְחָנָ֥ן בֶּן־דּוֹד֖וֹ מִבֵּ֥ית לָֽחֶם׃ ס</span></p>
 <p align="RIGHT"><span lang="he">‎<a name="027">27</a> ‏שַׁמּוֹת֙ הַהֲרוֹרִ֔י חֶ֖לֶץ הַפְּלוֹנִֽי׃ ס</span></p>
 <p align="RIGHT"><span lang="he">‎<a name="028">28</a> ‏עִירָ֤א בֶן־עִקֵּשׁ֙ הַתְּקוֹעִ֔י אֲבִיעֶ֖זֶר הָעֲנְּתוֹתִֽי׃ ס</span></p>
 <p align="RIGHT"><span lang="he">‎<a name="029">29</a> ‏סִבְּכַי֙ הַחֻ֣שָׁתִ֔י עִילַ֖י הָאֲחוֹחִֽי׃ ס</span></p>
 <p align="RIGHT"><span lang="he">‎<a name="030">30</a> ‏מַהְרַי֙ הַנְּטֹ֣פָתִ֔י חֵ֥לֶד בֶּֽן־בַּֽעֲנָ֖ה הַנְּטוֹפָתִֽי׃ ס</span></p>
 <p align="RIGHT"><span lang="he">‎<a name="031">31</a> ‏אִיתַ֣י בֶּן־רִיבַ֗י מִגִּבְעַת֙ בְּנֵ֣י בִנְיָמִ֔ן סבְּנָיָ֖ה הַפִּרְעָתֹנִֽי׃ </span></p>
 <p align="RIGHT"><span lang="he">‎<a name="032">32</a> ‏חוּרַי֙ מִנַּ֣חֲלֵי גָ֔עַשׁ סאֲבִיאֵ֖ל הָעַרְבָתִֽי׃ ס</span></p>
 <p align="RIGHT"><span lang="he">‎<a name="033">33</a> ‏עַזְמָ֙וֶת֙ הַבַּ֣חֲרוּמִ֔י אֶלְיַחְבָּ֖א הַשַּׁעַלְבֹנִֽי׃ ס</span></p>
 <p align="RIGHT"><span lang="he">‎<a name="034">34</a> ‏בְּנֵ֗י הָשֵׁם֙ הַגִּ֣זוֹנִ֔י יוֹנָתָ֥ן בֶּן־שָׁגֵ֖ה הַהֲרָרִֽי׃ ס</span></p>
 <p align="RIGHT"><span lang="he">‎<a name="035">35</a> ‏אֲחִיאָ֧ם בֶּן־שָׂכָ֛ר הַהֲרָרִ֖י אֱלִיפַ֥ל בֶּן־אֽוּר׃ ס</span></p>
 <p align="RIGHT"><span lang="he">‎<a name="036">36</a> ‏חֵ֚פֶר הַמְּכֵ֣רָתִ֔י אֲחִיָּ֖ה הַפְּלֹנִֽי׃ ס</span></p>
 <p align="RIGHT"><span lang="he">‎<a name="037">37</a> ‏חֶצְרוֹ֙ הַֽכַּרְמְלִ֔י נַעֲרַ֖י בֶּן־אֶזְבָּֽי׃ ס</span></p>
 <p align="RIGHT"><span lang="he">‎<a name="038">38</a> ‏יוֹאֵל֙ אֲחִ֣י נָתָ֔ן מִבְחָ֖ר בֶּן־הַגְרִֽי׃ ס</span></p>
 <p align="RIGHT"><span lang="he">‎<a name="039">39</a> ‏צֶ֖לֶק הָעַמּוֹנִ֑י נַחְרַי֙ הַבֵּ֣רֹתִ֔י נֹשֵׂ֕א כְּלֵ֖י יוֹאָ֥ב בֶּן־צְרוּיָֽה׃ ס</span></p>
 <p align="RIGHT"><span lang="he">‎<a name="040">40</a> ‏עִירָא֙ הַיִּתְרִ֔י גָּרֵ֖ב הַיִּתְרִֽי׃ ס</span></p>
 <p align="RIGHT"><span lang="he">‎<a name="041">41</a> ‏אֽוּרִיָּה֙ הַחִתִּ֔י זָבָ֖ד בֶּן־אַחְלָֽי׃ ס</span></p>
 <p align="RIGHT"><span lang="he">‎<a name="042">42</a> ‏עֲדִינָ֨א בֶן־שִׁיזָ֜א הָרֽאוּבֵנִ֗י רֹ֛אשׁ לָרֽאוּבֵנִ֖י וְעָלָ֥יו שְׁלוֹשִֽׁים׃ ס</span></p>
 <p align="RIGHT"><span lang="he">‎<a name="043">43</a> ‏חָנָן֙ בֶּֽן־מַעֲכָ֔ה וְיוֹשָׁפָ֖ט הַמִּתְנִֽי׃ ס</span></p>
 <p align="RIGHT"><span lang="he">‎<a name="044">44</a> ‏עֻזִיָּ֖א הָעֲשְׁתְּרָתִ֑י שָׁמָע֙ <font color="brown">ויעואל</font> <font color="blue">וִֽיעִיאֵ֔ל</font> סבְּנֵ֖י חוֹתָ֥ם הָעֲרֹעֵרִֽי׃ ס</span></p>
 <p align="RIGHT"><span lang="he">‎<a name="045">45</a> ‏יְדִֽיעֲאֵל֙ בֶּן־שִׁמְרִ֔י וְיֹחָ֥א אָחִ֖יו הַתִּיצִֽי׃ ס</span></p>
 <p align="RIGHT"><span lang="he">‎<a name="046">46</a> ‏אֱלִיאֵל֙ הַֽמַּחֲוִ֔ים וִירִיבַ֥י וְיוֹשַׁוְיָ֖ה בְּנֵ֣י אֶלְנָ֑עַם וְיִתְמָ֖ה הַמּוֹאָבִֽי׃ </span></p>
 <p align="RIGHT"><span lang="he">‎<a name="047">47</a> ‏אֱלִיאֵ֣ל וְעוֹבֵ֔ד וְיַעֲשִׂיאֵ֖ל הַמְּצֹבָיָֽה׃ פ</span></p>
 </td>
 <td width="50%">
 <p>1 wayyiqqāḇəṣû ḵāl-yiśərā’ēl ’el-dāwîḏ ḥeḇərwōnâ lē’mōr hinnēh ‘aṣəməḵā ûḇəśārəḵā ’ănāḥənû: </p>
 <p>2 gam-təmwōl gam-šiləšwōm gam bihəywōṯ šā’ûl meleḵə ’atâ hammwōṣî’ wəhammēḇî’ ’eṯ-yiśərā’ēl wayyō’mer yəhwâ ’ĕlōheyḵā ləḵā ’atâ ṯirə‘eh ’eṯ-‘ammî ’eṯ-yiśərā’ēl wə’atâ tihəyeh nāḡîḏ ‘al ‘ammî yiśərā’ēl: </p>
 <p>3 wayyāḇō’û kāl-ziqənê yiśərā’ēl ’el-hammeleḵə ḥeḇərwōnâ wayyiḵərōṯ lâem dāwîḏ bərîṯ bəḥeḇərwōn lifənê yəhwâ wayyiməšəḥû ’eṯ-dāwîḏ ləmeleḵə ‘al-yiśərā’ēl kiḏəḇar yəhwâ bəyaḏ-šəmû’ēl: s</p>
 <p>4 wayyēleḵə dāwîḏ wəḵāl-yiśərā’ēl yərûšālaim hî’ yəḇûs wəšām hayəḇûsî yōšəḇê hā’āreṣ: </p>
 <p>5 wayyō’mərû yōšəḇê yəḇûs ləḏāwîḏ lō’ ṯāḇwō’ hēnnâ wayyiləkōḏ dāwîḏ ’eṯ-məṣuḏaṯ ṣîywōn hî’ ‘îr dāwîḏ: </p>
 <p>6 wayyō’mer dāwîḏ kāl-makēh yəḇûsî bāri’šwōnâ yihəyeh lərō’š ûləśār wayy<sup>a</sup>‘al bāri’šwōnâ ywō’āḇ ben-ṣərûyâ wayəhî lərō’š: </p>
 <p>7 wayyēšeḇ dāwîḏ baməṣāḏ ‘al-kēn qārə’û-lwō ‘îr dāwîḏ: </p>
 <p>8 wayyiḇen hā‘îr missāḇîḇ min-hammillwō’ wə‘aḏ-hassāḇîḇ wəywō’āḇ yəḥayyeh ’eṯ-šə’ār hā‘îr: </p>
 <p>9 wayyēleḵə dāwîḏ hālwōḵə wəḡāḏwōl wayhwâ ṣəḇā’wōṯ ‘immwō: f</p>
 <p>10 wə’ēlleh rā’šê hagibwōrîm ’ăšer ləḏāwîḏ hammiṯəḥazzəqîm ‘immwō ḇəmaləḵûṯwō ‘im-kāl-yiśərā’ēl ləhaməlîḵwō kiḏəḇar yəhwâ ‘al-yiśərā’ēl: s</p>
 <p>11 wə’ēlleh misəpar hagibōrîm ’ăšer ləḏāwîḏ yāšāḇə‘ām ben-ḥaḵəmwōnî rō’š <font color="brown">haššəlwōšîm</font> <font color="blue">haššālîšîm</font> hû’-‘wōrēr ’eṯ-ḥănîṯwō ‘al-šəlōš-mē’wōṯ ḥālāl bəf<sup>a</sup>‘am ’eḥāṯ: </p>
 <p>12 wə’<sup>a</sup>ḥărāyw ’elə‘āzār ben-dwōḏwō hā’ăḥwōḥî hû’ bišəlwōšâ hagibōrîm: </p>
 <p>13 hû’-hāyâ ‘im-dāwîḏ bapas dammîm wəhapəlišətîm ne’ĕsəfû-šām lammiləḥāmâ watəhî ḥeləqaṯ haśśāḏeh məlē’â śə‘wōrîm wəhā‘ām nāsû mipənê fəlišətîm: </p>
 <p>14 wayyiṯəyaṣṣəḇû ḇəṯwōḵə-h<sup>a</sup>ḥeləqâ wayyaṣṣîlûhā wayyakû ’eṯ-pəlišətîm wayywōš<sup>a</sup>‘ yəhwâ təšû‘â ḡəḏwōlâ: </p>
 <p>15 wayyērəḏû šəlwōšâ min-haššəlwōšîm rō’š ‘al-haṣṣur ’el-dāwîḏ ’el-mə‘āraṯ ‘ăḏullām ûm<sup>a</sup>ḥănēh fəlišətîm ḥōnâ bə‘ēmeq rəfā’îm: </p>
 <p>16 wəḏāwîḏ ’āz bamməṣûḏâ ûnəṣîḇ pəlišətîm ’āz bəḇêṯ lāḥem: </p>
 <p>17 <font color="brown">wayyiṯə’āw</font> <font color="blue">wayyiṯə’āyw</font> dāwîḏ wayyō’mar mî yašəqēnî mayim mibwōr bêṯ-leḥem ’ăšer baššā‘ar: </p>
 <p>18 wayyiḇəqə‘û haššəlōšâ bəm<sup>a</sup>ḥănēh fəlišətîm wayyišə’ăḇû-mayim mibwōr bêṯ-leḥem ’ăšer bašš<sup>a</sup>‘ar wayyiśə’û wayyāḇi’û ’el-dāwîḏ wəlō’-’āḇâ ḏāwîḏ lišətwōṯām wayənassēḵə ’ōṯām layhwâ: </p>
 <p>19 wayyō’mer ḥālîlâ llî mē’ĕlōhay mē‘ăśwōṯ zō’ṯ hăḏam hā’ănāšîm hā’ēlleh ’ešəteh ḇənafəšwōṯām kî ḇənafəšwōṯām hĕḇî’ûm wəlō’ ’āḇâ lišətwōṯām ’ēlleh ‘āśû šəlōšeṯ hagibwōrîm: </p>
 <p>20 wə’aḇəšay ’ăḥî-ywō’āḇ hû’ hāyâ rō’š haššəlwōšâ wəhû’ ‘wōrēr ’eṯ-ḥănîṯwō ‘al-šəlōš mē’wōṯ ḥālāl <font color="brown">wəlō’-</font> <font color="blue">wəlwō-</font> šēm baššəlwōšâ: </p>
 <p>21 min-haššəlwōšâ ḇaššənayim niḵəbāḏ wayəhî lâem ləśār wə‘aḏ-haššəlwōšâ lō’-ḇā’: s</p>
 <p>22 bənāyâ ḇen-yəhwōyāḏā‘ ben-’îš-ḥayil raḇ-pə‘ālîm min-qaḇəṣə’ēl hû’ hikâ ’ēṯ šənê ’ărî’ēl mwō’āḇ wəhû’ yāraḏ wəhikâ ’eṯ-hā’ărî bəṯwōḵə habwōr bəywōm haššāleḡ: </p>
 <p>23 wəhû’-hikâ ’eṯ-hā’îš hammiṣərî ’îš midâ| ḥāmēš bā’ammâ ûḇəyaḏ hammiṣərî ḥănîṯ kimənwōr ’ōrəḡîm wayyēreḏ ’ēlāyw baššāḇeṭ wayyiḡəzōl ’eṯ-h<sup>a</sup>ḥănîṯ mîyaḏ hammiṣərî wayyaharəḡēhû b<sup>a</sup>ḥănîṯwō: </p>
 <p>24 ’ēlleh ‘āśâ bənāyâû ben-yəhwōyāḏā‘ wəlwō-šēm bišəlwōšâ hagibōrîm: </p>
 <p>25 min-haššəlwōšîm hinnwō niḵəbāḏ hû’ wə’el-haššəlwōšâ lō’-ḇā’ wayəśîmēhû ḏāwîḏ ‘al-mišəm<sup>a</sup>‘ətwō: s</p>
 <p>26 wəḡibwōrê h<sup>a</sup>ḥăyālîm ‘ăśâ-’ēl ’ăḥî ywō’āḇ ’eləḥānān ben-dwōḏwō mibêṯ lāḥem: s</p>
 <p>27 šammwōṯ hahărwōrî ḥeleṣ hapəlwōnî: s</p>
 <p>28 ‘îrā’ ḇen-‘iqqēš hatəqwō‘î ’ăḇî‘ezer hā‘ănnəṯwōṯî: s</p>
 <p>29 sibəḵay h<sup>a</sup>ḥušāṯî ‘îlay hā’ăḥwōḥî: s</p>
 <p>30 mahəray hannəṭōfāṯî ḥēleḏ ben-b<sup>a</sup>‘ănâ hannəṭwōfāṯî: s</p>
 <p>31 ’îṯay ben-rîḇay migiḇə‘aṯ bənê ḇinəyāmin sbənāyâ hapirə‘āṯōnî: </p>
 <p>32 ḥûray minn<sup>a</sup>ḥălê ḡā‘aš s’ăḇî’ēl hā‘arəḇāṯî: s</p>
 <p>33 ‘azəmāweṯ hab<sup>a</sup>ḥărûmî ’eləy<sup>a</sup>ḥəbā’ hašš<sup>a</sup>‘aləḇōnî: s</p>
 <p>34 bənê hāšēm hagizwōnî ywōnāṯān ben-šāḡēh hahărārî: s</p>
 <p>35 ’ăḥî’ām ben-śāḵār hahărārî ’ĕlîfal ben-’ûr: s</p>
 <p>36 ḥēfer hamməḵērāṯî ’ăḥîyâ hapəlōnî: s</p>
 <p>37 ḥeṣərwō hakarəməlî n<sup>a</sup>‘ăray ben-’ezəbāy: s</p>
 <p>38 ywō’ēl ’ăḥî nāṯān miḇəḥār ben-haḡərî: s</p>
 <p>39 ṣeleq hā‘ammwōnî n<sup>a</sup>ḥəray habērōṯî nōśē’ kəlê ywō’āḇ ben-ṣərûyâ: s</p>
 <p>40 ‘îrā’ hayyiṯərî gārēḇ hayyiṯərî: s</p>
 <p>41 ’ûrîyâ h<sup>a</sup>ḥitî zāḇāḏ ben-’<sup>a</sup>ḥəlāy: s</p>
 <p>42 ‘ăḏînā’ ḇen-šîzā’ hār’ûḇēnî rō’š lār’ûḇēnî wə‘ālāyw šəlwōšîm: s</p>
 <p>43 ḥānān ben-m<sup>a</sup>‘ăḵâ wəywōšāfāṭ hammiṯənî: s</p>
 <p>44 ‘uzîyā’ hā‘ăšətərāṯî šāmā‘ <font color="brown">wî‘û’ēl</font> <font color="blue">wî‘î’ēl</font> sbənê ḥwōṯām hā‘ărō‘ērî: s</p>
 <p>45 yəḏî‘ă’ēl ben-šimərî wəyōḥā’ ’āḥîw hatîṣî: s</p>
 <p>46 ’ĕlî’ēl hamm<sup>a</sup>ḥăwîm wîrîḇay wəywōšawəyâ bənê ’elənā‘am wəyiṯəmâ hammwō’āḇî: </p>
 <p>47 ’ĕlî’ēl wə‘wōḇēḏ wəy<sup>a</sup>‘ăśî’ēl hamməṣōḇāyâ: f</p>
 </td>
 </tr></table>
 <p></p><hr>
 <center>
 <a href="ch1012.htm">Next: 1 Chronicles (1 Divrey Yamim) Chapter 12</a></center>
 </body>