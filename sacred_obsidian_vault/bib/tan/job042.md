<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/job042.htm">Polyglot</a> 
 <a href="../kjv/job042.htm">KJV</a> 
 <a href="../sep/job042.htm">Sep</a> 
 <a href="../vul/job042.htm">Vul</a> 
 
 <br>
 <br><a href="job.htm">Job (Iyov) Index</a><br>
  
 <a href="job041.htm">Previous</a> 
 <a href="sol001.htm">Next</a> 
 </center>
 <hr>
 
 <h3 align="CENTER">Tanach (Hebrew): Job (Iyov) Chapter 42</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיַּ֖עַן אִיּ֥וֹב אֶת־יְהוָ֗ה וַיֹּאמַֽר׃ </span></p>
 <p align="RIGHT"><span lang="he">‎<a name="002">2</a> ‏<font color="brown">ידעת</font> <font color="blue">יָ֭דַעְתִּי</font> כִּי־כֹ֣ל תּוּכָ֑ל וְלֹא־יִבָּצֵ֖ר מִמְּךָ֣ מְזִמָּֽה׃ </span></p>
 <p align="RIGHT"><span lang="he">‎<a name="003">3</a> ‏מִ֤י זֶ֨ה׀ מַעְלִ֥ים עֵצָ֗ה בְּֽלִ֫י דָ֥עַת לָכֵ֣ן הִ֭גַּדְתִּי וְלֹ֣א אָבִ֑ין נִפְלָא֥וֹת מִ֝מֶּ֗נִּי וְלֹ֣א אֵדָֽע׃ </span></p>
 <p align="RIGHT"><span lang="he">‎<a name="004">4</a> ‏שְֽׁמַֽע־נָ֭א וְאָנֹכִ֣י אֲדַבֵּ֑ר אֶ֝שְׁאָלְךָ֗ וְהוֹדִיעֵֽנִי׃ </span></p>
 <p align="RIGHT"><span lang="he">‎<a name="005">5</a> ‏לְשֵֽׁמַע־אֹ֥זֶן שְׁמַעְתִּ֑יךָ וְ֝עַתָּ֗ה עֵינִ֥י רָאָֽתְךָ׃ </span></p>
 <p align="RIGHT"><span lang="he">‎<a name="006">6</a> ‏עַל־כֵּ֭ן אֶמְאַ֣ס וְנִחַ֑מְתִּי עַל־עָפָ֥ר וָאֵֽפֶר׃ פ</span></p>
 <p align="RIGHT"><span lang="he">‎<a name="007">7</a> ‏וַיְהִ֗י אַחַ֨ר דִּבֶּ֧ר יְהוָ֛ה אֶת־הַדְּבָרִ֥ים הָאֵ֖לֶּה אֶל־אִיּ֑וֹב וַיֹּ֨אמֶר יְהוָ֜ה אֶל־אֱלִיפַ֣ז הַתֵּֽימָנִ֗י חָרָ֨ה אַפִּ֤י בְךָ֙ וּבִשְׁנֵ֣י רֵעֶ֔יךָ כִּ֠י לֹ֣א דִבַּרְתֶּ֥ם אֵלַ֛י נְכוֹנָ֖ה כְּעַבְדִּ֥י אִיּֽוֹב׃ </span></p>
 <p align="RIGHT"><span lang="he">‎<a name="008">8</a> ‏וְעַתָּ֡ה קְחֽוּ־לָכֶ֣ם שִׁבְעָֽה־פָרִים֩ וְשִׁבְעָ֨ה אֵילִ֜ים וּלְכ֣וּ׀ אֶל־עַבְדִּ֣י אִיּ֗וֹב וְהַעֲלִיתֶ֤ם עוֹלָה֙ בַּֽעַדְכֶ֔ם וְאִיּ֣וֹב עַבְדִּ֔י יִתְפַּלֵּ֖ל עֲלֵיכֶ֑ם כִּ֧י אִם־פָּנָ֣יו אֶשָּׂ֗א לְבִלְתִּ֞י עֲשׂ֤וֹת עִמָּכֶם֙ נְבָלָ֔ה כִּ֠י לֹ֣א דִבַּרְתֶּ֥ם אֵלַ֛י נְכוֹנָ֖ה כְּעַבְדִּ֥י אִיּֽוֹב׃ </span></p>
 <p align="RIGHT"><span lang="he">‎<a name="009">9</a> ‏וַיֵּלְכוּ֩ אֱלִיפַ֨ז הַתֵּֽימָנִ֜י וּבִלְדַּ֣ד הַשּׁוּחִ֗י צֹפַר֙ הַנַּ֣עֲמָתִ֔י וַֽיַּעֲשׂ֔וּ כַּאֲשֶׁ֛ר דִּבֶּ֥ר אֲלֵיהֶ֖ם יְהוָ֑ה וַיִּשָּׂ֥א יְהוָ֖ה אֶת־פְּנֵ֥י אִיּֽוֹב׃ </span></p>
 <p align="RIGHT"><span lang="he">‎<a name="010">10</a> ‏וַֽיהוָ֗ה שָׁ֚ב אֶת־<font color="brown">שבית</font> <font color="blue">שְׁב֣וּת</font> אִיּ֔וֹב בְּהִֽתְפַּֽלְל֖וֹ בְּעַ֣ד רֵעֵ֑הוּ וַ֧יֹּסֶף יְהוָ֛ה אֶת־כָּל־אֲשֶׁ֥ר לְאִיּ֖וֹב לְמִשְׁנֶֽה׃ </span></p>
 <p align="RIGHT"><span lang="he">‎<a name="011">11</a> ‏וַיָּבֹ֣אוּ אֵ֠לָיו כָּל־אֶחָ֨יו וְכָל־<font color="brown">אחיתיו</font> <font color="blue">אַחְיוֹתָ֜יו</font> וְכָל־יֹדְעָ֣יו לְפָנִ֗ים וַיֹּאכְל֨וּ עִמּ֣וֹ לֶחֶם֮ בְּבֵיתוֹ֒ וַיָּנֻ֤דוּ לוֹ֙ וַיְנַחֲמ֣וּ אֹת֔וֹ עַ֚ל כָּל־הָ֣רָעָ֔ה אֲשֶׁר־הֵבִ֥יא יְהוָ֖ה עָלָ֑יו וַיִּתְּנוּ־ל֗וֹ אִ֚ישׁ קְשִׂיטָ֣ה אֶחָ֔ת וְאִ֕ישׁ נֶ֥זֶם זָהָ֖ב אֶחָֽד׃ <font color="red"><sup>3</sup></font>ס</span></p>
 <p align="RIGHT"><span lang="he">‎<a name="012">12</a> ‏וַֽיהוָ֗ה בֵּרַ֛ךְ אֶת־אַחֲרִ֥ית אִיּ֖וֹב מֵרֵאשִׁת֑וֹ וַֽיְהִי־ל֡וֹ אַרְבָּעָה֩ עָשָׂ֨ר אֶ֜לֶף צֹ֗אן וְשֵׁ֤שֶׁת אֲלָפִים֙ גְּמַלִּ֔ים וְאֶֽלֶף־צֶ֥מֶד בָּקָ֖ר וְאֶ֥לֶף אֲתוֹנֽוֹת׃ </span></p>
 <p align="RIGHT"><span lang="he">‎<a name="013">13</a> ‏וַֽיְהִי־ל֛וֹ שִׁבְעָ֥נָה בָנִ֖ים וְשָׁל֥וֹשׁ בָּנֽוֹת׃ </span></p>
 <p align="RIGHT"><span lang="he">‎<a name="014">14</a> ‏וַיִּקְרָ֤א שֵׁם־הָֽאַחַת֙ יְמִימָ֔ה וְשֵׁ֥ם הַשֵּׁנִ֖ית קְצִיעָ֑ה וְשֵׁ֥ם הַשְּׁלִישִׁ֖ית קֶ֥רֶן הַפּֽוּךְ׃ </span></p>
 <p align="RIGHT"><span lang="he">‎<a name="015">15</a> ‏וְלֹ֨א נִמְצָ֜א נָשִׁ֥ים יָפ֛וֹת כִּבְנ֥וֹת אִיּ֖וֹב בְּכָל־הָאָ֑רֶץ וַיִּתֵּ֨ן לָהֶ֧ם אֲבִיהֶ֛ם נַחֲלָ֖ה בְּת֥וֹךְ אֲחֵיהֶֽם׃ ס</span></p>
 <p align="RIGHT"><span lang="he">‎<a name="016">16</a> ‏וַיְחִ֤י אִיּוֹב֙ אַֽחֲרֵי־זֹ֔את מֵאָ֥ה וְאַרְבָּעִ֖ים שָׁנָ֑ה <font color="brown">וירא</font> <font color="blue">וַיִּרְאֶ֗ה</font> אֶת־בָּנָיו֙ וְאֶת־בְּנֵ֣י בָנָ֔יו אַרְבָּעָ֖ה דֹּרֽוֹת׃ </span></p>
 <p align="RIGHT"><span lang="he">‎<a name="017">17</a> ‏וַיָּ֣מָת אִיּ֔וֹב זָקֵ֖ן וּשְׂבַ֥ע יָמִֽים׃ </span></p>
 <p></p>
 </td>
 <td width="50%">
 <p>1 wayy<sup>a</sup>‘an ’îywōḇ ’eṯ-yəhwâ wayyō’mar: </p>
 <p>2 <font color="brown">yāḏ<sup>a</sup>‘ətā</font> <font color="blue">yāḏ<sup>a</sup>‘ətî</font> kî-ḵōl tûḵāl wəlō’-yibāṣēr mimməḵā məzimmâ: </p>
 <p>3 mî zeh| m<sup>a</sup>‘əlîm ‘ēṣâ bəlî ḏā‘aṯ lāḵēn higaḏətî wəlō’ ’āḇîn nifəlā’wōṯ mimmennî wəlō’ ’ēḏā‘: </p>
 <p>4 šəm<sup>a</sup>‘-nā’ wə’ānōḵî ’ăḏabēr ’ešə’āləḵā wəhwōḏî‘ēnî: </p>
 <p>5 ləšēm<sup>a</sup>‘-’ōzen šəm<sup>a</sup>‘ətîḵā wə‘atâ ‘ênî rā’āṯəḵā: </p>
 <p>6 ‘al-kēn ’emə’as wəniḥamətî ‘al-‘āfār wā’ēfer: f</p>
 <p>7 wayəhî ’<sup>a</sup>ḥar diber yəhwâ ’eṯ-hadəḇārîm hā’ēlleh ’el-’îywōḇ wayyō’mer yəhwâ ’el-’ĕlîfaz hatêmānî ḥārâ ’apî ḇəḵā ûḇišənê rē‘eyḵā kî lō’ ḏibarətem ’ēlay nəḵwōnâ kə‘aḇədî ’îywōḇ: </p>
 <p>8 wə‘atâ qəḥû-lāḵem šiḇə‘â-fārîm wəšiḇə‘â ’êlîm ûləḵû| ’el-‘aḇədî ’îywōḇ wəh<sup>a</sup>‘ălîṯem ‘wōlâ b<sup>a</sup>‘aḏəḵem wə’îywōḇ ‘aḇədî yiṯəpallēl ‘ălêḵem kî ’im-pānāyw ’eśśā’ ləḇilətî ‘ăśwōṯ ‘immāḵem nəḇālâ kî lō’ ḏibarətem ’ēlay nəḵwōnâ kə‘aḇədî ’îywōḇ: </p>
 <p>9 wayyēləḵû ’ĕlîfaz hatêmānî ûḇilədaḏ haššûḥî ṣōfar hann<sup>a</sup>‘ămāṯî wayy<sup>a</sup>‘ăśû ka’ăšer diber ’ălêhem yəhwâ wayyiśśā’ yəhwâ ’eṯ-pənê ’îywōḇ: </p>
 <p>10 wayhwâ šāḇ ’eṯ-<font color="brown">šəḇîṯ</font> <font color="blue">šəḇûṯ</font> ’îywōḇ bəhiṯəpaləlwō bə‘aḏ rē‘ēhû wayyōsef yəhwâ ’eṯ-kāl-’ăšer lə’îywōḇ ləmišəneh: </p>
 <p>11 wayyāḇō’û ’ēlāyw kāl-’eḥāyw wəḵāl-<font color="brown">’<sup>a</sup>ḥəyōṯāyw</font> <font color="blue">’<sup>a</sup>ḥəywōṯāyw</font> wəḵāl-yōḏə‘āyw ləfānîm wayyō’ḵəlû ‘immwō leḥem bəḇêṯwō wayyānuḏû lwō wayən<sup>a</sup>ḥămû ’ōṯwō ‘al kāl-hārā‘â ’ăšer-hēḇî’ yəhwâ ‘ālāyw wayyitənû-lwō ’îš qəśîṭâ ’eḥāṯ wə’îš nezem zâāḇ ’eḥāḏ: <font color="red"><sup>3</sup></font>s</p>
 <p>12 wayhwâ bēraḵə ’eṯ-’<sup>a</sup>ḥărîṯ ’îywōḇ mērē’šiṯwō wayəhî-lwō ’arəbā‘â ‘āśār ’elef ṣō’n wəšēšeṯ ’ălāfîm gəmallîm wə’elef-ṣemeḏ bāqār wə’elef ’ăṯwōnwōṯ: </p>
 <p>13 wayəhî-lwō šiḇə‘ānâ ḇānîm wəšālwōš bānwōṯ: </p>
 <p>14 wayyiqərā’ šēm-hā’<sup>a</sup>ḥaṯ yəmîmâ wəšēm haššēnîṯ qəṣî‘â wəšēm haššəlîšîṯ qeren hapûḵə: </p>
 <p>15 wəlō’ niməṣā’ nāšîm yāfwōṯ kiḇənwōṯ ’îywōḇ bəḵāl-hā’āreṣ wayyitēn lâem ’ăḇîhem n<sup>a</sup>ḥălâ bəṯwōḵə ’ăḥêhem: s</p>
 <p>16 wayəḥî ’îywōḇ ’<sup>a</sup>ḥărê-zō’ṯ mē’â wə’arəbā‘îm šānâ <font color="brown">wayyarə’</font> <font color="blue">wayyirə’eh</font> ’eṯ-bānāyw wə’eṯ-bənê ḇānāyw ’arəbā‘â dōrwōṯ: </p>
 <p>17 wayyāmāṯ ’îywōḇ zāqēn ûśəḇ<sup>a</sup>‘ yāmîm: </p>
 </td>
 </tr></table>
 <p></p><hr>
 <center>
 <a href="sol001.htm">Next: Song of Solomon (Shir Hashirim) Chapter 1</a></center>
 </body>