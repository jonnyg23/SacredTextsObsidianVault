<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa029.htm">Polyglot</a> 
 <a href="../kjv/psa029.htm">KJV</a> 
 <a href="../sep/psa029.htm">Sep</a> 
 <a href="../vul/psa029.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa028.htm">Previous</a> 
 <a href="psa030.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 29</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏מִזְמ֗וֹר לְדָ֫וִ֥ד הָב֣וּ לַֽ֭יהוָה בְּנֵ֣י אֵלִ֑ים הָב֥וּ לַ֝יהוָ֗ה כָּב֥וֹד וָעֹֽז׃ </span></p>
 <p align="RIGHT"><span lang="he">‎<a name="002">2</a> ‏הָב֣וּ לַֽ֭יהוָה כְּב֣וֹד שְׁמ֑וֹ הִשְׁתַּחֲו֥וּ לַ֝יהוָ֗ה בְּהַדְרַת־קֹֽדֶשׁ׃ </span></p>
 <p align="RIGHT"><span lang="he">‎<a name="003">3</a> ‏ק֥וֹל יְהוָ֗ה עַל־הַ֫מָּ֥יִם אֵֽל־הַכָּב֥וֹד הִרְעִ֑ים יְ֝הוָ֗ה עַל־מַ֥יִם רַבִּֽים׃ </span></p>
 <p align="RIGHT"><span lang="he">‎<a name="004">4</a> ‏קוֹל־יְהוָ֥ה בַּכֹּ֑חַ ק֥וֹל יְ֝הוָ֗ה בֶּהָדָֽר׃ </span></p>
 <p align="RIGHT"><span lang="he">‎<a name="005">5</a> ‏ק֣וֹל יְ֭הוָה שֹׁבֵ֣ר אֲרָזִ֑ים וַיְשַׁבֵּ֥ר יְ֝הוָ֗ה אֶת־אַרְזֵ֥י הַלְּבָנֽוֹן׃ </span></p>
 <p align="RIGHT"><span lang="he">‎<a name="006">6</a> ‏וַיַּרְקִידֵ֥ם כְּמוֹ־עֵ֑גֶל לְבָנ֥וֹן וְ֝שִׂרְיֹ֗ן כְּמ֣וֹ בֶן־רְאֵמִֽים׃ </span></p>
 <p align="RIGHT"><span lang="he">‎<a name="007">7</a> ‏קוֹל־יְהוָ֥ה חֹצֵ֗ב לַהֲב֥וֹת אֵֽשׁ׃ </span></p>
 <p align="RIGHT"><span lang="he">‎<a name="008">8</a> ‏ק֣וֹל יְ֭הוָה יָחִ֣יל מִדְבָּ֑ר יָחִ֥יל יְ֝הוָ֗ה מִדְבַּ֥ר קָדֵֽשׁ׃ </span></p>
 <p align="RIGHT"><span lang="he">‎<a name="009">9</a> ‏ק֤וֹל יְהוָ֨ה׀ יְחוֹלֵ֣ל אַיָּלוֹת֮ וַֽיֶּחֱשֹׂ֪ף<font color="red"><sup>3</sup></font> יְעָ֫ר֥וֹת וּבְהֵיכָל֑וֹ כֻּ֝לּ֗וֹ אֹמֵ֥ר כָּבֽוֹד׃ </span></p>
 <p align="RIGHT"><span lang="he">‎<a name="010">10</a> ‏יְ֭הוָה לַמַּבּ֣וּל יָשָׁ֑ב וַיֵּ֥שֶׁב יְ֝הוָ֗ה מֶ֣לֶךְ לְעוֹלָֽם׃ </span></p>
 <p align="RIGHT"><span lang="he">‎<a name="011">11</a> ‏יְֽהוָ֗ה עֹ֖ז לְעַמּ֣וֹ יִתֵּ֑ן יְהוָ֓ה׀ יְבָרֵ֖ךְ אֶת־עַמּ֣וֹ בַשָּׁלֽוֹם׃ </span></p>
 </td>
 <td width="50%">
 <p>1 mizəmwōr ləḏāwiḏ hāḇû layhwâ bənê ’ēlîm hāḇû layhwâ kāḇwōḏ wā‘ōz: </p>
 <p>2 hāḇû layhwâ kəḇwōḏ šəmwō hišət<sup>a</sup>ḥăwû layhwâ bəhaḏəraṯ-qōḏeš: </p>
 <p>3 qwōl yəhwâ ‘al-hammāyim ’ēl-hakāḇwōḏ hirə‘îm yəhwâ ‘al-mayim rabîm: </p>
 <p>4 qwōl-yəhwâ bakōḥa qwōl yəhwâ behāḏār: </p>
 <p>5 qwōl yəhwâ šōḇēr ’ărāzîm wayəšabēr yəhwâ ’eṯ-’arəzê halləḇānwōn: </p>
 <p>6 wayyarəqîḏēm kəmwō-‘ēḡel ləḇānwōn wəśirəyōn kəmwō ḇen-rə’ēmîm: </p>
 <p>7 qwōl-yəhwâ ḥōṣēḇ lahăḇwōṯ ’ēš: </p>
 <p>8 qwōl yəhwâ yāḥîl miḏəbār yāḥîl yəhwâ miḏəbar qāḏēš: </p>
 <p>9 qwōl yəhwâ| yəḥwōlēl ’ayyālwōṯ wayyeḥĕśōf<font color="red"><sup>3</sup></font> yə‘ārwōṯ ûḇəhêḵālwō kullwō ’ōmēr kāḇwōḏ: </p>
 <p>10 yəhwâ lammabûl yāšāḇ wayyēšeḇ yəhwâ meleḵə lə‘wōlām: </p>
 <p>11 yəhwâ ‘ōz lə‘ammwō yitēn yəhwâ| yəḇārēḵə ’eṯ-‘ammwō ḇaššālwōm: </p>
 </td>
 </tr></table>
 <p></p><hr>
 <center>
 <a href="psa030.htm">Next: Psalms (Tehilim) Chapter 30</a></center>
 </body>