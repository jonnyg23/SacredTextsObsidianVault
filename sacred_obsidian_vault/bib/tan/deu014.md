<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/deu014.htm">Polyglot</a> 
 <a href="../kjv/deu014.htm">KJV</a> 
 <a href="../sep/deu014.htm">Sep</a> 
 <a href="../vul/deu014.htm">Vul</a> 
 
 <br>
 <br><a href="deu.htm">Deuteronomy (Devarim) Index</a><br>
  
 <a href="deu013.htm">Previous</a> 
 <a href="deu015.htm">Next</a> 
 </center>
 <hr>
 
 <h3 align="CENTER">Tanach (Hebrew): Deuteronomy (Devarim) Chapter 14</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏בָּנִ֣ים אַתֶּ֔ם לַֽיהוָ֖ה אֱלֹהֵיכֶ֑ם לֹ֣א תִתְגֹּֽדְד֗וּ וְלֹֽא־תָשִׂ֧ימוּ קָרְחָ֛ה בֵּ֥ין עֵינֵיכֶ֖ם לָמֵֽת׃ </span></p>
 <p align="RIGHT"><span lang="he">‎<a name="002">2</a> ‏כִּ֣י עַ֤ם קָדוֹשׁ֙ אַתָּ֔ה לַיהוָ֖ה אֱלֹהֶ֑יךָ וּבְךָ֞ בָּחַ֣ר יְהוָ֗ה לִֽהְי֥וֹת לוֹ֙ לְעַ֣ם סְגֻלָּ֔ה מִכֹּל֙ הָֽעַמִּ֔ים אֲשֶׁ֖ר עַל־פְּנֵ֥י הָאֲדָמָֽה׃ ס</span></p>
 <p align="RIGHT"><span lang="he">‎<a name="003">3</a> ‏לֹ֥א תֹאכַ֖ל כָּל־תּוֹעֵבָֽה׃ </span></p>
 <p align="RIGHT"><span lang="he">‎<a name="004">4</a> ‏זֹ֥את הַבְּהֵמָ֖ה אֲשֶׁ֣ר תֹּאכֵ֑לוּ שׁ֕וֹר שֵׂ֥ה כְשָׂבִ֖ים וְשֵׂ֥ה עִזִּֽים׃ </span></p>
 <p align="RIGHT"><span lang="he">‎<a name="005">5</a> ‏אַיָּ֥ל וּצְבִ֖י וְיַחְמ֑וּר וְאַקּ֥וֹ וְדִישֹׁ֖ן וּתְא֥וֹ וָזָֽמֶר׃ </span></p>
 <p align="RIGHT"><span lang="he">‎<a name="006">6</a> ‏וְכָל־בְּהֵמָ֞ה מַפְרֶ֣סֶת פַּרְסָ֗ה וְשֹׁסַ֤עַת שֶׁ֙סַע֙ שְׁתֵּ֣י פְרָס֔וֹת מַעֲלַ֥ת גֵּרָ֖ה בַּבְּהֵמָ֑ה אֹתָ֖הּ תֹּאכֵֽלוּ׃ </span></p>
 <p align="RIGHT"><span lang="he">‎<a name="007">7</a> ‏אַ֣ךְ אֶת־זֶ֞ה לֹ֤א תֹֽאכְלוּ֙ מִמַּֽעֲלֵ֣י הַגֵּרָ֔ה וּמִמַּפְרִיסֵ֥י הַפַּרְסָ֖ה הַשְּׁסוּעָ֑ה אֶֽת־הַ֠גָּמָל וְאֶת־הָאַרְנֶ֨בֶת וְאֶת־הַשָּׁפָ֜ן כִּֽי־מַעֲלֵ֧ה גֵרָ֣ה הֵ֗מָּה וּפַרְסָה֙ לֹ֣א הִפְרִ֔יסוּ טְמֵאִ֥ים הֵ֖ם לָכֶֽם׃ </span></p>
 <p align="RIGHT"><span lang="he">‎<a name="008">8</a> ‏וְאֶת־הַ֠חֲזִיר כִּֽי־מַפְרִ֨יס פַּרְסָ֥ה הוּא֙ וְלֹ֣א גֵרָ֔ה טָמֵ֥א ה֖וּא לָכֶ֑ם מִבְּשָׂרָם֙ לֹ֣א תֹאכֵ֔לוּ וּבְנִבְלָתָ֖ם לֹ֥א תִגָּֽעוּ׃ ס</span></p>
 <p align="RIGHT"><span lang="he">‎<a name="009">9</a> ‏אֶת־זֶה֙ תֹּֽאכְל֔וּ מִכֹּ֖ל אֲשֶׁ֣ר בַּמָּ֑יִם כֹּ֧ל אֲשֶׁר־ל֛וֹ סְנַפִּ֥יר וְקַשְׂקֶ֖שֶׂת תֹּאכֵֽלוּ׃ </span></p>
 <p align="RIGHT"><span lang="he">‎<a name="010">10</a> ‏וְכֹ֨ל אֲשֶׁ֧ר אֵֽין־ל֛וֹ סְנַפִּ֥יר וְקַשְׂקֶ֖שֶׂת לֹ֣א תֹאכֵ֑לוּ טָמֵ֥א ה֖וּא לָכֶֽם׃ ס</span></p>
 <p align="RIGHT"><span lang="he">‎<a name="011">11</a> ‏כָּל־צִפּ֥וֹר טְהֹרָ֖ה תֹּאכֵֽלוּ׃ </span></p>
 <p align="RIGHT"><span lang="he">‎<a name="012">12</a> ‏וְזֶ֕ה אֲשֶׁ֥ר לֹֽא־תֹאכְל֖וּ מֵהֶ֑ם הַנֶּ֥שֶׁר וְהַפֶּ֖רֶס וְהָֽעָזְנִיָּֽה׃ </span></p>
 <p align="RIGHT"><span lang="he">‎<a name="013">13</a> ‏וְהָרָאָה֙ וְאֶת־הָ֣אַיָּ֔ה וְהַדַּיָּ֖ה לְמִינָֽהּ׃ </span></p>
 <p align="RIGHT"><span lang="he">‎<a name="014">14</a> ‏וְאֵ֥ת כָּל־עֹרֵ֖ב לְמִינֽוֹ׃ </span></p>
 <p align="RIGHT"><span lang="he">‎<a name="015">15</a> ‏וְאֵת֙ בַּ֣ת הַֽיַּעֲנָ֔ה וְאֶת־הַתַּחְמָ֖ס וְאֶת־הַשָּׁ֑חַף וְאֶת־הַנֵּ֖ץ לְמִינֵֽהוּ׃ </span></p>
 <p align="RIGHT"><span lang="he">‎<a name="016">16</a> ‏אֶת־הַכּ֥וֹס וְאֶת־הַיַּנְשׁ֖וּף וְהַתִּנְשָֽׁמֶת׃ </span></p>
 <p align="RIGHT"><span lang="he">‎<a name="017">17</a> ‏וְהַקָּאָ֥ת וְאֶֽת־הָרָחָ֖מָה וְאֶת־הַשָּׁלָֽךְ׃ </span></p>
 <p align="RIGHT"><span lang="he">‎<a name="018">18</a> ‏וְהַ֣חֲסִידָ֔ה וְהָאֲנָפָ֖ה לְמִינָ֑הּ וְהַדּוּכִיפַ֖ת וְהָעֲטַלֵּֽף׃ </span></p>
 <p align="RIGHT"><span lang="he">‎<a name="019">19</a> ‏וְכֹל֙ שֶׁ֣רֶץ הָע֔וֹף טָמֵ֥א ה֖וּא לָכֶ֑ם לֹ֖א יֵאָכֵֽלוּ׃ </span></p>
 <p align="RIGHT"><span lang="he">‎<a name="020">20</a> ‏כָּל־ע֥וֹף טָה֖וֹר תֹּאכֵֽלוּ׃ </span></p>
 <p align="RIGHT"><span lang="he">‎<a name="021">21</a> ‏לֹ֣א תֹאכְל֣וּ כָל־נְ֠בֵלָה לַגֵּ֨ר אֲשֶׁר־בִּשְׁעָרֶ֜יךָ תִּתְּנֶ֣נָּה וַאֲכָלָ֗הּ א֤וֹ מָכֹר֙ לְנָכְרִ֔י כִּ֣י עַ֤ם קָדוֹשׁ֙ אַתָּ֔ה לַיהוָ֖ה אֱלֹהֶ֑יךָ לֹֽא־תְבַשֵּׁ֥ל גְּדִ֖י בַּחֲלֵ֥ב אִמּֽוֹ׃ פ</span></p>
 <p align="RIGHT"><span lang="he">‎<a name="022">22</a> ‏עַשֵּׂ֣ר תְּעַשֵּׂ֔ר אֵ֖ת כָּל־תְּבוּאַ֣ת זַרְעֶ֑ךָ הַיֹּצֵ֥א הַשָּׂדֶ֖ה שָׁנָ֥ה שָׁנָֽה׃ </span></p>
 <p align="RIGHT"><span lang="he">‎<a name="023">23</a> ‏וְאָכַלְתָּ֞ לִפְנֵ֣י׀ יְהוָ֣ה אֱלֹהֶ֗יךָ בַּמָּק֣וֹם אֲשֶׁר־יִבְחַר֮ לְשַׁכֵּ֣ן שְׁמ֣וֹ שָׁם֒ מַעְשַׂ֤ר דְּגָֽנְךָ֙ תִּֽירֹשְׁךָ֣ וְיִצְהָרֶ֔ךָ וּבְכֹרֹ֥ת בְּקָרְךָ֖ וְצֹאנֶ֑ךָ לְמַ֣עַן תִּלְמַ֗ד לְיִרְאָ֛ה אֶת־יְהוָ֥ה אֱלֹהֶ֖יךָ כָּל־הַיָּמִֽים׃ </span></p>
 <p align="RIGHT"><span lang="he">‎<a name="024">24</a> ‏וְכִֽי־יִרְבֶּ֨ה מִמְּךָ֜ הַדֶּ֗רֶךְ כִּ֣י לֹ֣א תוּכַל֮<font color="red"><sup>3</sup></font> שְׂאֵתוֹ֒ כִּֽי־יִרְחַ֤ק מִמְּךָ֙ הַמָּק֔וֹם אֲשֶׁ֤ר יִבְחַר֙ יְהוָ֣ה אֱלֹהֶ֔יךָ לָשׂ֥וּם שְׁמ֖וֹ שָׁ֑ם כִּ֥י יְבָרֶכְךָ֖ יְהוָ֥ה אֱלֹהֶֽיךָ׃ </span></p>
 <p align="RIGHT"><span lang="he">‎<a name="025">25</a> ‏וְנָתַתָּ֖ה בַּכָּ֑סֶף וְצַרְתָּ֤ הַכֶּ֙סֶף֙ בְּיָ֣דְךָ֔ וְהָֽלַכְתָּ֙ אֶל־הַמָּק֔וֹם אֲשֶׁ֥ר יִבְחַ֛ר יְהוָ֥ה אֱלֹהֶ֖יךָ בּֽוֹ׃ </span></p>
 <p align="RIGHT"><span lang="he">‎<a name="026">26</a> ‏וְנָתַתָּ֣ה הַכֶּ֡סֶף בְּכֹל֩ אֲשֶׁר־תְּאַוֶּ֨ה נַפְשְׁךָ֜ בַּבָּקָ֣ר וּבַצֹּ֗אן וּבַיַּ֙יִן֙ וּבַשֵּׁכָ֔ר וּבְכֹ֛ל אֲשֶׁ֥ר תִּֽשְׁאָלְךָ֖ נַפְשֶׁ֑ךָ וְאָכַ֣לְתָּ שָּׁ֗ם לִפְנֵי֙ יְהוָ֣ה אֱלֹהֶ֔יךָ וְשָׂמַחְתָּ֖ אַתָּ֥ה וּבֵיתֶֽךָ׃ </span></p>
 <p align="RIGHT"><span lang="he">‎<a name="027">27</a> ‏וְהַלֵּוִ֥י אֲשֶׁר־בִּשְׁעָרֶ֖יךָ לֹ֣א תַֽעַזְבֶ֑נּוּ כִּ֣י אֵ֥ין ל֛וֹ חֵ֥לֶק וְנַחֲלָ֖ה עִמָּֽךְ׃ ס</span></p>
 <p align="RIGHT"><span lang="he">‎<a name="028">28</a> ‏מִקְצֵ֣ה׀ שָׁלֹ֣שׁ שָׁנִ֗ים תּוֹצִיא֙ אֶת־כָּל־מַעְשַׂר֙ תְּבוּאָ֣תְךָ֔ בַּשָּׁנָ֖ה הַהִ֑וא וְהִנַּחְתָּ֖ בִּשְׁעָרֶֽיךָ׃ </span></p>
 <p align="RIGHT"><span lang="he">‎<a name="029">29</a> ‏וּבָ֣א הַלֵּוִ֡י כִּ֣י אֵֽין־לוֹ֩ חֵ֨לֶק וְנַחֲלָ֜ה עִמָּ֗ךְ וְ֠הַגֵּר וְהַיָּת֤וֹם וְהָֽאַלְמָנָה֙ אֲשֶׁ֣ר בִּשְׁעָרֶ֔יךָ וְאָכְל֖וּ וְשָׂבֵ֑עוּ לְמַ֤עַן יְבָרֶכְךָ֙ יְהוָ֣ה אֱלֹהֶ֔יךָ בְּכָל־מַעֲשֵׂ֥ה יָדְךָ֖ אֲשֶׁ֥ר תַּעֲשֶֽׂה׃ ס</span></p>
 </td>
 <td width="50%">
 <p>1 bānîm ’atem layhwâ ’ĕlōhêḵem lō’ ṯiṯəgōḏəḏû wəlō’-ṯāśîmû qārəḥâ bên ‘ênêḵem lāmēṯ: </p>
 <p>2 kî ‘am qāḏwōš ’atâ layhwâ ’ĕlōheyḵā ûḇəḵā bāḥar yəhwâ lihəywōṯ lwō lə‘am səḡullâ mikōl hā‘ammîm ’ăšer ‘al-pənê hā’ăḏāmâ: s</p>
 <p>3 lō’ ṯō’ḵal kāl-twō‘ēḇâ: </p>
 <p>4 zō’ṯ habəhēmâ ’ăšer tō’ḵēlû šwōr śēh ḵəśāḇîm wəśēh ‘izzîm: </p>
 <p>5 ’ayyāl ûṣəḇî wəy<sup>a</sup>ḥəmûr wə’aqqwō wəḏîšōn ûṯə’wō wāzāmer: </p>
 <p>6 wəḵāl-bəhēmâ mafəreseṯ parəsâ wəšōs<sup>a</sup>‘aṯ šes<sup>a</sup>‘ šətê fərāswōṯ m<sup>a</sup>‘ălaṯ gērâ babəhēmâ ’ōṯāh tō’ḵēlû: </p>
 <p>7 ’aḵə ’eṯ-zeh lō’ ṯō’ḵəlû mimm<sup>a</sup>‘ălê hagērâ ûmimmafərîsê haparəsâ haššəsû‘â ’eṯ-hagāmāl wə’eṯ-hā’arəneḇeṯ wə’eṯ-haššāfān kî-m<sup>a</sup>‘ălēh ḡērâ hēmmâ ûfarəsâ lō’ hifərîsû ṭəmē’îm hēm lāḵem: </p>
 <p>8 wə’eṯ-h<sup>a</sup>ḥăzîr kî-mafərîs parəsâ hû’ wəlō’ ḡērâ ṭāmē’ hû’ lāḵem mibəśārām lō’ ṯō’ḵēlû ûḇəniḇəlāṯām lō’ ṯigā‘û: s</p>
 <p>9 ’eṯ-zeh tō’ḵəlû mikōl ’ăšer bammāyim kōl ’ăšer-lwō sənapîr wəqaśəqeśeṯ tō’ḵēlû: </p>
 <p>10 wəḵōl ’ăšer ’ên-lwō sənapîr wəqaśəqeśeṯ lō’ ṯō’ḵēlû ṭāmē’ hû’ lāḵem: s</p>
 <p>11 kāl-ṣipwōr ṭəhōrâ tō’ḵēlû: </p>
 <p>12 wəzeh ’ăšer lō’-ṯō’ḵəlû mēhem hannešer wəhaperes wəhā‘āzənîyâ: </p>
 <p>13 wəhārā’â wə’eṯ-hā’ayyâ wəhadayyâ ləmînāh: </p>
 <p>14 wə’ēṯ kāl-‘ōrēḇ ləmînwō: </p>
 <p>15 wə’ēṯ baṯ hayy<sup>a</sup>‘ănâ wə’eṯ-hat<sup>a</sup>ḥəmās wə’eṯ-haššāḥaf wə’eṯ-hannēṣ ləmînēhû: </p>
 <p>16 ’eṯ-hakwōs wə’eṯ-hayyanəšûf wəhatinəšāmeṯ: </p>
 <p>17 wəhaqqā’āṯ wə’eṯ-hārāḥāmâ wə’eṯ-haššālāḵə: </p>
 <p>18 wəh<sup>a</sup>ḥăsîḏâ wəhā’ănāfâ ləmînāh wəhadûḵîfaṯ wəhā‘ăṭallēf: </p>
 <p>19 wəḵōl šereṣ hā‘wōf ṭāmē’ hû’ lāḵem lō’ yē’āḵēlû: </p>
 <p>20 kāl-‘wōf ṭâwōr tō’ḵēlû: </p>
 <p>21 lō’ ṯō’ḵəlû ḵāl-nəḇēlâ lagēr ’ăšer-bišə‘āreyḵā titənennâ wa’ăḵālāh ’wō māḵōr lənāḵərî kî ‘am qāḏwōš ’atâ layhwâ ’ĕlōheyḵā lō’-ṯəḇaššēl gəḏî b<sup>a</sup>ḥălēḇ ’immwō: f</p>
 <p>22 ‘aśśēr tə‘aśśēr ’ēṯ kāl-təḇû’aṯ zarə‘eḵā hayyōṣē’ haśśāḏeh šānâ šānâ: </p>
 <p>23 wə’āḵalətā lifənê| yəhwâ ’ĕlōheyḵā bammāqwōm ’ăšer-yiḇəḥar ləšakēn šəmwō šām m<sup>a</sup>‘əśar dəḡānəḵā tîrōšəḵā wəyiṣəhāreḵā ûḇəḵōrōṯ bəqārəḵā wəṣō’neḵā ləm<sup>a</sup>‘an tiləmaḏ ləyirə’â ’eṯ-yəhwâ ’ĕlōheyḵā kāl-hayyāmîm: </p>
 <p>24 wəḵî-yirəbeh mimməḵā hadereḵə kî lō’ ṯûḵal<font color="red"><sup>3</sup></font> śə’ēṯwō kî-yirəḥaq mimməḵā hammāqwōm ’ăšer yiḇəḥar yəhwâ ’ĕlōheyḵā lāśûm šəmwō šām kî yəḇāreḵəḵā yəhwâ ’ĕlōheyḵā: </p>
 <p>25 wənāṯatâ bakāsef wəṣarətā hakesef bəyāḏəḵā wəhālaḵətā ’el-hammāqwōm ’ăšer yiḇəḥar yəhwâ ’ĕlōheyḵā bwō: </p>
 <p>26 wənāṯatâ hakesef bəḵōl ’ăšer-tə’aûeh nafəšəḵā babāqār ûḇaṣṣō’n ûḇayyayin ûḇaššēḵār ûḇəḵōl ’ăšer tišə’āləḵā nafəšeḵā wə’āḵalətā ššām lifənê yəhwâ ’ĕlōheyḵā wəśām<sup>a</sup>ḥətā ’atâ ûḇêṯeḵā: </p>
 <p>27 wəhallēwî ’ăšer-bišə‘āreyḵā lō’ ṯ<sup>a</sup>‘azəḇennû kî ’ên lwō ḥēleq wən<sup>a</sup>ḥălâ ‘immāḵə: s</p>
 <p>28 miqəṣēh| šālōš šānîm twōṣî’ ’eṯ-kāl-m<sup>a</sup>‘əśar təḇû’āṯəḵā baššānâ hahiw’ wəhinn<sup>a</sup>ḥətā bišə‘āreyḵā: </p>
 <p>29 ûḇā’ hallēwî kî ’ên-lwō ḥēleq wən<sup>a</sup>ḥălâ ‘immāḵə wəhagēr wəhayyāṯwōm wəhā’aləmānâ ’ăšer bišə‘āreyḵā wə’āḵəlû wəśāḇē‘û ləm<sup>a</sup>‘an yəḇāreḵəḵā yəhwâ ’ĕlōheyḵā bəḵāl-m<sup>a</sup>‘ăśēh yāḏəḵā ’ăšer t<sup>a</sup>‘ăśeh: s</p>
 </td>
 </tr></table>
 <p></p><hr>
 <center>
 <a href="deu015.htm">Next: Deuteronomy (Devarim) Chapter 15</a></center>
 </body>