<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/lev020.htm">Polyglot</a> 
 <a href="../kjv/lev020.htm">KJV</a> 
 <a href="../sep/lev020.htm">Sep</a> 
 <a href="../vul/lev020.htm">Vul</a> 
 
 <br>
 <br><a href="lev.htm">Leviticus (Vayikra) Index</a><br>
  
 <a href="lev019.htm">Previous</a> 
 <a href="lev021.htm">Next</a> 
 </center>
 <hr>
 
 <h3 align="CENTER">Tanach (Hebrew): Leviticus (Vayikra) Chapter 20</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </span></p>
 <p align="RIGHT"><span lang="he">‎<a name="002">2</a> ‏וְאֶל־בְּנֵ֣י יִשְׂרָאֵל֮<font color="red"><sup>3</sup></font> תֹּאמַר֒ אִ֣ישׁ אִישׁ֩ מִבְּנֵ֨י יִשְׂרָאֵ֜ל וּמִן־הַגֵּ֣ר׀ הַגָּ֣ר בְּיִשְׂרָאֵ֗ל אֲשֶׁ֨ר יִתֵּ֧ן מִזַּרְע֛וֹ לַמֹּ֖לֶךְ מ֣וֹת יוּמָ֑ת עַ֥ם הָאָ֖רֶץ יִרְגְּמֻ֥הוּ בָאָֽבֶן׃ </span></p>
 <p align="RIGHT"><span lang="he">‎<a name="003">3</a> ‏וַאֲנִ֞י אֶתֵּ֤ן אֶת־פָּנַי֙ בָּאִ֣ישׁ הַה֔וּא וְהִכְרַתִּ֥י אֹת֖וֹ מִקֶּ֣רֶב עַמּ֑וֹ כִּ֤י מִזַּרְעוֹ֙ נָתַ֣ן לַמֹּ֔לֶךְ לְמַ֗עַן טַמֵּא֙ אֶת־מִקְדָּשִׁ֔י וּלְחַלֵּ֖ל אֶת־שֵׁ֥ם קָדְשִֽׁי׃ </span></p>
 <p align="RIGHT"><span lang="he">‎<a name="004">4</a> ‏וְאִ֡ם הַעְלֵ֣ם יַעְלִימֽוּ֩<font color="red"><sup>3</sup></font> עַ֨ם הָאָ֜רֶץ אֶת־עֵֽינֵיהֶם֙ מִן־הָאִ֣ישׁ הַה֔וּא בְּתִתּ֥וֹ מִזַּרְע֖וֹ לַמֹּ֑לֶךְ לְבִלְתִּ֖י הָמִ֥ית אֹתֽוֹ׃ </span></p>
 <p align="RIGHT"><span lang="he">‎<a name="005">5</a> ‏וְשַׂמְתִּ֨י אֲנִ֧י אֶת־פָּנַ֛י בָּאִ֥ישׁ הַה֖וּא וּבְמִשְׁפַּחְתּ֑וֹ וְהִכְרַתִּ֨י אֹת֜וֹ וְאֵ֣ת׀ כָּל־הַזֹּנִ֣ים אַחֲרָ֗יו לִזְנ֛וֹת אַחֲרֵ֥י הַמֹּ֖לֶךְ מִקֶּ֥רֶב עַמָּֽם׃ </span></p>
 <p align="RIGHT"><span lang="he">‎<a name="006">6</a> ‏וְהַנֶּ֗פֶשׁ אֲשֶׁ֨ר תִּפְנֶ֤ה אֶל־הָֽאֹבֹת֙ וְאֶל־הַיִּדְּעֹנִ֔ים לִזְנ֖וֹת אַחֲרֵיהֶ֑ם וְנָתַתִּ֤י אֶת־פָּנַי֙ בַּנֶּ֣פֶשׁ הַהִ֔וא וְהִכְרַתִּ֥י אֹת֖וֹ מִקֶּ֥רֶב עַמּֽוֹ׃ </span></p>
 <p align="RIGHT"><span lang="he">‎<a name="007">7</a> ‏וְהִ֨תְקַדִּשְׁתֶּ֔ם וִהְיִיתֶ֖ם קְדֹשִׁ֑ים כִּ֛י אֲנִ֥י יְהוָ֖ה אֱלֹהֵיכֶֽם׃ </span></p>
 <p align="RIGHT"><span lang="he">‎<a name="008">8</a> ‏וּשְׁמַרְתֶּם֙ אֶת־חֻקֹּתַ֔י וַעֲשִׂיתֶ֖ם אֹתָ֑ם אֲנִ֥י יְהוָ֖ה מְקַדִּשְׁכֶֽם׃ </span></p>
 <p align="RIGHT"><span lang="he">‎<a name="009">9</a> ‏כִּֽי־אִ֣ישׁ אִ֗ישׁ אֲשֶׁ֨ר יְקַלֵּ֧ל אֶת־אָבִ֛יו וְאֶת־אִמּ֖וֹ מ֣וֹת יוּמָ֑ת אָבִ֧יו וְאִמּ֛וֹ קִלֵּ֖ל דָּמָ֥יו בּֽוֹ׃ </span></p>
 <p align="RIGHT"><span lang="he">‎<a name="010">10</a> ‏וְאִ֗ישׁ אֲשֶׁ֤ר יִנְאַף֙ אֶת־אֵ֣שֶׁת אִ֔ישׁ אֲשֶׁ֥ר יִנְאַ֖ף אֶת־אֵ֣שֶׁת רֵעֵ֑הוּ מֽוֹת־יוּמַ֥ת הַנֹּאֵ֖ף וְהַנֹּאָֽפֶת׃ </span></p>
 <p align="RIGHT"><span lang="he">‎<a name="011">11</a> ‏וְאִ֗ישׁ אֲשֶׁ֤ר יִשְׁכַּב֙ אֶת־אֵ֣שֶׁת אָבִ֔יו עֶרְוַ֥ת אָבִ֖יו גִּלָּ֑ה מֽוֹת־יוּמְת֥וּ שְׁנֵיהֶ֖ם דְּמֵיהֶ֥ם בָּֽם׃ </span></p>
 <p align="RIGHT"><span lang="he">‎<a name="012">12</a> ‏וְאִ֗ישׁ אֲשֶׁ֤ר יִשְׁכַּב֙ אֶת־כַּלָּת֔וֹ מ֥וֹת יוּמְת֖וּ שְׁנֵיהֶ֑ם תֶּ֥בֶל עָשׂ֖וּ דְּמֵיהֶ֥ם בָּֽם׃ </span></p>
 <p align="RIGHT"><span lang="he">‎<a name="013">13</a> ‏וְאִ֗ישׁ אֲשֶׁ֨ר יִשְׁכַּ֤ב אֶת־זָכָר֙ מִשְׁכְּבֵ֣י אִשָּׁ֔ה תּוֹעֵבָ֥ה עָשׂ֖וּ שְׁנֵיהֶ֑ם מ֥וֹת יוּמָ֖תוּ דְּמֵיהֶ֥ם בָּֽם׃ </span></p>
 <p align="RIGHT"><span lang="he">‎<a name="014">14</a> ‏וְאִ֗ישׁ אֲשֶׁ֨ר יִקַּ֧ח אֶת־אִשָּׁ֛ה וְאֶת־אִמָּ֖הּ זִמָּ֣ה הִ֑וא בָּאֵ֞שׁ יִשְׂרְפ֤וּ אֹתוֹ֙ וְאֶתְהֶ֔ן וְלֹא־תִהְיֶ֥ה זִמָּ֖ה בְּתוֹכְכֶֽם׃ </span></p>
 <p align="RIGHT"><span lang="he">‎<a name="015">15</a> ‏וְאִ֗ישׁ אֲשֶׁ֨ר יִתֵּ֧ן שְׁכָבְתּ֛וֹ בִּבְהֵמָ֖ה מ֣וֹת יוּמָ֑ת וְאֶת־הַבְּהֵמָ֖ה תַּהֲרֹֽגוּ׃ </span></p>
 <p align="RIGHT"><span lang="he">‎<a name="016">16</a> ‏וְאִשָּׁ֗ה אֲשֶׁ֨ר תִּקְרַ֤ב אֶל־כָּל־בְּהֵמָה֙ לְרִבְעָ֣ה אֹתָ֔הּ וְהָרַגְתָּ֥ אֶת־הָאִשָּׁ֖ה וְאֶת־הַבְּהֵמָ֑ה מ֥וֹת יוּמָ֖תוּ דְּמֵיהֶ֥ם בָּֽם׃ </span></p>
 <p align="RIGHT"><span lang="he">‎<a name="017">17</a> ‏וְאִ֣ישׁ אֲשֶׁר־יִקַּ֣ח אֶת־אֲחֹת֡וֹ בַּת־אָבִ֣יו א֣וֹ בַת־אִ֠מּוֹ וְרָאָ֨ה אֶת־עֶרְוָתָ֜הּ וְהִֽיא־תִרְאֶ֤ה אֶת־עֶרְוָתוֹ֙ חֶ֣סֶד ה֔וּא וְנִ֨כְרְת֔וּ לְעֵינֵ֖י בְּנֵ֣י עַמָּ֑ם עֶרְוַ֧ת אֲחֹת֛וֹ גִּלָּ֖ה עֲוֹנ֥וֹ יִשָּֽׂא׃ </span></p>
 <p align="RIGHT"><span lang="he">‎<a name="018">18</a> ‏וְ֠אִישׁ אֲשֶׁר־יִשְׁכַּ֨ב אֶת־אִשָּׁ֜ה דָּוָ֗ה וְגִלָּ֤ה אֶת־עֶרְוָתָהּ֙ אֶת־מְקֹרָ֣הּ הֶֽעֱרָ֔ה וְהִ֕יא גִּלְּתָ֖ה<font color="red"><sup>3</sup></font> אֶת־מְק֣וֹר דָּמֶ֑יהָ וְנִכְרְת֥וּ שְׁנֵיהֶ֖ם מִקֶּ֥רֶב עַמָּֽם׃ </span></p>
 <p align="RIGHT"><span lang="he">‎<a name="019">19</a> ‏וְעֶרְוַ֨ת אֲח֧וֹת אִמְּךָ֛ וַאֲח֥וֹת אָבִ֖יךָ לֹ֣א תְגַלֵּ֑ה כִּ֧י אֶת־שְׁאֵר֛וֹ הֶעֱרָ֖ה עֲוֹנָ֥ם יִשָּֽׂאוּ׃ </span></p>
 <p align="RIGHT"><span lang="he">‎<a name="020">20</a> ‏וְאִ֗ישׁ אֲשֶׁ֤ר יִשְׁכַּב֙ אֶת־דֹּ֣דָת֔וֹ עֶרְוַ֥ת דֹּד֖וֹ גִּלָּ֑ה חֶטְאָ֥ם יִשָּׂ֖אוּ עֲרִירִ֥ים יָמֻֽתוּ׃ </span></p>
 <p align="RIGHT"><span lang="he">‎<a name="021">21</a> ‏וְאִ֗ישׁ אֲשֶׁ֥ר יִקַּ֛ח אֶת־אֵ֥שֶׁת אָחִ֖יו נִדָּ֣ה הִ֑וא עֶרְוַ֥ת אָחִ֛יו גִּלָּ֖ה עֲרִירִ֥ים יִהְיֽוּ׃ </span></p>
 <p align="RIGHT"><span lang="he">‎<a name="022">22</a> ‏וּשְׁמַרְתֶּ֤ם אֶת־כָּל־חֻקֹּתַי֙ וְאֶת־כָּל־מִשְׁפָּטַ֔י וַעֲשִׂיתֶ֖ם אֹתָ֑ם וְלֹא־תָקִ֤יא אֶתְכֶם֙ הָאָ֔רֶץ אֲשֶׁ֨ר אֲנִ֜י מֵבִ֥יא אֶתְכֶ֛ם שָׁ֖מָּה לָשֶׁ֥בֶת בָּֽהּ׃ </span></p>
 <p align="RIGHT"><span lang="he">‎<a name="023">23</a> ‏וְלֹ֤א תֵֽלְכוּ֙ בְּחֻקֹּ֣ת הַגּ֔וֹי אֲשֶׁר־אֲנִ֥י מְשַׁלֵּ֖חַ מִפְּנֵיכֶ֑ם כִּ֤י אֶת־כָּל־אֵ֙לֶּה֙ עָשׂ֔וּ וָאָקֻ֖ץ בָּֽם׃ </span></p>
 <p align="RIGHT"><span lang="he">‎<a name="024">24</a> ‏וָאֹמַ֣ר לָכֶ֗ם אַתֶּם֮ תִּֽירְשׁ֣וּ אֶת־אַדְמָתָם֒ וַאֲנִ֞י אֶתְּנֶ֤נָּה לָכֶם֙ לָרֶ֣שֶׁת אֹתָ֔הּ אֶ֛רֶץ זָבַ֥ת חָלָ֖ב וּדְבָ֑שׁ אֲנִי֙ יְהוָ֣ה אֱלֹֽהֵיכֶ֔ם אֲשֶׁר־הִבְדַּ֥לְתִּי אֶתְכֶ֖ם מִן־הָֽעַמִּֽים׃ </span></p>
 <p align="RIGHT"><span lang="he">‎<a name="025">25</a> ‏וְהִבְדַּלְתֶּ֞ם בֵּֽין־הַבְּהֵמָ֤ה הַטְּהֹרָה֙ לַטְּמֵאָ֔ה וּבֵין־הָע֥וֹף הַטָּמֵ֖א לַטָּהֹ֑ר וְלֹֽא־תְשַׁקְּצ֨וּ אֶת־נַפְשֹֽׁתֵיכֶ֜ם בַּבְּהֵמָ֣ה וּבָע֗וֹף וּבְכֹל֙ אֲשֶׁ֣ר תִּרְמֹ֣שׂ הָֽאֲדָמָ֔ה אֲשֶׁר־הִבְדַּ֥לְתִּי לָכֶ֖ם לְטַמֵּֽא׃ </span></p>
 <p align="RIGHT"><span lang="he">‎<a name="026">26</a> ‏וִהְיִ֤יתֶם לִי֙ קְדֹשִׁ֔ים כִּ֥י קָד֖וֹשׁ אֲנִ֣י יְהוָ֑ה וָאַבְדִּ֥ל אֶתְכֶ֛ם מִן־הָֽעַמִּ֖ים לִהְי֥וֹת לִֽי׃ </span></p>
 <p align="RIGHT"><span lang="he">‎<a name="027">27</a> ‏וְאִ֣ישׁ אֽוֹ־אִשָּׁ֗ה כִּי־יִהְיֶ֨ה<font color="red"><sup>3</sup></font> בָהֶ֥ם א֛וֹב א֥וֹ יִדְּעֹנִ֖י מ֣וֹת יוּמָ֑תוּ בָּאֶ֛בֶן יִרְגְּמ֥וּ אֹתָ֖ם דְּמֵיהֶ֥ם בָּֽם׃ פ</span></p>
 </td>
 <td width="50%">
 <p>1 wayəḏabēr yəhwâ ’el-mōšeh llē’mōr: </p>
 <p>2 wə’el-bənê yiśərā’ēl<font color="red"><sup>3</sup></font> tō’mar ’îš ’îš mibənê yiśərā’ēl ûmin-hagēr| hagār bəyiśərā’ēl ’ăšer yitēn mizzarə‘wō lammōleḵə mwōṯ yûmāṯ ‘am hā’āreṣ yirəgəmuhû ḇā’āḇen: </p>
 <p>3 wa’ănî ’etēn ’eṯ-pānay bā’îš hahû’ wəhiḵəratî ’ōṯwō miqqereḇ ‘ammwō kî mizzarə‘wō nāṯan lammōleḵə ləm<sup>a</sup>‘an ṭammē’ ’eṯ-miqədāšî ûləḥallēl ’eṯ-šēm qāḏəšî: </p>
 <p>4 wə’im h<sup>a</sup>‘əlēm y<sup>a</sup>‘əlîmû<font color="red"><sup>3</sup></font> ‘am hā’āreṣ ’eṯ-‘ênêhem min-hā’îš hahû’ bəṯitwō mizzarə‘wō lammōleḵə ləḇilətî hāmîṯ ’ōṯwō: </p>
 <p>5 wəśamətî ’ănî ’eṯ-pānay bā’îš hahû’ ûḇəmišəp<sup>a</sup>ḥətwō wəhiḵəratî ’ōṯwō wə’ēṯ| kāl-hazzōnîm ’<sup>a</sup>ḥărāyw lizənwōṯ ’<sup>a</sup>ḥărê hammōleḵə miqqereḇ ‘ammām: </p>
 <p>6 wəhannefeš ’ăšer tifəneh ’el-hā’ōḇōṯ wə’el-hayyidə‘ōnîm lizənwōṯ ’<sup>a</sup>ḥărêhem wənāṯatî ’eṯ-pānay bannefeš hahiw’ wəhiḵəratî ’ōṯwō miqqereḇ ‘ammwō: </p>
 <p>7 wəhiṯəqadišətem wihəyîṯem qəḏōšîm kî ’ănî yəhwâ ’ĕlōhêḵem: </p>
 <p>8 ûšəmarətem ’eṯ-ḥuqqōṯay w<sup>a</sup>‘ăśîṯem ’ōṯām ’ănî yəhwâ məqadišəḵem: </p>
 <p>9 kî-’îš ’îš ’ăšer yəqallēl ’eṯ-’āḇîw wə’eṯ-’immwō mwōṯ yûmāṯ ’āḇîw wə’immwō qillēl dāmāyw bwō: </p>
 <p>10 wə’îš ’ăšer yinə’af ’eṯ-’ēšeṯ ’îš ’ăšer yinə’af ’eṯ-’ēšeṯ rē‘ēhû mwōṯ-yûmaṯ hannō’ēf wəhannō’āfeṯ: </p>
 <p>11 wə’îš ’ăšer yišəkaḇ ’eṯ-’ēšeṯ ’āḇîw ‘erəwaṯ ’āḇîw gillâ mwōṯ-yûməṯû šənêhem dəmêhem bām: </p>
 <p>12 wə’îš ’ăšer yišəkaḇ ’eṯ-kallāṯwō mwōṯ yûməṯû šənêhem teḇel ‘āśû dəmêhem bām: </p>
 <p>13 wə’îš ’ăšer yišəkaḇ ’eṯ-zāḵār mišəkəḇê ’iššâ twō‘ēḇâ ‘āśû šənêhem mwōṯ yûmāṯû dəmêhem bām: </p>
 <p>14 wə’îš ’ăšer yiqq<sup>a</sup>ḥ ’eṯ-’iššâ wə’eṯ-’immāh zimmâ hiw’ bā’ēš yiśərəfû ’ōṯwō wə’eṯəhen wəlō’-ṯihəyeh zimmâ bəṯwōḵəḵem: </p>
 <p>15 wə’îš ’ăšer yitēn šəḵāḇətwō biḇəhēmâ mwōṯ yûmāṯ wə’eṯ-habəhēmâ tahărōḡû: </p>
 <p>16 wə’iššâ ’ăšer tiqəraḇ ’el-kāl-bəhēmâ ləriḇə‘â ’ōṯāh wəhāraḡətā ’eṯ-hā’iššâ wə’eṯ-habəhēmâ mwōṯ yûmāṯû dəmêhem bām: </p>
 <p>17 wə’îš ’ăšer-yiqq<sup>a</sup>ḥ ’eṯ-’ăḥōṯwō baṯ-’āḇîw ’wō ḇaṯ-’immwō wərā’â ’eṯ-‘erəwāṯāh wəhî’-ṯirə’eh ’eṯ-‘erəwāṯwō ḥeseḏ hû’ wəniḵərəṯû lə‘ênê bənê ‘ammām ‘erəwaṯ ’ăḥōṯwō gillâ ‘ăwōnwō yiśśā’: </p>
 <p>18 wə’îš ’ăšer-yišəkaḇ ’eṯ-’iššâ dāwâ wəḡillâ ’eṯ-‘erəwāṯāh ’eṯ-məqōrāh he‘ĕrâ wəhî’ gilləṯâ<font color="red"><sup>3</sup></font> ’eṯ-məqwōr dāmeyhā wəniḵərəṯû šənêhem miqqereḇ ‘ammām: </p>
 <p>19 wə‘erəwaṯ ’ăḥwōṯ ’imməḵā wa’ăḥwōṯ ’āḇîḵā lō’ ṯəḡallēh kî ’eṯ-šə’ērwō he‘ĕrâ ‘ăwōnām yiśśā’û: </p>
 <p>20 wə’îš ’ăšer yišəkaḇ ’eṯ-dōḏāṯwō ‘erəwaṯ dōḏwō gillâ ḥeṭə’ām yiśśā’û ‘ărîrîm yāmuṯû: </p>
 <p>21 wə’îš ’ăšer yiqq<sup>a</sup>ḥ ’eṯ-’ēšeṯ ’āḥîw nidâ hiw’ ‘erəwaṯ ’āḥîw gillâ ‘ărîrîm yihəyû: </p>
 <p>22 ûšəmarətem ’eṯ-kāl-ḥuqqōṯay wə’eṯ-kāl-mišəpāṭay w<sup>a</sup>‘ăśîṯem ’ōṯām wəlō’-ṯāqî’ ’eṯəḵem hā’āreṣ ’ăšer ’ănî mēḇî’ ’eṯəḵem šāmmâ lāšeḇeṯ bāh: </p>
 <p>23 wəlō’ ṯēləḵû bəḥuqqōṯ hagwōy ’ăšer-’ănî məšallēḥa mipənêḵem kî ’eṯ-kāl-’ēlleh ‘āśû wā’āquṣ bām: </p>
 <p>24 wā’ōmar lāḵem ’atem tîrəšû ’eṯ-’aḏəmāṯām wa’ănî ’etənennâ lāḵem lārešeṯ ’ōṯāh ’ereṣ zāḇaṯ ḥālāḇ ûḏəḇāš ’ănî yəhwâ ’ĕlōhêḵem ’ăšer-hiḇədalətî ’eṯəḵem min-hā‘ammîm: </p>
 <p>25 wəhiḇədalətem bên-habəhēmâ haṭṭəhōrâ laṭṭəmē’â ûḇên-hā‘wōf haṭṭāmē’ laṭṭâōr wəlō’-ṯəšaqqəṣû ’eṯ-nafəšōṯêḵem babəhēmâ ûḇā‘wōf ûḇəḵōl ’ăšer tirəmōś hā’ăḏāmâ ’ăšer-hiḇədalətî lāḵem ləṭammē’: </p>
 <p>26 wihəyîṯem lî qəḏōšîm kî qāḏwōš ’ănî yəhwâ wā’aḇədil ’eṯəḵem min-hā‘ammîm lihəywōṯ lî: </p>
 <p>27 wə’îš ’wō-’iššâ kî-yihəyeh<font color="red"><sup>3</sup></font> ḇâem ’wōḇ ’wō yidə‘ōnî mwōṯ yûmāṯû bā’eḇen yirəgəmû ’ōṯām dəmêhem bām: f</p>
 </td>
 </tr></table>
 <p></p><hr>
 <center>
 <a href="lev021.htm">Next: Leviticus (Vayikra) Chapter 21</a></center>
 </body>