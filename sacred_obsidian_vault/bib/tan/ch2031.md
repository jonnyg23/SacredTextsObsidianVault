<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/ch2031.htm">Polyglot</a> 
 <a href="../kjv/ch2031.htm">KJV</a> 
 <a href="../sep/ch2031.htm">Sep</a> 
 <a href="../vul/ch2031.htm">Vul</a> 
 
 <br>
 <br><a href="ch2.htm">2 Chronicles (2 Divrey Yamim) Index</a><br>
  
 <a href="ch2030.htm">Previous</a> 
 <a href="ch2032.htm">Next</a> 
 </center>
 <hr>
 
 <h3 align="CENTER">Tanach (Hebrew): 2 Chronicles (2 Divrey Yamim) Chapter 31</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וּכְכַלּ֣וֹת כָּל־זֹ֗את יָצְא֨וּ כָּל־יִשְׂרָאֵ֥ל<font color="red"><sup>3</sup></font> הַֽנִּמְצְאִים֮ לְעָרֵ֣י יְהוּדָה֒ וַיְשַׁבְּר֣וּ הַמַּצֵּב֣וֹת וַיְגַדְּע֣וּ הָאֲשֵׁרִ֡ים וַיְנַתְּצ֣וּ אֶת־הַ֠בָּמוֹת וְאֶת־הַֽמִּזְבְּחֹ֞ת מִכָּל־יְהוּדָ֧ה וּבִנְיָמִ֛ן וּבְאֶפְרַ֥יִם וּמְנַשֶּׁ֖ה עַד־לְכַלֵּ֑ה וַיָּשׁ֜וּבוּ כָּל־בְּנֵ֧י יִשְׂרָאֵ֛ל אִ֥ישׁ לַאֲחֻזָּת֖וֹ לְעָרֵיהֶֽם׃ ס</span></p>
 <p align="RIGHT"><span lang="he">‎<a name="002">2</a> ‏וַיַּעֲמֵ֣ד יְחִזְקִיָּ֡הוּ אֶת־מַחְלְק֣וֹת הַכֹּהֲנִ֣ים וְ֠הַלְוִיִּם עַֽל־מַחְלְקוֹתָ֞ם אִ֣ישׁ׀ כְּפִ֣י עֲבֹדָת֗וֹ לַכֹּהֲנִים֙ וְלַלְוִיִּ֔ם לְעֹלָ֖ה וְלִשְׁלָמִ֑ים לְשָׁרֵת֙ וּלְהֹד֣וֹת וּלְהַלֵּ֔ל בְּשַׁעֲרֵ֖י מַחֲנ֥וֹת יְהוָֽה׃ ס</span></p>
 <p align="RIGHT"><span lang="he">‎<a name="003">3</a> ‏וּמְנָת֩ הַמֶּ֨לֶךְ מִן־רְכוּשׁ֜וֹ לָעֹל֗וֹת לְעֹלוֹת֙ הַבֹּ֣קֶר וְהָעֶ֔רֶב וְהָ֣עֹל֔וֹת לַשַּׁבָּת֖וֹת וְלֶחֳדָשִׁ֣ים וְלַמֹּעֲדִ֑ים כַּכָּת֖וּב בְּתוֹרַ֥ת יְהוָֽה׃ </span></p>
 <p align="RIGHT"><span lang="he">‎<a name="004">4</a> ‏וַיֹּ֤אמֶר לָעָם֙ לְיוֹשְׁבֵ֣י יְרוּשָׁלִַ֔ם לָתֵ֕ת מְנָ֥ת הַכֹּהֲנִ֖ים וְהַלְוִיִּ֑ם לְמַ֥עַן יֶחֶזְק֖וּ בְּתוֹרַ֥ת יְהוָֽה׃ </span></p>
 <p align="RIGHT"><span lang="he">‎<a name="005">5</a> ‏וְכִפְרֹ֣ץ הַדָּבָ֗ר הִרְבּ֤וּ בְנֵֽי־יִשְׂרָאֵל֙ רֵאשִׁ֣ית דָּגָ֗ן תִּיר֤וֹשׁ וְיִצְהָר֙ וּדְבַ֔שׁ וְכֹ֖ל תְּבוּאַ֣ת שָׂדֶ֑ה וּמַעְשַׂ֥ר הַכֹּ֛ל לָרֹ֖ב הֵבִֽיאוּ׃ </span></p>
 <p align="RIGHT"><span lang="he">‎<a name="006">6</a> ‏וּבְנֵ֧י יִשְׂרָאֵ֣ל וִֽיהוּדָ֗ה הַיּֽוֹשְׁבִים֮ בְּעָרֵ֣י יְהוּדָה֒ גַּם־הֵ֗ם מַעְשַׂ֤ר בָּקָר֙ וָצֹ֔אן וּמַעְשַׂ֣ר קָֽדָשִׁ֔ים הַמְקֻדָּשִׁ֖ים לַיהוָ֣ה אֱלֹהֵיהֶ֑ם הֵבִ֕יאוּ וַֽיִּתְּנ֖וּ עֲרֵמ֥וֹת עֲרֵמֽוֹת׃ ס</span></p>
 <p align="RIGHT"><span lang="he">‎<a name="007">7</a> ‏בַּחֹ֙דֶשׁ֙ הַשְּׁלִשִׁ֔י הֵחֵ֥לּוּ הָעֲרֵמ֖וֹת לְיִסּ֑וֹד וּבַחֹ֥דֶשׁ הַשְּׁבִיעִ֖י כִּלּֽוּ׃ ס</span></p>
 <p align="RIGHT"><span lang="he">‎<a name="008">8</a> ‏וַיָּבֹ֙אוּ֙ יְחִזְקִיָּ֣הוּ וְהַשָּׂרִ֔ים וַיִּרְא֖וּ אֶת־הָעֲרֵמ֑וֹת וַֽיְבָרֲכוּ֙ אֶת־יְהוָ֔ה וְאֵ֖ת עַמּ֥וֹ יִשְׂרָאֵֽל׃ פ</span></p>
 <p align="RIGHT"><span lang="he">‎<a name="009">9</a> ‏וַיִּדְרֹ֣שׁ יְחִזְקִיָּ֗הוּ עַל־הַכֹּֽהֲנִ֛ים וְהַלְוִיִּ֖ם עַל־הָעֲרֵמֽוֹת׃ </span></p>
 <p align="RIGHT"><span lang="he">‎<a name="010">10</a> ‏וַיֹּ֣אמֶר אֵלָ֗יו עֲזַרְיָ֧הוּ הַכֹּהֵ֛ן הָרֹ֖אשׁ לְבֵ֣ית צָד֑וֹק וַ֠יֹּאמֶר מֵהָחֵ֨ל הַתְּרוּמָ֜ה לָבִ֣יא בֵית־יְהוָ֗ה אָכ֨וֹל וְשָׂב֤וֹעַ וְהוֹתֵר֙ עַד־לָר֔וֹב כִּ֤י יְהוָה֙ בֵּרַ֣ךְ אֶת־עַמּ֔וֹ וְהַנּוֹתָ֖ר אֶת־הֶהָמ֥וֹן הַזֶּֽה׃ ס</span></p>
 <p align="RIGHT"><span lang="he">‎<a name="011">11</a> ‏וַיֹּ֣אמֶר יְחִזְקִיָּ֗הוּ לְהָכִ֧ין לְשָׁכ֛וֹת בְּבֵ֥ית יְהוָ֖ה וַיָּכִֽינוּ׃ </span></p>
 <p align="RIGHT"><span lang="he">‎<a name="012">12</a> ‏וַיָּבִ֨יאוּ אֶת־הַתְּרוּמָ֧ה וְהַֽמַּעֲשֵׂ֛ר וְהַקֳּדָשִׁ֖ים בֶּאֱמוּנָ֑ה וַעֲלֵיהֶ֤ם נָגִיד֙ <font color="brown">כונניהו</font> <font color="blue">כָּֽנַנְיָ֣הוּ<font color="red"><sup>y</sup></font></font> הַלֵּוִ֔י וְשִׁמְעִ֥י אָחִ֖יהוּ מִשְׁנֶֽה׃ </span></p>
 <p align="RIGHT"><span lang="he">‎<a name="013">13</a> ‏וִֽיחִיאֵ֡ל וַ֠עֲזַזְיָהוּ וְנַ֨חַת וַעֲשָׂהאֵ֜ל וִֽירִימ֤וֹת וְיוֹזָבָד֙ וֶאֱלִיאֵ֣ל וְיִסְמַכְיָ֔הוּ וּמַ֖חַת וּבְנָיָ֑הוּ פְּקִידִ֗ים מִיַּ֤ד <font color="brown">כונניהו</font> <font color="blue">כָּֽנַנְיָ֙הוּ֙</font> וְשִׁמְעִ֣י אָחִ֔יו בְּמִפְקַד֙ יְחִזְקִיָּ֣הוּ הַמֶּ֔לֶךְ וַעֲזַרְיָ֖הוּ נְגִ֥יד בֵּית־הָאֱלֹהִֽים׃ </span></p>
 <p align="RIGHT"><span lang="he">‎<a name="014">14</a> ‏וְקוֹרֵ֨א בֶן־יִמְנָ֤ה הַלֵּוִי֙ הַשּׁוֹעֵ֣ר לַמִּזְרָ֔חָה עַ֖ל נִדְב֣וֹת הָאֱלֹהִ֑ים לָתֵת֙ תְּרוּמַ֣ת יְהוָ֔ה וְקָדְשֵׁ֖י הַקֳּדָשִֽׁים׃ </span></p>
 <p align="RIGHT"><span lang="he">‎<a name="015">15</a> ‏וְעַל־יָד֡וֹ עֵ֣דֶן וּ֠מִנְיָמִן וְיֵשׁ֨וּעַ וּֽשְׁמַֽעְיָ֜הוּ אֲמַרְיָ֧הוּ וּשְׁכַנְיָ֛הוּ בְּעָרֵ֥י הַכֹּהֲנִ֖ים בֶּאֱמוּנָ֑ה לָתֵ֤ת לַאֲחֵיהֶם֙ בְּמַחְלְק֔וֹת כַּגָּד֖וֹל כַּקָּטָֽן׃ </span></p>
 <p align="RIGHT"><span lang="he">‎<a name="016">16</a> ‏מִלְּבַ֞ד הִתְיַחְשָׂ֣ם לִזְכָרִ֗ים מִבֶּ֨ן שָׁל֤וֹשׁ שָׁנִים֙ וּלְמַ֔עְלָה לְכָל־הַבָּ֥א לְבֵית־יְהוָ֖ה לִדְבַר־י֣וֹם בְּיוֹמ֑וֹ לַעֲב֣וֹדָתָ֔ם בְּמִשְׁמְרוֹתָ֖ם כְּמַחְלְקוֹתֵיהֶֽם׃ </span></p>
 <p align="RIGHT"><span lang="he">‎<a name="017">17</a> ‏וְאֵ֨ת הִתְיַחֵ֤שׂ הַכֹּהֲנִים֙ לְבֵ֣ית אֲבוֹתֵיהֶ֔ם וְהַ֨לְוִיִּ֔ם מִבֶּ֛ן עֶשְׂרִ֥ים שָׁנָ֖ה וּלְמָ֑עְלָה בְּמִשְׁמְרוֹתֵיהֶ֖ם בְּמַחְלְקוֹתֵיהֶֽם׃ </span></p>
 <p align="RIGHT"><span lang="he">‎<a name="018">18</a> ‏וּלְהִתְיַחֵ֗שׂ בְּכָל־טַפָּ֧ם נְשֵׁיהֶ֛ם וּבְנֵיהֶ֥ם וּבְנוֹתֵיהֶ֖ם לְכָל־קָהָ֑ל כִּ֥י בֶאֱמוּנָתָ֖ם יִתְקַדְּשׁוּ־קֹֽדֶשׁ׃ </span></p>
 <p align="RIGHT"><span lang="he">‎<a name="019">19</a> ‏וְלִבְנֵי֩ אַהֲרֹ֨ן הַכֹּהֲנִ֜ים בִּשְׂדֵ֨י מִגְרַ֤שׁ עָרֵיהֶם֙ בְּכָל־עִ֣יר וָעִ֔יר אֲנָשִׁ֕ים אֲשֶׁ֥ר נִקְּב֖וּ בְּשֵׁמ֑וֹת לָתֵ֣ת מָנ֗וֹת לְכָל־זָכָר֙ בַּכֹּ֣הֲנִ֔ים וּלְכָל־הִתְיַחֵ֖שׂ בַּלְוִיִּֽם׃ </span></p>
 <p align="RIGHT"><span lang="he">‎<a name="020">20</a> ‏וַיַּ֧עַשׂ כָּזֹ֛את יְחִזְקִיָּ֖הוּ בְּכָל־יְהוּדָ֑ה וַיַּ֨עַשׂ הַטּ֤וֹב וְהַיָּשָׁר֙ וְהָ֣אֱמֶ֔ת לִפְנֵ֖י יְהוָ֥ה אֱלֹהָֽיו׃ </span></p>
 <p align="RIGHT"><span lang="he">‎<a name="021">21</a> ‏וּבְכָֽל־מַעֲשֶׂ֞ה אֲשֶׁר־הֵחֵ֣ל׀ בַּעֲבוֹדַ֣ת בֵּית־הָאֱלֹהִ֗ים וּבַתּוֹרָה֙ וּבַמִּצְוָ֔ה לִדְרֹ֖שׁ לֵֽאלֹהָ֑יו בְּכָל־לְבָב֥וֹ עָשָׂ֖ה וְהִצְלִֽיחַ׃ פ</span></p>
 </td>
 <td width="50%">
 <p>1 ûḵəḵallwōṯ kāl-zō’ṯ yāṣə’û kāl-yiśərā’ēl<font color="red"><sup>3</sup></font> hanniməṣə’îm lə‘ārê yəhûḏâ wayəšabərû hammaṣṣēḇwōṯ wayəḡadə‘û hā’ăšērîm wayənatəṣû ’eṯ-habāmwōṯ wə’eṯ-hammizəbəḥōṯ mikāl-yəhûḏâ ûḇinəyāmin ûḇə’efərayim ûmənaššeh ‘aḏ-ləḵallēh wayyāšûḇû kāl-bənê yiśərā’ēl ’îš la’ăḥuzzāṯwō lə‘ārêhem: s</p>
 <p>2 wayy<sup>a</sup>‘ămēḏ yəḥizəqîyâû ’eṯ-m<sup>a</sup>ḥələqwōṯ hakōhănîm wəhaləwîyim ‘al-m<sup>a</sup>ḥələqwōṯām ’îš| kəfî ‘ăḇōḏāṯwō lakōhănîm wəlaləwîyim lə‘ōlâ wəlišəlāmîm ləšārēṯ ûləhōḏwōṯ ûləhallēl bəš<sup>a</sup>‘ărê m<sup>a</sup>ḥănwōṯ yəhwâ: s</p>
 <p>3 ûmənāṯ hammeleḵə min-rəḵûšwō lā‘ōlwōṯ lə‘ōlwōṯ habōqer wəhā‘ereḇ wəhā‘ōlwōṯ laššabāṯwōṯ wəleḥŏḏāšîm wəlammō‘ăḏîm kakāṯûḇ bəṯwōraṯ yəhwâ: </p>
 <p>4 wayyō’mer lā‘ām ləywōšəḇê yərûšālaim lāṯēṯ mənāṯ hakōhănîm wəhaləwîyim ləm<sup>a</sup>‘an yeḥezəqû bəṯwōraṯ yəhwâ: </p>
 <p>5 wəḵifərōṣ hadāḇār hirəbû ḇənê-yiśərā’ēl rē’šîṯ dāḡān tîrwōš wəyiṣəhār ûḏəḇaš wəḵōl təḇû’aṯ śāḏeh ûm<sup>a</sup>‘əśar hakōl lārōḇ hēḇî’û: </p>
 <p>6 ûḇənê yiśərā’ēl wîhûḏâ hayywōšəḇîm bə‘ārê yəhûḏâ gam-hēm m<sup>a</sup>‘əśar bāqār wāṣō’n ûm<sup>a</sup>‘əśar qāḏāšîm haməqudāšîm layhwâ ’ĕlōhêhem hēḇî’û wayyitənû ‘ărēmwōṯ ‘ărēmwōṯ: s</p>
 <p>7 b<sup>a</sup>ḥōḏeš haššəlišî hēḥēllû hā‘ărēmwōṯ ləyisswōḏ ûḇ<sup>a</sup>ḥōḏeš haššəḇî‘î killû: s</p>
 <p>8 wayyāḇō’û yəḥizəqîyâû wəhaśśārîm wayyirə’û ’eṯ-hā‘ărēmwōṯ wayəḇārăḵû ’eṯ-yəhwâ wə’ēṯ ‘ammwō yiśərā’ēl: f</p>
 <p>9 wayyiḏərōš yəḥizəqîyâû ‘al-hakōhănîm wəhaləwîyim ‘al-hā‘ărēmwōṯ: </p>
 <p>10 wayyō’mer ’ēlāyw ‘ăzarəyâû hakōhēn hārō’š ləḇêṯ ṣāḏwōq wayyō’mer mēhāḥēl hatərûmâ lāḇî’ ḇêṯ-yəhwâ ’āḵwōl wəśāḇwō‘a wəhwōṯēr ‘aḏ-lārwōḇ kî yəhwâ bēraḵə ’eṯ-‘ammwō wəhannwōṯār ’eṯ-hehāmwōn hazzeh: s</p>
 <p>11 wayyō’mer yəḥizəqîyâû ləhāḵîn ləšāḵwōṯ bəḇêṯ yəhwâ wayyāḵînû: </p>
 <p>12 wayyāḇî’û ’eṯ-hatərûmâ wəhamm<sup>a</sup>‘ăśēr wəhaqqŏḏāšîm be’ĕmûnâ w<sup>a</sup>‘ălêhem nāḡîḏ <font color="brown">kwōnanəyâû</font> <font color="blue">kānanəyâû<font color="red"><sup>y</sup></font></font> hallēwî wəšimə‘î ’āḥîhû mišəneh: </p>
 <p>13 wîḥî’ēl w<sup>a</sup>‘ăzazəyâû wən<sup>a</sup>ḥaṯ w<sup>a</sup>‘ăśâ’ēl wîrîmwōṯ wəywōzāḇāḏ we’ĕlî’ēl wəyisəmaḵəyâû ûm<sup>a</sup>ḥaṯ ûḇənāyâû pəqîḏîm mîyaḏ <font color="brown">kwōnanəyâû</font> <font color="blue">kānanəyâû</font> wəšimə‘î ’āḥîw bəmifəqaḏ yəḥizəqîyâû hammeleḵə w<sup>a</sup>‘ăzarəyâû nəḡîḏ bêṯ-hā’ĕlōhîm: </p>
 <p>14 wəqwōrē’ ḇen-yimənâ hallēwî haššwō‘ēr lammizərāḥâ ‘al niḏəḇwōṯ hā’ĕlōhîm lāṯēṯ tərûmaṯ yəhwâ wəqāḏəšê haqqŏḏāšîm: </p>
 <p>15 wə‘al-yāḏwō ‘ēḏen ûminəyāmin wəyēšû‘a ûšəm<sup>a</sup>‘əyâû ’ămarəyâû ûšəḵanəyâû bə‘ārê hakōhănîm be’ĕmûnâ lāṯēṯ la’ăḥêhem bəm<sup>a</sup>ḥələqwōṯ kagāḏwōl kaqqāṭān: </p>
 <p>16 milləḇaḏ hiṯəy<sup>a</sup>ḥəśām lizəḵārîm miben šālwōš šānîm ûləm<sup>a</sup>‘əlâ ləḵāl-habā’ ləḇêṯ-yəhwâ liḏəḇar-ywōm bəywōmwō l<sup>a</sup>‘ăḇwōḏāṯām bəmišəmərwōṯām kəm<sup>a</sup>ḥələqwōṯêhem: </p>
 <p>17 wə’ēṯ hiṯəy<sup>a</sup>ḥēś hakōhănîm ləḇêṯ ’ăḇwōṯêhem wəhaləwîyim miben ‘eśərîm šānâ ûləmā‘əlâ bəmišəmərwōṯêhem bəm<sup>a</sup>ḥələqwōṯêhem: </p>
 <p>18 ûləhiṯəy<sup>a</sup>ḥēś bəḵāl-ṭapām nəšêhem ûḇənêhem ûḇənwōṯêhem ləḵāl-qâāl kî ḇe’ĕmûnāṯām yiṯəqadəšû-qōḏeš: </p>
 <p>19 wəliḇənê ’ahărōn hakōhănîm biśəḏê miḡəraš ‘ārêhem bəḵāl-‘îr wā‘îr ’ănāšîm ’ăšer niqqəḇû bəšēmwōṯ lāṯēṯ mānwōṯ ləḵāl-zāḵār bakōhănîm ûləḵāl-hiṯəy<sup>a</sup>ḥēś baləwîyim: </p>
 <p>20 wayy<sup>a</sup>‘aś kāzō’ṯ yəḥizəqîyâû bəḵāl-yəhûḏâ wayy<sup>a</sup>‘aś haṭṭwōḇ wəhayyāšār wəhā’ĕmeṯ lifənê yəhwâ ’ĕlōhāyw: </p>
 <p>21 ûḇəḵāl-m<sup>a</sup>‘ăśeh ’ăšer-hēḥēl| b<sup>a</sup>‘ăḇwōḏaṯ bêṯ-hā’ĕlōhîm ûḇatwōrâ ûḇammiṣəwâ liḏərōš lē’lōhāyw bəḵāl-ləḇāḇwō ‘āśâ wəhiṣəlîḥa: f</p>
 </td>
 </tr></table>
 <p></p><hr>
 <center>
 <a href="ch2032.htm">Next: 2 Chronicles (2 Divrey Yamim) Chapter 32</a></center>
 </body>