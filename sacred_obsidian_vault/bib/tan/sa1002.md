<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/sa1002.htm">Polyglot</a> 
 <a href="../kjv/sa1002.htm">KJV</a> 
 <a href="../sep/sa1002.htm">Sep</a> 
 <a href="../vul/sa1002.htm">Vul</a> 
 
 <br>
 <br><a href="sa1.htm">1 Samuel (1 Shmuel) Index</a><br>
  
 <a href="sa1001.htm">Previous</a> 
 <a href="sa1003.htm">Next</a> 
 </center>
 <hr>
 
 <h3 align="CENTER">Tanach (Hebrew): 1 Samuel (1 Shmuel) Chapter 2</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַתִּתְפַּלֵּ֤ל חַנָּה֙ וַתֹּאמַ֔ר עָלַ֤ץ לִבִּי֙ בַּֽיהוָ֔ה רָ֥מָה קַרְנִ֖י בַּֽיהוָ֑ה רָ֤חַב פִּי֙ עַל־א֣וֹיְבַ֔י כִּ֥י שָׂמַ֖חְתִּי בִּישׁוּעָתֶֽךָ׃ </span></p>
 <p align="RIGHT"><span lang="he">‎<a name="002">2</a> ‏אֵין־קָד֥וֹשׁ כַּיהוָ֖ה כִּ֣י אֵ֣ין בִּלְתֶּ֑ךָ וְאֵ֥ין צ֖וּר כֵּאלֹהֵֽינוּ׃ </span></p>
 <p align="RIGHT"><span lang="he">‎<a name="003">3</a> ‏אַל־תַּרְבּ֤וּ תְדַבְּרוּ֙ גְּבֹהָ֣ה גְבֹהָ֔ה יֵצֵ֥א עָתָ֖ק מִפִּיכֶ֑ם כִּ֣י אֵ֤ל דֵּעוֹת֙ יְהוָ֔ה <font color="brown">ולא</font> <font color="blue">וְל֥וֹ</font> נִתְכְּנ֖וּ עֲלִלֽוֹת׃ </span></p>
 <p align="RIGHT"><span lang="he">‎<a name="004">4</a> ‏קֶ֥שֶׁת גִּבֹּרִ֖ים חַתִּ֑ים וְנִכְשָׁלִ֖ים אָ֥זְרוּ חָֽיִל׃ </span></p>
 <p align="RIGHT"><span lang="he">‎<a name="005">5</a> ‏שְׂבֵעִ֤ים בַּלֶּ֙חֶם֙ נִשְׂכָּ֔רוּ וּרְעֵבִ֖ים חָדֵ֑לּוּ עַד־עֲקָרָה֙ יָלְדָ֣ה שִׁבְעָ֔ה וְרַבַּ֥ת בָּנִ֖ים אֻמְלָֽלָה׃ </span></p>
 <p align="RIGHT"><span lang="he">‎<a name="006">6</a> ‏יְהוָ֖ה מֵמִ֣ית וּמְחַיֶּ֑ה מוֹרִ֥יד שְׁא֖וֹל וַיָּֽעַל׃ </span></p>
 <p align="RIGHT"><span lang="he">‎<a name="007">7</a> ‏יְהוָ֖ה מוֹרִ֣ישׁ וּמַעֲשִׁ֑יר מַשְׁפִּ֖יל אַף־מְרוֹמֵֽם׃ </span></p>
 <p align="RIGHT"><span lang="he">‎<a name="008">8</a> ‏מֵקִ֨ים מֵעָפָ֜ר דָּ֗ל מֵֽאַשְׁפֹּת֙ יָרִ֣ים אֶבְי֔וֹן לְהוֹשִׁיב֙ עִם־נְדִיבִ֔ים וְכִסֵּ֥א כָב֖וֹד יַנְחִלֵ֑ם כִּ֤י לַֽיהוָה֙ מְצֻ֣קֵי אֶ֔רֶץ וַיָּ֥שֶׁת עֲלֵיהֶ֖ם תֵּבֵֽל׃ </span></p>
 <p align="RIGHT"><span lang="he">‎<a name="009">9</a> ‏רַגְלֵ֤י <font color="brown">חסידו</font> <font color="blue">חֲסִידָיו֙</font> יִשְׁמֹ֔ר וּרְשָׁעִ֖ים בַּחֹ֣שֶׁךְ יִדָּ֑מּוּ כִּֽי־לֹ֥א בְכֹ֖חַ יִגְבַּר־אִֽישׁ׃ </span></p>
 <p align="RIGHT"><span lang="he">‎<a name="010">10</a> ‏יְהוָ֞ה יֵחַ֣תּוּ <font color="brown">מריבו</font> <font color="blue">מְרִיבָ֗יו</font> <font color="brown">עלו</font> <font color="blue">עָלָיו֙</font> בַּשָּׁמַ֣יִם יַרְעֵ֔ם יְהוָ֖ה יָדִ֣ין אַפְסֵי־אָ֑רֶץ וְיִתֶּן־עֹ֣ז לְמַלְכּ֔וֹ וְיָרֵ֖ם קֶ֥רֶן מְשִׁיחֽוֹ׃ פ</span></p>
 <p align="RIGHT"><span lang="he">‎<a name="011">11</a> ‏וַיֵּ֧לֶךְ אֶלְקָנָ֛ה הָרָמָ֖תָה עַל־בֵּית֑וֹ וְהַנַּ֗עַר הָיָ֤ה מְשָׁרֵת֙ אֶת־יְהוָ֔ה אֶת־פְּנֵ֖י עֵלִ֥י הַכֹּהֵֽן׃ </span></p>
 <p align="RIGHT"><span lang="he">‎<a name="012">12</a> ‏וּבְנֵ֥י עֵלִ֖י בְּנֵ֣י בְלִיָּ֑עַל לֹ֥א יָדְע֖וּ אֶת־יְהוָֽה׃ </span></p>
 <p align="RIGHT"><span lang="he">‎<a name="013">13</a> ‏וּמִשְׁפַּ֥ט הַכֹּהֲנִ֖ים אֶת־הָעָ֑ם כָּל־אִ֞ישׁ זֹבֵ֣חַ זֶ֗בַח וּבָ֨א נַ֤עַר הַכֹּהֵן֙ כְּבַשֵּׁ֣ל הַבָּשָׂ֔ר וְהַמַּזְלֵ֛ג שְׁלֹ֥שׁ־הַשִּׁנַּ֖יִם בְּיָדֽוֹ׃ </span></p>
 <p align="RIGHT"><span lang="he">‎<a name="014">14</a> ‏וְהִכָּ֨ה בַכִּיּ֜וֹר א֣וֹ בַדּ֗וּד א֤וֹ בַקַּלַּ֙חַת֙ א֣וֹ בַפָּר֔וּר כֹּ֚ל אֲשֶׁ֣ר יַעֲלֶ֣ה הַמַּזְלֵ֔ג יִקַּ֥ח הַכֹּהֵ֖ן בּ֑וֹ כָּ֚כָה יַעֲשׂ֣וּ לְכָל־יִשְׂרָאֵ֔ל הַבָּאִ֥ים שָׁ֖ם בְּשִׁלֹֽה׃ </span></p>
 <p align="RIGHT"><span lang="he">‎<a name="015">15</a> ‏גַּם֮ בְּטֶרֶם֮ יַקְטִר֣וּן אֶת־הַחֵלֶב֒ וּבָ֣א׀ נַ֣עַר הַכֹּהֵ֗ן וְאָמַר֙ לָאִ֣ישׁ הַזֹּבֵ֔חַ תְּנָ֣ה בָשָׂ֔ר לִצְל֖וֹת לַכֹּהֵ֑ן וְלֹֽא־יִקַּ֧ח מִמְּךָ֛ בָּשָׂ֥ר מְבֻשָּׁ֖ל כִּ֥י אִם־חָֽי׃ </span></p>
 <p align="RIGHT"><span lang="he">‎<a name="016">16</a> ‏וַיֹּ֨אמֶר אֵלָ֜יו הָאִ֗ישׁ קַטֵּ֨ר יַקְטִיר֤וּן כַּיּוֹם֙ הַחֵ֔לֶב וְקַ֨ח־לְךָ֔ כַּאֲשֶׁ֥ר תְּאַוֶּ֖ה נַפְשֶׁ֑ךָ וְאָמַ֥ר׀ <font color="brown">לו</font> <font color="blue">לֹא֙</font> כִּ֚י עַתָּ֣ה תִתֵּ֔ן וְאִם־לֹ֖א לָקַ֥חְתִּי בְחָזְקָֽה׃ </span></p>
 <p align="RIGHT"><span lang="he">‎<a name="017">17</a> ‏וַתְּהִ֨י חַטַּ֧את הַנְּעָרִ֛ים גְּדוֹלָ֥ה מְאֹ֖ד אֶת־פְּנֵ֣י יְהוָ֑ה כִּ֤י נִֽאֲצוּ֙ הָֽאֲנָשִׁ֔ים אֵ֖ת מִנְחַ֥ת יְהוָֽה׃ </span></p>
 <p align="RIGHT"><span lang="he">‎<a name="018">18</a> ‏וּשְׁמוּאֵ֕ל מְשָׁרֵ֖ת אֶת־פְּנֵ֣י יְהוָ֑ה נַ֕עַר חָג֖וּר אֵפ֥וֹד בָּֽד׃ </span></p>
 <p align="RIGHT"><span lang="he">‎<a name="019">19</a> ‏וּמְעִ֤יל קָטֹן֙ תַּעֲשֶׂה־לּ֣וֹ אִמּ֔וֹ וְהַעַלְתָ֥ה ל֖וֹ מִיָּמִ֣ים׀ יָמִ֑ימָה בַּֽעֲלוֹתָהּ֙ אֶת־אִישָׁ֔הּ לִזְבֹּ֖חַ אֶת־זֶ֥בַח הַיָּמִֽים׃ </span></p>
 <p align="RIGHT"><span lang="he">‎<a name="020">20</a> ‏וּבֵרַ֨ךְ עֵלִ֜י אֶת־אֶלְקָנָ֣ה וְאֶת־אִשְׁתּ֗וֹ וְאָמַר֙ יָשֵׂם֩ יְהוָ֨ה לְךָ֥ זֶ֙רַע֙ מִן־הָאִשָּׁ֣ה הַזֹּ֔את תַּ֚חַת הַשְּׁאֵלָ֔ה אֲשֶׁ֥ר שָׁאַ֖ל לַֽיהוָ֑ה וְהָלְכ֖וּ לִמְקֹמֽוֹ׃ </span></p>
 <p align="RIGHT"><span lang="he">‎<a name="021">21</a> ‏כִּֽי־פָקַ֤ד יְהוָה֙ אֶת־חַנָּ֔ה וַתַּ֛הַר וַתֵּ֥לֶד שְׁלֹשָֽׁה־בָנִ֖ים וּשְׁתֵּ֣י בָנ֑וֹת וַיִּגְדַּ֛ל הַנַּ֥עַר שְׁמוּאֵ֖ל עִם־יְהוָֽה׃ ס</span></p>
 <p align="RIGHT"><span lang="he">‎<a name="022">22</a> ‏וְעֵלִ֖י זָקֵ֣ן מְאֹ֑ד וְשָׁמַ֗ע אֵת֩ כָּל־אֲשֶׁ֨ר יַעֲשׂ֤וּן בָּנָיו֙ לְכָל־יִשְׂרָאֵ֔ל וְאֵ֤ת אֲשֶֽׁר־יִשְׁכְּבוּן֙ אֶת־הַנָּשִׁ֔ים הַצֹּ֣בְא֔וֹת פֶּ֖תַח אֹ֥הֶל מוֹעֵֽד׃ </span></p>
 <p align="RIGHT"><span lang="he">‎<a name="023">23</a> ‏וַיֹּ֣אמֶר לָהֶ֔ם לָ֥מָּה תַעֲשׂ֖וּן כַּדְּבָרִ֣ים הָאֵ֑לֶּה אֲשֶׁ֨ר אָנֹכִ֤י שֹׁמֵ֙עַ֙ אֶת־דִּבְרֵיכֶ֣ם רָעִ֔ים מֵאֵ֖ת כָּל־הָעָ֥ם אֵֽלֶּה׃ </span></p>
 <p align="RIGHT"><span lang="he">‎<a name="024">24</a> ‏אַ֖ל בָּנָ֑י כִּ֠י לֽוֹא־טוֹבָ֤ה הַשְּׁמֻעָה֙ אֲשֶׁ֣ר אָנֹכִ֣י שֹׁמֵ֔עַ מַעֲבִרִ֖ים עַם־יְהוָֽה׃ </span></p>
 <p align="RIGHT"><span lang="he">‎<a name="025">25</a> ‏אִם־יֶחֱטָ֨א אִ֤ישׁ לְאִישׁ֙ וּפִֽלְל֣וֹ אֱלֹהִ֔ים וְאִ֤ם לַֽיהוָה֙ יֶֽחֱטָא־אִ֔ישׁ מִ֖י יִתְפַּלֶּל־ל֑וֹ וְלֹ֤א יִשְׁמְעוּ֙ לְק֣וֹל אֲבִיהֶ֔ם כִּֽי־חָפֵ֥ץ יְהוָ֖ה לַהֲמִיתָֽם׃ </span></p>
 <p align="RIGHT"><span lang="he">‎<a name="026">26</a> ‏וְהַנַּ֣עַר שְׁמוּאֵ֔ל הֹלֵ֥ךְ וְגָדֵ֖ל וָט֑וֹב גַּ֚ם עִם־יְהוָ֔ה וְגַ֖ם עִם־אֲנָשִֽׁים׃ ס</span></p>
 <p align="RIGHT"><span lang="he">‎<a name="027">27</a> ‏וַיָּבֹ֥א אִישׁ־אֱלֹהִ֖ים אֶל־עֵלִ֑י וַיֹּ֣אמֶר אֵלָ֗יו כֹּ֚ה אָמַ֣ר יְהוָ֔ה הֲנִגְלֹ֤ה נִגְלֵ֙יתִי֙ אֶל־בֵּ֣ית אָבִ֔יךָ בִּֽהְיוֹתָ֥ם בְּמִצְרַ֖יִם לְבֵ֥ית פַּרְעֹֽה׃ </span></p>
 <p align="RIGHT"><span lang="he">‎<a name="028">28</a> ‏וּבָחֹ֣ר אֹ֠תוֹ מִכָּל־שִׁבְטֵ֨י יִשְׂרָאֵ֥ל לִי֙ לְכֹהֵ֔ן לַעֲל֣וֹת עַֽל־מִזְבְּחִ֗י לְהַקְטִ֥יר קְטֹ֛רֶת לָשֵׂ֥את אֵפ֖וֹד לְפָנָ֑י וָֽאֶתְּנָה֙ לְבֵ֣ית אָבִ֔יךָ אֶת־כָּל־אִשֵּׁ֖י בְּנֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="029">29</a> ‏לָ֣מָּה תִבְעֲט֗וּ בְּזִבְחִי֙ וּבְמִנְחָתִ֔י אֲשֶׁ֥ר צִוִּ֖יתִי מָע֑וֹן וַתְּכַבֵּ֤ד אֶת־בָּנֶ֙יךָ֙ מִמֶּ֔נִּי לְהַבְרִֽיאֲכֶ֗ם מֵרֵאשִׁ֛ית כָּל־מִנְחַ֥ת יִשְׂרָאֵ֖ל לְעַמִּֽי׃ </span></p>
 <p align="RIGHT"><span lang="he">‎<a name="030">30</a> ‏לָכֵ֗ן נְאֻם־יְהוָה֮ אֱלֹהֵ֣י יִשְׂרָאֵל֒ אָמ֣וֹר אָמַ֔רְתִּי בֵּֽיתְךָ֙ וּבֵ֣ית אָבִ֔יךָ יִתְהַלְּכ֥וּ לְפָנַ֖י עַד־עוֹלָ֑ם וְעַתָּ֤ה נְאֻם־יְהוָה֙ חָלִ֣ילָה לִּ֔י כִּֽי־מְכַבְּדַ֥י אֲכַבֵּ֖ד וּבֹזַ֥י יֵקָֽלּוּ׃ </span></p>
 <p align="RIGHT"><span lang="he">‎<a name="031">31</a> ‏הִנֵּה֙ יָמִ֣ים בָּאִ֔ים וְגָֽדַעְתִּי֙ אֶת־זְרֹ֣עֲךָ֔ וְאֶת־זְרֹ֖עַ בֵּ֣ית אָבִ֑יךָ מִֽהְי֥וֹת זָקֵ֖ן בְּבֵיתֶֽךָ׃ </span></p>
 <p align="RIGHT"><span lang="he">‎<a name="032">32</a> ‏וְהִבַּטְתָּ֙ צַ֣ר מָע֔וֹן בְּכֹ֥ל אֲשֶׁר־יֵיטִ֖יב אֶת־יִשְׂרָאֵ֑ל וְלֹֽא־יִהְיֶ֥ה זָקֵ֛ן בְּבֵיתְךָ֖ כָּל־הַיָּמִֽים׃ </span></p>
 <p align="RIGHT"><span lang="he">‎<a name="033">33</a> ‏וְאִ֗ישׁ לֹֽא־אַכְרִ֤ית לְךָ֙ מֵעִ֣ם מִזְבְּחִ֔י לְכַלּ֥וֹת אֶת־עֵינֶ֖יךָ וְלַאֲדִ֣יב אֶת־נַפְשֶׁ֑ךָ וְכָל־מַרְבִּ֥ית בֵּיתְךָ֖ יָמ֥וּתוּ אֲנָשִֽׁים׃ </span></p>
 <p align="RIGHT"><span lang="he">‎<a name="034">34</a> ‏וְזֶה־לְּךָ֣ הָא֗וֹת אֲשֶׁ֤ר יָבֹא֙ אֶל־שְׁנֵ֣י בָנֶ֔יךָ אֶל־חָפְנִ֖י וּפִֽינְחָ֑ס בְּי֥וֹם אֶחָ֖ד יָמ֥וּתוּ שְׁנֵיהֶֽם׃ </span></p>
 <p align="RIGHT"><span lang="he">‎<a name="035">35</a> ‏וַהֲקִימֹתִ֥י לִי֙ כֹּהֵ֣ן נֶאֱמָ֔ן כַּאֲשֶׁ֛ר בִּלְבָבִ֥י וּבְנַפְשִׁ֖י יַעֲשֶׂ֑ה וּבָנִ֤יתִי לוֹ֙ בַּ֣יִת נֶאֱמָ֔ן וְהתְהַלֵּ֥ךְ<font color="red"><sup>1</sup></font> לִפְנֵֽי־מְשִׁיחִ֖י כָּל־הַיָּמִֽים׃ </span></p>
 <p align="RIGHT"><span lang="he">‎<a name="036">36</a> ‏וְהָיָ֗ה כָּל־הַנּוֹתָר֙ בְּבֵ֣יתְךָ֔ יָבוֹא֙ לְהִשְׁתַּחֲוֹ֣ת ל֔וֹ לַאֲג֥וֹרַת כֶּ֖סֶף וְכִכַּר־לָ֑חֶם וְאָמַ֗ר סְפָחֵ֥נִי נָ֛א אֶל־אַחַ֥ת הַכְּהֻנּ֖וֹת לֶאֱכֹ֥ל פַּת־לָֽחֶם׃ ס</span></p>
 </td>
 <td width="50%">
 <p>1 watiṯəpallēl ḥannâ watō’mar ‘ālaṣ libî bayhwâ rāmâ qarənî bayhwâ rāḥaḇ pî ‘al-’wōyəḇay kî śām<sup>a</sup>ḥətî bîšû‘āṯeḵā: </p>
 <p>2 ’ên-qāḏwōš kayhwâ kî ’ên biləteḵā wə’ên ṣûr kē’lōhênû: </p>
 <p>3 ’al-tarəbû ṯəḏabərû gəḇōhâ ḡəḇōhâ yēṣē’ ‘āṯāq mipîḵem kî ’ēl dē‘wōṯ yəhwâ <font color="brown">wəlō’</font> <font color="blue">wəlwō</font> niṯəkənû ‘ălilwōṯ: </p>
 <p>4 qešeṯ gibōrîm ḥatîm wəniḵəšālîm ’āzərû ḥāyil: </p>
 <p>5 śəḇē‘îm balleḥem niśəkārû ûrə‘ēḇîm ḥāḏēllû ‘aḏ-‘ăqārâ yāləḏâ šiḇə‘â wərabaṯ bānîm ’uməlālâ: </p>
 <p>6 yəhwâ mēmîṯ ûməḥayyeh mwōrîḏ šə’wōl wayyā‘al: </p>
 <p>7 yəhwâ mwōrîš ûm<sup>a</sup>‘ăšîr mašəpîl ’af-mərwōmēm: </p>
 <p>8 mēqîm mē‘āfār dāl mē’ašəpōṯ yārîm ’eḇəywōn ləhwōšîḇ ‘im-nəḏîḇîm wəḵissē’ ḵāḇwōḏ yanəḥilēm kî layhwâ məṣuqê ’ereṣ wayyāšeṯ ‘ălêhem tēḇēl: </p>
 <p>9 raḡəlê <font color="brown">ḥăsîḏwō</font> <font color="blue">ḥăsîḏāyw</font> yišəmōr ûrəšā‘îm b<sup>a</sup>ḥōšeḵə yidāmmû kî-lō’ ḇəḵōḥa yiḡəbar-’îš: </p>
 <p>10 yəhwâ yēḥatû <font color="brown">mərîḇwō</font> <font color="blue">mərîḇāyw</font> <font color="brown">‘ālwō</font> <font color="blue">‘ālāyw</font> baššāmayim yarə‘ēm yəhwâ yāḏîn ’afəsê-’āreṣ wəyiten-‘ōz ləmaləkwō wəyārēm qeren məšîḥwō: f</p>
 <p>11 wayyēleḵə ’eləqānâ hārāmāṯâ ‘al-bêṯwō wəhann<sup>a</sup>‘ar hāyâ məšārēṯ ’eṯ-yəhwâ ’eṯ-pənê ‘ēlî hakōhēn: </p>
 <p>12 ûḇənê ‘ēlî bənê ḇəlîyā‘al lō’ yāḏə‘û ’eṯ-yəhwâ: </p>
 <p>13 ûmišəpaṭ hakōhănîm ’eṯ-hā‘ām kāl-’îš zōḇēḥa zeḇ<sup>a</sup>ḥ ûḇā’ n<sup>a</sup>‘ar hakōhēn kəḇaššēl habāśār wəhammazəlēḡ šəlōš-haššinnayim bəyāḏwō: </p>
 <p>14 wəhikâ ḇakîywōr ’wō ḇadûḏ ’wō ḇaqqall<sup>a</sup>ḥaṯ ’wō ḇapārûr kōl ’ăšer y<sup>a</sup>‘ăleh hammazəlēḡ yiqq<sup>a</sup>ḥ hakōhēn bwō kāḵâ y<sup>a</sup>‘ăśû ləḵāl-yiśərā’ēl habā’îm šām bəšilōh: </p>
 <p>15 gam bəṭerem yaqəṭirûn ’eṯ-h<sup>a</sup>ḥēleḇ ûḇā’| n<sup>a</sup>‘ar hakōhēn wə’āmar lā’îš hazzōḇēḥa tənâ ḇāśār liṣəlwōṯ lakōhēn wəlō’-yiqq<sup>a</sup>ḥ mimməḵā bāśār məḇuššāl kî ’im-ḥāy: </p>
 <p>16 wayyō’mer ’ēlāyw hā’îš qaṭṭēr yaqəṭîrûn kayywōm h<sup>a</sup>ḥēleḇ wəq<sup>a</sup>ḥ-ləḵā ka’ăšer tə’aûeh nafəšeḵā wə’āmar| <font color="brown">lwō</font> <font color="blue">lō’</font> kî ‘atâ ṯitēn wə’im-lō’ lāq<sup>a</sup>ḥətî ḇəḥāzəqâ: </p>
 <p>17 watəhî ḥaṭṭa’ṯ hannə‘ārîm gəḏwōlâ mə’ōḏ ’eṯ-pənê yəhwâ kî ni’ăṣû hā’ănāšîm ’ēṯ minəḥaṯ yəhwâ: </p>
 <p>18 ûšəmû’ēl məšārēṯ ’eṯ-pənê yəhwâ n<sup>a</sup>‘ar ḥāḡûr ’ēfwōḏ bāḏ: </p>
 <p>19 ûmə‘îl qāṭōn t<sup>a</sup>‘ăśeh-llwō ’immwō wəh<sup>a</sup>‘aləṯâ lwō mîyāmîm| yāmîmâ b<sup>a</sup>‘ălwōṯāh ’eṯ-’îšāh lizəbōḥa ’eṯ-zeḇ<sup>a</sup>ḥ hayyāmîm: </p>
 <p>20 ûḇēraḵə ‘ēlî ’eṯ-’eləqānâ wə’eṯ-’išətwō wə’āmar yāśēm yəhwâ ləḵā zer<sup>a</sup>‘ min-hā’iššâ hazzō’ṯ t<sup>a</sup>ḥaṯ haššə’ēlâ ’ăšer šā’al layhwâ wəhāləḵû liməqōmwō: </p>
 <p>21 kî-fāqaḏ yəhwâ ’eṯ-ḥannâ watahar watēleḏ šəlōšâ-ḇānîm ûšətê ḇānwōṯ wayyiḡədal hann<sup>a</sup>‘ar šəmû’ēl ‘im-yəhwâ: s</p>
 <p>22 wə‘ēlî zāqēn mə’ōḏ wəšām<sup>a</sup>‘ ’ēṯ kāl-’ăšer y<sup>a</sup>‘ăśûn bānāyw ləḵāl-yiśərā’ēl wə’ēṯ ’ăšer-yišəkəḇûn ’eṯ-hannāšîm haṣṣōḇə’wōṯ peṯ<sup>a</sup>ḥ ’ōhel mwō‘ēḏ: </p>
 <p>23 wayyō’mer lâem lāmmâ ṯ<sup>a</sup>‘ăśûn kadəḇārîm hā’ēlleh ’ăšer ’ānōḵî šōmē‘a ’eṯ-diḇərêḵem rā‘îm mē’ēṯ kāl-hā‘ām ’ēlleh: </p>
 <p>24 ’al bānāy kî lwō’-ṭwōḇâ haššəmu‘â ’ăšer ’ānōḵî šōmē‘a m<sup>a</sup>‘ăḇirîm ‘am-yəhwâ: </p>
 <p>25 ’im-yeḥĕṭā’ ’îš lə’îš ûfiləlwō ’ĕlōhîm wə’im layhwâ yeḥĕṭā’-’îš mî yiṯəpallel-lwō wəlō’ yišəmə‘û ləqwōl ’ăḇîhem kî-ḥāfēṣ yəhwâ lahămîṯām: </p>
 <p>26 wəhann<sup>a</sup>‘ar šəmû’ēl hōlēḵə wəḡāḏēl wāṭwōḇ gam ‘im-yəhwâ wəḡam ‘im-’ănāšîm: s</p>
 <p>27 wayyāḇō’ ’îš-’ĕlōhîm ’el-‘ēlî wayyō’mer ’ēlāyw kōh ’āmar yəhwâ hăniḡəlōh niḡəlêṯî ’el-bêṯ ’āḇîḵā bihəywōṯām bəmiṣərayim ləḇêṯ parə‘ōh: </p>
 <p>28 ûḇāḥōr ’ōṯwō mikāl-šiḇəṭê yiśərā’ēl lî ləḵōhēn l<sup>a</sup>‘ălwōṯ ‘al-mizəbəḥî ləhaqəṭîr qəṭōreṯ lāśē’ṯ ’ēfwōḏ ləfānāy wā’etənâ ləḇêṯ ’āḇîḵā ’eṯ-kāl-’iššê bənê yiśərā’ēl: </p>
 <p>29 lāmmâ ṯiḇə‘ăṭû bəziḇəḥî ûḇəminəḥāṯî ’ăšer ṣiûîṯî mā‘wōn watəḵabēḏ ’eṯ-bāneyḵā mimmennî ləhaḇərî’ăḵem mērē’šîṯ kāl-minəḥaṯ yiśərā’ēl lə‘ammî: </p>
 <p>30 lāḵēn nə’um-yəhwâ ’ĕlōhê yiśərā’ēl ’āmwōr ’āmarətî bêṯəḵā ûḇêṯ ’āḇîḵā yiṯəhalləḵû ləfānay ‘aḏ-‘wōlām wə‘atâ nə’um-yəhwâ ḥālîlâ llî kî-məḵabəḏay ’ăḵabēḏ ûḇōzay yēqāllû: </p>
 <p>31 hinnēh yāmîm bā’îm wəḡāḏ<sup>a</sup>‘ətî ’eṯ-zərō‘ăḵā wə’eṯ-zərō‘a bêṯ ’āḇîḵā mihəywōṯ zāqēn bəḇêṯeḵā: </p>
 <p>32 wəhibaṭətā ṣar mā‘wōn bəḵōl ’ăšer-yêṭîḇ ’eṯ-yiśərā’ēl wəlō’-yihəyeh zāqēn bəḇêṯəḵā kāl-hayyāmîm: </p>
 <p>33 wə’îš lō’-’aḵərîṯ ləḵā mē‘im mizəbəḥî ləḵallwōṯ ’eṯ-‘êneyḵā wəla’ăḏîḇ ’eṯ-nafəšeḵā wəḵāl-marəbîṯ bêṯəḵā yāmûṯû ’ănāšîm: </p>
 <p>34 wəzeh-lləḵā hā’wōṯ ’ăšer yāḇō’ ’el-šənê ḇāneyḵā ’el-ḥāfənî ûfînəḥās bəywōm ’eḥāḏ yāmûṯû šənêhem: </p>
 <p>35 wahăqîmōṯî lî kōhēn ne’ĕmān ka’ăšer biləḇāḇî ûḇənafəšî y<sup>a</sup>‘ăśeh ûḇānîṯî lwō bayiṯ ne’ĕmān wəhṯəhallēḵə<font color="red"><sup>1</sup></font> lifənê-məšîḥî kāl-hayyāmîm: </p>
 <p>36 wəhāyâ kāl-hannwōṯār bəḇêṯəḵā yāḇwō’ ləhišət<sup>a</sup>ḥăwōṯ lwō la’ăḡwōraṯ kesef wəḵikar-lāḥem wə’āmar səfāḥēnî nā’ ’el-’<sup>a</sup>ḥaṯ hakəhunnwōṯ le’ĕḵōl paṯ-lāḥem: s</p>
 </td>
 </tr></table>
 <p></p><hr>
 <center>
 <a href="sa1003.htm">Next: 1 Samuel (1 Shmuel) Chapter 3</a></center>
 </body>