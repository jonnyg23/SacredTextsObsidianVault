<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/lev012.htm">Polyglot</a> 
 <a href="../kjv/lev012.htm">KJV</a> 
 <a href="../sep/lev012.htm">Sep</a> 
 <a href="../vul/lev012.htm">Vul</a> 
 
 <br>
 <br><a href="lev.htm">Leviticus (Vayikra) Index</a><br>
  
 <a href="lev011.htm">Previous</a> 
 <a href="lev013.htm">Next</a> 
 </center>
 <hr>
 
 <h3 align="CENTER">Tanach (Hebrew): Leviticus (Vayikra) Chapter 12</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </span></p>
 <p align="RIGHT"><span lang="he">‎<a name="002">2</a> ‏דַּבֵּ֞ר אֶל־בְּנֵ֤י יִשְׂרָאֵל֙ לֵאמֹ֔ר אִשָּׁה֙ כִּ֣י תַזְרִ֔יעַ וְיָלְדָ֖ה זָכָ֑ר וְטָֽמְאָה֙ שִׁבְעַ֣ת יָמִ֔ים כִּימֵ֛י נִדַּ֥ת דְּוֹתָ֖הּ תִּטְמָֽא׃ </span></p>
 <p align="RIGHT"><span lang="he">‎<a name="003">3</a> ‏וּבַיּ֖וֹם הַשְּׁמִינִ֑י יִמּ֖וֹל בְּשַׂ֥ר עָרְלָתֽוֹ׃ </span></p>
 <p align="RIGHT"><span lang="he">‎<a name="004">4</a> ‏וּשְׁלֹשִׁ֥ים יוֹם֙ וּשְׁלֹ֣שֶׁת יָמִ֔ים תֵּשֵׁ֖ב בִּדְמֵ֣י טָהֳרָ֑ה בְּכָל־קֹ֣דֶשׁ לֹֽא־תִגָּ֗ע וְאֶל־הַמִּקְדָּשׁ֙ לֹ֣א תָבֹ֔א עַד־מְלֹ֖את יְמֵ֥י טָהֳרָֽהּ׃ </span></p>
 <p align="RIGHT"><span lang="he">‎<a name="005">5</a> ‏וְאִם־נְקֵבָ֣ה תֵלֵ֔ד וְטָמְאָ֥ה שְׁבֻעַ֖יִם כְּנִדָּתָ֑הּ וְשִׁשִּׁ֥ים יוֹם֙ וְשֵׁ֣שֶׁת יָמִ֔ים תֵּשֵׁ֖ב עַל־דְּמֵ֥י טָהֳרָֽה׃ </span></p>
 <p align="RIGHT"><span lang="he">‎<a name="006">6</a> ‏וּבִמְלֹ֣את׀ יְמֵ֣י טָהֳרָ֗הּ לְבֵן֮ א֣וֹ לְבַת֒ תָּבִ֞יא כֶּ֤בֶשׂ בֶּן־שְׁנָתוֹ֙ לְעֹלָ֔ה וּבֶן־יוֹנָ֥ה אוֹ־תֹ֖ר לְחַטָּ֑את אֶל־פֶּ֥תַח אֹֽהֶל־מוֹעֵ֖ד אֶל־הַכֹּהֵֽן׃ </span></p>
 <p align="RIGHT"><span lang="he">‎<a name="007">7</a> ‏וְהִקְרִיב֞וֹ לִפְנֵ֤י יְהוָה֙ וְכִפֶּ֣ר עָלֶ֔יהָ וְטָהֲרָ֖ה מִמְּקֹ֣ר דָּמֶ֑יהָ זֹ֤את תּוֹרַת֙ הַיֹּלֶ֔דֶת לַזָּכָ֖ר א֥וֹ לַנְּקֵבָֽה׃ </span></p>
 <p align="RIGHT"><span lang="he">‎<a name="008">8</a> ‏וְאִם־לֹ֨א תִמְצָ֣א יָדָהּ֮ דֵּ֣י שֶׂה֒ וְלָקְחָ֣ה שְׁתֵּֽי־תֹרִ֗ים א֤וֹ שְׁנֵי֙ בְּנֵ֣י יוֹנָ֔ה אֶחָ֥ד לְעֹלָ֖ה וְאֶחָ֣ד לְחַטָּ֑את וְכִפֶּ֥ר עָלֶ֛יהָ הַכֹּהֵ֖ן וְטָהֵֽרָה׃ פ</span></p>
 </td>
 <td width="50%">
 <p>1 wayəḏabēr yəhwâ ’el-mōšeh llē’mōr: </p>
 <p>2 dabēr ’el-bənê yiśərā’ēl lē’mōr ’iššâ kî ṯazərî‘a wəyāləḏâ zāḵār wəṭāmə’â šiḇə‘aṯ yāmîm kîmê nidaṯ dəwōṯāh tiṭəmā’: </p>
 <p>3 ûḇayywōm haššəmînî yimmwōl bəśar ‘ārəlāṯwō: </p>
 <p>4 ûšəlōšîm ywōm ûšəlōšeṯ yāmîm tēšēḇ biḏəmê ṭâŏrâ bəḵāl-qōḏeš lō’-ṯigā‘ wə’el-hammiqədāš lō’ ṯāḇō’ ‘aḏ-məlō’ṯ yəmê ṭâŏrāh: </p>
 <p>5 wə’im-nəqēḇâ ṯēlēḏ wəṭāmə’â šəḇu‘ayim kənidāṯāh wəšiššîm ywōm wəšēšeṯ yāmîm tēšēḇ ‘al-dəmê ṭâŏrâ: </p>
 <p>6 ûḇiməlō’ṯ| yəmê ṭâŏrāh ləḇēn ’wō ləḇaṯ tāḇî’ keḇeś ben-šənāṯwō lə‘ōlâ ûḇen-ywōnâ ’wō-ṯōr ləḥaṭṭā’ṯ ’el-peṯ<sup>a</sup>ḥ ’ōhel-mwō‘ēḏ ’el-hakōhēn: </p>
 <p>7 wəhiqərîḇwō lifənê yəhwâ wəḵiper ‘āleyhā wəṭâărâ mimməqōr dāmeyhā zō’ṯ twōraṯ hayyōleḏeṯ lazzāḵār ’wō lannəqēḇâ: </p>
 <p>8 wə’im-lō’ ṯiməṣā’ yāḏāh dê śeh wəlāqəḥâ šətê-ṯōrîm ’wō šənê bənê ywōnâ ’eḥāḏ lə‘ōlâ wə’eḥāḏ ləḥaṭṭā’ṯ wəḵiper ‘āleyhā hakōhēn wəṭâērâ: f</p>
 </td>
 </tr></table>
 <p></p><hr>
 <center>
 <a href="lev013.htm">Next: Leviticus (Vayikra) Chapter 13</a></center>
 </body>