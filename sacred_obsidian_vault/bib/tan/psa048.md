<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa048.htm">Polyglot</a> 
 <a href="../kjv/psa048.htm">KJV</a> 
 <a href="../sep/psa048.htm">Sep</a> 
 <a href="../vul/psa048.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa047.htm">Previous</a> 
 <a href="psa049.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 48</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏שִׁ֥יר מִ֝זְמוֹר לִבְנֵי־קֹֽרַח׃ </span></p>
 <p align="RIGHT"><span lang="he">‎<a name="002">2</a> ‏גָּ֘ד֤וֹל יְהוָ֣ה וּמְהֻלָּ֣ל מְאֹ֑ד בְּעִ֥יר אֱ֝לֹהֵ֗ינוּ הַר־קָדְשֽׁוֹ׃ </span></p>
 <p align="RIGHT"><span lang="he">‎<a name="003">3</a> ‏יְפֵ֥ה נוֹף֮ מְשׂ֪וֹשׂ כָּל־הָ֫אָ֥רֶץ הַר־צִ֭יּוֹן יַרְכְּתֵ֣י צָפ֑וֹן קִ֝רְיַ֗ת מֶ֣לֶךְ רָֽב׃ </span></p>
 <p align="RIGHT"><span lang="he">‎<a name="004">4</a> ‏אֱלֹהִ֥ים בְּאַרְמְנוֹתֶ֗יהָ נוֹדַ֥ע לְמִשְׂגָּֽב׃ </span></p>
 <p align="RIGHT"><span lang="he">‎<a name="005">5</a> ‏כִּֽי־הִנֵּ֣ה הַ֭מְּלָכִים נֽוֹעֲד֑וּ עָבְר֥וּ יַחְדָּֽו׃ </span></p>
 <p align="RIGHT"><span lang="he">‎<a name="006">6</a> ‏הֵ֣מָּה רָ֭אוּ כֵּ֣ן תָּמָ֑הוּ נִבְהֲל֥וּ נֶחְפָּֽזוּ׃ </span></p>
 <p align="RIGHT"><span lang="he">‎<a name="007">7</a> ‏רְ֭עָדָה אֲחָזָ֣תַם שָׁ֑ם חִ֝֗יל כַּיּוֹלֵֽדָה׃ </span></p>
 <p align="RIGHT"><span lang="he">‎<a name="008">8</a> ‏בְּר֥וּחַ קָדִ֑ים תְּ֝שַׁבֵּ֗ר אֳנִיּ֥וֹת תַּרְשִֽׁישׁ׃ </span></p>
 <p align="RIGHT"><span lang="he">‎<a name="009">9</a> ‏כַּאֲשֶׁ֤ר שָׁמַ֨עְנוּ׀ כֵּ֤ן רָאִ֗ינוּ בְּעִיר־יְהוָ֣ה צְ֭בָאוֹת בְּעִ֣יר אֱלֹהֵ֑ינוּ אֱלֹ֘הִ֤ים יְכוֹנְנֶ֖הָ עַד־עוֹלָ֣ם סֶֽלָה׃ </span></p>
 <p align="RIGHT"><span lang="he">‎<a name="010">10</a> ‏דִּמִּ֣ינוּ אֱלֹהִ֣ים חַסְדֶּ֑ךָ בְּ֝קֶ֗רֶב הֵיכָלֶֽךָ׃ </span></p>
 <p align="RIGHT"><span lang="he">‎<a name="011">11</a> ‏כְּשִׁמְךָ֤ אֱלֹהִ֗ים כֵּ֣ן תְּ֭הִלָּתְךָ עַל־קַצְוֵי־אֶ֑רֶץ צֶ֝֗דֶק מָלְאָ֥ה יְמִינֶֽךָ׃ </span></p>
 <p align="RIGHT"><span lang="he">‎<a name="012">12</a> ‏יִשְׂמַ֤ח׀ הַר־צִיּ֗וֹן תָּ֭גֵלְנָה בְּנ֣וֹת יְהוּדָ֑ה לְ֝מַ֗עַן מִשְׁפָּטֶֽיךָ׃ </span></p>
 <p align="RIGHT"><span lang="he">‎<a name="013">13</a> ‏סֹ֣בּוּ צִ֭יּוֹן וְהַקִּיפ֑וּהָ סִ֝פְר֗וּ מִגְדָּלֶֽיהָ׃ </span></p>
 <p align="RIGHT"><span lang="he">‎<a name="014">14</a> ‏שִׁ֤יתוּ לִבְּכֶ֨ם׀ לְֽחֵילָ֗ה פַּסְּג֥וּ אַרְמְנוֹתֶ֑יהָ לְמַ֥עַן תְּ֝סַפְּר֗וּ לְד֣וֹר אַחֲרֽוֹן׃ </span></p>
 <p align="RIGHT"><span lang="he">‎<a name="015">15</a> ‏כִּ֤י זֶ֨ה׀ אֱלֹהִ֣ים אֱ֭לֹהֵינוּ עוֹלָ֣ם וָעֶ֑ד ה֖וּא יְנַהֲגֵ֣נוּ עַל־מֽוּת׃ </span></p>
 </td>
 <td width="50%">
 <p>1 šîr mizəmwōr liḇənê-qōr<sup>a</sup>ḥ: </p>
 <p>2 gāḏwōl yəhwâ ûməhullāl mə’ōḏ bə‘îr ’ĕlōhênû har-qāḏəšwō: </p>
 <p>3 yəfēh nwōf məśwōś kāl-hā’āreṣ har-ṣîywōn yarəkəṯê ṣāfwōn qirəyaṯ meleḵə rāḇ: </p>
 <p>4 ’ĕlōhîm bə’arəmənwōṯeyhā nwōḏ<sup>a</sup>‘ ləmiśəgāḇ: </p>
 <p>5 kî-hinnēh hamməlāḵîm nwō‘ăḏû ‘āḇərû y<sup>a</sup>ḥədāw: </p>
 <p>6 hēmmâ rā’û kēn tāmâû niḇəhălû neḥəpāzû: </p>
 <p>7 rə‘āḏâ ’ăḥāzāṯam šām ḥîl kayywōlēḏâ: </p>
 <p>8 bərûḥa qāḏîm təšabēr ’ŏnîywōṯ tarəšîš: </p>
 <p>9 ka’ăšer šām<sup>a</sup>‘ənû| kēn rā’înû bə‘îr-yəhwâ ṣəḇā’wōṯ bə‘îr ’ĕlōhênû ’ĕlōhîm yəḵwōnənehā ‘aḏ-‘wōlām selâ: </p>
 <p>10 dimmînû ’ĕlōhîm ḥasədeḵā bəqereḇ hêḵāleḵā: </p>
 <p>11 kəšiməḵā ’ĕlōhîm kēn təhillāṯəḵā ‘al-qaṣəwê-’ereṣ ṣeḏeq mālə’â yəmîneḵā: </p>
 <p>12 yiśəm<sup>a</sup>ḥ| har-ṣîywōn tāḡēlənâ bənwōṯ yəhûḏâ ləm<sup>a</sup>‘an mišəpāṭeyḵā: </p>
 <p>13 sōbû ṣîywōn wəhaqqîfûhā sifərû miḡədāleyhā: </p>
 <p>14 šîṯû libəḵem| ləḥêlâ passəḡû ’arəmənwōṯeyhā ləm<sup>a</sup>‘an təsapərû ləḏwōr ’<sup>a</sup>ḥărwōn: </p>
 <p>15 kî zeh| ’ĕlōhîm ’ĕlōhênû ‘wōlām wā‘eḏ hû’ yənahăḡēnû ‘al-mûṯ: </p>
 </td>
 </tr></table>
 <p></p><hr>
 <center>
 <a href="psa049.htm">Next: Psalms (Tehilim) Chapter 49</a></center>
 </body>