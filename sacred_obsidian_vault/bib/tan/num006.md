<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/num006.htm">Polyglot</a> 
 <a href="../kjv/num006.htm">KJV</a> 
 <a href="../sep/num006.htm">Sep</a> 
 <a href="../vul/num006.htm">Vul</a> 
 
 <br>
 <br><a href="num.htm">Numbers (Bemidbar) Index</a><br>
  
 <a href="num005.htm">Previous</a> 
 <a href="num007.htm">Next</a> 
 </center>
 <hr>
 
 <h3 align="CENTER">Tanach (Hebrew): Numbers (Bemidbar) Chapter 6</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </span></p>
 <p align="RIGHT"><span lang="he">‎<a name="002">2</a> ‏דַּבֵּר֙ אֶל־בְּנֵ֣י יִשְׂרָאֵ֔ל וְאָמַרְתָּ֖ אֲלֵהֶ֑ם אִ֣ישׁ אֽוֹ־אִשָּׁ֗ה כִּ֤י יַפְלִא֙ לִנְדֹּר֙ נֶ֣דֶר נָזִ֔יר לְהַזִּ֖יר לַֽיהוָֽה׃ </span></p>
 <p align="RIGHT"><span lang="he">‎<a name="003">3</a> ‏מִיַּ֤יִן וְשֵׁכָר֙ יַזִּ֔יר חֹ֥מֶץ יַ֛יִן וְחֹ֥מֶץ שֵׁכָ֖ר לֹ֣א יִשְׁתֶּ֑ה וְכָל־מִשְׁרַ֤ת עֲנָבִים֙ לֹ֣א יִשְׁתֶּ֔ה וַעֲנָבִ֛ים לַחִ֥ים וִיבֵשִׁ֖ים לֹ֥א יֹאכֵֽל׃ </span></p>
 <p align="RIGHT"><span lang="he">‎<a name="004">4</a> ‏כֹּ֖ל יְמֵ֣י נִזְר֑וֹ מִכֹּל֩ אֲשֶׁ֨ר יֵעָשֶׂ֜ה מִגֶּ֣פֶן הַיַּ֗יִן מֵחַרְצַנִּ֛ים וְעַד־זָ֖ג לֹ֥א יֹאכֵֽל׃ </span></p>
 <p align="RIGHT"><span lang="he">‎<a name="005">5</a> ‏כָּל־יְמֵי֙ נֶ֣דֶר נִזְר֔וֹ תַּ֖עַר לֹא־יַעֲבֹ֣ר עַל־רֹאשׁ֑וֹ עַד־מְלֹ֨את הַיָּמִ֜ם אֲשֶׁר־יַזִּ֤יר לַיהוָה֙ קָדֹ֣שׁ יִהְיֶ֔ה גַּדֵּ֥ל פֶּ֖רַע שְׂעַ֥ר רֹאשֽׁוֹ׃ </span></p>
 <p align="RIGHT"><span lang="he">‎<a name="006">6</a> ‏כָּל־יְמֵ֥י הַזִּיר֖וֹ לַיהוָ֑ה עַל־נֶ֥פֶשׁ מֵ֖ת לֹ֥א יָבֹֽא׃ </span></p>
 <p align="RIGHT"><span lang="he">‎<a name="007">7</a> ‏לְאָבִ֣יו וּלְאִמּ֗וֹ לְאָחִיו֙ וּלְאַ֣חֹת֔וֹ לֹא־יִטַּמָּ֥א לָהֶ֖ם בְּמֹתָ֑ם כִּ֛י נֵ֥זֶר אֱלֹהָ֖יו עַל־רֹאשֽׁוֹ׃ </span></p>
 <p align="RIGHT"><span lang="he">‎<a name="008">8</a> ‏כֹּ֖ל יְמֵ֣י נִזְר֑וֹ קָדֹ֥שׁ ה֖וּא לַֽיהוָֽה׃ </span></p>
 <p align="RIGHT"><span lang="he">‎<a name="009">9</a> ‏וְכִֽי־יָמ֨וּת מֵ֤ת עָלָיו֙ בְּפֶ֣תַע פִּתְאֹ֔ם וְטִמֵּ֖א רֹ֣אשׁ נִזְר֑וֹ וְגִלַּ֤ח רֹאשׁוֹ֙ בְּי֣וֹם טָהֳרָת֔וֹ בַּיּ֥וֹם הַשְּׁבִיעִ֖י יְגַלְּחֶֽנּוּ׃ </span></p>
 <p align="RIGHT"><span lang="he">‎<a name="010">10</a> ‏וּבַיּ֣וֹם הַשְּׁמִינִ֗י יָבִא֙ שְׁתֵּ֣י תֹרִ֔ים א֥וֹ שְׁנֵ֖י בְּנֵ֣י יוֹנָ֑ה אֶל־הַכֹּהֵ֔ן אֶל־פֶּ֖תַח אֹ֥הֶל מוֹעֵֽד׃ </span></p>
 <p align="RIGHT"><span lang="he">‎<a name="011">11</a> ‏וְעָשָׂ֣ה הַכֹּהֵ֗ן אֶחָ֤ד לְחַטָּאת֙ וְאֶחָ֣ד לְעֹלָ֔ה וְכִפֶּ֣ר עָלָ֔יו מֵאֲשֶׁ֥ר חָטָ֖א עַל־הַנָּ֑פֶשׁ וְקִדַּ֥שׁ אֶת־רֹאשׁ֖וֹ בַּיּ֥וֹם הַהֽוּא׃ </span></p>
 <p align="RIGHT"><span lang="he">‎<a name="012">12</a> ‏וְהִזִּ֤יר לַֽיהוָה֙ אֶת־יְמֵ֣י נִזְר֔וֹ וְהֵבִ֛יא כֶּ֥בֶשׂ בֶּן־שְׁנָת֖וֹ לְאָשָׁ֑ם וְהַיָּמִ֤ים הָרִאשֹׁנִים֙ יִפְּל֔וּ כִּ֥י טָמֵ֖א נִזְרֽוֹ׃ </span></p>
 <p align="RIGHT"><span lang="he">‎<a name="013">13</a> ‏וְזֹ֥את תּוֹרַ֖ת הַנָּזִ֑יר בְּי֗וֹם מְלֹאת֙ יְמֵ֣י נִזְר֔וֹ יָבִ֣יא אֹת֔וֹ אֶל־פֶּ֖תַח אֹ֥הֶל מוֹעֵֽד׃ </span></p>
 <p align="RIGHT"><span lang="he">‎<a name="014">14</a> ‏וְהִקְרִ֣יב אֶת־קָרְבָּנ֣וֹ לַיהוָ֡ה כֶּבֶשׂ֩ בֶּן־שְׁנָת֨וֹ תָמִ֤ים אֶחָד֙ לְעֹלָ֔ה וְכַבְשָׂ֨ה אַחַ֧ת בַּת־שְׁנָתָ֛הּ תְּמִימָ֖ה לְחַטָּ֑את וְאַֽיִל־אֶחָ֥ד תָּמִ֖ים לִשְׁלָמִֽים׃ </span></p>
 <p align="RIGHT"><span lang="he">‎<a name="015">15</a> ‏וְסַ֣ל מַצּ֗וֹת סֹ֤לֶת חַלֹּת֙ בְּלוּלֹ֣ת בַּשֶּׁ֔מֶן וּרְקִיקֵ֥י מַצּ֖וֹת מְשֻׁחִ֣ים בַּשָּׁ֑מֶן וּמִנְחָתָ֖ם וְנִסְכֵּיהֶֽם׃ </span></p>
 <p align="RIGHT"><span lang="he">‎<a name="016">16</a> ‏וְהִקְרִ֥יב הַכֹּהֵ֖ן לִפְנֵ֣י יְהוָ֑ה וְעָשָׂ֥ה אֶת־חַטָּאת֖וֹ וְאֶת־עֹלָתֽוֹ׃ </span></p>
 <p align="RIGHT"><span lang="he">‎<a name="017">17</a> ‏וְאֶת־הָאַ֜יִל יַעֲשֶׂ֨ה זֶ֤בַח שְׁלָמִים֙ לַֽיהוָ֔ה עַ֖ל סַ֣ל הַמַּצּ֑וֹת וְעָשָׂה֙ הַכֹּהֵ֔ן אֶת־מִנְחָת֖וֹ וְאֶת־נִסְכּֽוֹ׃ </span></p>
 <p align="RIGHT"><span lang="he">‎<a name="018">18</a> ‏וְגִלַּ֣ח הַנָּזִ֗יר פֶּ֛תַח אֹ֥הֶל מוֹעֵ֖ד אֶת־רֹ֣אשׁ נִזְר֑וֹ וְלָקַ֗ח אֶת־שְׂעַר֙ רֹ֣אשׁ נִזְר֔וֹ וְנָתַן֙ עַל־הָאֵ֔שׁ אֲשֶׁר־תַּ֖חַת זֶ֥בַח הַשְּׁלָמִֽים׃ </span></p>
 <p align="RIGHT"><span lang="he">‎<a name="019">19</a> ‏וְלָקַ֨ח הַכֹּהֵ֜ן אֶת־הַזְּרֹ֣עַ בְּשֵׁלָה֮ מִן־הָאַיִל֒ וְֽחַלַּ֨ת מַצָּ֤ה אַחַת֙ מִן־הַסַּ֔ל וּרְקִ֥יק מַצָּ֖ה אֶחָ֑ד וְנָתַן֙ עַל־כַּפֵּ֣י הַנָּזִ֔יר אַחַ֖ר הִֽתְגַּלְּח֥וֹ אֶת־נִזְרֽוֹ׃ </span></p>
 <p align="RIGHT"><span lang="he">‎<a name="020">20</a> ‏וְהֵנִיף֩ אוֹתָ֨ם הַכֹּהֵ֥ן׀ תְּנוּפָה֮ לִפְנֵ֣י יְהוָה֒ קֹ֤דֶשׁ הוּא֙ לַכֹּהֵ֔ן עַ֚ל חֲזֵ֣ה הַתְּנוּפָ֔ה וְעַ֖ל שׁ֣וֹק הַתְּרוּמָ֑ה וְאַחַ֛ר יִשְׁתֶּ֥ה הַנָּזִ֖יר יָֽיִן׃ </span></p>
 <p align="RIGHT"><span lang="he">‎<a name="021">21</a> ‏זֹ֣את תּוֹרַ֣ת הַנָּזִיר֮ אֲשֶׁ֣ר יִדֹּר֒ קָרְבָּנ֤וֹ לַֽיהוָה֙ עַל־נִזְר֔וֹ מִלְּבַ֖ד אֲשֶׁר־תַּשִּׂ֣יג יָד֑וֹ כְּפִ֤י נִדְרוֹ֙ אֲשֶׁ֣ר יִדֹּ֔ר כֵּ֣ן יַעֲשֶׂ֔ה עַ֖ל תּוֹרַ֥ת נִזְרֽוֹ׃ פ</span></p>
 <p align="RIGHT"><span lang="he">‎<a name="022">22</a> ‏וַיְדַבֵּ֥ר יְהוָ֖ה אֶל־מֹשֶׁ֥ה לֵּאמֹֽר׃ </span></p>
 <p align="RIGHT"><span lang="he">‎<a name="023">23</a> ‏דַּבֵּ֤ר אֶֽל־אַהֲרֹן֙ וְאֶל־בָּנָ֣יו לֵאמֹ֔ר כֹּ֥ה תְבָרֲכ֖וּ אֶת־בְּנֵ֣י יִשְׂרָאֵ֑ל אָמ֖וֹר לָהֶֽם׃ ס</span></p>
 <p align="RIGHT"><span lang="he">‎<a name="024">24</a> ‏יְבָרֶכְךָ֥ יְהוָ֖ה וְיִשְׁמְרֶֽךָ׃ ס</span></p>
 <p align="RIGHT"><span lang="he">‎<a name="025">25</a> ‏יָאֵ֨ר יְהוָ֧ה׀ פָּנָ֛יו אֵלֶ֖יךָ וִֽיחֻנֶּֽךָּ׃ ס</span></p>
 <p align="RIGHT"><span lang="he">‎<a name="026">26</a> ‏יִשָּׂ֨א יְהוָ֤ה׀ פָּנָיו֙ אֵלֶ֔יךָ וְיָשֵׂ֥ם לְךָ֖ שָׁלֽוֹם׃ ס</span></p>
 <p align="RIGHT"><span lang="he">‎<a name="027">27</a> ‏וְשָׂמ֥וּ אֶת־שְׁמִ֖י עַל־בְּנֵ֣י יִשְׂרָאֵ֑ל וַאֲנִ֖י אֲבָרֲכֵֽם׃ פ</span></p>
 </td>
 <td width="50%">
 <p>1 wayəḏabēr yəhwâ ’el-mōšeh llē’mōr: </p>
 <p>2 dabēr ’el-bənê yiśərā’ēl wə’āmarətā ’ălēhem ’îš ’wō-’iššâ kî yafəli’ linədōr neḏer nāzîr ləhazzîr layhwâ: </p>
 <p>3 mîyayin wəšēḵār yazzîr ḥōmeṣ yayin wəḥōmeṣ šēḵār lō’ yišəteh wəḵāl-mišəraṯ ‘ănāḇîm lō’ yišəteh w<sup>a</sup>‘ănāḇîm l<sup>a</sup>ḥîm wîḇēšîm lō’ yō’ḵēl: </p>
 <p>4 kōl yəmê nizərwō mikōl ’ăšer yē‘āśeh migefen hayyayin mēḥarəṣannîm wə‘aḏ-zāḡ lō’ yō’ḵēl: </p>
 <p>5 kāl-yəmê neḏer nizərwō t<sup>a</sup>‘ar lō’-y<sup>a</sup>‘ăḇōr ‘al-rō’šwō ‘aḏ-məlō’ṯ hayyāmim ’ăšer-yazzîr layhwâ qāḏōš yihəyeh gadēl per<sup>a</sup>‘ śə‘ar rō’šwō: </p>
 <p>6 kāl-yəmê hazzîrwō layhwâ ‘al-nefeš mēṯ lō’ yāḇō’: </p>
 <p>7 lə’āḇîw ûlə’immwō lə’āḥîw ûlə’<sup>a</sup>ḥōṯwō lō’-yiṭṭammā’ lâem bəmōṯām kî nēzer ’ĕlōhāyw ‘al-rō’šwō: </p>
 <p>8 kōl yəmê nizərwō qāḏōš hû’ layhwâ: </p>
 <p>9 wəḵî-yāmûṯ mēṯ ‘ālāyw bəfeṯ<sup>a</sup>‘ piṯə’ōm wəṭimmē’ rō’š nizərwō wəḡill<sup>a</sup>ḥ rō’šwō bəywōm ṭâŏrāṯwō bayywōm haššəḇî‘î yəḡalləḥennû: </p>
 <p>10 ûḇayywōm haššəmînî yāḇi’ šətê ṯōrîm ’wō šənê bənê ywōnâ ’el-hakōhēn ’el-peṯ<sup>a</sup>ḥ ’ōhel mwō‘ēḏ: </p>
 <p>11 wə‘āśâ hakōhēn ’eḥāḏ ləḥaṭṭā’ṯ wə’eḥāḏ lə‘ōlâ wəḵiper ‘ālāyw mē’ăšer ḥāṭā’ ‘al-hannāfeš wəqidaš ’eṯ-rō’šwō bayywōm hahû’: </p>
 <p>12 wəhizzîr layhwâ ’eṯ-yəmê nizərwō wəhēḇî’ keḇeś ben-šənāṯwō lə’āšām wəhayyāmîm hāri’šōnîm yipəlû kî ṭāmē’ nizərwō: </p>
 <p>13 wəzō’ṯ twōraṯ hannāzîr bəywōm məlō’ṯ yəmê nizərwō yāḇî’ ’ōṯwō ’el-peṯ<sup>a</sup>ḥ ’ōhel mwō‘ēḏ: </p>
 <p>14 wəhiqərîḇ ’eṯ-qārəbānwō layhwâ keḇeś ben-šənāṯwō ṯāmîm ’eḥāḏ lə‘ōlâ wəḵaḇəśâ ’<sup>a</sup>ḥaṯ baṯ-šənāṯāh təmîmâ ləḥaṭṭā’ṯ wə’ayil-’eḥāḏ tāmîm lišəlāmîm: </p>
 <p>15 wəsal maṣṣwōṯ sōleṯ ḥallōṯ bəlûlōṯ baššemen ûrəqîqê maṣṣwōṯ məšuḥîm baššāmen ûminəḥāṯām wənisəkêhem: </p>
 <p>16 wəhiqərîḇ hakōhēn lifənê yəhwâ wə‘āśâ ’eṯ-ḥaṭṭā’ṯwō wə’eṯ-‘ōlāṯwō: </p>
 <p>17 wə’eṯ-hā’ayil y<sup>a</sup>‘ăśeh zeḇ<sup>a</sup>ḥ šəlāmîm layhwâ ‘al sal hammaṣṣwōṯ wə‘āśâ hakōhēn ’eṯ-minəḥāṯwō wə’eṯ-nisəkwō: </p>
 <p>18 wəḡill<sup>a</sup>ḥ hannāzîr peṯ<sup>a</sup>ḥ ’ōhel mwō‘ēḏ ’eṯ-rō’š nizərwō wəlāq<sup>a</sup>ḥ ’eṯ-śə‘ar rō’š nizərwō wənāṯan ‘al-hā’ēš ’ăšer-t<sup>a</sup>ḥaṯ zeḇ<sup>a</sup>ḥ haššəlāmîm: </p>
 <p>19 wəlāq<sup>a</sup>ḥ hakōhēn ’eṯ-hazzərō‘a bəšēlâ min-hā’ayil wəḥallaṯ maṣṣâ ’<sup>a</sup>ḥaṯ min-hassal ûrəqîq maṣṣâ ’eḥāḏ wənāṯan ‘al-kapê hannāzîr ’<sup>a</sup>ḥar hiṯəgalləḥwō ’eṯ-nizərwō: </p>
 <p>20 wəhēnîf ’wōṯām hakōhēn| tənûfâ lifənê yəhwâ qōḏeš hû’ lakōhēn ‘al ḥăzēh hatənûfâ wə‘al šwōq hatərûmâ wə’<sup>a</sup>ḥar yišəteh hannāzîr yāyin: </p>
 <p>21 zō’ṯ twōraṯ hannāzîr ’ăšer yidōr qārəbānwō layhwâ ‘al-nizərwō milləḇaḏ ’ăšer-taśśîḡ yāḏwō kəfî niḏərwō ’ăšer yidōr kēn y<sup>a</sup>‘ăśeh ‘al twōraṯ nizərwō: f</p>
 <p>22 wayəḏabēr yəhwâ ’el-mōšeh llē’mōr: </p>
 <p>23 dabēr ’el-’ahărōn wə’el-bānāyw lē’mōr kōh ṯəḇārăḵû ’eṯ-bənê yiśərā’ēl ’āmwōr lâem: s</p>
 <p>24 yəḇāreḵəḵā yəhwâ wəyišəməreḵā: s</p>
 <p>25 yā’ēr yəhwâ| pānāyw ’ēleyḵā wîḥunneḵḵā: s</p>
 <p>26 yiśśā’ yəhwâ| pānāyw ’ēleyḵā wəyāśēm ləḵā šālwōm: s</p>
 <p>27 wəśāmû ’eṯ-šəmî ‘al-bənê yiśərā’ēl wa’ănî ’ăḇārăḵēm: f</p>
 </td>
 </tr></table>
 <p></p><hr>
 <center>
 <a href="num007.htm">Next: Numbers (Bemidbar) Chapter 7</a></center>
 </body>