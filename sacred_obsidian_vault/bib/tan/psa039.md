<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa039.htm">Polyglot</a> 
 <a href="../kjv/psa039.htm">KJV</a> 
 <a href="../sep/psa039.htm">Sep</a> 
 <a href="../vul/psa039.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa038.htm">Previous</a> 
 <a href="psa040.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 39</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏לַמְנַצֵּ֥חַ <font color="brown">לידיתון</font> <font color="blue">לִֽידוּת֗וּן</font> מִזְמ֥וֹר לְדָוִֽד׃ </span></p>
 <p align="RIGHT"><span lang="he">‎<a name="002">2</a> ‏אָמַ֗רְתִּי אֶֽשְׁמְרָ֣ה דְרָכַי֮ מֵחֲט֪וֹא בִלְשׁ֫וֹנִ֥י אֶשְׁמְרָ֥ה לְפִ֥י מַחְס֑וֹם בְּעֹ֖ד רָשָׁ֣ע לְנֶגְדִּֽי׃ </span></p>
 <p align="RIGHT"><span lang="he">‎<a name="003">3</a> ‏נֶאֱלַ֣מְתִּי ד֭וּמִיָּה הֶחֱשֵׁ֣יתִי מִטּ֑וֹב וּכְאֵבִ֥י נֶעְכָּֽר׃ </span></p>
 <p align="RIGHT"><span lang="he">‎<a name="004">4</a> ‏חַם־לִבִּ֨י׀ בְּקִרְבִּ֗י בַּהֲגִיגִ֥י תִבְעַר־אֵ֑שׁ דִּ֝בַּ֗רְתִּי בִּלְשֽׁוֹנִי׃ </span></p>
 <p align="RIGHT"><span lang="he">‎<a name="005">5</a> ‏הוֹדִ֘יעֵ֤נִי יְהוָ֨ה׀ קִצִּ֗י וּמִדַּ֣ת יָמַ֣י מַה־הִ֑יא אֵ֝דְעָ֗ה מֶה־חָדֵ֥ל אָֽנִי׃ </span></p>
 <p align="RIGHT"><span lang="he">‎<a name="006">6</a> ‏הִנֵּ֤ה טְפָח֨וֹת׀ נָ֘תַ֤תָּה יָמַ֗י וְחֶלְדִּ֣י כְאַ֣יִן נֶגְדֶּ֑ךָ אַ֥ךְ כָּֽל־הֶ֥בֶל כָּל־אָ֝דָ֗ם נִצָּ֥ב סֶֽלָה׃ </span></p>
 <p align="RIGHT"><span lang="he">‎<a name="007">7</a> ‏אַךְ־בְּצֶ֤לֶם׀ יִֽתְהַלֶּךְ־אִ֗ישׁ אַךְ־הֶ֥בֶל יֶהֱמָי֑וּן יִ֝צְבֹּ֗ר וְֽלֹא־יֵדַ֥ע מִי־אֹסְפָֽם׃ </span></p>
 <p align="RIGHT"><span lang="he">‎<a name="008">8</a> ‏וְעַתָּ֣ה מַה־קִּוִּ֣יתִי אֲדֹנָ֑י תּ֝וֹחַלְתִּ֗י לְךָ֣ הִֽיא׃ </span></p>
 <p align="RIGHT"><span lang="he">‎<a name="009">9</a> ‏מִכָּל־פְּשָׁעַ֥י הַצִּילֵ֑נִי חֶרְפַּ֥ת נָ֝בָ֗ל אַל־תְּשִׂימֵֽנִי׃ </span></p>
 <p align="RIGHT"><span lang="he">‎<a name="010">10</a> ‏נֶ֭אֱלַמְתִּי לֹ֣א אֶפְתַּח־פִּ֑י כִּ֖י אַתָּ֣ה עָשִֽׂיתָ׃ </span></p>
 <p align="RIGHT"><span lang="he">‎<a name="011">11</a> ‏הָסֵ֣ר מֵעָלַ֣י נִגְעֶ֑ךָ מִתִּגְרַ֥ת יָ֝דְךָ֗ אֲנִ֣י כָלִֽיתִי׃ </span></p>
 <p align="RIGHT"><span lang="he">‎<a name="012">12</a> ‏בְּֽתוֹכָ֘ח֤וֹת עַל־עָוֹ֨ן׀ יִסַּ֬רְתָּ אִ֗ישׁ וַתֶּ֣מֶס כָּעָ֣שׁ חֲמוּד֑וֹ אַ֤ךְ הֶ֖בֶל כָּל־אָדָ֣ם סֶֽלָה׃ </span></p>
 <p align="RIGHT"><span lang="he">‎<a name="013">13</a> ‏שִֽׁמְעָ֥ה־תְפִלָּתִ֨י׀ יְהוָ֡ה וְשַׁוְעָתִ֨י׀ הַאֲזִינָה֮ אֶֽל־דִּמְעָתִ֗י אַֽל־תֶּ֫חֱרַ֥שׁ כִּ֤י גֵ֣ר אָנֹכִ֣י עִמָּ֑ךְ תּ֝וֹשָׁ֗ב כְּכָל־אֲבוֹתָֽי׃ </span></p>
 <p align="RIGHT"><span lang="he">‎<a name="014">14</a> ‏הָשַׁ֣ע מִמֶּ֣נִּי וְאַבְלִ֑יגָה בְּטֶ֖רֶם אֵלֵ֣ךְ וְאֵינֶֽנִּי׃ </span></p>
 </td>
 <td width="50%">
 <p>1 lamənaṣṣēḥa <font color="brown">lîḏîṯûn</font> <font color="blue">lîḏûṯûn</font> mizəmwōr ləḏāwiḏ: </p>
 <p>2 ’āmarətî ’ešəmərâ ḏərāḵay mēḥăṭwō’ ḇiləšwōnî ’ešəmərâ ləfî m<sup>a</sup>ḥəswōm bə‘ōḏ rāšā‘ ləneḡədî: </p>
 <p>3 ne’ĕlamətî ḏûmîyâ heḥĕšêṯî miṭṭwōḇ ûḵə’ēḇî ne‘əkār: </p>
 <p>4 ḥam-libî| bəqirəbî bahăḡîḡî ṯiḇə‘ar-’ēš dibarətî biləšwōnî: </p>
 <p>5 hwōḏî‘ēnî yəhwâ| qiṣṣî ûmidaṯ yāmay mah-hî’ ’ēḏə‘â meh-ḥāḏēl ’ānî: </p>
 <p>6 hinnēh ṭəfāḥwōṯ| nāṯatâ yāmay wəḥelədî ḵə’ayin neḡədeḵā ’aḵə kāl-heḇel kāl-’āḏām niṣṣāḇ selâ: </p>
 <p>7 ’aḵə-bəṣelem| yiṯəhalleḵə-’îš ’aḵə-heḇel yehĕmāyûn yiṣəbōr wəlō’-yēḏ<sup>a</sup>‘ mî-’ōsəfām: </p>
 <p>8 wə‘atâ mah-qqiûîṯî ’ăḏōnāy twōḥalətî ləḵā hî’: </p>
 <p>9 mikāl-pəšā‘ay haṣṣîlēnî ḥerəpaṯ nāḇāl ’al-təśîmēnî: </p>
 <p>10 ne’ĕlamətî lō’ ’efət<sup>a</sup>ḥ-pî kî ’atâ ‘āśîṯā: </p>
 <p>11 hāsēr mē‘ālay niḡə‘eḵā mitiḡəraṯ yāḏəḵā ’ănî ḵālîṯî: </p>
 <p>12 bəṯwōḵāḥwōṯ ‘al-‘āwōn| yissarətā ’îš watemes kā‘āš ḥămûḏwō ’aḵə heḇel kāl-’āḏām selâ: </p>
 <p>13 šimə‘â-ṯəfillāṯî| yəhwâ wəšawə‘āṯî| ha’ăzînâ ’el-dimə‘āṯî ’al-teḥĕraš kî ḡēr ’ānōḵî ‘immāḵə twōšāḇ kəḵāl-’ăḇwōṯāy: </p>
 <p>14 hāš<sup>a</sup>‘ mimmennî wə’aḇəlîḡâ bəṭerem ’ēlēḵə wə’ênennî: </p>
 </td>
 </tr></table>
 <p></p><hr>
 <center>
 <a href="psa040.htm">Next: Psalms (Tehilim) Chapter 40</a></center>
 </body>