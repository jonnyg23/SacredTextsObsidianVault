<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/isa021.htm">Polyglot</a> 
 <a href="../kjv/isa021.htm">KJV</a> 
 <a href="../sep/isa021.htm">Sep</a> 
 <a href="../vul/isa021.htm">Vul</a> 
 
 <br>
 <br><a href="isa.htm">Isaiah (Yisheyah) Index</a><br>
  
 <a href="isa020.htm">Previous</a> 
 <a href="isa022.htm">Next</a> 
 </center>
 <hr>
 
 <h3 align="CENTER">Tanach (Hebrew): Isaiah (Yisheyah) Chapter 21</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏מַשָּׂ֖א מִדְבַּר־יָ֑ם כְּסוּפ֤וֹת בַּנֶּ֙גֶב֙ לַֽחֲלֹ֔ף מִמִּדְבָּ֣ר בָּ֔א מֵאֶ֖רֶץ נוֹרָאָֽה׃ </span></p>
 <p align="RIGHT"><span lang="he">‎<a name="002">2</a> ‏חָז֥וּת קָשָׁ֖ה הֻגַּד־לִ֑י הַבּוֹגֵ֤ד׀ בּוֹגֵד֙ וְהַשּׁוֹדֵ֣ד׀ שׁוֹדֵ֔ד עֲלִ֤י עֵילָם֙ צוּרִ֣י מָדַ֔י כָּל־אַנְחָתָ֖ה הִשְׁבַּֽתִּי׃ </span></p>
 <p align="RIGHT"><span lang="he">‎<a name="003">3</a> ‏עַל־כֵּ֗ן מָלְא֤וּ מָתְנַי֙ חַלְחָלָ֔ה צִירִ֣ים אֲחָז֔וּנִי כְּצִירֵ֖י יֽוֹלֵדָ֑ה נַעֲוֵ֣יתִי מִשְּׁמֹ֔עַ נִבְהַ֖לְתִּי מֵרְאֽוֹת׃ </span></p>
 <p align="RIGHT"><span lang="he">‎<a name="004">4</a> ‏תָּעָ֣ה לְבָבִ֔י פַּלָּצ֖וּת בִּֽעֲתָ֑תְנִי אֵ֚ת נֶ֣שֶׁף חִשְׁקִ֔י שָׂ֥ם לִ֖י לַחֲרָדָֽה׃ </span></p>
 <p align="RIGHT"><span lang="he">‎<a name="005">5</a> ‏עָרֹ֧ךְ הַשֻּׁלְחָ֛ן צָפֹ֥ה הַצָּפִ֖ית אָכ֣וֹל שָׁתֹ֑ה ק֥וּמוּ הַשָּׂרִ֖ים מִשְׁח֥וּ מָגֵֽן׃ פ</span></p>
 <p align="RIGHT"><span lang="he">‎<a name="006">6</a> ‏כִּ֣י כֹ֥ה אָמַ֛ר אֵלַ֖י אֲדֹנָ֑י לֵ֚ךְ הַעֲמֵ֣ד הַֽמְצַפֶּ֔ה אֲשֶׁ֥ר יִרְאֶ֖ה יַגִּֽיד׃ </span></p>
 <p align="RIGHT"><span lang="he">‎<a name="007">7</a> ‏וְרָ֣אָה רֶ֗כֶב צֶ֚מֶד פָּֽרָשִׁ֔ים רֶ֥כֶב חֲמ֖וֹר רֶ֣כֶב גָּמָ֑ל וְהִקְשִׁ֥יב קֶ֖שֶׁב רַב־קָֽשֶׁב׃ </span></p>
 <p align="RIGHT"><span lang="he">‎<a name="008">8</a> ‏וַיִּקְרָ֖א אַרְיֵ֑ה עַל־מִצְפֶּ֣ה׀ אֲדֹנָ֗י אָנֹכִ֞י עֹמֵ֤ד תָּמִיד֙ יוֹמָ֔ם וְעַל־מִ֨שְׁמַרְתִּ֔י אָנֹכִ֥י נִצָּ֖ב כָּל־הַלֵּילֽוֹת׃ </span></p>
 <p align="RIGHT"><span lang="he">‎<a name="009">9</a> ‏וְהִנֵּה־זֶ֥ה בָא֙ רֶ֣כֶב אִ֔ישׁ צֶ֖מֶד פָּֽרָשִׁ֑ים וַיַּ֣עַן וַיֹּ֗אמֶר נָפְלָ֤ה נָֽפְלָה֙ בָּבֶ֔ל וְכָל־פְּסִילֵ֥י אֱלֹהֶ֖יהָ שִׁבַּ֥ר לָאָֽרֶץ׃ </span></p>
 <p align="RIGHT"><span lang="he">‎<a name="010">10</a> ‏מְדֻשָׁתִ֖י וּבֶן־גָּרְנִ֑י אֲשֶׁ֣ר שָׁמַ֗עְתִּי מֵאֵ֨ת יְהוָ֧ה צְבָא֛וֹת אֱלֹהֵ֥י יִשְׂרָאֵ֖ל הִגַּ֥דְתִּי לָכֶֽם׃ ס</span></p>
 <p align="RIGHT"><span lang="he">‎<a name="011">11</a> ‏מַשָּׂ֖א דּוּמָ֑ה אֵלַי֙ קֹרֵ֣א מִשֵּׂעִ֔יר שֹׁמֵר֙ מַה־מִלַּ֔יְלָה שֹׁמֵ֖ר מַה־מִלֵּֽיל׃ </span></p>
 <p align="RIGHT"><span lang="he">‎<a name="012">12</a> ‏אָמַ֣ר שֹׁמֵ֔ר אָתָ֥ה בֹ֖קֶר וְגַם־לָ֑יְלָה אִם־תִּבְעָי֥וּן בְּעָ֖יוּ שֻׁ֥בוּ אֵתָֽיוּ׃ ס</span></p>
 <p align="RIGHT"><span lang="he">‎<a name="013">13</a> ‏מַשָּׂ֖א בַּעְרָ֑ב בַּיַּ֤עַר בַּעְרַב֙ תָּלִ֔ינוּ אֹֽרְח֖וֹת דְּדָנִֽים׃ </span></p>
 <p align="RIGHT"><span lang="he">‎<a name="014">14</a> ‏לִקְרַ֥את צָמֵ֖א הֵתָ֣יוּ מָ֑יִם יֹשְׁבֵי֙ אֶ֣רֶץ תֵּימָ֔א בְּלַחְמ֖וֹ קִדְּמ֥וּ נֹדֵֽד׃ </span></p>
 <p align="RIGHT"><span lang="he">‎<a name="015">15</a> ‏כִּֽי־מִפְּנֵ֥י חֲרָב֖וֹת נָדָ֑דוּ מִפְּנֵ֣י׀ חֶ֣רֶב נְטוּשָׁ֗ה וּמִפְּנֵי֙ קֶ֣שֶׁת דְּרוּכָ֔ה וּמִפְּנֵ֖י כֹּ֥בֶד מִלְחָמָֽה׃ ס</span></p>
 <p align="RIGHT"><span lang="he">‎<a name="016">16</a> ‏כִּי־כֹ֛ה אָמַ֥ר אֲדֹנָ֖י אֵלָ֑י בְּע֤וֹד שָׁנָה֙ כִּשְׁנֵ֣י שָׂכִ֔יר וְכָלָ֖ה כָּל־כְּב֥וֹד קֵדָֽר׃ </span></p>
 <p align="RIGHT"><span lang="he">‎<a name="017">17</a> ‏וּשְׁאָ֧ר מִסְפַּר־קֶ֛שֶׁת גִּבּוֹרֵ֥י בְנֵֽי־קֵדָ֖ר יִמְעָ֑טוּ כִּ֛י יְהוָ֥ה אֱלֹהֵֽי־יִשְׂרָאֵ֖ל דִּבֵּֽר׃ ס</span></p>
 </td>
 <td width="50%">
 <p>1 maśśā’ miḏəbar-yām kəsûfwōṯ banneḡeḇ l<sup>a</sup>ḥălōf mimmiḏəbār bā’ mē’ereṣ nwōrā’â: </p>
 <p>2 ḥāzûṯ qāšâ hugaḏ-lî habwōḡēḏ| bwōḡēḏ wəhaššwōḏēḏ| šwōḏēḏ ‘ălî ‘êlām ṣûrî māḏay kāl-’anəḥāṯâ hišəbatî: </p>
 <p>3 ‘al-kēn mālə’û māṯənay ḥaləḥālâ ṣîrîm ’ăḥāzûnî kəṣîrê ywōlēḏâ n<sup>a</sup>‘ăwêṯî miššəmō‘a niḇəhalətî mērə’wōṯ: </p>
 <p>4 tā‘â ləḇāḇî pallāṣûṯ bi‘ăṯāṯənî ’ēṯ nešef ḥišəqî śām lî l<sup>a</sup>ḥărāḏâ: </p>
 <p>5 ‘ārōḵə haššuləḥān ṣāfōh haṣṣāfîṯ ’āḵwōl šāṯōh qûmû haśśārîm mišəḥû māḡēn: f</p>
 <p>6 kî ḵōh ’āmar ’ēlay ’ăḏōnāy lēḵə h<sup>a</sup>‘ămēḏ haməṣapeh ’ăšer yirə’eh yagîḏ: </p>
 <p>7 wərā’â reḵeḇ ṣemeḏ pārāšîm reḵeḇ ḥămwōr reḵeḇ gāmāl wəhiqəšîḇ qešeḇ raḇ-qāšeḇ: </p>
 <p>8 wayyiqərā’ ’arəyēh ‘al-miṣəpeh| ’ăḏōnāy ’ānōḵî ‘ōmēḏ tāmîḏ ywōmām wə‘al-mišəmarətî ’ānōḵî niṣṣāḇ kāl-hallêlwōṯ: </p>
 <p>9 wəhinnēh-zeh ḇā’ reḵeḇ ’îš ṣemeḏ pārāšîm wayy<sup>a</sup>‘an wayyō’mer nāfəlâ nāfəlâ bāḇel wəḵāl-pəsîlê ’ĕlōheyhā šibar lā’āreṣ: </p>
 <p>10 məḏušāṯî ûḇen-gārənî ’ăšer šām<sup>a</sup>‘ətî mē’ēṯ yəhwâ ṣəḇā’wōṯ ’ĕlōhê yiśərā’ēl higaḏətî lāḵem: s</p>
 <p>11 maśśā’ dûmâ ’ēlay qōrē’ miśśē‘îr šōmēr mah-millayəlâ šōmēr mah-millêl: </p>
 <p>12 ’āmar šōmēr ’āṯâ ḇōqer wəḡam-lāyəlâ ’im-tiḇə‘āyûn bə‘āyû šuḇû ’ēṯāyû: s</p>
 <p>13 maśśā’ b<sup>a</sup>‘ərāḇ bayy<sup>a</sup>‘ar b<sup>a</sup>‘əraḇ tālînû ’ōrəḥwōṯ dəḏānîm: </p>
 <p>14 liqəra’ṯ ṣāmē’ hēṯāyû māyim yōšəḇê ’ereṣ têmā’ bəl<sup>a</sup>ḥəmwō qidəmû nōḏēḏ: </p>
 <p>15 kî-mipənê ḥărāḇwōṯ nāḏāḏû mipənê| ḥereḇ nəṭûšâ ûmipənê qešeṯ dərûḵâ ûmipənê kōḇeḏ miləḥāmâ: s</p>
 <p>16 kî-ḵōh ’āmar ’ăḏōnāy ’ēlāy bə‘wōḏ šānâ kišənê śāḵîr wəḵālâ kāl-kəḇwōḏ qēḏār: </p>
 <p>17 ûšə’ār misəpar-qešeṯ gibwōrê ḇənê-qēḏār yimə‘āṭû kî yəhwâ ’ĕlōhê-yiśərā’ēl dibēr: s</p>
 </td>
 </tr></table>
 <p></p><hr>
 <center>
 <a href="isa022.htm">Next: Isaiah (Yisheyah) Chapter 22</a></center>
 </body>