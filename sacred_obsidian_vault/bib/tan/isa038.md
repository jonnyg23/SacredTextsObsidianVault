<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/isa038.htm">Polyglot</a> 
 <a href="../kjv/isa038.htm">KJV</a> 
 <a href="../sep/isa038.htm">Sep</a> 
 <a href="../vul/isa038.htm">Vul</a> 
 
 <br>
 <br><a href="isa.htm">Isaiah (Yisheyah) Index</a><br>
  
 <a href="isa037.htm">Previous</a> 
 <a href="isa039.htm">Next</a> 
 </center>
 <hr>
 
 <h3 align="CENTER">Tanach (Hebrew): Isaiah (Yisheyah) Chapter 38</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏בַּיָּמִ֣ים הָהֵ֔ם חָלָ֥ה חִזְקִיָּ֖הוּ לָמ֑וּת וַיָּב֣וֹא אֵ֠לָיו יְשַׁעְיָ֨הוּ בֶן־אָמ֜וֹץ הַנָּבִ֗יא וַיֹּ֨אמֶר אֵלָ֜יו כֹּֽה־אָמַ֤ר יְהוָה֙ צַ֣ו לְבֵיתֶ֔ךָ כִּ֛י מֵ֥ת אַתָּ֖ה וְלֹ֥א תִֽחְיֶֽה׃ </span></p>
 <p align="RIGHT"><span lang="he">‎<a name="002">2</a> ‏וַיַּסֵּ֧ב חִזְקִיָּ֛הוּ פָּנָ֖יו אֶל־הַקִּ֑יר וַיִּתְפַּלֵּ֖ל אֶל־יְהוָֽה׃ </span></p>
 <p align="RIGHT"><span lang="he">‎<a name="003">3</a> ‏וַיֹּאמַ֗ר אָנָּ֤ה יְהוָה֙ זְכָר־נָ֞א אֵ֣ת אֲשֶׁ֧ר הִתְהַלַּ֣כְתִּי לְפָנֶ֗יךָ בֶּֽאֱמֶת֙ וּבְלֵ֣ב שָׁלֵ֔ם וְהַטּ֥וֹב בְּעֵינֶ֖יךָ עָשִׂ֑יתִי וַיֵּ֥בְךְּ חִזְקִיָּ֖הוּ בְּכִ֥י גָדֽוֹל׃ ס</span></p>
 <p align="RIGHT"><span lang="he">‎<a name="004">4</a> ‏וַֽיְהִי֙ דְּבַר־יְהוָ֔ה אֶֽל־יְשַׁעְיָ֖הוּ לֵאמֹֽר׃ </span></p>
 <p align="RIGHT"><span lang="he">‎<a name="005">5</a> ‏הָל֞וֹךְ וְאָמַרְתָּ֣ אֶל־חִזְקִיָּ֗הוּ כֹּֽה־אָמַ֤ר יְהוָה֙ אֱלֹהֵי֙ דָּוִ֣ד אָבִ֔יךָ שָׁמַ֙עְתִּי֙ אֶת־תְּפִלָּתֶ֔ךָ רָאִ֖יתִי אֶת־דִּמְעָתֶ֑ךָ הִנְנִי֙ יוֹסִ֣ף עַל־יָמֶ֔יךָ חֲמֵ֥שׁ עֶשְׂרֵ֖ה שָׁנָֽה׃ </span></p>
 <p align="RIGHT"><span lang="he">‎<a name="006">6</a> ‏וּמִכַּ֤ף מֶֽלֶךְ־אַשּׁוּר֙ אַצִּ֣ילְךָ֔ וְאֵ֖ת הָעִ֣יר הַזֹּ֑את וְגַנּוֹתִ֖י עַל־הָעִ֥יר הַזֹּֽאת׃ </span></p>
 <p align="RIGHT"><span lang="he">‎<a name="007">7</a> ‏וְזֶה־לְּךָ֥ הָא֖וֹת מֵאֵ֣ת יְהוָ֑ה אֲשֶׁר֙ יַעֲשֶׂ֣ה יְהוָ֔ה אֶת־הַדָּבָ֥ר הַזֶּ֖ה אֲשֶׁ֥ר דִּבֵּֽר׃ </span></p>
 <p align="RIGHT"><span lang="he">‎<a name="008">8</a> ‏הִנְנִ֣י מֵשִׁ֣יב אֶת־צֵ֣ל הַֽמַּעֲל֡וֹת אֲשֶׁ֣ר יָרְדָה֩ בְמַעֲל֨וֹת אָחָ֥ז בַּשֶּׁ֛מֶשׁ אֲחֹרַנִּ֖ית עֶ֣שֶׂר מַעֲל֑וֹת וַתָּ֤שָׁב הַשֶּׁ֙מֶשׁ֙ עֶ֣שֶׂר מַעֲל֔וֹת בַּֽמַּעֲל֖וֹת אֲשֶׁ֥ר יָרָֽדָה׃ ס</span></p>
 <p align="RIGHT"><span lang="he">‎<a name="009">9</a> ‏מִכְתָּ֖ב לְחִזְקִיָּ֣הוּ מֶֽלֶךְ־יְהוּדָ֑ה בַּחֲלֹת֕וֹ וַיְחִ֖י מֵחָלְיֽוֹ׃ </span></p>
 <p align="RIGHT"><span lang="he">‎<a name="010">10</a> ‏אֲנִ֣י אָמַ֗רְתִּי בִּדְמִ֥י יָמַ֛י אֵלֵ֖כָה בְּשַׁעֲרֵ֣י שְׁא֑וֹל פֻּקַּ֖דְתִּי יֶ֥תֶר שְׁנוֹתָֽי׃ </span></p>
 <p align="RIGHT"><span lang="he">‎<a name="011">11</a> ‏אָמַ֙רְתִּי֙ לֹא־אֶרְאֶ֣ה יָ֔הּ יָ֖הּ בְּאֶ֣רֶץ הַחַיִּ֑ים לֹא־אַבִּ֥יט אָדָ֛ם ע֖וֹד עִם־י֥וֹשְׁבֵי חָֽדֶל׃ </span></p>
 <p align="RIGHT"><span lang="he">‎<a name="012">12</a> ‏דּוֹרִ֗י נִסַּ֧ע וְנִגְלָ֛ה מִנִּ֖י כְּאֹ֣הֶל רֹעִ֑י קִפַּ֨דְתִּי כָאֹרֵ֤ג חַיַּי֙ מִדַּלָּ֣ה יְבַצְּעֵ֔נִי מִיּ֥וֹם עַד־לַ֖יְלָה תַּשְׁלִימֵֽנִי׃ </span></p>
 <p align="RIGHT"><span lang="he">‎<a name="013">13</a> ‏שִׁוִּ֤יתִי עַד־בֹּ֙קֶר֙ כָּֽאֲרִ֔י כֵּ֥ן יְשַׁבֵּ֖ר כָּל־עַצְמוֹתָ֑י מִיּ֥וֹם עַד־לַ֖יְלָה תַּשְׁלִימֵֽנִי׃ </span></p>
 <p align="RIGHT"><span lang="he">‎<a name="014">14</a> ‏כְּס֤וּס עָגוּר֙ כֵּ֣ן אֲצַפְצֵ֔ף אֶהְגֶּ֖ה כַּיּוֹנָ֑ה דַּלּ֤וּ עֵינַי֙ לַמָּר֔וֹם אֲדֹנָ֖י עָֽשְׁקָה־לִּ֥י עָרְבֵֽנִי׃ </span></p>
 <p align="RIGHT"><span lang="he">‎<a name="015">15</a> ‏מָֽה־אֲדַבֵּ֥ר וְאָֽמַר־לִ֖י וְה֣וּא עָשָׂ֑ה אֶדַּדֶּ֥ה כָל־שְׁנוֹתַ֖י עַל־מַ֥ר נַפְשִֽׁי׃ </span></p>
 <p align="RIGHT"><span lang="he">‎<a name="016">16</a> ‏אֲדֹנָ֖י עֲלֵיהֶ֣ם יִֽחְי֑וּ וּלְכָל־בָּהֶן֙ חַיֵּ֣י רוּחִ֔י וְתַחֲלִימֵ֖נִי וְהַחֲיֵֽנִי׃ </span></p>
 <p align="RIGHT"><span lang="he">‎<a name="017">17</a> ‏הִנֵּ֥ה לְשָׁל֖וֹם מַר־לִ֣י מָ֑ר וְאַתָּ֞ה חָשַׁ֤קְתָּ נַפְשִׁי֙ מִשַּׁ֣חַת בְּלִ֔י כִּ֥י הִשְׁלַ֛כְתָּ אַחֲרֵ֥י גֵוְךָ֖ כָּל־חֲטָאָֽי׃ </span></p>
 <p align="RIGHT"><span lang="he">‎<a name="018">18</a> ‏כִּ֣י לֹ֥א שְׁא֛וֹל תּוֹדֶ֖ךָּ מָ֣וֶת יְהַלְלֶ֑ךָּ לֹֽא־יְשַׂבְּר֥וּ יֽוֹרְדֵי־ב֖וֹר אֶל־אֲמִתֶּֽךָ׃ </span></p>
 <p align="RIGHT"><span lang="he">‎<a name="019">19</a> ‏חַ֥י חַ֛י ה֥וּא יוֹדֶ֖ךָ כָּמ֣וֹנִי הַיּ֑וֹם אָ֣ב לְבָנִ֔ים יוֹדִ֖יעַ אֶל־אֲמִתֶּֽךָ׃ </span></p>
 <p align="RIGHT"><span lang="he">‎<a name="020">20</a> ‏יְהוָ֖ה לְהוֹשִׁיעֵ֑נִי וּנְגִנוֹתַ֧י נְנַגֵּ֛ן כָּל־יְמֵ֥י חַיֵּ֖ינוּ עַל־בֵּ֥ית יְהוָֽה׃ </span></p>
 <p align="RIGHT"><span lang="he">‎<a name="021">21</a> ‏וַיֹּ֣אמֶר יְשַׁעְיָ֔הוּ יִשְׂא֖וּ דְּבֶ֣לֶת תְּאֵנִ֑ים וְיִמְרְח֥וּ עַֽל־הַשְּׁחִ֖ין וְיֶֽחִי׃ </span></p>
 <p align="RIGHT"><span lang="he">‎<a name="022">22</a> ‏וַיֹּ֥אמֶר חִזְקִיָּ֖הוּ מָ֣ה א֑וֹת כִּ֥י אֶעֱלֶ֖ה בֵּ֥ית יְהוָֽה׃ ס</span></p>
 </td>
 <td width="50%">
 <p>1 bayyāmîm hâēm ḥālâ ḥizəqîyâû lāmûṯ wayyāḇwō’ ’ēlāyw yəš<sup>a</sup>‘əyâû ḇen-’āmwōṣ hannāḇî’ wayyō’mer ’ēlāyw kōh-’āmar yəhwâ ṣaw ləḇêṯeḵā kî mēṯ ’atâ wəlō’ ṯiḥəyeh: </p>
 <p>2 wayyassēḇ ḥizəqîyâû pānāyw ’el-haqqîr wayyiṯəpallēl ’el-yəhwâ: </p>
 <p>3 wayyō’mar ’ānnâ yəhwâ zəḵār-nā’ ’ēṯ ’ăšer hiṯəhallaḵətî ləfāneyḵā be’ĕmeṯ ûḇəlēḇ šālēm wəhaṭṭwōḇ bə‘êneyḵā ‘āśîṯî wayyēḇəḵḵə ḥizəqîyâû bəḵî ḡāḏwōl: s</p>
 <p>4 wayəhî dəḇar-yəhwâ ’el-yəš<sup>a</sup>‘əyâû lē’mōr: </p>
 <p>5 hālwōḵə wə’āmarətā ’el-ḥizəqîyâû kōh-’āmar yəhwâ ’ĕlōhê dāwiḏ ’āḇîḵā šām<sup>a</sup>‘ətî ’eṯ-təfillāṯeḵā rā’îṯî ’eṯ-dimə‘āṯeḵā hinənî ywōsif ‘al-yāmeyḵā ḥămēš ‘eśərēh šānâ: </p>
 <p>6 ûmikaf meleḵə-’aššûr ’aṣṣîləḵā wə’ēṯ hā‘îr hazzō’ṯ wəḡannwōṯî ‘al-hā‘îr hazzō’ṯ: </p>
 <p>7 wəzeh-lləḵā hā’wōṯ mē’ēṯ yəhwâ ’ăšer y<sup>a</sup>‘ăśeh yəhwâ ’eṯ-hadāḇār hazzeh ’ăšer dibēr: </p>
 <p>8 hinənî mēšîḇ ’eṯ-ṣēl hamm<sup>a</sup>‘ălwōṯ ’ăšer yārəḏâ ḇəm<sup>a</sup>‘ălwōṯ ’āḥāz baššemeš ’ăḥōrannîṯ ‘eśer m<sup>a</sup>‘ălwōṯ watāšāḇ haššemeš ‘eśer m<sup>a</sup>‘ălwōṯ bamm<sup>a</sup>‘ălwōṯ ’ăšer yārāḏâ: s</p>
 <p>9 miḵətāḇ ləḥizəqîyâû meleḵə-yəhûḏâ b<sup>a</sup>ḥălōṯwō wayəḥî mēḥāləywō: </p>
 <p>10 ’ănî ’āmarətî biḏəmî yāmay ’ēlēḵâ bəš<sup>a</sup>‘ărê šə’wōl puqqaḏətî yeṯer šənwōṯāy: </p>
 <p>11 ’āmarətî lō’-’erə’eh yāh yāh bə’ereṣ h<sup>a</sup>ḥayyîm lō’-’abîṭ ’āḏām ‘wōḏ ‘im-ywōšəḇê ḥāḏel: </p>
 <p>12 dwōrî niss<sup>a</sup>‘ wəniḡəlâ minnî kə’ōhel rō‘î qipaḏətî ḵā’ōrēḡ ḥayyay midallâ yəḇaṣṣə‘ēnî mîywōm ‘aḏ-layəlâ tašəlîmēnî: </p>
 <p>13 šiûîṯî ‘aḏ-bōqer kā’ărî kēn yəšabēr kāl-‘aṣəmwōṯāy mîywōm ‘aḏ-layəlâ tašəlîmēnî: </p>
 <p>14 kəsûs ‘āḡûr kēn ’ăṣafəṣēf ’ehəgeh kayywōnâ dallû ‘ênay lammārwōm ’ăḏōnāy ‘āšəqâ-llî ‘ārəḇēnî: </p>
 <p>15 mâ-’ăḏabēr wə’āmar-lî wəhû’ ‘āśâ ’edadeh ḵāl-šənwōṯay ‘al-mar nafəšî: </p>
 <p>16 ’ăḏōnāy ‘ălêhem yiḥəyû ûləḵāl-bâen ḥayyê rûḥî wəṯ<sup>a</sup>ḥălîmēnî wəh<sup>a</sup>ḥăyēnî: </p>
 <p>17 hinnēh ləšālwōm mar-lî mār wə’atâ ḥāšaqətā nafəšî mišš<sup>a</sup>ḥaṯ bəlî kî hišəlaḵətā ’<sup>a</sup>ḥărê ḡēwəḵā kāl-ḥăṭā’āy: </p>
 <p>18 kî lō’ šə’wōl twōḏeḵḵā māweṯ yəhaləleḵḵā lō’-yəśabərû ywōrəḏê-ḇwōr ’el-’ămiteḵā: </p>
 <p>19 ḥay ḥay hû’ ywōḏeḵā kāmwōnî hayywōm ’āḇ ləḇānîm ywōḏî‘a ’el-’ămiteḵā: </p>
 <p>20 yəhwâ ləhwōšî‘ēnî ûnəḡinwōṯay nənagēn kāl-yəmê ḥayyênû ‘al-bêṯ yəhwâ: </p>
 <p>21 wayyō’mer yəš<sup>a</sup>‘əyâû yiśə’û dəḇeleṯ tə’ēnîm wəyimərəḥû ‘al-haššəḥîn wəyeḥî: </p>
 <p>22 wayyō’mer ḥizəqîyâû mâ ’wōṯ kî ’e‘ĕleh bêṯ yəhwâ: s</p>
 </td>
 </tr></table>
 <p></p><hr>
 <center>
 <a href="isa039.htm">Next: Isaiah (Yisheyah) Chapter 39</a></center>
 </body>