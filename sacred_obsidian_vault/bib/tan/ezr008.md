<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/ezr008.htm">Polyglot</a> 
 <a href="../kjv/ezr008.htm">KJV</a> 
 <a href="../vul/ezr008.htm">Vul</a> 
 
 <br>
 <br><a href="ezr.htm">Ezra Index</a><br>
  
 <a href="ezr007.htm">Previous</a> 
 <a href="ezr009.htm">Next</a> 
 </center>
 <hr>
 
 <h3 align="CENTER">Tanach (Hebrew): Ezra Chapter 8</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וְאֵ֛לֶּה רָאשֵׁ֥י אֲבֹתֵיהֶ֖ם וְהִתְיַחְשָׂ֑ם הָעֹלִ֣ים עִמִּ֗י בְּמַלְכ֛וּת אַרְתַּחְשַׁ֥סְתְּא הַמֶּ֖לֶךְ מִבָּבֶֽל׃ ס</span></p>
 <p align="RIGHT"><span lang="he">‎<a name="002">2</a> ‏מִבְּנֵ֤י פִֽינְחָס֙ גֵּֽרְשֹׁ֔ם סמִבְּנֵ֥י אִיתָמָ֖ר דָּנִיֵּ֑אל סמִבְּנֵ֥י דָוִ֖יד חַטּֽוּשׁ׃ ס</span></p>
 <p align="RIGHT"><span lang="he">‎<a name="003">3</a> ‏מִבְּנֵ֣י שְׁכַנְיָ֔ה סמִבְּנֵ֥י פַרְעֹ֖שׁ זְכַרְיָ֑ה וְעִמּ֛וֹ הִתְיַחֵ֥שׂ לִזְכָרִ֖ים מֵאָ֥ה וַחֲמִשִּֽׁים׃ ס</span></p>
 <p align="RIGHT"><span lang="he">‎<a name="004">4</a> ‏מִבְּנֵי֙ פַּחַ֣ת מוֹאָ֔ב אֶלְיְהֽוֹעֵינַ֖י בֶּן־זְרַֽחְיָ֑ה וְעִמּ֖וֹ מָאתַ֥יִם הַזְּכָרִֽים׃ ס</span></p>
 <p align="RIGHT"><span lang="he">‎<a name="005">5</a> ‏מִבְּנֵ֥י שְׁכַנְיָ֖ה בֶּן־יַחֲזִיאֵ֑ל וְעִמּ֕וֹ שְׁלֹ֥שׁ מֵא֖וֹת הַזְּכָרִֽים׃ ס</span></p>
 <p align="RIGHT"><span lang="he">‎<a name="006">6</a> ‏וּמִבְּנֵ֣י עָדִ֔ין עֶ֖בֶד בֶּן־יוֹנָתָ֑ן וְעִמּ֖וֹ חֲמִשִּׁ֥ים הַזְּכָרִֽים׃ ס</span></p>
 <p align="RIGHT"><span lang="he">‎<a name="007">7</a> ‏וּמִבְּנֵ֣י עֵילָ֔ם יְשַֽׁעְיָ֖ה בֶּן־עֲתַלְיָ֑ה וְעִמּ֖וֹ שִׁבְעִ֥ים הַזְּכָרִֽים׃ ס</span></p>
 <p align="RIGHT"><span lang="he">‎<a name="008">8</a> ‏וּמִבְּנֵ֣י שְׁפַטְיָ֔ה זְבַדְיָ֖ה בֶּן־מִֽיכָאֵ֑ל וְעִמּ֖וֹ שְׁמֹנִ֥ים הַזְּכָרִֽים׃ ס</span></p>
 <p align="RIGHT"><span lang="he">‎<a name="009">9</a> ‏מִבְּנֵ֣י יוֹאָ֔ב עֹבַדְיָ֖ה בֶּן־יְחִיאֵ֑ל וְעִמּ֕וֹ מָאתַ֛יִם וּשְׁמֹנָ֥ה עָשָׂ֖ר הַזְּכָרִֽים׃ ס</span></p>
 <p align="RIGHT"><span lang="he">‎<a name="010">10</a> ‏וּמִבְּנֵ֥י שְׁלוֹמִ֖ית בֶּן־יוֹסִפְיָ֑ה וְעִמּ֕וֹ מֵאָ֥ה וְשִׁשִּׁ֖ים הַזְּכָרִֽים׃ ס</span></p>
 <p align="RIGHT"><span lang="he">‎<a name="011">11</a> ‏וּמִבְּנֵ֣י בֵבַ֔י זְכַרְיָ֖ה בֶּן־בֵּבָ֑י וְעִמּ֕וֹ עֶשְׂרִ֥ים וּשְׁמֹנָ֖ה הַזְּכָרִֽים׃ ס</span></p>
 <p align="RIGHT"><span lang="he">‎<a name="012">12</a> ‏וּמִבְּנֵ֣י עַזְגָּ֔ד יוֹחָנָ֖ן בֶּן־הַקָּטָ֑ן וְעִמּ֕וֹ מֵאָ֥ה וַעֲשָׂרָ֖ה הַזְּכָרִֽים׃ ס</span></p>
 <p align="RIGHT"><span lang="he">‎<a name="013">13</a> ‏וּמִבְּנֵ֣י אֲדֹנִיקָם֮ אַחֲרֹנִים֒ וְאֵ֣לֶּה שְׁמוֹתָ֔ם אֱלִיפֶ֖לֶט יְעִיאֵ֣ל וּֽשְׁמַעְיָ֑ה וְעִמָּהֶ֖ם שִׁשִּׁ֥ים הַזְּכָרִֽים׃ ס</span></p>
 <p align="RIGHT"><span lang="he">‎<a name="014">14</a> ‏וּמִבְּנֵ֥י בִגְוַ֖י עוּתַ֣י <font color="brown">וזבוד</font> <font color="blue">וְזַכּ֑וּר</font> וְעִמּ֖וֹ שִׁבְעִ֥ים הַזְּכָרִֽים׃ פ</span></p>
 <p align="RIGHT"><span lang="he">‎<a name="015">15</a> ‏וָֽאֶקְבְּצֵ֗ם אֶל־הַנָּהָר֙ הַבָּ֣א אֶֽל־אַהֲוָ֔א וַנַּחֲנֶ֥ה שָׁ֖ם יָמִ֣ים שְׁלֹשָׁ֑ה וָאָבִ֤ינָה בָעָם֙ וּבַכֹּ֣הֲנִ֔ים וּמִבְּנֵ֥י לֵוִ֖י לֹא־מָצָ֥אתִי שָֽׁם׃ </span></p>
 <p align="RIGHT"><span lang="he">‎<a name="016">16</a> ‏וָאֶשְׁלְחָ֡ה לֶאֱלִיעֶ֡זֶר לַאֲרִיאֵ֡ל לִֽ֠שְׁמַעְיָה וּלְאֶלְנָתָ֨ן וּלְיָרִ֜יב וּלְאֶלְנָתָ֧ן וּלְנָתָ֛ן וְלִזְכַרְיָ֥ה וְלִמְשֻׁלָּ֖ם רָאשִׁ֑ים וּלְיוֹיָרִ֥יב וּלְאֶלְנָתָ֖ן מְבִינִֽים׃<font color="red"><sup>3</sup></font> </span></p>
 <p align="RIGHT"><span lang="he">‎<a name="017">17</a> ‏<font color="brown">ואוצאה</font> <font color="blue">וָאֲצַוֶּ֤ה<font color="red"><sup>3</sup></font></font> אוֹתָם֙ עַל־אִדּ֣וֹ הָרֹ֔אשׁ בְּכָסִפְיָ֖א הַמָּק֑וֹם וָאָשִׂימָה֩ בְּפִיהֶ֨ם דְּבָרִ֜ים לְ֠דַבֵּר אֶל־אִדּ֨וֹ אָחִ֤יו <font color="brown">הנתונים</font> <font color="blue">הַנְּתִינִים֙</font> בְּכָסִפְיָ֣א הַמָּק֔וֹם לְהָֽבִיא־לָ֥נוּ מְשָׁרְתִ֖ים לְבֵ֥ית אֱלֹהֵֽינוּ׃ </span></p>
 <p align="RIGHT"><span lang="he">‎<a name="018">18</a> ‏וַיָּבִ֨יאּוּ לָ֜נוּ כְּיַד־אֱלֹהֵ֨ינוּ הַטּוֹבָ֤ה עָלֵ֙ינוּ֙ אִ֣ישׁ שֶׂ֔כֶל מִבְּנֵ֣י מַחְלִ֔י בֶּן־לֵוִ֖י בֶּן־יִשְׂרָאֵ֑ל וְשֵׁרֵֽבְיָ֛ה וּבָנָ֥יו וְאֶחָ֖יו שְׁמֹנָ֥ה עָשָֽׂר׃ </span></p>
 <p align="RIGHT"><span lang="he">‎<a name="019">19</a> ‏וְאֶת־חֲשַׁבְיָ֔ה וְאִתּ֥וֹ יְשַֽׁעְיָ֖ה מִבְּנֵ֣י מְרָרִ֑י אֶחָ֥יו וּבְנֵיהֶ֖ם עֶשְׂרִֽים׃ ס</span></p>
 <p align="RIGHT"><span lang="he">‎<a name="020">20</a> ‏וּמִן־הַנְּתִינִ֗ים שֶׁנָּתַ֨ן דָּוִ֤יד וְהַשָּׂרִים֙ לַעֲבֹדַ֣ת הַלְוִיִּ֔ם נְתִינִ֖ים מָאתַ֣יִם וְעֶשְׂרִ֑ים כֻּלָּ֖ם נִקְּב֥וּ בְשֵׁמֽוֹת׃ </span></p>
 <p align="RIGHT"><span lang="he">‎<a name="021">21</a> ‏וָאֶקְרָ֨א שָׁ֥ם צוֹם֙ עַל־הַנָּהָ֣ר אַהֲוָ֔א לְהִתְעַנּ֖וֹת לִפְנֵ֣י אֱלֹהֵ֑ינוּ לְבַקֵּ֤שׁ מִמֶּ֙נּוּ֙ דֶּ֣רֶךְ יְשָׁרָ֔ה לָ֥נוּ וּלְטַפֵּ֖נוּ וּלְכָל־רְכוּשֵֽׁנוּ׃ </span></p>
 <p align="RIGHT"><span lang="he">‎<a name="022">22</a> ‏כִּ֣י בֹ֗שְׁתִּי לִשְׁא֤וֹל מִן־הַמֶּ֙לֶךְ֙ חַ֣יִל וּפָרָשִׁ֔ים לְעָזְרֵ֥נוּ מֵאוֹיֵ֖ב בַּדָּ֑רֶךְ כִּֽי־אָמַ֨רְנוּ לַמֶּ֜לֶךְ לֵאמֹ֗ר יַד־אֱלֹהֵ֤ינוּ עַל־כָּל־מְבַקְשָׁיו֙ לְטוֹבָ֔ה וְעֻזּ֣וֹ וְאַפּ֔וֹ עַ֖ל כָּל־עֹזְבָֽיו׃ </span></p>
 <p align="RIGHT"><span lang="he">‎<a name="023">23</a> ‏וַנָּצ֛וּמָה וַנְּבַקְשָׁ֥ה מֵאֱלֹהֵ֖ינוּ עַל־זֹ֑את וַיֵּעָתֵ֖ר לָֽנוּ׃ </span></p>
 <p align="RIGHT"><span lang="he">‎<a name="024">24</a> ‏וָאַבְדִּ֛ילָה מִשָּׂרֵ֥י הַכֹּהֲנִ֖ים שְׁנֵ֣ים עָשָׂ֑ר לְשֵׁרֵֽבְיָ֣ה חֲשַׁבְיָ֔ה וְעִמָּהֶ֥ם מֵאֲחֵיהֶ֖ם עֲשָׂרָֽה׃ </span></p>
 <p align="RIGHT"><span lang="he">‎<a name="025">25</a> ‏<font color="brown">ואשקולה</font> <font color="blue">וָאֶשְׁקֳלָ֣ה<font color="red"><sup>y</sup></font></font> לָהֶ֔ם אֶת־הַכֶּ֥סֶף וְאֶת־הַזָּהָ֖ב וְאֶת־הַכֵּלִ֑ים תְּרוּמַ֣ת בֵּית־אֱלֹהֵ֗ינוּ הַהֵרִ֙ימוּ֙ הַמֶּ֙לֶךְ֙ וְיֹעֲצָ֣יו וְשָׂרָ֔יו וְכָל־יִשְׂרָאֵ֖ל הַנִּמְצָאִֽים׃ </span></p>
 <p align="RIGHT"><span lang="he">‎<a name="026">26</a> ‏וָאֶשְׁקֲלָ֨ה עַל־יָדָ֜ם כֶּ֗סֶף כִּכָּרִים֙ שֵֽׁשׁ־מֵא֣וֹת וַחֲמִשִּׁ֔ים וּכְלֵי־כֶ֥סֶף מֵאָ֖ה לְכִכָּרִ֑ים זָהָ֖ב מֵאָ֥ה כִכָּֽר׃ </span></p>
 <p align="RIGHT"><span lang="he">‎<a name="027">27</a> ‏וּכְפֹרֵ֤י זָהָב֙ עֶשְׂרִ֔ים לַאֲדַרְכֹנִ֖ים אָ֑לֶף וּכְלֵ֨י נְחֹ֜שֶׁת מֻצְהָ֤ב טוֹבָה֙ שְׁנַ֔יִם חֲמוּדֹ֖ת כַּזָּהָֽב׃ </span></p>
 <p align="RIGHT"><span lang="he">‎<a name="028">28</a> ‏וָאֹמְרָ֣ה אֲלֵהֶ֗ם אַתֶּ֥ם קֹ֙דֶשׁ֙ לַיהוָ֔ה וְהַכֵּלִ֖ים קֹ֑דֶשׁ וְהַכֶּ֤סֶף וְהַזָּהָב֙ נְדָבָ֔ה לַיהוָ֖ה אֱלֹהֵ֥י אֲבֹתֵיכֶֽם׃ </span></p>
 <p align="RIGHT"><span lang="he">‎<a name="029">29</a> ‏שִׁקְד֣וּ וְשִׁמְר֗וּ עַֽד־תִּשְׁקְל֡וּ לִפְנֵי֩ שָׂרֵ֨י הַכֹּהֲנִ֧ים וְהַלְוִיִּ֛ם וְשָׂרֵֽי־הָאָב֥וֹת לְיִשְׂרָאֵ֖ל בִּירוּשָׁלִָ֑ם הַלִּשְׁכ֖וֹת בֵּ֥ית יְהוָֽה׃ </span></p>
 <p align="RIGHT"><span lang="he">‎<a name="030">30</a> ‏וְקִבְּלוּ֙ הַכֹּהֲנִ֣ים וְהַלְוִיִּ֔ם מִשְׁקַ֛ל הַכֶּ֥סֶף וְהַזָּהָ֖ב וְהַכֵּלִ֑ים לְהָבִ֥יא לִירוּשָׁלִַ֖ם לְבֵ֥ית אֱלֹהֵֽינוּ׃ פ</span></p>
 <p align="RIGHT"><span lang="he">‎<a name="031">31</a> ‏וַֽנִּסְעָ֞ה מִנְּהַ֣ר אַֽהֲוָ֗א בִּשְׁנֵ֤ים עָשָׂר֙ לַחֹ֣דֶשׁ הָרִאשׁ֔וֹן לָלֶ֖כֶת יְרוּשָׁלִָ֑ם וְיַד־אֱלֹהֵ֙ינוּ֙ הָיְתָ֣ה עָלֵ֔ינוּ וַיַּ֨צִּילֵ֔נוּ מִכַּ֥ף אוֹיֵ֛ב וְאוֹרֵ֖ב עַל־הַדָּֽרֶךְ׃ </span></p>
 <p align="RIGHT"><span lang="he">‎<a name="032">32</a> ‏וַנָּב֖וֹא יְרוּשָׁלִָ֑ם וַנֵּ֥שֶׁב שָׁ֖ם יָמִ֥ים שְׁלֹשָֽׁה׃ </span></p>
 <p align="RIGHT"><span lang="he">‎<a name="033">33</a> ‏וּבַיּ֣וֹם הָרְבִיעִ֡י נִשְׁקַ֣ל הַכֶּסֶף֩ וְהַזָּהָ֨ב וְהַכֵּלִ֜ים בְּבֵ֣ית אֱלֹהֵ֗ינוּ עַ֠ל יַד־מְרֵמ֤וֹת בֶּן־אֽוּרִיָּה֙ הַכֹּהֵ֔ן וְעִמּ֖וֹ אֶלְעָזָ֣ר בֶּן־פִּֽינְחָ֑ס וְעִמָּהֶ֞ם יוֹזָבָ֧ד בֶּן־יֵשׁ֛וּעַ וְנֽוֹעַדְיָ֥ה בֶן־בִּנּ֖וּי הַלְוִיִּֽם׃ </span></p>
 <p align="RIGHT"><span lang="he">‎<a name="034">34</a> ‏בְּמִסְפָּ֥ר בְּמִשְׁקָ֖ל לַכֹּ֑ל וַיִּכָּתֵ֥ב כָּֽל־הַמִּשְׁקָ֖ל בָּעֵ֥ת הַהִֽיא׃ פ</span></p>
 <p align="RIGHT"><span lang="he">‎<a name="035">35</a> ‏הַ֠בָּאִים מֵֽהַשְּׁבִ֨י בְנֵֽי־הַגּוֹלָ֜ה הִקְרִ֥יבוּ עֹל֣וֹת׀ לֵאלֹהֵ֣י יִשְׂרָאֵ֗ל פָּרִ֨ים שְׁנֵים־עָשָׂ֤ר עַל־כָּל־יִשְׂרָאֵל֙ אֵילִ֣ים׀ תִּשְׁעִ֣ים וְשִׁשָּׁ֗ה כְּבָשִׂים֙ שִׁבְעִ֣ים וְשִׁבְעָ֔ה צְפִירֵ֥י חַטָּ֖את שְׁנֵ֣ים עָשָׂ֑ר הַכֹּ֖ל עוֹלָ֥ה לַיהוָֽה׃ פ</span></p>
 <p align="RIGHT"><span lang="he">‎<a name="036">36</a> ‏וַֽיִּתְּנ֣וּ׀ אֶת־דָּתֵ֣י הַמֶּ֗לֶךְ לַאֲחַשְׁדַּרְפְּנֵי֙ הַמֶּ֔לֶךְ וּפַחֲו֖וֹת עֵ֣בֶר הַנָּהָ֑ר וְנִשְּׂא֥וּ אֶת־הָעָ֖ם וְאֶת־בֵּֽית־הָאֱלֹהִֽים׃ ס</span></p>
 </td>
 <td width="50%">
 <p>1 wə’ēlleh rā’šê ’ăḇōṯêhem wəhiṯəy<sup>a</sup>ḥəśām hā‘ōlîm ‘immî bəmaləḵûṯ ’arət<sup>a</sup>ḥəšasətə’ hammeleḵə mibāḇel: s</p>
 <p>2 mibənê fînəḥās gērəšōm smibənê ’îṯāmār dānîyē’l smibənê ḏāwîḏ ḥaṭṭûš: s</p>
 <p>3 mibənê šəḵanəyâ smibənê farə‘ōš zəḵarəyâ wə‘immwō hiṯəy<sup>a</sup>ḥēś lizəḵārîm mē’â w<sup>a</sup>ḥămiššîm: s</p>
 <p>4 mibənê p<sup>a</sup>ḥaṯ mwō’āḇ ’eləyəhwō‘ênay ben-zər<sup>a</sup>ḥəyâ wə‘immwō mā’ṯayim hazzəḵārîm: s</p>
 <p>5 mibənê šəḵanəyâ ben-y<sup>a</sup>ḥăzî’ēl wə‘immwō šəlōš mē’wōṯ hazzəḵārîm: s</p>
 <p>6 ûmibənê ‘āḏîn ‘eḇeḏ ben-ywōnāṯān wə‘immwō ḥămiššîm hazzəḵārîm: s</p>
 <p>7 ûmibənê ‘êlām yəš<sup>a</sup>‘əyâ ben-‘ăṯaləyâ wə‘immwō šiḇə‘îm hazzəḵārîm: s</p>
 <p>8 ûmibənê šəfaṭəyâ zəḇaḏəyâ ben-mîḵā’ēl wə‘immwō šəmōnîm hazzəḵārîm: s</p>
 <p>9 mibənê ywō’āḇ ‘ōḇaḏəyâ ben-yəḥî’ēl wə‘immwō mā’ṯayim ûšəmōnâ ‘āśār hazzəḵārîm: s</p>
 <p>10 ûmibənê šəlwōmîṯ ben-ywōsifəyâ wə‘immwō mē’â wəšiššîm hazzəḵārîm: s</p>
 <p>11 ûmibənê ḇēḇay zəḵarəyâ ben-bēḇāy wə‘immwō ‘eśərîm ûšəmōnâ hazzəḵārîm: s</p>
 <p>12 ûmibənê ‘azəgāḏ ywōḥānān ben-haqqāṭān wə‘immwō mē’â w<sup>a</sup>‘ăśārâ hazzəḵārîm: s</p>
 <p>13 ûmibənê ’ăḏōnîqām ’<sup>a</sup>ḥărōnîm wə’ēlleh šəmwōṯām ’ĕlîfeleṭ yə‘î’ēl ûšəm<sup>a</sup>‘əyâ wə‘immâem šiššîm hazzəḵārîm: s</p>
 <p>14 ûmibənê ḇiḡəway ‘ûṯay <font color="brown">wəzāḇûḏ</font> <font color="blue">wəzakûr</font> wə‘immwō šiḇə‘îm hazzəḵārîm: f</p>
 <p>15 wā’eqəbəṣēm ’el-hannâār habā’ ’el-’ahăwā’ wann<sup>a</sup>ḥăneh šām yāmîm šəlōšâ wā’āḇînâ ḇā‘ām ûḇakōhănîm ûmibənê lēwî lō’-māṣā’ṯî šām: </p>
 <p>16 wā’ešələḥâ le’ĕlî‘ezer la’ărî’ēl lišəm<sup>a</sup>‘əyâ ûlə’elənāṯān ûləyārîḇ ûlə’elənāṯān ûlənāṯān wəlizəḵarəyâ wəliməšullām rā’šîm ûləywōyārîḇ ûlə’elənāṯān məḇînîm:<font color="red"><sup>3</sup></font> </p>
 <p>17 <font color="brown">wā’wōṣi’â</font> <font color="blue">wā’ăṣaûeh<font color="red"><sup>3</sup></font></font> ’wōṯām ‘al-’idwō hārō’š bəḵāsifəyā’ hammāqwōm wā’āśîmâ bəfîhem dəḇārîm ləḏabēr ’el-’idwō ’āḥîw <font color="brown">hannəṯûnîm</font> <font color="blue">hannəṯînîm</font> bəḵāsifəyā’ hammāqwōm ləhāḇî’-lānû məšārəṯîm ləḇêṯ ’ĕlōhênû: </p>
 <p>18 wayyāḇî’’û lānû kəyaḏ-’ĕlōhênû haṭṭwōḇâ ‘ālênû ’îš śeḵel mibənê m<sup>a</sup>ḥəlî ben-lēwî ben-yiśərā’ēl wəšērēḇəyâ ûḇānāyw wə’eḥāyw šəmōnâ ‘āśār: </p>
 <p>19 wə’eṯ-ḥăšaḇəyâ wə’itwō yəš<sup>a</sup>‘əyâ mibənê mərārî ’eḥāyw ûḇənêhem ‘eśərîm: s</p>
 <p>20 ûmin-hannəṯînîm šennāṯan dāwîḏ wəhaśśārîm l<sup>a</sup>‘ăḇōḏaṯ haləwîyim nəṯînîm mā’ṯayim wə‘eśərîm kullām niqqəḇû ḇəšēmwōṯ: </p>
 <p>21 wā’eqərā’ šām ṣwōm ‘al-hannâār ’ahăwā’ ləhiṯə‘annwōṯ lifənê ’ĕlōhênû ləḇaqqēš mimmennû dereḵə yəšārâ lānû ûləṭapēnû ûləḵāl-rəḵûšēnû: </p>
 <p>22 kî ḇōšətî lišə’wōl min-hammeleḵə ḥayil ûfārāšîm lə‘āzərēnû mē’wōyēḇ badāreḵə kî-’āmarənû lammeleḵə lē’mōr yaḏ-’ĕlōhênû ‘al-kāl-məḇaqəšāyw ləṭwōḇâ wə‘uzzwō wə’apwō ‘al kāl-‘ōzəḇāyw: </p>
 <p>23 wannāṣûmâ wannəḇaqəšâ mē’ĕlōhênû ‘al-zō’ṯ wayyē‘āṯēr lānû: </p>
 <p>24 wā’aḇədîlâ miśśārê hakōhănîm šənêm ‘āśār ləšērēḇəyâ ḥăšaḇəyâ wə‘immâem mē’ăḥêhem ‘ăśārâ: </p>
 <p>25 <font color="brown">wā’ešəqwōlâ</font> <font color="blue">wā’ešəqŏlâ<font color="red"><sup>y</sup></font></font> lâem ’eṯ-hakesef wə’eṯ-hazzâāḇ wə’eṯ-hakēlîm tərûmaṯ bêṯ-’ĕlōhênû hahērîmû hammeleḵə wəyō‘ăṣāyw wəśārāyw wəḵāl-yiśərā’ēl hanniməṣā’îm: </p>
 <p>26 wā’ešəqălâ ‘al-yāḏām kesef kikārîm šēš-mē’wōṯ w<sup>a</sup>ḥămiššîm ûḵəlê-ḵesef mē’â ləḵikārîm zâāḇ mē’â ḵikār: </p>
 <p>27 ûḵəfōrê zâāḇ ‘eśərîm la’ăḏarəḵōnîm ’ālef ûḵəlê nəḥōšeṯ muṣəhāḇ ṭwōḇâ šənayim ḥămûḏōṯ kazzâāḇ: </p>
 <p>28 wā’ōmərâ ’ălēhem ’atem qōḏeš layhwâ wəhakēlîm qōḏeš wəhakesef wəhazzâāḇ nəḏāḇâ layhwâ ’ĕlōhê ’ăḇōṯêḵem: </p>
 <p>29 šiqəḏû wəšimərû ‘aḏ-tišəqəlû lifənê śārê hakōhănîm wəhaləwîyim wəśārê-hā’āḇwōṯ ləyiśərā’ēl bîrûšālāim hallišəḵwōṯ bêṯ yəhwâ: </p>
 <p>30 wəqibəlû hakōhănîm wəhaləwîyim mišəqal hakesef wəhazzâāḇ wəhakēlîm ləhāḇî’ lîrûšālaim ləḇêṯ ’ĕlōhênû: f</p>
 <p>31 wannisə‘â minnəhar ’ahăwā’ bišənêm ‘āśār l<sup>a</sup>ḥōḏeš hāri’šwōn lāleḵeṯ yərûšālāim wəyaḏ-’ĕlōhênû hāyəṯâ ‘ālênû wayyaṣṣîlēnû mikaf ’wōyēḇ wə’wōrēḇ ‘al-hadāreḵə: </p>
 <p>32 wannāḇwō’ yərûšālāim wannēšeḇ šām yāmîm šəlōšâ: </p>
 <p>33 ûḇayywōm hārəḇî‘î nišəqal hakesef wəhazzâāḇ wəhakēlîm bəḇêṯ ’ĕlōhênû ‘al yaḏ-mərēmwōṯ ben-’ûrîyâ hakōhēn wə‘immwō ’elə‘āzār ben-pînəḥās wə‘immâem ywōzāḇāḏ ben-yēšû‘a wənwō‘aḏəyâ ḇen-binnûy haləwîyim: </p>
 <p>34 bəmisəpār bəmišəqāl lakōl wayyikāṯēḇ kāl-hammišəqāl bā‘ēṯ hahî’: f</p>
 <p>35 habā’îm mēhaššəḇî ḇənê-hagwōlâ hiqərîḇû ‘ōlwōṯ| lē’lōhê yiśərā’ēl pārîm šənêm-‘āśār ‘al-kāl-yiśərā’ēl ’êlîm| tišə‘îm wəšiššâ kəḇāśîm šiḇə‘îm wəšiḇə‘â ṣəfîrê ḥaṭṭā’ṯ šənêm ‘āśār hakōl ‘wōlâ layhwâ: f</p>
 <p>36 wayyitənû| ’eṯ-dāṯê hammeleḵə la’ăḥašədarəpənê hammeleḵə ûf<sup>a</sup>ḥăwwōṯ ‘ēḇer hannâār wəniśśə’û ’eṯ-hā‘ām wə’eṯ-bêṯ-hā’ĕlōhîm: s</p>
 </td>
 </tr></table>
 <p></p><hr>
 <center>
 <a href="ezr009.htm">Next: Ezra Chapter 9</a></center>
 </body>