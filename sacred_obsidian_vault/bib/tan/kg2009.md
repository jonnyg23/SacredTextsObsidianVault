<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/kg2009.htm">Polyglot</a> 
 <a href="../kjv/kg2009.htm">KJV</a> 
 <a href="../sep/kg2009.htm">Sep</a> 
 <a href="../vul/kg2009.htm">Vul</a> 
 
 <br>
 <br><a href="kg2.htm">2 Kings (2 Melakhim) Index</a><br>
  
 <a href="kg2008.htm">Previous</a> 
 <a href="kg2010.htm">Next</a> 
 </center>
 <hr>
 
 <h3 align="CENTER">Tanach (Hebrew): 2 Kings (2 Melakhim) Chapter 9</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וֶאֱלִישָׁע֙ הַנָּבִ֔יא קָרָ֕א לְאַחַ֖ד מִבְּנֵ֣י הַנְּבִיאִ֑ים וַיֹּ֨אמֶר ל֜וֹ חֲגֹ֣ר מָתְנֶ֗יךָ וְ֠קַח פַּ֣ךְ הַשֶּׁ֤מֶן הַזֶּה֙ בְּיָדֶ֔ךָ וְלֵ֖ךְ רָמֹ֥ת גִּלְעָֽד׃ </span></p>
 <p align="RIGHT"><span lang="he">‎<a name="002">2</a> ‏וּבָ֖אתָ שָׁ֑מָּה וּרְאֵֽה־שָׁ֠ם יֵה֨וּא בֶן־יְהוֹשָׁפָ֜ט בֶּן־נִמְשִׁ֗י וּבָ֙אתָ֙ וַהֲקֵֽמֹתוֹ֙ מִתּ֣וֹך<font color="red"><sup>1</sup></font> אֶחָ֔יו וְהֵבֵיאתָ֥ אֹת֖וֹ חֶ֥דֶר בְּחָֽדֶר׃ </span></p>
 <p align="RIGHT"><span lang="he">‎<a name="003">3</a> ‏וְלָקַחְתָּ֤ פַךְ־הַשֶּׁ֙מֶן֙ וְיָצַקְתָּ֣ עַל־רֹאשׁ֔וֹ וְאָֽמַרְתָּ֙ כֹּֽה־אָמַ֣ר יְהוָ֔ה מְשַׁחְתִּ֥יךָֽ לְמֶ֖לֶךְ אֶל־יִשְׂרָאֵ֑ל וּפָתַחְתָּ֥ הַדֶּ֛לֶת וְנַ֖סְתָּה וְלֹ֥א תְחַכֶּֽה׃ </span></p>
 <p align="RIGHT"><span lang="he">‎<a name="004">4</a> ‏וַיֵּ֧לֶךְ הַנַּ֛עַר הַנַּ֥עַר הַנָּבִ֖יא רָמֹ֥ת גִּלְעָֽד׃ </span></p>
 <p align="RIGHT"><span lang="he">‎<a name="005">5</a> ‏וַיָּבֹ֗א וְהִנֵּ֨ה שָׂרֵ֤י הַחַ֙יִל֙ יֹֽשְׁבִ֔ים וַיֹּ֕אמֶר דָּבָ֥ר לִ֛י אֵלֶ֖יךָ הַשָּׂ֑ר וַיֹּ֤אמֶר יֵהוּא֙ אֶל־מִ֣י מִכֻּלָּ֔נוּ וַיֹּ֖אמֶר אֵלֶ֥יךָ הַשָּֽׂר׃ </span></p>
 <p align="RIGHT"><span lang="he">‎<a name="006">6</a> ‏וַיָּ֙קָם֙ וַיָּבֹ֣א הַבַּ֔יְתָה וַיִּצֹ֥ק הַשֶּׁ֖מֶן אֶל־רֹאשׁ֑וֹ וַיֹּ֣אמֶר ל֗וֹ כֹּֽה־אָמַ֤ר יְהוָה֙ אֱלֹהֵ֣י יִשְׂרָאֵ֔ל מְשַׁחְתִּ֧יךָֽ לְמֶ֛לֶךְ אֶל־עַ֥ם יְהוָ֖ה אֶל־יִשְׂרָאֵֽל׃ </span></p>
 <p align="RIGHT"><span lang="he">‎<a name="007">7</a> ‏וְהִ֨כִּיתָ֔ה אֶת־בֵּ֥ית אַחְאָ֖ב אֲדֹנֶ֑יךָ וְנִקַּמְתִּ֞י דְּמֵ֣י׀ עֲבָדַ֣י הַנְּבִיאִ֗ים וּדְמֵ֛י כָּל־עַבְדֵ֥י יְהוָ֖ה מִיַּ֥ד אִיזָֽבֶל׃ </span></p>
 <p align="RIGHT"><span lang="he">‎<a name="008">8</a> ‏וְאָבַ֖ד כָּל־בֵּ֣ית אַחְאָ֑ב וְהִכְרַתִּ֤י לְאַחְאָב֙ מַשְׁתִּ֣ין בְּקִ֔יר וְעָצ֥וּר וְעָז֖וּב בְּיִשְׂרָאֵֽל׃ </span></p>
 <p align="RIGHT"><span lang="he">‎<a name="009">9</a> ‏וְנָֽתַתִּי֙ אֶת־בֵּ֣ית אַחְאָ֔ב כְּבֵ֖ית יָרָבְעָ֣ם בֶּן־נְבָ֑ט וּכְבֵ֖ית בַּעְשָׁ֥א בֶן־אֲחִיָּֽה׃ </span></p>
 <p align="RIGHT"><span lang="he">‎<a name="010">10</a> ‏וְאֶת־אִיזֶ֜בֶל יֹאכְל֧וּ הַכְּלָבִ֛ים בְּחֵ֥לֶק יִזְרְעֶ֖אל וְאֵ֣ין קֹבֵ֑ר וַיִּפְתַּ֥ח הַדֶּ֖לֶת וַיָּנֹֽס׃ </span></p>
 <p align="RIGHT"><span lang="he">‎<a name="011">11</a> ‏וְיֵה֗וּא יָצָא֙ אֶל־עַבְדֵ֣י אֲדֹנָ֔יו וַיֹּ֤אמֶר לוֹ֙ הֲשָׁל֔וֹם מַדּ֛וּעַ בָּֽא־הַמְשֻׁגָּ֥ע הַזֶּ֖ה אֵלֶ֑יךָ וַיֹּ֣אמֶר אֲלֵיהֶ֔ם אַתֶּ֛ם יְדַעְתֶּ֥ם אֶת־הָאִ֖ישׁ וְאֶת־שִׂיחֽוֹ׃ </span></p>
 <p align="RIGHT"><span lang="he">‎<a name="012">12</a> ‏וַיֹּאמְר֣וּ שֶׁ֔קֶר הַגֶּד־נָ֖א לָ֑נוּ וַיֹּ֗אמֶר כָּזֹ֤את וְכָזֹאת֙ אָמַ֤ר אֵלַי֙ לֵאמֹ֔ר כֹּ֚ה אָמַ֣ר יְהוָ֔ה מְשַׁחְתִּ֥יךָֽ לְמֶ֖לֶךְ אֶל־יִשְׂרָאֵֽל׃ </span></p>
 <p align="RIGHT"><span lang="he">‎<a name="013">13</a> ‏וַֽיְמַהֲר֗וּ וַיִּקְחוּ֙ אִ֣ישׁ בִּגְד֔וֹ וַיָּשִׂ֥ימוּ תַחְתָּ֖יו אֶל־גֶּ֣רֶם הַֽמַּעֲל֑וֹת וַֽיִּתְקְעוּ֙ בַּשּׁוֹפָ֔ר וַיֹּאמְר֖וּ מָלַ֥ךְ יֵהֽוּא׃ </span></p>
 <p align="RIGHT"><span lang="he">‎<a name="014">14</a> ‏וַיִּתְקַשֵּׁ֗ר יֵה֛וּא בֶּן־יְהוֹשָׁפָ֥ט בֶּן־נִמְשִׁ֖י אֶל־יוֹרָ֑ם וְיוֹרָם֩ הָיָ֨ה שֹׁמֵ֜ר בְּרָמֹ֣ת גִּלְעָ֗ד ה֚וּא וְכָל־יִשְׂרָאֵ֔ל מִפְּנֵ֥י חֲזָאֵ֖ל מֶֽלֶךְ־אֲרָֽם׃ </span></p>
 <p align="RIGHT"><span lang="he">‎<a name="015">15</a> ‏וַיָּשָׁב֩ יְהוֹרָ֨ם הַמֶּ֜לֶךְ לְהִתְרַפֵּ֣א בִיְזְרְעֶ֗אל מִן־הַמַּכִּים֙ אֲשֶׁ֣ר יַכֻּ֣הוּ אֲרַמִּ֔ים בְּהִלָּ֣חֲמ֔וֹ אֶת־חֲזָאֵ֖ל מֶ֣לֶךְ אֲרָ֑ם וַיֹּ֤אמֶר יֵהוּא֙ אִם־יֵ֣שׁ נַפְשְׁכֶ֔ם אַל־יֵצֵ֤א פָלִיט֙ מִן־הָעִ֔יר לָלֶ֖כֶת <font color="brown">לגיד</font> <font color="blue">לְהַגִּ֥יד</font> בְּיִזְרְעֶֽאל׃ </span></p>
 <p align="RIGHT"><span lang="he">‎<a name="016">16</a> ‏וַיִּרְכַּ֤ב יֵהוּא֙ וַיֵּ֣לֶךְ יִזְרְעֶ֔אלָה כִּ֥י יוֹרָ֖ם שֹׁכֵ֣ב שָׁ֑מָּה וַֽאֲחַזְיָה֙ מֶ֣לֶךְ יְהוּדָ֔ה יָרַ֖ד לִרְא֥וֹת אֶת־יוֹרָֽם׃ </span></p>
 <p align="RIGHT"><span lang="he">‎<a name="017">17</a> ‏וְהַצֹּפֶה֩ עֹמֵ֨ד עַֽל־הַמִּגְדָּ֜ל בְּיִזְרְעֶ֗אל וַיַּ֞רְא אֶת־שִׁפְעַ֤ת יֵהוּא֙ בְּבֹא֔וֹ וַיֹּ֕אמֶר שִׁפְעַ֖ת אֲנִ֣י רֹאֶ֑ה וַיֹּ֣אמֶר יְהוֹרָ֗ם קַ֥ח רַכָּ֛ב וּֽשְׁלַ֥ח לִקְרָאתָ֖ם וְיֹאמַ֥ר הֲשָׁלֽוֹם׃ </span></p>
 <p align="RIGHT"><span lang="he">‎<a name="018">18</a> ‏וַיֵּלֶךְ֩ רֹכֵ֨ב הַסּ֜וּס לִקְרָאת֗וֹ וַיֹּ֙אמֶר֙ כֹּֽה־אָמַ֤ר הַמֶּ֙לֶךְ֙ הֲשָׁל֔וֹם וַיֹּ֧אמֶר יֵה֛וּא מַה־לְּךָ֥ וּלְשָׁל֖וֹם סֹ֣ב אֶֽל־אַחֲרָ֑י וַיַּגֵּ֤ד הַצֹּפֶה֙ לֵאמֹ֔ר בָּֽא־הַמַּלְאָ֥ךְ עַד־הֵ֖ם וְלֹֽא־שָֽׁב׃ </span></p>
 <p align="RIGHT"><span lang="he">‎<a name="019">19</a> ‏וַיִּשְׁלַ֗ח רֹכֵ֣ב סוּס֮ שֵׁנִי֒ וַיָּבֹ֣א אֲלֵהֶ֔ם וַיֹּ֛אמֶר כֹּֽה־אָמַ֥ר הַמֶּ֖לֶךְ שָׁל֑וֹם וַיֹּ֧אמֶר יֵה֛וּא מַה־לְּךָ֥ וּלְשָׁל֖וֹם סֹ֥ב אֶֽל־אַחֲרָֽי׃ </span></p>
 <p align="RIGHT"><span lang="he">‎<a name="020">20</a> ‏וַיַּגֵּ֤ד הַצֹּפֶה֙ לֵאמֹ֔ר בָּ֥א עַד־אֲלֵיהֶ֖ם וְלֹֽא־שָׁ֑ב וְהַמִּנְהָ֗ג כְּמִנְהַג֙ יֵה֣וּא בֶן־נִמְשִׁ֔י כִּ֥י בְשִׁגָּע֖וֹן יִנְהָֽג׃ </span></p>
 <p align="RIGHT"><span lang="he">‎<a name="021">21</a> ‏וַיֹּ֤אמֶר יְהוֹרָם֙ אֱסֹ֔ר וַיֶּאְסֹ֖ר רִכְבּ֑וֹ וַיֵּצֵ֣א יְהוֹרָ֣ם מֶֽלֶךְ־יִ֠שְׂרָאֵל וַאֲחַזְיָ֨הוּ מֶֽלֶךְ־יְהוּדָ֜ה אִ֣ישׁ בְּרִכְבּ֗וֹ וַיֵּֽצְאוּ֙ לִקְרַ֣את יֵה֔וּא וַיִּמְצָאֻ֔הוּ בְּחֶלְקַ֖ת נָב֥וֹת הַיִּזְרְעֵאלִֽי׃ </span></p>
 <p align="RIGHT"><span lang="he">‎<a name="022">22</a> ‏וַיְהִ֗י כִּרְא֤וֹת יְהוֹרָם֙ אֶת־יֵה֔וּא וַיֹּ֖אמֶר הֲשָׁל֣וֹם יֵה֑וּא וַיֹּ֙אמֶר֙ מָ֣ה הַשָּׁל֔וֹם עַד־זְנוּנֵ֞י אִיזֶ֧בֶל אִמְּךָ֛ וּכְשָׁפֶ֖יהָ הָרַבִּֽים׃ </span></p>
 <p align="RIGHT"><span lang="he">‎<a name="023">23</a> ‏וַיַּהֲפֹ֧ךְ יְהוֹרָ֛ם יָדָ֖יו וַיָּנֹ֑ס וַיֹּ֥אמֶר אֶל־אֲחַזְיָ֖הוּ מִרְמָ֥ה אֲחַזְיָֽה׃ </span></p>
 <p align="RIGHT"><span lang="he">‎<a name="024">24</a> ‏וְיֵה֞וּא מִלֵּ֧א יָד֣וֹ בַקֶּ֗שֶׁת וַיַּ֤ךְ אֶת־יְהוֹרָם֙ בֵּ֣ין זְרֹעָ֔יו וַיֵּצֵ֥א הַחֵ֖צִי מִלִּבּ֑וֹ וַיִּכְרַ֖ע בְּרִכְבּֽוֹ׃ </span></p>
 <p align="RIGHT"><span lang="he">‎<a name="025">25</a> ‏וַיֹּ֗אמֶר אֶל־בִּדְקַר֙ <font color="brown">שלשה</font> <font color="blue">שָֽׁלִשׁ֔וֹ</font> שָׂ֚א הַשְׁלִכֵ֔הוּ בְּחֶלְקַ֕ת שְׂדֵ֖ה נָב֣וֹת הַיִּזְרְעֵאלִ֑י כִּֽי־זְכֹ֞ר אֲנִ֣י וָאַ֗תָּה אֵ֣ת רֹכְבִ֤ים צְמָדִים֙ אַֽחֲרֵי֙ אַחְאָ֣ב אָבִ֔יו וַֽיהוָה֙ נָשָׂ֣א עָלָ֔יו אֶת־הַמַּשָּׂ֖א הַזֶּֽה׃ </span></p>
 <p align="RIGHT"><span lang="he">‎<a name="026">26</a> ‏אִם־לֹ֡א אֶת־דְּמֵ֣י נָבוֹת֩ וְאֶת־דְּמֵ֨י בָנָ֜יו רָאִ֤יתִי אֶ֙מֶשׁ֙ נְאֻם־יְהוָ֔ה וְשִׁלַּמְתִּ֥י לְךָ֛ בַּחֶלְקָ֥ה הַזֹּ֖את נְאֻם־יְהוָ֑ה וְעַתָּ֗ה שָׂ֧א הַשְׁלִכֵ֛הוּ בַּחֶלְקָ֖ה כִּדְבַ֥ר יְהוָֽה׃ </span></p>
 <p align="RIGHT"><span lang="he">‎<a name="027">27</a> ‏וַאֲחַזְיָ֤ה מֶֽלֶךְ־יְהוּדָה֙ רָאָ֔ה וַיָּ֕נָס דֶּ֖רֶךְ בֵּ֣ית הַגָּ֑ן וַיִּרְדֹּ֨ף אַחֲרָ֜יו יֵה֗וּא וַ֠יֹּאמֶר גַּם־אֹת֞וֹ הַכֻּ֣הוּ אֶל־הַמֶּרְכָּבָ֗ה בְּמַֽעֲלֵה־גוּר֙ אֲשֶׁ֣ר אֶֽת־יִבְלְעָ֔ם וַיָּ֥נָס מְגִדּ֖וֹ וַיָּ֥מָת שָֽׁם׃ </span></p>
 <p align="RIGHT"><span lang="he">‎<a name="028">28</a> ‏וַיַּרְכִּ֧בוּ אֹת֛וֹ עֲבָדָ֖יו יְרוּשָׁלְָ֑מָה וַיִּקְבְּר֨וּ אֹת֧וֹ בִקְבֻרָת֛וֹ עִם־אֲבֹתָ֖יו בְּעִ֥יר דָּוִֽד׃ פ</span></p>
 <p align="RIGHT"><span lang="he">‎<a name="029">29</a> ‏וּבִשְׁנַת֙ אַחַ֣ת עֶשְׂרֵ֣ה שָׁנָ֔ה לְיוֹרָ֖ם בֶּן־אַחְאָ֑ב מָלַ֥ךְ אֲחַזְיָ֖ה עַל־יְהוּדָֽה׃ </span></p>
 <p align="RIGHT"><span lang="he">‎<a name="030">30</a> ‏וַיָּב֥וֹא יֵה֖וּא יִזְרְעֶ֑אלָה וְאִיזֶ֣בֶל שָׁמְעָ֗ה וַתָּ֨שֶׂם בַּפּ֤וּךְ עֵינֶ֙יהָ֙ וַתֵּ֣יטֶב אֶת־רֹאשָׁ֔הּ וַתַּשְׁקֵ֖ף בְּעַ֥ד הַחַלּֽוֹן׃ </span></p>
 <p align="RIGHT"><span lang="he">‎<a name="031">31</a> ‏וְיֵה֖וּא בָּ֣א בַשָּׁ֑עַר וַתֹּ֣אמֶר הֲשָׁל֔וֹם זִמְרִ֖י הֹרֵ֥ג אֲדֹנָֽיו׃ </span></p>
 <p align="RIGHT"><span lang="he">‎<a name="032">32</a> ‏וַיִּשָּׂ֤א פָנָיו֙ אֶל־הַ֣חַלּ֔וֹן וַיֹּ֕אמֶר מִ֥י אִתִּ֖י מִ֑י וַיַּשְׁקִ֣יפוּ אֵלָ֔יו שְׁנַ֥יִם שְׁלֹשָׁ֖ה סָרִיסִֽים׃ </span></p>
 <p align="RIGHT"><span lang="he">‎<a name="033">33</a> ‏וַיֹּ֥אמֶר <font color="brown">שמטהו</font> <font color="blue">שִׁמְט֖וּהָ</font> וַֽיִּשְׁמְט֑וּהָ וַיִּ֨ז מִדָּמָ֧הּ אֶל־הַקִּ֛יר וְאֶל־הַסּוּסִ֖ים וַֽיִּרְמְסֶֽנָּה׃ </span></p>
 <p align="RIGHT"><span lang="he">‎<a name="034">34</a> ‏וַיָּבֹ֖א וַיֹּ֣אכַל וַיֵּ֑שְׁתְּ וַיֹּ֗אמֶר פִּקְדוּ־נָ֞א אֶת־הָאֲרוּרָ֤ה הַזֹּאת֙ וְקִבְר֔וּהָ כִּ֥י בַת־מֶ֖לֶךְ הִֽיא׃ </span></p>
 <p align="RIGHT"><span lang="he">‎<a name="035">35</a> ‏וַיֵּלְכ֖וּ לְקָבְרָ֑הּ וְלֹא־מָ֣צְאוּ בָ֗הּ כִּ֧י אִם־הַגֻּלְגֹּ֛לֶת וְהָרַגְלַ֖יִם וְכַפּ֥וֹת הַיָּדָֽיִם׃ </span></p>
 <p align="RIGHT"><span lang="he">‎<a name="036">36</a> ‏וַיָּשֻׁבוּ֮ וַיַּגִּ֣ידוּ לוֹ֒ וַיֹּ֙אמֶר֙ דְּבַר־יְהוָ֣ה ה֔וּא אֲשֶׁ֣ר דִּבֶּ֗ר בְּיַד־עַבְדּ֛וֹ אֵלִיָּ֥הוּ הַתִּשְׁבִּ֖י לֵאמֹ֑ר בְּחֵ֣לֶק יִזְרְעֶ֔אל יֹאכְל֥וּ הַכְּלָבִ֖ים אֶת־בְּשַׂ֥ר אִיזָֽבֶל׃ </span></p>
 <p align="RIGHT"><span lang="he">‎<a name="037">37</a> ‏<font color="brown">והית</font> <font color="blue">וְֽהָיְתָ֞ה</font> נִבְלַ֣ת אִיזֶ֗בֶל כְּדֹ֛מֶן עַל־פְּנֵ֥י הַשָּׂדֶ֖ה בְּחֵ֣לֶק יִזְרְעֶ֑אל אֲשֶׁ֥ר לֹֽא־יֹאמְר֖וּ זֹ֥את אִיזָֽבֶל׃ פ</span></p>
 </td>
 <td width="50%">
 <p>1 we’ĕlîšā‘ hannāḇî’ qārā’ lə’<sup>a</sup>ḥaḏ mibənê hannəḇî’îm wayyō’mer lwō ḥăḡōr māṯəneyḵā wəq<sup>a</sup>ḥ paḵə haššemen hazzeh bəyāḏeḵā wəlēḵə rāmōṯ gilə‘āḏ: </p>
 <p>2 ûḇā’ṯā šāmmâ ûrə’ēh-šām yēhû’ ḇen-yəhwōšāfāṭ ben-niməšî ûḇā’ṯā wahăqēmōṯwō mitwōḵ<font color="red"><sup>1</sup></font> ’eḥāyw wəhēḇê’ṯā ’ōṯwō ḥeḏer bəḥāḏer: </p>
 <p>3 wəlāq<sup>a</sup>ḥətā faḵə-haššemen wəyāṣaqətā ‘al-rō’šwō wə’āmarətā kōh-’āmar yəhwâ məš<sup>a</sup>ḥətîḵā ləmeleḵə ’el-yiśərā’ēl ûfāṯ<sup>a</sup>ḥətā hadeleṯ wənasətâ wəlō’ ṯəḥakeh: </p>
 <p>4 wayyēleḵə hann<sup>a</sup>‘ar hann<sup>a</sup>‘ar hannāḇî’ rāmōṯ gilə‘āḏ: </p>
 <p>5 wayyāḇō’ wəhinnēh śārê h<sup>a</sup>ḥayil yōšəḇîm wayyō’mer dāḇār lî ’ēleyḵā haśśār wayyō’mer yēhû’ ’el-mî mikullānû wayyō’mer ’ēleyḵā haśśār: </p>
 <p>6 wayyāqām wayyāḇō’ habayəṯâ wayyiṣōq haššemen ’el-rō’šwō wayyō’mer lwō kōh-’āmar yəhwâ ’ĕlōhê yiśərā’ēl məš<sup>a</sup>ḥətîḵā ləmeleḵə ’el-‘am yəhwâ ’el-yiśərā’ēl: </p>
 <p>7 wəhikîṯâ ’eṯ-bêṯ ’<sup>a</sup>ḥə’āḇ ’ăḏōneyḵā wəniqqamətî dəmê| ‘ăḇāḏay hannəḇî’îm ûḏəmê kāl-‘aḇəḏê yəhwâ mîyaḏ ’îzāḇel: </p>
 <p>8 wə’āḇaḏ kāl-bêṯ ’<sup>a</sup>ḥə’āḇ wəhiḵəratî lə’<sup>a</sup>ḥə’āḇ mašətîn bəqîr wə‘āṣûr wə‘āzûḇ bəyiśərā’ēl: </p>
 <p>9 wənāṯatî ’eṯ-bêṯ ’<sup>a</sup>ḥə’āḇ kəḇêṯ yārāḇə‘ām ben-nəḇāṭ ûḵəḇêṯ b<sup>a</sup>‘əšā’ ḇen-’ăḥîyâ: </p>
 <p>10 wə’eṯ-’îzeḇel yō’ḵəlû hakəlāḇîm bəḥēleq yizərə‘e’l wə’ên qōḇēr wayyifət<sup>a</sup>ḥ hadeleṯ wayyānōs: </p>
 <p>11 wəyēhû’ yāṣā’ ’el-‘aḇəḏê ’ăḏōnāyw wayyō’mer lwō hăšālwōm madû‘a bā’-haməšugā‘ hazzeh ’ēleyḵā wayyō’mer ’ălêhem ’atem yəḏ<sup>a</sup>‘ətem ’eṯ-hā’îš wə’eṯ-śîḥwō: </p>
 <p>12 wayyō’mərû šeqer hageḏ-nā’ lānû wayyō’mer kāzō’ṯ wəḵāzō’ṯ ’āmar ’ēlay lē’mōr kōh ’āmar yəhwâ məš<sup>a</sup>ḥətîḵā ləmeleḵə ’el-yiśərā’ēl: </p>
 <p>13 wayəmahărû wayyiqəḥû ’îš biḡəḏwō wayyāśîmû ṯ<sup>a</sup>ḥətāyw ’el-gerem hamm<sup>a</sup>‘ălwōṯ wayyiṯəqə‘û baššwōfār wayyō’mərû mālaḵə yēhû’: </p>
 <p>14 wayyiṯəqaššēr yēhû’ ben-yəhwōšāfāṭ ben-niməšî ’el-ywōrām wəywōrām hāyâ šōmēr bərāmōṯ gilə‘āḏ hû’ wəḵāl-yiśərā’ēl mipənê ḥăzā’ēl meleḵə-’ărām: </p>
 <p>15 wayyāšāḇ yəhwōrām hammeleḵə ləhiṯərapē’ ḇîəzərə‘e’l min-hammakîm ’ăšer yakuhû ’ărammîm bəhillāḥămwō ’eṯ-ḥăzā’ēl meleḵə ’ărām wayyō’mer yēhû’ ’im-yēš nafəšəḵem ’al-yēṣē’ fālîṭ min-hā‘îr lāleḵeṯ <font color="brown">lagîḏ</font> <font color="blue">ləhagîḏ</font> bəyizərə‘e’l: </p>
 <p>16 wayyirəkaḇ yēhû’ wayyēleḵə yizərə‘e’lâ kî ywōrām šōḵēḇ šāmmâ wa’ăḥazəyâ meleḵə yəhûḏâ yāraḏ lirə’wōṯ ’eṯ-ywōrām: </p>
 <p>17 wəhaṣṣōfeh ‘ōmēḏ ‘al-hammiḡədāl bəyizərə‘e’l wayyarə’ ’eṯ-šifə‘aṯ yēhû’ bəḇō’wō wayyō’mer šifə‘aṯ ’ănî rō’eh wayyō’mer yəhwōrām q<sup>a</sup>ḥ rakāḇ ûšəl<sup>a</sup>ḥ liqərā’ṯām wəyō’mar hăšālwōm: </p>
 <p>18 wayyēleḵə rōḵēḇ hassûs liqərā’ṯwō wayyō’mer kōh-’āmar hammeleḵə hăšālwōm wayyō’mer yēhû’ mah-lləḵā ûləšālwōm sōḇ ’el-’<sup>a</sup>ḥărāy wayyagēḏ haṣṣōfeh lē’mōr bā’-hammalə’āḵə ‘aḏ-hēm wəlō’-šāḇ: </p>
 <p>19 wayyišəl<sup>a</sup>ḥ rōḵēḇ sûs šēnî wayyāḇō’ ’ălēhem wayyō’mer kōh-’āmar hammeleḵə šālwōm wayyō’mer yēhû’ mah-lləḵā ûləšālwōm sōḇ ’el-’<sup>a</sup>ḥărāy: </p>
 <p>20 wayyagēḏ haṣṣōfeh lē’mōr bā’ ‘aḏ-’ălêhem wəlō’-šāḇ wəhamminəhāḡ kəminəhaḡ yēhû’ ḇen-niməšî kî ḇəšigā‘wōn yinəhāḡ: </p>
 <p>21 wayyō’mer yəhwōrām ’ĕsōr wayye’əsōr riḵəbwō wayyēṣē’ yəhwōrām meleḵə-yiśərā’ēl wa’ăḥazəyâû meleḵə-yəhûḏâ ’îš bəriḵəbwō wayyēṣə’û liqəra’ṯ yēhû’ wayyiməṣā’uhû bəḥeləqaṯ nāḇwōṯ hayyizərə‘ē’lî: </p>
 <p>22 wayəhî kirə’wōṯ yəhwōrām ’eṯ-yēhû’ wayyō’mer hăšālwōm yēhû’ wayyō’mer mâ haššālwōm ‘aḏ-zənûnê ’îzeḇel ’imməḵā ûḵəšāfeyhā hārabîm: </p>
 <p>23 wayyahăfōḵə yəhwōrām yāḏāyw wayyānōs wayyō’mer ’el-’ăḥazəyâû mirəmâ ’ăḥazəyâ: </p>
 <p>24 wəyēhû’ millē’ yāḏwō ḇaqqešeṯ wayyaḵə ’eṯ-yəhwōrām bên zərō‘āyw wayyēṣē’ h<sup>a</sup>ḥēṣî millibwō wayyiḵər<sup>a</sup>‘ bəriḵəbwō: </p>
 <p>25 wayyō’mer ’el-biḏəqar <font color="brown">šəlōšâ</font> <font color="blue">šālišwō</font> śā’ hašəliḵēhû bəḥeləqaṯ śəḏēh nāḇwōṯ hayyizərə‘ē’lî kî-zəḵōr ’ănî wā’atâ ’ēṯ rōḵəḇîm ṣəmāḏîm ’<sup>a</sup>ḥărê ’<sup>a</sup>ḥə’āḇ ’āḇîw wayhwâ nāśā’ ‘ālāyw ’eṯ-hammaśśā’ hazzeh: </p>
 <p>26 ’im-lō’ ’eṯ-dəmê nāḇwōṯ wə’eṯ-dəmê ḇānāyw rā’îṯî ’emeš nə’um-yəhwâ wəšillamətî ləḵā b<sup>a</sup>ḥeləqâ hazzō’ṯ nə’um-yəhwâ wə‘atâ śā’ hašəliḵēhû b<sup>a</sup>ḥeləqâ kiḏəḇar yəhwâ: </p>
 <p>27 wa’ăḥazəyâ meleḵə-yəhûḏâ rā’â wayyānās dereḵə bêṯ hagān wayyirədōf ’<sup>a</sup>ḥărāyw yēhû’ wayyō’mer gam-’ōṯwō hakuhû ’el-hammerəkāḇâ bəm<sup>a</sup>‘ălēh-ḡûr ’ăšer ’eṯ-yiḇələ‘ām wayyānās məḡidwō wayyāmāṯ šām: </p>
 <p>28 wayyarəkiḇû ’ōṯwō ‘ăḇāḏāyw yərûšālāəmâ wayyiqəbərû ’ōṯwō ḇiqəḇurāṯwō ‘im-’ăḇōṯāyw bə‘îr dāwiḏ: f</p>
 <p>29 ûḇišənaṯ ’<sup>a</sup>ḥaṯ ‘eśərēh šānâ ləywōrām ben-’<sup>a</sup>ḥə’āḇ mālaḵə ’ăḥazəyâ ‘al-yəhûḏâ: </p>
 <p>30 wayyāḇwō’ yēhû’ yizərə‘e’lâ wə’îzeḇel šāmə‘â watāśem bapûḵə ‘êneyhā watêṭeḇ ’eṯ-rō’šāh watašəqēf bə‘aḏ h<sup>a</sup>ḥallwōn: </p>
 <p>31 wəyēhû’ bā’ ḇaššā‘ar watō’mer hăšālwōm zimərî hōrēḡ ’ăḏōnāyw: </p>
 <p>32 wayyiśśā’ fānāyw ’el-h<sup>a</sup>ḥallwōn wayyō’mer mî ’itî mî wayyašəqîfû ’ēlāyw šənayim šəlōšâ sārîsîm: </p>
 <p>33 wayyō’mer <font color="brown">šiməṭuhû</font> <font color="blue">šiməṭûhā</font> wayyišəməṭûhā wayyiz midāmāh ’el-haqqîr wə’el-hassûsîm wayyirəməsennâ: </p>
 <p>34 wayyāḇō’ wayyō’ḵal wayyēšətə wayyō’mer piqəḏû-nā’ ’eṯ-hā’ărûrâ hazzō’ṯ wəqiḇərûhā kî ḇaṯ-meleḵə hî’: </p>
 <p>35 wayyēləḵû ləqāḇərāh wəlō’-māṣə’û ḇāh kî ’im-haguləgōleṯ wəhāraḡəlayim wəḵapwōṯ hayyāḏāyim: </p>
 <p>36 wayyāšuḇû wayyagîḏû lwō wayyō’mer dəḇar-yəhwâ hû’ ’ăšer diber bəyaḏ-‘aḇədwō ’ēlîyâû hatišəbî lē’mōr bəḥēleq yizərə‘e’l yō’ḵəlû hakəlāḇîm ’eṯ-bəśar ’îzāḇel: </p>
 <p>37 <font color="brown">wəhāyāṯ</font> <font color="blue">wəhāyəṯâ</font> niḇəlaṯ ’îzeḇel kəḏōmen ‘al-pənê haśśāḏeh bəḥēleq yizərə‘e’l ’ăšer lō’-yō’mərû zō’ṯ ’îzāḇel: f</p>
 </td>
 </tr></table>
 <p></p><hr>
 <center>
 <a href="kg2010.htm">Next: 2 Kings (2 Melakhim) Chapter 10</a></center>
 </body>