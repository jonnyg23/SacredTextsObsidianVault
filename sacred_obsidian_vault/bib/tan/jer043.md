<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jer043.htm">Polyglot</a> 
 <a href="../kjv/jer043.htm">KJV</a> 
 <a href="../sep/jer043.htm">Sep</a> 
 <a href="../vul/jer043.htm">Vul</a> 
 
 <br>
 <br><a href="jer.htm">Jeremiah (Yermiyah) Index</a><br>
  
 <a href="jer042.htm">Previous</a> 
 <a href="jer044.htm">Next</a> 
 </center>
 <hr>
 
 <h3 align="CENTER">Tanach (Hebrew): Jeremiah (Yermiyah) Chapter 43</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְהִי֩ כְּכַלּ֨וֹת יִרְמְיָ֜הוּ לְדַבֵּ֣ר אֶל־כָּל־הָעָ֗ם אֶת־כָּל־דִּבְרֵי֙ יְהוָ֣ה אֱלֹהֵיהֶ֔ם אֲשֶׁ֧ר שְׁלָח֛וֹ יְהוָ֥ה אֱלֹהֵיהֶ֖ם אֲלֵיהֶ֑ם אֵ֥ת כָּל־הַדְּבָרִ֖ים הָאֵֽלֶּה׃ ס</span></p>
 <p align="RIGHT"><span lang="he">‎<a name="002">2</a> ‏וַיֹּ֨אמֶר עֲזַרְיָ֤ה בֶן־הוֹשַֽׁעְיָה֙ וְיוֹחָנָ֣ן בֶּן־קָרֵ֔חַ וְכָל־הָאֲנָשִׁ֖ים הַזֵּדִ֑ים אֹמְרִ֣ים אֶֽל־יִרְמְיָ֗הוּ שֶׁ֚קֶר אַתָּ֣ה מְדַבֵּ֔ר לֹ֣א שְׁלָחֲךָ֞ יְהוָ֤ה אֱלֹהֵ֙ינוּ֙ לֵאמֹ֔ר לֹֽא־תָבֹ֥אוּ מִצְרַ֖יִם לָג֥וּר שָֽׁם׃ </span></p>
 <p align="RIGHT"><span lang="he">‎<a name="003">3</a> ‏כִּ֗י בָּרוּךְ֙ בֶּן־נֵ֣רִיָּ֔ה מַסִּ֥ית אֹתְךָ֖ בָּ֑נוּ לְמַעַן֩ תֵּ֨ת אֹתָ֤נוּ בְיַֽד־הַכַּשְׂדִּים֙ לְהָמִ֣ית אֹתָ֔נוּ וּלְהַגְל֥וֹת אֹתָ֖נוּ בָּבֶֽל׃ </span></p>
 <p align="RIGHT"><span lang="he">‎<a name="004">4</a> ‏וְלֹֽא־שָׁמַע֩ יוֹחָנָ֨ן בֶּן־קָרֵ֜חַ וְכָל־שָׂרֵ֧י הַחֲיָלִ֛ים וְכָל־הָעָ֖ם בְּק֣וֹל יְהוָ֑ה לָשֶׁ֖בֶת בְּאֶ֥רֶץ יְהוּדָֽה׃ </span></p>
 <p align="RIGHT"><span lang="he">‎<a name="005">5</a> ‏וַיִּקַּ֞ח יוֹחָנָ֤ן בֶּן־קָרֵ֙חַ֙ וְכָל־שָׂרֵ֣י הַחֲיָלִ֔ים אֵ֖ת כָּל־שְׁאֵרִ֣ית יְהוּדָ֑ה אֲשֶׁר־שָׁ֗בוּ מִכָּל־הַגּוֹיִם֙ אֲשֶׁ֣ר נִדְּחוּ־שָׁ֔ם לָג֖וּר בְּאֶ֥רֶץ יְהוּדָֽה׃ </span></p>
 <p align="RIGHT"><span lang="he">‎<a name="006">6</a> ‏אֶֽת־הַ֠גְּבָרִים וְאֶת־הַנָּשִׁ֣ים וְאֶת־הַטַּף֮ וְאֶת־בְּנ֣וֹת הַמֶּלֶךְ֒ וְאֵ֣ת כָּל־הַנֶּ֗פֶשׁ אֲשֶׁ֤ר הִנִּ֙יחַ֙ נְבוּזַרְאֲדָ֣ן רַב־טַבָּחִ֔ים אֶת־גְּדַלְיָ֖הוּ בֶּן־אֲחִיקָ֣ם בֶּן־שָׁפָ֑ן וְאֵת֙ יִרְמְיָ֣הוּ הַנָּבִ֔יא וְאֶת־בָּר֖וּךְ בֶּן־נֵרִיָּֽהוּ׃ </span></p>
 <p align="RIGHT"><span lang="he">‎<a name="007">7</a> ‏וַיָּבֹ֙אוּ֙ אֶ֣רֶץ מִצְרַ֔יִם כִּ֛י לֹ֥א שָׁמְע֖וּ בְּק֣וֹל יְהוָ֑ה וַיָּבֹ֖אוּ עַד־תַּחְפַּנְחֵֽס׃ ס</span></p>
 <p align="RIGHT"><span lang="he">‎<a name="008">8</a> ‏וַיְהִ֤י דְבַר־יְהוָה֙ אֶֽל־יִרְמְיָ֔הוּ בְּתַחְפַּנְחֵ֖ס לֵאמֹֽר׃ </span></p>
 <p align="RIGHT"><span lang="he">‎<a name="009">9</a> ‏קַ֣ח בְּיָדְךָ֞ אֲבָנִ֣ים גְּדֹל֗וֹת וּטְמַנְתָּ֤ם בַּמֶּ֙לֶט֙ בַּמַּלְבֵּ֔ן אֲשֶׁ֛ר בְּפֶ֥תַח בֵּית־פַּרְעֹ֖ה בְּתַחְפַּנְחֵ֑ס לְעֵינֵ֖י אֲנָשִׁ֥ים יְהוּדִֽים׃ </span></p>
 <p align="RIGHT"><span lang="he">‎<a name="010">10</a> ‏וְאָמַרְתָּ֣ אֲלֵיהֶ֡ם כֹּֽה־אָמַר֩ יְהוָ֨ה צְבָא֜וֹת אֱלֹהֵ֣י יִשְׂרָאֵ֗ל הִנְנִ֤י שֹׁלֵ֙חַ֙ וְ֠לָקַחְתִּי אֶת־נְבוּכַדְרֶאצַּ֤ר מֶֽלֶךְ־בָּבֶל֙ עַבְדִּ֔י וְשַׂמְתִּ֣י כִסְא֔וֹ מִמַּ֛עַל לָאֲבָנִ֥ים הָאֵ֖לֶּה אֲשֶׁ֣ר טָמָ֑נְתִּי וְנָטָ֥ה אֶת־<font color="brown">שפרורו</font> <font color="blue">שַׁפְרִיר֖וֹ</font> עֲלֵיהֶֽם׃ </span></p>
 <p align="RIGHT"><span lang="he">‎<a name="011">11</a> ‏<font color="brown">ובאה</font> <font color="blue">וּבָ֕א</font> וְהִכָּ֖ה אֶת־אֶ֣רֶץ מִצְרָ֑יִם אֲשֶׁ֧ר לַמָּ֣וֶת לַמָּ֗וֶת וַאֲשֶׁ֤ר לַשְּׁבִי֙ לַשֶּׁ֔בִי וַאֲשֶׁ֥ר לַחֶ֖רֶב לֶחָֽרֶב׃ </span></p>
 <p align="RIGHT"><span lang="he">‎<a name="012">12</a> ‏וְהִצַּ֣תִּי אֵ֗שׁ בְּבָתֵּי֙ אֱלֹהֵ֣י מִצְרַ֔יִם וּשְׂרָפָ֖ם וְשָׁבָ֑ם וְעָטָה֩ אֶת־אֶ֨רֶץ מִצְרַ֜יִם כַּאֲשֶׁר־יַעְטֶ֤ה הָֽרֹעֶה֙ אֶת־בִּגְד֔וֹ וְיָצָ֥א מִשָּׁ֖ם בְּשָׁלֽוֹם׃ </span></p>
 <p align="RIGHT"><span lang="he">‎<a name="013">13</a> ‏וְשִׁבַּ֗ר אֶֽת־מַצְּבוֹת֙ בֵּ֣ית שֶׁ֔מֶשׁ אֲשֶׁ֖ר בְּאֶ֣רֶץ מִצְרָ֑יִם וְאֶת־בָּתֵּ֥י אֱלֹהֵֽי־מִצְרַ֖יִם יִשְׂרֹ֥ף בָּאֵֽשׁ׃ ס</span></p>
 </td>
 <td width="50%">
 <p>1 wayəhî kəḵallwōṯ yirəməyâû ləḏabēr ’el-kāl-hā‘ām ’eṯ-kāl-diḇərê yəhwâ ’ĕlōhêhem ’ăšer šəlāḥwō yəhwâ ’ĕlōhêhem ’ălêhem ’ēṯ kāl-hadəḇārîm hā’ēlleh: s</p>
 <p>2 wayyō’mer ‘ăzarəyâ ḇen-hwōš<sup>a</sup>‘əyâ wəywōḥānān ben-qārēḥa wəḵāl-hā’ănāšîm hazzēḏîm ’ōmərîm ’el-yirəməyâû šeqer ’atâ məḏabēr lō’ šəlāḥăḵā yəhwâ ’ĕlōhênû lē’mōr lō’-ṯāḇō’û miṣərayim lāḡûr šām: </p>
 <p>3 kî bārûḵə ben-nērîyâ massîṯ ’ōṯəḵā bānû ləm<sup>a</sup>‘an tēṯ ’ōṯānû ḇəyaḏ-hakaśədîm ləhāmîṯ ’ōṯānû ûləhaḡəlwōṯ ’ōṯānû bāḇel: </p>
 <p>4 wəlō’-šām<sup>a</sup>‘ ywōḥānān ben-qārēḥa wəḵāl-śārê h<sup>a</sup>ḥăyālîm wəḵāl-hā‘ām bəqwōl yəhwâ lāšeḇeṯ bə’ereṣ yəhûḏâ: </p>
 <p>5 wayyiqq<sup>a</sup>ḥ ywōḥānān ben-qārēḥa wəḵāl-śārê h<sup>a</sup>ḥăyālîm ’ēṯ kāl-šə’ērîṯ yəhûḏâ ’ăšer-šāḇû mikāl-hagwōyim ’ăšer nidəḥû-šām lāḡûr bə’ereṣ yəhûḏâ: </p>
 <p>6 ’eṯ-hagəḇārîm wə’eṯ-hannāšîm wə’eṯ-haṭṭaf wə’eṯ-bənwōṯ hammeleḵə wə’ēṯ kāl-hannefeš ’ăšer hinnîḥa nəḇûzarə’ăḏān raḇ-ṭabāḥîm ’eṯ-gəḏaləyâû ben-’ăḥîqām ben-šāfān wə’ēṯ yirəməyâû hannāḇî’ wə’eṯ-bārûḵə ben-nērîyâû: </p>
 <p>7 wayyāḇō’û ’ereṣ miṣərayim kî lō’ šāmə‘û bəqwōl yəhwâ wayyāḇō’û ‘aḏ-t<sup>a</sup>ḥəpanəḥēs: s</p>
 <p>8 wayəhî ḏəḇar-yəhwâ ’el-yirəməyâû bəṯ<sup>a</sup>ḥəpanəḥēs lē’mōr: </p>
 <p>9 q<sup>a</sup>ḥ bəyāḏəḵā ’ăḇānîm gəḏōlwōṯ ûṭəmanətām bammeleṭ bammaləbēn ’ăšer bəfeṯ<sup>a</sup>ḥ bêṯ-parə‘ōh bəṯ<sup>a</sup>ḥəpanəḥēs lə‘ênê ’ănāšîm yəhûḏîm: </p>
 <p>10 wə’āmarətā ’ălêhem kōh-’āmar yəhwâ ṣəḇā’wōṯ ’ĕlōhê yiśərā’ēl hinənî šōlēḥa wəlāq<sup>a</sup>ḥətî ’eṯ-nəḇûḵaḏəre’ṣṣar meleḵə-bāḇel ‘aḇədî wəśamətî ḵisə’wō mimm<sup>a</sup>‘al lā’ăḇānîm hā’ēlleh ’ăšer ṭāmānətî wənāṭâ ’eṯ-<font color="brown">šafərûrwō</font> <font color="blue">šafərîrwō</font> ‘ălêhem: </p>
 <p>11 <font color="brown">ûḇā’â</font> <font color="blue">ûḇā’</font> wəhikâ ’eṯ-’ereṣ miṣərāyim ’ăšer lammāweṯ lammāweṯ wa’ăšer laššəḇî laššeḇî wa’ăšer l<sup>a</sup>ḥereḇ leḥāreḇ: </p>
 <p>12 wəhiṣṣatî ’ēš bəḇātê ’ĕlōhê miṣərayim ûśərāfām wəšāḇām wə‘āṭâ ’eṯ-’ereṣ miṣərayim ka’ăšer-y<sup>a</sup>‘əṭeh hārō‘eh ’eṯ-biḡəḏwō wəyāṣā’ miššām bəšālwōm: </p>
 <p>13 wəšibar ’eṯ-maṣṣəḇwōṯ bêṯ šemeš ’ăšer bə’ereṣ miṣərāyim wə’eṯ-bātê ’ĕlōhê-miṣərayim yiśərōf bā’ēš: s</p>
 </td>
 </tr></table>
 <p></p><hr>
 <center>
 <a href="jer044.htm">Next: Jeremiah (Yermiyah) Chapter 44</a></center>
 </body>