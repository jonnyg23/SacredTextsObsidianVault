<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/num021.htm">Polyglot</a> 
 <a href="../kjv/num021.htm">KJV</a> 
 <a href="../sep/num021.htm">Sep</a> 
 <a href="../vul/num021.htm">Vul</a> 
 
 <br>
 <br><a href="num.htm">Numbers (Bemidbar) Index</a><br>
  
 <a href="num020.htm">Previous</a> 
 <a href="num022.htm">Next</a> 
 </center>
 <hr>
 
 <h3 align="CENTER">Tanach (Hebrew): Numbers (Bemidbar) Chapter 21</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיִּשְׁמַ֞ע הַכְּנַעֲנִ֤י מֶֽלֶךְ־עֲרָד֙ יֹשֵׁ֣ב הַנֶּ֔גֶב כִּ֚י בָּ֣א יִשְׂרָאֵ֔ל דֶּ֖רֶךְ הָאֲתָרִ֑ים וַיִּלָּ֙חֶם֙ בְּיִשְׂרָאֵ֔ל וַיִּ֥שְׁבְּ׀ מִמֶּ֖נּוּ שֶֽׁבִי׃ </span></p>
 <p align="RIGHT"><span lang="he">‎<a name="002">2</a> ‏וַיִּדַּ֨ר יִשְׂרָאֵ֥ל נֶ֛דֶר לַֽיהוָ֖ה וַיֹּאמַ֑ר אִם־נָתֹ֨ן תִּתֵּ֜ן אֶת־הָעָ֤ם הַזֶּה֙ בְּיָדִ֔י וְהַֽחֲרַמְתִּ֖י אֶת־עָרֵיהֶֽם׃ </span></p>
 <p align="RIGHT"><span lang="he">‎<a name="003">3</a> ‏וַיִּשְׁמַ֨ע יְהוָ֜ה בְּק֣וֹל יִשְׂרָאֵ֗ל וַיִּתֵּן֙ אֶת־הַֽכְּנַעֲנִ֔י וַיַּחֲרֵ֥ם אֶתְהֶ֖ם וְאֶת־עָרֵיהֶ֑ם וַיִּקְרָ֥א שֵׁם־הַמָּק֖וֹם חָרְמָֽה׃ פ</span></p>
 <p align="RIGHT"><span lang="he">‎<a name="004">4</a> ‏וַיִּסְע֞וּ מֵהֹ֤ר הָהָר֙ דֶּ֣רֶךְ יַם־ס֔וּף לִסְבֹ֖ב אֶת־אֶ֣רֶץ אֱד֑וֹם וַתִּקְצַ֥ר נֶֽפֶשׁ־הָעָ֖ם בַּדָּֽרֶךְ׃ </span></p>
 <p align="RIGHT"><span lang="he">‎<a name="005">5</a> ‏וַיְדַבֵּ֣ר הָעָ֗ם בֵּֽאלֹהִים֮ וּבְמֹשֶׁה֒ לָמָ֤ה הֶֽעֱלִיתֻ֙נוּ֙ מִמִּצְרַ֔יִם לָמ֨וּת בַּמִּדְבָּ֑ר כִּ֣י אֵ֥ין לֶ֙חֶם֙ וְאֵ֣ין מַ֔יִם וְנַפְשֵׁ֣נוּ קָ֔צָה בַּלֶּ֖חֶם הַקְּלֹקֵֽל׃ </span></p>
 <p align="RIGHT"><span lang="he">‎<a name="006">6</a> ‏וַיְשַׁלַּ֨ח יְהוָ֜ה בָּעָ֗ם אֵ֚ת הַנְּחָשִׁ֣ים הַשְּׂרָפִ֔ים וַֽיְנַשְּׁכ֖וּ אֶת־הָעָ֑ם וַיָּ֥מָת עַם־רָ֖ב מִיִּשְׂרָאֵֽל׃ </span></p>
 <p align="RIGHT"><span lang="he">‎<a name="007">7</a> ‏וַיָּבֹא֩ הָעָ֨ם אֶל־מֹשֶׁ֜ה וַיֹּאמְר֣וּ חָטָ֗אנוּ כִּֽי־דִבַּ֤רְנוּ בַֽיהוָה֙ וָבָ֔ךְ הִתְפַּלֵּל֙ אֶל־יְהוָ֔ה וְיָסֵ֥ר מֵעָלֵ֖ינוּ אֶת־הַנָּחָ֑שׁ וַיִּתְפַּלֵּ֥ל מֹשֶׁ֖ה בְּעַ֥ד הָעָֽם׃ </span></p>
 <p align="RIGHT"><span lang="he">‎<a name="008">8</a> ‏וַיֹּ֨אמֶר יְהוָ֜ה אֶל־מֹשֶׁ֗ה עֲשֵׂ֤ה לְךָ֙ שָׂרָ֔ף וְשִׂ֥ים אֹת֖וֹ עַל־נֵ֑ס וְהָיָה֙ כָּל־הַנָּשׁ֔וּךְ וְרָאָ֥ה אֹת֖וֹ וָחָֽי׃ </span></p>
 <p align="RIGHT"><span lang="he">‎<a name="009">9</a> ‏וַיַּ֤עַשׂ מֹשֶׁה֙ נְחַ֣שׁ נְחֹ֔שֶׁת וַיְשִׂמֵ֖הוּ עַל־הַנֵּ֑ס וְהָיָ֗ה אִם־נָשַׁ֤ךְ הַנָּחָשׁ֙ אֶת־אִ֔ישׁ וְהִבִּ֛יט אֶל־נְחַ֥שׁ הַנְּחֹ֖שֶׁת וָחָֽי׃ </span></p>
 <p align="RIGHT"><span lang="he">‎<a name="010">10</a> ‏וַיִּסְע֖וּ בְּנֵ֣י יִשְׂרָאֵ֑ל וַֽיַּחֲנ֖וּ בְּאֹבֹֽת׃ </span></p>
 <p align="RIGHT"><span lang="he">‎<a name="011">11</a> ‏וַיִּסְע֖וּ מֵאֹבֹ֑ת וַֽיַּחֲנ֞וּ בְּעִיֵּ֣י הָֽעֲבָרִ֗ים בַּמִּדְבָּר֙ אֲשֶׁר֙ עַל־פְּנֵ֣י מוֹאָ֔ב מִמִּזְרַ֖ח הַשָּֽׁמֶשׁ׃ </span></p>
 <p align="RIGHT"><span lang="he">‎<a name="012">12</a> ‏מִשָּׁ֖ם נָסָ֑עוּ וַֽיַּחֲנ֖וּ בְּנַ֥חַל זָֽרֶד׃ </span></p>
 <p align="RIGHT"><span lang="he">‎<a name="013">13</a> ‏מִשָּׁם֮ נָסָעוּ֒ וַֽיַּחֲנ֗וּ מֵעֵ֤בֶר אַרְנוֹן֙ אֲשֶׁ֣ר בַּמִּדְבָּ֔ר הַיֹּצֵ֖א מִגְּב֣וּל<font color="red"><sup>1</sup></font> הָֽאֱמֹרִ֑י כִּ֤י אַרְנוֹן֙ גְּב֣וּל מוֹאָ֔ב בֵּ֥ין מוֹאָ֖ב וּבֵ֥ין הָאֱמֹרִֽי׃ </span></p>
 <p align="RIGHT"><span lang="he">‎<a name="014">14</a> ‏עַל־כֵּן֙ יֵֽאָמַ֔ר בְּסֵ֖פֶר מִלְחֲמֹ֣ת יְהוָ֑ה אֶת־וָהֵ֣ב בְּסוּפָ֔ה וְאֶת־הַנְּחָלִ֖ים אַרְנֽוֹן׃ </span></p>
 <p align="RIGHT"><span lang="he">‎<a name="015">15</a> ‏וְאֶ֙שֶׁד֙ הַנְּחָלִ֔ים אֲשֶׁ֥ר נָטָ֖ה לְשֶׁ֣בֶת עָ֑ר וְנִשְׁעַ֖ן לִגְב֥וּל מוֹאָֽב׃ </span></p>
 <p align="RIGHT"><span lang="he">‎<a name="016">16</a> ‏וּמִשָּׁ֖ם בְּאֵ֑רָה הִ֣וא הַבְּאֵ֗ר אֲשֶׁ֨ר אָמַ֤ר יְהוָה֙ לְמֹשֶׁ֔ה אֱסֹף֙ אֶת־הָעָ֔ם וְאֶתְּנָ֥ה לָהֶ֖ם מָֽיִם׃ ס</span></p>
 <p align="RIGHT"><span lang="he">‎<a name="017">17</a> ‏אָ֚ז יָשִׁ֣יר יִשְׂרָאֵ֔ל אֶת־הַשִּׁירָ֖ה הַזֹּ֑את עֲלִ֥י בְאֵ֖ר עֱנוּ־לָֽהּ׃ </span></p>
 <p align="RIGHT"><span lang="he">‎<a name="018">18</a> ‏בְּאֵ֞ר חֲפָר֣וּהָ שָׂרִ֗ים כָּר֙וּהָ֙ נְדִיבֵ֣י הָעָ֔ם בִּמְחֹקֵ֖ק בְּמִשְׁעֲנֹתָ֑ם וּמִמִּדְבָּ֖ר מַתָּנָֽה׃ </span></p>
 <p align="RIGHT"><span lang="he">‎<a name="019">19</a> ‏וּמִמַּתָּנָ֖ה נַחֲלִיאֵ֑ל וּמִנַּחֲלִיאֵ֖ל בָּמֽוֹת׃ </span></p>
 <p align="RIGHT"><span lang="he">‎<a name="020">20</a> ‏וּמִבָּמ֗וֹת הַגַּיְא֙ אֲשֶׁר֙ בִּשְׂדֵ֣ה מוֹאָ֔ב רֹ֖אשׁ הַפִּסְגָּ֑ה וְנִשְׁקָ֖פָה עַל־פְּנֵ֥י הַיְשִׁימֹֽן׃ פ</span></p>
 <p align="RIGHT"><span lang="he">‎<a name="021">21</a> ‏וַיִּשְׁלַ֤ח יִשְׂרָאֵל֙ מַלְאָכִ֔ים אֶל־סִיחֹ֥ן מֶֽלֶךְ־הָאֱמֹרִ֖י לֵאמֹֽר׃ </span></p>
 <p align="RIGHT"><span lang="he">‎<a name="022">22</a> ‏אֶעְבְּרָ֣ה בְאַרְצֶ֗ךָ לֹ֤א נִטֶּה֙ בְּשָׂדֶ֣ה וּבְכֶ֔רֶם לֹ֥א נִשְׁתֶּ֖ה מֵ֣י בְאֵ֑ר בְּדֶ֤רֶךְ הַמֶּ֙לֶךְ֙ נֵלֵ֔ךְ עַ֥ד אֲשֶֽׁר־נַעֲבֹ֖ר גְּבֻלֶֽךָ׃ </span></p>
 <p align="RIGHT"><span lang="he">‎<a name="023">23</a> ‏וְלֹא־נָתַ֨ן סִיחֹ֣ן<font color="red"><sup>3</sup></font> אֶת־יִשְׂרָאֵל֮ עֲבֹ֣ר בִּגְבֻלוֹ֒ וַיֶּאֱסֹ֨ף סִיחֹ֜ן אֶת־כָּל־עַמּ֗וֹ וַיֵּצֵ֞א לִקְרַ֤את יִשְׂרָאֵל֙ הַמִּדְבָּ֔רָה וַיָּבֹ֖א יָ֑הְצָה וַיִּלָּ֖חֶם בְּיִשְׂרָאֵֽל׃ </span></p>
 <p align="RIGHT"><span lang="he">‎<a name="024">24</a> ‏וַיַּכֵּ֥הוּ יִשְׂרָאֵ֖ל לְפִי־חָ֑רֶב וַיִּירַ֨שׁ אֶת־אַרְצ֜וֹ מֵֽאַרְנֹ֗ן עַד־יַבֹּק֙ עַד־בְּנֵ֣י עַמּ֔וֹן כִּ֣י עַ֔ז גְּב֖וּל בְּנֵ֥י עַמּֽוֹן׃ </span></p>
 <p align="RIGHT"><span lang="he">‎<a name="025">25</a> ‏וַיִּקַּח֙ יִשְׂרָאֵ֔ל אֵ֥ת כָּל־הֶעָרִ֖ים הָאֵ֑לֶּה וַיֵּ֤שֶׁב יִשְׂרָאֵל֙ בְּכָל־עָרֵ֣י הָֽאֱמֹרִ֔י בְּחֶשְׁבּ֖וֹן וּבְכָל־בְּנֹתֶֽיהָ׃ </span></p>
 <p align="RIGHT"><span lang="he">‎<a name="026">26</a> ‏כִּ֣י חֶשְׁבּ֔וֹן עִ֗יר סִיחֹ֛ן מֶ֥לֶךְ הָאֱמֹרִ֖י הִ֑וא וְה֣וּא נִלְחַ֗ם בְּמֶ֤לֶךְ מוֹאָב֙ הָֽרִאשׁ֔וֹן וַיִּקַּ֧ח אֶת־כָּל־אַרְצ֛וֹ מִיָּד֖וֹ עַד־אַרְנֹֽן׃ </span></p>
 <p align="RIGHT"><span lang="he">‎<a name="027">27</a> ‏עַל־כֵּ֛ן יֹאמְר֥וּ הַמֹּשְׁלִ֖ים בֹּ֣אוּ חֶשְׁבּ֑וֹן תִּבָּנֶ֥ה וְתִכּוֹנֵ֖ן עִ֥יר סִיחֽוֹן׃ </span></p>
 <p align="RIGHT"><span lang="he">‎<a name="028">28</a> ‏כִּי־אֵשׁ֙ יָֽצְאָ֣ה מֵֽחֶשְׁבּ֔וֹן לֶהָבָ֖ה מִקִּרְיַ֣ת סִיחֹ֑ן אָֽכְלָה֙ עָ֣ר מוֹאָ֔ב בַּעֲלֵ֖י בָּמ֥וֹת אַרְנֹֽן׃ </span></p>
 <p align="RIGHT"><span lang="he">‎<a name="029">29</a> ‏אוֹי־לְךָ֣ מוֹאָ֔ב אָבַ֖דְתָּ עַם־כְּמ֑וֹשׁ נָתַ֨ן בָּנָ֤יו פְּלֵיטִם֙ וּבְנֹתָ֣יו בַּשְּׁבִ֔ית לְמֶ֥לֶךְ אֱמֹרִ֖י סִיחֽוֹן׃ </span></p>
 <p align="RIGHT"><span lang="he">‎<a name="030">30</a> ‏וַנִּירָ֛ם אָבַ֥ד חֶשְׁבּ֖וֹן עַד־דִּיב֑וֹן וַנַּשִּׁ֣ים עַד־נֹ֔פַח אֲשֶׁ֖רׅ<font color="red"><sup>4</sup></font> עַד־מֵֽידְבָֽא׃ </span></p>
 <p align="RIGHT"><span lang="he">‎<a name="031">31</a> ‏וַיֵּ֙שֶׁב֙ יִשְׂרָאֵ֔ל בְּאֶ֖רֶץ הָאֱמֹרִֽי׃ </span></p>
 <p align="RIGHT"><span lang="he">‎<a name="032">32</a> ‏וַיִּשְׁלַ֤ח מֹשֶׁה֙ לְרַגֵּ֣ל אֶת־יַעְזֵ֔ר וַֽיִּלְכְּד֖וּ בְּנֹתֶ֑יהָ <font color="brown">ויירש</font> <font color="blue">וַיּ֖וֹרֶשׁ</font> אֶת־הָאֱמֹרִ֥י אֲשֶׁר־שָֽׁם׃ </span></p>
 <p align="RIGHT"><span lang="he">‎<a name="033">33</a> ‏וַיִּפְנוּ֙ וַֽיַּעֲל֔וּ דֶּ֖רֶךְ הַבָּשָׁ֑ן וַיֵּצֵ֣א עוֹג֩ מֶֽלֶךְ־הַבָּשָׁ֨ן לִקְרָאתָ֜ם ה֧וּא וְכָל־עַמּ֛וֹ לַמִּלְחָמָ֖ה אֶדְרֶֽעִי׃ </span></p>
 <p align="RIGHT"><span lang="he">‎<a name="034">34</a> ‏וַיֹּ֨אמֶר יְהוָ֤ה אֶל־מֹשֶׁה֙ אַל־תִּירָ֣א אֹת֔וֹ כִּ֣י בְיָדְךָ֞ נָתַ֧תִּי אֹת֛וֹ וְאֶת־כָּל־עַמּ֖וֹ וְאֶת־אַרְצ֑וֹ וְעָשִׂ֣יתָ לּ֔וֹ כַּאֲשֶׁ֣ר עָשִׂ֗יתָ לְסִיחֹן֙ מֶ֣לֶךְ הָֽאֱמֹרִ֔י אֲשֶׁ֥ר יוֹשֵׁ֖ב בְּחֶשְׁבּֽוֹן׃ </span></p>
 <p align="RIGHT"><span lang="he">‎<a name="035">35</a> ‏וַיַּכּ֨וּ אֹת֤וֹ וְאֶת־בָּנָיו֙ וְאֶת־כָּל־עַמּ֔וֹ עַד־בִּלְתִּ֥י הִשְׁאִֽיר־ל֖וֹ שָׂרִ֑יד וַיִּֽירְשׁ֖וּ אֶת־אַרְצֽוֹ׃ </span></p>
 </td>
 <td width="50%">
 <p>1 wayyišəm<sup>a</sup>‘ hakən<sup>a</sup>‘ănî meleḵə-‘ărāḏ yōšēḇ hanneḡeḇ kî bā’ yiśərā’ēl dereḵə hā’ăṯārîm wayyillāḥem bəyiśərā’ēl wayyišəbə| mimmennû šeḇî: </p>
 <p>2 wayyidar yiśərā’ēl neḏer layhwâ wayyō’mar ’im-nāṯōn titēn ’eṯ-hā‘ām hazzeh bəyāḏî wəh<sup>a</sup>ḥăramətî ’eṯ-‘ārêhem: </p>
 <p>3 wayyišəm<sup>a</sup>‘ yəhwâ bəqwōl yiśərā’ēl wayyitēn ’eṯ-hakən<sup>a</sup>‘ănî wayy<sup>a</sup>ḥărēm ’eṯəhem wə’eṯ-‘ārêhem wayyiqərā’ šēm-hammāqwōm ḥārəmâ: f</p>
 <p>4 wayyisə‘û mēhōr hâār dereḵə yam-sûf lisəḇōḇ ’eṯ-’ereṣ ’ĕḏwōm watiqəṣar nefeš-hā‘ām badāreḵə: </p>
 <p>5 wayəḏabēr hā‘ām bē’lōhîm ûḇəmōšeh lāmâ he‘ĕlîṯunû mimmiṣərayim lāmûṯ bammiḏəbār kî ’ên leḥem wə’ên mayim wənafəšēnû qāṣâ balleḥem haqqəlōqēl: </p>
 <p>6 wayəšall<sup>a</sup>ḥ yəhwâ bā‘ām ’ēṯ hannəḥāšîm haśśərāfîm wayənaššəḵû ’eṯ-hā‘ām wayyāmāṯ ‘am-rāḇ mîyiśərā’ēl: </p>
 <p>7 wayyāḇō’ hā‘ām ’el-mōšeh wayyō’mərû ḥāṭā’nû kî-ḏibarənû ḇayhwâ wāḇāḵə hiṯəpallēl ’el-yəhwâ wəyāsēr mē‘ālênû ’eṯ-hannāḥāš wayyiṯəpallēl mōšeh bə‘aḏ hā‘ām: </p>
 <p>8 wayyō’mer yəhwâ ’el-mōšeh ‘ăśēh ləḵā śārāf wəśîm ’ōṯwō ‘al-nēs wəhāyâ kāl-hannāšûḵə wərā’â ’ōṯwō wāḥāy: </p>
 <p>9 wayy<sup>a</sup>‘aś mōšeh nəḥaš nəḥōšeṯ wayəśimēhû ‘al-hannēs wəhāyâ ’im-nāšaḵə hannāḥāš ’eṯ-’îš wəhibîṭ ’el-nəḥaš hannəḥōšeṯ wāḥāy: </p>
 <p>10 wayyisə‘û bənê yiśərā’ēl wayy<sup>a</sup>ḥănû bə’ōḇōṯ: </p>
 <p>11 wayyisə‘û mē’ōḇōṯ wayy<sup>a</sup>ḥănû bə‘îyê hā‘ăḇārîm bammiḏəbār ’ăšer ‘al-pənê mwō’āḇ mimmizər<sup>a</sup>ḥ haššāmeš: </p>
 <p>12 miššām nāsā‘û wayy<sup>a</sup>ḥănû bən<sup>a</sup>ḥal zāreḏ: </p>
 <p>13 miššām nāsā‘û wayy<sup>a</sup>ḥănû mē‘ēḇer ’arənwōn ’ăšer bammiḏəbār hayyōṣē’ migəḇûl<font color="red"><sup>1</sup></font> hā’ĕmōrî kî ’arənwōn gəḇûl mwō’āḇ bên mwō’āḇ ûḇên hā’ĕmōrî: </p>
 <p>14 ‘al-kēn yē’āmar bəsēfer miləḥămōṯ yəhwâ ’eṯ-wâēḇ bəsûfâ wə’eṯ-hannəḥālîm ’arənwōn: </p>
 <p>15 wə’ešeḏ hannəḥālîm ’ăšer nāṭâ ləšeḇeṯ ‘ār wənišə‘an liḡəḇûl mwō’āḇ: </p>
 <p>16 ûmiššām bə’ērâ hiw’ habə’ēr ’ăšer ’āmar yəhwâ ləmōšeh ’ĕsōf ’eṯ-hā‘ām wə’etənâ lâem māyim: s</p>
 <p>17 ’āz yāšîr yiśərā’ēl ’eṯ-haššîrâ hazzō’ṯ ‘ălî ḇə’ēr ‘ĕnû-lāh: </p>
 <p>18 bə’ēr ḥăfārûhā śārîm kārûhā nəḏîḇê hā‘ām biməḥōqēq bəmišə‘ănōṯām ûmimmiḏəbār matānâ: </p>
 <p>19 ûmimmatānâ n<sup>a</sup>ḥălî’ēl ûminn<sup>a</sup>ḥălî’ēl bāmwōṯ: </p>
 <p>20 ûmibāmwōṯ hagayə’ ’ăšer biśəḏēh mwō’āḇ rō’š hapisəgâ wənišəqāfâ ‘al-pənê hayəšîmōn: f</p>
 <p>21 wayyišəl<sup>a</sup>ḥ yiśərā’ēl malə’āḵîm ’el-sîḥōn meleḵə-hā’ĕmōrî lē’mōr: </p>
 <p>22 ’e‘əbərâ ḇə’arəṣeḵā lō’ niṭṭeh bəśāḏeh ûḇəḵerem lō’ nišəteh mê ḇə’ēr bəḏereḵə hammeleḵə nēlēḵə ‘aḏ ’ăšer-n<sup>a</sup>‘ăḇōr gəḇuleḵā: </p>
 <p>23 wəlō’-nāṯan sîḥōn<font color="red"><sup>3</sup></font> ’eṯ-yiśərā’ēl ‘ăḇōr biḡəḇulwō wayye’ĕsōf sîḥōn ’eṯ-kāl-‘ammwō wayyēṣē’ liqəra’ṯ yiśərā’ēl hammiḏəbārâ wayyāḇō’ yâəṣâ wayyillāḥem bəyiśərā’ēl: </p>
 <p>24 wayyakēhû yiśərā’ēl ləfî-ḥāreḇ wayyîraš ’eṯ-’arəṣwō mē’arənōn ‘aḏ-yabōq ‘aḏ-bənê ‘ammwōn kî ‘az gəḇûl bənê ‘ammwōn: </p>
 <p>25 wayyiqq<sup>a</sup>ḥ yiśərā’ēl ’ēṯ kāl-he‘ārîm hā’ēlleh wayyēšeḇ yiśərā’ēl bəḵāl-‘ārê hā’ĕmōrî bəḥešəbwōn ûḇəḵāl-bənōṯeyhā: </p>
 <p>26 kî ḥešəbwōn ‘îr sîḥōn meleḵə hā’ĕmōrî hiw’ wəhû’ niləḥam bəmeleḵə mwō’āḇ hāri’šwōn wayyiqq<sup>a</sup>ḥ ’eṯ-kāl-’arəṣwō mîyāḏwō ‘aḏ-’arənōn: </p>
 <p>27 ‘al-kēn yō’mərû hammōšəlîm bō’û ḥešəbwōn tibāneh wəṯikwōnēn ‘îr sîḥwōn: </p>
 <p>28 kî-’ēš yāṣə’â mēḥešəbwōn lehāḇâ miqqirəyaṯ sîḥōn ’āḵəlâ ‘ār mwō’āḇ b<sup>a</sup>‘ălê bāmwōṯ ’arənōn: </p>
 <p>29 ’wōy-ləḵā mwō’āḇ ’āḇaḏətā ‘am-kəmwōš nāṯan bānāyw pəlêṭim ûḇənōṯāyw baššəḇîṯ ləmeleḵə ’ĕmōrî sîḥwōn: </p>
 <p>30 wannîrām ’āḇaḏ ḥešəbwōn ‘aḏ-dîḇwōn wannaššîm ‘aḏ-nōf<sup>a</sup>ḥ ’ăšerׅ<font color="red"><sup>4</sup></font> ‘aḏ-mêḏəḇā’: </p>
 <p>31 wayyēšeḇ yiśərā’ēl bə’ereṣ hā’ĕmōrî: </p>
 <p>32 wayyišəl<sup>a</sup>ḥ mōšeh ləragēl ’eṯ-y<sup>a</sup>‘əzēr wayyiləkəḏû bənōṯeyhā <font color="brown">wayyîraš</font> <font color="blue">wayywōreš</font> ’eṯ-hā’ĕmōrî ’ăšer-šām: </p>
 <p>33 wayyifənû wayy<sup>a</sup>‘ălû dereḵə habāšān wayyēṣē’ ‘wōḡ meleḵə-habāšān liqərā’ṯām hû’ wəḵāl-‘ammwō lammiləḥāmâ ’eḏəre‘î: </p>
 <p>34 wayyō’mer yəhwâ ’el-mōšeh ’al-tîrā’ ’ōṯwō kî ḇəyāḏəḵā nāṯatî ’ōṯwō wə’eṯ-kāl-‘ammwō wə’eṯ-’arəṣwō wə‘āśîṯā llwō ka’ăšer ‘āśîṯā ləsîḥōn meleḵə hā’ĕmōrî ’ăšer ywōšēḇ bəḥešəbwōn: </p>
 <p>35 wayyakû ’ōṯwō wə’eṯ-bānāyw wə’eṯ-kāl-‘ammwō ‘aḏ-bilətî hišə’îr-lwō śārîḏ wayyîrəšû ’eṯ-’arəṣwō: </p>
 </td>
 </tr></table>
 <p></p><hr>
 <center>
 <a href="num022.htm">Next: Numbers (Bemidbar) Chapter 22</a></center>
 </body>