<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa005.htm">Polyglot</a> 
 <a href="../kjv/psa005.htm">KJV</a> 
 <a href="../sep/psa005.htm">Sep</a> 
 <a href="../vul/psa005.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa004.htm">Previous</a> 
 <a href="psa006.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 5</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏לַמְנַצֵּ֥חַ אֶֽל־הַנְּחִיל֗וֹת מִזְמ֥וֹר לְדָוִֽד׃ </span></p>
 <p align="RIGHT"><span lang="he">‎<a name="002">2</a> ‏אֲמָרַ֖י הַאֲזִ֥ינָה׀ יְהוָ֗ה בִּ֣ינָה הֲגִֽיגִי׃ </span></p>
 <p align="RIGHT"><span lang="he">‎<a name="003">3</a> ‏הַקְשִׁ֤יבָה׀ לְק֬וֹל שַׁוְעִ֗י מַלְכִּ֥י וֵאלֹהָ֑י כִּֽי־אֵ֝לֶ֗יךָ אֶתְפַּלָּֽל׃ </span></p>
 <p align="RIGHT"><span lang="he">‎<a name="004">4</a> ‏יְֽהוָ֗ה בֹּ֖קֶר תִּשְׁמַ֣ע קוֹלִ֑י בֹּ֥קֶר אֶֽעֱרָךְ־לְ֝ךָ֗ וַאֲצַפֶּֽה׃ </span></p>
 <p align="RIGHT"><span lang="he">‎<a name="005">5</a> ‏כִּ֤י׀ לֹ֤א אֵֽל־חָפֵ֘ץ רֶ֥שַׁע׀ אָ֑תָּה לֹ֖א יְגֻרְךָ֣ רָֽע׃ </span></p>
 <p align="RIGHT"><span lang="he">‎<a name="006">6</a> ‏לֹֽא־יִתְיַצְּב֣וּ הֽ֭וֹלְלִים לְנֶ֣גֶד עֵינֶ֑יךָ שָׂ֝נֵ֗אתָ כָּל־פֹּ֥עֲלֵי אָֽוֶן׃ </span></p>
 <p align="RIGHT"><span lang="he">‎<a name="007">7</a> ‏תְּאַבֵּד֮ דֹּבְרֵ֪י כָ֫זָ֥ב אִישׁ־דָּמִ֥ים וּמִרְמָ֗ה יְתָ֘עֵ֥ב׀ יְהוָֽה׃ </span></p>
 <p align="RIGHT"><span lang="he">‎<a name="008">8</a> ‏וַאֲנִ֗י בְּרֹ֣ב חַ֭סְדְּךָ אָב֣וֹא בֵיתֶ֑ךָ אֶשְׁתַּחֲוֶ֥ה אֶל־הֵֽיכַל־קָ֝דְשְׁךָ֗ בְּיִרְאָתֶֽךָ׃ </span></p>
 <p align="RIGHT"><span lang="he">‎<a name="009">9</a> ‏יְהוָ֤ה׀ נְחֵ֬נִי בְצִדְקָתֶ֗ךָ לְמַ֥עַן שׁוֹרְרָ֑י <font color="brown">הושר</font> <font color="blue">הַיְשַׁ֖ר</font> לְפָנַ֣י דַּרְכֶּֽךָ׃ </span></p>
 <p align="RIGHT"><span lang="he">‎<a name="010">10</a> ‏כִּ֤י אֵ֪ין בְּפִ֡יהוּ נְכוֹנָה֮ קִרְבָּ֪ם הַ֫וּ֥וֹת קֶֽבֶר־פָּת֥וּחַ גְּרוֹנָ֑ם לְ֝שׁוֹנָ֗ם יַחֲלִֽיקוּן׃ </span></p>
 <p align="RIGHT"><span lang="he">‎<a name="011">11</a> ‏הַֽאֲשִׁימֵ֨ם׀ אֱ‍ֽלֹהִ֗ים יִפְּלוּ֮ מִֽמֹּעֲצ֪וֹתֵ֫יהֶ֥ם בְּרֹ֣ב פִּ֭שְׁעֵיהֶם הַדִּיחֵ֑מוֹ כִּי־מָ֥רוּ בָֽךְ׃ </span></p>
 <p align="RIGHT"><span lang="he">‎<a name="012">12</a> ‏וְיִשְׂמְח֨וּ כָל־ח֪וֹסֵי בָ֡ךְ לְעוֹלָ֣ם יְ֭רַנֵּנוּ וְתָסֵ֣ךְ עָלֵ֑ימוֹ וְֽיַעְלְצ֥וּ בְ֝ךָ֗ אֹהֲבֵ֥י שְׁמֶֽךָ׃ </span></p>
 <p align="RIGHT"><span lang="he">‎<a name="013">13</a> ‏כִּֽי־אַתָּה֮ תְּבָרֵ֪ךְ צַ֫דִּ֥יק יְהוָ֑ה כַּ֝צִּנָּ֗ה רָצ֥וֹן תַּעְטְרֶֽנּוּ׃ </span></p>
 </td>
 <td width="50%">
 <p>1 lamənaṣṣēḥa ’el-hannəḥîlwōṯ mizəmwōr ləḏāwiḏ: </p>
 <p>2 ’ămāray ha’ăzînâ| yəhwâ bînâ hăḡîḡî: </p>
 <p>3 haqəšîḇâ| ləqwōl šawə‘î maləkî wē’lōhāy kî-’ēleyḵā ’eṯəpallāl: </p>
 <p>4 yəhwâ bōqer tišəm<sup>a</sup>‘ qwōlî bōqer ’e‘ĕrāḵə-ləḵā wa’ăṣapeh: </p>
 <p>5 kî| lō’ ’ēl-ḥāfēṣ reš<sup>a</sup>‘| ’ātâ lō’ yəḡurəḵā rā‘: </p>
 <p>6 lō’-yiṯəyaṣṣəḇû hwōləlîm ləneḡeḏ ‘êneyḵā śānē’ṯā kāl-pō‘ălê ’āwen: </p>
 <p>7 tə’abēḏ dōḇərê ḵāzāḇ ’îš-dāmîm ûmirəmâ yəṯā‘ēḇ| yəhwâ: </p>
 <p>8 wa’ănî bərōḇ ḥasədəḵā ’āḇwō’ ḇêṯeḵā ’ešət<sup>a</sup>ḥăweh ’el-hêḵal-qāḏəšəḵā bəyirə’āṯeḵā: </p>
 <p>9 yəhwâ| nəḥēnî ḇəṣiḏəqāṯeḵā ləm<sup>a</sup>‘an šwōrərāy <font color="brown">hwōšar</font> <font color="blue">hayəšar</font> ləfānay darəkeḵā: </p>
 <p>10 kî ’ên bəfîhû nəḵwōnâ qirəbām haûwōṯ qeḇer-pāṯûḥa gərwōnām ləšwōnām y<sup>a</sup>ḥălîqûn: </p>
 <p>11 ha’ăšîmēm| ’ĕ‍lōhîm yipəlû mimmō‘ăṣwōṯêhem bərōḇ pišə‘êhem hadîḥēmwō kî-mārû ḇāḵə: </p>
 <p>12 wəyiśəməḥû ḵāl-ḥwōsê ḇāḵə lə‘wōlām yərannēnû wəṯāsēḵə ‘ālêmwō wəy<sup>a</sup>‘ələṣû ḇəḵā ’ōhăḇê šəmeḵā: </p>
 <p>13 kî-’atâ təḇārēḵə ṣadîq yəhwâ kaṣṣinnâ rāṣwōn t<sup>a</sup>‘əṭərennû: </p>
 </td>
 </tr></table>
 <p></p><hr>
 <center>
 <a href="psa006.htm">Next: Psalms (Tehilim) Chapter 6</a></center>
 </body>