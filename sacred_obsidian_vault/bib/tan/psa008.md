<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa008.htm">Polyglot</a> 
 <a href="../kjv/psa008.htm">KJV</a> 
 <a href="../sep/psa008.htm">Sep</a> 
 <a href="../vul/psa008.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa007.htm">Previous</a> 
 <a href="psa009.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 8</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏לַמְנַצֵּ֥חַ עַֽל־הַגִּתִּ֗ית מִזְמ֥וֹר לְדָוִֽד׃ </span></p>
 <p align="RIGHT"><span lang="he">‎<a name="002">2</a> ‏יְהוָ֤ה אֲדֹנֵ֗ינוּ מָֽה־אַדִּ֣יר שִׁ֭מְךָ בְּכָל־הָאָ֑רֶץ אֲשֶׁ֥ר תְּנָ֥ה ה֝וֹדְךָ֗ עַל־הַשָּׁמָֽיִם׃ </span></p>
 <p align="RIGHT"><span lang="he">‎<a name="003">3</a> ‏מִפִּ֤י עֽוֹלְלִ֨ים׀ וְֽיֹנְקִים֮ יִסַּ֪דְתָּ֫ עֹ֥ז לְמַ֥עַן צוֹרְרֶ֑יךָ לְהַשְׁבִּ֥ית א֝וֹיֵ֗ב וּמִתְנַקֵּֽם׃ </span></p>
 <p align="RIGHT"><span lang="he">‎<a name="004">4</a> ‏כִּֽי־אֶרְאֶ֣ה שָׁ֭מֶיךָ מַעֲשֵׂ֣י אֶצְבְּעֹתֶ֑יךָ יָרֵ֥חַ וְ֝כוֹכָבִ֗ים אֲשֶׁ֣ר כּוֹנָֽנְתָּה׃ </span></p>
 <p align="RIGHT"><span lang="he">‎<a name="005">5</a> ‏מָֽה־אֱנ֥וֹשׁ כִּֽי־תִזְכְּרֶ֑נּוּ וּבֶן־אָ֝דָ֗ם כִּ֣י תִפְקְדֶֽנּוּ׃ </span></p>
 <p align="RIGHT"><span lang="he">‎<a name="006">6</a> ‏וַתְּחַסְּרֵ֣הוּ מְּ֭עַט מֵאֱלֹהִ֑ים וְכָב֖וֹד וְהָדָ֣ר תְּעַטְּרֵֽהוּ׃ </span></p>
 <p align="RIGHT"><span lang="he">‎<a name="007">7</a> ‏תַּ֭מְשִׁילֵהוּ בְּמַעֲשֵׂ֣י יָדֶ֑יךָ כֹּ֝ל שַׁ֣תָּה תַֽחַת־רַגְלָֽיו׃ </span></p>
 <p align="RIGHT"><span lang="he">‎<a name="008">8</a> ‏צֹנֶ֣ה וַאֲלָפִ֣ים כֻּלָּ֑ם וְ֝גַ֗ם בַּהֲמ֥וֹת שָׂדָֽי׃ </span></p>
 <p align="RIGHT"><span lang="he">‎<a name="009">9</a> ‏צִפּ֣וֹר שָׁ֭מַיִם וּדְגֵ֣י הַיָּ֑ם עֹ֝בֵ֗ר אָרְח֥וֹת יַמִּֽים׃ </span></p>
 <p align="RIGHT"><span lang="he">‎<a name="010">10</a> ‏יְהוָ֥ה אֲדֹנֵ֑ינוּ מָֽה־אַדִּ֥יר שִׁ֝מְךָ֗ בְּכָל־הָאָֽרֶץ׃ </span></p>
 </td>
 <td width="50%">
 <p>1 lamənaṣṣēḥa ‘al-hagitîṯ mizəmwōr ləḏāwiḏ: </p>
 <p>2 yəhwâ ’ăḏōnênû mâ-’adîr šiməḵā bəḵāl-hā’āreṣ ’ăšer tənâ hwōḏəḵā ‘al-haššāmāyim: </p>
 <p>3 mipî ‘wōləlîm| wəyōnəqîm yissaḏətā ‘ōz ləm<sup>a</sup>‘an ṣwōrəreyḵā ləhašəbîṯ ’wōyēḇ ûmiṯənaqqēm: </p>
 <p>4 kî-’erə’eh šāmeyḵā m<sup>a</sup>‘ăśê ’eṣəbə‘ōṯeyḵā yārēḥa wəḵwōḵāḇîm ’ăšer kwōnānətâ: </p>
 <p>5 mâ-’ĕnwōš kî-ṯizəkərennû ûḇen-’āḏām kî ṯifəqəḏennû: </p>
 <p>6 watəḥassərēhû mmə‘aṭ mē’ĕlōhîm wəḵāḇwōḏ wəhāḏār tə‘aṭṭərēhû: </p>
 <p>7 taməšîlēhû bəm<sup>a</sup>‘ăśê yāḏeyḵā kōl šatâ ṯ<sup>a</sup>ḥaṯ-raḡəlāyw: </p>
 <p>8 ṣōneh wa’ălāfîm kullām wəḡam bahămwōṯ śāḏāy: </p>
 <p>9 ṣipwōr šāmayim ûḏəḡê hayyām ‘ōḇēr ’ārəḥwōṯ yammîm: </p>
 <p>10 yəhwâ ’ăḏōnênû mâ-’adîr šiməḵā bəḵāl-hā’āreṣ: </p>
 </td>
 </tr></table>
 <p></p><hr>
 <center>
 <a href="psa009.htm">Next: Psalms (Tehilim) Chapter 9</a></center>
 </body>