<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/pro019.htm">Polyglot</a> 
 <a href="../kjv/pro019.htm">KJV</a> 
 <a href="../sep/pro019.htm">Sep</a> 
 <a href="../vul/pro019.htm">Vul</a> 
 
 <br>
 <br><a href="pro.htm">Proverbs (Mishlei) Index</a><br>
  
 <a href="pro018.htm">Previous</a> 
 <a href="pro020.htm">Next</a> 
 </center>
 <hr>
 
 <h3 align="CENTER">Tanach (Hebrew): Proverbs (Mishlei) Chapter 19</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏טֽוֹב־רָ֭שׁ הוֹלֵ֣ךְ בְּתֻמּ֑וֹ מֵעִקֵּ֥שׁ שְׂ֝פָתָ֗יו וְה֣וּא כְסִֽיל׃ </span></p>
 <p align="RIGHT"><span lang="he">‎<a name="002">2</a> ‏גַּ֤ם בְּלֹא־דַ֣עַת נֶ֣פֶשׁ לֹא־ט֑וֹב וְאָ֖ץ בְּרַגְלַ֣יִם חוֹטֵֽא׃ </span></p>
 <p align="RIGHT"><span lang="he">‎<a name="003">3</a> ‏אִוֶּ֣לֶת אָ֭דָם תְּסַלֵּ֣ף דַּרְכּ֑וֹ וְעַל־יְ֝הוָ֗ה יִזְעַ֥ף לִבּֽוֹ׃ </span></p>
 <p align="RIGHT"><span lang="he">‎<a name="004">4</a> ‏ה֗וֹן יֹ֭סִיף רֵעִ֣ים רַבִּ֑ים וְ֝דָ֗ל מֵרֵ֥עהוּ<font color="red"><sup>1</sup></font> יִפָּרֵֽד׃ </span></p>
 <p align="RIGHT"><span lang="he">‎<a name="005">5</a> ‏עֵ֣ד שְׁ֭קָרִים לֹ֣א יִנָּקֶ֑ה וְיָפִ֥יחַ כְּ֝זָבִ֗ים לֹ֣א יִמָּלֵֽט׃ </span></p>
 <p align="RIGHT"><span lang="he">‎<a name="006">6</a> ‏רַ֭בִּים יְחַלּ֣וּ פְנֵֽי־נָדִ֑יב וְכָל־הָ֝רֵ֗עַ לְאִ֣ישׁ מַתָּֽן׃ </span></p>
 <p align="RIGHT"><span lang="he">‎<a name="007">7</a> ‏כָּ֥ל אֲחֵי־רָ֨שׁ׀ שְֽׂנֵאֻ֗הוּ אַ֤ף כִּ֣י מְ֭רֵעֵהוּ רָחֲק֣וּ מִמֶּ֑נּוּ מְרַדֵּ֖ף אֲמָרִ֣ים <font color="brown">לא־</font> <font color="blue">לוֹ־</font> הֵֽמָּה׃ </span></p>
 <p align="RIGHT"><span lang="he">‎<a name="008">8</a> ‏קֹֽנֶה־לֵּ֭ב אֹהֵ֣ב נַפְשׁ֑וֹ שֹׁמֵ֥ר תְּ֝בוּנָ֗ה לִמְצֹא־טֽוֹב׃ </span></p>
 <p align="RIGHT"><span lang="he">‎<a name="009">9</a> ‏עֵ֣ד שְׁ֭קָרִים לֹ֣א יִנָּקֶ֑ה וְיָפִ֖יחַ כְּזָבִ֣ים יֹאבֵֽד׃ פ</span></p>
 <p align="RIGHT"><span lang="he">‎<a name="010">10</a> ‏לֹֽא־נָאוֶ֣ה לִכְסִ֣יל תַּעֲנ֑וּג אַ֝֗ף כִּֽי־לְעֶ֤בֶד׀ מְשֹׁ֬ל בְּשָׂרִֽים׃ </span></p>
 <p align="RIGHT"><span lang="he">‎<a name="011">11</a> ‏שֵׂ֣כֶל אָ֭דָם הֶאֱרִ֣יךְ אַפּ֑וֹ וְ֝תִפאַרְתּ֗וֹ<font color="red"><sup>1</sup></font> עֲבֹ֣ר עַל־פָּֽשַׁע׃ </span></p>
 <p align="RIGHT"><span lang="he">‎<a name="012">12</a> ‏נַ֣הַם כַּ֭כְּפִיר זַ֣עַף מֶ֑לֶךְ וּכְטַ֖ל עַל־עֵ֣שֶׂב רְצוֹנֽוֹ׃ </span></p>
 <p align="RIGHT"><span lang="he">‎<a name="013">13</a> ‏הַוֹּ֣ת לְ֭אָבִיו בֵּ֣ן כְּסִ֑יל וְדֶ֥לֶף טֹ֝רֵ֗ד מִדְיְנֵ֥י אִשָּֽׁה׃ </span></p>
 <p align="RIGHT"><span lang="he">‎<a name="014">14</a> ‏בַּ֣יִת וָ֭הוֹן נַחֲלַ֣ת אָב֑וֹת וּ֝מֵיְהוָ֗ה אִשָּׁ֥ה מַשְׂכָּֽלֶת׃ </span></p>
 <p align="RIGHT"><span lang="he">‎<a name="015">15</a> ‏עַ֭צְלָה תַּפִּ֣יל תַּרְדֵּמָ֑ה וְנֶ֖פֶשׁ רְמִיָּ֣ה תִרְעָֽב׃ </span></p>
 <p align="RIGHT"><span lang="he">‎<a name="016">16</a> ‏שֹׁמֵ֣ר מִ֭צְוָה שֹׁמֵ֣ר נַפְשׁ֑וֹ בּוֹזֵ֖ה דְרָכָ֣יו <font color="brown">יומת</font> <font color="blue">יָמֽוּת׃</font> </span></p>
 <p align="RIGHT"><span lang="he">‎<a name="017">17</a> ‏מַלְוֵ֣ה יְ֭הוָה ח֣וֹנֵֽן דָּ֑ל וּ֝גְמֻל֗וֹ יְשַׁלֶּם־לֽוֹ׃ </span></p>
 <p align="RIGHT"><span lang="he">‎<a name="018">18</a> ‏יַסֵּ֣ר בִּ֭נְךָ כִּי־יֵ֣שׁ תִּקְוָ֑ה וְאֶל־הֲ֝מִית֗וֹ אַל־תִּשָּׂ֥א נַפְשֶֽׁךָ׃ </span></p>
 <p align="RIGHT"><span lang="he">‎<a name="019">19</a> ‏<font color="brown">גרל־</font> <font color="blue">גְּֽדָל־</font> חֵ֭מָה נֹ֣שֵׂא עֹ֑נֶשׁ כִּ֥י אִם־תַּ֝צִּ֗יל וְע֣וֹד תּוֹסִֽף׃ </span></p>
 <p align="RIGHT"><span lang="he">‎<a name="020">20</a> ‏שְׁמַ֣ע עֵ֭צָה וְקַבֵּ֣ל מוּסָ֑ר לְ֝מַ֗עַן תֶּחְכַּ֥ם בְּאַחֲרִיתֶֽךָ׃ </span></p>
 <p align="RIGHT"><span lang="he">‎<a name="021">21</a> ‏רַבּ֣וֹת מַחֲשָׁב֣וֹת בְּלֶב־אִ֑ישׁ וַעֲצַ֥ת יְ֝הוָ֗ה הִ֣יא תָקֽוּם׃ </span></p>
 <p align="RIGHT"><span lang="he">‎<a name="022">22</a> ‏תַּאֲוַ֣ת אָדָ֣ם חַסְדּ֑וֹ וְטֽוֹב־רָ֝שׁ מֵאִ֥ישׁ כָּזָֽב׃ </span></p>
 <p align="RIGHT"><span lang="he">‎<a name="023">23</a> ‏יִרְאַ֣ת יְהוָ֣ה לְחַיִּ֑ים וְשָׂבֵ֥עַ יָ֝לִ֗ין בַּל־יִפָּ֥קֶד רָֽע׃ </span></p>
 <p align="RIGHT"><span lang="he">‎<a name="024">24</a> ‏טָ֘מַ֤ן עָצֵ֣ל יָ֭דוֹ בַּצַּלָּ֑חַת גַּם־אֶל־פִּ֝֗יהוּ לֹ֣א יְשִׁיבֶֽנָּה׃ </span></p>
 <p align="RIGHT"><span lang="he">‎<a name="025">25</a> ‏לֵ֣ץ תַּ֭כֶּה וּפֶ֣תִי יַעְרִ֑ם וְהוֹכִ֥יחַ לְ֝נָב֗וֹן יָבִ֥ין דָּֽעַת׃ </span></p>
 <p align="RIGHT"><span lang="he">‎<a name="026">26</a> ‏מְֽשַׁדֶּד־אָ֭ב יַבְרִ֣יחַ אֵ֑ם בֵּ֝֗ן מֵבִ֥ישׁ וּמַחְפִּֽיר׃ </span></p>
 <p align="RIGHT"><span lang="he">‎<a name="027">27</a> ‏חַֽדַל־בְּ֭נִי<font color="red"><sup>1</sup></font> לִשְׁמֹ֣עַ מוּסָ֑ר לִ֝שְׁג֗וֹת מֵֽאִמְרֵי־דָֽעַת׃ </span></p>
 <p align="RIGHT"><span lang="he">‎<a name="028">28</a> ‏עֵ֣ד בְּ֭לִיַּעַל יָלִ֣יץ מִשְׁפָּ֑ט וּפִ֥י רְ֝שָׁעִ֗ים יְבַלַּע־אָֽוֶן׃ </span></p>
 <p align="RIGHT"><span lang="he">‎<a name="029">29</a> ‏נָכ֣וֹנוּ לַלֵּצִ֣ים שְׁפָטִ֑ים וּ֝מַהֲלֻמ֗וֹת לְגֵ֣ו כְּסִילִֽים׃ </span></p>
 </td>
 <td width="50%">
 <p>1 ṭwōḇ-rāš hwōlēḵə bəṯummwō mē‘iqqēš śəfāṯāyw wəhû’ ḵəsîl: </p>
 <p>2 gam bəlō’-ḏ<sup>a</sup>‘aṯ nefeš lō’-ṭwōḇ wə’āṣ bəraḡəlayim ḥwōṭē’: </p>
 <p>3 ’iûeleṯ ’āḏām təsallēf darəkwō wə‘al-yəhwâ yizə‘af libwō: </p>
 <p>4 hwōn yōsîf rē‘îm rabîm wəḏāl mērē‘hû<font color="red"><sup>1</sup></font> yipārēḏ: </p>
 <p>5 ‘ēḏ šəqārîm lō’ yinnāqeh wəyāfîḥa kəzāḇîm lō’ yimmālēṭ: </p>
 <p>6 rabîm yəḥallû fənê-nāḏîḇ wəḵāl-hārē‘a lə’îš matān: </p>
 <p>7 kāl ’ăḥê-rāš| śənē’uhû ’af kî mərē‘ēhû rāḥăqû mimmennû məradēf ’ămārîm <font color="brown">lō’-</font> <font color="blue">lwō-</font> hēmmâ: </p>
 <p>8 qōneh-llēḇ ’ōhēḇ nafəšwō šōmēr təḇûnâ liməṣō’-ṭwōḇ: </p>
 <p>9 ‘ēḏ šəqārîm lō’ yinnāqeh wəyāfîḥa kəzāḇîm yō’ḇēḏ: f</p>
 <p>10 lō’-nā’weh liḵəsîl t<sup>a</sup>‘ănûḡ ’af kî-lə‘eḇeḏ| məšōl bəśārîm: </p>
 <p>11 śēḵel ’āḏām he’ĕrîḵə ’apwō wəṯif’arətwō<font color="red"><sup>1</sup></font> ‘ăḇōr ‘al-pāš<sup>a</sup>‘: </p>
 <p>12 naham kakəfîr z<sup>a</sup>‘af meleḵə ûḵəṭal ‘al-‘ēśeḇ rəṣwōnwō: </p>
 <p>13 haûōṯ lə’āḇîw bēn kəsîl wəḏelef ṭōrēḏ miḏəyənê ’iššâ: </p>
 <p>14 bayiṯ wâwōn n<sup>a</sup>ḥălaṯ ’āḇwōṯ ûmêəhwâ ’iššâ maśəkāleṯ: </p>
 <p>15 ‘aṣəlâ tapîl tarədēmâ wənefeš rəmîyâ ṯirə‘āḇ: </p>
 <p>16 šōmēr miṣəwâ šōmēr nafəšwō bwōzēh ḏərāḵāyw <font color="brown">yûmāṯ</font> <font color="blue">yāmûṯ:</font> </p>
 <p>17 maləwēh yəhwâ ḥwōnēn dāl ûḡəmulwō yəšallem-lwō: </p>
 <p>18 yassēr binəḵā kî-yēš tiqəwâ wə’el-hămîṯwō ’al-tiśśā’ nafəšeḵā: </p>
 <p>19 <font color="brown">gərāl-</font> <font color="blue">gəḏāl-</font> ḥēmâ nōśē’ ‘ōneš kî ’im-taṣṣîl wə‘wōḏ twōsif: </p>
 <p>20 šəm<sup>a</sup>‘ ‘ēṣâ wəqabēl mûsār ləm<sup>a</sup>‘an teḥəkam bə’<sup>a</sup>ḥărîṯeḵā: </p>
 <p>21 rabwōṯ m<sup>a</sup>ḥăšāḇwōṯ bəleḇ-’îš w<sup>a</sup>‘ăṣaṯ yəhwâ hî’ ṯāqûm: </p>
 <p>22 ta’ăwaṯ ’āḏām ḥasədwō wəṭwōḇ-rāš mē’îš kāzāḇ: </p>
 <p>23 yirə’aṯ yəhwâ ləḥayyîm wəśāḇē‘a yālîn bal-yipāqeḏ rā‘: </p>
 <p>24 ṭāman ‘āṣēl yāḏwō baṣṣallāḥaṯ gam-’el-pîhû lō’ yəšîḇennâ: </p>
 <p>25 lēṣ takeh ûfeṯî y<sup>a</sup>‘ərim wəhwōḵîḥa lənāḇwōn yāḇîn dā‘aṯ: </p>
 <p>26 məšadeḏ-’āḇ yaḇərîḥa ’ēm bēn mēḇîš ûm<sup>a</sup>ḥəpîr: </p>
 <p>27 ḥaḏal-bənî<font color="red"><sup>1</sup></font> lišəmō‘a mûsār lišəḡwōṯ mē’imərê-ḏā‘aṯ: </p>
 <p>28 ‘ēḏ bəlîy<sup>a</sup>‘al yālîṣ mišəpāṭ ûfî rəšā‘îm yəḇall<sup>a</sup>‘-’āwen: </p>
 <p>29 nāḵwōnû lallēṣîm šəfāṭîm ûmahălumwōṯ ləḡēw kəsîlîm: </p>
 </td>
 </tr></table>
 <p></p><hr>
 <center>
 <a href="pro020.htm">Next: Proverbs (Mishlei) Chapter 20</a></center>
 </body>