<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/isa052.htm">Polyglot</a> 
 <a href="../kjv/isa052.htm">KJV</a> 
 <a href="../sep/isa052.htm">Sep</a> 
 <a href="../vul/isa052.htm">Vul</a> 
 
 <br>
 <br><a href="isa.htm">Isaiah (Yisheyah) Index</a><br>
  
 <a href="isa051.htm">Previous</a> 
 <a href="isa053.htm">Next</a> 
 </center>
 <hr>
 
 <h3 align="CENTER">Tanach (Hebrew): Isaiah (Yisheyah) Chapter 52</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏עוּרִ֥י עוּרִ֛י לִבְשִׁ֥י עֻזֵּ֖ךְ צִיּ֑וֹן לִבְשִׁ֣י׀ בִּגְדֵ֣י תִפְאַרְתֵּ֗ךְ יְרוּשָׁלִַ֙ם֙ עִ֣יר הַקֹּ֔דֶשׁ כִּ֣י לֹ֥א יוֹסִ֛יף יָבֹא־בָ֥ךְ ע֖וֹד עָרֵ֥ל וְטָמֵֽא׃ </span></p>
 <p align="RIGHT"><span lang="he">‎<a name="002">2</a> ‏הִתְנַעֲרִ֧י מֵעָפָ֛ר ק֥וּמִי שְּׁבִ֖י יְרֽוּשָׁלִָ֑ם <font color="brown">התפתחו</font> <font color="blue">הִֽתְפַּתְּחִי֙</font> מוֹסְרֵ֣י צַוָּארֵ֔ךְ שְׁבִיָּ֖ה בַּת־צִיּֽוֹן׃ ס</span></p>
 <p align="RIGHT"><span lang="he">‎<a name="003">3</a> ‏כִּֽי־כֹה֙ אָמַ֣ר יְהוָ֔ה חִנָּ֖ם נִמְכַּרְתֶּ֑ם וְלֹ֥א בְכֶ֖סֶף תִּגָּאֵֽלוּ׃ </span></p>
 <p align="RIGHT"><span lang="he">‎<a name="004">4</a> ‏כִּ֣י כֹ֤ה אָמַר֙ אֲדֹנָ֣י יְהוִ֔ה מִצְרַ֛יִם יָֽרַד־עַמִּ֥י בָרִֽאשֹׁנָ֖ה לָג֣וּר שָׁ֑ם וְאַשּׁ֖וּר בְּאֶ֥פֶס עֲשָׁקֽוֹ׃ </span></p>
 <p align="RIGHT"><span lang="he">‎<a name="005">5</a> ‏וְעַתָּ֤ה <font color="brown">מי־</font> <font color="brown">לי־</font> <font color="blue">מַה־</font> <font color="blue">לִּי־</font> פֹה֙ נְאֻם־יְהוָ֔ה כִּֽי־לֻקַּ֥ח עַמִּ֖י חִנָּ֑ם <font color="brown">משלו</font> <font color="blue">מֹשְׁלָ֤יו</font> יְהֵילִ֙ילוּ֙ נְאֻם־יְהוָ֔ה וְתָמִ֥יד כָּל־הַיּ֖וֹם שְׁמִ֥י מִנֹּאָֽץ׃ </span></p>
 <p align="RIGHT"><span lang="he">‎<a name="006">6</a> ‏לָכֵ֛ן יֵדַ֥ע עַמִּ֖י שְׁמִ֑י לָכֵן֙ בַּיּ֣וֹם הַה֔וּא כִּֽי־אֲנִי־ה֥וּא הַֽמְדַבֵּ֖ר הִנֵּֽנִי׃ </span></p>
 <p align="RIGHT"><span lang="he">‎<a name="007">7</a> ‏מַה־נָּאו֨וּ עַל־הֶהָרִ֜ים רַגְלֵ֣י מְבַשֵּׂ֗ר מַשְׁמִ֧יעַ שָׁל֛וֹם מְבַשֵּׂ֥ר ט֖וֹב מַשְׁמִ֣יעַ יְשׁוּעָ֑ה אֹמֵ֥ר לְצִיּ֖וֹן מָלַ֥ךְ אֱלֹהָֽיִךְ׃ </span></p>
 <p align="RIGHT"><span lang="he">‎<a name="008">8</a> ‏ק֥וֹל צֹפַ֛יִךְ נָ֥שְׂאוּ ק֖וֹל יַחְדָּ֣ו יְרַנֵּ֑נוּ כִּ֣י עַ֤יִן בְּעַ֙יִן֙ יִרְא֔וּ בְּשׁ֥וּב יְהוָ֖ה צִיּֽוֹן׃ </span></p>
 <p align="RIGHT"><span lang="he">‎<a name="009">9</a> ‏פִּצְח֤וּ רַנְּנוּ֙ יַחְדָּ֔ו חָרְב֖וֹת יְרוּשָׁלִָ֑ם כִּֽי־נִחַ֤ם יְהוָה֙ עַמּ֔וֹ גָּאַ֖ל יְרוּשָׁלִָֽם׃ </span></p>
 <p align="RIGHT"><span lang="he">‎<a name="010">10</a> ‏חָשַׂ֤ף יְהוָה֙ אֶת־זְר֣וֹעַ קָדְשׁ֔וֹ לְעֵינֵ֖י כָּל־הַגּוֹיִ֑ם וְרָאוּ֙ כָּל־אַפְסֵי־אָ֔רֶץ אֵ֖ת יְשׁוּעַ֥ת אֱלֹהֵֽינוּ׃ ס</span></p>
 <p align="RIGHT"><span lang="he">‎<a name="011">11</a> ‏ס֤וּרוּ ס֙וּרוּ֙ צְא֣וּ מִשָּׁ֔ם טָמֵ֖א אַל־תִּגָּ֑עוּ צְא֣וּ מִתּוֹכָ֔הּ הִבָּ֕רוּ נֹשְׂאֵ֖י כְּלֵ֥י יְהוָֽה׃ </span></p>
 <p align="RIGHT"><span lang="he">‎<a name="012">12</a> ‏כִּ֣י לֹ֤א בְחִפָּזוֹן֙ תֵּצֵ֔אוּ וּבִמְנוּסָ֖ה לֹ֣א תֵלֵכ֑וּן כִּֽי־הֹלֵ֤ךְ לִפְנֵיכֶם֙ יְהוָ֔ה וּמְאַסִּפְכֶ֖ם אֱלֹהֵ֥י יִשְׂרָאֵֽל׃ ס</span></p>
 <p align="RIGHT"><span lang="he">‎<a name="013">13</a> ‏הִנֵּ֥ה יַשְׂכִּ֖יל עַבְדִּ֑י יָר֧וּם וְנִשָּׂ֛א וְגָבַ֖הּ מְאֹֽד׃ </span></p>
 <p align="RIGHT"><span lang="he">‎<a name="014">14</a> ‏כַּאֲשֶׁ֨ר שָׁמְמ֤וּ עָלֶ֙יךָ֙ רַבִּ֔ים כֵּן־מִשְׁחַ֥ת מֵאִ֖ישׁ מַרְאֵ֑הוּ וְתֹאֲר֖וֹ מִבְּנֵ֥י אָדָֽם׃ </span></p>
 <p align="RIGHT"><span lang="he">‎<a name="015">15</a> ‏כֵּ֤ן יַזֶּה֙ גּוֹיִ֣ם רַבִּ֔ים עָלָ֛יו יִקְפְּצ֥וּ מְלָכִ֖ים פִּיהֶ֑ם כִּ֠י אֲשֶׁ֨ר לֹֽא־סֻפַּ֤ר לָהֶם֙ רָא֔וּ וַאֲשֶׁ֥ר לֹֽא־שָׁמְע֖וּ הִתְבּוֹנָֽנוּ׃ </span></p>
 </td>
 <td width="50%">
 <p>1 ‘ûrî ‘ûrî liḇəšî ‘uzzēḵə ṣîywōn liḇəšî| biḡəḏê ṯifə’arətēḵə yərûšālaim ‘îr haqqōḏeš kî lō’ ywōsîf yāḇō’-ḇāḵə ‘wōḏ ‘ārēl wəṭāmē’: </p>
 <p>2 hiṯən<sup>a</sup>‘ărî mē‘āfār qûmî ššəḇî yərûšālāim <font color="brown">hiṯəpatəḥû</font> <font color="blue">hiṯəpatəḥî</font> mwōsərê ṣaûā’rēḵə šəḇîyâ baṯ-ṣîywōn: s</p>
 <p>3 kî-ḵōh ’āmar yəhwâ ḥinnām niməkarətem wəlō’ ḇəḵesef tigā’ēlû: </p>
 <p>4 kî ḵōh ’āmar ’ăḏōnāy yəhwih miṣərayim yāraḏ-‘ammî ḇāri’šōnâ lāḡûr šām wə’aššûr bə’efes ‘ăšāqwō: </p>
 <p>5 wə‘atâ <font color="brown">mî-</font> <font color="brown">lî-</font> <font color="blue">mah-</font> <font color="blue">llî-</font> fōh nə’um-yəhwâ kî-luqq<sup>a</sup>ḥ ‘ammî ḥinnām <font color="brown">mōšəlwō</font> <font color="blue">mōšəlāyw</font> yəhêlîlû nə’um-yəhwâ wəṯāmîḏ kāl-hayywōm šəmî minnō’āṣ: </p>
 <p>6 lāḵēn yēḏ<sup>a</sup>‘ ‘ammî šəmî lāḵēn bayywōm hahû’ kî-’ănî-hû’ haməḏabēr hinnēnî: </p>
 <p>7 mah-nnā’wû ‘al-hehārîm raḡəlê məḇaśśēr mašəmî‘a šālwōm məḇaśśēr ṭwōḇ mašəmî‘a yəšû‘â ’ōmēr ləṣîywōn mālaḵə ’ĕlōhāyiḵə: </p>
 <p>8 qwōl ṣōfayiḵə nāśə’û qwōl y<sup>a</sup>ḥədāw yərannēnû kî ‘ayin bə‘ayin yirə’û bəšûḇ yəhwâ ṣîywōn: </p>
 <p>9 piṣəḥû rannənû y<sup>a</sup>ḥədāw ḥārəḇwōṯ yərûšālāim kî-niḥam yəhwâ ‘ammwō gā’al yərûšālāim: </p>
 <p>10 ḥāśaf yəhwâ ’eṯ-zərwō‘a qāḏəšwō lə‘ênê kāl-hagwōyim wərā’û kāl-’afəsê-’āreṣ ’ēṯ yəšû‘aṯ ’ĕlōhênû: s</p>
 <p>11 sûrû sûrû ṣə’û miššām ṭāmē’ ’al-tigā‘û ṣə’û mitwōḵāh hibārû nōśə’ê kəlê yəhwâ: </p>
 <p>12 kî lō’ ḇəḥipāzwōn tēṣē’û ûḇimənûsâ lō’ ṯēlēḵûn kî-hōlēḵə lifənêḵem yəhwâ ûmə’assifəḵem ’ĕlōhê yiśərā’ēl: s</p>
 <p>13 hinnēh yaśəkîl ‘aḇədî yārûm wəniśśā’ wəḡāḇ<sup>a</sup>h mə’ōḏ: </p>
 <p>14 ka’ăšer šāməmû ‘āleyḵā rabîm kēn-mišəḥaṯ mē’îš marə’ēhû wəṯō’ărwō mibənê ’āḏām: </p>
 <p>15 kēn yazzeh gwōyim rabîm ‘ālāyw yiqəpəṣû məlāḵîm pîhem kî ’ăšer lō’-supar lâem rā’û wa’ăšer lō’-šāmə‘û hiṯəbwōnānû: </p>
 </td>
 </tr></table>
 <p></p><hr>
 <center>
 <a href="isa053.htm">Next: Isaiah (Yisheyah) Chapter 53</a></center>
 </body>