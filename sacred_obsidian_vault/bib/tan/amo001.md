<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/amo001.htm">Polyglot</a> 
 <a href="../kjv/amo001.htm">KJV</a> 
 <a href="../sep/amo001.htm">Sep</a> 
 <a href="../vul/amo001.htm">Vul</a> 
 
 <br>
 <br><a href="amo.htm">Amos Index</a><br>
  
 <a href="joe004.htm">Previous</a> 
 <a href="amo002.htm">Next</a> 
 </center>
 <hr>
 
 <h3 align="CENTER">Tanach (Hebrew): Amos Chapter 1</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏דִּבְרֵ֣י עָמ֔וֹס אֲשֶׁר־הָיָ֥ה בַנֹּקְדִ֖ים מִתְּק֑וֹעַ אֲשֶׁר֩ חָזָ֨ה עַל־יִשְׂרָאֵ֜ל בִּימֵ֣י׀ עֻזִּיָּ֣ה מֶֽלֶךְ־יְהוּדָ֗ה וּבִימֵ֞י יָרָבְעָ֤ם בֶּן־יוֹאָשׁ֙ מֶ֣לֶךְ יִשְׂרָאֵ֔ל שְׁנָתַ֖יִם לִפְנֵ֥י הָרָֽעַשׁ׃ </span></p>
 <p align="RIGHT"><span lang="he">‎<a name="002">2</a> ‏וַיֹּאמַ֓ר׀ יְהוָה֙ מִצִּיּ֣וֹן יִשְׁאָ֔ג וּמִירוּשָׁלִַ֖ם יִתֵּ֣ן קוֹל֑וֹ וְאָֽבְלוּ֙ נְא֣וֹת הָרֹעִ֔ים וְיָבֵ֖שׁ רֹ֥אשׁ הַכַּרְמֶֽל׃ פ</span></p>
 <p align="RIGHT"><span lang="he">‎<a name="003">3</a> ‏כֹּ֚ה אָמַ֣ר יְהוָ֔ה עַל־שְׁלֹשָׁה֙ פִּשְׁעֵ֣י דַמֶּ֔שֶׂק וְעַל־אַרְבָּעָ֖ה לֹ֣א אֲשִׁיבֶ֑נּוּ עַל־דּוּשָׁ֛ם בַּחֲרֻצ֥וֹת הַבַּרְזֶ֖ל אֶת־הַגִּלְעָֽד׃ </span></p>
 <p align="RIGHT"><span lang="he">‎<a name="004">4</a> ‏וְשִׁלַּ֥חְתִּי אֵ֖שׁ בְּבֵ֣ית חֲזָאֵ֑ל וְאָכְלָ֖ה אַרְמְנ֥וֹת בֶּן־הֲדָֽד׃ </span></p>
 <p align="RIGHT"><span lang="he">‎<a name="005">5</a> ‏וְשָֽׁבַרְתִּי֙ בְּרִ֣יחַ דַּמֶּ֔שֶׂק וְהִכְרַתִּ֤י יוֹשֵׁב֙ מִבִּקְעַת־אָ֔וֶן וְתוֹמֵ֥ךְ שֵׁ֖בֶט מִבֵּ֣ית עֶ֑דֶן וְגָל֧וּ עַם־אֲרָ֛ם קִ֖ירָה אָמַ֥ר יְהוָֽה׃ פ</span></p>
 <p align="RIGHT"><span lang="he">‎<a name="006">6</a> ‏כֹּ֚ה אָמַ֣ר יְהוָ֔ה עַל־שְׁלֹשָׁה֙ פִּשְׁעֵ֣י עַזָּ֔ה וְעַל־אַרְבָּעָ֖ה לֹ֣א אֲשִׁיבֶ֑נּוּ עַל־הַגְלוֹתָ֛ם גָּל֥וּת שְׁלֵמָ֖ה לְהַסְגִּ֥יר לֶאֱדֽוֹם׃ </span></p>
 <p align="RIGHT"><span lang="he">‎<a name="007">7</a> ‏וְשִׁלַּ֥חְתִּי אֵ֖שׁ בְּחוֹמַ֣ת עַזָּ֑ה וְאָכְלָ֖ה אַרְמְנֹתֶֽיהָ׃ </span></p>
 <p align="RIGHT"><span lang="he">‎<a name="008">8</a> ‏וְהִכְרַתִּ֤י יוֹשֵׁב֙ מֵֽאַשְׁדּ֔וֹד וְתוֹמֵ֥ךְ שֵׁ֖בֶט מֵֽאַשְׁקְל֑וֹן וַהֲשִׁיב֨וֹתִי יָדִ֜י עַל־עֶקְר֗וֹן וְאָֽבְדוּ֙ שְׁאֵרִ֣ית פְּלִשְׁתִּ֔ים אָמַ֖ר אֲדֹנָ֥י יְהוִֽה׃ פ</span></p>
 <p align="RIGHT"><span lang="he">‎<a name="009">9</a> ‏כֹּ֚ה אָמַ֣ר יְהוָ֔ה עַל־שְׁלֹשָׁה֙ פִּשְׁעֵי־צֹ֔ר וְעַל־אַרְבָּעָ֖ה לֹ֣א אֲשִׁיבֶ֑נּוּ עַֽל־הַסְגִּירָ֞ם גָּל֤וּת שְׁלֵמָה֙ לֶאֱד֔וֹם וְלֹ֥א זָכְר֖וּ בְּרִ֥ית אַחִֽים׃ </span></p>
 <p align="RIGHT"><span lang="he">‎<a name="010">10</a> ‏וְשִׁלַּ֥חְתִּי אֵ֖שׁ בְּח֣וֹמַת צֹ֑ר וְאָכְלָ֖ה אַרְמְנֹתֶֽיהָ׃ פ</span></p>
 <p align="RIGHT"><span lang="he">‎<a name="011">11</a> ‏כֹּ֚ה אָמַ֣ר יְהוָ֔ה עַל־שְׁלֹשָׁה֙ פִּשְׁעֵ֣י אֱד֔וֹם וְעַל־אַרְבָּעָ֖ה לֹ֣א אֲשִׁיבֶ֑נּוּ עַל־רָדְפ֨וֹ בַחֶ֤רֶב אָחִיו֙ וְשִׁחֵ֣ת רַחֲמָ֔יו וַיִּטְרֹ֤ף לָעַד֙ אַפּ֔וֹ וְעֶבְרָת֖וֹ שְׁמָ֥רָה נֶֽצַח׃ </span></p>
 <p align="RIGHT"><span lang="he">‎<a name="012">12</a> ‏וְשִׁלַּ֥חְתִּי אֵ֖שׁ בְּתֵימָ֑ן וְאָכְלָ֖ה אַרְמְנ֥וֹת בָּצְרָֽה׃ פ</span></p>
 <p align="RIGHT"><span lang="he">‎<a name="013">13</a> ‏כֹּ֚ה אָמַ֣ר יְהוָ֔ה עַל־שְׁלֹשָׁה֙ פִּשְׁעֵ֣י בְנֵֽי־עַמּ֔וֹן וְעַל־אַרְבָּעָ֖ה לֹ֣א אֲשִׁיבֶ֑נּוּ עַל־בִּקְעָם֙ הָר֣וֹת הַגִּלְעָ֔ד לְמַ֖עַן הַרְחִ֥יב אֶת־גְּבוּלָֽם׃ </span></p>
 <p align="RIGHT"><span lang="he">‎<a name="014">14</a> ‏וְהִצַּ֤תִּי אֵשׁ֙ בְּחוֹמַ֣ת רַבָּ֔ה וְאָכְלָ֖ה אַרְמְנוֹתֶ֑יהָ בִּתְרוּעָה֙ בְּי֣וֹם מִלְחָמָ֔ה בְּסַ֖עַר בְּי֥וֹם סוּפָֽה׃ </span></p>
 <p align="RIGHT"><span lang="he">‎<a name="015">15</a> ‏וְהָלַ֥ךְ מַלְכָּ֖ם בַּגּוֹלָ֑ה ה֧וּא וְשָׂרָ֛יו יַחְדָּ֖ו אָמַ֥ר יְהוָֽה׃ פ</span></p>
 </td>
 <td width="50%">
 <p>1 diḇərê ‘āmwōs ’ăšer-hāyâ ḇannōqəḏîm mitəqwō‘a ’ăšer ḥāzâ ‘al-yiśərā’ēl bîmê| ‘uzzîyâ meleḵə-yəhûḏâ ûḇîmê yārāḇə‘ām ben-ywō’āš meleḵə yiśərā’ēl šənāṯayim lifənê hārā‘aš: </p>
 <p>2 wayyō’mar| yəhwâ miṣṣîywōn yišə’āḡ ûmîrûšālaim yitēn qwōlwō wə’āḇəlû nə’wōṯ hārō‘îm wəyāḇēš rō’š hakarəmel: f</p>
 <p>3 kōh ’āmar yəhwâ ‘al-šəlōšâ pišə‘ê ḏammeśeq wə‘al-’arəbā‘â lō’ ’ăšîḇennû ‘al-dûšām b<sup>a</sup>ḥăruṣwōṯ habarəzel ’eṯ-hagilə‘āḏ: </p>
 <p>4 wəšill<sup>a</sup>ḥətî ’ēš bəḇêṯ ḥăzā’ēl wə’āḵəlâ ’arəmənwōṯ ben-hăḏāḏ: </p>
 <p>5 wəšāḇarətî bərîḥa dammeśeq wəhiḵəratî ywōšēḇ mibiqə‘aṯ-’āwen wəṯwōmēḵə šēḇeṭ mibêṯ ‘eḏen wəḡālû ‘am-’ărām qîrâ ’āmar yəhwâ: f</p>
 <p>6 kōh ’āmar yəhwâ ‘al-šəlōšâ pišə‘ê ‘azzâ wə‘al-’arəbā‘â lō’ ’ăšîḇennû ‘al-haḡəlwōṯām gālûṯ šəlēmâ ləhasəgîr le’ĕḏwōm: </p>
 <p>7 wəšill<sup>a</sup>ḥətî ’ēš bəḥwōmaṯ ‘azzâ wə’āḵəlâ ’arəmənōṯeyhā: </p>
 <p>8 wəhiḵəratî ywōšēḇ mē’ašədwōḏ wəṯwōmēḵə šēḇeṭ mē’ašəqəlwōn wahăšîḇwōṯî yāḏî ‘al-‘eqərwōn wə’āḇəḏû šə’ērîṯ pəlišətîm ’āmar ’ăḏōnāy yəhwih: f</p>
 <p>9 kōh ’āmar yəhwâ ‘al-šəlōšâ pišə‘ê-ṣōr wə‘al-’arəbā‘â lō’ ’ăšîḇennû ‘al-hasəgîrām gālûṯ šəlēmâ le’ĕḏwōm wəlō’ zāḵərû bərîṯ ’<sup>a</sup>ḥîm: </p>
 <p>10 wəšill<sup>a</sup>ḥətî ’ēš bəḥwōmaṯ ṣōr wə’āḵəlâ ’arəmənōṯeyhā: f</p>
 <p>11 kōh ’āmar yəhwâ ‘al-šəlōšâ pišə‘ê ’ĕḏwōm wə‘al-’arəbā‘â lō’ ’ăšîḇennû ‘al-rāḏəfwō ḇ<sup>a</sup>ḥereḇ ’āḥîw wəšiḥēṯ r<sup>a</sup>ḥămāyw wayyiṭərōf lā‘aḏ ’apwō wə‘eḇərāṯwō šəmārâ neṣ<sup>a</sup>ḥ: </p>
 <p>12 wəšill<sup>a</sup>ḥətî ’ēš bəṯêmān wə’āḵəlâ ’arəmənwōṯ bāṣərâ: f</p>
 <p>13 kōh ’āmar yəhwâ ‘al-šəlōšâ pišə‘ê ḇənê-‘ammwōn wə‘al-’arəbā‘â lō’ ’ăšîḇennû ‘al-biqə‘ām hārwōṯ hagilə‘āḏ ləm<sup>a</sup>‘an harəḥîḇ ’eṯ-gəḇûlām: </p>
 <p>14 wəhiṣṣatî ’ēš bəḥwōmaṯ rabâ wə’āḵəlâ ’arəmənwōṯeyhā biṯərû‘â bəywōm miləḥāmâ bəs<sup>a</sup>‘ar bəywōm sûfâ: </p>
 <p>15 wəhālaḵə maləkām bagwōlâ hû’ wəśārāyw y<sup>a</sup>ḥədāw ’āmar yəhwâ: f</p>
 </td>
 </tr></table>
 <p></p><hr>
 <center>
 <a href="amo002.htm">Next: Amos Chapter 2</a></center>
 </body>