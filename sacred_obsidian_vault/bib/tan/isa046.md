<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/isa046.htm">Polyglot</a> 
 <a href="../kjv/isa046.htm">KJV</a> 
 <a href="../sep/isa046.htm">Sep</a> 
 <a href="../vul/isa046.htm">Vul</a> 
 
 <br>
 <br><a href="isa.htm">Isaiah (Yisheyah) Index</a><br>
  
 <a href="isa045.htm">Previous</a> 
 <a href="isa047.htm">Next</a> 
 </center>
 <hr>
 
 <h3 align="CENTER">Tanach (Hebrew): Isaiah (Yisheyah) Chapter 46</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏כָּרַ֥ע בֵּל֙ קֹרֵ֣ס נְב֔וֹ הָיוּ֙ עֲצַבֵּיהֶ֔ם לַחַיָּ֖ה וְלַבְּהֵמָ֑ה נְשֻׂאֹתֵיכֶ֣ם עֲמוּס֔וֹת מַשָּׂ֖א לַעֲיֵפָֽה׃ </span></p>
 <p align="RIGHT"><span lang="he">‎<a name="002">2</a> ‏קָרְס֤וּ כָֽרְעוּ֙ יַחְדָּ֔ו לֹ֥א יָכְל֖וּ מַלֵּ֣ט מַשָּׂ֑א וְנַפְשָׁ֖ם בַּשְּׁבִ֥י הָלָֽכָה׃ ס</span></p>
 <p align="RIGHT"><span lang="he">‎<a name="003">3</a> ‏שִׁמְע֤וּ אֵלַי֙ בֵּ֣ית יַעֲקֹ֔ב וְכָל־שְׁאֵרִ֖ית בֵּ֣ית יִשְׂרָאֵ֑ל הַֽעֲמֻסִים֙ מִנִּי־בֶ֔טֶן הַנְּשֻׂאִ֖ים מִנִּי־רָֽחַם׃ </span></p>
 <p align="RIGHT"><span lang="he">‎<a name="004">4</a> ‏וְעַד־זִקְנָה֙ אֲנִ֣י ה֔וּא וְעַד־שֵיבָ֖ה<font color="red"><sup>1</sup></font> אֲנִ֣י אֶסְבֹּ֑ל אֲנִ֤י עָשִׂ֙יתִי֙ וַאֲנִ֣י אֶשָּׂ֔א וַאֲנִ֥י אֶסְבֹּ֖ל וַאֲמַלֵּֽט׃ ס</span></p>
 <p align="RIGHT"><span lang="he">‎<a name="005">5</a> ‏לְמִ֥י תְדַמְי֖וּנִי וְתַשְׁו֑וּ וְתַמְשִׁל֖וּנִי וְנִדְמֶֽה׃ </span></p>
 <p align="RIGHT"><span lang="he">‎<a name="006">6</a> ‏הַזָּלִ֤ים זָהָב֙ מִכִּ֔יס וְכֶ֖סֶף בַּקָּנֶ֣ה יִשְׁקֹ֑לוּ יִשְׂכְּר֤וּ צוֹרֵף֙ וְיַעֲשֵׂ֣הוּ אֵ֔ל יִסְגְּד֖וּ אַף־יִֽשְׁתַּחֲוּֽוּ׃<font color="red"><sup>1</sup></font> </span></p>
 <p align="RIGHT"><span lang="he">‎<a name="007">7</a> ‏יִ֠שָּׂאֻהוּ עַל־כָּתֵ֨ף יִסְבְּלֻ֜הוּ וְיַנִּיחֻ֤הוּ תַחְתָּיו֙ וְיַֽעֲמֹ֔ד מִמְּקוֹמ֖וֹ לֹ֣א יָמִ֑ישׁ אַף־יִצְעַ֤ק אֵלָיו֙ וְלֹ֣א יַעֲנֶ֔ה מִצָּרָת֖וֹ לֹ֥א יוֹשִׁיעֶֽנּוּ׃ ס</span></p>
 <p align="RIGHT"><span lang="he">‎<a name="008">8</a> ‏זִכְרוּ־זֹ֖את וְהִתְאֹשָׁ֑שׁוּ הָשִׁ֥יבוּ פוֹשְׁעִ֖ים עַל־לֵֽב׃ </span></p>
 <p align="RIGHT"><span lang="he">‎<a name="009">9</a> ‏זִכְר֥וּ רִאשֹׁנ֖וֹת מֵעוֹלָ֑ם כִּ֣י אָנֹכִ֥י אֵל֙ וְאֵ֣ין ע֔וֹד אֱלֹהִ֖ים וְאֶ֥פֶס כָּמֽוֹנִי׃ </span></p>
 <p align="RIGHT"><span lang="he">‎<a name="010">10</a> ‏מַגִּ֤יד מֵֽרֵאשִׁית֙ אַחֲרִ֔ית וּמִקֶּ֖דֶם אֲשֶׁ֣ר לֹא־נַעֲשׂ֑וּ אֹמֵר֙ עֲצָתִ֣י תָק֔וּם וְכָל־חֶפְצִ֖י אֶעֱשֶֽׂה׃ </span></p>
 <p align="RIGHT"><span lang="he">‎<a name="011">11</a> ‏קֹרֵ֤א מִמִּזְרָח֙ עַ֔יִט מֵאֶ֥רֶץ מֶרְחָ֖ק אִ֣ישׁ <font color="brown">עצתו</font> <font color="blue">עֲצָתִ֑י</font> אַף־דִּבַּ֙רְתִּי֙ אַף־אֲבִיאֶ֔נָּה יָצַ֖רְתִּי אַף־אֶעֱשֶֽׂנָּה׃ ס</span></p>
 <p align="RIGHT"><span lang="he">‎<a name="012">12</a> ‏שִׁמְע֥וּ אֵלַ֖י אַבִּ֣ירֵי לֵ֑ב הָרְחוֹקִ֖ים מִצְּדָקָֽה׃ </span></p>
 <p align="RIGHT"><span lang="he">‎<a name="013">13</a> ‏קֵרַ֤בְתִּי צִדְקָתִי֙ לֹ֣א תִרְחָ֔ק וּתְשׁוּעָתִ֖י לֹ֣א תְאַחֵ֑ר וְנָתַתִּ֤י בְצִיּוֹן֙ תְּשׁוּעָ֔ה לְיִשְׂרָאֵ֖ל תִּפְאַרְתִּֽי׃ ס</span></p>
 </td>
 <td width="50%">
 <p>1 kār<sup>a</sup>‘ bēl qōrēs nəḇwō hāyû ‘ăṣabêhem l<sup>a</sup>ḥayyâ wəlabəhēmâ nəśu’ōṯêḵem ‘ămûswōṯ maśśā’ l<sup>a</sup>‘ăyēfâ: </p>
 <p>2 qārəsû ḵārə‘û y<sup>a</sup>ḥədāw lō’ yāḵəlû mallēṭ maśśā’ wənafəšām baššəḇî hālāḵâ: s</p>
 <p>3 šimə‘û ’ēlay bêṯ y<sup>a</sup>‘ăqōḇ wəḵāl-šə’ērîṯ bêṯ yiśərā’ēl h<sup>a</sup>‘ămusîm minnî-ḇeṭen hannəśu’îm minnî-rāḥam: </p>
 <p>4 wə‘aḏ-ziqənâ ’ănî hû’ wə‘aḏ-sêḇâ<font color="red"><sup>1</sup></font> ’ănî ’esəbōl ’ănî ‘āśîṯî wa’ănî ’eśśā’ wa’ănî ’esəbōl wa’ămallēṭ: s</p>
 <p>5 ləmî ṯəḏaməyûnî wəṯašəwû wəṯaməšilûnî wəniḏəmeh: </p>
 <p>6 hazzālîm zâāḇ mikîs wəḵesef baqqāneh yišəqōlû yiśəkərû ṣwōrēf wəy<sup>a</sup>‘ăśēhû ’ēl yisəgəḏû ’af-yišət<sup>a</sup>ḥăûû:<font color="red"><sup>1</sup></font> </p>
 <p>7 yiśśā’uhû ‘al-kāṯēf yisəbəluhû wəyannîḥuhû ṯ<sup>a</sup>ḥətāyw wəy<sup>a</sup>‘ămōḏ mimməqwōmwō lō’ yāmîš ’af-yiṣə‘aq ’ēlāyw wəlō’ y<sup>a</sup>‘ăneh miṣṣārāṯwō lō’ ywōšî‘ennû: s</p>
 <p>8 ziḵərû-zō’ṯ wəhiṯə’ōšāšû hāšîḇû fwōšə‘îm ‘al-lēḇ: </p>
 <p>9 ziḵərû ri’šōnwōṯ mē‘wōlām kî ’ānōḵî ’ēl wə’ên ‘wōḏ ’ĕlōhîm wə’efes kāmwōnî: </p>
 <p>10 magîḏ mērē’šîṯ ’<sup>a</sup>ḥărîṯ ûmiqqeḏem ’ăšer lō’-n<sup>a</sup>‘ăśû ’ōmēr ‘ăṣāṯî ṯāqûm wəḵāl-ḥefəṣî ’e‘ĕśeh: </p>
 <p>11 qōrē’ mimmizərāḥ ‘ayiṭ mē’ereṣ merəḥāq ’îš <font color="brown">‘ăṣāṯwō</font> <font color="blue">‘ăṣāṯî</font> ’af-dibarətî ’af-’ăḇî’ennâ yāṣarətî ’af-’e‘ĕśennâ: s</p>
 <p>12 šimə‘û ’ēlay ’abîrê lēḇ hārəḥwōqîm miṣṣəḏāqâ: </p>
 <p>13 qēraḇətî ṣiḏəqāṯî lō’ ṯirəḥāq ûṯəšû‘āṯî lō’ ṯə’<sup>a</sup>ḥēr wənāṯatî ḇəṣîywōn təšû‘â ləyiśərā’ēl tifə’arətî: s</p>
 </td>
 </tr></table>
 <p></p><hr>
 <center>
 <a href="isa047.htm">Next: Isaiah (Yisheyah) Chapter 47</a></center>
 </body>