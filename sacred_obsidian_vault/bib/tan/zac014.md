<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/zac014.htm">Polyglot</a> 
 <a href="../kjv/zac014.htm">KJV</a> 
 <a href="../sep/zac014.htm">Sep</a> 
 <a href="../vul/zac014.htm">Vul</a> 
 
 <br>
 <br><a href="zac.htm">Zechariah (Zekharyah) Index</a><br>
  
 <a href="zac013.htm">Previous</a> 
 <a href="mal001.htm">Next</a> 
 </center>
 <hr>
 
 <h3 align="CENTER">Tanach (Hebrew): Zechariah (Zekharyah) Chapter 14</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏הִנֵּ֥ה יֽוֹם־בָּ֖א לַֽיהוָ֑ה וְחֻלַּ֥ק שְׁלָלֵ֖ךְ בְּקִרְבֵּֽךְ׃ </span></p>
 <p align="RIGHT"><span lang="he">‎<a name="002">2</a> ‏וְאָסַפְתִּ֨י אֶת־כָּל־הַגּוֹיִ֥ם׀ אֶֽל־יְרוּשָׁלִַם֮ לַמִּלְחָמָה֒ וְנִלְכְּדָ֣ה הָעִ֗יר וְנָשַׁ֙סּוּ֙ הַבָּ֣תִּ֔ים וְהַנָּשִׁ֖ים <font color="brown">תשגלנה</font> <font color="blue">תִּשָּׁכַ֑בְנָה</font> וְיָצָ֞א חֲצִ֤י הָעִיר֙ בַּגּוֹלָ֔ה וְיֶ֣תֶר הָעָ֔ם לֹ֥א יִכָּרֵ֖ת מִן־הָעִֽיר׃ </span></p>
 <p align="RIGHT"><span lang="he">‎<a name="003">3</a> ‏וְיָצָ֣א יְהוָ֔ה וְנִלְחַ֖ם בַּגּוֹיִ֣ם הָהֵ֑ם כְּי֥וֹם הִֽלָּחֲמ֖וֹ בְּי֥וֹם קְרָֽב׃ </span></p>
 <p align="RIGHT"><span lang="he">‎<a name="004">4</a> ‏וְעָמְד֣וּ רַגְלָ֣יו בַּיּוֹם־הַ֠הוּא עַל־הַ֨ר הַזֵּתִ֜ים<font color="red"><sup>1</sup></font> אֲשֶׁ֨ר עַל־פְּנֵ֥י יְרוּשָׁלִַם֮ מִקֶּדֶם֒ וְנִבְקַע֩ הַ֨ר הַזֵּיתִ֤ים מֵֽחֶצְיוֹ֙ מִזְרָ֣חָה וָיָ֔מָּה גֵּ֖יא גְּדוֹלָ֣ה מְאֹ֑ד וּמָ֨שׁ חֲצִ֥י הָהָ֛ר צָפ֖וֹנָה וְחֶצְיוֹ־נֶֽגְבָּה׃ </span></p>
 <p align="RIGHT"><span lang="he">‎<a name="005">5</a> ‏וְנַסְתֶּ֣ם גֵּֽיא־הָרַ֗י כִּֽי־יַגִּ֣יעַ גֵּי־הָרִים֮ אֶל־אָצַל֒ וְנַסְתֶּ֗ם כַּאֲשֶׁ֤ר נַסְתֶּם֙ מִפְּנֵ֣י הָרַ֔עַשׁ בִּימֵ֖י עֻזִּיָּ֣ה מֶֽלֶךְ־יְהוּדָ֑ה וּבָא֙ יְהוָ֣ה אֱלֹהַ֔י כָּל־קְדֹשִׁ֖ים עִמָּֽךְ׃ </span></p>
 <p align="RIGHT"><span lang="he">‎<a name="006">6</a> ‏וְהָיָ֖ה בַּיּ֣וֹם הַה֑וּא לֹֽא־יִהְיֶ֣ה א֔וֹר יְקָר֖וֹת <font color="brown">יקפאון</font> <font color="blue">וְקִפָּאֽוֹן׃</font> </span></p>
 <p align="RIGHT"><span lang="he">‎<a name="007">7</a> ‏וְהָיָ֣ה יוֹם־אֶחָ֗ד ה֛וּא יִוָּדַ֥ע לַֽיהוָ֖ה לֹא־י֣וֹם וְלֹא־לָ֑יְלָה וְהָיָ֥ה לְעֵֽת־עֶ֖רֶב יִֽהְיֶה־אֽוֹר׃ </span></p>
 <p align="RIGHT"><span lang="he">‎<a name="008">8</a> ‏וְהָיָ֣ה׀ בַּיּ֣וֹם הַה֗וּא יֵצְא֤וּ מַֽיִם־חַיִּים֙ מִיר֣וּשָׁלִַ֔ם חֶצְיָ֗ם אֶל־הַיָּם֙ הַקַּדְמוֹנִ֔י וְחֶצְיָ֖ם אֶל־הַיָּ֣ם הָאַחֲר֑וֹן בַּקַּ֥יִץ וּבָחֹ֖רֶף יִֽהְיֶֽה׃ </span></p>
 <p align="RIGHT"><span lang="he">‎<a name="009">9</a> ‏וְהָיָ֧ה יְהוָ֛ה לְמֶ֖לֶךְ עַל־כָּל־הָאָ֑רֶץ בַּיּ֣וֹם הַה֗וּא יִהְיֶ֧ה יְהוָ֛ה אֶחָ֖ד וּשְׁמ֥וֹ אֶחָֽד׃ </span></p>
 <p align="RIGHT"><span lang="he">‎<a name="010">10</a> ‏יִסּ֨וֹב כָּל־הָאָ֤רֶץ כָּעֲרָבָה֙ מִגֶּ֣בַע לְרִמּ֔וֹן נֶ֖גֶב יְרֽוּשָׁלִָ֑ם וְֽרָאֲמָה֩ וְיָשְׁבָ֨ה תַחְתֶּ֜יהָ לְמִשַּׁ֣עַר בִּנְיָמִ֗ן עַד־מְק֞וֹם שַׁ֤עַר הָֽרִאשׁוֹן֙ עַד־שַׁ֣עַר הַפִּנִּ֔ים וּמִגְדַּ֣ל חֲנַנְאֵ֔ל עַ֖ד יִקְבֵ֥י הַמֶּֽלֶךְ׃ </span></p>
 <p align="RIGHT"><span lang="he">‎<a name="011">11</a> ‏וְיָ֣שְׁבוּ בָ֔הּ וְחֵ֖רֶם לֹ֣א יִֽהְיֶה־ע֑וֹד וְיָשְׁבָ֥ה יְרוּשָׁלִַ֖ם לָבֶֽטַח׃ </span></p>
 <p align="RIGHT"><span lang="he">‎<a name="012">12</a> ‏וְזֹ֣את׀ תִּֽהְיֶ֣ה הַמַּגֵּפָ֗ה אֲשֶׁ֨ר יִגֹּ֤ף יְהוָה֙ אֶת־כָּל־הָ֣עַמִּ֔ים אֲשֶׁ֥ר צָבְא֖וּ עַל־יְרוּשָׁלִָ֑ם הָמֵ֣ק׀ בְּשָׂר֗וֹ וְהוּא֙ עֹמֵ֣ד עַל־רַגְלָ֔יו וְעֵינָיו֙ תִּמַּ֣קְנָה בְחֹֽרֵיהֶ֔ן וּלְשׁוֹנ֖וֹ תִּמַּ֥ק בְּפִיהֶֽם׃ </span></p>
 <p align="RIGHT"><span lang="he">‎<a name="013">13</a> ‏וְהָיָה֙ בַּיּ֣וֹם הַה֔וּא תִּֽהְיֶ֧ה מְהֽוּמַת־יְהוָ֛ה רַבָּ֖ה בָּהֶ֑ם וְהֶחֱזִ֗יקוּ אִ֚ישׁ יַ֣ד רֵעֵ֔הוּ וְעָלְתָ֥ה יָד֖וֹ עַל־יַ֥ד רֵעֵֽהוּ׃ </span></p>
 <p align="RIGHT"><span lang="he">‎<a name="014">14</a> ‏וְגַ֨ם־יְהוּדָ֔ה תִּלָּחֵ֖ם בִּירֽוּשָׁלִָ֑ם וְאֻסַּף֩ חֵ֨יל כָּל־הַגּוֹיִ֜ם סָבִ֗יב זָהָ֥ב וָכֶ֛סֶף וּבְגָדִ֖ים לָרֹ֥ב מְאֹֽד׃ </span></p>
 <p align="RIGHT"><span lang="he">‎<a name="015">15</a> ‏וְכֵ֨ן תִּֽהְיֶ֜ה מַגֵּפַ֣ת הַסּ֗וּס הַפֶּ֙רֶד֙ הַגָּמָ֣ל וְהַחֲמ֔וֹר וְכָ֨ל־הַבְּהֵמָ֔ה אֲשֶׁ֥ר יִהְיֶ֖ה בַּמַּחֲנ֣וֹת הָהֵ֑מָּה כַּמַּגֵּפָ֖ה הַזֹּֽאת׃ </span></p>
 <p align="RIGHT"><span lang="he">‎<a name="016">16</a> ‏וְהָיָ֗ה כָּל־הַנּוֹתָר֙ מִכָּל־הַגּוֹיִ֔ם הַבָּאִ֖ים עַל־יְרֽוּשָׁלִָ֑ם וְעָל֞וּ מִדֵּ֧י שָׁנָ֣ה בְשָׁנָ֗ה לְהִֽשְׁתַּחֲוֹת֙ לְמֶ֙לֶךְ֙ יְהוָ֣ה צְבָא֔וֹת וְלָחֹ֖ג אֶת־חַ֥ג הַסֻּכּֽוֹת׃ </span></p>
 <p align="RIGHT"><span lang="he">‎<a name="017">17</a> ‏וְ֠הָיָה אֲשֶׁ֨ר לֹֽא־יַעֲלֶ֜ה מֵאֵ֨ת מִשְׁפְּח֤וֹת הָאָ֙רֶץ֙ אֶל־יְר֣וּשָׁלִַ֔ם לְהִֽשְׁתַּחֲוֹ֔ת לְמֶ֖לֶךְ יְהוָ֣ה צְבָא֑וֹת וְלֹ֥א עֲלֵיהֶ֖ם יִהְיֶ֥ה הַגָּֽשֶׁם׃ </span></p>
 <p align="RIGHT"><span lang="he">‎<a name="018">18</a> ‏וְאִם־מִשְׁפַּ֨חַת מִצְרַ֧יִם לֹֽא־תַעֲלֶ֛ה וְלֹ֥א בָאָ֖ה וְלֹ֣א עֲלֵיהֶ֑ם תִּֽהְיֶ֣ה הַמַּגֵּפָ֗ה אֲשֶׁ֨ר יִגֹּ֤ף יְהוָה֙ אֶת־הַגּוֹיִ֔ם אֲשֶׁר֙ לֹ֣א יַֽעֲל֔וּ לָחֹ֖ג אֶת־חַ֥ג הַסֻּכּֽוֹת׃ </span></p>
 <p align="RIGHT"><span lang="he">‎<a name="019">19</a> ‏זֹ֥את תִּהְיֶ֖ה חַטַּ֣את מִצְרָ֑יִם וְחַטַּאת֙ כָּל־הַגּוֹיִ֔ם אֲשֶׁר֙ לֹ֣א יַֽעֲל֔וּ לָחֹ֖ג אֶת־חַ֥ג הַסֻּכּֽוֹת׃ </span></p>
 <p align="RIGHT"><span lang="he">‎<a name="020">20</a> ‏בַּיּ֣וֹם הַה֗וּא יִֽהְיֶה֙ עַל־מְצִלּ֣וֹת הַסּ֔וּס קֹ֖דֶשׁ לַֽיהוָ֑ה וְהָיָ֤ה הַסִּירוֹת֙ בְּבֵ֣ית יְהוָ֔ה כַּמִּזְרָקִ֖ים לִפְנֵ֥י הַמִּזְבֵּֽחַ׃ </span></p>
 <p align="RIGHT"><span lang="he">‎<a name="021">21</a> ‏וְ֠הָיָה כָּל־סִ֨יר בִּירוּשָׁלִַ֜ם וּבִֽיהוּדָ֗ה קֹ֚דֶשׁ לַיהוָ֣ה צְבָא֔וֹת וּבָ֙אוּ֙ כָּל־הַזֹּ֣בְחִ֔ים וְלָקְח֥וּ מֵהֶ֖ם וּבִשְּׁל֣וּ בָהֶ֑ם וְלֹא־יִהְיֶ֨ה כְנַעֲנִ֥י ע֛וֹד בְּבֵית־יְהוָ֥ה צְבָא֖וֹת בַּיּ֥וֹם הַהֽוּא׃ </span></p>
 <p></p>
 </td>
 <td width="50%">
 <p>1 hinnēh ywōm-bā’ layhwâ wəḥullaq šəlālēḵə bəqirəbēḵə: </p>
 <p>2 wə’āsafətî ’eṯ-kāl-hagwōyim| ’el-yərûšālaim lammiləḥāmâ wəniləkəḏâ hā‘îr wənāšassû habātîm wəhannāšîm <font color="brown">tiššāḡalənâ</font> <font color="blue">tiššāḵaḇənâ</font> wəyāṣā’ ḥăṣî hā‘îr bagwōlâ wəyeṯer hā‘ām lō’ yikārēṯ min-hā‘îr: </p>
 <p>3 wəyāṣā’ yəhwâ wəniləḥam bagwōyim hâēm kəywōm hillāḥămwō bəywōm qərāḇ: </p>
 <p>4 wə‘āməḏû raḡəlāyw bayywōm-hahû’ ‘al-har hazzēṯîm<font color="red"><sup>1</sup></font> ’ăšer ‘al-pənê yərûšālaim miqqeḏem wəniḇəq<sup>a</sup>‘ har hazzêṯîm mēḥeṣəywō mizərāḥâ wāyāmmâ gê’ gəḏwōlâ mə’ōḏ ûmāš ḥăṣî hâār ṣāfwōnâ wəḥeṣəywō-neḡəbâ: </p>
 <p>5 wənasətem gê’-hāray kî-yagî‘a gê-hārîm ’el-’āṣal wənasətem ka’ăšer nasətem mipənê hār<sup>a</sup>‘aš bîmê ‘uzzîyâ meleḵə-yəhûḏâ ûḇā’ yəhwâ ’ĕlōhay kāl-qəḏōšîm ‘immāḵə: </p>
 <p>6 wəhāyâ bayywōm hahû’ lō’-yihəyeh ’wōr yəqārwōṯ <font color="brown">yiqəpə’ûn</font> <font color="blue">wəqipā’wōn:</font> </p>
 <p>7 wəhāyâ ywōm-’eḥāḏ hû’ yiûāḏ<sup>a</sup>‘ layhwâ lō’-ywōm wəlō’-lāyəlâ wəhāyâ lə‘ēṯ-‘ereḇ yihəyeh-’wōr: </p>
 <p>8 wəhāyâ| bayywōm hahû’ yēṣə’û mayim-ḥayyîm mîrûšālaim ḥeṣəyām ’el-hayyām haqqaḏəmwōnî wəḥeṣəyām ’el-hayyām hā’<sup>a</sup>ḥărwōn baqqayiṣ ûḇāḥōref yihəyeh: </p>
 <p>9 wəhāyâ yəhwâ ləmeleḵə ‘al-kāl-hā’āreṣ bayywōm hahû’ yihəyeh yəhwâ ’eḥāḏ ûšəmwō ’eḥāḏ: </p>
 <p>10 yisswōḇ kāl-hā’āreṣ kā‘ărāḇâ migeḇ<sup>a</sup>‘ lərimmwōn neḡeḇ yərûšālāim wərā’ămâ wəyāšəḇâ ṯ<sup>a</sup>ḥəteyhā ləmišš<sup>a</sup>‘ar binəyāmin ‘aḏ-məqwōm š<sup>a</sup>‘ar hāri’šwōn ‘aḏ-š<sup>a</sup>‘ar hapinnîm ûmiḡədal ḥănanə’ēl ‘aḏ yiqəḇê hammeleḵə: </p>
 <p>11 wəyāšəḇû ḇāh wəḥērem lō’ yihəyeh-‘wōḏ wəyāšəḇâ yərûšālaim lāḇeṭ<sup>a</sup>ḥ: </p>
 <p>12 wəzō’ṯ| tihəyeh hammagēfâ ’ăšer yigōf yəhwâ ’eṯ-kāl-hā‘ammîm ’ăšer ṣāḇə’û ‘al-yərûšālāim hāmēq| bəśārwō wəhû’ ‘ōmēḏ ‘al-raḡəlāyw wə‘ênāyw timmaqənâ ḇəḥōrêhen ûləšwōnwō timmaq bəfîhem: </p>
 <p>13 wəhāyâ bayywōm hahû’ tihəyeh məhûmaṯ-yəhwâ rabâ bâem wəheḥĕzîqû ’îš yaḏ rē‘ēhû wə‘āləṯâ yāḏwō ‘al-yaḏ rē‘ēhû: </p>
 <p>14 wəḡam-yəhûḏâ tillāḥēm bîrûšālāim wə’ussaf ḥêl kāl-hagwōyim sāḇîḇ zâāḇ wāḵesef ûḇəḡāḏîm lārōḇ mə’ōḏ: </p>
 <p>15 wəḵēn tihəyeh magēfaṯ hassûs hapereḏ hagāmāl wəh<sup>a</sup>ḥămwōr wəḵāl-habəhēmâ ’ăšer yihəyeh bamm<sup>a</sup>ḥănwōṯ hâēmmâ kammagēfâ hazzō’ṯ: </p>
 <p>16 wəhāyâ kāl-hannwōṯār mikāl-hagwōyim habā’îm ‘al-yərûšālāim wə‘ālû midê šānâ ḇəšānâ ləhišət<sup>a</sup>ḥăwōṯ ləmeleḵə yəhwâ ṣəḇā’wōṯ wəlāḥōḡ ’eṯ-ḥaḡ hassukwōṯ: </p>
 <p>17 wəhāyâ ’ăšer lō’-y<sup>a</sup>‘ăleh mē’ēṯ mišəpəḥwōṯ hā’āreṣ ’el-yərûšālaim ləhišət<sup>a</sup>ḥăwōṯ ləmeleḵə yəhwâ ṣəḇā’wōṯ wəlō’ ‘ălêhem yihəyeh hagāšem: </p>
 <p>18 wə’im-mišəp<sup>a</sup>ḥaṯ miṣərayim lō’-ṯ<sup>a</sup>‘ăleh wəlō’ ḇā’â wəlō’ ‘ălêhem tihəyeh hammagēfâ ’ăšer yigōf yəhwâ ’eṯ-hagwōyim ’ăšer lō’ y<sup>a</sup>‘ălû lāḥōḡ ’eṯ-ḥaḡ hassukwōṯ: </p>
 <p>19 zō’ṯ tihəyeh ḥaṭṭa’ṯ miṣərāyim wəḥaṭṭa’ṯ kāl-hagwōyim ’ăšer lō’ y<sup>a</sup>‘ălû lāḥōḡ ’eṯ-ḥaḡ hassukwōṯ: </p>
 <p>20 bayywōm hahû’ yihəyeh ‘al-məṣillwōṯ hassûs qōḏeš layhwâ wəhāyâ hassîrwōṯ bəḇêṯ yəhwâ kammizərāqîm lifənê hammizəbēḥa: </p>
 <p>21 wəhāyâ kāl-sîr bîrûšālaim ûḇîhûḏâ qōḏeš layhwâ ṣəḇā’wōṯ ûḇā’û kāl-hazzōḇəḥîm wəlāqəḥû mēhem ûḇiššəlû ḇâem wəlō’-yihəyeh ḵən<sup>a</sup>‘ănî ‘wōḏ bəḇêṯ-yəhwâ ṣəḇā’wōṯ bayywōm hahû’: </p>
 </td>
 </tr></table>
 <p></p><hr>
 <center>
 <a href="mal001.htm">Next: Malachi (Malakhi) Chapter 1</a></center>
 </body>