<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/neh001.htm">Polyglot</a> 
 <a href="../kjv/neh001.htm">KJV</a> 
 <a href="../vul/neh001.htm">Vul</a> 
 
 <br>
 <br><a href="neh.htm">Nehemiah (Nechemiyah) Index</a><br>
  
 <a href="ezr010.htm">Previous</a> 
 <a href="neh002.htm">Next</a> 
 </center>
 <hr>
 
 <h3 align="CENTER">Tanach (Hebrew): Nehemiah (Nechemiyah) Chapter 1</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏דִּבְרֵ֥י נְחֶמְיָ֖ה בֶּן־חֲכַלְיָ֑ה וַיְהִ֤י בְחֹֽדֶשׁ־<font color="brown">כסלו</font> <font color="blue">כִּסְלֵיו֙</font> שְׁנַ֣ת עֶשְׂרִ֔ים וַאֲנִ֥י הָיִ֖יתִי בְּשׁוּשַׁ֥ן הַבִּירָֽה׃ </span></p>
 <p align="RIGHT"><span lang="he">‎<a name="002">2</a> ‏וַיָּבֹ֨א חֲנָ֜נִי אֶחָ֧ד מֵאַחַ֛י ה֥וּא וַאֲנָשִׁ֖ים מִֽיהוּדָ֑ה וָאֶשְׁאָלֵ֞ם עַל־הַיְּהוּדִ֧ים הַפְּלֵיטָ֛ה אֲשֶֽׁר־נִשְׁאֲר֥וּ מִן־הַשֶּׁ֖בִי וְעַל־יְרוּשָׁלִָֽם׃ </span></p>
 <p align="RIGHT"><span lang="he">‎<a name="003">3</a> ‏וַיֹּאמְרוּ֮ לִי֒ הַֽנִּשְׁאָרִ֞ים אֲשֶֽׁר־נִשְׁאֲר֤וּ מִן־הַשְּׁבִי֙ שָׁ֣ם בַּמְּדִינָ֔ה בְּרָעָ֥ה גְדֹלָ֖ה וּבְחֶרְפָּ֑ה וְחוֹמַ֤ת יְרוּשָׁלִַ֙ם֙ מְפֹרָ֔צֶת וּשְׁעָרֶ֖יהָ נִצְּת֥וּ בָאֵֽשׁ׃ </span></p>
 <p align="RIGHT"><span lang="he">‎<a name="004">4</a> ‏וַיְהִ֞י כְּשָׁמְעִ֣י׀ אֶת־הַדְּבָרִ֣ים הָאֵ֗לֶּה יָשַׁ֙בְתִּי֙ וָֽאֶבְכֶּ֔ה וָאֶתְאַבְּלָ֖ה יָמִ֑ים וָֽאֱהִ֥י צָם֙ וּמִתְפַּלֵּ֔ל לִפְנֵ֖י אֱלֹהֵ֥י הַשָּׁמָֽיִם׃ </span></p>
 <p align="RIGHT"><span lang="he">‎<a name="005">5</a> ‏וָאֹמַ֗ר אָֽנָּ֤א יְהוָה֙ אֱלֹהֵ֣י הַשָּׁמַ֔יִם הָאֵ֥ל הַגָּד֖וֹל וְהַנּוֹרָ֑א שֹׁמֵ֤ר הַבְּרִית֙ וָחֶ֔סֶד לְאֹהֲבָ֖יו וּלְשֹׁמְרֵ֥י מִצְוֹתָֽיו׃ </span></p>
 <p align="RIGHT"><span lang="he">‎<a name="006">6</a> ‏תְּהִ֣י נָ֣א אָזְנְךָֽ־קַשֶּׁ֣בֶת וְֽעֵינֶ֪יךָ פְתֻוּח֟וֹת<font color="red"><sup>1</sup></font> לִשְׁמֹ֣עַ אֶל־תְּפִלַּ֣ת עַבְדְּךָ֡ אֲשֶׁ֣ר אָנֹכִי֩ מִתְפַּלֵּ֨ל לְפָנֶ֤יךָ הַיּוֹם֙ יוֹמָ֣ם וָלַ֔יְלָה עַל־בְּנֵ֥י יִשְׂרָאֵ֖ל עֲבָדֶ֑יךָ וּמִתְוַדֶּ֗ה עַל־חַטֹּ֤אות בְּנֵֽי־יִשְׂרָאֵל֙ אֲשֶׁ֣ר חָטָ֣אנוּ לָ֔ךְ וַאֲנִ֥י וּבֵית־אָבִ֖י חָטָֽאנוּ׃ </span></p>
 <p align="RIGHT"><span lang="he">‎<a name="007">7</a> ‏חֲבֹ֖ל חָבַ֣לְנוּ לָ֑ךְ וְלֹא־שָׁמַ֣רְנוּ אֶת־הַמִּצְוֹ֗ת וְאֶת־הַֽחֻקִּים֙ וְאֶת־הַמִּשְׁפָּטִ֔ים אֲשֶׁ֥ר צִוִּ֖יתָ אֶת־מֹשֶׁ֥ה עַבְדֶּֽךָ׃ </span></p>
 <p align="RIGHT"><span lang="he">‎<a name="008">8</a> ‏זְכָר־נָא֙ אֶת־הַדָּבָ֔ר אֲשֶׁ֥ר צִוִּ֛יתָ אֶת־מֹשֶׁ֥ה עַבְדְּךָ֖ לֵאמֹ֑ר אַתֶּ֣ם תִּמְעָ֔לוּ אֲנִ֕י אָפִ֥יץ אֶתְכֶ֖ם בָּעַמִּֽים׃ </span></p>
 <p align="RIGHT"><span lang="he">‎<a name="009">9</a> ‏וְשַׁבְתֶּ֣ם אֵלַ֔י וּשְׁמַרְתֶּם֙ מִצְוֹתַ֔י וַעֲשִׂיתֶ֖ם אֹתָ֑ם אִם־יִהְיֶ֨ה נִֽדַּחֲכֶ֜ם בִּקְצֵ֤ה הַשָּׁמַ֙יִם֙ מִשָּׁ֣ם אֲקַבְּצֵ֔ם <font color="brown">והבואתים</font> <font color="blue">וַהֲבִֽיאוֹתִים֙</font> אֶל־הַמָּק֔וֹם אֲשֶׁ֣ר בָּחַ֔רְתִּי לְשַׁכֵּ֥ן אֶת־שְׁמִ֖י שָֽׁם׃ </span></p>
 <p align="RIGHT"><span lang="he">‎<a name="010">10</a> ‏וְהֵ֥ם עֲבָדֶ֖יךָ וְעַמֶּ֑ךָ אֲשֶׁ֤ר פָּדִ֙יתָ֙ בְּכֹחֲךָ֣ הַגָּד֔וֹל וּבְיָדְךָ֖ הַחֲזָקָֽה׃ </span></p>
 <p align="RIGHT"><span lang="he">‎<a name="011">11</a> ‏אָנָּ֣א אֲדֹנָ֗י תְּהִ֣י נָ֣א אָזְנְךָֽ־קַ֠שֶּׁבֶת אֶל־תְּפִלַּ֨ת עַבְדְּךָ֜ וְאֶל־תְּפִלַּ֣ת עֲבָדֶ֗יךָ הַֽחֲפֵצִים֙ לְיִרְאָ֣ה אֶת־שְׁמֶ֔ךָ וְהַצְלִֽיחָה־נָּ֤א לְעַבְדְּךָ֙ הַיּ֔וֹם וּתְנֵ֣הוּ לְרַחֲמִ֔ים לִפְנֵ֖י הָאִ֣ישׁ הַזֶּ֑ה וַאֲנִ֛י הָיִ֥יתִי מַשְׁקֶ֖ה לַמֶּֽלֶךְ׃ פ</span></p>
 </td>
 <td width="50%">
 <p>1 diḇərê nəḥeməyâ ben-ḥăḵaləyâ wayəhî ḇəḥōḏeš-<font color="brown">kisəlēw</font> <font color="blue">kisəlêw</font> šənaṯ ‘eśərîm wa’ănî hāyîṯî bəšûšan habîrâ: </p>
 <p>2 wayyāḇō’ ḥănānî ’eḥāḏ mē’<sup>a</sup>ḥay hû’ wa’ănāšîm mîhûḏâ wā’ešə’ālēm ‘al-hayyəhûḏîm hapəlêṭâ ’ăšer-nišə’ărû min-haššeḇî wə‘al-yərûšālāim: </p>
 <p>3 wayyō’mərû lî hannišə’ārîm ’ăšer-nišə’ărû min-haššəḇî šām bamməḏînâ bərā‘â ḡəḏōlâ ûḇəḥerəpâ wəḥwōmaṯ yərûšālaim məfōrāṣeṯ ûšə‘āreyhā niṣṣəṯû ḇā’ēš: </p>
 <p>4 wayəhî kəšāmə‘î| ’eṯ-hadəḇārîm hā’ēlleh yāšaḇətî wā’eḇəkeh wā’eṯə’abəlâ yāmîm wā’ĕhî ṣām ûmiṯəpallēl lifənê ’ĕlōhê haššāmāyim: </p>
 <p>5 wā’ōmar ’ānnā’ yəhwâ ’ĕlōhê haššāmayim hā’ēl hagāḏwōl wəhannwōrā’ šōmēr habərîṯ wāḥeseḏ lə’ōhăḇāyw ûləšōmərê miṣəwōṯāyw: </p>
 <p>6 təhî nā’ ’āzənəḵā-qaššeḇeṯ wə‘êneyḵā fəṯuûḥwōṯ<font color="red"><sup>1</sup></font> lišəmō‘a ’el-təfillaṯ ‘aḇədəḵā ’ăšer ’ānōḵî miṯəpallēl ləfāneyḵā hayywōm ywōmām wālayəlâ ‘al-bənê yiśərā’ēl ‘ăḇāḏeyḵā ûmiṯəwadeh ‘al-ḥaṭṭō’wṯ bənê-yiśərā’ēl ’ăšer ḥāṭā’nû lāḵə wa’ănî ûḇêṯ-’āḇî ḥāṭā’nû: </p>
 <p>7 ḥăḇōl ḥāḇalənû lāḵə wəlō’-šāmarənû ’eṯ-hammiṣəwōṯ wə’eṯ-h<sup>a</sup>ḥuqqîm wə’eṯ-hammišəpāṭîm ’ăšer ṣiûîṯā ’eṯ-mōšeh ‘aḇədeḵā: </p>
 <p>8 zəḵār-nā’ ’eṯ-hadāḇār ’ăšer ṣiûîṯā ’eṯ-mōšeh ‘aḇədəḵā lē’mōr ’atem timə‘ālû ’ănî ’āfîṣ ’eṯəḵem bā‘ammîm: </p>
 <p>9 wəšaḇətem ’ēlay ûšəmarətem miṣəwōṯay w<sup>a</sup>‘ăśîṯem ’ōṯām ’im-yihəyeh nid<sup>a</sup>ḥăḵem biqəṣēh haššāmayim miššām ’ăqabəṣēm <font color="brown">wahăḇwō’ōṯîm</font> <font color="blue">wahăḇî’wōṯîm</font> ’el-hammāqwōm ’ăšer bāḥarətî ləšakēn ’eṯ-šəmî šām: </p>
 <p>10 wəhēm ‘ăḇāḏeyḵā wə‘ammeḵā ’ăšer pāḏîṯā bəḵōḥăḵā hagāḏwōl ûḇəyāḏəḵā h<sup>a</sup>ḥăzāqâ: </p>
 <p>11 ’ānnā’ ’ăḏōnāy təhî nā’ ’āzənəḵā-qaššeḇeṯ ’el-təfillaṯ ‘aḇədəḵā wə’el-təfillaṯ ‘ăḇāḏeyḵā h<sup>a</sup>ḥăfēṣîm ləyirə’â ’eṯ-šəmeḵā wəhaṣəlîḥâ-nnā’ lə‘aḇədəḵā hayywōm ûṯənēhû lər<sup>a</sup>ḥămîm lifənê hā’îš hazzeh wa’ănî hāyîṯî mašəqeh lammeleḵə: f</p>
 </td>
 </tr></table>
 <p></p><hr>
 <center>
 <a href="neh002.htm">Next: Nehemiah (Nechemiyah) Chapter 2</a></center>
 </body>