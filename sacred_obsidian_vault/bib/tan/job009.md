<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/job009.htm">Polyglot</a> 
 <a href="../kjv/job009.htm">KJV</a> 
 <a href="../sep/job009.htm">Sep</a> 
 <a href="../vul/job009.htm">Vul</a> 
 
 <br>
 <br><a href="job.htm">Job (Iyov) Index</a><br>
  
 <a href="job008.htm">Previous</a> 
 <a href="job010.htm">Next</a> 
 </center>
 <hr>
 
 <h3 align="CENTER">Tanach (Hebrew): Job (Iyov) Chapter 9</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיַּ֥עַן<font color="red"><sup>3</sup></font> אִיּ֗וֹב וַיֹּאמַֽר׃ </span></p>
 <p align="RIGHT"><span lang="he">‎<a name="002">2</a> ‏אָ֭מְנָם יָדַ֣עְתִּי כִי־כֵ֑ן וּמַה־יִּצְדַּ֖ק אֱנ֣וֹשׁ עִם־אֵֽל׃ </span></p>
 <p align="RIGHT"><span lang="he">‎<a name="003">3</a> ‏אִם־יַ֭חְפֹּץ לָרִ֣יב עִמּ֑וֹ לֹֽא־יַ֝עֲנֶ֗נּוּ אַחַ֥ת מִנִּי־אָֽלֶף׃ </span></p>
 <p align="RIGHT"><span lang="he">‎<a name="004">4</a> ‏חֲכַ֣ם לֵ֭בָב וְאַמִּ֣יץ כֹּ֑חַ מִֽי־הִקְשָׁ֥ה אֵ֝לָ֗יו וַיִּשְׁלָֽם׃ </span></p>
 <p align="RIGHT"><span lang="he">‎<a name="005">5</a> ‏הַמַּעְתִּ֣יק הָ֭רִים וְלֹ֣א יָדָ֑עוּ אֲשֶׁ֖ר הֲפָכָ֣ם בְּאַפּֽוֹ׃ </span></p>
 <p align="RIGHT"><span lang="he">‎<a name="006">6</a> ‏הַמַּרְגִּ֣יז אֶ֭רֶץ מִמְּקוֹמָ֑הּ וְ֝עַמּוּדֶ֗יהָ יִתְפַלָּצֽוּן׃<font color="red"><sup>1</sup></font> </span></p>
 <p align="RIGHT"><span lang="he">‎<a name="007">7</a> ‏הָאֹמֵ֣ר לַ֭חֶרֶס וְלֹ֣א יִזְרָ֑ח וּבְעַ֖ד כּוֹכָבִ֣ים יַחְתֹּֽם׃ </span></p>
 <p align="RIGHT"><span lang="he">‎<a name="008">8</a> ‏נֹטֶ֣ה שָׁמַ֣יִם לְבַדּ֑וֹ וְ֝דוֹרֵ֗ךְ עַל־בָּ֥מֳתֵי יָֽם׃ </span></p>
 <p align="RIGHT"><span lang="he">‎<a name="009">9</a> ‏עֹֽשֶׂה־עָ֭שׁ כְּסִ֥יל וְכִימָ֗ה וְחַדְרֵ֥י תֵמָֽן׃ </span></p>
 <p align="RIGHT"><span lang="he">‎<a name="010">10</a> ‏עֹשֶׂ֣ה גְ֭דֹלוֹת עַד־אֵ֣ין חֵ֑קֶר וְנִפְלָא֗וֹת עַד־אֵ֥ין מִסְפָּֽר׃ </span></p>
 <p align="RIGHT"><span lang="he">‎<a name="011">11</a> ‏הֵ֤ן יַעֲבֹ֣ר עָ֭לַי וְלֹ֣א אֶרְאֶ֑ה וְ֝יַחֲלֹ֗ף וְֽלֹא־אָבִ֥ין לֽוֹ׃ </span></p>
 <p align="RIGHT"><span lang="he">‎<a name="012">12</a> ‏הֵ֣ן יַ֭חְתֹּף מִ֣י יְשִׁיבֶ֑נּוּ מִֽי־יֹאמַ֥ר אֵ֝לָ֗יו מַֽה־תַּעֲשֶֽׂה׃ </span></p>
 <p align="RIGHT"><span lang="he">‎<a name="013">13</a> ‏אֱ֭לוֹהַּ לֹא־יָשִׁ֣יב אַפּ֑וֹ <font color="brown">תחתו</font> <font color="blue">תַּחְתָּ֥יו</font> שָׁ֝חֲח֗וּ עֹ֣זְרֵי רָֽהַב׃ </span></p>
 <p align="RIGHT"><span lang="he">‎<a name="014">14</a> ‏אַ֭ף כִּֽי־אָנֹכִ֣י אֶֽעֱנֶ֑נּוּ אֶבְחֲרָ֖ה דְבָרַ֣י עִמּֽוֹ׃ </span></p>
 <p align="RIGHT"><span lang="he">‎<a name="015">15</a> ‏אֲשֶׁ֣ר אִם־צָ֭דַקְתִּי לֹ֣א אֶעֱנֶ֑ה לִ֝מְשֹׁפְטִ֗י אֶתְחַנָּֽן׃ </span></p>
 <p align="RIGHT"><span lang="he">‎<a name="016">16</a> ‏אִם־קָרָ֥אתִי וַֽיַּעֲנֵ֑נִי לֹֽא־אַ֝אֲמִ֗ין כִּֽי־יַאֲזִ֥ין קוֹלִֽי׃ </span></p>
 <p align="RIGHT"><span lang="he">‎<a name="017">17</a> ‏אֲשֶׁר־בִּשְׂעָרָ֥ה יְשׁוּפֵ֑נִי וְהִרְבָּ֖ה פְצָעַ֣י חִנָּֽם׃ </span></p>
 <p align="RIGHT"><span lang="he">‎<a name="018">18</a> ‏לֹֽא־יִ֭תְּנֵנִי הָשֵׁ֣ב רוּחִ֑י כִּ֥י יַ֝שְׂבִּעַ֗נִי מַמְּרֹרִֽים׃ </span></p>
 <p align="RIGHT"><span lang="he">‎<a name="019">19</a> ‏אִם־לְכֹ֣חַ אַמִּ֣יץ הִנֵּ֑ה וְאִם־לְ֝מִשְׁפָּ֗ט מִ֣י יוֹעִידֵֽנִי׃ </span></p>
 <p align="RIGHT"><span lang="he">‎<a name="020">20</a> ‏אִם־אֶ֭צְדָּק פִּ֣י יַרְשִׁיעֵ֑נִי תָּֽם־אָ֝֗נִי וַֽיַּעְקְשֵֽׁנִי׃ </span></p>
 <p align="RIGHT"><span lang="he">‎<a name="021">21</a> ‏תָּֽם־אָ֭נִי לֹֽא־אֵדַ֥ע נַפְשִׁ֗י אֶמְאַ֥ס חַיָּֽי׃ </span></p>
 <p align="RIGHT"><span lang="he">‎<a name="022">22</a> ‏אַחַ֗ת הִ֥יא עַל־כֵּ֥ן אָמַ֑רְתִּי תָּ֥ם וְ֝רָשָׁ֗ע ה֣וּא מְכַלֶּֽה׃ </span></p>
 <p align="RIGHT"><span lang="he">‎<a name="023">23</a> ‏אִם־שׁ֭וֹט יָמִ֣ית פִּתְאֹ֑ם לְמַסַּ֖ת נְקִיִּ֣ם יִלְעָֽג׃ </span></p>
 <p align="RIGHT"><span lang="he">‎<a name="024">24</a> ‏אֶ֤רֶץ׀ נִתְּנָ֬ה בְֽיַד־רָשָׁ֗ע פְּנֵֽי־שֹׁפְטֶ֥יהָ יְכַסֶּ֑ה אִם־לֹ֖א אֵפ֣וֹא מִי־הֽוּא׃ </span></p>
 <p align="RIGHT"><span lang="he">‎<a name="025">25</a> ‏וְיָמַ֣י קַ֭לּוּ מִנִּי־רָ֑ץ בָּֽ֝רְח֗וּ לֹא־רָא֥וּ טוֹבָֽה׃ </span></p>
 <p align="RIGHT"><span lang="he">‎<a name="026">26</a> ‏חָ֭לְפוּ עִם־אֳנִיּ֣וֹת אֵבֶ֑ה כְּ֝נֶ֗שֶׁר יָט֥וּשׂ עֲלֵי־אֹֽכֶל׃ </span></p>
 <p align="RIGHT"><span lang="he">‎<a name="027">27</a> ‏אִם־אָ֭מְרִי אֶשְׁכְּחָ֣ה שִׂיחִ֑י אֶעֶזְבָ֖ה פָנַ֣י וְאַבְלִֽיגָה׃ </span></p>
 <p align="RIGHT"><span lang="he">‎<a name="028">28</a> ‏יָגֹ֥רְתִּי כָל־עַצְּבֹתָ֑י יָ֝דַ֗עְתִּי כִּי־לֹ֥א תְנַקֵּֽנִי׃ </span></p>
 <p align="RIGHT"><span lang="he">‎<a name="029">29</a> ‏אָנֹכִ֥י אֶרְשָׁ֑ע לָמָּה־זֶּ֝֗ה הֶ֣בֶל אִיגָֽע׃ </span></p>
 <p align="RIGHT"><span lang="he">‎<a name="030">30</a> ‏אִם־הִתְרָחַ֥צְתִּי <font color="brown">במו־</font> <font color="blue">בְמֵי־</font> שָׁ֑לֶג וַ֝הֲזִכּ֗וֹתִי בְּבֹ֣ר כַּפָּֽי׃ </span></p>
 <p align="RIGHT"><span lang="he">‎<a name="031">31</a> ‏אָ֭ז בַּשַּׁ֣חַת תִּטְבְּלֵ֑נִי וְ֝תִֽעֲב֗וּנִי שַׂלְמוֹתָֽי׃ </span></p>
 <p align="RIGHT"><span lang="he">‎<a name="032">32</a> ‏כִּי־לֹא־אִ֣ישׁ כָּמֹ֣נִי אֶֽעֱנֶ֑נּוּ נָב֥וֹא יַ֝חְדָּ֗ו בַּמִּשְׁפָּֽט׃ </span></p>
 <p align="RIGHT"><span lang="he">‎<a name="033">33</a> ‏לֹ֣א יֵשׁ־בֵּינֵ֣ינוּ מוֹכִ֑יחַ יָשֵׁ֖ת יָד֣וֹ עַל־שְׁנֵֽינוּ׃ </span></p>
 <p align="RIGHT"><span lang="he">‎<a name="034">34</a> ‏יָסֵ֣ר מֵעָלַ֣י שִׁבְט֑וֹ וְ֝אֵמָת֗וֹ אַֽל־תְּבַעֲתַֽנִּי׃ </span></p>
 <p align="RIGHT"><span lang="he">‎<a name="035">35</a> ‏אַֽ֭דַבְּרָה וְלֹ֣א אִירָאֶ֑נּוּ כִּ֥י לֹא־כֵ֥ן אָ֝נֹכִ֗י עִמָּדִֽי׃ </span></p>
 </td>
 <td width="50%">
 <p>1 wayy<sup>a</sup>‘an<font color="red"><sup>3</sup></font> ’îywōḇ wayyō’mar: </p>
 <p>2 ’āmənām yāḏ<sup>a</sup>‘ətî ḵî-ḵēn ûmah-yyiṣədaq ’ĕnwōš ‘im-’ēl: </p>
 <p>3 ’im-y<sup>a</sup>ḥəpōṣ lārîḇ ‘immwō lō’-y<sup>a</sup>‘ănennû ’<sup>a</sup>ḥaṯ minnî-’ālef: </p>
 <p>4 ḥăḵam lēḇāḇ wə’ammîṣ kōḥa mî-hiqəšâ ’ēlāyw wayyišəlām: </p>
 <p>5 hamm<sup>a</sup>‘ətîq hārîm wəlō’ yāḏā‘û ’ăšer hăfāḵām bə’apwō: </p>
 <p>6 hammarəgîz ’ereṣ mimməqwōmāh wə‘ammûḏeyhā yiṯəfallāṣûn:<font color="red"><sup>1</sup></font> </p>
 <p>7 hā’ōmēr l<sup>a</sup>ḥeres wəlō’ yizərāḥ ûḇə‘aḏ kwōḵāḇîm y<sup>a</sup>ḥətōm: </p>
 <p>8 nōṭeh šāmayim ləḇadwō wəḏwōrēḵə ‘al-bāmŏṯê yām: </p>
 <p>9 ‘ōśeh-‘āš kəsîl wəḵîmâ wəḥaḏərê ṯēmān: </p>
 <p>10 ‘ōśeh ḡəḏōlwōṯ ‘aḏ-’ên ḥēqer wənifəlā’wōṯ ‘aḏ-’ên misəpār: </p>
 <p>11 hēn y<sup>a</sup>‘ăḇōr ‘ālay wəlō’ ’erə’eh wəy<sup>a</sup>ḥălōf wəlō’-’āḇîn lwō: </p>
 <p>12 hēn y<sup>a</sup>ḥətōf mî yəšîḇennû mî-yō’mar ’ēlāyw mah-t<sup>a</sup>‘ăśeh: </p>
 <p>13 ’ĕlwōhha lō’-yāšîḇ ’apwō <font color="brown">t<sup>a</sup>ḥətwō</font> <font color="blue">t<sup>a</sup>ḥətāyw</font> šāḥăḥû ‘ōzərê râaḇ: </p>
 <p>14 ’af kî-’ānōḵî ’e‘ĕnennû ’eḇəḥărâ ḏəḇāray ‘immwō: </p>
 <p>15 ’ăšer ’im-ṣāḏaqətî lō’ ’e‘ĕneh liməšōfəṭî ’eṯəḥannān: </p>
 <p>16 ’im-qārā’ṯî wayy<sup>a</sup>‘ănēnî lō’-’a’ămîn kî-ya’ăzîn qwōlî: </p>
 <p>17 ’ăšer-biśə‘ārâ yəšûfēnî wəhirəbâ fəṣā‘ay ḥinnām: </p>
 <p>18 lō’-yitənēnî hāšēḇ rûḥî kî yaśəbi‘anî mammərōrîm: </p>
 <p>19 ’im-ləḵōḥa ’ammîṣ hinnēh wə’im-ləmišəpāṭ mî ywō‘îḏēnî: </p>
 <p>20 ’im-’eṣədāq pî yarəšî‘ēnî tām-’ānî wayy<sup>a</sup>‘əqəšēnî: </p>
 <p>21 tām-’ānî lō’-’ēḏ<sup>a</sup>‘ nafəšî ’emə’as ḥayyāy: </p>
 <p>22 ’<sup>a</sup>ḥaṯ hî’ ‘al-kēn ’āmarətî tām wərāšā‘ hû’ məḵalleh: </p>
 <p>23 ’im-šwōṭ yāmîṯ piṯə’ōm ləmassaṯ nəqîyim yilə‘āḡ: </p>
 <p>24 ’ereṣ| nitənâ ḇəyaḏ-rāšā‘ pənê-šōfəṭeyhā yəḵasseh ’im-lō’ ’ēfwō’ mî-hû’: </p>
 <p>25 wəyāmay qallû minnî-rāṣ bārəḥû lō’-rā’û ṭwōḇâ: </p>
 <p>26 ḥāləfû ‘im-’ŏnîywōṯ ’ēḇeh kənešer yāṭûś ‘ălê-’ōḵel: </p>
 <p>27 ’im-’āmərî ’ešəkəḥâ śîḥî ’e‘ezəḇâ fānay wə’aḇəlîḡâ: </p>
 <p>28 yāḡōrətî ḵāl-‘aṣṣəḇōṯāy yāḏ<sup>a</sup>‘ətî kî-lō’ ṯənaqqēnî: </p>
 <p>29 ’ānōḵî ’erəšā‘ lāmmâ-zzeh heḇel ’îḡā‘: </p>
 <p>30 ’im-hiṯərāḥaṣətî <font color="brown">ḇəmwō-</font> <font color="blue">ḇəmê-</font> šāleḡ wahăzikwōṯî bəḇōr kapāy: </p>
 <p>31 ’āz bašš<sup>a</sup>ḥaṯ tiṭəbəlēnî wəṯi‘ăḇûnî śaləmwōṯāy: </p>
 <p>32 kî-lō’-’îš kāmōnî ’e‘ĕnennû nāḇwō’ y<sup>a</sup>ḥədāw bammišəpāṭ: </p>
 <p>33 lō’ yēš-bênênû mwōḵîḥa yāšēṯ yāḏwō ‘al-šənênû: </p>
 <p>34 yāsēr mē‘ālay šiḇəṭwō wə’ēmāṯwō ’al-təḇ<sup>a</sup>‘ăṯannî: </p>
 <p>35 ’aḏabərâ wəlō’ ’îrā’ennû kî lō’-ḵēn ’ānōḵî ‘immāḏî: </p>
 </td>
 </tr></table>
 <p></p><hr>
 <center>
 <a href="job010.htm">Next: Job (Iyov) Chapter 10</a></center>
 </body>