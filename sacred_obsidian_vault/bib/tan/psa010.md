<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa010.htm">Polyglot</a> 
 <a href="../kjv/psa010.htm">KJV</a> 
 <a href="../sep/psa010.htm">Sep</a> 
 <a href="../vul/psa010.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa009.htm">Previous</a> 
 <a href="psa011.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 10</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏לָמָ֣ה יְ֭הוָה תַּעֲמֹ֣ד בְּרָח֑וֹק תַּ֝עְלִ֗ים לְעִתּ֥וֹת בַּצָּרָֽה׃ </span></p>
 <p align="RIGHT"><span lang="he">‎<a name="002">2</a> ‏בְּגַאֲוַ֣ת רָ֭שָׁע יִדְלַ֣ק עָנִ֑י יִתָּפְשׂ֓וּ׀ בִּמְזִמּ֖וֹת ז֣וּ חָשָֽׁבוּ׃ </span></p>
 <p align="RIGHT"><span lang="he">‎<a name="003">3</a> ‏כִּֽי־הִלֵּ֣ל רָ֭שָׁע עַל־תַּאֲוַ֣ת נַפְשׁ֑וֹ וּבֹצֵ֥עַ בֵּ֝רֵ֗ךְ נִ֘אֵ֥ץ׀ יְהוָֽה׃ </span></p>
 <p align="RIGHT"><span lang="he">‎<a name="004">4</a> ‏רָשָׁ֗ע כְּגֹ֣בַהּ אַ֭פּוֹ בַּל־יִדְרֹ֑שׁ אֵ֥ין אֱ֝לֹהִ֗ים כָּל־מְזִמּוֹתָֽיו׃ </span></p>
 <p align="RIGHT"><span lang="he">‎<a name="005">5</a> ‏יָ֘חִ֤ילוּ <font color="brown">דרכו</font> <font color="blue">דְרָכָ֨יו׀</font> בְּכָל־עֵ֗ת מָר֣וֹם מִ֭שְׁפָּטֶיךָ מִנֶּגְדּ֑וֹ כָּל־צ֝וֹרְרָ֗יו יָפִ֥יחַ בָּהֶֽם׃ </span></p>
 <p align="RIGHT"><span lang="he">‎<a name="006">6</a> ‏אָמַ֣ר בְּ֭לִבּוֹ בַּל־אֶמּ֑וֹט לְדֹ֥ר וָ֝דֹ֗ר אֲשֶׁ֣ר לֹֽא־בְרָֽע׃ </span></p>
 <p align="RIGHT"><span lang="he">‎<a name="007">7</a> ‏אָלָ֤ה פִּ֣יהוּ מָ֭לֵא וּמִרְמ֣וֹת וָתֹ֑ךְ תַּ֥חַת לְ֝שׁוֹנ֗וֹ עָמָ֥ל וָאָֽוֶן׃ </span></p>
 <p align="RIGHT"><span lang="he">‎<a name="008">8</a> ‏יֵשֵׁ֤ב׀ בְּמַאְרַ֬ב חֲצֵרִ֗ים בַּֽ֭מִּסְתָּרִים יַהֲרֹ֣ג נָקִ֑י עֵ֝ינָ֗יו לְֽחֵלְכָ֥ה יִצְפֹּֽנוּ׃ </span></p>
 <p align="RIGHT"><span lang="he">‎<a name="009">9</a> ‏יֶאֱרֹ֬ב בַּמִּסְתָּ֨ר׀ כְּאַרְיֵ֬ה בְסֻכֹּ֗ה יֶ֭אֱרֹב לַחֲט֣וֹף עָנִ֑י יַחְטֹ֥ף עָ֝נִ֗י בְּמָשְׁכ֥וֹ בְרִשְׁתּֽוֹ׃ </span></p>
 <p align="RIGHT"><span lang="he">‎<a name="010">10</a> ‏<font color="brown">ודכה</font> <font color="blue">יִדְכֶּ֥ה</font> יָשֹׁ֑חַ וְנָפַ֥ל בַּ֝עֲצוּמָ֗יו <font color="brown">חלכאים</font> <font color="blue">חֵ֣יל</font> <font color="blue">כָּאִֽים׃</font> </span></p>
 <p align="RIGHT"><span lang="he">‎<a name="011">11</a> ‏אָמַ֣ר בְּ֭לִבּוֹ שָׁ֣כַֽח<font color="red"><sup>3</sup></font> אֵ֑ל הִסְתִּ֥יר פָּ֝נָ֗יו בַּל־רָאָ֥ה לָנֶֽצַח׃ </span></p>
 <p align="RIGHT"><span lang="he">‎<a name="012">12</a> ‏קוּמָ֤ה יְהוָ֗ה אֵ֭ל נְשָׂ֣א יָדֶ֑ךָ אַל־תִּשְׁכַּ֥ח <font color="brown">עניים</font> <font color="blue">עֲנָוִֽים׃</font> </span></p>
 <p align="RIGHT"><span lang="he">‎<a name="013">13</a> ‏עַל־מֶ֤ה׀ נִאֵ֖ץ רָשָׁ֥ע׀ אֱלֹהִ֑ים אָמַ֥ר בְּ֝לִבּ֗וֹ לֹ֣א תִּדְרֹֽשׁ׃ </span></p>
 <p align="RIGHT"><span lang="he">‎<a name="014">14</a> ‏רָאִ֡תָה כִּֽי־אַתָּ֤ה׀ עָ֘מָ֤ל וָכַ֨עַס׀ תַּבִּיט֮ לָתֵ֪ת בְּיָ֫דֶ֥ךָ עָ֭לֶיךָ יַעֲזֹ֣ב חֵלֶ֑כָה יָ֝ת֗וֹם אַתָּ֤ה׀ הָיִ֬יתָ עוֹזֵֽר׃ </span></p>
 <p align="RIGHT"><span lang="he">‎<a name="015">15</a> ‏שְׁ֭בֹר זְר֣וֹעַ רָשָׁ֑ע וָ֝רָ֗ע תִּֽדְרוֹשׁ־רִשְׁע֥וֹ<font color="red"><sup>3</sup></font> בַל־תִּמְצָֽא׃ </span></p>
 <p align="RIGHT"><span lang="he">‎<a name="016">16</a> ‏יְהוָ֣ה מֶ֭לֶךְ עוֹלָ֣ם וָעֶ֑ד אָבְד֥וּ ג֝וֹיִ֗ם מֵֽאַרְצֽוֹ׃ </span></p>
 <p align="RIGHT"><span lang="he">‎<a name="017">17</a> ‏תַּאֲוַ֬ת עֲנָוִ֣ים שָׁמַ֣עְתָּ יְהוָ֑ה תָּכִ֥ין לִ֝בָּ֗ם תַּקְשִׁ֥יב אָזְנֶֽךָ׃ </span></p>
 <p align="RIGHT"><span lang="he">‎<a name="018">18</a> ‏לִשְׁפֹּ֥ט יָת֗וֹם וָ֫דָ֥ךְ בַּל־יוֹסִ֥יף ע֑וֹד לַעֲרֹ֥ץ אֱ֝נ֗וֹשׁ מִן־הָאָֽרֶץ׃ </span></p>
 </td>
 <td width="50%">
 <p>1 lāmâ yəhwâ t<sup>a</sup>‘ămōḏ bərāḥwōq t<sup>a</sup>‘əlîm lə‘itwōṯ baṣṣārâ: </p>
 <p>2 bəḡa’ăwaṯ rāšā‘ yiḏəlaq ‘ānî yitāfəśû| biməzimmwōṯ zû ḥāšāḇû: </p>
 <p>3 kî-hillēl rāšā‘ ‘al-ta’ăwaṯ nafəšwō ûḇōṣē‘a bērēḵə ni’ēṣ| yəhwâ: </p>
 <p>4 rāšā‘ kəḡōḇ<sup>a</sup>h ’apwō bal-yiḏərōš ’ên ’ĕlōhîm kāl-məzimmwōṯāyw: </p>
 <p>5 yāḥîlû <font color="brown">ḏərāḵāw</font> <font color="blue">ḏərāḵāyw|</font> bəḵāl-‘ēṯ mārwōm mišəpāṭeyḵā minneḡədwō kāl-ṣwōrərāyw yāfîḥa bâem: </p>
 <p>6 ’āmar bəlibwō bal-’emmwōṭ ləḏōr wāḏōr ’ăšer lō’-ḇərā‘: </p>
 <p>7 ’ālâ pîhû mālē’ ûmirəmwōṯ wāṯōḵə t<sup>a</sup>ḥaṯ ləšwōnwō ‘āmāl wā’āwen: </p>
 <p>8 yēšēḇ| bəma’əraḇ ḥăṣērîm bammisətārîm yahărōḡ nāqî ‘ênāyw ləḥēləḵâ yiṣəpōnû: </p>
 <p>9 ye’ĕrōḇ bammisətār| kə’arəyēh ḇəsukōh ye’ĕrōḇ l<sup>a</sup>ḥăṭwōf ‘ānî y<sup>a</sup>ḥəṭōf ‘ānî bəmāšəḵwō ḇərišətwō: </p>
 <p>10 <font color="brown">wəḏāḵâ</font> <font color="blue">yiḏəkeh</font> yāšōḥa wənāfal b<sup>a</sup>‘ăṣûmāyw <font color="brown">ḥeləkā’îm</font> <font color="blue">ḥêl</font> <font color="blue">kā’îm:</font> </p>
 <p>11 ’āmar bəlibwō šāḵ<sup>a</sup>ḥ<font color="red"><sup>3</sup></font> ’ēl hisətîr pānāyw bal-rā’â lāneṣ<sup>a</sup>ḥ: </p>
 <p>12 qûmâ yəhwâ ’ēl nəśā’ yāḏeḵā ’al-tišək<sup>a</sup>ḥ <font color="brown">‘ănîyîm</font> <font color="blue">‘ănāwîm:</font> </p>
 <p>13 ‘al-meh| ni’ēṣ rāšā‘| ’ĕlōhîm ’āmar bəlibwō lō’ tiḏərōš: </p>
 <p>14 rā’iṯâ kî-’atâ| ‘āmāl wāḵ<sup>a</sup>‘as| tabîṭ lāṯēṯ bəyāḏeḵā ‘āleyḵā y<sup>a</sup>‘ăzōḇ ḥēleḵâ yāṯwōm ’atâ| hāyîṯā ‘wōzēr: </p>
 <p>15 šəḇōr zərwō‘a rāšā‘ wārā‘ tiḏərwōš-rišə‘wō<font color="red"><sup>3</sup></font> ḇal-timəṣā’: </p>
 <p>16 yəhwâ meleḵə ‘wōlām wā‘eḏ ’āḇəḏû ḡwōyim mē’arəṣwō: </p>
 <p>17 ta’ăwaṯ ‘ănāwîm šām<sup>a</sup>‘ətā yəhwâ tāḵîn libām taqəšîḇ ’āzəneḵā: </p>
 <p>18 lišəpōṭ yāṯwōm wāḏāḵə bal-ywōsîf ‘wōḏ l<sup>a</sup>‘ărōṣ ’ĕnwōš min-hā’āreṣ: </p>
 </td>
 </tr></table>
 <p></p><hr>
 <center>
 <a href="psa011.htm">Next: Psalms (Tehilim) Chapter 11</a></center>
 </body>