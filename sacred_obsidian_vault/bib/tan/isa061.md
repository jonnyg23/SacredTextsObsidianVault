<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/isa061.htm">Polyglot</a> 
 <a href="../kjv/isa061.htm">KJV</a> 
 <a href="../sep/isa061.htm">Sep</a> 
 <a href="../vul/isa061.htm">Vul</a> 
 
 <br>
 <br><a href="isa.htm">Isaiah (Yisheyah) Index</a><br>
  
 <a href="isa060.htm">Previous</a> 
 <a href="isa062.htm">Next</a> 
 </center>
 <hr>
 
 <h3 align="CENTER">Tanach (Hebrew): Isaiah (Yisheyah) Chapter 61</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏ר֛וּחַ אֲדֹנָ֥י יְהוִ֖ה עָלָ֑י יַ֡עַן מָשַׁח֩ יְהוָ֨ה אֹתִ֜י לְבַשֵּׂ֣ר עֲנָוִ֗ים שְׁלָחַ֙נִי֙ לַחֲבֹ֣שׁ לְנִשְׁבְּרֵי־לֵ֔ב לִקְרֹ֤א לִשְׁבוּיִם֙ דְּר֔וֹר וְלַאֲסוּרִ֖ים פְּקַח־קֽוֹחַ׃ </span></p>
 <p align="RIGHT"><span lang="he">‎<a name="002">2</a> ‏לִקְרֹ֤א שְׁנַת־רָצוֹן֙ לַֽיהוָ֔ה וְי֥וֹם נָקָ֖ם לֵאלֹהֵ֑ינוּ לְנַחֵ֖ם כָּל־אֲבֵלִֽים׃ </span></p>
 <p align="RIGHT"><span lang="he">‎<a name="003">3</a> ‏לָשׂ֣וּם׀ לַאֲבֵלֵ֣י צִיּ֗וֹן לָתֵת֩ לָהֶ֨ם פְּאֵ֜ר תַּ֣חַת אֵ֗פֶר שֶׁ֤מֶן שָׂשׂוֹן֙ תַּ֣חַת אֵ֔בֶל מַעֲטֵ֣ה תְהִלָּ֔ה תַּ֖חַת ר֣וּחַ כֵּהָ֑ה וְקֹרָ֤א לָהֶם֙ אֵילֵ֣י הַצֶּ֔דֶק מַטַּ֥ע יְהוָ֖ה לְהִתְפָּאֵֽר׃ </span></p>
 <p align="RIGHT"><span lang="he">‎<a name="004">4</a> ‏וּבָנוּ֙ חָרְב֣וֹת עוֹלָ֔ם שֹׁמְמ֥וֹת רִֽאשֹׁנִ֖ים יְקוֹמֵ֑מוּ וְחִדְּשׁוּ֙ עָ֣רֵי חֹ֔רֶב שֹׁמְמ֖וֹת דּ֥וֹר וָדֽוֹר׃ </span></p>
 <p align="RIGHT"><span lang="he">‎<a name="005">5</a> ‏וְעָמְד֣וּ זָרִ֔ים וְרָע֖וּ צֹאנְכֶ֑ם וּבְנֵ֣י נֵכָ֔ר אִכָּרֵיכֶ֖ם וְכֹרְמֵיכֶֽם׃ </span></p>
 <p align="RIGHT"><span lang="he">‎<a name="006">6</a> ‏וְאַתֶּ֗ם כֹּהֲנֵ֤י יְהוָה֙ תִּקָּרֵ֔אוּ מְשָׁרְתֵ֣י אֱלֹהֵ֔ינוּ יֵאָמֵ֖ר לָכֶ֑ם חֵ֤יל גּוֹיִם֙ תֹּאכֵ֔לוּ וּבִכְבוֹדָ֖ם תִּתְיַמָּֽרוּ׃ </span></p>
 <p align="RIGHT"><span lang="he">‎<a name="007">7</a> ‏תַּ֤חַת בָּשְׁתְּכֶם֙ מִשְׁנֶ֔ה וּכְלִמָּ֖ה יָרֹ֣נּוּ חֶלְקָ֑ם לָכֵ֤ן בְּאַרְצָם֙ מִשְׁנֶ֣ה יִירָ֔שׁוּ שִׂמְחַ֥ת עוֹלָ֖ם תִּהְיֶ֥ה<font color="red"><sup>3</sup></font> לָהֶֽם׃ </span></p>
 <p align="RIGHT"><span lang="he">‎<a name="008">8</a> ‏כִּ֣י אֲנִ֤י יְהוָה֙ אֹהֵ֣ב מִשְׁפָּ֔ט שֹׂנֵ֥א גָזֵ֖ל בְּעוֹלָ֑ה וְנָתַתִּ֤י פְעֻלָּתָם֙ בֶּאֱמֶ֔ת וּבְרִ֥ית עוֹלָ֖ם אֶכְר֥וֹת לָהֶֽם׃ </span></p>
 <p align="RIGHT"><span lang="he">‎<a name="009">9</a> ‏וְנוֹדַ֤ע בַּגּוֹיִם֙ זַרְעָ֔ם וְצֶאֱצָאֵיהֶ֖ם בְּת֣וֹךְ הָעַמִּ֑ים כָּל־רֹֽאֵיהֶם֙ יַכִּיר֔וּם כִּ֛י הֵ֥ם זֶ֖רַע בֵּרַ֥ךְ יְהוָֽה׃ ס</span></p>
 <p align="RIGHT"><span lang="he">‎<a name="010">10</a> ‏שׂ֧וֹשׂ אָשִׂ֣ישׂ בַּֽיהוָ֗ה תָּגֵ֤ל נַפְשִׁי֙ בֵּֽאלֹהַ֔י כִּ֤י הִלְבִּישַׁ֙נִי֙ בִּגְדֵי־יֶ֔שַׁע מְעִ֥יל צְדָקָ֖ה יְעָטָ֑נִי כֶּֽחָתָן֙ יְכַהֵ֣ן פְּאֵ֔ר וְכַכַּלָּ֖ה תַּעְדֶּ֥ה כֵלֶֽיהָ׃ </span></p>
 <p align="RIGHT"><span lang="he">‎<a name="011">11</a> ‏כִּ֤י כָאָ֙רֶץ֙ תּוֹצִ֣יא צִמְחָ֔הּ וּכְגַנָּ֖ה זֵרוּעֶ֣יהָ תַצְמִ֑יחַ כֵּ֣ן׀ אֲדֹנָ֣י יְהוִ֗ה יַצְמִ֤יחַ צְדָקָה֙ וּתְהִלָּ֔ה נֶ֖גֶד כָּל־הַגּוֹיִֽם׃ </span></p>
 </td>
 <td width="50%">
 <p>1 rûḥa ’ăḏōnāy yəhwih ‘ālāy y<sup>a</sup>‘an māš<sup>a</sup>ḥ yəhwâ ’ōṯî ləḇaśśēr ‘ănāwîm šəlāḥanî l<sup>a</sup>ḥăḇōš lənišəbərê-lēḇ liqərō’ lišəḇûyim dərwōr wəla’ăsûrîm pəq<sup>a</sup>ḥ-qwōḥa: </p>
 <p>2 liqərō’ šənaṯ-rāṣwōn layhwâ wəywōm nāqām lē’lōhênû lən<sup>a</sup>ḥēm kāl-’ăḇēlîm: </p>
 <p>3 lāśûm| la’ăḇēlê ṣîywōn lāṯēṯ lâem pə’ēr t<sup>a</sup>ḥaṯ ’ēfer šemen śāśwōn t<sup>a</sup>ḥaṯ ’ēḇel m<sup>a</sup>‘ăṭēh ṯəhillâ t<sup>a</sup>ḥaṯ rûḥa kēhâ wəqōrā’ lâem ’êlê haṣṣeḏeq maṭṭ<sup>a</sup>‘ yəhwâ ləhiṯəpā’ēr: </p>
 <p>4 ûḇānû ḥārəḇwōṯ ‘wōlām šōməmwōṯ ri’šōnîm yəqwōmēmû wəḥidəšû ‘ārê ḥōreḇ šōməmwōṯ dwōr wāḏwōr: </p>
 <p>5 wə‘āməḏû zārîm wərā‘û ṣō’nəḵem ûḇənê nēḵār ’ikārêḵem wəḵōrəmêḵem: </p>
 <p>6 wə’atem kōhănê yəhwâ tiqqārē’û məšārəṯê ’ĕlōhênû yē’āmēr lāḵem ḥêl gwōyim tō’ḵēlû ûḇiḵəḇwōḏām tiṯəyammārû: </p>
 <p>7 t<sup>a</sup>ḥaṯ bāšətəḵem mišəneh ûḵəlimmâ yārōnnû ḥeləqām lāḵēn bə’arəṣām mišəneh yîrāšû śiməḥaṯ ‘wōlām tihəyeh<font color="red"><sup>3</sup></font> lâem: </p>
 <p>8 kî ’ănî yəhwâ ’ōhēḇ mišəpāṭ śōnē’ ḡāzēl bə‘wōlâ wənāṯatî fə‘ullāṯām be’ĕmeṯ ûḇərîṯ ‘wōlām ’eḵərwōṯ lâem: </p>
 <p>9 wənwōḏ<sup>a</sup>‘ bagwōyim zarə‘ām wəṣe’ĕṣā’êhem bəṯwōḵə hā‘ammîm kāl-rō’êhem yakîrûm kî hēm zer<sup>a</sup>‘ bēraḵə yəhwâ: s</p>
 <p>10 śwōś ’āśîś bayhwâ tāḡēl nafəšî bē’lōhay kî hiləbîšanî biḡəḏê-yeš<sup>a</sup>‘ mə‘îl ṣəḏāqâ yə‘āṭānî keḥāṯān yəḵahēn pə’ēr wəḵakallâ t<sup>a</sup>‘ədeh ḵēleyhā: </p>
 <p>11 kî ḵā’āreṣ twōṣî’ ṣiməḥāh ûḵəḡannâ zērû‘eyhā ṯaṣəmîḥa kēn| ’ăḏōnāy yəhwih yaṣəmîḥa ṣəḏāqâ ûṯəhillâ neḡeḏ kāl-hagwōyim: </p>
 </td>
 </tr></table>
 <p></p><hr>
 <center>
 <a href="isa062.htm">Next: Isaiah (Yisheyah) Chapter 62</a></center>
 </body>