<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/hos013.htm">Polyglot</a> 
 <a href="../kjv/hos013.htm">KJV</a> 
 <a href="../sep/hos013.htm">Sep</a> 
 <a href="../vul/hos013.htm">Vul</a> 
 
 <br>
 <br><a href="hos.htm">Hosea (Hoshea) Index</a><br>
  
 <a href="hos012.htm">Previous</a> 
 <a href="hos014.htm">Next</a> 
 </center>
 <hr>
 
 <h3 align="CENTER">Tanach (Hebrew): Hosea (Hoshea) Chapter 13</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏כְּדַבֵּ֤ר אֶפְרַ֙יִם֙ רְתֵ֔ת נָשָׂ֥א ה֖וּא בְּיִשְׂרָאֵ֑ל וַיֶּאְשַׁ֥ם בַּבַּ֖עַל וַיָּמֹֽת׃ </span></p>
 <p align="RIGHT"><span lang="he">‎<a name="002">2</a> ‏וְעַתָּ֣ה׀ יוֹסִ֣פוּ לַחֲטֹ֗א וַיַּעְשׂ֣וּ לָהֶם֩ מַסֵּכָ֨ה מִכַּסְפָּ֤ם כִּתְבוּנָם֙ עֲצַבִּ֔ים מַעֲשֵׂ֥ה חָרָשִׁ֖ים כֻּלֹּ֑ה לָהֶם֙ הֵ֣ם אֹמְרִ֔ים זֹבְחֵ֣י אָדָ֔ם עֲגָלִ֖ים יִשָּׁקֽוּן׃ </span></p>
 <p align="RIGHT"><span lang="he">‎<a name="003">3</a> ‏לָכֵ֗ן יִֽהְיוּ֙ כַּעֲנַן־בֹּ֔קֶר וְכַטַּ֖ל מַשְׁכִּ֣ים הֹלֵ֑ךְ כְּמֹץ֙ יְסֹעֵ֣ר מִגֹּ֔רֶן וּכְעָשָׁ֖ן מֵאֲרֻבָּֽה׃ </span></p>
 <p align="RIGHT"><span lang="he">‎<a name="004">4</a> ‏וְאָנֹכִ֛י יְהוָ֥ה אֱלֹהֶ֖יךָ מֵאֶ֣רֶץ מִצְרָ֑יִם וֵאלֹהִ֤ים זֽוּלָתִי֙ לֹ֣א תֵדָ֔ע וּמוֹשִׁ֥יעַ אַ֖יִן בִּלְתִּֽי׃ </span></p>
 <p align="RIGHT"><span lang="he">‎<a name="005">5</a> ‏אֲנִ֥י יְדַעְתִּ֖יךָ בַּמִּדְבָּ֑ר בְּאֶ֖רֶץ תַּלְאֻבֽוֹת׃ </span></p>
 <p align="RIGHT"><span lang="he">‎<a name="006">6</a> ‏כְּמַרְעִיתָם֙ וַיִּשְׂבָּ֔עוּ שָׂבְע֖וּ וַיָּ֣רָם לִבָּ֑ם עַל־כֵּ֖ן שְׁכֵחֽוּנִי׃ </span></p>
 <p align="RIGHT"><span lang="he">‎<a name="007">7</a> ‏וָאֱהִ֥י לָהֶ֖ם כְּמוֹ־שָׁ֑חַל כְּנָמֵ֖ר עַל־דֶּ֥רֶךְ אָשֽׁוּר׃ </span></p>
 <p align="RIGHT"><span lang="he">‎<a name="008">8</a> ‏אֶפְגְּשֵׁם֙ כְּדֹ֣ב שַׁכּ֔וּל וְאֶקְרַ֖ע סְג֣וֹר לִבָּ֑ם וְאֹכְלֵ֥ם שָׁם֙ כְּלָבִ֔יא חַיַּ֥ת הַשָּׂדֶ֖ה תְּבַקְּעֵֽם׃ </span></p>
 <p align="RIGHT"><span lang="he">‎<a name="009">9</a> ‏שִֽׁחֶתְךָ֥ יִשְׂרָאֵ֖ל כִּֽי־בִ֥י בְעֶזְרֶֽךָ׃ </span></p>
 <p align="RIGHT"><span lang="he">‎<a name="010">10</a> ‏אֱהִ֤י מַלְכְּךָ֙ אֵפ֔וֹא וְיוֹשִֽׁיעֲךָ֖ בְּכָל־עָרֶ֑יךָ וְשֹׁ֣פְטֶ֔יךָ אֲשֶׁ֣ר אָמַ֔רְתָּ תְּנָה־לִּ֖י מֶ֥לֶךְ וְשָׂרִֽים׃ </span></p>
 <p align="RIGHT"><span lang="he">‎<a name="011">11</a> ‏אֶֽתֶּן־לְךָ֥ מֶ֙לֶךְ֙ בְּאַפִּ֔י וְאֶקַּ֖ח בְּעֶבְרָתִֽי׃ ס</span></p>
 <p align="RIGHT"><span lang="he">‎<a name="012">12</a> ‏צָרוּר֙ עֲוֹ֣ן אֶפְרָ֔יִם צְפוּנָ֖ה חַטָּאתֽוֹ׃ </span></p>
 <p align="RIGHT"><span lang="he">‎<a name="013">13</a> ‏חֶבְלֵ֥י יֽוֹלֵדָ֖ה יָבֹ֣אוּ ל֑וֹ הוּא־בֵן֙ לֹ֣א חָכָ֔ם כִּֽי־עֵ֥ת לֹֽא־יַעֲמֹ֖ד בְּמִשְׁבַּ֥ר בָּנִֽים׃ </span></p>
 <p align="RIGHT"><span lang="he">‎<a name="014">14</a> ‏מִיַּ֤ד שְׁאוֹל֙ אֶפְדֵּ֔ם מִמָּ֖וֶת אֶגְאָלֵ֑ם אֱהִ֨י דְבָרֶיךָ֜ מָ֗וֶת אֱהִ֤י קָֽטָבְךָ֙ שְׁא֔וֹל נֹ֖חַם יִסָּתֵ֥ר מֵעֵינָֽי׃ </span></p>
 <p align="RIGHT"><span lang="he">‎<a name="015">15</a> ‏כִּ֣י ה֔וּא בֵּ֥ן אַחִ֖ים יַפְרִ֑יא יָב֣וֹא קָדִים֩ ר֨וּחַ יְהוָ֜ה מִמִּדְבָּ֣ר עֹלֶ֗ה וְיֵב֤וֹשׁ מְקוֹרוֹ֙ וְיֶחֱרַ֣ב מַעְיָנ֔וֹ ה֣וּא יִשְׁסֶ֔ה אוֹצַ֖ר כָּל־כְּלִ֥י חֶמְדָּֽה׃ </span></p>
 </td>
 <td width="50%">
 <p>1 kəḏabēr ’efərayim rəṯēṯ nāśā’ hû’ bəyiśərā’ēl wayye’əšam bab<sup>a</sup>‘al wayyāmōṯ: </p>
 <p>2 wə‘atâ| ywōsifû l<sup>a</sup>ḥăṭō’ wayy<sup>a</sup>‘əśû lâem massēḵâ mikasəpām kiṯəḇûnām ‘ăṣabîm m<sup>a</sup>‘ăśēh ḥārāšîm kullōh lâem hēm ’ōmərîm zōḇəḥê ’āḏām ‘ăḡālîm yiššāqûn: </p>
 <p>3 lāḵēn yihəyû k<sup>a</sup>‘ănan-bōqer wəḵaṭṭal mašəkîm hōlēḵə kəmōṣ yəsō‘ēr migōren ûḵə‘āšān mē’ărubâ: </p>
 <p>4 wə’ānōḵî yəhwâ ’ĕlōheyḵā mē’ereṣ miṣərāyim wē’lōhîm zûlāṯî lō’ ṯēḏā‘ ûmwōšî‘a ’ayin bilətî: </p>
 <p>5 ’ănî yəḏ<sup>a</sup>‘ətîḵā bammiḏəbār bə’ereṣ talə’uḇwōṯ: </p>
 <p>6 kəmarə‘îṯām wayyiśəbā‘û śāḇə‘û wayyārām libām ‘al-kēn šəḵēḥûnî: </p>
 <p>7 wā’ĕhî lâem kəmwō-šāḥal kənāmēr ‘al-dereḵə ’āšûr: </p>
 <p>8 ’efəgəšēm kəḏōḇ šakûl wə’eqər<sup>a</sup>‘ səḡwōr libām wə’ōḵəlēm šām kəlāḇî’ ḥayyaṯ haśśāḏeh təḇaqqə‘ēm: </p>
 <p>9 šiḥeṯəḵā yiśərā’ēl kî-ḇî ḇə‘ezəreḵā: </p>
 <p>10 ’ĕhî maləkəḵā ’ēfwō’ wəywōšî‘ăḵā bəḵāl-‘āreyḵā wəšōfəṭeyḵā ’ăšer ’āmarətā tənâ-llî meleḵə wəśārîm: </p>
 <p>11 ’eten-ləḵā meleḵə bə’apî wə’eqq<sup>a</sup>ḥ bə‘eḇərāṯî: s</p>
 <p>12 ṣārûr ‘ăwōn ’efərāyim ṣəfûnâ ḥaṭṭā’ṯwō: </p>
 <p>13 ḥeḇəlê ywōlēḏâ yāḇō’û lwō hû’-ḇēn lō’ ḥāḵām kî-‘ēṯ lō’-y<sup>a</sup>‘ămōḏ bəmišəbar bānîm: </p>
 <p>14 mîyaḏ šə’wōl ’efədēm mimmāweṯ ’eḡə’ālēm ’ĕhî ḏəḇāreyḵā māweṯ ’ĕhî qāṭāḇəḵā šə’wōl nōḥam yissāṯēr mē‘ênāy: </p>
 <p>15 kî hû’ bēn ’<sup>a</sup>ḥîm yafərî’ yāḇwō’ qāḏîm rûḥa yəhwâ mimmiḏəbār ‘ōleh wəyēḇwōš məqwōrwō wəyeḥĕraḇ m<sup>a</sup>‘əyānwō hû’ yišəseh ’wōṣar kāl-kəlî ḥemədâ: </p>
 </td>
 </tr></table>
 <p></p><hr>
 <center>
 <a href="hos014.htm">Next: Hosea (Hoshea) Chapter 14</a></center>
 </body>