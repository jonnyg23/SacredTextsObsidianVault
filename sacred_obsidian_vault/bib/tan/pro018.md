<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/pro018.htm">Polyglot</a> 
 <a href="../kjv/pro018.htm">KJV</a> 
 <a href="../sep/pro018.htm">Sep</a> 
 <a href="../vul/pro018.htm">Vul</a> 
 
 <br>
 <br><a href="pro.htm">Proverbs (Mishlei) Index</a><br>
  
 <a href="pro017.htm">Previous</a> 
 <a href="pro019.htm">Next</a> 
 </center>
 <hr>
 
 <h3 align="CENTER">Tanach (Hebrew): Proverbs (Mishlei) Chapter 18</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏לְֽ֭תַאֲוָה יְבַקֵּ֣שׁ נִפְרָ֑ד בְּכָל־תּ֝וּשִׁיָּ֗ה יִתְגַּלָּֽע׃ </span></p>
 <p align="RIGHT"><span lang="he">‎<a name="002">2</a> ‏לֹֽא־יַחְפֹּ֣ץ כְּ֭סִיל בִּתְבוּנָ֑ה כִּ֝֗י אִֽם־בְּהִתְגַּלּ֥וֹת לִבּֽוֹ׃ </span></p>
 <p align="RIGHT"><span lang="he">‎<a name="003">3</a> ‏בְּֽבוֹא־רָ֭שָׁע בָּ֣א גַם־בּ֑וּז וְֽעִם־קָל֥וֹן חֶרְפָּֽה׃ </span></p>
 <p align="RIGHT"><span lang="he">‎<a name="004">4</a> ‏מַ֣יִם עֲ֭מֻקִּים דִּבְרֵ֣י פִי־אִ֑ישׁ נַ֥חַל נֹ֝בֵ֗עַ מְק֣וֹר חָכְמָֽה׃ </span></p>
 <p align="RIGHT"><span lang="he">‎<a name="005">5</a> ‏שְׂאֵ֣ת פְּנֵי־רָשָׁ֣ע לֹא־ט֑וֹב לְהַטּ֥וֹת צַ֝דִּ֗יק בַּמִּשְׁפָּֽט׃ </span></p>
 <p align="RIGHT"><span lang="he">‎<a name="006">6</a> ‏שִׂפְתֵ֣י כְ֭סִיל יָבֹ֣אֽוּ בְרִ֑יב וּ֝פִ֗יו לְֽמַהֲלֻמ֥וֹת יִקְרָֽא׃ </span></p>
 <p align="RIGHT"><span lang="he">‎<a name="007">7</a> ‏פִּֽי־כְ֭סִיל מְחִתָּה־ל֑וֹ וּ֝שְׂפָתָ֗יו מוֹקֵ֥שׁ נַפְשֽׁוֹ׃ </span></p>
 <p align="RIGHT"><span lang="he">‎<a name="008">8</a> ‏דִּבְרֵ֣י נִ֭רְגָּן כְּמִֽתְלַהֲמִ֑ים וְ֝הֵ֗ם יָרְד֥וּ חַדְרֵי־בָֽטֶן׃ </span></p>
 <p align="RIGHT"><span lang="he">‎<a name="009">9</a> ‏גַּ֭ם מִתְרַפֶּ֣ה בִמְלַאכְתּ֑וֹ אָ֥ח ה֝֗וּא לְבַ֣עַל מַשְׁחִֽית׃ </span></p>
 <p align="RIGHT"><span lang="he">‎<a name="010">10</a> ‏מִגְדַּל־עֹ֭ז<font color="red"><sup>3</sup></font> שֵׁ֣ם יְהוָ֑ה בּֽוֹ־יָר֖וּץ צַדִּ֣יק וְנִשְׂגָּֽב׃ </span></p>
 <p align="RIGHT"><span lang="he">‎<a name="011">11</a> ‏ה֣וֹן עָ֭שִׁיר קִרְיַ֣ת עֻזּ֑וֹ וּכְחוֹמָ֥ה נִ֝שְׂגָּבָ֗ה בְּמַשְׂכִּיתֽוֹ׃ </span></p>
 <p align="RIGHT"><span lang="he">‎<a name="012">12</a> ‏לִפְנֵי־שֶׁ֭בֶר יִגְבַּ֣הּ לֵב־אִ֑ישׁ וְלִפְנֵ֖י כָב֣וֹד עֲנָוָֽה׃ </span></p>
 <p align="RIGHT"><span lang="he">‎<a name="013">13</a> ‏מֵשִׁ֣יב דָּ֭בָר בְּטֶ֣רֶם יִשְׁמָ֑ע אִוֶּ֥לֶת הִיא־ל֝֗וֹ וּכְלִמָּֽה׃ </span></p>
 <p align="RIGHT"><span lang="he">‎<a name="014">14</a> ‏רֽוּחַ־אִ֭ישׁ יְכַלְכֵּ֣ל מַחֲלֵ֑הוּ וְר֥וּחַ נְ֝כֵאָ֗ה מִ֣י יִשָּׂאֶֽנָּה׃ </span></p>
 <p align="RIGHT"><span lang="he">‎<a name="015">15</a> ‏לֵ֣ב נָ֭בוֹן יִקְנֶה־דָּ֑עַת וְאֹ֥זֶן חֲ֝כָמִ֗ים תְּבַקֶּשׁ־דָּֽעַת׃ </span></p>
 <p align="RIGHT"><span lang="he">‎<a name="016">16</a> ‏מַתָּ֣ן אָ֭דָם יַרְחִ֣יב ל֑וֹ וְלִפְנֵ֖י גְדֹלִ֣ים יַנְחֶֽנּוּ׃ </span></p>
 <p align="RIGHT"><span lang="he">‎<a name="017">17</a> ‏צַדִּ֣יק הָרִאשׁ֣וֹן בְּרִיב֑וֹ <font color="brown">יבא־</font> <font color="blue">וּבָֽא־</font> רֵ֝עֵ֗הוּ וַחֲקָרֽוֹ׃ </span></p>
 <p align="RIGHT"><span lang="he">‎<a name="018">18</a> ‏מִ֭דְיָנִים יַשְׁבִּ֣ית הַגּוֹרָ֑ל וּבֵ֖ין עֲצוּמִ֣ים יַפְרִֽיד׃ </span></p>
 <p align="RIGHT"><span lang="he">‎<a name="019">19</a> ‏אָ֗ח נִפְשָׁ֥ע מִקִּרְיַת־עֹ֑ז <font color="brown">ומדונים</font> <font color="blue">וּ֝מִדְיָנִ֗ים</font> כִּבְרִ֥יחַ אַרְמֽוֹן׃ </span></p>
 <p align="RIGHT"><span lang="he">‎<a name="020">20</a> ‏מִפְּרִ֣י פִי־אִ֭ישׁ תִּשְׂבַּ֣ע בִּטְנ֑וֹ תְּבוּאַ֖ת שְׂפָתָ֣יו יִשְׂבָּֽע׃ </span></p>
 <p align="RIGHT"><span lang="he">‎<a name="021">21</a> ‏מָ֣וֶת וְ֭חַיִּים בְּיַד־לָשׁ֑וֹן וְ֝אֹהֲבֶ֗יהָ יֹאכַ֥ל פִּרְיָֽהּ׃ </span></p>
 <p align="RIGHT"><span lang="he">‎<a name="022">22</a> ‏מָצָ֣א אִ֭שָּׁה מָ֣צָא ט֑וֹב וַיָּ֥פֶק רָ֝צ֗וֹן מֵיְהוָֽה׃ </span></p>
 <p align="RIGHT"><span lang="he">‎<a name="023">23</a> ‏תַּחֲנוּנִ֥ים יְדַבֶּר־רָ֑שׁ וְ֝עָשִׁ֗יר יַעֲנֶ֥ה עַזּֽוֹת׃ </span></p>
 <p align="RIGHT"><span lang="he">‎<a name="024">24</a> ‏אִ֣ישׁ רֵ֭עִים לְהִתְרֹעֵ֑עַ וְיֵ֥שׁ אֹ֝הֵ֗ב דָּבֵ֥ק מֵאָֽח׃ </span></p>
 </td>
 <td width="50%">
 <p>1 ləṯa’ăwâ yəḇaqqēš nifərāḏ bəḵāl-tûšîyâ yiṯəgallā‘: </p>
 <p>2 lō’-y<sup>a</sup>ḥəpōṣ kəsîl biṯəḇûnâ kî ’im-bəhiṯəgallwōṯ libwō: </p>
 <p>3 bəḇwō’-rāšā‘ bā’ ḡam-bûz wə‘im-qālwōn ḥerəpâ: </p>
 <p>4 mayim ‘ămuqqîm diḇərê fî-’îš n<sup>a</sup>ḥal nōḇē‘a məqwōr ḥāḵəmâ: </p>
 <p>5 śə’ēṯ pənê-rāšā‘ lō’-ṭwōḇ ləhaṭṭwōṯ ṣadîq bammišəpāṭ: </p>
 <p>6 śifəṯê ḵəsîl yāḇō’û ḇərîḇ ûfîw ləmahălumwōṯ yiqərā’: </p>
 <p>7 pî-ḵəsîl məḥitâ-lwō ûśəfāṯāyw mwōqēš nafəšwō: </p>
 <p>8 diḇərê nirəgān kəmiṯəlahămîm wəhēm yārəḏû ḥaḏərê-ḇāṭen: </p>
 <p>9 gam miṯərapeh ḇiməla’ḵətwō ’āḥ hû’ ləḇ<sup>a</sup>‘al mašəḥîṯ: </p>
 <p>10 miḡədal-‘ōz<font color="red"><sup>3</sup></font> šēm yəhwâ bwō-yārûṣ ṣadîq wəniśəgāḇ: </p>
 <p>11 hwōn ‘āšîr qirəyaṯ ‘uzzwō ûḵəḥwōmâ niśəgāḇâ bəmaśəkîṯwō: </p>
 <p>12 lifənê-šeḇer yiḡəb<sup>a</sup>h lēḇ-’îš wəlifənê ḵāḇwōḏ ‘ănāwâ: </p>
 <p>13 mēšîḇ dāḇār bəṭerem yišəmā‘ ’iûeleṯ hî’-lwō ûḵəlimmâ: </p>
 <p>14 rûḥa-’îš yəḵaləkēl m<sup>a</sup>ḥălēhû wərûḥa nəḵē’â mî yiśśā’ennâ: </p>
 <p>15 lēḇ nāḇwōn yiqəneh-dā‘aṯ wə’ōzen ḥăḵāmîm təḇaqqeš-dā‘aṯ: </p>
 <p>16 matān ’āḏām yarəḥîḇ lwō wəlifənê ḡəḏōlîm yanəḥennû: </p>
 <p>17 ṣadîq hāri’šwōn bərîḇwō <font color="brown">yāḇō’-</font> <font color="blue">ûḇā’-</font> rē‘ēhû w<sup>a</sup>ḥăqārwō: </p>
 <p>18 miḏəyānîm yašəbîṯ hagwōrāl ûḇên ‘ăṣûmîm yafərîḏ: </p>
 <p>19 ’āḥ nifəšā‘ miqqirəyaṯ-‘ōz <font color="brown">ûməḏwōnîm</font> <font color="blue">ûmiḏəyānîm</font> kiḇərîḥa ’arəmwōn: </p>
 <p>20 mipərî fî-’îš tiśəb<sup>a</sup>‘ biṭənwō təḇû’aṯ śəfāṯāyw yiśəbā‘: </p>
 <p>21 māweṯ wəḥayyîm bəyaḏ-lāšwōn wə’ōhăḇeyhā yō’ḵal pirəyāh: </p>
 <p>22 māṣā’ ’iššâ māṣā’ ṭwōḇ wayyāfeq rāṣwōn mêəhwâ: </p>
 <p>23 t<sup>a</sup>ḥănûnîm yəḏaber-rāš wə‘āšîr y<sup>a</sup>‘ăneh ‘azzwōṯ: </p>
 <p>24 ’îš rē‘îm ləhiṯərō‘ē‘a wəyēš ’ōhēḇ dāḇēq mē’āḥ: </p>
 </td>
 </tr></table>
 <p></p><hr>
 <center>
 <a href="pro019.htm">Next: Proverbs (Mishlei) Chapter 19</a></center>
 </body>