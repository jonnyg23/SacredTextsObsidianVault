<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/num007.htm">Polyglot</a> 
 <a href="../kjv/num007.htm">KJV</a> 
 <a href="../sep/num007.htm">Sep</a> 
 <a href="../vul/num007.htm">Vul</a> 
 
 <br>
 <br><a href="num.htm">Numbers (Bemidbar) Index</a><br>
  
 <a href="num006.htm">Previous</a> 
 <a href="num008.htm">Next</a> 
 </center>
 <hr>
 
 <h3 align="CENTER">Tanach (Hebrew): Numbers (Bemidbar) Chapter 7</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְהִ֡י בְּיוֹם֩ כַּלּ֨וֹת מֹשֶׁ֜ה לְהָקִ֣ים אֶת־הַמִּשְׁכָּ֗ן וַיִּמְשַׁ֨ח אֹת֜וֹ וַיְקַדֵּ֤שׁ אֹתוֹ֙ וְאֶת־כָּל־כֵּלָ֔יו וְאֶת־הַמִּזְבֵּ֖חַ וְאֶת־כָּל־כֵּלָ֑יו וַיִּמְשָׁחֵ֖ם וַיְקַדֵּ֥שׁ אֹתָֽם׃ </span></p>
 <p align="RIGHT"><span lang="he">‎<a name="002">2</a> ‏וַיַּקְרִ֙יבוּ֙ נְשִׂיאֵ֣י יִשְׂרָאֵ֔ל רָאשֵׁ֖י בֵּ֣ית אֲבֹתָ֑ם הֵ֚ם נְשִׂיאֵ֣י הַמַּטֹּ֔ת הֵ֥ם הָעֹמְדִ֖ים עַל־הַפְּקֻדִֽים׃ </span></p>
 <p align="RIGHT"><span lang="he">‎<a name="003">3</a> ‏וַיָּבִ֨יאוּ אֶת־קָרְבָּנָ֜ם לִפְנֵ֣י יְהוָ֗ה שֵׁשׁ־עֶגְלֹ֥ת צָב֙ וּשְׁנֵ֣י עָשָׂ֣ר בָּקָ֔ר עֲגָלָ֛ה עַל־שְׁנֵ֥י הַנְּשִׂאִ֖ים וְשׁ֣וֹר לְאֶחָ֑ד וַיַּקְרִ֥יבוּ אוֹתָ֖ם לִפְנֵ֥י הַמִּשְׁכָּֽן׃ </span></p>
 <p align="RIGHT"><span lang="he">‎<a name="004">4</a> ‏וַיֹּ֥אמֶר<font color="red"><sup>3</sup></font> יְהוָ֖ה אֶל־מֹשֶׁ֥ה לֵּאמֹֽר׃ </span></p>
 <p align="RIGHT"><span lang="he">‎<a name="005">5</a> ‏קַ֚ח מֵֽאִתָּ֔ם וְהָי֕וּ לַעֲבֹ֕ד אֶת־עֲבֹדַ֖ת אֹ֣הֶל מוֹעֵ֑ד וְנָתַתָּ֤ה אוֹתָם֙ אֶל־הַלְוִיִּ֔ם אִ֖ישׁ כְּפִ֥י עֲבֹדָתֽוֹ׃ </span></p>
 <p align="RIGHT"><span lang="he">‎<a name="006">6</a> ‏וַיִּקַּ֣ח מֹשֶׁ֔ה אֶת־הָעֲגָלֹ֖ת וְאֶת־הַבָּקָ֑ר וַיִּתֵּ֥ן אוֹתָ֖ם אֶל־הַלְוִיִּֽם׃ </span></p>
 <p align="RIGHT"><span lang="he">‎<a name="007">7</a> ‏אֵ֣ת׀ שְׁתֵּ֣י הָעֲגָלֹ֗ת וְאֵת֙ אַרְבַּ֣עַת הַבָּקָ֔ר נָתַ֖ן לִבְנֵ֣י גֵרְשׁ֑וֹן כְּפִ֖י עֲבֹדָתָֽם׃ </span></p>
 <p align="RIGHT"><span lang="he">‎<a name="008">8</a> ‏וְאֵ֣ת׀ אַרְבַּ֣ע הָעֲגָלֹ֗ת וְאֵת֙ שְׁמֹנַ֣ת הַבָּקָ֔ר נָתַ֖ן לִבְנֵ֣י מְרָרִ֑י כְּפִי֙ עֲבֹ֣דָתָ֔ם בְּיַד֙ אִֽיתָמָ֔ר בֶּֽן־אַהֲרֹ֖ן הַכֹּהֵֽן׃ </span></p>
 <p align="RIGHT"><span lang="he">‎<a name="009">9</a> ‏וְלִבְנֵ֥י קְהָ֖ת לֹ֣א נָתָ֑ן כִּֽי־עֲבֹדַ֤ת הַקֹּ֙דֶשׁ֙ עֲלֵהֶ֔ם בַּכָּתֵ֖ף יִשָּֽׂאוּ׃ </span></p>
 <p align="RIGHT"><span lang="he">‎<a name="010">10</a> ‏וַיַּקְרִ֣יבוּ הַנְּשִׂאִ֗ים אֵ֚ת חֲנֻכַּ֣ת הַמִּזְבֵּ֔חַ בְּי֖וֹם הִמָּשַׁ֣ח אֹת֑וֹ וַיַּקְרִ֧יבוּ הַנְּשִׂיאִ֛ם אֶת־קָרְבָּנָ֖ם לִפְנֵ֥י הַמִּזְבֵּֽחַ׃ </span></p>
 <p align="RIGHT"><span lang="he">‎<a name="011">11</a> ‏וַיֹּ֥אמֶר יְהוָ֖ה אֶל־מֹשֶׁ֑ה נָשִׂ֨יא אֶחָ֜ד לַיּ֗וֹם נָשִׂ֤יא אֶחָד֙ לַיּ֔וֹם יַקְרִ֙יבוּ֙ אֶת־קָרְבָּנָ֔ם לַחֲנֻכַּ֖ת הַמִּזְבֵּֽחַ׃ ס</span></p>
 <p align="RIGHT"><span lang="he">‎<a name="012">12</a> ‏וַיְהִ֗י הַמַּקְרִ֛יב בַּיּ֥וֹם הָרִאשׁ֖וֹן אֶת־קָרְבָּנ֑וֹ נַחְשׁ֥וֹן בֶּן־עַמִּינָדָ֖ב לְמַטֵּ֥ה יְהוּדָֽה׃ </span></p>
 <p align="RIGHT"><span lang="he">‎<a name="013">13</a> ‏וְקָרְבָּנ֞וֹ קַֽעֲרַת־כֶּ֣סֶף אַחַ֗ת שְׁלֹשִׁ֣ים וּמֵאָה֮ מִשְׁקָלָהּ֒ מִזְרָ֤ק אֶחָד֙ כֶּ֔סֶף שִׁבְעִ֥ים שֶׁ֖קֶל בְּשֶׁ֣קֶל הַקֹּ֑דֶשׁ שְׁנֵיהֶ֣ם׀ מְלֵאִ֗ים סֹ֛לֶת בְּלוּלָ֥ה בַשֶּׁ֖מֶן לְמִנְחָֽה׃ </span></p>
 <p align="RIGHT"><span lang="he">‎<a name="014">14</a> ‏כַּ֥ף אַחַ֛ת עֲשָׂרָ֥ה זָהָ֖ב מְלֵאָ֥ה קְטֹֽרֶת׃ </span></p>
 <p align="RIGHT"><span lang="he">‎<a name="015">15</a> ‏פַּ֣ר אֶחָ֞ד בֶּן־בָּקָ֗ר אַ֧יִל אֶחָ֛ד כֶּֽבֶשׂ־אֶחָ֥ד בֶּן־שְׁנָת֖וֹ לְעֹלָֽה׃ </span></p>
 <p align="RIGHT"><span lang="he">‎<a name="016">16</a> ‏שְׂעִיר־עִזִּ֥ים אֶחָ֖ד לְחַטָּֽאת׃ </span></p>
 <p align="RIGHT"><span lang="he">‎<a name="017">17</a> ‏וּלְזֶ֣בַח הַשְּׁלָמִים֮ בָּקָ֣ר שְׁנַיִם֒ אֵילִ֤ם חֲמִשָּׁה֙ עַתּוּדִ֣ים חֲמִשָּׁ֔ה כְּבָשִׂ֥ים בְּנֵֽי־שָׁנָ֖ה חֲמִשָּׁ֑ה זֶ֛ה קָרְבַּ֥ן נַחְשׁ֖וֹן בֶּן־עַמִּינָדָֽב׃ פ</span></p>
 <p align="RIGHT"><span lang="he">‎<a name="018">18</a> ‏בַּיּוֹם֙ הַשֵּׁנִ֔י הִקְרִ֖יב נְתַנְאֵ֣ל בֶּן־צוּעָ֑ר נְשִׂ֖יא יִשָּׂשכָֽר׃ </span></p>
 <p align="RIGHT"><span lang="he">‎<a name="019">19</a> ‏הִקְרִ֨ב אֶת־קָרְבָּנ֜וֹ קַֽעֲרַת־כֶּ֣סֶף אַחַ֗ת שְׁלֹשִׁ֣ים וּמֵאָה֮ מִשְׁקָלָהּ֒ מִזְרָ֤ק אֶחָד֙ כֶּ֔סֶף שִׁבְעִ֥ים שֶׁ֖קֶל בְּשֶׁ֣קֶל הַקֹּ֑דֶשׁ שְׁנֵיהֶ֣ם׀ מְלֵאִ֗ים סֹ֛לֶת בְּלוּלָ֥ה בַשֶּׁ֖מֶן לְמִנְחָֽה׃ </span></p>
 <p align="RIGHT"><span lang="he">‎<a name="020">20</a> ‏כַּ֥ף אַחַ֛ת עֲשָׂרָ֥ה זָהָ֖ב מְלֵאָ֥ה קְטֹֽרֶת׃ </span></p>
 <p align="RIGHT"><span lang="he">‎<a name="021">21</a> ‏פַּ֣ר אֶחָ֞ד בֶּן־בָּקָ֗ר אַ֧יִל אֶחָ֛ד כֶּֽבֶשׂ־אֶחָ֥ד בֶּן־שְׁנָת֖וֹ לְעֹלָֽה׃ </span></p>
 <p align="RIGHT"><span lang="he">‎<a name="022">22</a> ‏שְׂעִיר־עִזִּ֥ים אֶחָ֖ד לְחַטָּֽאת׃ </span></p>
 <p align="RIGHT"><span lang="he">‎<a name="023">23</a> ‏וּלְזֶ֣בַח הַשְּׁלָמִים֮ בָּקָ֣ר שְׁנַיִם֒ אֵילִ֤ם חֲמִשָּׁה֙ עַתּוּדִ֣ים חֲמִשָּׁ֔ה כְּבָשִׂ֥ים בְּנֵי־שָׁנָ֖ה חֲמִשָּׁ֑ה זֶ֛ה קָרְבַּ֥ן נְתַנְאֵ֖ל בֶּן־צוּעָֽר׃ פ</span></p>
 <p align="RIGHT"><span lang="he">‎<a name="024">24</a> ‏בַּיּוֹם֙ הַשְּׁלִישִׁ֔י נָשִׂ֖יא לִבְנֵ֣י זְבוּלֻ֑ן אֱלִיאָ֖ב בֶּן־חֵלֹֽן׃ </span></p>
 <p align="RIGHT"><span lang="he">‎<a name="025">25</a> ‏קָרְבָּנ֞וֹ קַֽעֲרַת־כֶּ֣סֶף אַחַ֗ת שְׁלֹשִׁ֣ים וּמֵאָה֮ מִשְׁקָלָהּ֒ מִזְרָ֤ק אֶחָד֙ כֶּ֔סֶף שִׁבְעִ֥ים שֶׁ֖קֶל בְּשֶׁ֣קֶל הַקֹּ֑דֶשׁ שְׁנֵיהֶ֣ם׀ מְלֵאִ֗ים סֹ֛לֶת בְּלוּלָ֥ה בַשֶּׁ֖מֶן לְמִנְחָֽה׃ </span></p>
 <p align="RIGHT"><span lang="he">‎<a name="026">26</a> ‏כַּ֥ף אַחַ֛ת עֲשָׂרָ֥ה זָהָ֖ב מְלֵאָ֥ה קְטֹֽרֶת׃ </span></p>
 <p align="RIGHT"><span lang="he">‎<a name="027">27</a> ‏פַּ֣ר אֶחָ֞ד בֶּן־בָּקָ֗ר אַ֧יִל אֶחָ֛ד כֶּֽבֶשׂ־אֶחָ֥ד בֶּן־שְׁנָת֖וֹ לְעֹלָֽה׃ </span></p>
 <p align="RIGHT"><span lang="he">‎<a name="028">28</a> ‏שְׂעִיר־עִזִּ֥ים אֶחָ֖ד לְחַטָּֽאת׃ </span></p>
 <p align="RIGHT"><span lang="he">‎<a name="029">29</a> ‏וּלְזֶ֣בַח הַשְּׁלָמִים֮ בָּקָ֣ר שְׁנַיִם֒ אֵילִ֤ם חֲמִשָּׁה֙ עַתֻּדִ֣ים חֲמִשָּׁ֔ה כְּבָשִׂ֥ים בְּנֵי־שָׁנָ֖ה חֲמִשָּׁ֑ה זֶ֛ה קָרְבַּ֥ן אֱלִיאָ֖ב בֶּן־חֵלֹֽן׃ פ</span></p>
 <p align="RIGHT"><span lang="he">‎<a name="030">30</a> ‏בַּיּוֹם֙ הָרְבִיעִ֔י נָשִׂ֖יא לִבְנֵ֣י רְאוּבֵ֑ן אֱלִיצ֖וּר בֶּן־שְׁדֵיאֽוּר׃ </span></p>
 <p align="RIGHT"><span lang="he">‎<a name="031">31</a> ‏קָרְבָּנ֞וֹ קַֽעֲרַת־כֶּ֣סֶף אַחַ֗ת שְׁלֹשִׁ֣ים וּמֵאָה֮ מִשְׁקָלָהּ֒ מִזְרָ֤ק אֶחָד֙ כֶּ֔סֶף שִׁבְעִ֥ים שֶׁ֖קֶל בְּשֶׁ֣קֶל הַקֹּ֑דֶשׁ שְׁנֵיהֶ֣ם׀ מְלֵאִ֗ים סֹ֛לֶת בְּלוּלָ֥ה בַשֶּׁ֖מֶן לְמִנְחָֽה׃ </span></p>
 <p align="RIGHT"><span lang="he">‎<a name="032">32</a> ‏כַּ֥ף אַחַ֛ת עֲשָׂרָ֥ה זָהָ֖ב מְלֵאָ֥ה קְטֹֽרֶת<font color="red"><sup>2</sup></font> </span></p>
 <p align="RIGHT"><span lang="he">‎<a name="033">33</a> ‏פַּ֣ר אֶחָ֞ד בֶּן־בָּקָ֗ר אַ֧יִל אֶחָ֛ד כֶּֽבֶשׂ־אֶחָ֥ד בֶּן־שְׁנָת֖וֹ לְעֹלָֽה׃ </span></p>
 <p align="RIGHT"><span lang="he">‎<a name="034">34</a> ‏שְׂעִיר־עִזִּ֥ים אֶחָ֖ד לְחַטָּֽאת׃ </span></p>
 <p align="RIGHT"><span lang="he">‎<a name="035">35</a> ‏וּלְזֶ֣בַח הַשְּׁלָמִים֮ בָּקָ֣ר שְׁנַיִם֒ אֵילִ֤ם חֲמִשָּׁה֙ עַתֻּדִ֣ים חֲמִשָּׁ֔ה כְּבָשִׂ֥ים בְּנֵֽי־שָׁנָ֖ה חֲמִשָּׁ֑ה זֶ֛ה קָרְבַּ֥ן אֱלִיצ֖וּר בֶּן־שְׁדֵיאֽוּר׃ פ</span></p>
 <p align="RIGHT"><span lang="he">‎<a name="036">36</a> ‏בַּיּוֹם֙ הַחֲמִישִׁ֔י נָשִׂ֖יא לִבְנֵ֣י שִׁמְע֑וֹן שְׁלֻֽמִיאֵ֖ל בֶּן־צוּרִֽישַׁדָּֽי׃ </span></p>
 <p align="RIGHT"><span lang="he">‎<a name="037">37</a> ‏קָרְבָּנ֞וֹ קַֽעֲרַת־כֶּ֣סֶף אַחַ֗ת שְׁלֹשִׁ֣ים וּמֵאָה֮ מִשְׁקָלָהּ֒ מִזְרָ֤ק אֶחָד֙ כֶּ֔סֶף שִׁבְעִ֥ים שֶׁ֖קֶל בְּשֶׁ֣קֶל הַקֹּ֑דֶשׁ שְׁנֵיהֶ֣ם׀ מְלֵאִ֗ים סֹ֛לֶת בְּלוּלָ֥ה בַשֶּׁ֖מֶן לְמִנְחָֽה׃ </span></p>
 <p align="RIGHT"><span lang="he">‎<a name="038">38</a> ‏כַּ֥ף אַחַ֛ת עֲשָׂרָ֥ה זָהָ֖ב מְלֵאָ֥ה קְטֹֽרֶת׃ </span></p>
 <p align="RIGHT"><span lang="he">‎<a name="039">39</a> ‏פַּ֣ר אֶחָ֞ד בֶּן־בָּקָ֗ר אַ֧יִל אֶחָ֛ד כֶּֽבֶשׂ־אֶחָ֥ד בֶּן־שְׁנָת֖וֹ לְעֹלָֽה׃ </span></p>
 <p align="RIGHT"><span lang="he">‎<a name="040">40</a> ‏שְׂעִיר־עִזִּ֥ים אֶחָ֖ד לְחַטָּֽאת<font color="red"><sup>2</sup></font> </span></p>
 <p align="RIGHT"><span lang="he">‎<a name="041">41</a> ‏וּלְזֶ֣בַח הַשְּׁלָמִים֮ בָּקָ֣ר שְׁנַיִם֒ אֵילִ֤ם חֲמִשָּׁה֙ עַתֻּדִ֣ים חֲמִשָּׁ֔ה כְּבָשִׂ֥ים בְּנֵי־שָׁנָ֖ה חֲמִשָּׁ֑ה זֶ֛ה קָרְבַּ֥ן שְׁלֻמִיאֵ֖ל בֶּן־צוּרִֽישַׁדָּֽי׃ פ</span></p>
 <p align="RIGHT"><span lang="he">‎<a name="042">42</a> ‏בַּיּוֹם֙ הַשִּׁשִּׁ֔י נָשִׂ֖יא לִבְנֵ֣י גָ֑ד אֶלְיָסָ֖ף בֶּן־דְּעוּאֵֽל׃ </span></p>
 <p align="RIGHT"><span lang="he">‎<a name="043">43</a> ‏קָרְבָּנ֞וֹ קַֽעֲרַת־כֶּ֣סֶף אַחַ֗ת שְׁלֹשִׁ֣ים וּמֵאָה֮ מִשְׁקָלָהּ֒ מִזְרָ֤ק אֶחָד֙ כֶּ֔סֶף שִׁבְעִ֥ים שֶׁ֖קֶל בְּשֶׁ֣קֶל הַקֹּ֑דֶשׁ שְׁנֵיהֶ֣ם׀ מְלֵאִ֗ים סֹ֛לֶת בְּלוּלָ֥ה בַשֶּׁ֖מֶן לְמִנְחָֽה׃ </span></p>
 <p align="RIGHT"><span lang="he">‎<a name="044">44</a> ‏כַּ֥ף אַחַ֛ת עֲשָׂרָ֥ה זָהָ֖ב מְלֵאָ֥ה קְטֹֽרֶת׃ </span></p>
 <p align="RIGHT"><span lang="he">‎<a name="045">45</a> ‏פַּ֣ר אֶחָ֞ד בֶּן־בָּקָ֗ר אַ֧יִל אֶחָ֛ד כֶּֽבֶשׂ־אֶחָ֥ד בֶּן־שְׁנָת֖וֹ לְעֹלָֽה׃ </span></p>
 <p align="RIGHT"><span lang="he">‎<a name="046">46</a> ‏שְׂעִיר־עִזִּ֥ים אֶחָ֖ד לְחַטָּֽאת׃ </span></p>
 <p align="RIGHT"><span lang="he">‎<a name="047">47</a> ‏וּלְזֶ֣בַח הַשְּׁלָמִים֮ בָּקָ֣ר שְׁנַיִם֒ אֵילִ֤ם חֲמִשָּׁה֙ עַתֻּדִ֣ים חֲמִשָּׁ֔ה כְּבָשִׂ֥ים בְּנֵי־שָׁנָ֖ה חֲמִשָּׁ֑ה זֶ֛ה קָרְבַּ֥ן אֶלְיָסָ֖ף בֶּן־דְּעוּאֵֽל׃ פ</span></p>
 <p align="RIGHT"><span lang="he">‎<a name="048">48</a> ‏בַּיּוֹם֙ הַשְּׁבִיעִ֔י נָשִׂ֖יא לִבְנֵ֣י אֶפְרָ֑יִם אֱלִֽישָׁמָ֖ע בֶּן־עַמִּיהֽוּד׃ </span></p>
 <p align="RIGHT"><span lang="he">‎<a name="049">49</a> ‏קָרְבָּנ֞וֹ קַֽעֲרַת־כֶּ֣סֶף אַחַ֗ת שְׁלֹשִׁ֣ים וּמֵאָה֮ מִשְׁקָלָהּ֒ מִזְרָ֤ק אֶחָד֙ כֶּ֔סֶף שִׁבְעִ֥ים שֶׁ֖קֶל בְּשֶׁ֣קֶל הַקֹּ֑דֶשׁ שְׁנֵיהֶ֣ם׀ מְלֵאִ֗ים סֹ֛לֶת בְּלוּלָ֥ה בַשֶּׁ֖מֶן לְמִנְחָֽה׃ </span></p>
 <p align="RIGHT"><span lang="he">‎<a name="050">50</a> ‏כַּ֥ף אַחַ֛ת עֲשָׂרָ֥ה זָהָ֖ב מְלֵאָ֥ה קְטֹֽרֶת׃ </span></p>
 <p align="RIGHT"><span lang="he">‎<a name="051">51</a> ‏פַּ֣ר אֶחָ֞ד בֶּן־בָּקָ֗ר אַ֧יִל אֶחָ֛ד כֶּֽבֶשׂ־אֶחָ֥ד בֶּן־שְׁנָת֖וֹ לְעֹלָֽה׃ </span></p>
 <p align="RIGHT"><span lang="he">‎<a name="052">52</a> ‏שְׂעִיר־עִזִּ֥ים אֶחָ֖ד לְחַטָּֽאת׃ </span></p>
 <p align="RIGHT"><span lang="he">‎<a name="053">53</a> ‏וּלְזֶ֣בַח הַשְּׁלָמִים֮ בָּקָ֣ר שְׁנַיִם֒ אֵילִ֤ם חֲמִשָּׁה֙ עַתֻּדִ֣ים חֲמִשָּׁ֔ה כְּבָשִׂ֥ים בְּנֵֽי־שָׁנָ֖ה חֲמִשָּׁ֑ה זֶ֛ה קָרְבַּ֥ן אֱלִישָׁמָ֖ע בֶּן־עַמִּיהֽוּד׃ פ</span></p>
 <p align="RIGHT"><span lang="he">‎<a name="054">54</a> ‏בַּיּוֹם֙ הַשְּׁמִינִ֔י נָשִׂ֖יא לִבְנֵ֣י מְנַשֶּׁ֑ה גַּמְלִיאֵ֖ל בֶּן־פְּדָה־צֽוּר׃ </span></p>
 <p align="RIGHT"><span lang="he">‎<a name="055">55</a> ‏קָרְבָּנ֞וֹ קַֽעֲרַת־כֶּ֣סֶף אַחַ֗ת שְׁלֹשִׁ֣ים וּמֵאָה֮ מִשְׁקָלָהּ֒ מִזְרָ֤ק אֶחָד֙ כֶּ֔סֶף שִׁבְעִ֥ים שֶׁ֖קֶל בְּשֶׁ֣קֶל הַקֹּ֑דֶשׁ שְׁנֵיהֶ֣ם׀ מְלֵאִ֗ים סֹ֛לֶת בְּלוּלָ֥ה בַשֶּׁ֖מֶן לְמִנְחָֽה<font color="red"><sup>2</sup></font> </span></p>
 <p align="RIGHT"><span lang="he">‎<a name="056">56</a> ‏כַּ֥ף אַחַ֛ת עֲשָׂרָ֥ה זָהָ֖ב מְלֵאָ֥ה קְטֹֽרֶת׃ </span></p>
 <p align="RIGHT"><span lang="he">‎<a name="057">57</a> ‏פַּ֣ר אֶחָ֞ד בֶּן־בָּקָ֗ר אַ֧יִל אֶחָ֛ד כֶּֽבֶשׂ־אֶחָ֥ד בֶּן־שְׁנָת֖וֹ לְעֹלָֽה׃ </span></p>
 <p align="RIGHT"><span lang="he">‎<a name="058">58</a> ‏שְׂעִיר־עִזִּ֥ים אֶחָ֖ד לְחַטָּֽאת׃ </span></p>
 <p align="RIGHT"><span lang="he">‎<a name="059">59</a> ‏וּלְזֶ֣בַח הַשְּׁלָמִים֮ בָּקָ֣ר שְׁנַיִם֒ אֵילִ֤ם חֲמִשָּׁה֙ עַתֻּדִ֣ים חֲמִשָּׁ֔ה כְּבָשִׂ֥ים בְּנֵי־שָׁנָ֖ה חֲמִשָּׁ֑ה זֶ֛ה קָרְבַּ֥ן גַּמְלִיאֵ֖ל בֶּן־פְּדָה צֽוּר׃<font color="red"><sup>3</sup></font> פ</span></p>
 <p align="RIGHT"><span lang="he">‎<a name="060">60</a> ‏בַּיּוֹם֙ הַתְּשִׁיעִ֔י נָשִׂ֖יא לִבְנֵ֣י בִנְיָמִ֑ן אֲבִידָ֖ן בֶּן־גִּדְעֹנִֽי׃ </span></p>
 <p align="RIGHT"><span lang="he">‎<a name="061">61</a> ‏קָרְבָּנ֞וֹ קַֽעֲרַת־כֶּ֣סֶף אַחַ֗ת שְׁלֹשִׁ֣ים וּמֵאָה֮ מִשְׁקָלָהּ֒ מִזְרָ֤ק אֶחָד֙ כֶּ֔סֶף שִׁבְעִ֥ים שֶׁ֖קֶל בְּשֶׁ֣קֶל הַקֹּ֑דֶשׁ שְׁנֵיהֶ֣ם׀ מְלֵאִ֗ים סֹ֛לֶת בְּלוּלָ֥ה בַשֶּׁ֖מֶן לְמִנְחָֽה׃ </span></p>
 <p align="RIGHT"><span lang="he">‎<a name="062">62</a> ‏כַּ֥ף אַחַ֛ת עֲשָׂרָ֥ה זָהָ֖ב מְלֵאָ֥ה קְטֹֽרֶת׃ </span></p>
 <p align="RIGHT"><span lang="he">‎<a name="063">63</a> ‏פַּ֣ר אֶחָ֞ד בֶּן־בָּקָ֗ר אַ֧יִל אֶחָ֛ד כֶּֽבֶשׂ־אֶחָ֥ד בֶּן־שְׁנָת֖וֹ לְעֹלָֽה׃ </span></p>
 <p align="RIGHT"><span lang="he">‎<a name="064">64</a> ‏שְׂעִיר־עִזִּ֥ים אֶחָ֖ד לְחַטָּֽאת׃ </span></p>
 <p align="RIGHT"><span lang="he">‎<a name="065">65</a> ‏וּלְזֶ֣בַח הַשְּׁלָמִים֮ בָּקָ֣ר שְׁנַיִם֒ אֵילִ֤ם חֲמִשָּׁה֙ עַתֻּדִ֣ים חֲמִשָּׁ֔ה כְּבָשִׂ֥ים בְּנֵי־שָׁנָ֖ה חֲמִשָּׁ֑ה זֶ֛ה קָרְבַּ֥ן אֲבִידָ֖ן בֶּן־גִּדְעֹנִֽי׃ פ</span></p>
 <p align="RIGHT"><span lang="he">‎<a name="066">66</a> ‏בַּיּוֹם֙ הָעֲשִׂירִ֔י נָשִׂ֖יא לִבְנֵ֣י דָ֑ן אֲחִיעֶ֖זֶר בֶּן־עַמִּישַׁדָּֽי׃ </span></p>
 <p align="RIGHT"><span lang="he">‎<a name="067">67</a> ‏קָרְבָּנ֞וֹ קַֽעֲרַת־כֶּ֣סֶף אַחַ֗ת שְׁלֹשִׁ֣ים וּמֵאָה֮ מִשְׁקָלָהּ֒ מִזְרָ֤ק אֶחָד֙ כֶּ֔סֶף שִׁבְעִ֥ים שֶׁ֖קֶל בְּשֶׁ֣קֶל הַקֹּ֑דֶשׁ שְׁנֵיהֶ֣ם׀ מְלֵאִ֗ים סֹ֛לֶת בְּלוּלָ֥ה בַשֶּׁ֖מֶן לְמִנְחָֽה׃ </span></p>
 <p align="RIGHT"><span lang="he">‎<a name="068">68</a> ‏כַּ֥ף אַחַ֛ת עֲשָׂרָ֥ה זָהָ֖ב מְלֵאָ֥ה קְטֹֽרֶת<font color="red"><sup>2</sup></font> </span></p>
 <p align="RIGHT"><span lang="he">‎<a name="069">69</a> ‏פַּ֣ר אֶחָ֞ד בֶּן־בָּקָ֗ר אַ֧יִל אֶחָ֛ד כֶּֽבֶשׂ־אֶחָ֥ד בֶּן־שְׁנָת֖וֹ לְעֹלָֽה׃ </span></p>
 <p align="RIGHT"><span lang="he">‎<a name="070">70</a> ‏שְׂעִיר־עִזִּ֥ים אֶחָ֖ד לְחַטָּֽאת׃ </span></p>
 <p align="RIGHT"><span lang="he">‎<a name="071">71</a> ‏וּלְזֶ֣בַח הַשְּׁלָמִים֮ בָּקָ֣ר שְׁנַיִם֒ אֵילִ֤ם חֲמִשָּׁה֙ עַתֻּדִ֣ים חֲמִשָּׁ֔ה כְּבָשִׂ֥ים בְּנֵֽי־שָׁנָ֖ה חֲמִשָּׁ֑ה זֶ֛ה קָרְבַּ֥ן אֲחִיעֶ֖זֶר בֶּן־עַמִּישַׁדָּֽי׃ פ</span></p>
 <p align="RIGHT"><span lang="he">‎<a name="072">72</a> ‏בְּיוֹם֙ עַשְׁתֵּ֣י עָשָׂ֣ר י֔וֹם נָשִׂ֖יא לִבְנֵ֣י אָשֵׁ֑ר פַּגְעִיאֵ֖ל בֶּן־עָכְרָֽן׃ </span></p>
 <p align="RIGHT"><span lang="he">‎<a name="073">73</a> ‏קָרְבָּנ֞וֹ קַֽעֲרַת־כֶּ֣סֶף אַחַ֗ת שְׁלֹשִׁ֣ים וּמֵאָה֮ מִשְׁקָלָהּ֒ מִזְרָ֤ק אֶחָד֙ כֶּ֔סֶף שִׁבְעִ֥ים שֶׁ֖קֶל בְּשֶׁ֣קֶל הַקֹּ֑דֶשׁ שְׁנֵיהֶ֣ם׀ מְלֵאִ֗ים סֹ֛לֶת בְּלוּלָ֥ה בַשֶּׁ֖מֶן לְמִנְחָֽה׃ </span></p>
 <p align="RIGHT"><span lang="he">‎<a name="074">74</a> ‏כַּ֥ף אַחַ֛ת עֲשָׂרָ֥ה זָהָ֖ב מְלֵאָ֥ה קְטֹֽרֶת׃ </span></p>
 <p align="RIGHT"><span lang="he">‎<a name="075">75</a> ‏פַּ֣ר אֶחָ֞ד בֶּן־בָּקָ֗ר אַ֧יִל אֶחָ֛ד כֶּֽבֶשׂ־אֶחָ֥ד בֶּן־שְׁנָת֖וֹ לְעֹלָֽה׃ </span></p>
 <p align="RIGHT"><span lang="he">‎<a name="076">76</a> ‏שְׂעִיר־עִזִּ֥ים אֶחָ֖ד לְחַטָּֽאת׃ </span></p>
 <p align="RIGHT"><span lang="he">‎<a name="077">77</a> ‏וּלְזֶ֣בַח הַשְּׁלָמִים֮ בָּקָ֣ר שְׁנַיִם֒ אֵילִ֤ם חֲמִשָּׁה֙ עַתֻּדִ֣ים חֲמִשָּׁ֔ה כְּבָשִׂ֥ים בְּנֵֽי־שָׁנָ֖ה חֲמִשָּׁ֑ה זֶ֛ה קָרְבַּ֥ן פַּגְעִיאֵ֖ל בֶּן־עָכְרָֽן׃ פ</span></p>
 <p align="RIGHT"><span lang="he">‎<a name="078">78</a> ‏בְּיוֹם֙ שְׁנֵ֣ים עָשָׂ֣ר י֔וֹם נָשִׂ֖יא לִבְנֵ֣י נַפְתָּלִ֑י אֲחִירַ֖ע בֶּן־עֵינָֽן׃ </span></p>
 <p align="RIGHT"><span lang="he">‎<a name="079">79</a> ‏קָרְבָּנ֞וֹ קַֽעֲרַת־כֶּ֣סֶף אַחַ֗ת שְׁלֹשִׁ֣ים וּמֵאָה֮ מִשְׁקָלָהּ֒ מִזְרָ֤ק אֶחָד֙ כֶּ֔סֶף שִׁבְעִ֥ים שֶׁ֖קֶל בְּשֶׁ֣קֶל הַקֹּ֑דֶשׁ שְׁנֵיהֶ֣ם׀ מְלֵאִ֗ים סֹ֛לֶת בְּלוּלָ֥ה בַשֶּׁ֖מֶן לְמִנְחָֽה׃ </span></p>
 <p align="RIGHT"><span lang="he">‎<a name="080">80</a> ‏כַּ֥ף אַחַ֛ת עֲשָׂרָ֥ה זָהָ֖ב מְלֵאָ֥ה קְטֹֽרֶת׃ </span></p>
 <p align="RIGHT"><span lang="he">‎<a name="081">81</a> ‏פַּ֣ר אֶחָ֞ד בֶּן־בָּקָ֗ר אַ֧יִל אֶחָ֛ד כֶּֽבֶשׂ־אֶחָ֥ד בֶּן־שְׁנָת֖וֹ לְעֹלָֽה׃ </span></p>
 <p align="RIGHT"><span lang="he">‎<a name="082">82</a> ‏שְׂעִיר־עִזִּ֥ים אֶחָ֖ד לְחַטָּֽאת׃ </span></p>
 <p align="RIGHT"><span lang="he">‎<a name="083">83</a> ‏וּלְזֶ֣בַח הַשְּׁלָמִים֮ בָּקָ֣ר שְׁנַיִם֒ אֵילִ֤ם חֲמִשָּׁה֙ עַתֻּדִ֣ים חֲמִשָּׁ֔ה כְּבָשִׂ֥ים בְּנֵֽי־שָׁנָ֖ה חֲמִשָּׁ֑ה זֶ֛ה קָרְבַּ֥ן אֲחִירַ֖ע בֶּן־עֵינָֽן׃ פ</span></p>
 <p align="RIGHT"><span lang="he">‎<a name="084">84</a> ‏זֹ֣את׀ חֲנֻכַּ֣ת הַמִּזְבֵּ֗חַ בְּיוֹם֙ הִמָּשַׁ֣ח אֹת֔וֹ מֵאֵ֖ת נְשִׂיאֵ֣י יִשְׂרָאֵ֑ל קַעֲרֹ֨ת כֶּ֜סֶף שְׁתֵּ֣ים עֶשְׂרֵ֗ה מִֽזְרְקֵי־כֶ֙סֶף֙ שְׁנֵ֣ים עָשָׂ֔ר כַּפּ֥וֹת זָהָ֖ב שְׁתֵּ֥ים עֶשְׂרֵֽה׃ </span></p>
 <p align="RIGHT"><span lang="he">‎<a name="085">85</a> ‏שְׁלֹשִׁ֣ים וּמֵאָ֗ה הַקְּעָרָ֤ה הָֽאַחַת֙ כֶּ֔סֶף וְשִׁבְעִ֖ים הַמִּזְרָ֣ק הָאֶחָ֑ד כֹּ֚ל כֶּ֣סֶף הַכֵּלִ֔ים אַלְפַּ֥יִם וְאַרְבַּע־מֵא֖וֹת בְּשֶׁ֥קֶל הַקֹּֽדֶשׁ׃ </span></p>
 <p align="RIGHT"><span lang="he">‎<a name="086">86</a> ‏כַּפּ֨וֹת זָהָ֤ב שְׁתֵּים־עֶשְׂרֵה֙ מְלֵאֹ֣ת קְטֹ֔רֶת עֲשָׂרָ֧ה עֲשָׂרָ֛ה הַכַּ֖ף בְּשֶׁ֣קֶל הַקֹּ֑דֶשׁ כָּל־זְהַ֥ב הַכַּפּ֖וֹת עֶשְׂרִ֥ים וּמֵאָֽה׃ </span></p>
 <p align="RIGHT"><span lang="he">‎<a name="087">87</a> ‏כָּל־הַבָּקָ֨ר לָעֹלָ֜ה שְׁנֵ֧ים עָשָׂ֣ר פָּרִ֗ים אֵילִ֤ם שְׁנֵים־עָשָׂר֙ כְּבָשִׂ֧ים בְּנֵֽי־שָׁנָ֛ה שְׁנֵ֥ים עָשָׂ֖ר וּמִנְחָתָ֑ם וּשְׂעִירֵ֥י עִזִּ֛ים שְׁנֵ֥ים עָשָׂ֖ר לְחַטָּֽאת׃ </span></p>
 <p align="RIGHT"><span lang="he">‎<a name="088">88</a> ‏וְכֹ֞ל בְּקַ֣ר׀ זֶ֣בַח הַשְּׁלָמִ֗ים עֶשְׂרִ֣ים וְאַרְבָּעָה֮ פָּרִים֒ אֵילִ֤ם שִׁשִּׁים֙ עַתֻּדִ֣ים שִׁשִּׁ֔ים כְּבָשִׂ֥ים בְּנֵי־שָׁנָ֖ה שִׁשִּׁ֑ים זֹ֚את חֲנֻכַּ֣ת הַמִּזְבֵּ֔חַ אַחֲרֵ֖י הִמָּשַׁ֥ח אֹתֽוֹ׃ </span></p>
 <p align="RIGHT"><span lang="he">‎<a name="089">89</a> ‏וּבְבֹ֨א מֹשֶׁ֜ה אֶל־אֹ֣הֶל מוֹעֵד֮ לְדַבֵּ֣ר אִתּוֹ֒ וַיִּשְׁמַ֨ע אֶת־הַקּ֜וֹל מִדַּבֵּ֣ר אֵלָ֗יו מֵעַ֤ל הַכַּפֹּ֙רֶת֙ אֲשֶׁר֙ עַל־אֲרֹ֣ן הָעֵדֻ֔ת מִבֵּ֖ין שְׁנֵ֣י הַכְּרֻבִ֑ים וַיְדַבֵּ֖ר אֵלָֽיו׃ פ</span></p>
 </td>
 <td width="50%">
 <p>1 wayəhî bəywōm kallwōṯ mōšeh ləhāqîm ’eṯ-hammišəkān wayyiməš<sup>a</sup>ḥ ’ōṯwō wayəqadēš ’ōṯwō wə’eṯ-kāl-kēlāyw wə’eṯ-hammizəbēḥa wə’eṯ-kāl-kēlāyw wayyiməšāḥēm wayəqadēš ’ōṯām: </p>
 <p>2 wayyaqərîḇû nəśî’ê yiśərā’ēl rā’šê bêṯ ’ăḇōṯām hēm nəśî’ê hammaṭṭōṯ hēm hā‘ōməḏîm ‘al-hapəquḏîm: </p>
 <p>3 wayyāḇî’û ’eṯ-qārəbānām lifənê yəhwâ šēš-‘eḡəlōṯ ṣāḇ ûšənê ‘āśār bāqār ‘ăḡālâ ‘al-šənê hannəśi’îm wəšwōr lə’eḥāḏ wayyaqərîḇû ’wōṯām lifənê hammišəkān: </p>
 <p>4 wayyō’mer<font color="red"><sup>3</sup></font> yəhwâ ’el-mōšeh llē’mōr: </p>
 <p>5 q<sup>a</sup>ḥ mē’itām wəhāyû l<sup>a</sup>‘ăḇōḏ ’eṯ-‘ăḇōḏaṯ ’ōhel mwō‘ēḏ wənāṯatâ ’wōṯām ’el-haləwîyim ’îš kəfî ‘ăḇōḏāṯwō: </p>
 <p>6 wayyiqq<sup>a</sup>ḥ mōšeh ’eṯ-hā‘ăḡālōṯ wə’eṯ-habāqār wayyitēn ’wōṯām ’el-haləwîyim: </p>
 <p>7 ’ēṯ| šətê hā‘ăḡālōṯ wə’ēṯ ’arəb<sup>a</sup>‘aṯ habāqār nāṯan liḇənê ḡērəšwōn kəfî ‘ăḇōḏāṯām: </p>
 <p>8 wə’ēṯ| ’arəb<sup>a</sup>‘ hā‘ăḡālōṯ wə’ēṯ šəmōnaṯ habāqār nāṯan liḇənê mərārî kəfî ‘ăḇōḏāṯām bəyaḏ ’îṯāmār ben-’ahărōn hakōhēn: </p>
 <p>9 wəliḇənê qəhāṯ lō’ nāṯān kî-‘ăḇōḏaṯ haqqōḏeš ‘ălēhem bakāṯēf yiśśā’û: </p>
 <p>10 wayyaqərîḇû hannəśi’îm ’ēṯ ḥănukaṯ hammizəbēḥa bəywōm himmāš<sup>a</sup>ḥ ’ōṯwō wayyaqərîḇû hannəśî’im ’eṯ-qārəbānām lifənê hammizəbēḥa: </p>
 <p>11 wayyō’mer yəhwâ ’el-mōšeh nāśî’ ’eḥāḏ layywōm nāśî’ ’eḥāḏ layywōm yaqərîḇû ’eṯ-qārəbānām l<sup>a</sup>ḥănukaṯ hammizəbēḥa: s</p>
 <p>12 wayəhî hammaqərîḇ bayywōm hāri’šwōn ’eṯ-qārəbānwō n<sup>a</sup>ḥəšwōn ben-‘ammînāḏāḇ ləmaṭṭēh yəhûḏâ: </p>
 <p>13 wəqārəbānwō q<sup>a</sup>‘ăraṯ-kesef ’<sup>a</sup>ḥaṯ šəlōšîm ûmē’â mišəqālāh mizərāq ’eḥāḏ kesef šiḇə‘îm šeqel bəšeqel haqqōḏeš šənêhem| məlē’îm sōleṯ bəlûlâ ḇaššemen ləminəḥâ: </p>
 <p>14 kaf ’<sup>a</sup>ḥaṯ ‘ăśārâ zâāḇ məlē’â qəṭōreṯ: </p>
 <p>15 par ’eḥāḏ ben-bāqār ’ayil ’eḥāḏ keḇeś-’eḥāḏ ben-šənāṯwō lə‘ōlâ: </p>
 <p>16 śə‘îr-‘izzîm ’eḥāḏ ləḥaṭṭā’ṯ: </p>
 <p>17 ûləzeḇ<sup>a</sup>ḥ haššəlāmîm bāqār šənayim ’êlim ḥămiššâ ‘atûḏîm ḥămiššâ kəḇāśîm bənê-šānâ ḥămiššâ zeh qārəban n<sup>a</sup>ḥəšwōn ben-‘ammînāḏāḇ: f</p>
 <p>18 bayywōm haššēnî hiqərîḇ nəṯanə’ēl ben-ṣû‘ār nəśî’ yiśśāsḵār: </p>
 <p>19 hiqəriḇ ’eṯ-qārəbānwō q<sup>a</sup>‘ăraṯ-kesef ’<sup>a</sup>ḥaṯ šəlōšîm ûmē’â mišəqālāh mizərāq ’eḥāḏ kesef šiḇə‘îm šeqel bəšeqel haqqōḏeš šənêhem| məlē’îm sōleṯ bəlûlâ ḇaššemen ləminəḥâ: </p>
 <p>20 kaf ’<sup>a</sup>ḥaṯ ‘ăśārâ zâāḇ məlē’â qəṭōreṯ: </p>
 <p>21 par ’eḥāḏ ben-bāqār ’ayil ’eḥāḏ keḇeś-’eḥāḏ ben-šənāṯwō lə‘ōlâ: </p>
 <p>22 śə‘îr-‘izzîm ’eḥāḏ ləḥaṭṭā’ṯ: </p>
 <p>23 ûləzeḇ<sup>a</sup>ḥ haššəlāmîm bāqār šənayim ’êlim ḥămiššâ ‘atûḏîm ḥămiššâ kəḇāśîm bənê-šānâ ḥămiššâ zeh qārəban nəṯanə’ēl ben-ṣû‘ār: f</p>
 <p>24 bayywōm haššəlîšî nāśî’ liḇənê zəḇûlun ’ĕlî’āḇ ben-ḥēlōn: </p>
 <p>25 qārəbānwō q<sup>a</sup>‘ăraṯ-kesef ’<sup>a</sup>ḥaṯ šəlōšîm ûmē’â mišəqālāh mizərāq ’eḥāḏ kesef šiḇə‘îm šeqel bəšeqel haqqōḏeš šənêhem| məlē’îm sōleṯ bəlûlâ ḇaššemen ləminəḥâ: </p>
 <p>26 kaf ’<sup>a</sup>ḥaṯ ‘ăśārâ zâāḇ məlē’â qəṭōreṯ: </p>
 <p>27 par ’eḥāḏ ben-bāqār ’ayil ’eḥāḏ keḇeś-’eḥāḏ ben-šənāṯwō lə‘ōlâ: </p>
 <p>28 śə‘îr-‘izzîm ’eḥāḏ ləḥaṭṭā’ṯ: </p>
 <p>29 ûləzeḇ<sup>a</sup>ḥ haššəlāmîm bāqār šənayim ’êlim ḥămiššâ ‘atuḏîm ḥămiššâ kəḇāśîm bənê-šānâ ḥămiššâ zeh qārəban ’ĕlî’āḇ ben-ḥēlōn: f</p>
 <p>30 bayywōm hārəḇî‘î nāśî’ liḇənê rə’ûḇēn ’ĕlîṣûr ben-šəḏê’ûr: </p>
 <p>31 qārəbānwō q<sup>a</sup>‘ăraṯ-kesef ’<sup>a</sup>ḥaṯ šəlōšîm ûmē’â mišəqālāh mizərāq ’eḥāḏ kesef šiḇə‘îm šeqel bəšeqel haqqōḏeš šənêhem| məlē’îm sōleṯ bəlûlâ ḇaššemen ləminəḥâ: </p>
 <p>32 kaf ’<sup>a</sup>ḥaṯ ‘ăśārâ zâāḇ məlē’â qəṭōreṯ<font color="red"><sup>2</sup></font> </p>
 <p>33 par ’eḥāḏ ben-bāqār ’ayil ’eḥāḏ keḇeś-’eḥāḏ ben-šənāṯwō lə‘ōlâ: </p>
 <p>34 śə‘îr-‘izzîm ’eḥāḏ ləḥaṭṭā’ṯ: </p>
 <p>35 ûləzeḇ<sup>a</sup>ḥ haššəlāmîm bāqār šənayim ’êlim ḥămiššâ ‘atuḏîm ḥămiššâ kəḇāśîm bənê-šānâ ḥămiššâ zeh qārəban ’ĕlîṣûr ben-šəḏê’ûr: f</p>
 <p>36 bayywōm h<sup>a</sup>ḥămîšî nāśî’ liḇənê šimə‘wōn šəlumî’ēl ben-ṣûrîšadāy: </p>
 <p>37 qārəbānwō q<sup>a</sup>‘ăraṯ-kesef ’<sup>a</sup>ḥaṯ šəlōšîm ûmē’â mišəqālāh mizərāq ’eḥāḏ kesef šiḇə‘îm šeqel bəšeqel haqqōḏeš šənêhem| məlē’îm sōleṯ bəlûlâ ḇaššemen ləminəḥâ: </p>
 <p>38 kaf ’<sup>a</sup>ḥaṯ ‘ăśārâ zâāḇ məlē’â qəṭōreṯ: </p>
 <p>39 par ’eḥāḏ ben-bāqār ’ayil ’eḥāḏ keḇeś-’eḥāḏ ben-šənāṯwō lə‘ōlâ: </p>
 <p>40 śə‘îr-‘izzîm ’eḥāḏ ləḥaṭṭā’ṯ<font color="red"><sup>2</sup></font> </p>
 <p>41 ûləzeḇ<sup>a</sup>ḥ haššəlāmîm bāqār šənayim ’êlim ḥămiššâ ‘atuḏîm ḥămiššâ kəḇāśîm bənê-šānâ ḥămiššâ zeh qārəban šəlumî’ēl ben-ṣûrîšadāy: f</p>
 <p>42 bayywōm haššiššî nāśî’ liḇənê ḡāḏ ’eləyāsāf ben-də‘û’ēl: </p>
 <p>43 qārəbānwō q<sup>a</sup>‘ăraṯ-kesef ’<sup>a</sup>ḥaṯ šəlōšîm ûmē’â mišəqālāh mizərāq ’eḥāḏ kesef šiḇə‘îm šeqel bəšeqel haqqōḏeš šənêhem| məlē’îm sōleṯ bəlûlâ ḇaššemen ləminəḥâ: </p>
 <p>44 kaf ’<sup>a</sup>ḥaṯ ‘ăśārâ zâāḇ məlē’â qəṭōreṯ: </p>
 <p>45 par ’eḥāḏ ben-bāqār ’ayil ’eḥāḏ keḇeś-’eḥāḏ ben-šənāṯwō lə‘ōlâ: </p>
 <p>46 śə‘îr-‘izzîm ’eḥāḏ ləḥaṭṭā’ṯ: </p>
 <p>47 ûləzeḇ<sup>a</sup>ḥ haššəlāmîm bāqār šənayim ’êlim ḥămiššâ ‘atuḏîm ḥămiššâ kəḇāśîm bənê-šānâ ḥămiššâ zeh qārəban ’eləyāsāf ben-də‘û’ēl: f</p>
 <p>48 bayywōm haššəḇî‘î nāśî’ liḇənê ’efərāyim ’ĕlîšāmā‘ ben-‘ammîhûḏ: </p>
 <p>49 qārəbānwō q<sup>a</sup>‘ăraṯ-kesef ’<sup>a</sup>ḥaṯ šəlōšîm ûmē’â mišəqālāh mizərāq ’eḥāḏ kesef šiḇə‘îm šeqel bəšeqel haqqōḏeš šənêhem| məlē’îm sōleṯ bəlûlâ ḇaššemen ləminəḥâ: </p>
 <p>50 kaf ’<sup>a</sup>ḥaṯ ‘ăśārâ zâāḇ məlē’â qəṭōreṯ: </p>
 <p>51 par ’eḥāḏ ben-bāqār ’ayil ’eḥāḏ keḇeś-’eḥāḏ ben-šənāṯwō lə‘ōlâ: </p>
 <p>52 śə‘îr-‘izzîm ’eḥāḏ ləḥaṭṭā’ṯ: </p>
 <p>53 ûləzeḇ<sup>a</sup>ḥ haššəlāmîm bāqār šənayim ’êlim ḥămiššâ ‘atuḏîm ḥămiššâ kəḇāśîm bənê-šānâ ḥămiššâ zeh qārəban ’ĕlîšāmā‘ ben-‘ammîhûḏ: f</p>
 <p>54 bayywōm haššəmînî nāśî’ liḇənê mənaššeh gaməlî’ēl ben-pəḏâ-ṣûr: </p>
 <p>55 qārəbānwō q<sup>a</sup>‘ăraṯ-kesef ’<sup>a</sup>ḥaṯ šəlōšîm ûmē’â mišəqālāh mizərāq ’eḥāḏ kesef šiḇə‘îm šeqel bəšeqel haqqōḏeš šənêhem| məlē’îm sōleṯ bəlûlâ ḇaššemen ləminəḥâ<font color="red"><sup>2</sup></font> </p>
 <p>56 kaf ’<sup>a</sup>ḥaṯ ‘ăśārâ zâāḇ məlē’â qəṭōreṯ: </p>
 <p>57 par ’eḥāḏ ben-bāqār ’ayil ’eḥāḏ keḇeś-’eḥāḏ ben-šənāṯwō lə‘ōlâ: </p>
 <p>58 śə‘îr-‘izzîm ’eḥāḏ ləḥaṭṭā’ṯ: </p>
 <p>59 ûləzeḇ<sup>a</sup>ḥ haššəlāmîm bāqār šənayim ’êlim ḥămiššâ ‘atuḏîm ḥămiššâ kəḇāśîm bənê-šānâ ḥămiššâ zeh qārəban gaməlî’ēl ben-pəḏâ ṣûr:<font color="red"><sup>3</sup></font> f</p>
 <p>60 bayywōm hatəšî‘î nāśî’ liḇənê ḇinəyāmin ’ăḇîḏān ben-giḏə‘ōnî: </p>
 <p>61 qārəbānwō q<sup>a</sup>‘ăraṯ-kesef ’<sup>a</sup>ḥaṯ šəlōšîm ûmē’â mišəqālāh mizərāq ’eḥāḏ kesef šiḇə‘îm šeqel bəšeqel haqqōḏeš šənêhem| məlē’îm sōleṯ bəlûlâ ḇaššemen ləminəḥâ: </p>
 <p>62 kaf ’<sup>a</sup>ḥaṯ ‘ăśārâ zâāḇ məlē’â qəṭōreṯ: </p>
 <p>63 par ’eḥāḏ ben-bāqār ’ayil ’eḥāḏ keḇeś-’eḥāḏ ben-šənāṯwō lə‘ōlâ: </p>
 <p>64 śə‘îr-‘izzîm ’eḥāḏ ləḥaṭṭā’ṯ: </p>
 <p>65 ûləzeḇ<sup>a</sup>ḥ haššəlāmîm bāqār šənayim ’êlim ḥămiššâ ‘atuḏîm ḥămiššâ kəḇāśîm bənê-šānâ ḥămiššâ zeh qārəban ’ăḇîḏān ben-giḏə‘ōnî: f</p>
 <p>66 bayywōm hā‘ăśîrî nāśî’ liḇənê ḏān ’ăḥî‘ezer ben-‘ammîšadāy: </p>
 <p>67 qārəbānwō q<sup>a</sup>‘ăraṯ-kesef ’<sup>a</sup>ḥaṯ šəlōšîm ûmē’â mišəqālāh mizərāq ’eḥāḏ kesef šiḇə‘îm šeqel bəšeqel haqqōḏeš šənêhem| məlē’îm sōleṯ bəlûlâ ḇaššemen ləminəḥâ: </p>
 <p>68 kaf ’<sup>a</sup>ḥaṯ ‘ăśārâ zâāḇ məlē’â qəṭōreṯ<font color="red"><sup>2</sup></font> </p>
 <p>69 par ’eḥāḏ ben-bāqār ’ayil ’eḥāḏ keḇeś-’eḥāḏ ben-šənāṯwō lə‘ōlâ: </p>
 <p>70 śə‘îr-‘izzîm ’eḥāḏ ləḥaṭṭā’ṯ: </p>
 <p>71 ûləzeḇ<sup>a</sup>ḥ haššəlāmîm bāqār šənayim ’êlim ḥămiššâ ‘atuḏîm ḥămiššâ kəḇāśîm bənê-šānâ ḥămiššâ zeh qārəban ’ăḥî‘ezer ben-‘ammîšadāy: f</p>
 <p>72 bəywōm ‘ašətê ‘āśār ywōm nāśî’ liḇənê ’āšēr paḡə‘î’ēl ben-‘āḵərān: </p>
 <p>73 qārəbānwō q<sup>a</sup>‘ăraṯ-kesef ’<sup>a</sup>ḥaṯ šəlōšîm ûmē’â mišəqālāh mizərāq ’eḥāḏ kesef šiḇə‘îm šeqel bəšeqel haqqōḏeš šənêhem| məlē’îm sōleṯ bəlûlâ ḇaššemen ləminəḥâ: </p>
 <p>74 kaf ’<sup>a</sup>ḥaṯ ‘ăśārâ zâāḇ məlē’â qəṭōreṯ: </p>
 <p>75 par ’eḥāḏ ben-bāqār ’ayil ’eḥāḏ keḇeś-’eḥāḏ ben-šənāṯwō lə‘ōlâ: </p>
 <p>76 śə‘îr-‘izzîm ’eḥāḏ ləḥaṭṭā’ṯ: </p>
 <p>77 ûləzeḇ<sup>a</sup>ḥ haššəlāmîm bāqār šənayim ’êlim ḥămiššâ ‘atuḏîm ḥămiššâ kəḇāśîm bənê-šānâ ḥămiššâ zeh qārəban paḡə‘î’ēl ben-‘āḵərān: f</p>
 <p>78 bəywōm šənêm ‘āśār ywōm nāśî’ liḇənê nafətālî ’ăḥîr<sup>a</sup>‘ ben-‘ênān: </p>
 <p>79 qārəbānwō q<sup>a</sup>‘ăraṯ-kesef ’<sup>a</sup>ḥaṯ šəlōšîm ûmē’â mišəqālāh mizərāq ’eḥāḏ kesef šiḇə‘îm šeqel bəšeqel haqqōḏeš šənêhem| məlē’îm sōleṯ bəlûlâ ḇaššemen ləminəḥâ: </p>
 <p>80 kaf ’<sup>a</sup>ḥaṯ ‘ăśārâ zâāḇ məlē’â qəṭōreṯ: </p>
 <p>81 par ’eḥāḏ ben-bāqār ’ayil ’eḥāḏ keḇeś-’eḥāḏ ben-šənāṯwō lə‘ōlâ: </p>
 <p>82 śə‘îr-‘izzîm ’eḥāḏ ləḥaṭṭā’ṯ: </p>
 <p>83 ûləzeḇ<sup>a</sup>ḥ haššəlāmîm bāqār šənayim ’êlim ḥămiššâ ‘atuḏîm ḥămiššâ kəḇāśîm bənê-šānâ ḥămiššâ zeh qārəban ’ăḥîr<sup>a</sup>‘ ben-‘ênān: f</p>
 <p>84 zō’ṯ| ḥănukaṯ hammizəbēḥa bəywōm himmāš<sup>a</sup>ḥ ’ōṯwō mē’ēṯ nəśî’ê yiśərā’ēl q<sup>a</sup>‘ărōṯ kesef šətêm ‘eśərēh mizərəqê-ḵesef šənêm ‘āśār kapwōṯ zâāḇ šətêm ‘eśərēh: </p>
 <p>85 šəlōšîm ûmē’â haqqə‘ārâ hā’<sup>a</sup>ḥaṯ kesef wəšiḇə‘îm hammizərāq hā’eḥāḏ kōl kesef hakēlîm ’aləpayim wə’arəb<sup>a</sup>‘-mē’wōṯ bəšeqel haqqōḏeš: </p>
 <p>86 kapwōṯ zâāḇ šətêm-‘eśərēh məlē’ōṯ qəṭōreṯ ‘ăśārâ ‘ăśārâ hakaf bəšeqel haqqōḏeš kāl-zəhaḇ hakapwōṯ ‘eśərîm ûmē’â: </p>
 <p>87 kāl-habāqār lā‘ōlâ šənêm ‘āśār pārîm ’êlim šənêm-‘āśār kəḇāśîm bənê-šānâ šənêm ‘āśār ûminəḥāṯām ûśə‘îrê ‘izzîm šənêm ‘āśār ləḥaṭṭā’ṯ: </p>
 <p>88 wəḵōl bəqar| zeḇ<sup>a</sup>ḥ haššəlāmîm ‘eśərîm wə’arəbā‘â pārîm ’êlim šiššîm ‘atuḏîm šiššîm kəḇāśîm bənê-šānâ šiššîm zō’ṯ ḥănukaṯ hammizəbēḥa ’<sup>a</sup>ḥărê himmāš<sup>a</sup>ḥ ’ōṯwō: </p>
 <p>89 ûḇəḇō’ mōšeh ’el-’ōhel mwō‘ēḏ ləḏabēr ’itwō wayyišəm<sup>a</sup>‘ ’eṯ-haqqwōl midabēr ’ēlāyw mē‘al hakapōreṯ ’ăšer ‘al-’ărōn hā‘ēḏuṯ mibên šənê hakəruḇîm wayəḏabēr ’ēlāyw: f</p>
 </td>
 </tr></table>
 <p></p><hr>
 <center>
 <a href="num008.htm">Next: Numbers (Bemidbar) Chapter 8</a></center>
 </body>