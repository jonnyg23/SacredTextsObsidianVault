<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/lev011.htm">Polyglot</a> 
 <a href="../kjv/lev011.htm">KJV</a> 
 <a href="../sep/lev011.htm">Sep</a> 
 <a href="../vul/lev011.htm">Vul</a> 
 
 <br>
 <br><a href="lev.htm">Leviticus (Vayikra) Index</a><br>
  
 <a href="lev010.htm">Previous</a> 
 <a href="lev012.htm">Next</a> 
 </center>
 <hr>
 
 <h3 align="CENTER">Tanach (Hebrew): Leviticus (Vayikra) Chapter 11</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְדַבֵּ֧ר יְהוָ֛ה אֶל־מֹשֶׁ֥ה וְאֶֽל־אַהֲרֹ֖ן לֵאמֹ֥ר אֲלֵהֶֽם׃ </span></p>
 <p align="RIGHT"><span lang="he">‎<a name="002">2</a> ‏דַּבְּר֛וּ אֶל־בְּנֵ֥י יִשְׂרָאֵ֖ל לֵאמֹ֑ר זֹ֤את הַֽחַיָּה֙ אֲשֶׁ֣ר תֹּאכְל֔וּ מִכָּל־הַבְּהֵמָ֖ה אֲשֶׁ֥ר עַל־הָאָֽרֶץ׃ </span></p>
 <p align="RIGHT"><span lang="he">‎<a name="003">3</a> ‏כֹּ֣ל׀ מַפְרֶ֣סֶת פַּרְסָ֗ה וְשֹׁסַ֤עַת שֶׁ֙סַע֙ פְּרָסֹ֔ת מַעֲלַ֥ת גֵּרָ֖ה בַּבְּהֵמָ֑ה אֹתָ֖הּ תֹּאכֵֽלוּ׃ </span></p>
 <p align="RIGHT"><span lang="he">‎<a name="004">4</a> ‏אַ֤ךְ אֶת־זֶה֙ לֹ֣א תֹֽאכְל֔וּ מִֽמַּעֲלֵי֙ הַגֵּרָ֔ה וּמִמַּפְרִיסֵ֖י הַפַּרְסָ֑ה אֶֽת־הַ֠גָּמָל כִּֽי־מַעֲלֵ֨ה גֵרָ֜ה ה֗וּא וּפַרְסָה֙ אֵינֶ֣נּוּ מַפְרִ֔יס טָמֵ֥א ה֖וּא לָכֶֽם׃ </span></p>
 <p align="RIGHT"><span lang="he">‎<a name="005">5</a> ‏וְאֶת־הַשָּׁפָ֗ן כִּֽי־מַעֲלֵ֤ה גֵרָה֙ ה֔וּא וּפַרְסָ֖ה לֹ֣א יַפְרִ֑יס טָמֵ֥א ה֖וּא לָכֶֽם׃ </span></p>
 <p align="RIGHT"><span lang="he">‎<a name="006">6</a> ‏וְאֶת־הָאַרְנֶ֗בֶת כִּֽי־מַעֲלַ֤ת גֵּרָה֙ הִ֔וא וּפַרְסָ֖ה לֹ֣א הִפְרִ֑יסָה טְמֵאָ֥ה הִ֖וא לָכֶֽם׃ </span></p>
 <p align="RIGHT"><span lang="he">‎<a name="007">7</a> ‏וְאֶת־הַ֠חֲזִיר כִּֽי־מַפְרִ֨יס פַּרְסָ֜ה ה֗וּא וְשֹׁסַ֥ע שֶׁ֙סַע֙ פַּרְסָ֔ה וְה֖וּא גֵּרָ֣ה לֹֽא־יִגָּ֑ר טָמֵ֥א ה֖וּא לָכֶֽם׃ </span></p>
 <p align="RIGHT"><span lang="he">‎<a name="008">8</a> ‏מִבְּשָׂרָם֙ לֹ֣א תֹאכֵ֔לוּ וּבְנִבְלָתָ֖ם לֹ֣א תִגָּ֑עוּ טְמֵאִ֥ים הֵ֖ם לָכֶֽם׃ </span></p>
 <p align="RIGHT"><span lang="he">‎<a name="009">9</a> ‏אֶת־זֶה֙ תֹּֽאכְל֔וּ מִכֹּ֖ל אֲשֶׁ֣ר בַּמָּ֑יִם כֹּ֣ל אֲשֶׁר־לוֹ֩ סְנַפִּ֨יר וְקַשְׂקֶ֜שֶׂת בַּמַּ֗יִם בַּיַּמִּ֛ים וּבַנְּחָלִ֖ים אֹתָ֥ם תֹּאכֵֽלוּ׃ </span></p>
 <p align="RIGHT"><span lang="he">‎<a name="010">10</a> ‏וְכֹל֩ אֲשֶׁ֨ר אֵֽין־ל֜וֹ סְנַפִּ֣יר וְקַשְׂקֶ֗שֶׂת בַּיַּמִּים֙ וּבַנְּחָלִ֔ים מִכֹּל֙ שֶׁ֣רֶץ הַמַּ֔יִם וּמִכֹּ֛ל נֶ֥פֶשׁ הַחַיָּ֖ה אֲשֶׁ֣ר בַּמָּ֑יִם שֶׁ֥קֶץ הֵ֖ם לָכֶֽם׃ </span></p>
 <p align="RIGHT"><span lang="he">‎<a name="011">11</a> ‏וְשֶׁ֖קֶץ יִהְי֣וּ לָכֶ֑ם מִבְּשָׂרָם֙ לֹ֣א תֹאכֵ֔לוּ וְאֶת־נִבְלָתָ֖ם תְּשַׁקֵּֽצוּ׃ </span></p>
 <p align="RIGHT"><span lang="he">‎<a name="012">12</a> ‏כֹּ֣ל אֲשֶׁ֥ר אֵֽין־ל֛וֹ סְנַפִּ֥יר וְקַשְׂקֶ֖שֶׂת בַּמָּ֑יִם שֶׁ֥קֶץ ה֖וּא לָכֶֽם׃ </span></p>
 <p align="RIGHT"><span lang="he">‎<a name="013">13</a> ‏וְאֶת־אֵ֙לֶּה֙ תְּשַׁקְּצ֣וּ מִן־הָע֔וֹף לֹ֥א יֵאָכְל֖וּ שֶׁ֣קֶץ הֵ֑ם אֶת־הַנֶּ֙שֶׁר֙ וְאֶת־הַפֶּ֔רֶס וְאֵ֖ת הָעָזְנִיָּֽה׃ </span></p>
 <p align="RIGHT"><span lang="he">‎<a name="014">14</a> ‏וְאֶת־הַ֨דָּאָ֔ה וְאֶת־הָאַיָּ֖ה לְמִינָֽהּ׃ </span></p>
 <p align="RIGHT"><span lang="he">‎<a name="015">15</a> ‏אֵ֥ת כָּל־עֹרֵ֖ב לְמִינֽוֹ׃ </span></p>
 <p align="RIGHT"><span lang="he">‎<a name="016">16</a> ‏וְאֵת֙ בַּ֣ת הַֽיַּעֲנָ֔ה וְאֶת־הַתַּחְמָ֖ס וְאֶת־הַשָּׁ֑חַף וְאֶת־הַנֵּ֖ץ לְמִינֵֽהוּ׃ </span></p>
 <p align="RIGHT"><span lang="he">‎<a name="017">17</a> ‏וְאֶת־הַכּ֥וֹס וְאֶת־הַשָּׁלָ֖ךְ וְאֶת־הַיַּנְשֽׁוּף׃ </span></p>
 <p align="RIGHT"><span lang="he">‎<a name="018">18</a> ‏וְאֶת־הַתִּנְשֶׁ֥מֶת וְאֶת־הַקָּאָ֖ת וְאֶת־הָרָחָֽם׃ </span></p>
 <p align="RIGHT"><span lang="he">‎<a name="019">19</a> ‏וְאֵת֙ הַחֲסִידָ֔ה הָאֲנָפָ֖ה לְמִינָ֑הּ וְאֶת־הַדּוּכִיפַ֖ת וְאֶת־הָעֲטַלֵּֽף׃ </span></p>
 <p align="RIGHT"><span lang="he">‎<a name="020">20</a> ‏כֹּ֚ל שֶׁ֣רֶץ הָע֔וֹף הַהֹלֵ֖ךְ עַל־אַרְבַּ֑ע שֶׁ֥קֶץ ה֖וּא לָכֶֽם׃ ס</span></p>
 <p align="RIGHT"><span lang="he">‎<a name="021">21</a> ‏אַ֤ךְ אֶת־זֶה֙ תֹּֽאכְל֔וּ מִכֹּל֙ שֶׁ֣רֶץ הָע֔וֹף הַהֹלֵ֖ךְ עַל־אַרְבַּ֑ע אֲשֶׁר־<font color="brown">לא</font> <font color="blue">ל֤וֹ</font> כְרָעַ֙יִם֙ מִמַּ֣עַל לְרַגְלָ֔יו לְנַתֵּ֥ר בָּהֵ֖ן עַל־הָאָֽרֶץ׃ </span></p>
 <p align="RIGHT"><span lang="he">‎<a name="022">22</a> ‏אֶת־אֵ֤לֶּה מֵהֶם֙ תֹּאכֵ֔לוּ אֶת־הָֽאַרְבֶּ֣ה<font color="red"><sup>3</sup></font> לְמִינ֔וֹ וְאֶת־הַסָּלְעָ֖ם לְמִינֵ֑הוּ וְאֶת־הַחַרְגֹּ֣ל לְמִינֵ֔הוּ וְאֶת־הֶחָגָ֖ב לְמִינֵֽהוּ׃ </span></p>
 <p align="RIGHT"><span lang="he">‎<a name="023">23</a> ‏וְכֹל֙ שֶׁ֣רֶץ הָע֔וֹף אֲשֶׁר־ל֖וֹ אַרְבַּ֣ע רַגְלָ֑יִם שֶׁ֥קֶץ ה֖וּא לָכֶֽם׃ </span></p>
 <p align="RIGHT"><span lang="he">‎<a name="024">24</a> ‏וּלְאֵ֖לֶּה תִּטַּמָּ֑אוּ כָּל־הַנֹּגֵ֥עַ בְּנִבְלָתָ֖ם יִטְמָ֥א עַד־הָעָֽרֶב׃ </span></p>
 <p align="RIGHT"><span lang="he">‎<a name="025">25</a> ‏וְכָל־הַנֹּשֵׂ֖א מִנִּבְלָתָ֑ם יְכַבֵּ֥ס בְּגָדָ֖יו וְטָמֵ֥א עַד־הָעָֽרֶב׃ </span></p>
 <p align="RIGHT"><span lang="he">‎<a name="026">26</a> ‏לְֽכָל־הַבְּהֵמָ֡ה אֲשֶׁ֣ר הִוא֩ מַפְרֶ֨סֶת פַּרְסָ֜ה וְשֶׁ֣סַע׀ אֵינֶ֣נָּה שֹׁסַ֗עַת וְגֵרָה֙ אֵינֶ֣נָּה מַעֲלָ֔ה טְמֵאִ֥ים הֵ֖ם לָכֶ֑ם כָּל־הַנֹּגֵ֥עַ בָּהֶ֖ם יִטְמָֽא׃ </span></p>
 <p align="RIGHT"><span lang="he">‎<a name="027">27</a> ‏וְכֹ֣ל׀ הוֹלֵ֣ךְ עַל־כַּפָּ֗יו בְּכָל־הַֽחַיָּה֙ הַהֹלֶ֣כֶת עַל־אַרְבַּ֔ע טְמֵאִ֥ים הֵ֖ם לָכֶ֑ם כָּל־הַנֹּגֵ֥עַ בְּנִבְלָתָ֖ם יִטְמָ֥א עַד־הָעָֽרֶב׃ </span></p>
 <p align="RIGHT"><span lang="he">‎<a name="028">28</a> ‏וְהַנֹּשֵׂא֙ אֶת־נִבְלָתָ֔ם יְכַבֵּ֥ס בְּגָדָ֖יו וְטָמֵ֣א עַד־הָעָ֑רֶב טְמֵאִ֥ים הֵ֖מָּה לָכֶֽם׃ ס</span></p>
 <p align="RIGHT"><span lang="he">‎<a name="029">29</a> ‏וְזֶ֤ה לָכֶם֙ הַטָּמֵ֔א בַּשֶּׁ֖רֶץ הַשֹּׁרֵ֣ץ עַל־הָאָ֑רֶץ הַחֹ֥לֶד וְהָעַכְבָּ֖ר וְהַצָּ֥ב לְמִינֵֽהוּ׃ </span></p>
 <p align="RIGHT"><span lang="he">‎<a name="030">30</a> ‏וְהָאֲנָקָ֥ה וְהַכֹּ֖חַ וְהַלְּטָאָ֑ה וְהַחֹ֖מֶט וְהַתִּנְשָֽׁמֶת׃ </span></p>
 <p align="RIGHT"><span lang="he">‎<a name="031">31</a> ‏אֵ֛לֶּה הַטְּמֵאִ֥ים לָכֶ֖ם בְּכָל־הַשָּׁ֑רֶץ כָּל־הַנֹּגֵ֧עַ בָּהֶ֛ם בְּמֹתָ֖ם יִטְמָ֥א עַד־הָעָֽרֶב׃ </span></p>
 <p align="RIGHT"><span lang="he">‎<a name="032">32</a> ‏וְכֹ֣ל אֲשֶׁר־יִפֹּל־עָלָיו֩ מֵהֶ֨ם׀ בְּמֹתָ֜ם יִטְמָ֗א מִכָּל־כְּלִי־עֵץ֙ א֣וֹ בֶ֤גֶד אוֹ־עוֹר֙ א֣וֹ שָׂ֔ק כָּל־כְּלִ֕י אֲשֶׁר־יֵעָשֶׂ֥ה מְלָאכָ֖ה בָּהֶ֑ם בַּמַּ֧יִם יוּבָ֛א וְטָמֵ֥א עַד־הָעֶ֖רֶב וְטָהֵֽר׃ </span></p>
 <p align="RIGHT"><span lang="he">‎<a name="033">33</a> ‏וְכָל־כְּלִי־חֶ֔רֶשׂ אֲשֶׁר־יִפֹּ֥ל מֵהֶ֖ם אֶל־תּוֹכ֑וֹ כֹּ֣ל אֲשֶׁ֧ר בְּתוֹכ֛וֹ יִטְמָ֖א וְאֹת֥וֹ תִשְׁבֹּֽרוּ׃ </span></p>
 <p align="RIGHT"><span lang="he">‎<a name="034">34</a> ‏מִכָּל־הָאֹ֜כֶל אֲשֶׁ֣ר יֵאָכֵ֗ל אֲשֶׁ֨ר יָב֥וֹא עָלָ֛יו מַ֖יִם יִטְמָ֑א וְכָל־מַשְׁקֶה֙ אֲשֶׁ֣ר יִשָּׁתֶ֔ה בְּכָל־כְּלִ֖י יִטְמָֽא׃ </span></p>
 <p align="RIGHT"><span lang="he">‎<a name="035">35</a> ‏וְ֠כֹל אֲשֶׁר־יִפֹּ֨ל מִנִּבְלָתָ֥ם׀ עָלָיו֮ יִטְמָא֒ תַּנּ֧וּר וְכִירַ֛יִם יֻתָּ֖ץ טְמֵאִ֣ים הֵ֑ם וּטְמֵאִ֖ים יִהְי֥וּ לָכֶֽם׃ </span></p>
 <p align="RIGHT"><span lang="he">‎<a name="036">36</a> ‏אַ֣ךְ מַעְיָ֥ן וּב֛וֹר מִקְוֵה־מַ֖יִם יִהְיֶ֣ה טָה֑וֹר וְנֹגֵ֥עַ בְּנִבְלָתָ֖ם יִטְמָֽא׃ </span></p>
 <p align="RIGHT"><span lang="he">‎<a name="037">37</a> ‏וְכִ֤י יִפֹּל֙ מִנִּבְלָתָ֔ם עַל־כָּל־זֶ֥רַע זֵר֖וּעַ אֲשֶׁ֣ר יִזָּרֵ֑עַ טָה֖וֹר הֽוּא׃ </span></p>
 <p align="RIGHT"><span lang="he">‎<a name="038">38</a> ‏וְכִ֤י יֻתַּן־מַ֙יִם֙ עַל־זֶ֔רַע וְנָפַ֥ל מִנִּבְלָתָ֖ם עָלָ֑יו טָמֵ֥א ה֖וּא לָכֶֽם׃ ס</span></p>
 <p align="RIGHT"><span lang="he">‎<a name="039">39</a> ‏וְכִ֤י יָמוּת֙ מִן־הַבְּהֵמָ֔ה אֲשֶׁר־הִ֥יא לָכֶ֖ם לְאָכְלָ֑ה הַנֹּגֵ֥עַ בְּנִבְלָתָ֖הּ יִטְמָ֥א עַד־הָעָֽרֶב׃ </span></p>
 <p align="RIGHT"><span lang="he">‎<a name="040">40</a> ‏וְהָֽאֹכֵל֙ מִנִּבְלָתָ֔הּ יְכַבֵּ֥ס בְּגָדָ֖יו וְטָמֵ֣א עַד־הָעָ֑רֶב וְהַנֹּשֵׂא֙ אֶת־נִבְלָתָ֔הּ יְכַבֵּ֥ס בְּגָדָ֖יו וְטָמֵ֥א עַד־הָעָֽרֶב׃ </span></p>
 <p align="RIGHT"><span lang="he">‎<a name="041">41</a> ‏וְכָל־הַשֶּׁ֖רֶץ הַשֹּׁרֵ֣ץ עַל־הָאָ֑רֶץ שֶׁ֥קֶץ ה֖וּא לֹ֥א יֵאָכֵֽל׃ </span></p>
 <p align="RIGHT"><span lang="he">‎<a name="042">42</a> ‏כֹּל֩ הוֹלֵ֨ךְ עַל־גָּח֜וֹ<font color="red"><sup>5</sup></font>ן וְכֹ֣ל׀ הוֹלֵ֣ךְ עַל־אַרְבַּ֗ע עַ֚ד כָּל־מַרְבֵּ֣ה רַגְלַ֔יִם לְכָל־הַשֶּׁ֖רֶץ הַשֹּׁרֵ֣ץ עַל־הָאָ֑רֶץ לֹ֥א תֹאכְל֖וּם כִּי־שֶׁ֥קֶץ הֵֽם׃ </span></p>
 <p align="RIGHT"><span lang="he">‎<a name="043">43</a> ‏אַל־תְּשַׁקְּצוּ֙ אֶת־נַפְשֹׁ֣תֵיכֶ֔ם בְּכָל־הַשֶּׁ֖רֶץ הַשֹּׁרֵ֑ץ וְלֹ֤א תִֽטַּמְּאוּ֙ בָּהֶ֔ם וְנִטְמֵתֶ֖ם בָּֽם׃ </span></p>
 <p align="RIGHT"><span lang="he">‎<a name="044">44</a> ‏כִּ֣י אֲנִ֣י יְהוָה֮ אֱלֹֽהֵיכֶם֒ וְהִתְקַדִּשְׁתֶּם֙ וִהְיִיתֶ֣ם קְדֹשִׁ֔ים כִּ֥י קָד֖וֹשׁ אָ֑נִי וְלֹ֤א תְטַמְּאוּ֙ אֶת־נַפְשֹׁ֣תֵיכֶ֔ם בְּכָל־הַשֶּׁ֖רֶץ הָרֹמֵ֥שׂ עַל־הָאָֽרֶץ׃ </span></p>
 <p align="RIGHT"><span lang="he">‎<a name="045">45</a> ‏כִּ֣י׀ אֲנִ֣י יְהוָ֗ה הַֽמַּעֲלֶ֤ה אֶתְכֶם֙ מֵאֶ֣רֶץ מִצְרַ֔יִם לִהְיֹ֥ת לָכֶ֖ם לֵאלֹהִ֑ים וִהְיִיתֶ֣ם קְדֹשִׁ֔ים כִּ֥י קָד֖וֹשׁ אָֽנִי׃ </span></p>
 <p align="RIGHT"><span lang="he">‎<a name="046">46</a> ‏זֹ֣את תּוֹרַ֤ת הַבְּהֵמָה֙ וְהָע֔וֹף וְכֹל֙ נֶ֣פֶשׁ הַֽחַיָּ֔ה הָרֹמֶ֖שֶׂת בַּמָּ֑יִם וּלְכָל־נֶ֖פֶשׁ הַשֹּׁרֶ֥צֶת עַל־הָאָֽרֶץ׃ </span></p>
 <p align="RIGHT"><span lang="he">‎<a name="047">47</a> ‏לְהַבְדִּ֕יל בֵּ֥ין הַטָּמֵ֖א וּבֵ֣ין הַטָּהֹ֑ר וּבֵ֤ין הַֽחַיָּה֙ הַֽנֶּאֱכֶ֔לֶת וּבֵין֙ הַֽחַיָּ֔ה אֲשֶׁ֖ר לֹ֥א תֵאָכֵֽל׃ פ</span></p>
 </td>
 <td width="50%">
 <p>1 wayəḏabēr yəhwâ ’el-mōšeh wə’el-’ahărōn lē’mōr ’ălēhem: </p>
 <p>2 dabərû ’el-bənê yiśərā’ēl lē’mōr zō’ṯ h<sup>a</sup>ḥayyâ ’ăšer tō’ḵəlû mikāl-habəhēmâ ’ăšer ‘al-hā’āreṣ: </p>
 <p>3 kōl| mafəreseṯ parəsâ wəšōs<sup>a</sup>‘aṯ šes<sup>a</sup>‘ pərāsōṯ m<sup>a</sup>‘ălaṯ gērâ babəhēmâ ’ōṯāh tō’ḵēlû: </p>
 <p>4 ’aḵə ’eṯ-zeh lō’ ṯō’ḵəlû mimm<sup>a</sup>‘ălê hagērâ ûmimmafərîsê haparəsâ ’eṯ-hagāmāl kî-m<sup>a</sup>‘ălēh ḡērâ hû’ ûfarəsâ ’ênennû mafərîs ṭāmē’ hû’ lāḵem: </p>
 <p>5 wə’eṯ-haššāfān kî-m<sup>a</sup>‘ălēh ḡērâ hû’ ûfarəsâ lō’ yafərîs ṭāmē’ hû’ lāḵem: </p>
 <p>6 wə’eṯ-hā’arəneḇeṯ kî-m<sup>a</sup>‘ălaṯ gērâ hiw’ ûfarəsâ lō’ hifərîsâ ṭəmē’â hiw’ lāḵem: </p>
 <p>7 wə’eṯ-h<sup>a</sup>ḥăzîr kî-mafərîs parəsâ hû’ wəšōs<sup>a</sup>‘ šes<sup>a</sup>‘ parəsâ wəhû’ gērâ lō’-yigār ṭāmē’ hû’ lāḵem: </p>
 <p>8 mibəśārām lō’ ṯō’ḵēlû ûḇəniḇəlāṯām lō’ ṯigā‘û ṭəmē’îm hēm lāḵem: </p>
 <p>9 ’eṯ-zeh tō’ḵəlû mikōl ’ăšer bammāyim kōl ’ăšer-lwō sənapîr wəqaśəqeśeṯ bammayim bayyammîm ûḇannəḥālîm ’ōṯām tō’ḵēlû: </p>
 <p>10 wəḵōl ’ăšer ’ên-lwō sənapîr wəqaśəqeśeṯ bayyammîm ûḇannəḥālîm mikōl šereṣ hammayim ûmikōl nefeš h<sup>a</sup>ḥayyâ ’ăšer bammāyim šeqeṣ hēm lāḵem: </p>
 <p>11 wəšeqeṣ yihəyû lāḵem mibəśārām lō’ ṯō’ḵēlû wə’eṯ-niḇəlāṯām təšaqqēṣû: </p>
 <p>12 kōl ’ăšer ’ên-lwō sənapîr wəqaśəqeśeṯ bammāyim šeqeṣ hû’ lāḵem: </p>
 <p>13 wə’eṯ-’ēlleh təšaqqəṣû min-hā‘wōf lō’ yē’āḵəlû šeqeṣ hēm ’eṯ-hannešer wə’eṯ-haperes wə’ēṯ hā‘āzənîyâ: </p>
 <p>14 wə’eṯ-hadā’â wə’eṯ-hā’ayyâ ləmînāh: </p>
 <p>15 ’ēṯ kāl-‘ōrēḇ ləmînwō: </p>
 <p>16 wə’ēṯ baṯ hayy<sup>a</sup>‘ănâ wə’eṯ-hat<sup>a</sup>ḥəmās wə’eṯ-haššāḥaf wə’eṯ-hannēṣ ləmînēhû: </p>
 <p>17 wə’eṯ-hakwōs wə’eṯ-haššālāḵə wə’eṯ-hayyanəšûf: </p>
 <p>18 wə’eṯ-hatinəšemeṯ wə’eṯ-haqqā’āṯ wə’eṯ-hārāḥām: </p>
 <p>19 wə’ēṯ h<sup>a</sup>ḥăsîḏâ hā’ănāfâ ləmînāh wə’eṯ-hadûḵîfaṯ wə’eṯ-hā‘ăṭallēf: </p>
 <p>20 kōl šereṣ hā‘wōf hahōlēḵə ‘al-’arəb<sup>a</sup>‘ šeqeṣ hû’ lāḵem: s</p>
 <p>21 ’aḵə ’eṯ-zeh tō’ḵəlû mikōl šereṣ hā‘wōf hahōlēḵə ‘al-’arəb<sup>a</sup>‘ ’ăšer-<font color="brown">lō’</font> <font color="blue">lwō</font> ḵərā‘ayim mimm<sup>a</sup>‘al ləraḡəlāyw lənatēr bâēn ‘al-hā’āreṣ: </p>
 <p>22 ’eṯ-’ēlleh mēhem tō’ḵēlû ’eṯ-hā’arəbeh<font color="red"><sup>3</sup></font> ləmînwō wə’eṯ-hassālə‘ām ləmînēhû wə’eṯ-h<sup>a</sup>ḥarəgōl ləmînēhû wə’eṯ-heḥāḡāḇ ləmînēhû: </p>
 <p>23 wəḵōl šereṣ hā‘wōf ’ăšer-lwō ’arəb<sup>a</sup>‘ raḡəlāyim šeqeṣ hû’ lāḵem: </p>
 <p>24 ûlə’ēlleh tiṭṭammā’û kāl-hannōḡē‘a bəniḇəlāṯām yiṭəmā’ ‘aḏ-hā‘āreḇ: </p>
 <p>25 wəḵāl-hannōśē’ minniḇəlāṯām yəḵabēs bəḡāḏāyw wəṭāmē’ ‘aḏ-hā‘āreḇ: </p>
 <p>26 ləḵāl-habəhēmâ ’ăšer hiw’ mafəreseṯ parəsâ wəšes<sup>a</sup>‘| ’ênennâ šōs<sup>a</sup>‘aṯ wəḡērâ ’ênennâ m<sup>a</sup>‘ălâ ṭəmē’îm hēm lāḵem kāl-hannōḡē‘a bâem yiṭəmā’: </p>
 <p>27 wəḵōl| hwōlēḵə ‘al-kapāyw bəḵāl-h<sup>a</sup>ḥayyâ hahōleḵeṯ ‘al-’arəb<sup>a</sup>‘ ṭəmē’îm hēm lāḵem kāl-hannōḡē‘a bəniḇəlāṯām yiṭəmā’ ‘aḏ-hā‘āreḇ: </p>
 <p>28 wəhannōśē’ ’eṯ-niḇəlāṯām yəḵabēs bəḡāḏāyw wəṭāmē’ ‘aḏ-hā‘āreḇ ṭəmē’îm hēmmâ lāḵem: s</p>
 <p>29 wəzeh lāḵem haṭṭāmē’ baššereṣ haššōrēṣ ‘al-hā’āreṣ h<sup>a</sup>ḥōleḏ wəhā‘aḵəbār wəhaṣṣāḇ ləmînēhû: </p>
 <p>30 wəhā’ănāqâ wəhakōḥa wəhalləṭā’â wəh<sup>a</sup>ḥōmeṭ wəhatinəšāmeṯ: </p>
 <p>31 ’ēlleh haṭṭəmē’îm lāḵem bəḵāl-haššāreṣ kāl-hannōḡē‘a bâem bəmōṯām yiṭəmā’ ‘aḏ-hā‘āreḇ: </p>
 <p>32 wəḵōl ’ăšer-yipōl-‘ālāyw mēhem| bəmōṯām yiṭəmā’ mikāl-kəlî-‘ēṣ ’wō ḇeḡeḏ ’wō-‘wōr ’wō śāq kāl-kəlî ’ăšer-yē‘āśeh məlā’ḵâ bâem bammayim yûḇā’ wəṭāmē’ ‘aḏ-hā‘ereḇ wəṭâēr: </p>
 <p>33 wəḵāl-kəlî-ḥereś ’ăšer-yipōl mēhem ’el-twōḵwō kōl ’ăšer bəṯwōḵwō yiṭəmā’ wə’ōṯwō ṯišəbōrû: </p>
 <p>34 mikāl-hā’ōḵel ’ăšer yē’āḵēl ’ăšer yāḇwō’ ‘ālāyw mayim yiṭəmā’ wəḵāl-mašəqeh ’ăšer yiššāṯeh bəḵāl-kəlî yiṭəmā’: </p>
 <p>35 wəḵōl ’ăšer-yipōl minniḇəlāṯām| ‘ālāyw yiṭəmā’ tannûr wəḵîrayim yutāṣ ṭəmē’îm hēm ûṭəmē’îm yihəyû lāḵem: </p>
 <p>36 ’aḵə m<sup>a</sup>‘əyān ûḇwōr miqəwēh-mayim yihəyeh ṭâwōr wənōḡē‘a bəniḇəlāṯām yiṭəmā’: </p>
 <p>37 wəḵî yipōl minniḇəlāṯām ‘al-kāl-zer<sup>a</sup>‘ zērû‘a ’ăšer yizzārē‘a ṭâwōr hû’: </p>
 <p>38 wəḵî yutan-mayim ‘al-zer<sup>a</sup>‘ wənāfal minniḇəlāṯām ‘ālāyw ṭāmē’ hû’ lāḵem: s</p>
 <p>39 wəḵî yāmûṯ min-habəhēmâ ’ăšer-hî’ lāḵem lə’āḵəlâ hannōḡē‘a bəniḇəlāṯāh yiṭəmā’ ‘aḏ-hā‘āreḇ: </p>
 <p>40 wəhā’ōḵēl minniḇəlāṯāh yəḵabēs bəḡāḏāyw wəṭāmē’ ‘aḏ-hā‘āreḇ wəhannōśē’ ’eṯ-niḇəlāṯāh yəḵabēs bəḡāḏāyw wəṭāmē’ ‘aḏ-hā‘āreḇ: </p>
 <p>41 wəḵāl-haššereṣ haššōrēṣ ‘al-hā’āreṣ šeqeṣ hû’ lō’ yē’āḵēl: </p>
 <p>42 kōl hwōlēḵə ‘al-gāḥwō<font color="red"><sup>5</sup></font>n wəḵōl| hwōlēḵə ‘al-’arəb<sup>a</sup>‘ ‘aḏ kāl-marəbēh raḡəlayim ləḵāl-haššereṣ haššōrēṣ ‘al-hā’āreṣ lō’ ṯō’ḵəlûm kî-šeqeṣ hēm: </p>
 <p>43 ’al-təšaqqəṣû ’eṯ-nafəšōṯêḵem bəḵāl-haššereṣ haššōrēṣ wəlō’ ṯiṭṭammə’û bâem wəniṭəmēṯem bām: </p>
 <p>44 kî ’ănî yəhwâ ’ĕlōhêḵem wəhiṯəqadišətem wihəyîṯem qəḏōšîm kî qāḏwōš ’ānî wəlō’ ṯəṭammə’û ’eṯ-nafəšōṯêḵem bəḵāl-haššereṣ hārōmēś ‘al-hā’āreṣ: </p>
 <p>45 kî| ’ănî yəhwâ hamm<sup>a</sup>‘ăleh ’eṯəḵem mē’ereṣ miṣərayim lihəyōṯ lāḵem lē’lōhîm wihəyîṯem qəḏōšîm kî qāḏwōš ’ānî: </p>
 <p>46 zō’ṯ twōraṯ habəhēmâ wəhā‘wōf wəḵōl nefeš h<sup>a</sup>ḥayyâ hārōmeśeṯ bammāyim ûləḵāl-nefeš haššōreṣeṯ ‘al-hā’āreṣ: </p>
 <p>47 ləhaḇədîl bên haṭṭāmē’ ûḇên haṭṭâōr ûḇên h<sup>a</sup>ḥayyâ hanne’ĕḵeleṯ ûḇên h<sup>a</sup>ḥayyâ ’ăšer lō’ ṯē’āḵēl: f</p>
 </td>
 </tr></table>
 <p></p><hr>
 <center>
 <a href="lev012.htm">Next: Leviticus (Vayikra) Chapter 12</a></center>
 </body>