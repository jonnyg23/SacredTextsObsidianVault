<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/isa049.htm">Polyglot</a> 
 <a href="../kjv/isa049.htm">KJV</a> 
 <a href="../sep/isa049.htm">Sep</a> 
 <a href="../vul/isa049.htm">Vul</a> 
 
 <br>
 <br><a href="isa.htm">Isaiah (Yisheyah) Index</a><br>
  
 <a href="isa048.htm">Previous</a> 
 <a href="isa050.htm">Next</a> 
 </center>
 <hr>
 
 <h3 align="CENTER">Tanach (Hebrew): Isaiah (Yisheyah) Chapter 49</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏שִׁמְע֤וּ אִיִּים֙ אֵלַ֔י וְהַקְשִׁ֥יבוּ לְאֻמִּ֖ים מֵרָח֑וֹק יְהוָה֙ מִבֶּ֣טֶן קְרָאָ֔נִי מִמְּעֵ֥י אִמִּ֖י הִזְכִּ֥יר שְׁמִֽי׃ </span></p>
 <p align="RIGHT"><span lang="he">‎<a name="002">2</a> ‏וַיָּ֤שֶׂם פִּי֙ כְּחֶ֣רֶב חַדָּ֔ה בְּצֵ֥ל יָד֖וֹ הֶחְבִּיאָ֑נִי וַיְשִׂימֵ֙נִי֙ לְחֵ֣ץ בָּר֔וּר בְּאַשְׁפָּת֖וֹ הִסְתִּירָֽנִי׃ </span></p>
 <p align="RIGHT"><span lang="he">‎<a name="003">3</a> ‏וַיֹּ֥אמֶר לִ֖י עַבְדִּי־אָ֑תָּה יִשְׂרָאֵ֕ל אֲשֶׁר־בְּךָ֖ אֶתְפָּאָֽר׃ </span></p>
 <p align="RIGHT"><span lang="he">‎<a name="004">4</a> ‏וַאֲנִ֤י אָמַ֙רְתִּי֙ לְרִ֣יק יָגַ֔עְתִּי לְתֹ֥הוּ וְהֶ֖בֶל כֹּחִ֣י כִלֵּ֑יתִי אָכֵן֙ מִשְׁפָּטִ֣י אֶת־יְהוָ֔ה וּפְעֻלָּתִ֖י אֶת־אֱלֹהָֽי׃ </span></p>
 <p align="RIGHT"><span lang="he">‎<a name="005">5</a> ‏וְעַתָּ֣ה׀ אָמַ֣ר יְהוָ֗ה יֹצְרִ֤י מִבֶּ֙טֶן֙ לְעֶ֣בֶד ל֔וֹ לְשׁוֹבֵ֤ב יַֽעֲקֹב֙ אֵלָ֔יו וְיִשְׂרָאֵ֖ל <font color="brown">לא</font> <font color="blue">ל֣וֹ</font> יֵאָסֵ֑ף וְאֶכָּבֵד֙ בְּעֵינֵ֣י יְהוָ֔ה וֵאלֹהַ֖י הָיָ֥ה עֻזִּֽי׃ </span></p>
 <p align="RIGHT"><span lang="he">‎<a name="006">6</a> ‏וַיֹּ֗אמֶר נָקֵ֨ל מִֽהְיוֹתְךָ֥ לִי֙ עֶ֔בֶד לְהָקִים֙ אֶת־שִׁבְטֵ֣י יַעֲקֹ֔ב <font color="brown">ונצירי</font> <font color="blue">וּנְצוּרֵ֥י</font> יִשְׂרָאֵ֖ל לְהָשִׁ֑יב וּנְתַתִּ֙יךָ֙ לְא֣וֹר גּוֹיִ֔ם לִֽהְי֥וֹת יְשׁוּעָתִ֖י עַד־קְצֵ֥ה הָאָֽרֶץ׃ ס</span></p>
 <p align="RIGHT"><span lang="he">‎<a name="007">7</a> ‏כֹּ֣ה אָֽמַר־יְהוָה֩ גֹּאֵ֨ל יִשְׂרָאֵ֜ל קְדוֹשׁ֗וֹ לִבְזֹה־נֶ֜פֶשׁ לִמְתָ֤עֵֽב גּוֹי֙ לְעֶ֣בֶד מֹשְׁלִ֔ים מְלָכִים֙ יִרְא֣וּ וָקָ֔מוּ שָׂרִ֖ים וְיִֽשְׁתַּחֲוּ֑וּ<font color="red"><sup>1</sup></font> לְמַ֤עַן יְהוָה֙ אֲשֶׁ֣ר נֶאֱמָ֔ן קְדֹ֥שׁ יִשְׂרָאֵ֖ל וַיִּבְחָרֶֽךָּ׃ </span></p>
 <p align="RIGHT"><span lang="he">‎<a name="008">8</a> ‏כֹּ֣ה׀ אָמַ֣ר יְהוָ֗ה בְּעֵ֤ת רָצוֹן֙ עֲנִיתִ֔יךָ וּבְי֥וֹם יְשׁוּעָ֖ה עֲזַרְתִּ֑יךָ וְאֶצָּרְךָ֗ וְאֶתֶּנְךָ֙ לִבְרִ֣ית עָ֔ם לְהָקִ֣ים אֶ֔רֶץ לְהַנְחִ֖יל נְחָל֥וֹת שֹׁמֵמֽוֹת׃ </span></p>
 <p align="RIGHT"><span lang="he">‎<a name="009">9</a> ‏לֵאמֹ֤ר לַֽאֲסוּרִים֙ צֵ֔אוּ לַאֲשֶׁ֥ר בַּחֹ֖שֶׁךְ הִגָּל֑וּ עַל־דְּרָכִ֣ים יִרְע֔וּ וּבְכָל־שְׁפָיִ֖ים מַרְעִיתָֽם׃ </span></p>
 <p align="RIGHT"><span lang="he">‎<a name="010">10</a> ‏לֹ֤א יִרְעָ֙בוּ֙ וְלֹ֣א יִצְמָ֔אוּ וְלֹא־יַכֵּ֥ם שָׁרָ֖ב וָשָׁ֑מֶשׁ כִּי־מְרַחֲמָ֣ם יְנַהֲגֵ֔ם וְעַל־מַבּ֥וּעֵי מַ֖יִם יְנַהֲלֵֽם׃ </span></p>
 <p align="RIGHT"><span lang="he">‎<a name="011">11</a> ‏וְשַׂמְתִּ֥י כָל־הָרַ֖י לַדָּ֑רֶךְ וּמְסִלֹּתַ֖י יְרֻמֽוּן׃ </span></p>
 <p align="RIGHT"><span lang="he">‎<a name="012">12</a> ‏הִנֵּה־אֵ֕לֶּה מֵרָח֖וֹק יָבֹ֑אוּ וְהִֽנֵּה־אֵ֙לֶּה֙ מִצָּפ֣וֹן וּמִיָּ֔ם וְאֵ֖לֶּה מֵאֶ֥רֶץ סִינִֽים׃ </span></p>
 <p align="RIGHT"><span lang="he">‎<a name="013">13</a> ‏רָנּ֤וּ שָׁמַ֙יִם֙ וְגִ֣ילִי אָ֔רֶץ <font color="brown">יפצחו</font> <font color="blue">וּפִצְח֥וּ</font> הָרִ֖ים רִנָּ֑ה כִּֽי־נִחַ֤ם יְהוָה֙ עַמּ֔וֹ וַעֲנִיָּ֖ו יְרַחֵֽם׃ ס</span></p>
 <p align="RIGHT"><span lang="he">‎<a name="014">14</a> ‏וַתֹּ֥אמֶר צִיּ֖וֹן עֲזָבַ֣נִי יְהוָ֑ה וַאדֹנָ֖י שְׁכֵחָֽנִי׃ </span></p>
 <p align="RIGHT"><span lang="he">‎<a name="015">15</a> ‏הֲתִשְׁכַּ֤ח אִשָּׁה֙ עוּלָ֔הּ מֵרַחֵ֖ם בֶּן־בִּטְנָ֑הּ גַּם־אֵ֣לֶּה תִשְׁכַּ֔חְנָה וְאָנֹכִ֖י לֹ֥א אֶשְׁכָּחֵֽךְ׃ </span></p>
 <p align="RIGHT"><span lang="he">‎<a name="016">16</a> ‏הֵ֥ן עַל־כַּפַּ֖יִם חַקֹּתִ֑יךְ חוֹמֹתַ֥יִךְ נֶגְדִּ֖י תָּמִֽיד׃ </span></p>
 <p align="RIGHT"><span lang="he">‎<a name="017">17</a> ‏מִֽהֲר֖וּ בָּנָ֑יִךְ מְהָֽרְסַ֥יִךְ וּמַחֲרִבַ֖יִךְ מִמֵּ֥ךְ יֵצֵֽאוּ׃ </span></p>
 <p align="RIGHT"><span lang="he">‎<a name="018">18</a> ‏שְׂאִֽי־סָבִ֤יב עֵינַ֙יִךְ֙ וּרְאִ֔י כֻּלָּ֖ם נִקְבְּצ֣וּ בָֽאוּ־לָ֑ךְ חַי־אָ֣נִי נְאֻם־יְהוָ֗ה כִּ֤י כֻלָּם֙ כָּעֲדִ֣י תִלְבָּ֔שִׁי וּֽתְקַשְּׁרִ֖ים כַּכַּלָּֽה׃ </span></p>
 <p align="RIGHT"><span lang="he">‎<a name="019">19</a> ‏כִּ֤י חָרְבֹתַ֙יִךְ֙ וְשֹׁ֣מְמֹתַ֔יִךְ וְאֶ֖רֶץ הֲרִֽסֻתֵ֑יךְ כִּ֤י עַתָּה֙ תֵּצְרִ֣י מִיּוֹשֵׁ֔ב וְרָחֲק֖וּ מְבַלְּעָֽיִךְ׃ </span></p>
 <p align="RIGHT"><span lang="he">‎<a name="020">20</a> ‏ע֚וֹד יֹאמְר֣וּ בְאָזְנַ֔יִךְ בְּנֵ֖י שִׁכֻּלָ֑יִךְ צַר־לִ֥י הַמָּק֖וֹם גְּשָׁה־לִּ֥י וְאֵשֵֽׁבָה׃ </span></p>
 <p align="RIGHT"><span lang="he">‎<a name="021">21</a> ‏וְאָמַ֣רְתְּ בִּלְבָבֵ֗ךְ מִ֤י יָֽלַד־לִי֙ אֶת־אֵ֔לֶּה וַאֲנִ֥י שְׁכוּלָ֖ה וְגַלְמוּדָ֑ה גֹּלָ֣ה׀ וְסוּרָ֗ה וְאֵ֙לֶּה֙ מִ֣י גִדֵּ֔ל הֵ֤ן אֲנִי֙ נִשְׁאַ֣רְתִּי לְבַדִּ֔י אֵ֖לֶּה אֵיפֹ֥ה הֵֽם׃ פ</span></p>
 <p align="RIGHT"><span lang="he">‎<a name="022">22</a> ‏כֹּֽה־אָמַ֞ר אֲדֹנָ֣י יְהוִ֗ה הִנֵּ֨ה אֶשָּׂ֤א אֶל־גּוֹיִם֙ יָדִ֔י וְאֶל־עַמִּ֖ים אָרִ֣ים נִסִּ֑י וְהֵבִ֤יאוּ בָנַ֙יִךְ֙ בְּחֹ֔צֶן וּבְנֹתַ֖יִךְ עַל־כָּתֵ֥ף תִּנָּשֶֽׂאנָה׃ </span></p>
 <p align="RIGHT"><span lang="he">‎<a name="023">23</a> ‏וְהָי֨וּ מְלָכִ֜ים אֹֽמְנַ֗יִךְ וְשָׂרֽוֹתֵיהֶם֙ מֵינִ֣יקֹתַ֔יִךְ אַפַּ֗יִם אֶ֚רֶץ יִשְׁתַּ֣חֲווּ לָ֔ךְ וַעֲפַ֥ר רַגְלַ֖יִךְ יְלַחֵ֑כוּ וְיָדַ֙עַתְּ֙ כִּֽי־אֲנִ֣י יְהוָ֔ה אֲשֶׁ֥ר לֹֽא־יֵבֹ֖שׁוּ קוָֹֽי׃ ס</span></p>
 <p align="RIGHT"><span lang="he">‎<a name="024">24</a> ‏הֲיֻקַּ֥ח מִגִּבּ֖וֹר מַלְק֑וֹחַ וְאִם־שְׁבִ֥י צַדִּ֖יק יִמָּלֵֽט׃ </span></p>
 <p align="RIGHT"><span lang="he">‎<a name="025">25</a> ‏כִּי־כֹ֣ה׀ אָמַ֣ר יְהוָ֗ה גַּם־שְׁבִ֤י גִבּוֹר֙ יֻקָּ֔ח וּמַלְק֥וֹחַ עָרִ֖יץ יִמָּלֵ֑ט וְאֶת־יְרִיבֵךְ֙ אָנֹכִ֣י אָרִ֔יב וְאֶת־בָּנַ֖יִךְ אָנֹכִ֥י אוֹשִֽׁיעַ׃ </span></p>
 <p align="RIGHT"><span lang="he">‎<a name="026">26</a> ‏וְהַאֲכַלְתִּ֤י אֶת־מוֹנַ֙יִךְ֙ אֶת־בְּשָׂרָ֔ם וְכֶעָסִ֖יס דָּמָ֣ם יִשְׁכָּר֑וּן וְיָדְע֣וּ כָל־בָּשָׂ֗ר כִּ֣י אֲנִ֤י יְהוָה֙ מֽוֹשִׁיעֵ֔ךְ וְגֹאֲלֵ֖ךְ אֲבִ֥יר יַעֲקֹֽב׃ ס</span></p>
 </td>
 <td width="50%">
 <p>1 šimə‘û ’îyîm ’ēlay wəhaqəšîḇû lə’ummîm mērāḥwōq yəhwâ mibeṭen qərā’ānî mimmə‘ê ’immî hizəkîr šəmî: </p>
 <p>2 wayyāśem pî kəḥereḇ ḥadâ bəṣēl yāḏwō heḥəbî’ānî wayəśîmēnî ləḥēṣ bārûr bə’ašəpāṯwō hisətîrānî: </p>
 <p>3 wayyō’mer lî ‘aḇədî-’ātâ yiśərā’ēl ’ăšer-bəḵā ’eṯəpā’ār: </p>
 <p>4 wa’ănî ’āmarətî lərîq yāḡ<sup>a</sup>‘ətî ləṯōhû wəheḇel kōḥî ḵillêṯî ’āḵēn mišəpāṭî ’eṯ-yəhwâ ûfə‘ullāṯî ’eṯ-’ĕlōhāy: </p>
 <p>5 wə‘atâ| ’āmar yəhwâ yōṣərî mibeṭen lə‘eḇeḏ lwō ləšwōḇēḇ y<sup>a</sup>‘ăqōḇ ’ēlāyw wəyiśərā’ēl <font color="brown">lō’</font> <font color="blue">lwō</font> yē’āsēf wə’ekāḇēḏ bə‘ênê yəhwâ wē’lōhay hāyâ ‘uzzî: </p>
 <p>6 wayyō’mer nāqēl mihəywōṯəḵā lî ‘eḇeḏ ləhāqîm ’eṯ-šiḇəṭê y<sup>a</sup>‘ăqōḇ <font color="brown">ûnəṣîrê</font> <font color="blue">ûnəṣûrê</font> yiśərā’ēl ləhāšîḇ ûnəṯatîḵā lə’wōr gwōyim lihəywōṯ yəšû‘āṯî ‘aḏ-qəṣēh hā’āreṣ: s</p>
 <p>7 kōh ’āmar-yəhwâ gō’ēl yiśərā’ēl qəḏwōšwō liḇəzōh-nefeš liməṯā‘ēḇ gwōy lə‘eḇeḏ mōšəlîm məlāḵîm yirə’û wāqāmû śārîm wəyišət<sup>a</sup>ḥăûû<font color="red"><sup>1</sup></font> ləm<sup>a</sup>‘an yəhwâ ’ăšer ne’ĕmān qəḏōš yiśərā’ēl wayyiḇəḥāreḵḵā: </p>
 <p>8 kōh| ’āmar yəhwâ bə‘ēṯ rāṣwōn ‘ănîṯîḵā ûḇəywōm yəšû‘â ‘ăzarətîḵā wə’eṣṣārəḵā wə’etenəḵā liḇərîṯ ‘ām ləhāqîm ’ereṣ ləhanəḥîl nəḥālwōṯ šōmēmwōṯ: </p>
 <p>9 lē’mōr la’ăsûrîm ṣē’û la’ăšer b<sup>a</sup>ḥōšeḵə higālû ‘al-dərāḵîm yirə‘û ûḇəḵāl-šəfāyîm marə‘îṯām: </p>
 <p>10 lō’ yirə‘āḇû wəlō’ yiṣəmā’û wəlō’-yakēm šārāḇ wāšāmeš kî-mər<sup>a</sup>ḥămām yənahăḡēm wə‘al-mabû‘ê mayim yənahălēm: </p>
 <p>11 wəśamətî ḵāl-hāray ladāreḵə ûməsillōṯay yərumûn: </p>
 <p>12 hinnēh-’ēlleh mērāḥwōq yāḇō’û wəhinnēh-’ēlleh miṣṣāfwōn ûmîyām wə’ēlleh mē’ereṣ sînîm: </p>
 <p>13 rānnû šāmayim wəḡîlî ’āreṣ <font color="brown">yifəṣəḥû</font> <font color="blue">ûfiṣəḥû</font> hārîm rinnâ kî-niḥam yəhwâ ‘ammwō w<sup>a</sup>‘ănîyāw yər<sup>a</sup>ḥēm: s</p>
 <p>14 watō’mer ṣîywōn ‘ăzāḇanî yəhwâ wa’ḏōnāy šəḵēḥānî: </p>
 <p>15 hăṯišək<sup>a</sup>ḥ ’iššâ ‘ûlāh mēr<sup>a</sup>ḥēm ben-biṭənāh gam-’ēlleh ṯišək<sup>a</sup>ḥənâ wə’ānōḵî lō’ ’ešəkāḥēḵə: </p>
 <p>16 hēn ‘al-kapayim ḥaqqōṯîḵə ḥwōmōṯayiḵə neḡədî tāmîḏ: </p>
 <p>17 mihărû bānāyiḵə məhārəsayiḵə ûm<sup>a</sup>ḥăriḇayiḵə mimmēḵə yēṣē’û: </p>
 <p>18 śə’î-sāḇîḇ ‘ênayiḵə ûrə’î kullām niqəbəṣû ḇā’û-lāḵə ḥay-’ānî nə’um-yəhwâ kî ḵullām kā‘ăḏî ṯiləbāšî ûṯəqaššərîm kakallâ: </p>
 <p>19 kî ḥārəḇōṯayiḵə wəšōməmōṯayiḵə wə’ereṣ hărisuṯêḵə kî ‘atâ tēṣərî mîywōšēḇ wərāḥăqû məḇallə‘āyiḵə: </p>
 <p>20 ‘wōḏ yō’mərû ḇə’āzənayiḵə bənê šikulāyiḵə ṣar-lî hammāqwōm gəšâ-llî wə’ēšēḇâ: </p>
 <p>21 wə’āmarətə biləḇāḇēḵə mî yālaḏ-lî ’eṯ-’ēlleh wa’ănî šəḵûlâ wəḡaləmûḏâ gōlâ| wəsûrâ wə’ēlleh mî ḡidēl hēn ’ănî nišə’arətî ləḇadî ’ēlleh ’êfōh hēm: f</p>
 <p>22 kōh-’āmar ’ăḏōnāy yəhwih hinnēh ’eśśā’ ’el-gwōyim yāḏî wə’el-‘ammîm ’ārîm nissî wəhēḇî’û ḇānayiḵə bəḥōṣen ûḇənōṯayiḵə ‘al-kāṯēf tinnāśe’nâ: </p>
 <p>23 wəhāyû məlāḵîm ’ōmənayiḵə wəśārwōṯêhem mênîqōṯayiḵə ’apayim ’ereṣ yišət<sup>a</sup>ḥăwû lāḵə w<sup>a</sup>‘ăfar raḡəlayiḵə yəl<sup>a</sup>ḥēḵû wəyāḏ<sup>a</sup>‘atə kî-’ănî yəhwâ ’ăšer lō’-yēḇōšû qwōāy: s</p>
 <p>24 hăyuqq<sup>a</sup>ḥ migibwōr maləqwōḥa wə’im-šəḇî ṣadîq yimmālēṭ: </p>
 <p>25 kî-ḵōh| ’āmar yəhwâ gam-šəḇî ḡibwōr yuqqāḥ ûmaləqwōḥa ‘ārîṣ yimmālēṭ wə’eṯ-yərîḇēḵə ’ānōḵî ’ārîḇ wə’eṯ-bānayiḵə ’ānōḵî ’wōšî‘a: </p>
 <p>26 wəha’ăḵalətî ’eṯ-mwōnayiḵə ’eṯ-bəśārām wəḵe‘āsîs dāmām yišəkārûn wəyāḏə‘û ḵāl-bāśār kî ’ănî yəhwâ mwōšî‘ēḵə wəḡō’ălēḵə ’ăḇîr y<sup>a</sup>‘ăqōḇ: s</p>
 </td>
 </tr></table>
 <p></p><hr>
 <center>
 <a href="isa050.htm">Next: Isaiah (Yisheyah) Chapter 50</a></center>
 </body>