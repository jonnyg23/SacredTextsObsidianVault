<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/mic003.htm">Polyglot</a> 
 <a href="../kjv/mic003.htm">KJV</a> 
 <a href="../sep/mic003.htm">Sep</a> 
 <a href="../vul/mic003.htm">Vul</a> 
 
 <br>
 <br><a href="mic.htm">Micah (Mikhah) Index</a><br>
  
 <a href="mic002.htm">Previous</a> 
 <a href="mic004.htm">Next</a> 
 </center>
 <hr>
 
 <h3 align="CENTER">Tanach (Hebrew): Micah (Mikhah) Chapter 3</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וָאֹמַ֗ר שִׁמְעוּ־נָא֙ רָאשֵׁ֣י יַעֲקֹ֔ב וּקְצִינֵ֖י בֵּ֣ית יִשְׂרָאֵ֑ל הֲל֣וֹא לָכֶ֔ם לָדַ֖עַת אֶת־הַמִּשְׁפָּֽט׃ </span></p>
 <p align="RIGHT"><span lang="he">‎<a name="002">2</a> ‏שֹׂ֥נְאֵי ט֖וֹב וְאֹ֣הֲבֵי <font color="brown">רעה</font> <font color="blue">רָ֑ע</font> גֹּזְלֵ֤י עוֹרָם֙ מֵֽעֲלֵיהֶ֔ם וּשְׁאֵרָ֖ם מֵעַ֥ל עַצְמוֹתָֽם׃ </span></p>
 <p align="RIGHT"><span lang="he">‎<a name="003">3</a> ‏וַאֲשֶׁ֣ר אָכְלוּ֮ שְׁאֵ֣ר עַמִּי֒ וְעוֹרָם֙ מֵעֲלֵיהֶ֣ם הִפְשִׁ֔יטוּ וְאֶת־עַצְמֹֽתֵיהֶ֖ם פִּצֵּ֑חוּ וּפָרְשׂוּ֙ כַּאֲשֶׁ֣ר בַּסִּ֔יר וּכְבָשָׂ֖ר בְּת֥וֹךְ קַלָּֽחַת׃ </span></p>
 <p align="RIGHT"><span lang="he">‎<a name="004">4</a> ‏אָ֚ז יִזְעֲק֣וּ אֶל־יְהוָ֔ה וְלֹ֥א יַעֲנֶ֖ה אוֹתָ֑ם וְיַסְתֵּ֨ר פָּנָ֤יו מֵהֶם֙ בָּעֵ֣ת הַהִ֔יא כַּאֲשֶׁ֥ר הֵרֵ֖עוּ מַעַלְלֵיהֶֽם׃ פ</span></p>
 <p align="RIGHT"><span lang="he">‎<a name="005">5</a> ‏כֹּ֚ה אָמַ֣ר יְהוָ֔ה עַל־הַנְּבִיאִ֖ים הַמַּתְעִ֣ים אֶת־עַמִּ֑י הַנֹּשְׁכִ֤ים בְּשִׁנֵּיהֶם֙ וְקָרְא֣וּ שָׁל֔וֹם וַאֲשֶׁר֙ לֹא־יִתֵּ֣ן עַל־פִּיהֶ֔ם וְקִדְּשׁ֥וּ עָלָ֖יו מִלְחָמָֽה׃ </span></p>
 <p align="RIGHT"><span lang="he">‎<a name="006">6</a> ‏לָכֵ֞ן לַ֤יְלָה לָכֶם֙ מֵֽחָז֔וֹן וְחָשְׁכָ֥ה לָכֶ֖ם מִקְּסֹ֑ם וּבָ֤אָה הַשֶּׁ֙מֶשׁ֙ עַל־הַנְּבִיאִ֔ים וְקָדַ֥ר עֲלֵיהֶ֖ם הַיּֽוֹם׃ </span></p>
 <p align="RIGHT"><span lang="he">‎<a name="007">7</a> ‏וּבֹ֣שׁוּ<font color="red"><sup>3</sup></font> הַחֹזִ֗ים וְחָֽפְרוּ֙ הַקֹּ֣סְמִ֔ים וְעָט֥וּ עַל־שָׂפָ֖ם כֻּלָּ֑ם כִּ֛י אֵ֥ין מַעֲנֵ֖ה אֱלֹהִֽים׃ </span></p>
 <p align="RIGHT"><span lang="he">‎<a name="008">8</a> ‏וְאוּלָ֗ם אָנֹכִ֞י מָלֵ֤אתִי כֹ֙חַ֙ אֶת־ר֣וּחַ יְהוָ֔ה וּמִשְׁפָּ֖ט וּגְבוּרָ֑ה לְהַגִּ֤יד לְיַֽעֲקֹב֙ פִּשְׁע֔וֹ וּלְיִשְׂרָאֵ֖ל חַטָּאתֽוֹ׃ ס</span></p>
 <p align="RIGHT"><span lang="he">‎<a name="009">9</a> ‏שִׁמְעוּ־נָ֣א זֹ֗את רָאשֵׁי֙ בֵּ֣ית יַעֲקֹ֔ב וּקְצִינֵ֖י בֵּ֣ית יִשְׂרָאֵ֑ל הַֽמֲתַעֲבִ֣ים מִשְׁפָּ֔ט וְאֵ֥ת כָּל־הַיְשָׁרָ֖ה יְעַקֵּֽשׁוּ׃ </span></p>
 <p align="RIGHT"><span lang="he">‎<a name="010">10</a> ‏בֹּנֶ֥ה צִיּ֖וֹן בְּדָמִ֑ים וִירוּשָׁלִַ֖ם בְּעַוְלָֽה׃ </span></p>
 <p align="RIGHT"><span lang="he">‎<a name="011">11</a> ‏רָאשֶׁ֣יהָ׀ בְּשֹׁ֣חַד יִשְׁפֹּ֗טוּ וְכֹהֲנֶ֙יהָ֙ בִּמְחִ֣יר יוֹר֔וּ וּנְבִיאֶ֖יהָ בְּכֶ֣סֶף יִקְסֹ֑מוּ וְעַל־יְהוָה֙ יִשָּׁעֵ֣נוּ לֵאמֹ֔ר הֲל֤וֹא יְהוָה֙ בְּקִרְבֵּ֔נוּ לֹֽא־תָב֥וֹא עָלֵ֖ינוּ רָעָֽה׃ </span></p>
 <p align="RIGHT"><span lang="he">‎<a name="012">12</a> ‏לָכֵן֙ בִּגְלַלְכֶ֔ם צִיּ֖וֹן שָׂדֶ֣ה תֵֽחָרֵ֑שׁ וִירוּשָׁלִַ֙ם֙ עִיִּ֣ין תִּֽהְיֶ֔ה וְהַ֥ר הַבַּ֖יִת לְבָמ֥וֹת יָֽעַר׃ פ</span></p>
 </td>
 <td width="50%">
 <p>1 wā’ōmar šimə‘û-nā’ rā’šê y<sup>a</sup>‘ăqōḇ ûqəṣînê bêṯ yiśərā’ēl hălwō’ lāḵem lāḏ<sup>a</sup>‘aṯ ’eṯ-hammišəpāṭ: </p>
 <p>2 śōnə’ê ṭwōḇ wə’ōhăḇê <font color="brown">rā‘â</font> <font color="blue">rā‘</font> gōzəlê ‘wōrām mē‘ălêhem ûšə’ērām mē‘al ‘aṣəmwōṯām: </p>
 <p>3 wa’ăšer ’āḵəlû šə’ēr ‘ammî wə‘wōrām mē‘ălêhem hifəšîṭû wə’eṯ-‘aṣəmōṯêhem piṣṣēḥû ûfārəśû ka’ăšer bassîr ûḵəḇāśār bəṯwōḵə qallāḥaṯ: </p>
 <p>4 ’āz yizə‘ăqû ’el-yəhwâ wəlō’ y<sup>a</sup>‘ăneh ’wōṯām wəyasətēr pānāyw mēhem bā‘ēṯ hahî’ ka’ăšer hērē‘û m<sup>a</sup>‘aləlêhem: f</p>
 <p>5 kōh ’āmar yəhwâ ‘al-hannəḇî’îm hammaṯə‘îm ’eṯ-‘ammî hannōšəḵîm bəšinnêhem wəqārə’û šālwōm wa’ăšer lō’-yitēn ‘al-pîhem wəqidəšû ‘ālāyw miləḥāmâ: </p>
 <p>6 lāḵēn layəlâ lāḵem mēḥāzwōn wəḥāšəḵâ lāḵem miqqəsōm ûḇā’â haššemeš ‘al-hannəḇî’îm wəqāḏar ‘ălêhem hayywōm: </p>
 <p>7 ûḇōšû<font color="red"><sup>3</sup></font> h<sup>a</sup>ḥōzîm wəḥāfərû haqqōsəmîm wə‘āṭû ‘al-śāfām kullām kî ’ên m<sup>a</sup>‘ănēh ’ĕlōhîm: </p>
 <p>8 wə’ûlām ’ānōḵî mālē’ṯî ḵōḥa ’eṯ-rûḥa yəhwâ ûmišəpāṭ ûḡəḇûrâ ləhagîḏ ləy<sup>a</sup>‘ăqōḇ pišə‘wō ûləyiśərā’ēl ḥaṭṭā’ṯwō: s</p>
 <p>9 šimə‘û-nā’ zō’ṯ rā’šê bêṯ y<sup>a</sup>‘ăqōḇ ûqəṣînê bêṯ yiśərā’ēl hamăṯ<sup>a</sup>‘ăḇîm mišəpāṭ wə’ēṯ kāl-hayəšārâ yə‘aqqēšû: </p>
 <p>10 bōneh ṣîywōn bəḏāmîm wîrûšālaim bə‘awəlâ: </p>
 <p>11 rā’šeyhā| bəšōḥaḏ yišəpōṭû wəḵōhăneyhā biməḥîr ywōrû ûnəḇî’eyhā bəḵesef yiqəsōmû wə‘al-yəhwâ yiššā‘ēnû lē’mōr hălwō’ yəhwâ bəqirəbēnû lō’-ṯāḇwō’ ‘ālênû rā‘â: </p>
 <p>12 lāḵēn biḡəlaləḵem ṣîywōn śāḏeh ṯēḥārēš wîrûšālaim ‘îyîn tihəyeh wəhar habayiṯ ləḇāmwōṯ yā‘ar: f</p>
 </td>
 </tr></table>
 <p></p><hr>
 <center>
 <a href="mic004.htm">Next: Micah (Mikhah) Chapter 4</a></center>
 </body>