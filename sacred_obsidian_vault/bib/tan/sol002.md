<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/sol002.htm">Polyglot</a> 
 <a href="../kjv/sol002.htm">KJV</a> 
 <a href="../sep/sol002.htm">Sep</a> 
 <a href="../vul/sol002.htm">Vul</a> 
 
 <br>
 <br><a href="sol.htm">Song of Solomon (Shir Hashirim) Index</a><br>
  
 <a href="sol001.htm">Previous</a> 
 <a href="sol003.htm">Next</a> 
 </center>
 <hr>
 
 <h3 align="CENTER">Tanach (Hebrew): Song of Solomon (Shir Hashirim) Chapter 2</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏אֲנִי֙ חֲבַצֶּ֣לֶת הַשָּׁר֔וֹן שֽׁוֹשַׁנַּ֖ת הָעֲמָקִֽים׃ </span></p>
 <p align="RIGHT"><span lang="he">‎<a name="002">2</a> ‏כְּשֽׁוֹשַׁנָּה֙ בֵּ֣ין הַחוֹחִ֔ים כֵּ֥ן רַעְיָתִ֖י בֵּ֥ין הַבָּנֽוֹת׃ </span></p>
 <p align="RIGHT"><span lang="he">‎<a name="003">3</a> ‏כְּתַפּ֙וּחַ֙ בַּעֲצֵ֣י הַיַּ֔עַר כֵּ֥ן דּוֹדִ֖י בֵּ֣ין הַבָּנִ֑ים בְּצִלּוֹ֙ חִמַּ֣דְתִּי וְיָשַׁ֔בְתִּי וּפִרְי֖וֹ מָת֥וֹק לְחִכִּֽי׃ </span></p>
 <p align="RIGHT"><span lang="he">‎<a name="004">4</a> ‏הֱבִיאַ֙נִי֙ אֶל־בֵּ֣ית הַיָּ֔יִן וְדִגְל֥וֹ עָלַ֖י אַהֲבָֽה׃ </span></p>
 <p align="RIGHT"><span lang="he">‎<a name="005">5</a> ‏סַמְּכ֙וּנִי֙ בָּֽאֲשִׁישׁ֔וֹת רַפְּד֖וּנִי בַּתַּפּוּחִ֑ים כִּי־חוֹלַ֥ת אַהֲבָ֖ה אָֽנִי׃ </span></p>
 <p align="RIGHT"><span lang="he">‎<a name="006">6</a> ‏שְׂמֹאלוֹ֙ תַּ֣חַת לְרֹאשִׁ֔י וִימִינ֖וֹ תְּחַבְּקֵֽנִי׃ </span></p>
 <p align="RIGHT"><span lang="he">‎<a name="007">7</a> ‏הִשְׁבַּ֨עְתִּי אֶתְכֶ֜ם בְּנ֤וֹת יְרוּשָׁלִַ֙ם֙ בִּצְבָא֔וֹת א֖וֹ בְּאַיְל֣וֹת הַשָּׂדֶ֑ה אִם־תָּעִ֧ירוּ׀ וְֽאִם־תְּעֽוֹרְר֛וּ אֶת־הָאַהֲבָ֖ה עַ֥ד שֶׁתֶּחְפָּֽץ׃ ס</span></p>
 <p align="RIGHT"><span lang="he">‎<a name="008">8</a> ‏ק֣וֹל דּוֹדִ֔י הִנֵּה־זֶ֖ה בָּ֑א מְדַלֵּג֙ עַל־הֶ֣הָרִ֔ים מְקַפֵּ֖ץ עַל־הַגְּבָעֽוֹת׃ </span></p>
 <p align="RIGHT"><span lang="he">‎<a name="009">9</a> ‏דּוֹמֶ֤ה דוֹדִי֙ לִצְבִ֔י א֖וֹ לְעֹ֣פֶר הָֽאַיָּלִ֑ים הִנֵּה־זֶ֤ה עוֹמֵד֙ אַחַ֣ר כָּתְלֵ֔נוּ מַשְׁגִּ֙יחַ֙ מִן־הַֽחֲלֹּנ֔וֹת מֵצִ֖יץ מִן־הַֽחֲרַכִּֽים׃ </span></p>
 <p align="RIGHT"><span lang="he">‎<a name="010">10</a> ‏עָנָ֥ה דוֹדִ֖י וְאָ֣מַר לִ֑י ק֥וּמִי לָ֛ךְ רַעְיָתִ֥י יָפָתִ֖י וּלְכִי־לָֽךְ׃ </span></p>
 <p align="RIGHT"><span lang="he">‎<a name="011">11</a> ‏כִּֽי־הִנֵּ֥ה <font color="brown">הסתו</font> <font color="blue">הַסְּתָ֖יו</font> עָבָ֑ר הַגֶּ֕שֶׁם חָלַ֖ף הָלַ֥ךְ לֽוֹ׃ </span></p>
 <p align="RIGHT"><span lang="he">‎<a name="012">12</a> ‏הַנִּצָּנִים֙ נִרְא֣וּ בָאָ֔רֶץ עֵ֥ת הַזָּמִ֖יר הִגִּ֑יעַ וְק֥וֹל הַתּ֖וֹר נִשְׁמַ֥ע בְּאַרְצֵֽנוּ׃ </span></p>
 <p align="RIGHT"><span lang="he">‎<a name="013">13</a> ‏הַתְּאֵנָה֙ חָֽנְטָ֣ה פַגֶּ֔יהָ וְהַגְּפָנִ֥ים׀ סְמָדַ֖ר נָ֣תְנוּ רֵ֑יחַ ק֥וּמִי <font color="brown">לכי</font> <font color="blue">לָ֛ךְ</font> רַעְיָתִ֥י יָפָתִ֖י וּלְכִי־לָֽךְ׃ ס</span></p>
 <p align="RIGHT"><span lang="he">‎<a name="014">14</a> ‏יוֹנָתִ֞י בְּחַגְוֵ֣י הַסֶּ֗לַע בְּסֵ֙תֶר֙ הַמַּדְרֵגָ֔ה הַרְאִ֙ינִי֙ אֶת־מַרְאַ֔יִךְ הַשְׁמִיעִ֖ינִי אֶת־קוֹלֵ֑ךְ כִּי־קוֹלֵ֥ךְ עָרֵ֖ב וּמַרְאֵ֥יךְ נָאוֶֽה׃ ס</span></p>
 <p align="RIGHT"><span lang="he">‎<a name="015">15</a> ‏אֶֽחֱזוּ־לָ֙נוּ֙ שֽׁוּעָלִ֔ים שֽׁוּעָלִ֥ים קְטַנִּ֖ים מְחַבְּלִ֣ים כְּרָמִ֑ים וּכְרָמֵ֖ינוּ סְמָדַֽר׃ </span></p>
 <p align="RIGHT"><span lang="he">‎<a name="016">16</a> ‏דּוֹדִ֥י לִי֙ וַאֲנִ֣י ל֔וֹ הָרֹעֶ֖ה בַּשּׁוֹשַׁנִּֽים׃ </span></p>
 <p align="RIGHT"><span lang="he">‎<a name="017">17</a> ‏עַ֤ד שֶׁיָּפ֙וּחַ֙ הַיּ֔וֹם וְנָ֖סוּ הַצְּלָלִ֑ים סֹב֩ דְּמֵה־לְךָ֙ דוֹדִ֜י לִצְבִ֗י א֛וֹ לְעֹ֥פֶר הָאַיָּלִ֖ים עַל־הָ֥רֵי בָֽתֶר׃ ס</span></p>
 </td>
 <td width="50%">
 <p>1 ’ănî ḥăḇaṣṣeleṯ haššārwōn šwōšannaṯ hā‘ămāqîm: </p>
 <p>2 kəšwōšannâ bên h<sup>a</sup>ḥwōḥîm kēn r<sup>a</sup>‘əyāṯî bên habānwōṯ: </p>
 <p>3 kəṯapûḥa b<sup>a</sup>‘ăṣê hayy<sup>a</sup>‘ar kēn dwōḏî bên habānîm bəṣillwō ḥimmaḏətî wəyāšaḇətî ûfirəywō māṯwōq ləḥikî: </p>
 <p>4 hĕḇî’anî ’el-bêṯ hayyāyin wəḏiḡəlwō ‘ālay ’ahăḇâ: </p>
 <p>5 samməḵûnî bā’ăšîšwōṯ rapəḏûnî batapûḥîm kî-ḥwōlaṯ ’ahăḇâ ’ānî: </p>
 <p>6 śəmō’lwō t<sup>a</sup>ḥaṯ lərō’šî wîmînwō təḥabəqēnî: </p>
 <p>7 hišəb<sup>a</sup>‘ətî ’eṯəḵem bənwōṯ yərûšālaim biṣəḇā’wōṯ ’wō bə’ayəlwōṯ haśśāḏeh ’im-tā‘îrû| wə’im-tə‘wōrərû ’eṯ-hā’ahăḇâ ‘aḏ šeteḥəpāṣ: s</p>
 <p>8 qwōl dwōḏî hinnēh-zeh bā’ məḏallēḡ ‘al-hehārîm məqapēṣ ‘al-hagəḇā‘wōṯ: </p>
 <p>9 dwōmeh ḏwōḏî liṣəḇî ’wō lə‘ōfer hā’ayyālîm hinnēh-zeh ‘wōmēḏ ’<sup>a</sup>ḥar kāṯəlēnû mašəgîḥa min-h<sup>a</sup>ḥăllōnwōṯ mēṣîṣ min-h<sup>a</sup>ḥărakîm: </p>
 <p>10 ‘ānâ ḏwōḏî wə’āmar lî qûmî lāḵə r<sup>a</sup>‘əyāṯî yāfāṯî ûləḵî-lāḵə: </p>
 <p>11 kî-hinnēh <font color="brown">hassəṯāw</font> <font color="blue">hassəṯāyw</font> ‘āḇār hagešem ḥālaf hālaḵə lwō: </p>
 <p>12 hanniṣṣānîm nirə’û ḇā’āreṣ ‘ēṯ hazzāmîr higî‘a wəqwōl hatwōr nišəm<sup>a</sup>‘ bə’arəṣēnû: </p>
 <p>13 hatə’ēnâ ḥānəṭâ fageyhā wəhagəfānîm| səmāḏar nāṯənû rêḥa qûmî <font color="brown">ləḵî</font> <font color="blue">lāḵə</font> r<sup>a</sup>‘əyāṯî yāfāṯî ûləḵî-lāḵə: s</p>
 <p>14 ywōnāṯî bəḥaḡəwê hassel<sup>a</sup>‘ bəsēṯer hammaḏərēḡâ harə’înî ’eṯ-marə’ayiḵə hašəmî‘înî ’eṯ-qwōlēḵə kî-qwōlēḵə ‘ārēḇ ûmarə’êḵə nā’weh: s</p>
 <p>15 ’eḥĕzû-lānû šû‘ālîm šû‘ālîm qəṭannîm məḥabəlîm kərāmîm ûḵərāmênû səmāḏar: </p>
 <p>16 dwōḏî lî wa’ănî lwō hārō‘eh baššwōšannîm: </p>
 <p>17 ‘aḏ šeyyāfûḥa hayywōm wənāsû haṣṣəlālîm sōḇ dəmēh-ləḵā ḏwōḏî liṣəḇî ’wō lə‘ōfer hā’ayyālîm ‘al-hārê ḇāṯer: s</p>
 </td>
 </tr></table>
 <p></p><hr>
 <center>
 <a href="sol003.htm">Next: Song of Solomon (Shir Hashirim) Chapter 3</a></center>
 </body>