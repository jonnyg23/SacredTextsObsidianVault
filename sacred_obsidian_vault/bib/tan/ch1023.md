<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/ch1023.htm">Polyglot</a> 
 <a href="../kjv/ch1023.htm">KJV</a> 
 <a href="../sep/ch1023.htm">Sep</a> 
 <a href="../vul/ch1023.htm">Vul</a> 
 
 <br>
 <br><a href="ch1.htm">1 Chronicles (1 Divrey Yamim) Index</a><br>
  
 <a href="ch1022.htm">Previous</a> 
 <a href="ch1024.htm">Next</a> 
 </center>
 <hr>
 
 <h3 align="CENTER">Tanach (Hebrew): 1 Chronicles (1 Divrey Yamim) Chapter 23</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וְדָוִ֥יד זָקֵ֖ן וְשָׂבַ֣ע יָמִ֑ים וַיַּמְלֵ֛ךְ אֶת־שְׁלֹמֹ֥ה בְנ֖וֹ עַל־יִשְׂרָאֵֽל׃ </span></p>
 <p align="RIGHT"><span lang="he">‎<a name="002">2</a> ‏וַיֶּאֱסֹף֙ אֶת־כָּל־שָׂרֵ֣י יִשְׂרָאֵ֔ל וְהַכֹּהֲנִ֖ים וְהַלְוִיִּֽם׃ </span></p>
 <p align="RIGHT"><span lang="he">‎<a name="003">3</a> ‏וַיִּסָּֽפְרוּ֙ הַלְוִיִּ֔ם מִבֶּ֛ן שְׁלֹשִׁ֥ים שָׁנָ֖ה וָמָ֑עְלָה וַיְהִ֨י מִסְפָּרָ֤ם לְגֻלְגְּלֹתָם֙ לִגְבָרִ֔ים שְׁלֹשִׁ֥ים וּשְׁמוֹנָ֖ה אָֽלֶף׃ </span></p>
 <p align="RIGHT"><span lang="he">‎<a name="004">4</a> ‏מֵאֵ֗לֶּה לְנַצֵּ֙חַ֙ עַל־מְלֶ֣אכֶת בֵּית־יְהוָ֔ה עֶשְׂרִ֥ים וְאַרְבָּעָ֖ה אָ֑לֶף וְשֹׁטְרִ֥ים וְשֹׁפְטִ֖ים שֵׁ֥שֶׁת אֲלָפִֽים׃ </span></p>
 <p align="RIGHT"><span lang="he">‎<a name="005">5</a> ‏וְאַרְבַּ֥עַת אֲלָפִ֖ים שֹׁעֲרִ֑ים וְאַרְבַּ֤עַת אֲלָפִים֙ מְהַֽלְלִ֣ים לַיהוָ֔ה בַּכֵּלִ֕ים אֲשֶׁ֥ר עָשִׂ֖יתִי לְהַלֵּֽל׃ </span></p>
 <p align="RIGHT"><span lang="he">‎<a name="006">6</a> ‏וַיֶּֽחָלְקֵ֥ם דָּוִ֖יד מַחְלְק֑וֹת סלִבְנֵ֣י לֵוִ֔י לְגֵרְשׁ֖וֹן קְהָ֥ת וּמְרָרִֽי׃ ס</span></p>
 <p align="RIGHT"><span lang="he">‎<a name="007">7</a> ‏לַגֵּרְשֻׁנִּ֖י לַעְדָּ֥ן וְשִׁמְעִֽי׃ ס</span></p>
 <p align="RIGHT"><span lang="he">‎<a name="008">8</a> ‏בְּנֵ֣י לַעְדָּ֗ן הָרֹ֧אשׁ יְחִיאֵ֛ל וְזֵתָ֥ם וְיוֹאֵ֖ל שְׁלֹשָֽׁה׃ ס</span></p>
 <p align="RIGHT"><span lang="he">‎<a name="009">9</a> ‏בְּנֵ֣י שִׁמְעִ֗י <font color="brown">שלמות</font> <font color="blue">שְׁלוֹמִ֧ית</font> וַחֲזִיאֵ֛ל וְהָרָ֖ן שְׁלֹשָׁ֑ה אֵ֛לֶּה רָאשֵׁ֥י הָאָב֖וֹת לְלַעְדָּֽן׃ ס</span></p>
 <p align="RIGHT"><span lang="he">‎<a name="010">10</a> ‏וּבְנֵ֣י שִׁמְעִ֔י יַ֣חַת זִינָ֔א וִיע֖וּשׁ וּבְרִיעָ֑ה אֵ֥לֶּה בְנֵי־שִׁמְעִ֖י אַרְבָּעָֽה׃ </span></p>
 <p align="RIGHT"><span lang="he">‎<a name="011">11</a> ‏וַֽיְהִי־יַ֣חַת הָרֹ֔אשׁ וְזִיזָ֖ה הַשֵּׁנִ֑י וִיע֤וּשׁ וּבְרִיעָה֙ לֹֽא־הִרְבּ֣וּ בָנִ֔ים וַיִּֽהְיוּ֙ לְבֵ֣ית אָ֔ב לִפְקֻדָּ֖ה אֶחָֽת׃ ס</span></p>
 <p align="RIGHT"><span lang="he">‎<a name="012">12</a> ‏בְּנֵ֣י קְהָ֗ת עַמְרָ֥ם יִצְהָ֛ר חֶבְר֥וֹן וְעֻזִּיאֵ֖ל אַרְבָּעָֽה׃ ס</span></p>
 <p align="RIGHT"><span lang="he">‎<a name="013">13</a> ‏בְּנֵ֥י עַמְרָ֖ם אַהֲרֹ֣ן וּמֹשֶׁ֑ה וַיִּבָּדֵ֣ל אַהֲרֹ֡ן לְֽהַקְדִּישׁוֹ֩ קֹ֨דֶשׁ קָֽדָשִׁ֤ים הֽוּא־וּבָנָיו֙ עַד־עוֹלָ֔ם לְהַקְטִיר֩ לִפְנֵ֨י יְהוָ֧ה לְשָׁרְת֛וֹ וּלְבָרֵ֥ךְ בִּשְׁמ֖וֹ עַד־עוֹלָֽם׃ </span></p>
 <p align="RIGHT"><span lang="he">‎<a name="014">14</a> ‏וּמֹשֶׁ֖ה אִ֣ישׁ הָאֱלֹהִ֑ים בָּנָ֕יו יִקָּרְא֖וּ עַל־שֵׁ֥בֶט הַלֵּוִֽי׃ </span></p>
 <p align="RIGHT"><span lang="he">‎<a name="015">15</a> ‏בְּנֵ֣י מֹשֶׁ֔ה גֵּרְשֹׁ֖ם וֶאֱלִיעֶֽזֶר׃ </span></p>
 <p align="RIGHT"><span lang="he">‎<a name="016">16</a> ‏בְּנֵ֥י גֵרְשׁ֖וֹם שְׁבוּאֵ֥ל הָרֹֽאשׁ׃ </span></p>
 <p align="RIGHT"><span lang="he">‎<a name="017">17</a> ‏וַיִּֽהְי֥וּ בְנֵי־אֱלִיעֶ֖זֶר רְחַבְיָ֣ה הָרֹ֑אשׁ וְלֹא־הָיָ֤ה לֶאֱלִיעֶ֙זֶר֙ בָּנִ֣ים אֲחֵרִ֔ים וּבְנֵ֥י רְחַבְיָ֖ה רָב֥וּ לְמָֽעְלָה׃ </span></p>
 <p align="RIGHT"><span lang="he">‎<a name="018">18</a> ‏בְּנֵ֥י יִצְהָ֖ר שְׁלֹמִ֥ית הָרֹֽאשׁ׃ ס</span></p>
 <p align="RIGHT"><span lang="he">‎<a name="019">19</a> ‏בְּנֵ֖י חֶבְר֑וֹן יְרִיָּ֤הוּ הָרֹאשׁ֙ אֲמַרְיָ֣ה הַשֵּׁנִ֔י יַחֲזִיאֵל֙ הַשְּׁלִישִׁ֔י וִֽיקַמְעָ֖ם הָרְבִיעִֽי׃ </span></p>
 <p align="RIGHT"><span lang="he">‎<a name="020">20</a> ‏בְּנֵ֖י עֻזִּיאֵ֑ל מִיכָ֣ה הָרֹ֔אשׁ וְיִשִּׁיָּ֖ה הַשֵּׁנִֽי׃ ס</span></p>
 <p align="RIGHT"><span lang="he">‎<a name="021">21</a> ‏בְּנֵ֤י מְרָרִי֙ מַחְלִ֣י וּמוּשִׁ֔י בְּנֵ֥י מַחְלִ֖י אֶלְעָזָ֥ר וְקִֽישׁ׃ </span></p>
 <p align="RIGHT"><span lang="he">‎<a name="022">22</a> ‏וַיָּ֙מָת֙ אֶלְעָזָ֔ר וְלֹא־הָ֥יוּ ל֛וֹ בָּנִ֖ים כִּ֣י אִם־בָּנ֑וֹת וַיִּשָּׂא֥וּם בְּנֵי־קִ֖ישׁ אֲחֵיהֶֽם׃ </span></p>
 <p align="RIGHT"><span lang="he">‎<a name="023">23</a> ‏בְּנֵ֣י מוּשִׁ֗י מַחְלִ֥י וְעֵ֛דֶר וִירֵמ֖וֹת שְׁלֹשָֽׁה׃ </span></p>
 <p align="RIGHT"><span lang="he">‎<a name="024">24</a> ‏אֵ֣לֶּה בְנֵֽי־לֵוִי֩ לְבֵ֨ית אֲבֹתֵיהֶ֜ם רָאשֵׁ֧י הָאָב֣וֹת לִפְקוּדֵיהֶ֗ם בְּמִסְפַּ֤ר שֵׁמוֹת֙ לְגֻלְגְּלֹתָ֔ם עֹשֵׂה֙ הַמְּלָאכָ֔ה לַעֲבֹדַ֖ת בֵּ֣ית יְהוָ֑ה מִבֶּ֛ן עֶשְׂרִ֥ים שָׁנָ֖ה וָמָֽעְלָה׃ </span></p>
 <p align="RIGHT"><span lang="he">‎<a name="025">25</a> ‏כִּ֚י אָמַ֣ר דָּוִ֔יד הֵנִ֛יחַ יְהוָ֥ה אֱלֹהֵֽי־יִשְׂרָאֵ֖ל לְעַמּ֑וֹ וַיִּשְׁכֹּ֥ן בִּירוּשָׁלִַ֖ם עַד־לְעוֹלָֽם׃ </span></p>
 <p align="RIGHT"><span lang="he">‎<a name="026">26</a> ‏וְגַ֖ם לַלְוִיִּ֑ם אֵין־לָשֵׂ֧את אֶת־הַמִּשְׁכָּ֛ן וְאֶת־כָּל־כֵּלָ֖יו לַעֲבֹדָתֽוֹ׃ </span></p>
 <p align="RIGHT"><span lang="he">‎<a name="027">27</a> ‏כִּ֣י בְדִבְרֵ֤י דָוִיד֙ הָאַ֣חֲרֹנִ֔ים הֵ֖מָּה מִסְפַּ֣ר בְּנֵי־לֵוִ֑י מִבֶּ֛ן עֶשְׂרִ֥ים שָׁנָ֖ה וּלְמָֽעְלָה׃ </span></p>
 <p align="RIGHT"><span lang="he">‎<a name="028">28</a> ‏כִּ֣י מַעֲמָדָ֞ם לְיַד־בְּנֵ֣י אַהֲרֹ֗ן לַעֲבֹדַת֙ בֵּ֣ית יְהוָ֔ה עַל־הַחֲצֵרוֹת֙ וְעַל־הַלְּשָׁכ֔וֹת וְעַֽל־טָהֳרַ֖ת לְכָל־קֹ֑דֶשׁ וּמַֽעֲשֵׂ֔ה עֲבֹדַ֖ת בֵּ֥ית הָאֱלֹהִֽים׃ </span></p>
 <p align="RIGHT"><span lang="he">‎<a name="029">29</a> ‏וּלְלֶ֨חֶם הַֽמַּעֲרֶ֜כֶת וּלְסֹ֤לֶת לְמִנְחָה֙ וְלִרְקִיקֵ֣י הַמַּצּ֔וֹת וְלַֽמַּחֲבַ֖ת וְלַמֻּרְבָּ֑כֶת וּלְכָל־מְשׂוּרָ֖ה וּמִדָּֽה׃ </span></p>
 <p align="RIGHT"><span lang="he">‎<a name="030">30</a> ‏וְלַעֲמֹד֙ בַּבֹּ֣קֶר בַּבֹּ֔קֶר לְהֹד֥וֹת וּלְהַלֵּ֖ל לַיהוָ֑ה וְכֵ֖ן לָעָֽרֶב׃ </span></p>
 <p align="RIGHT"><span lang="he">‎<a name="031">31</a> ‏וּלְכֹ֨ל הַעֲל֤וֹת עֹלוֹת֙ לַיהוָ֔ה לַשַּׁבָּת֔וֹת לֶחֳדָשִׁ֖ים וְלַמֹּעֲדִ֑ים בְּמִסְפָּ֨ר כְּמִשְׁפָּ֧ט עֲלֵיהֶ֛ם תָּמִ֖יד לִפְנֵ֥י יְהוָֽה׃ </span></p>
 <p align="RIGHT"><span lang="he">‎<a name="032">32</a> ‏וְשָׁמְר֞וּ אֶת־מִשְׁמֶ֣רֶת אֹֽהֶל־מוֹעֵ֗ד וְאֵת֙ מִשְׁמֶ֣רֶת הַקֹּ֔דֶשׁ וּמִשְׁמֶ֕רֶת בְּנֵ֥י אַהֲרֹ֖ן אֲחֵיהֶ֑ם לַעֲבֹדַ֖ת בֵּ֥ית יְהוָֽה׃ פ</span></p>
 </td>
 <td width="50%">
 <p>1 wəḏāwîḏ zāqēn wəśāḇ<sup>a</sup>‘ yāmîm wayyaməlēḵə ’eṯ-šəlōmōh ḇənwō ‘al-yiśərā’ēl: </p>
 <p>2 wayye’ĕsōf ’eṯ-kāl-śārê yiśərā’ēl wəhakōhănîm wəhaləwîyim: </p>
 <p>3 wayyissāfərû haləwîyim miben šəlōšîm šānâ wāmā‘əlâ wayəhî misəpārām ləḡuləgəlōṯām liḡəḇārîm šəlōšîm ûšəmwōnâ ’ālef: </p>
 <p>4 mē’ēlleh lənaṣṣēḥa ‘al-məle’ḵeṯ bêṯ-yəhwâ ‘eśərîm wə’arəbā‘â ’ālef wəšōṭərîm wəšōfəṭîm šēšeṯ ’ălāfîm: </p>
 <p>5 wə’arəb<sup>a</sup>‘aṯ ’ălāfîm šō‘ărîm wə’arəb<sup>a</sup>‘aṯ ’ălāfîm məhaləlîm layhwâ bakēlîm ’ăšer ‘āśîṯî ləhallēl: </p>
 <p>6 wayyeḥāləqēm dāwîḏ m<sup>a</sup>ḥələqwōṯ sliḇənê lēwî ləḡērəšwōn qəhāṯ ûmərārî: s</p>
 <p>7 lagērəšunnî l<sup>a</sup>‘ədān wəšimə‘î: s</p>
 <p>8 bənê l<sup>a</sup>‘ədān hārō’š yəḥî’ēl wəzēṯām wəywō’ēl šəlōšâ: s</p>
 <p>9 bənê šimə‘î <font color="brown">šəlōmwōṯ</font> <font color="blue">šəlwōmîṯ</font> w<sup>a</sup>ḥăzî’ēl wəhārān šəlōšâ ’ēlleh rā’šê hā’āḇwōṯ ləl<sup>a</sup>‘ədān: s</p>
 <p>10 ûḇənê šimə‘î y<sup>a</sup>ḥaṯ zînā’ wî‘ûš ûḇərî‘â ’ēlleh ḇənê-šimə‘î ’arəbā‘â: </p>
 <p>11 wayəhî-y<sup>a</sup>ḥaṯ hārō’š wəzîzâ haššēnî wî‘ûš ûḇərî‘â lō’-hirəbû ḇānîm wayyihəyû ləḇêṯ ’āḇ lifəqudâ ’eḥāṯ: s</p>
 <p>12 bənê qəhāṯ ‘amərām yiṣəhār ḥeḇərwōn wə‘uzzî’ēl ’arəbā‘â: s</p>
 <p>13 bənê ‘amərām ’ahărōn ûmōšeh wayyibāḏēl ’ahărōn ləhaqədîšwō qōḏeš qāḏāšîm hû’-ûḇānāyw ‘aḏ-‘wōlām ləhaqəṭîr lifənê yəhwâ ləšārəṯwō ûləḇārēḵə bišəmwō ‘aḏ-‘wōlām: </p>
 <p>14 ûmōšeh ’îš hā’ĕlōhîm bānāyw yiqqārə’û ‘al-šēḇeṭ hallēwî: </p>
 <p>15 bənê mōšeh gērəšōm we’ĕlî‘ezer: </p>
 <p>16 bənê ḡērəšwōm šəḇû’ēl hārō’š: </p>
 <p>17 wayyihəyû ḇənê-’ĕlî‘ezer rəḥaḇəyâ hārō’š wəlō’-hāyâ le’ĕlî‘ezer bānîm ’ăḥērîm ûḇənê rəḥaḇəyâ rāḇû ləmā‘əlâ: </p>
 <p>18 bənê yiṣəhār šəlōmîṯ hārō’š: s</p>
 <p>19 bənê ḥeḇərwōn yərîyâû hārō’š ’ămarəyâ haššēnî y<sup>a</sup>ḥăzî’ēl haššəlîšî wîqamə‘ām hārəḇî‘î: </p>
 <p>20 bənê ‘uzzî’ēl mîḵâ hārō’š wəyiššîyâ haššēnî: s</p>
 <p>21 bənê mərārî m<sup>a</sup>ḥəlî ûmûšî bənê m<sup>a</sup>ḥəlî ’elə‘āzār wəqîš: </p>
 <p>22 wayyāmāṯ ’elə‘āzār wəlō’-hāyû lwō bānîm kî ’im-bānwōṯ wayyiśśā’ûm bənê-qîš ’ăḥêhem: </p>
 <p>23 bənê mûšî m<sup>a</sup>ḥəlî wə‘ēḏer wîrēmwōṯ šəlōšâ: </p>
 <p>24 ’ēlleh ḇənê-lēwî ləḇêṯ ’ăḇōṯêhem rā’šê hā’āḇwōṯ lifəqûḏêhem bəmisəpar šēmwōṯ ləḡuləgəlōṯām ‘ōśēh hamməlā’ḵâ l<sup>a</sup>‘ăḇōḏaṯ bêṯ yəhwâ miben ‘eśərîm šānâ wāmā‘əlâ: </p>
 <p>25 kî ’āmar dāwîḏ hēnîḥa yəhwâ ’ĕlōhê-yiśərā’ēl lə‘ammwō wayyišəkōn bîrûšālaim ‘aḏ-lə‘wōlām: </p>
 <p>26 wəḡam laləwîyim ’ên-lāśē’ṯ ’eṯ-hammišəkān wə’eṯ-kāl-kēlāyw l<sup>a</sup>‘ăḇōḏāṯwō: </p>
 <p>27 kî ḇəḏiḇərê ḏāwîḏ hā’<sup>a</sup>ḥărōnîm hēmmâ misəpar bənê-lēwî miben ‘eśərîm šānâ ûləmā‘əlâ: </p>
 <p>28 kî m<sup>a</sup>‘ămāḏām ləyaḏ-bənê ’ahărōn l<sup>a</sup>‘ăḇōḏaṯ bêṯ yəhwâ ‘al-h<sup>a</sup>ḥăṣērwōṯ wə‘al-halləšāḵwōṯ wə‘al-ṭâŏraṯ ləḵāl-qōḏeš ûm<sup>a</sup>‘ăśēh ‘ăḇōḏaṯ bêṯ hā’ĕlōhîm: </p>
 <p>29 ûləleḥem hamm<sup>a</sup>‘ăreḵeṯ ûləsōleṯ ləminəḥâ wəlirəqîqê hammaṣṣwōṯ wəlamm<sup>a</sup>ḥăḇaṯ wəlammurəbāḵeṯ ûləḵāl-məśûrâ ûmidâ: </p>
 <p>30 wəl<sup>a</sup>‘ămōḏ babōqer babōqer ləhōḏwōṯ ûləhallēl layhwâ wəḵēn lā‘āreḇ: </p>
 <p>31 ûləḵōl h<sup>a</sup>‘ălwōṯ ‘ōlwōṯ layhwâ laššabāṯwōṯ leḥŏḏāšîm wəlammō‘ăḏîm bəmisəpār kəmišəpāṭ ‘ălêhem tāmîḏ lifənê yəhwâ: </p>
 <p>32 wəšāmərû ’eṯ-mišəmereṯ ’ōhel-mwō‘ēḏ wə’ēṯ mišəmereṯ haqqōḏeš ûmišəmereṯ bənê ’ahărōn ’ăḥêhem l<sup>a</sup>‘ăḇōḏaṯ bêṯ yəhwâ: f</p>
 </td>
 </tr></table>
 <p></p><hr>
 <center>
 <a href="ch1024.htm">Next: 1 Chronicles (1 Divrey Yamim) Chapter 24</a></center>
 </body>