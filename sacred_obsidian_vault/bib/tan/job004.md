<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/job004.htm">Polyglot</a> 
 <a href="../kjv/job004.htm">KJV</a> 
 <a href="../sep/job004.htm">Sep</a> 
 <a href="../vul/job004.htm">Vul</a> 
 
 <br>
 <br><a href="job.htm">Job (Iyov) Index</a><br>
  
 <a href="job003.htm">Previous</a> 
 <a href="job005.htm">Next</a> 
 </center>
 <hr>
 
 <h3 align="CENTER">Tanach (Hebrew): Job (Iyov) Chapter 4</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַ֭יַּעַן אֱלִיפַ֥ז הַֽתֵּימָנִ֗י וַיֹּאמַֽר׃ </span></p>
 <p align="RIGHT"><span lang="he">‎<a name="002">2</a> ‏הֲנִסָּ֬ה דָבָ֣ר אֵלֶ֣יךָ תִּלְאֶ֑ה וַעְצֹ֥ר בְּ֝מִלִּ֗ין מִ֣י יוּכָֽל׃ </span></p>
 <p align="RIGHT"><span lang="he">‎<a name="003">3</a> ‏הִ֭נֵּה יִסַּ֣רְתָּ רַבִּ֑ים וְיָדַ֖יִם רָפ֣וֹת תְּחַזֵּֽק׃ </span></p>
 <p align="RIGHT"><span lang="he">‎<a name="004">4</a> ‏כּ֖וֹשֵׁל יְקִימ֣וּן מִלֶּ֑יךָ וּבִרְכַּ֖יִם כֹּרְע֣וֹת תְּאַמֵּֽץ׃ </span></p>
 <p align="RIGHT"><span lang="he">‎<a name="005">5</a> ‏כִּ֤י עַתָּ֨ה׀ תָּב֣וֹא אֵלֶ֣יךָ וַתֵּ֑לֶא תִּגַּ֥ע עָ֝דֶ֗יךָ וַתִּבָּהֵֽל׃ </span></p>
 <p align="RIGHT"><span lang="he">‎<a name="006">6</a> ‏הֲלֹ֣א יִ֭רְאָתְךָ כִּסְלָתֶ֑ךָ תִּ֝קְוָתְךָ֗ וְתֹ֣ם דְּרָכֶֽיךָ׃ </span></p>
 <p align="RIGHT"><span lang="he">‎<a name="007">7</a> ‏זְכָר־נָ֗א מִ֤י ה֣וּא נָקִ֣י אָבָ֑ד וְ֝אֵיפֹ֗ה יְשָׁרִ֥ים נִכְחָֽדוּ׃ </span></p>
 <p align="RIGHT"><span lang="he">‎<a name="008">8</a> ‏כַּאֲשֶׁ֣ר רָ֭אִיתִי חֹ֣רְשֵׁי אָ֑וֶן וְזֹרְעֵ֖י עָמָ֣ל יִקְצְרֻֽהוּ׃ </span></p>
 <p align="RIGHT"><span lang="he">‎<a name="009">9</a> ‏מִנִּשְׁמַ֣ת אֱל֣וֹהַ יֹאבֵ֑דוּ וּמֵר֖וּחַ אַפּ֣וֹ יִכְלֽוּ׃ </span></p>
 <p align="RIGHT"><span lang="he">‎<a name="010">10</a> ‏שַׁאֲגַ֣ת אַ֭רְיֵה וְק֣וֹל שָׁ֑חַל וְשִׁנֵּ֖י כְפִירִ֣ים נִתָּֽעוּ׃ </span></p>
 <p align="RIGHT"><span lang="he">‎<a name="011">11</a> ‏לַ֭יִשׁ אֹבֵ֣ד מִבְּלִי־טָ֑רֶף וּבְנֵ֥י לָ֝בִ֗יא יִתְפָּרָֽדוּ׃ </span></p>
 <p align="RIGHT"><span lang="he">‎<a name="012">12</a> ‏וְ֭אֵלַי דָּבָ֣ר יְגֻנָּ֑ב וַתִּקַּ֥ח אָ֝זְנִ֗י שֵׁ֣מֶץ מֶֽנְהֽוּ׃ </span></p>
 <p align="RIGHT"><span lang="he">‎<a name="013">13</a> ‏בִּ֭שְׂעִפִּים מֵחֶזְיֹנ֣וֹת לָ֑יְלָה בִּנְפֹ֥ל תַּ֝רְדֵּמָ֗ה עַל־אֲנָשִֽׁים׃ </span></p>
 <p align="RIGHT"><span lang="he">‎<a name="014">14</a> ‏פַּ֣חַד קְ֭רָאַנִי וּרְעָדָ֑ה וְרֹ֖ב עַצְמוֹתַ֣י הִפְחִֽיד׃ </span></p>
 <p align="RIGHT"><span lang="he">‎<a name="015">15</a> ‏וְ֭רוּחַ עַל־פָּנַ֣י יַחֲלֹ֑ף תְּ֝סַמֵּ֗ר שַֽׂעֲרַ֥ת בְּשָׂרִֽי׃ </span></p>
 <p align="RIGHT"><span lang="he">‎<a name="016">16</a> ‏יַעֲמֹ֤ד׀ וְֽלֹא־אַכִּ֬יר מַרְאֵ֗הוּ תְּ֭מוּנָה לְנֶ֣גֶד עֵינָ֑י דְּמָמָ֖ה וָק֣וֹל אֶשְׁמָֽע׃ </span></p>
 <p align="RIGHT"><span lang="he">‎<a name="017">17</a> ‏הַֽ֭אֱנוֹשׁ מֵאֱל֣וֹהַ יִצְדָּ֑ק אִ֥ם<font color="red"><sup>3</sup></font> מֵ֝עֹשֵׂ֗הוּ יִטְהַר־גָּֽבֶר׃ </span></p>
 <p align="RIGHT"><span lang="he">‎<a name="018">18</a> ‏הֵ֣ן בַּ֭עֲבָדָיו לֹ֣א יַאֲמִ֑ין וּ֝בְמַלְאָכָ֗יו יָשִׂ֥ים תָּהֳלָֽה׃ </span></p>
 <p align="RIGHT"><span lang="he">‎<a name="019">19</a> ‏אַ֤ף׀ שֹׁכְנֵ֬י בָֽתֵּי־חֹ֗מֶר אֲשֶׁר־בֶּעָפָ֥ר יְסוֹדָ֑ם יְ֝דַכְּא֗וּם לִפְנֵי־עָֽשׁ׃ </span></p>
 <p align="RIGHT"><span lang="he">‎<a name="020">20</a> ‏מִבֹּ֣קֶר לָעֶ֣רֶב יֻכַּ֑תּוּ מִבְּלִ֥י מֵ֝שִׂ֗ים לָנֶ֥צַח יֹאבֵֽדוּ׃ </span></p>
 <p align="RIGHT"><span lang="he">‎<a name="021">21</a> ‏הֲלֹא־נִסַּ֣ע יִתְרָ֣ם בָּ֑ם יָ֝מ֗וּתוּ וְלֹ֣א בְחָכְמָֽה׃ </span></p>
 </td>
 <td width="50%">
 <p>1 wayy<sup>a</sup>‘an ’ĕlîfaz hatêmānî wayyō’mar: </p>
 <p>2 hănissâ ḏāḇār ’ēleyḵā tilə’eh w<sup>a</sup>‘əṣōr bəmillîn mî yûḵāl: </p>
 <p>3 hinnēh yissarətā rabîm wəyāḏayim rāfwōṯ təḥazzēq: </p>
 <p>4 kwōšēl yəqîmûn milleyḵā ûḇirəkayim kōrə‘wōṯ tə’ammēṣ: </p>
 <p>5 kî ‘atâ| tāḇwō’ ’ēleyḵā watēle’ tig<sup>a</sup>‘ ‘āḏeyḵā watibâēl: </p>
 <p>6 hălō’ yirə’āṯəḵā kisəlāṯeḵā tiqəwāṯəḵā wəṯōm dərāḵeyḵā: </p>
 <p>7 zəḵār-nā’ mî hû’ nāqî ’āḇāḏ wə’êfōh yəšārîm niḵəḥāḏû: </p>
 <p>8 ka’ăšer rā’îṯî ḥōrəšê ’āwen wəzōrə‘ê ‘āmāl yiqəṣəruhû: </p>
 <p>9 minnišəmaṯ ’ĕlwōha yō’ḇēḏû ûmērûḥa ’apwō yiḵəlû: </p>
 <p>10 ša’ăḡaṯ ’arəyēh wəqwōl šāḥal wəšinnê ḵəfîrîm nitā‘û: </p>
 <p>11 layiš ’ōḇēḏ mibəlî-ṭāref ûḇənê lāḇî’ yiṯəpārāḏû: </p>
 <p>12 wə’ēlay dāḇār yəḡunnāḇ watiqq<sup>a</sup>ḥ ’āzənî šēmeṣ menəhû: </p>
 <p>13 biśə‘ipîm mēḥezəyōnwōṯ lāyəlâ binəfōl tarədēmâ ‘al-’ănāšîm: </p>
 <p>14 p<sup>a</sup>ḥaḏ qərā’anî ûrə‘āḏâ wərōḇ ‘aṣəmwōṯay hifəḥîḏ: </p>
 <p>15 wərûḥa ‘al-pānay y<sup>a</sup>ḥălōf təsammēr ś<sup>a</sup>‘ăraṯ bəśārî: </p>
 <p>16 y<sup>a</sup>‘ămōḏ| wəlō’-’akîr marə’ēhû təmûnâ ləneḡeḏ ‘ênāy dəmāmâ wāqwōl ’ešəmā‘: </p>
 <p>17 ha’ĕnwōš mē’ĕlwōha yiṣədāq ’im<font color="red"><sup>3</sup></font> mē‘ōśēhû yiṭəhar-gāḇer: </p>
 <p>18 hēn b<sup>a</sup>‘ăḇāḏāyw lō’ ya’ămîn ûḇəmalə’āḵāyw yāśîm tâŏlâ: </p>
 <p>19 ’af| šōḵənê ḇātê-ḥōmer ’ăšer-be‘āfār yəswōḏām yəḏakə’ûm lifənê-‘āš: </p>
 <p>20 mibōqer lā‘ereḇ yukatû mibəlî mēśîm lāneṣ<sup>a</sup>ḥ yō’ḇēḏû: </p>
 <p>21 hălō’-niss<sup>a</sup>‘ yiṯərām bām yāmûṯû wəlō’ ḇəḥāḵəmâ: </p>
 </td>
 </tr></table>
 <p></p><hr>
 <center>
 <a href="job005.htm">Next: Job (Iyov) Chapter 5</a></center>
 </body>