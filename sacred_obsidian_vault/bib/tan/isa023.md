<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/isa023.htm">Polyglot</a> 
 <a href="../kjv/isa023.htm">KJV</a> 
 <a href="../sep/isa023.htm">Sep</a> 
 <a href="../vul/isa023.htm">Vul</a> 
 
 <br>
 <br><a href="isa.htm">Isaiah (Yisheyah) Index</a><br>
  
 <a href="isa022.htm">Previous</a> 
 <a href="isa024.htm">Next</a> 
 </center>
 <hr>
 
 <h3 align="CENTER">Tanach (Hebrew): Isaiah (Yisheyah) Chapter 23</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏מַשָּׂ֖א צֹ֑ר הֵילִ֣ילוּ׀ אֳנִיּ֣וֹת תַּרְשִׁ֗ישׁ כִּֽי־שֻׁדַּ֤ד מִבַּ֙יִת֙ מִבּ֔וֹא מֵאֶ֥רֶץ כִּתִּ֖ים נִגְלָה־לָֽמוֹ׃ </span></p>
 <p align="RIGHT"><span lang="he">‎<a name="002">2</a> ‏דֹּ֖מּוּ יֹ֣שְׁבֵי אִ֑י סֹחֵ֥ר צִיד֛וֹן עֹבֵ֥ר יָ֖ם מִלְאֽוּךְ׃ </span></p>
 <p align="RIGHT"><span lang="he">‎<a name="003">3</a> ‏וּבְמַ֤יִם רַבִּים֙ זֶ֣רַע שִׁחֹ֔ר קְצִ֥יר יְא֖וֹר תְּבֽוּאָתָ֑הּ וַתְּהִ֖י סְחַ֥ר גּוֹיִֽם׃ </span></p>
 <p align="RIGHT"><span lang="he">‎<a name="004">4</a> ‏בּ֣וֹשִׁי צִיד֔וֹן כִּֽי־אָמַ֣ר יָ֔ם מָע֥וֹז הַיָּ֖ם לֵאמֹ֑ר לֹֽא־חַ֣לְתִּי וְלֹֽא־יָלַ֗דְתִּי וְלֹ֥א גִדַּ֛לְתִּי בַּחוּרִ֖ים רוֹמַ֥מְתִּי בְתוּלֽוֹת׃ </span></p>
 <p align="RIGHT"><span lang="he">‎<a name="005">5</a> ‏כַּֽאֲשֶׁר־שֵׁ֖מַע לְמִצְרָ֑יִם יָחִ֖ילוּ כְּשֵׁ֥מַע צֹֽר׃ </span></p>
 <p align="RIGHT"><span lang="he">‎<a name="006">6</a> ‏עִבְר֖וּ תַּרְשִׁ֑ישָׁה הֵילִ֖ילוּ יֹ֥שְׁבֵי אִֽי׃ </span></p>
 <p align="RIGHT"><span lang="he">‎<a name="007">7</a> ‏הֲזֹ֥את לָכֶ֖ם עַלִּיזָ֑ה מִֽימֵי־קֶ֤דֶם קַדְמָתָהּ֙ יֹבִל֣וּהָ רַגְלֶ֔יהָ מֵֽרָח֖וֹק לָגֽוּר׃ </span></p>
 <p align="RIGHT"><span lang="he">‎<a name="008">8</a> ‏מִ֚י יָעַ֣ץ זֹ֔את עַל־צֹ֖ר הַמַּֽעֲטִירָ֑ה אֲשֶׁ֤ר סֹחֲרֶ֙יה֙ שָׂרִ֔ים כִּנְעָנֶ֖יהָ נִכְבַּדֵּי־אָֽרֶץ׃ </span></p>
 <p align="RIGHT"><span lang="he">‎<a name="009">9</a> ‏יְהוָ֥ה צְבָא֖וֹת יְעָצָ֑הּ לְחַלֵּל֙ גְּא֣וֹן כָּל־צְבִ֔י לְהָקֵ֖ל כָּל־נִכְבַּדֵּי־אָֽרֶץ׃ </span></p>
 <p align="RIGHT"><span lang="he">‎<a name="010">10</a> ‏עִבְרִ֥י אַרְצֵ֖ךְ כַּיְאֹ֑ר בַּת־תַּרְשִׁ֕ישׁ אֵ֖ין מֵ֥זַח עֽוֹד׃ </span></p>
 <p align="RIGHT"><span lang="he">‎<a name="011">11</a> ‏יָדוֹ֙ נָטָ֣ה עַל־הַיָּ֔ם הִרְגִּ֖יז מַמְלָכ֑וֹת יְהוָה֙ צִוָּ֣ה אֶל־כְּנַ֔עַן לַשְׁמִ֖ד מָעֻזְנֶֽיהָ׃ </span></p>
 <p align="RIGHT"><span lang="he">‎<a name="012">12</a> ‏וַיֹּ֕אמֶר לֹֽא־תוֹסִ֥יפִי ע֖וֹד לַעְל֑וֹז הַֽמְעֻשָּׁקָ֞ה בְּתוּלַ֣ת בַּת־צִיד֗וֹן <font color="brown">כתיים</font> <font color="blue">כִּתִּים֙</font> ק֣וּמִי עֲבֹ֔רִי גַּם־שָׁ֖ם לֹא־יָנ֥וּחַֽ לָֽךְ׃ </span></p>
 <p align="RIGHT"><span lang="he">‎<a name="013">13</a> ‏הֵ֣ן׀ אֶ֣רֶץ כַּשְׂדִּ֗ים זֶ֤ה הָעָם֙ לֹ֣א הָיָ֔ה אַשּׁ֖וּר יְסָדָ֣הּ לְצִיִּ֑ים הֵקִ֣ימוּ <font color="brown">בחיניו</font> <font color="blue">בַחוּנָ֗יו</font> עֹרְרוּ֙ אַרְמְנוֹתֶ֔יהָ שָׂמָ֖הּ לְמַפֵּלָֽה׃ </span></p>
 <p align="RIGHT"><span lang="he">‎<a name="014">14</a> ‏הֵילִ֖ילוּ אֳנִיּ֣וֹת תַּרְשִׁ֑ישׁ כִּ֥י שֻׁדַּ֖ד מָעֻזְּכֶֽן׃ ס</span></p>
 <p align="RIGHT"><span lang="he">‎<a name="015">15</a> ‏וְהָיָה֙ בַּיּ֣וֹם הַה֔וּא וְנִשְׁכַּ֤חַת צֹר֙ שִׁבְעִ֣ים שָׁנָ֔ה כִּימֵ֖י מֶ֣לֶךְ אֶחָ֑ד מִקֵּ֞ץ שִׁבְעִ֤ים שָׁנָה֙ יִהְיֶ֣ה לְצֹ֔ר כְּשִׁירַ֖ת הַזּוֹנָֽה׃ </span></p>
 <p align="RIGHT"><span lang="he">‎<a name="016">16</a> ‏קְחִ֥י כִנּ֛וֹר סֹ֥בִּי עִ֖יר זוֹנָ֣ה נִשְׁכָּחָ֑ה הֵיטִ֤יבִי נַגֵּן֙ הַרְבִּי־שִׁ֔יר לְמַ֖עַן תִּזָּכֵֽרִי׃ </span></p>
 <p align="RIGHT"><span lang="he">‎<a name="017">17</a> ‏וְהָיָ֞ה מִקֵּ֣ץ׀ שִׁבְעִ֣ים שָׁנָ֗ה יִפְקֹ֤ד יְהוָה֙ אֶת־צֹ֔ר וְשָׁבָ֖ה לְאֶתְנַנָּ֑ה וְזָֽנְתָ֛ה אֶת־כָּל־מַמְלְכ֥וֹת הָאָ֖רֶץ עַל־פְּנֵ֥י הָאֲדָמָֽה׃ </span></p>
 <p align="RIGHT"><span lang="he">‎<a name="018">18</a> ‏וְהָיָ֨ה סַחְרָ֜הּ וְאֶתְנַנָּ֗הּ קֹ֚דֶשׁ לַֽיהוָ֔ה לֹ֥א יֵֽאָצֵ֖ר וְלֹ֣א יֵֽחָסֵ֑ן כִּ֣י לַיֹּשְׁבִ֞ים לִפְנֵ֤י יְהוָה֙ יִֽהְיֶ֣ה סַחְרָ֔הּ לֶאֱכֹ֥ל לְשָׂבְעָ֖ה וְלִמְכַסֶּ֥ה עָתִֽיק׃ פ</span></p>
 </td>
 <td width="50%">
 <p>1 maśśā’ ṣōr hêlîlû| ’ŏnîywōṯ tarəšîš kî-šudaḏ mibayiṯ mibwō’ mē’ereṣ kitîm niḡəlâ-lāmwō: </p>
 <p>2 dōmmû yōšəḇê ’î sōḥēr ṣîḏwōn ‘ōḇēr yām milə’ûḵə: </p>
 <p>3 ûḇəmayim rabîm zer<sup>a</sup>‘ šiḥōr qəṣîr yə’wōr təḇû’āṯāh watəhî səḥar gwōyim: </p>
 <p>4 bwōšî ṣîḏwōn kî-’āmar yām mā‘wōz hayyām lē’mōr lō’-ḥalətî wəlō’-yālaḏətî wəlō’ ḡidalətî b<sup>a</sup>ḥûrîm rwōmamətî ḇəṯûlwōṯ: </p>
 <p>5 ka’ăšer-šēm<sup>a</sup>‘ ləmiṣərāyim yāḥîlû kəšēm<sup>a</sup>‘ ṣōr: </p>
 <p>6 ‘iḇərû tarəšîšâ hêlîlû yōšəḇê ’î: </p>
 <p>7 hăzō’ṯ lāḵem ‘allîzâ mîmê-qeḏem qaḏəmāṯāh yōḇilûhā raḡəleyhā mērāḥwōq lāḡûr: </p>
 <p>8 mî yā‘aṣ zō’ṯ ‘al-ṣōr hamm<sup>a</sup>‘ăṭîrâ ’ăšer sōḥăreyh śārîm kinə‘āneyhā niḵəbadê-’āreṣ: </p>
 <p>9 yəhwâ ṣəḇā’wōṯ yə‘āṣāh ləḥallēl gə’wōn kāl-ṣəḇî ləhāqēl kāl-niḵəbadê-’āreṣ: </p>
 <p>10 ‘iḇərî ’arəṣēḵə kayə’ōr baṯ-tarəšîš ’ên mēz<sup>a</sup>ḥ ‘wōḏ: </p>
 <p>11 yāḏwō nāṭâ ‘al-hayyām hirəgîz maməlāḵwōṯ yəhwâ ṣiûâ ’el-kən<sup>a</sup>‘an lašəmiḏ mā‘uzəneyhā: </p>
 <p>12 wayyō’mer lō’-ṯwōsîfî ‘wōḏ l<sup>a</sup>‘əlwōz hamə‘uššāqâ bəṯûlaṯ baṯ-ṣîḏwōn <font color="brown">kitîyîm</font> <font color="blue">kitîm</font> qûmî ‘ăḇōrî gam-šām lō’-yānûḥa lāḵə: </p>
 <p>13 hēn| ’ereṣ kaśədîm zeh hā‘ām lō’ hāyâ ’aššûr yəsāḏāh ləṣîyîm hēqîmû <font color="brown">ḇəḥînāyw</font> <font color="blue">ḇ<sup>a</sup>ḥûnāyw</font> ‘ōrərû ’arəmənwōṯeyhā śāmāh ləmapēlâ: </p>
 <p>14 hêlîlû ’ŏnîywōṯ tarəšîš kî šudaḏ mā‘uzzəḵen: s</p>
 <p>15 wəhāyâ bayywōm hahû’ wənišək<sup>a</sup>ḥaṯ ṣōr šiḇə‘îm šānâ kîmê meleḵə ’eḥāḏ miqqēṣ šiḇə‘îm šānâ yihəyeh ləṣōr kəšîraṯ hazzwōnâ: </p>
 <p>16 qəḥî ḵinnwōr sōbî ‘îr zwōnâ nišəkāḥâ hêṭîḇî nagēn harəbî-šîr ləm<sup>a</sup>‘an tizzāḵērî: </p>
 <p>17 wəhāyâ miqqēṣ| šiḇə‘îm šānâ yifəqōḏ yəhwâ ’eṯ-ṣōr wəšāḇâ lə’eṯənannâ wəzānəṯâ ’eṯ-kāl-mamələḵwōṯ hā’āreṣ ‘al-pənê hā’ăḏāmâ: </p>
 <p>18 wəhāyâ s<sup>a</sup>ḥərāh wə’eṯənannāh qōḏeš layhwâ lō’ yē’āṣēr wəlō’ yēḥāsēn kî layyōšəḇîm lifənê yəhwâ yihəyeh s<sup>a</sup>ḥərāh le’ĕḵōl ləśāḇə‘â wəliməḵasseh ‘āṯîq: f</p>
 </td>
 </tr></table>
 <p></p><hr>
 <center>
 <a href="isa024.htm">Next: Isaiah (Yisheyah) Chapter 24</a></center>
 </body>