<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/job022.htm">Polyglot</a> 
 <a href="../kjv/job022.htm">KJV</a> 
 <a href="../sep/job022.htm">Sep</a> 
 <a href="../vul/job022.htm">Vul</a> 
 
 <br>
 <br><a href="job.htm">Job (Iyov) Index</a><br>
  
 <a href="job021.htm">Previous</a> 
 <a href="job023.htm">Next</a> 
 </center>
 <hr>
 
 <h3 align="CENTER">Tanach (Hebrew): Job (Iyov) Chapter 22</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַ֭יַּעַן אֱלִיפַ֥ז הַֽתֵּמָנִ֗י וַיֹּאמַֽר׃ </span></p>
 <p align="RIGHT"><span lang="he">‎<a name="002">2</a> ‏הַלְאֵ֥ל יִסְכָּן־גָּ֑בֶר כִּֽי־יִסְכֹּ֖ן עָלֵ֣ימוֹ מַשְׂכִּֽיל׃ </span></p>
 <p align="RIGHT"><span lang="he">‎<a name="003">3</a> ‏הַחֵ֣פֶץ לְ֭שַׁדַּי כִּ֣י תִצְדָּ֑ק וְאִם־בֶּ֝֗צַע כִּֽי־תַתֵּ֥ם דְּרָכֶֽיךָ׃ </span></p>
 <p align="RIGHT"><span lang="he">‎<a name="004">4</a> ‏הֲֽ֭מִיִּרְאָ֣תְךָ יֹכִיחֶ֑ךָ יָב֥וֹא עִ֝מְּךָ֗ בַּמִּשְׁפָּֽט׃ </span></p>
 <p align="RIGHT"><span lang="he">‎<a name="005">5</a> ‏הֲלֹ֣א רָעָֽתְךָ֣ רַבָּ֑ה וְאֵֽין־קֵ֝֗ץ לַעֲוֹנֹתֶֽיךָ׃ </span></p>
 <p align="RIGHT"><span lang="he">‎<a name="006">6</a> ‏כִּֽי־תַחְבֹּ֣ל אַחֶ֣יךָ חִנָּ֑ם וּבִגְדֵ֖י עֲרוּמִּ֣ים תַּפְשִֽׁיט׃ </span></p>
 <p align="RIGHT"><span lang="he">‎<a name="007">7</a> ‏לֹא־מַ֭יִם עָיֵ֣ף תַּשְׁקֶ֑ה וּ֝מֵרָעֵ֗ב תִּֽמְנַֽע־לָֽחֶם׃ </span></p>
 <p align="RIGHT"><span lang="he">‎<a name="008">8</a> ‏וְאִ֣ישׁ זְ֭רוֹעַ ל֣וֹ הָאָ֑רֶץ וּנְשׂ֥וּא פָ֝נִ֗ים יֵ֣שֶׁב בָּֽהּ׃ </span></p>
 <p align="RIGHT"><span lang="he">‎<a name="009">9</a> ‏אַ֭לְמָנוֹת שִׁלַּ֣חְתָּ רֵיקָ֑ם וּזְרֹע֖וֹת יְתֹמִ֣ים יְדֻכָּֽא׃ </span></p>
 <p align="RIGHT"><span lang="he">‎<a name="010">10</a> ‏עַל־כֵּ֭ן סְבִיבוֹתֶ֣יךָ פַחִ֑ים וִֽ֝יבַהֶלְךָ פַּ֣חַד פִּתְאֹֽם׃ </span></p>
 <p align="RIGHT"><span lang="he">‎<a name="011">11</a> ‏אוֹ־חֹ֥שֶׁךְ לֹֽא־תִרְאֶ֑ה וְֽשִׁפְעַת־מַ֥יִם תְּכַסֶּֽךָּ׃ </span></p>
 <p align="RIGHT"><span lang="he">‎<a name="012">12</a> ‏הֲ‍ֽלֹא־אֱ֭לוֹהַּ גֹּ֣בַהּ שָׁמָ֑יִם וּרְאֵ֤ה רֹ֖אשׁ<font color="red"><sup>3</sup></font> כּוֹכָבִ֣ים כִּי־רָֽמּוּ׃ </span></p>
 <p align="RIGHT"><span lang="he">‎<a name="013">13</a> ‏וְֽ֭אָמַרְתָּ מַה־יָּ֣דַֽע אֵ֑ל הַבְעַ֖ד עֲרָפֶ֣ל יִשְׁפּֽוֹט׃ </span></p>
 <p align="RIGHT"><span lang="he">‎<a name="014">14</a> ‏עָבִ֣ים סֵֽתֶר־ל֖וֹ וְלֹ֣א יִרְאֶ֑ה וְח֥וּג שָׁ֝מַ֗יִם יִתְהַלָּֽךְ׃ </span></p>
 <p align="RIGHT"><span lang="he">‎<a name="015">15</a> ‏הַאֹ֣רַח עוֹלָ֣ם תִּשְׁמֹ֑ר אֲשֶׁ֖ר דָּרְכ֣וּ מְתֵי־אָֽוֶן׃ </span></p>
 <p align="RIGHT"><span lang="he">‎<a name="016">16</a> ‏אֲשֶֽׁר־קֻמְּט֥וּ וְלֹא־עֵ֑ת נָ֝הָ֗ר יוּצַ֥ק יְסוֹדָֽם׃ </span></p>
 <p align="RIGHT"><span lang="he">‎<a name="017">17</a> ‏הָאֹמְרִ֣ים לָ֭אֵל ס֣וּר מִמֶּ֑נּוּ וּמַה־יִּפְעַ֖ל שַׁדַּ֣י לָֽמוֹ׃ </span></p>
 <p align="RIGHT"><span lang="he">‎<a name="018">18</a> ‏וְה֤וּא מִלֵּ֣א בָתֵּיהֶ֣ם ט֑וֹב וַעֲצַ֥ת רְ֝שָׁעִ֗ים רָ֣חֲקָה מֶֽנִּי׃ </span></p>
 <p align="RIGHT"><span lang="he">‎<a name="019">19</a> ‏יִרְא֣וּ צַדִּיקִ֣ים וְיִשְׂמָ֑חוּ וְ֝נָקִ֗י יִלְעַג־לָֽמוֹ׃ </span></p>
 <p align="RIGHT"><span lang="he">‎<a name="020">20</a> ‏אִם־לֹ֣א נִכְחַ֣ד קִימָ֑נוּ וְ֝יִתְרָ֗ם אָ֣כְלָה אֵֽשׁ׃ </span></p>
 <p align="RIGHT"><span lang="he">‎<a name="021">21</a> ‏הַסְכֶּן־נָ֣א עִמּ֑וֹ וּשְׁלם<font color="red"><sup>1</sup></font> בָּ֝הֶ֗ם תְּֽבוֹאַתְךָ֥<font color="red"><sup>3</sup></font> טוֹבָֽה׃ </span></p>
 <p align="RIGHT"><span lang="he">‎<a name="022">22</a> ‏קַח־נָ֣א מִפִּ֣יו תּוֹרָ֑ה וְשִׂ֥ים אֲ֝מָרָ֗יו בִּלְבָבֶֽךָ׃ </span></p>
 <p align="RIGHT"><span lang="he">‎<a name="023">23</a> ‏אִם־תָּשׁ֣וּב עַד־שַׁ֭דַּי תִּבָּנֶ֑ה תַּרְחִ֥יק עַ֝וְלָ֗ה מֵאָהֳלֶֽךָ׃ </span></p>
 <p align="RIGHT"><span lang="he">‎<a name="024">24</a> ‏וְשִׁית־עַל־עָפָ֥ר בָּ֑צֶר וּבְצ֖וּר נְחָלִ֣ים אוֹפִֽיר׃ </span></p>
 <p align="RIGHT"><span lang="he">‎<a name="025">25</a> ‏וְהָיָ֣ה שַׁדַּ֣י בְּצָרֶ֑יךָ וְכֶ֖סֶף תּוֹעָפ֣וֹת לָֽךְ׃ </span></p>
 <p align="RIGHT"><span lang="he">‎<a name="026">26</a> ‏כִּי־אָ֭ז עַל־שַׁדַּ֣י תִּתְעַנָּ֑ג וְתִשָּׂ֖א אֶל־אֱל֣וֹהַּ פָּנֶֽיךָ׃ </span></p>
 <p align="RIGHT"><span lang="he">‎<a name="027">27</a> ‏תַּעְתִּ֣יר אֵ֭לָיו וְיִשְׁמָעֶ֑ךָּ וּנְדָרֶ֥יךָ תְשַׁלֵּֽם׃ </span></p>
 <p align="RIGHT"><span lang="he">‎<a name="028">28</a> ‏וְֽתִגְזַר־א֖וֹמֶר וְיָ֣קָם לָ֑ךְ וְעַל־דְּ֝רָכֶ֗יךָ נָ֣גַֽהּ אֽוֹר׃ </span></p>
 <p align="RIGHT"><span lang="he">‎<a name="029">29</a> ‏כִּֽי־הִ֭שְׁפִּילוּ וַתֹּ֣אמֶר גֵּוָ֑ה וְשַׁ֖ח עֵינַ֣יִם יוֹשִֽׁעַ׃ </span></p>
 <p align="RIGHT"><span lang="he">‎<a name="030">30</a> ‏יְֽמַלֵּ֥ט<font color="red"><sup>1</sup></font> אִֽי־נָקִ֑י וְ֝נִמְלַ֗ט בְּבֹ֣ר כַּפֶּֽיךָ׃ פ</span></p>
 </td>
 <td width="50%">
 <p>1 wayy<sup>a</sup>‘an ’ĕlîfaz hatēmānî wayyō’mar: </p>
 <p>2 halə’ēl yisəkān-gāḇer kî-yisəkōn ‘ālêmwō maśəkîl: </p>
 <p>3 h<sup>a</sup>ḥēfeṣ ləšaday kî ṯiṣədāq wə’im-beṣ<sup>a</sup>‘ kî-ṯatēm dərāḵeyḵā: </p>
 <p>4 hămîyirə’āṯəḵā yōḵîḥeḵā yāḇwō’ ‘imməḵā bammišəpāṭ: </p>
 <p>5 hălō’ rā‘āṯəḵā rabâ wə’ên-qēṣ l<sup>a</sup>‘ăwōnōṯeyḵā: </p>
 <p>6 kî-ṯ<sup>a</sup>ḥəbōl ’<sup>a</sup>ḥeyḵā ḥinnām ûḇiḡəḏê ‘ărûmmîm tafəšîṭ: </p>
 <p>7 lō’-mayim ‘āyēf tašəqeh ûmērā‘ēḇ timən<sup>a</sup>‘-lāḥem: </p>
 <p>8 wə’îš zərwō‘a lwō hā’āreṣ ûnəśû’ fānîm yēšeḇ bāh: </p>
 <p>9 ’aləmānwōṯ šill<sup>a</sup>ḥətā rêqām ûzərō‘wōṯ yəṯōmîm yəḏukā’: </p>
 <p>10 ‘al-kēn səḇîḇwōṯeyḵā f<sup>a</sup>ḥîm wîḇaheləḵā p<sup>a</sup>ḥaḏ piṯə’ōm: </p>
 <p>11 ’wō-ḥōšeḵə lō’-ṯirə’eh wəšifə‘aṯ-mayim təḵasseḵḵā: </p>
 <p>12 hă‍lō’-’ĕlwōhha gōḇ<sup>a</sup>h šāmāyim ûrə’ēh rō’š<font color="red"><sup>3</sup></font> kwōḵāḇîm kî-rāmmû: </p>
 <p>13 wə’āmarətā mah-yyāḏ<sup>a</sup>‘ ’ēl haḇə‘aḏ ‘ărāfel yišəpwōṭ: </p>
 <p>14 ‘āḇîm sēṯer-lwō wəlō’ yirə’eh wəḥûḡ šāmayim yiṯəhallāḵə: </p>
 <p>15 ha’ōr<sup>a</sup>ḥ ‘wōlām tišəmōr ’ăšer dārəḵû məṯê-’āwen: </p>
 <p>16 ’ăšer-qumməṭû wəlō’-‘ēṯ nâār yûṣaq yəswōḏām: </p>
 <p>17 hā’ōmərîm lā’ēl sûr mimmennû ûmah-yyifə‘al šaday lāmwō: </p>
 <p>18 wəhû’ millē’ ḇātêhem ṭwōḇ w<sup>a</sup>‘ăṣaṯ rəšā‘îm rāḥăqâ mennî: </p>
 <p>19 yirə’û ṣadîqîm wəyiśəmāḥû wənāqî yilə‘aḡ-lāmwō: </p>
 <p>20 ’im-lō’ niḵəḥaḏ qîmānû wəyiṯərām ’āḵəlâ ’ēš: </p>
 <p>21 hasəken-nā’ ‘immwō ûšəlm<font color="red"><sup>1</sup></font> bâem təḇwō’aṯəḵā<font color="red"><sup>3</sup></font> ṭwōḇâ: </p>
 <p>22 q<sup>a</sup>ḥ-nā’ mipîw twōrâ wəśîm ’ămārāyw biləḇāḇeḵā: </p>
 <p>23 ’im-tāšûḇ ‘aḏ-šaday tibāneh tarəḥîq ‘awəlâ mē’âŏleḵā: </p>
 <p>24 wəšîṯ-‘al-‘āfār bāṣer ûḇəṣûr nəḥālîm ’wōfîr: </p>
 <p>25 wəhāyâ šaday bəṣāreyḵā wəḵesef twō‘āfwōṯ lāḵə: </p>
 <p>26 kî-’āz ‘al-šaday tiṯə‘annāḡ wəṯiśśā’ ’el-’ĕlwōhha pāneyḵā: </p>
 <p>27 t<sup>a</sup>‘ətîr ’ēlāyw wəyišəmā‘eḵḵā ûnəḏāreyḵā ṯəšallēm: </p>
 <p>28 wəṯiḡəzar-’wōmer wəyāqām lāḵə wə‘al-dərāḵeyḵā nāḡ<sup>a</sup>h ’wōr: </p>
 <p>29 kî-hišəpîlû watō’mer gēwâ wəš<sup>a</sup>ḥ ‘ênayim ywōši‘a: </p>
 <p>30 yəmallēṭ<font color="red"><sup>1</sup></font> ’î-nāqî wəniməlaṭ bəḇōr kapeyḵā: f</p>
 </td>
 </tr></table>
 <p></p><hr>
 <center>
 <a href="job023.htm">Next: Job (Iyov) Chapter 23</a></center>
 </body>