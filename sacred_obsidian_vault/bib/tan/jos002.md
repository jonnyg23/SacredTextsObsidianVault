<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jos002.htm">Polyglot</a> 
 <a href="../kjv/jos002.htm">KJV</a> 
 <a href="../sep/jsb002.htm">Sep:JsB</a> 
 <a href="../vul/jos002.htm">Vul</a> 
 
 <br>
 <br><a href="jos.htm">Joshua (Yehoshua) Index</a><br>
  
 <a href="jos001.htm">Previous</a> 
 <a href="jos003.htm">Next</a> 
 </center>
 <hr>
 
 <h3 align="CENTER">Tanach (Hebrew): Joshua (Yehoshua) Chapter 2</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיִּשְׁלַ֣ח יְהוֹשֻׁ֣עַ־בִּן־נ֠וּן מִֽן־הַשִּׁטִּ֞ים שְׁנַֽיִם־אֲנָשִׁ֤ים מְרַגְּלִים֙ חֶ֣רֶשׁ לֵאמֹ֔ר לְכ֛וּ רְא֥וּ אֶת־הָאָ֖רֶץ וְאֶת־יְרִיח֑וֹ וַיֵּ֨לְכ֜וּ וַ֠יָּבֹאוּ בֵּית־אִשָּׁ֥ה זוֹנָ֛ה וּשְׁמָ֥הּ רָחָ֖ב וַיִּשְׁכְּבוּ־שָֽׁמָּה׃ </span></p>
 <p align="RIGHT"><span lang="he">‎<a name="002">2</a> ‏וַיֵּ֣אָמַ֔ר לְמֶ֥לֶךְ יְרִיח֖וֹ לֵאמֹ֑ר הִנֵּ֣ה אֲ֠נָשִׁים בָּ֣אוּ הֵ֧נָּה הַלַּ֛יְלָה מִבְּנֵ֥י יִשְׂרָאֵ֖ל לַחְפֹּ֥ר אֶת־הָאָֽרֶץ׃ </span></p>
 <p align="RIGHT"><span lang="he">‎<a name="003">3</a> ‏וַיִּשְׁלַח֙ מֶ֣לֶךְ יְרִיח֔וֹ אֶל־רָחָ֖ב לֵאמֹ֑ר ה֠וֹצִיאִי הָאֲנָשִׁ֨ים הַבָּאִ֤ים אֵלַ֙יִךְ֙ אֲשֶׁר־בָּ֣אוּ לְבֵיתֵ֔ךְ כִּ֛י לַחְפֹּ֥ר אֶת־כָּל־הָאָ֖רֶץ בָּֽאוּ׃ </span></p>
 <p align="RIGHT"><span lang="he">‎<a name="004">4</a> ‏וַתִּקַּ֧ח הָֽאִשָּׁ֛ה אֶת־שְׁנֵ֥י הָאֲנָשִׁ֖ים וַֽתִּצְפְּנ֑וֹ וַתֹּ֣אמֶר׀ כֵּ֗ן בָּ֤אוּ אֵלַי֙ הָֽאֲנָשִׁ֔ים וְלֹ֥א יָדַ֖עְתִּי מֵאַ֥יִן הֵֽמָּה׃ </span></p>
 <p align="RIGHT"><span lang="he">‎<a name="005">5</a> ‏וַיְהִ֨י הַשַּׁ֜עַר לִסְגּ֗וֹר בַּחֹ֙שֶׁךְ֙ וְהָאֲנָשִׁ֣ים יָצָ֔אוּ לֹ֣א יָדַ֔עְתִּי אָ֥נָה הָלְכ֖וּ הָֽאֲנָשִׁ֑ים רִדְפ֥וּ מַהֵ֛ר אַחֲרֵיהֶ֖ם כִּ֥י תַשִּׂיגֽוּם׃ </span></p>
 <p align="RIGHT"><span lang="he">‎<a name="006">6</a> ‏וְהִ֖יא הֶעֱלָ֣תַם הַגָּ֑גָה וַֽתִּטְמְנֵם֙ בְּפִשְׁתֵּ֣י הָעֵ֔ץ הָעֲרֻכ֥וֹת לָ֖הּ עַל־הַגָּֽג׃ </span></p>
 <p align="RIGHT"><span lang="he">‎<a name="007">7</a> ‏וְהָאֲנָשִׁ֗ים רָדְפ֤וּ אַֽחֲרֵיהֶם֙ דֶּ֣רֶךְ הַיַּרְדֵּ֔ן עַ֖ל הַֽמַּעְבְּר֑וֹת וְהַשַּׁ֣עַר סָגָ֔רוּ אַחֲרֵ֕י כַּאֲשֶׁ֛ר יָצְא֥וּ הָרֹדְפִ֖ים אַחֲרֵיהֶֽם׃ </span></p>
 <p align="RIGHT"><span lang="he">‎<a name="008">8</a> ‏וְהֵ֖מָּה טֶ֣רֶם יִשְׁכָּב֑וּן וְהִ֛יא עָלְתָ֥ה עֲלֵיהֶ֖ם עַל־הַגָּֽג׃ </span></p>
 <p align="RIGHT"><span lang="he">‎<a name="009">9</a> ‏וַתֹּ֙אמֶר֙ אֶל־הָ֣אֲנָשִׁ֔ים יָדַ֕עְתִּי כִּֽי־נָתַ֧ן יְהוָ֛ה לָכֶ֖ם אֶת־הָאָ֑רֶץ וְכִֽי־נָפְלָ֤ה אֵֽימַתְכֶם֙ עָלֵ֔ינוּ וְכִ֥י נָמֹ֛גוּ כָּל־יֹשְׁבֵ֥י הָאָ֖רֶץ מִפְּנֵיכֶֽם׃ </span></p>
 <p align="RIGHT"><span lang="he">‎<a name="010">10</a> ‏כִּ֣י שָׁמַ֗עְנוּ אֵ֠ת אֲשֶׁר־הוֹבִ֨ישׁ יְהוָ֜ה אֶת־מֵ֤י יַם־סוּף֙ מִפְּנֵיכֶ֔ם בְּצֵאתְכֶ֖ם מִמִּצְרָ֑יִם וַאֲשֶׁ֣ר עֲשִׂיתֶ֡ם לִשְׁנֵי֩ מַלְכֵ֨י הָאֱמֹרִ֜י אֲשֶׁ֨ר בְּעֵ֤בֶר הַיַּרְדֵּן֙ לְסִיחֹ֣ן וּלְע֔וֹג אֲשֶׁ֥ר הֶחֱרַמְתֶּ֖ם אוֹתָֽם׃ </span></p>
 <p align="RIGHT"><span lang="he">‎<a name="011">11</a> ‏וַנִּשְׁמַע֙ וַיִּמַּ֣ס לְבָבֵ֔נוּ וְלֹא־קָ֨מָה ע֥וֹד ר֛וּחַ בְּאִ֖ישׁ מִפְּנֵיכֶ֑ם כִּ֚י יְהוָ֣ה אֱלֹֽהֵיכֶ֔ם ה֤וּא אֱלֹהִים֙ בַּשָּׁמַ֣יִם מִמַּ֔עַל וְעַל־הָאָ֖רֶץ מִתָּֽחַת׃ </span></p>
 <p align="RIGHT"><span lang="he">‎<a name="012">12</a> ‏וְעַתָּ֗ה הִשָּֽׁבְעוּ־נָ֥א לִי֙ בַּֽיהוָ֔ה כִּי־עָשִׂ֥יתִי עִמָּכֶ֖ם חָ֑סֶד וַעֲשִׂיתֶ֨ם גַּם־אַתֶּ֜ם עִם־בֵּ֤ית אָבִי֙ חֶ֔סֶד וּנְתַתֶּ֥ם לִ֖י א֥וֹת אֱמֶֽת׃ </span></p>
 <p align="RIGHT"><span lang="he">‎<a name="013">13</a> ‏וְהַחֲיִתֶ֞ם אֶת־אָבִ֣י וְאֶת־אִמִּ֗י וְאֶת־אַחַי֙ וְאֶת־<font color="brown">אחותי</font> <font color="blue">אַחְיוֹתַ֔י</font> וְאֵ֖ת כָּל־אֲשֶׁ֣ר לָהֶ֑ם וְהִצַּלְתֶּ֥ם אֶת־נַפְשֹׁתֵ֖ינוּ מִמָּֽוֶת׃ </span></p>
 <p align="RIGHT"><span lang="he">‎<a name="014">14</a> ‏וַיֹּ֧אמְרוּ לָ֣הּ הָאֲנָשִׁ֗ים נַפְשֵׁ֤נוּ תַחְתֵּיכֶם֙ לָמ֔וּת אִ֚ם לֹ֣א תַגִּ֔ידוּ אֶת־דְּבָרֵ֖נוּ זֶ֑ה וְהָיָ֗ה בְּתֵת־יְהוָ֥ה לָ֙נוּ֙ אֶת־הָאָ֔רֶץ וְעָשִׂ֥ינוּ עִמָּ֖ךְ חֶ֥סֶד וֶאֱמֶֽת׃ </span></p>
 <p align="RIGHT"><span lang="he">‎<a name="015">15</a> ‏וַתּוֹרִדֵ֥ם בַּחֶ֖בֶל בְּעַ֣ד הַֽחַלּ֑וֹן כִּ֤י בֵיתָהּ֙ בְּקִ֣יר הַֽחוֹמָ֔ה וּבַֽחוֹמָ֖ה הִ֥יא יוֹשָֽׁבֶת׃ </span></p>
 <p align="RIGHT"><span lang="he">‎<a name="016">16</a> ‏וַתֹּ֤אמֶר לָהֶם֙ הָהָ֣רָה לֵּ֔כוּ פֶּֽן־יִפְגְּע֥וּ בָכֶ֖ם הָרֹדְפִ֑ים וְנַחְבֵּתֶ֨ם שָׁ֜מָּה שְׁלֹ֣שֶׁת יָמִ֗ים עַ֚ד שׁ֣וֹב הָרֹֽדְפִ֔ים וְאַחַ֖ר תֵּלְכ֥וּ לְדַרְכְּכֶֽם׃ </span></p>
 <p align="RIGHT"><span lang="he">‎<a name="017">17</a> ‏וַיֹּאמְר֥וּ אֵלֶ֖יהָ הָאֲנָשִׁ֑ים נְקִיִּ֣ם אֲנַ֔חְנוּ מִשְּׁבֻעָתֵ֥ךְ הַזֶּ֖ה אֲשֶׁ֥ר הִשְׁבַּעְתָּֽנוּ׃ </span></p>
 <p align="RIGHT"><span lang="he">‎<a name="018">18</a> ‏הִנֵּ֛ה אֲנַ֥חְנוּ בָאִ֖ים בָּאָ֑רֶץ אֶת־תִּקְוַ֡ת חוּט֩ הַשָּׁנִ֨י הַזֶּ֜ה תִּקְשְׁרִ֗י בַּֽחַלּוֹן֙ אֲשֶׁ֣ר הוֹרַדְתֵּ֣נוּ ב֔וֹ וְאֶת־אָבִ֨יךְ וְאֶת־אִמֵּ֜ךְ וְאֶת־אַחַ֗יִךְ וְאֵת֙ כָּל־בֵּ֣ית אָבִ֔יךְ תַּאַסְפִ֥י אֵלַ֖יִךְ הַבָּֽיְתָה׃ </span></p>
 <p align="RIGHT"><span lang="he">‎<a name="019">19</a> ‏וְהָיָ֡ה כֹּ֣ל אֲשֶׁר־יֵצֵא֩ מִדַּלְתֵ֨י בֵיתֵ֧ךְ׀ הַח֛וּצָה דָּמ֥וֹ בְרֹאשׁ֖וֹ וַאֲנַ֣חְנוּ נְקִיִּ֑ם וְ֠כֹל אֲשֶׁ֨ר יִֽהְיֶ֤ה אִתָּךְ֙ בַּבַּ֔יִת דָּמ֣וֹ בְרֹאשֵׁ֔נוּ אִם־יָ֖ד תִּֽהְיֶה־בּֽוֹ׃ </span></p>
 <p align="RIGHT"><span lang="he">‎<a name="020">20</a> ‏וְאִם־תַּגִּ֖ידִי אֶת־דְּבָרֵ֣נוּ זֶ֑ה וְהָיִ֣ינוּ נְקִיִּ֔ם מִשְּׁבֻעָתֵ֖ךְ אֲשֶׁ֥ר הִשְׁבַּעְתָּֽנוּ׃ </span></p>
 <p align="RIGHT"><span lang="he">‎<a name="021">21</a> ‏וַתֹּ֙אמֶר֙ כְּדִבְרֵיכֶ֣ם כֶּן־ה֔וּא וַֽתְּשַׁלְּחֵ֖ם וַיֵּלֵ֑כוּ וַתִּקְשֹׁ֛ר אֶת־תִּקְוַ֥ת הַשָּׁנִ֖י בַּחַלּֽוֹן׃ </span></p>
 <p align="RIGHT"><span lang="he">‎<a name="022">22</a> ‏וַיֵּלְכוּ֙ וַיָּבֹ֣אוּ הָהָ֔רָה וַיֵּ֤שְׁבוּ שָׁם֙ שְׁלֹ֣שֶׁת יָמִ֔ים עַד־שָׁ֖בוּ הָרֹדְפִ֑ים וַיְבַקְשׁ֧וּ הָרֹדְפִ֛ים בְּכָל־הַדֶּ֖רֶךְ וְלֹ֥א מָצָֽאוּ׃ </span></p>
 <p align="RIGHT"><span lang="he">‎<a name="023">23</a> ‏וַיָּשֻׁ֜בוּ שְׁנֵ֤י הָֽאֲנָשִׁים֙ וַיֵּרְד֣וּ מֵֽהָהָ֔ר וַיַּעַבְרוּ֙ וַיָּבֹ֔אוּ אֶל־יְהוֹשֻׁ֖עַ בִּן־נ֑וּן וַיְסַ֨פְּרוּ־ל֔וֹ אֵ֥ת כָּל־הַמֹּצְא֖וֹת אוֹתָֽם׃ </span></p>
 <p align="RIGHT"><span lang="he">‎<a name="024">24</a> ‏וַיֹּאמְרוּ֙ אֶל־יְהוֹשֻׁ֔עַ כִּֽי־נָתַ֧ן יְהוָ֛ה בְּיָדֵ֖נוּ אֶת־כָּל־הָאָ֑רֶץ וְגַם־נָמֹ֛גוּ כָּל־יֹשְׁבֵ֥י הָאָ֖רֶץ מִפָּנֵֽינוּ׃ ס</span></p>
 </td>
 <td width="50%">
 <p>1 wayyišəl<sup>a</sup>ḥ yəhwōšu‘a-bin-nûn min-haššiṭṭîm šənayim-’ănāšîm məragəlîm ḥereš lē’mōr ləḵû rə’û ’eṯ-hā’āreṣ wə’eṯ-yərîḥwō wayyēləḵû wayyāḇō’û bêṯ-’iššâ zwōnâ ûšəmāh rāḥāḇ wayyišəkəḇû-šāmmâ: </p>
 <p>2 wayyē’āmar ləmeleḵə yərîḥwō lē’mōr hinnēh ’ănāšîm bā’û hēnnâ hallayəlâ mibənê yiśərā’ēl l<sup>a</sup>ḥəpōr ’eṯ-hā’āreṣ: </p>
 <p>3 wayyišəl<sup>a</sup>ḥ meleḵə yərîḥwō ’el-rāḥāḇ lē’mōr hwōṣî’î hā’ănāšîm habā’îm ’ēlayiḵə ’ăšer-bā’û ləḇêṯēḵə kî l<sup>a</sup>ḥəpōr ’eṯ-kāl-hā’āreṣ bā’û: </p>
 <p>4 watiqq<sup>a</sup>ḥ hā’iššâ ’eṯ-šənê hā’ănāšîm watiṣəpənwō watō’mer| kēn bā’û ’ēlay hā’ănāšîm wəlō’ yāḏ<sup>a</sup>‘ətî mē’ayin hēmmâ: </p>
 <p>5 wayəhî hašš<sup>a</sup>‘ar lisəgwōr b<sup>a</sup>ḥōšeḵə wəhā’ănāšîm yāṣā’û lō’ yāḏ<sup>a</sup>‘ətî ’ānâ hāləḵû hā’ănāšîm riḏəfû mahēr ’<sup>a</sup>ḥărêhem kî ṯaśśîḡûm: </p>
 <p>6 wəhî’ he‘ĕlāṯam hagāḡâ watiṭəmənēm bəfišətê hā‘ēṣ hā‘ăruḵwōṯ lāh ‘al-hagāḡ: </p>
 <p>7 wəhā’ănāšîm rāḏəfû ’<sup>a</sup>ḥărêhem dereḵə hayyarədēn ‘al hamm<sup>a</sup>‘əbərwōṯ wəhašš<sup>a</sup>‘ar sāḡārû ’<sup>a</sup>ḥărê ka’ăšer yāṣə’û hārōḏəfîm ’<sup>a</sup>ḥărêhem: </p>
 <p>8 wəhēmmâ ṭerem yišəkāḇûn wəhî’ ‘āləṯâ ‘ălêhem ‘al-hagāḡ: </p>
 <p>9 watō’mer ’el-hā’ănāšîm yāḏ<sup>a</sup>‘ətî kî-nāṯan yəhwâ lāḵem ’eṯ-hā’āreṣ wəḵî-nāfəlâ ’êmaṯəḵem ‘ālênû wəḵî nāmōḡû kāl-yōšəḇê hā’āreṣ mipənêḵem: </p>
 <p>10 kî šām<sup>a</sup>‘ənû ’ēṯ ’ăšer-hwōḇîš yəhwâ ’eṯ-mê yam-sûf mipənêḵem bəṣē’ṯəḵem mimmiṣərāyim wa’ăšer ‘ăśîṯem lišənê maləḵê hā’ĕmōrî ’ăšer bə‘ēḇer hayyarədēn ləsîḥōn ûlə‘wōḡ ’ăšer heḥĕramətem ’wōṯām: </p>
 <p>11 wannišəm<sup>a</sup>‘ wayyimmas ləḇāḇēnû wəlō’-qāmâ ‘wōḏ rûḥa bə’îš mipənêḵem kî yəhwâ ’ĕlōhêḵem hû’ ’ĕlōhîm baššāmayim mimm<sup>a</sup>‘al wə‘al-hā’āreṣ mitāḥaṯ: </p>
 <p>12 wə‘atâ hiššāḇə‘û-nā’ lî bayhwâ kî-‘āśîṯî ‘immāḵem ḥāseḏ w<sup>a</sup>‘ăśîṯem gam-’atem ‘im-bêṯ ’āḇî ḥeseḏ ûnəṯatem lî ’wōṯ ’ĕmeṯ: </p>
 <p>13 wəh<sup>a</sup>ḥăyiṯem ’eṯ-’āḇî wə’eṯ-’immî wə’eṯ-’<sup>a</sup>ḥay wə’eṯ-<font color="brown">’<sup>a</sup>ḥwōṯay</font> <font color="blue">’<sup>a</sup>ḥəywōṯay</font> wə’ēṯ kāl-’ăšer lâem wəhiṣṣalətem ’eṯ-nafəšōṯênû mimmāweṯ: </p>
 <p>14 wayyō’mərû lāh hā’ănāšîm nafəšēnû ṯ<sup>a</sup>ḥətêḵem lāmûṯ ’im lō’ ṯagîḏû ’eṯ-dəḇārēnû zeh wəhāyâ bəṯēṯ-yəhwâ lānû ’eṯ-hā’āreṣ wə‘āśînû ‘immāḵə ḥeseḏ we’ĕmeṯ: </p>
 <p>15 watwōriḏēm b<sup>a</sup>ḥeḇel bə‘aḏ h<sup>a</sup>ḥallwōn kî ḇêṯāh bəqîr h<sup>a</sup>ḥwōmâ ûḇ<sup>a</sup>ḥwōmâ hî’ ywōšāḇeṯ: </p>
 <p>16 watō’mer lâem hâārâ llēḵû pen-yifəgə‘û ḇāḵem hārōḏəfîm wən<sup>a</sup>ḥəbēṯem šāmmâ šəlōšeṯ yāmîm ‘aḏ šwōḇ hārōḏəfîm wə’<sup>a</sup>ḥar tēləḵû ləḏarəkəḵem: </p>
 <p>17 wayyō’mərû ’ēleyhā hā’ănāšîm nəqîyim ’ăn<sup>a</sup>ḥənû miššəḇu‘āṯēḵə hazzeh ’ăšer hišəb<sup>a</sup>‘ətānû: </p>
 <p>18 hinnēh ’ăn<sup>a</sup>ḥənû ḇā’îm bā’āreṣ ’eṯ-tiqəwaṯ ḥûṭ haššānî hazzeh tiqəšərî b<sup>a</sup>ḥallwōn ’ăšer hwōraḏətēnû ḇwō wə’eṯ-’āḇîḵə wə’eṯ-’immēḵə wə’eṯ-’<sup>a</sup>ḥayiḵə wə’ēṯ kāl-bêṯ ’āḇîḵə ta’asəfî ’ēlayiḵə habāyəṯâ: </p>
 <p>19 wəhāyâ kōl ’ăšer-yēṣē’ midaləṯê ḇêṯēḵə| h<sup>a</sup>ḥûṣâ dāmwō ḇərō’šwō wa’ăn<sup>a</sup>ḥənû nəqîyim wəḵōl ’ăšer yihəyeh ’itāḵə babayiṯ dāmwō ḇərō’šēnû ’im-yāḏ tihəyeh-bwō: </p>
 <p>20 wə’im-tagîḏî ’eṯ-dəḇārēnû zeh wəhāyînû nəqîyim miššəḇu‘āṯēḵə ’ăšer hišəb<sup>a</sup>‘ətānû: </p>
 <p>21 watō’mer kəḏiḇərêḵem ken-hû’ watəšalləḥēm wayyēlēḵû watiqəšōr ’eṯ-tiqəwaṯ haššānî b<sup>a</sup>ḥallwōn: </p>
 <p>22 wayyēləḵû wayyāḇō’û hâārâ wayyēšəḇû šām šəlōšeṯ yāmîm ‘aḏ-šāḇû hārōḏəfîm wayəḇaqəšû hārōḏəfîm bəḵāl-hadereḵə wəlō’ māṣā’û: </p>
 <p>23 wayyāšuḇû šənê hā’ănāšîm wayyērəḏû mēhâār wayy<sup>a</sup>‘aḇərû wayyāḇō’û ’el-yəhwōšu‘a bin-nûn wayəsapərû-lwō ’ēṯ kāl-hammōṣə’wōṯ ’wōṯām: </p>
 <p>24 wayyō’mərû ’el-yəhwōšu‘a kî-nāṯan yəhwâ bəyāḏēnû ’eṯ-kāl-hā’āreṣ wəḡam-nāmōḡû kāl-yōšəḇê hā’āreṣ mipānênû: s</p>
 </td>
 </tr></table>
 <p></p><hr>
 <center>
 <a href="jos003.htm">Next: Joshua (Yehoshua) Chapter 3</a></center>
 </body>