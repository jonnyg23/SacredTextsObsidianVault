<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/hos012.htm">Polyglot</a> 
 <a href="../kjv/hos012.htm">KJV</a> 
 <a href="../sep/hos012.htm">Sep</a> 
 <a href="../vul/hos012.htm">Vul</a> 
 
 <br>
 <br><a href="hos.htm">Hosea (Hoshea) Index</a><br>
  
 <a href="hos011.htm">Previous</a> 
 <a href="hos013.htm">Next</a> 
 </center>
 <hr>
 
 <h3 align="CENTER">Tanach (Hebrew): Hosea (Hoshea) Chapter 12</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏סְבָבֻ֤נִי בְכַ֙חַשׁ֙ אֶפְרַ֔יִם וּבְמִרְמָ֖ה בֵּ֣ית יִשְׂרָאֵ֑ל וִֽיהוּדָ֗ה עֹ֥ד רָד֙ עִם־אֵ֔ל וְעִם־קְדוֹשִׁ֖ים נֶאֱמָֽן׃ </span></p>
 <p align="RIGHT"><span lang="he">‎<a name="002">2</a> ‏אֶפְרַ֜יִם רֹעֶ֥ה ר֙וּחַ֙ וְרֹדֵ֣ף קָדִ֔ים כָּל־הַיּ֕וֹם כָּזָ֥ב וָשֹׁ֖ד יַרְבֶּ֑ה וּבְרִית֙ עִם־אַשּׁ֣וּר יִכְרֹ֔תוּ וְשֶׁ֖מֶן לְמִצְרַ֥יִם יוּבָֽל׃ </span></p>
 <p align="RIGHT"><span lang="he">‎<a name="003">3</a> ‏וְרִ֥יב לַֽיהוָ֖ה עִם־יְהוּדָ֑ה וְלִפְקֹ֤ד עַֽל־יַעֲקֹב֙ כִּדְרָכָ֔יו כְּמַעֲלָלָ֖יו יָשִׁ֥יב לֽוֹ׃ </span></p>
 <p align="RIGHT"><span lang="he">‎<a name="004">4</a> ‏בַּבֶּ֖טֶן עָקַ֣ב אֶת־אָחִ֑יו וּבְאוֹנ֖וֹ שָׂרָ֥ה אֶת־אֱלֹהִֽים׃ </span></p>
 <p align="RIGHT"><span lang="he">‎<a name="005">5</a> ‏וָיָּ֤שַׂר אֶל־מַלְאָךְ֙ וַיֻּכָ֔ל בָּכָ֖ה וַיִּתְחַנֶּן־ל֑וֹ בֵּֽית־אֵל֙ יִמְצָאֶ֔נּוּ וְשָׁ֖ם יְדַבֵּ֥ר עִמָּֽנוּ׃ </span></p>
 <p align="RIGHT"><span lang="he">‎<a name="006">6</a> ‏וַֽיהוָ֖ה אֱלֹהֵ֣י הַצְּבָא֑וֹת יְהוָ֖ה זִכְרֽוֹ׃ </span></p>
 <p align="RIGHT"><span lang="he">‎<a name="007">7</a> ‏וְאַתָּ֖ה בֵּאלֹהֶ֣יךָ תָשׁ֑וּב חֶ֤סֶד וּמִשְׁפָּט֙ שְׁמֹ֔ר וְקַוֵּ֥ה אֶל־אֱלֹהֶ֖יךָ תָּמִֽיד׃ </span></p>
 <p align="RIGHT"><span lang="he">‎<a name="008">8</a> ‏כְּנַ֗עַן בְּיָד֛וֹ מֹאזְנֵ֥י מִרְמָ֖ה לַעֲשֹׁ֥ק אָהֵֽב׃ </span></p>
 <p align="RIGHT"><span lang="he">‎<a name="009">9</a> ‏וַיֹּ֣אמֶר אֶפְרַ֔יִם אַ֣ךְ עָשַׁ֔רְתִּי מָצָ֥אתִי א֖וֹן לִ֑י כָּל־יְגִיעַ֕י לֹ֥א יִמְצְאוּ־לִ֖י עָוֹ֥ן אֲשֶׁר־חֵֽטְא׃ </span></p>
 <p align="RIGHT"><span lang="he">‎<a name="010">10</a> ‏וְאָנֹכִ֛י יְהוָ֥ה אֱלֹהֶ֖יךָ מֵאֶ֣רֶץ מִצְרָ֑יִם עֹ֛ד אוֹשִֽׁיבְךָ֥ בָאֳהָלִ֖ים כִּימֵ֥י מוֹעֵֽד׃ </span></p>
 <p align="RIGHT"><span lang="he">‎<a name="011">11</a> ‏וְדִבַּ֙רְתִּי֙ עַל־הַנְּבִיאִ֔ים וְאָנֹכִ֖י חָז֣וֹן הִרְבֵּ֑יתִי וּבְיַ֥ד הַנְּבִיאִ֖ים אֲדַמֶּֽה׃ </span></p>
 <p align="RIGHT"><span lang="he">‎<a name="012">12</a> ‏אִם־גִּלְעָ֥ד אָ֙וֶן֙ אַךְ־שָׁ֣וְא הָי֔וּ בַּגִּלְגָּ֖ל שְׁוָרִ֣ים זִבֵּ֑חוּ גַּ֤ם מִזְבְּחוֹתָם֙ כְּגַלִּ֔ים עַ֖ל תַּלְמֵ֥י שָׂדָֽי׃ </span></p>
 <p align="RIGHT"><span lang="he">‎<a name="013">13</a> ‏וַיִּבְרַ֥ח יַעֲקֹ֖ב שְׂדֵ֣ה אֲרָ֑ם וַיַּעֲבֹ֤ד יִשְׂרָאֵל֙ בְּאִשָּׁ֔ה וּבְאִשָּׁ֖ה שָׁמָֽר׃ </span></p>
 <p align="RIGHT"><span lang="he">‎<a name="014">14</a> ‏וּבְנָבִ֕יא הֶעֱלָ֧ה יְהוָ֛ה אֶת־יִשְׂרָאֵ֖ל מִמִּצְרָ֑יִם וּבְנָבִ֖יא נִשְׁמָֽר׃ </span></p>
 <p align="RIGHT"><span lang="he">‎<a name="015">15</a> ‏הִכְעִ֥יס אֶפְרַ֖יִם תַּמְרוּרִ֑ים וְדָמָיו֙ עָלָ֣יו יִטּ֔וֹשׁ וְחֶ֨רְפָּת֔וֹ יָשִׁ֥יב ל֖וֹ אֲדֹנָֽיו׃ </span></p>
 </td>
 <td width="50%">
 <p>1 səḇāḇunî ḇəḵ<sup>a</sup>ḥaš ’efərayim ûḇəmirəmâ bêṯ yiśərā’ēl wîhûḏâ ‘ōḏ rāḏ ‘im-’ēl wə‘im-qəḏwōšîm ne’ĕmān: </p>
 <p>2 ’efərayim rō‘eh rûḥa wərōḏēf qāḏîm kāl-hayywōm kāzāḇ wāšōḏ yarəbeh ûḇərîṯ ‘im-’aššûr yiḵərōṯû wəšemen ləmiṣərayim yûḇāl: </p>
 <p>3 wərîḇ layhwâ ‘im-yəhûḏâ wəlifəqōḏ ‘al-y<sup>a</sup>‘ăqōḇ kiḏərāḵāyw kəm<sup>a</sup>‘ălālāyw yāšîḇ lwō: </p>
 <p>4 babeṭen ‘āqaḇ ’eṯ-’āḥîw ûḇə’wōnwō śārâ ’eṯ-’ĕlōhîm: </p>
 <p>5 wāyyāśar ’el-malə’āḵə wayyuḵāl bāḵâ wayyiṯəḥannen-lwō bêṯ-’ēl yiməṣā’ennû wəšām yəḏabēr ‘immānû: </p>
 <p>6 wayhwâ ’ĕlōhê haṣṣəḇā’wōṯ yəhwâ ziḵərwō: </p>
 <p>7 wə’atâ bē’lōheyḵā ṯāšûḇ ḥeseḏ ûmišəpāṭ šəmōr wəqaûēh ’el-’ĕlōheyḵā tāmîḏ: </p>
 <p>8 kən<sup>a</sup>‘an bəyāḏwō mō’zənê mirəmâ l<sup>a</sup>‘ăšōq ’âēḇ: </p>
 <p>9 wayyō’mer ’efərayim ’aḵə ‘āšarətî māṣā’ṯî ’wōn lî kāl-yəḡî‘ay lō’ yiməṣə’û-lî ‘āwōn ’ăšer-ḥēṭə’: </p>
 <p>10 wə’ānōḵî yəhwâ ’ĕlōheyḵā mē’ereṣ miṣərāyim ‘ōḏ ’wōšîḇəḵā ḇā’ŏhālîm kîmê mwō‘ēḏ: </p>
 <p>11 wəḏibarətî ‘al-hannəḇî’îm wə’ānōḵî ḥāzwōn hirəbêṯî ûḇəyaḏ hannəḇî’îm ’ăḏammeh: </p>
 <p>12 ’im-gilə‘āḏ ’āwen ’aḵə-šāwə’ hāyû bagiləgāl šəwārîm zibēḥû gam mizəbəḥwōṯām kəḡallîm ‘al taləmê śāḏāy: </p>
 <p>13 wayyiḇər<sup>a</sup>ḥ y<sup>a</sup>‘ăqōḇ śəḏēh ’ărām wayy<sup>a</sup>‘ăḇōḏ yiśərā’ēl bə’iššâ ûḇə’iššâ šāmār: </p>
 <p>14 ûḇənāḇî’ he‘ĕlâ yəhwâ ’eṯ-yiśərā’ēl mimmiṣərāyim ûḇənāḇî’ nišəmār: </p>
 <p>15 hiḵə‘îs ’efərayim tamərûrîm wəḏāmāyw ‘ālāyw yiṭṭwōš wəḥerəpāṯwō yāšîḇ lwō ’ăḏōnāyw: </p>
 </td>
 </tr></table>
 <p></p><hr>
 <center>
 <a href="hos013.htm">Next: Hosea (Hoshea) Chapter 13</a></center>
 </body>