<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/num011.htm">Polyglot</a> 
 <a href="../kjv/num011.htm">KJV</a> 
 <a href="../sep/num011.htm">Sep</a> 
 <a href="../vul/num011.htm">Vul</a> 
 
 <br>
 <br><a href="num.htm">Numbers (Bemidbar) Index</a><br>
  
 <a href="num010.htm">Previous</a> 
 <a href="num012.htm">Next</a> 
 </center>
 <hr>
 
 <h3 align="CENTER">Tanach (Hebrew): Numbers (Bemidbar) Chapter 11</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְהִ֤י הָעָם֙ כְּמִתְאֹ֣נְנִ֔ים רַ֖ע בְּאָזְנֵ֣י יְהוָ֑ה וַיִּשְׁמַ֤ע יְהוָה֙ וַיִּ֣חַר אַפּ֔וֹ וַתִּבְעַר־בָּם֙ אֵ֣שׁ יְהוָ֔ה וַתֹּ֖אכַל בִּקְצֵ֥ה הַֽמַּחֲנֶֽה׃ </span></p>
 <p align="RIGHT"><span lang="he">‎<a name="002">2</a> ‏וַיִּצְעַ֥ק הָעָ֖ם אֶל־מֹשֶׁ֑ה וַיִּתְפַּלֵּ֤ל מֹשֶׁה֙ אֶל־יְהוָ֔ה וַתִּשְׁקַ֖ע הָאֵֽשׁ׃ </span></p>
 <p align="RIGHT"><span lang="he">‎<a name="003">3</a> ‏וַיִּקְרָ֛א שֵֽׁם־הַמָּק֥וֹם הַה֖וּא תַּבְעֵרָ֑ה כִּֽי־בָעֲרָ֥ה בָ֖ם אֵ֥שׁ יְהוָֽה׃ </span></p>
 <p align="RIGHT"><span lang="he">‎<a name="004">4</a> ‏וְהָֽאסַפְסֻף֙ אֲשֶׁ֣ר בְּקִרְבּ֔וֹ הִתְאַוּ֖וּ תַּאֲוָ֑ה וַיָּשֻׁ֣בוּ וַיִּבְכּ֗וּ גַּ֚ם בְּנֵ֣י יִשְׂרָאֵ֔ל וַיֹּ֣אמְר֔וּ מִ֥י יַאֲכִלֵ֖נוּ בָּשָֽׂר׃ </span></p>
 <p align="RIGHT"><span lang="he">‎<a name="005">5</a> ‏זָכַ֙רְנוּ֙ אֶת־הַדָּגָ֔ה אֲשֶׁר־נֹאכַ֥ל בְּמִצְרַ֖יִם חִנָּ֑ם אֵ֣ת הַקִּשֻּׁאִ֗ים וְאֵת֙ הָֽאֲבַטִּחִ֔ים וְאֶת־הֶחָצִ֥יר וְאֶת־הַבְּצָלִ֖ים וְאֶת־הַשּׁוּמִֽים׃ </span></p>
 <p align="RIGHT"><span lang="he">‎<a name="006">6</a> ‏וְעַתָּ֛ה נַפְשֵׁ֥נוּ יְבֵשָׁ֖ה אֵ֣ין כֹּ֑ל בִּלְתִּ֖י אֶל־הַמָּ֥ן עֵינֵֽינוּ׃ </span></p>
 <p align="RIGHT"><span lang="he">‎<a name="007">7</a> ‏וְהַמָּ֕ן כִּזְרַע־גַּ֖ד ה֑וּא וְעֵינ֖וֹ כְּעֵ֥ין הַבְּדֹֽלַח׃ </span></p>
 <p align="RIGHT"><span lang="he">‎<a name="008">8</a> ‏שָׁטוּ֩ הָעָ֨ם וְלָֽקְט֜וּ וְטָחֲנ֣וּ בָרֵחַ֗יִם א֤וֹ דָכוּ֙ בַּמְּדֹכָ֔ה וּבִשְּׁלוּ֙ בַּפָּר֔וּר וְעָשׂ֥וּ אֹת֖וֹ עֻג֑וֹת וְהָיָ֣ה טַעְמ֔וֹ כְּטַ֖עַם לְשַׁ֥ד הַשָּֽׁמֶן׃ </span></p>
 <p align="RIGHT"><span lang="he">‎<a name="009">9</a> ‏וּבְרֶ֧דֶת הַטַּ֛ל עַל־הַֽמַּחֲנֶ֖ה לָ֑יְלָה יֵרֵ֥ד הַמָּ֖ן עָלָֽיו׃ </span></p>
 <p align="RIGHT"><span lang="he">‎<a name="010">10</a> ‏וַיִּשְׁמַ֨ע מֹשֶׁ֜ה אֶת־הָעָ֗ם בֹּכֶה֙ לְמִשְׁפְּחֹתָ֔יו אִ֖ישׁ לְפֶ֣תַח אָהֳל֑וֹ וַיִּֽחַר־אַ֤ף יְהוָה֙ מְאֹ֔ד וּבְעֵינֵ֥י מֹשֶׁ֖ה רָֽע׃ </span></p>
 <p align="RIGHT"><span lang="he">‎<a name="011">11</a> ‏וַיֹּ֨אמֶר מֹשֶׁ֜ה אֶל־יְהוָ֗ה לָמָ֤ה הֲרֵעֹ֙תָ֙ לְעַבְדֶּ֔ךָ וְלָ֛מָּה לֹא־מָצָ֥תִי חֵ֖ן בְּעֵינֶ֑יךָ לָשׂ֗וּם אֶת־מַשָּׂ֛א כָּל־הָעָ֥ם הַזֶּ֖ה עָלָֽי׃ </span></p>
 <p align="RIGHT"><span lang="he">‎<a name="012">12</a> ‏הֶאָנֹכִ֣י הָרִ֗יתִי אֵ֚ת כָּל־הָעָ֣ם הַזֶּ֔ה אִם־אָנֹכִ֖י יְלִדְתִּ֑יהוּ כִּֽי־תֹאמַ֨ר אֵלַ֜י שָׂאֵ֣הוּ בְחֵיקֶ֗ךָ כַּאֲשֶׁ֨ר יִשָּׂ֤א הָאֹמֵן֙ אֶת־הַיֹּנֵ֔ק עַ֚ל הָֽאֲדָמָ֔ה אֲשֶׁ֥ר נִשְׁבַּ֖עְתָּ לַאֲבֹתָֽיו׃ </span></p>
 <p align="RIGHT"><span lang="he">‎<a name="013">13</a> ‏מֵאַ֤יִן לִי֙ בָּשָׂ֔ר לָתֵ֖ת לְכָל־הָעָ֣ם הַזֶּ֑ה כִּֽי־יִבְכּ֤וּ עָלַי֙ לֵאמֹ֔ר תְּנָה־לָּ֥נוּ בָשָׂ֖ר וְנֹאכֵֽלָה׃ </span></p>
 <p align="RIGHT"><span lang="he">‎<a name="014">14</a> ‏לֹֽא־אוּכַ֤ל אָנֹכִי֙ לְבַדִּ֔י לָשֵׂ֖את אֶת־כָּל־הָעָ֣ם הַזֶּ֑ה כִּ֥י כָבֵ֖ד מִמֶּֽנִּי׃ </span></p>
 <p align="RIGHT"><span lang="he">‎<a name="015">15</a> ‏וְאִם־כָּ֣כָה׀ אַתְּ־עֹ֣שֶׂה לִּ֗י הָרְגֵ֤נִי נָא֙ הָרֹ֔ג אִם־מָצָ֥אתִי חֵ֖ן בְּעֵינֶ֑יךָ וְאַל־אֶרְאֶ֖ה בְּרָעָתִֽי׃ פ</span></p>
 <p align="RIGHT"><span lang="he">‎<a name="016">16</a> ‏וַיֹּ֨אמֶר יְהוָ֜ה אֶל־מֹשֶׁ֗ה אֶסְפָה־לִּ֞י שִׁבְעִ֣ים אִישׁ֮ מִזִּקְנֵ֣י יִשְׂרָאֵל֒ אֲשֶׁ֣ר יָדַ֔עְתָּ כִּי־הֵ֛ם זִקְנֵ֥י הָעָ֖ם וְשֹׁטְרָ֑יו וְלָקַחְתָּ֤ אֹתָם֙ אֶל־אֹ֣הֶל מוֹעֵ֔ד וְהִֽתְיַצְּב֥וּ שָׁ֖ם עִמָּֽךְ׃ </span></p>
 <p align="RIGHT"><span lang="he">‎<a name="017">17</a> ‏וְיָרַדְתִּ֗י וְדִבַּרְתִּ֣י עִמְּךָ֮ שָׁם֒ וְאָצַלְתִּ֗י מִן־הָר֛וּחַ אֲשֶׁ֥ר עָלֶ֖יךָ וְשַׂמְתִּ֣י עֲלֵיהֶ֑ם וְנָשְׂא֤וּ אִתְּךָ֙ בְּמַשָּׂ֣א הָעָ֔ם וְלֹא־תִשָּׂ֥א אַתָּ֖ה לְבַדֶּֽךָ׃ </span></p>
 <p align="RIGHT"><span lang="he">‎<a name="018">18</a> ‏וְאֶל־הָעָ֨ם תֹּאמַ֜ר הִתְקַדְּשׁ֣וּ לְמָחָר֮ וַאֲכַלְתֶּ֣ם בָּשָׂר֒ כִּ֡י בְּכִיתֶם֩ בְּאָזְנֵ֨י יְהוָ֜ה לֵאמֹ֗ר מִ֤י יַאֲכִלֵ֙נוּ֙ בָּשָׂ֔ר כִּי־ט֥וֹב לָ֖נוּ בְּמִצְרָ֑יִם וְנָתַ֨ן יְהוָ֥ה לָכֶ֛ם בָּשָׂ֖ר וַאֲכַלְתֶּֽם׃ </span></p>
 <p align="RIGHT"><span lang="he">‎<a name="019">19</a> ‏לֹ֣א י֥וֹם אֶחָ֛ד תֹּאכְל֖וּן וְלֹ֣א יוֹמָ֑יִם וְלֹ֣א׀ חֲמִשָּׁ֣ה יָמִ֗ים וְלֹא֙ עֲשָׂרָ֣ה יָמִ֔ים וְלֹ֖א עֶשְׂרִ֥ים יֽוֹם׃ </span></p>
 <p align="RIGHT"><span lang="he">‎<a name="020">20</a> ‏עַ֣ד׀ חֹ֣דֶשׁ יָמִ֗ים עַ֤ד אֲשֶׁר־יֵצֵא֙ מֵֽאַפְּכֶ֔ם וְהָיָ֥ה לָכֶ֖ם לְזָרָ֑א יַ֗עַן כִּֽי־מְאַסְתֶּ֤ם אֶת־יְהוָה֙ אֲשֶׁ֣ר בְּקִרְבְּכֶ֔ם וַתִּבְכּ֤וּ לְפָנָיו֙ לֵאמֹ֔ר לָ֥מָּה זֶּ֖ה יָצָ֥אנוּ מִמִּצְרָֽיִם׃ </span></p>
 <p align="RIGHT"><span lang="he">‎<a name="021">21</a> ‏וַיֹּאמֶר֮ מֹשֶׁה֒ שֵׁשׁ־מֵא֥וֹת אֶ֙לֶף֙ רַגְלִ֔י הָעָ֕ם אֲשֶׁ֥ר אָנֹכִ֖י בְּקִרְבּ֑וֹ וְאַתָּ֣ה אָמַ֗רְתָּ בָּשָׂר֙ אֶתֵּ֣ן לָהֶ֔ם וְאָכְל֖וּ חֹ֥דֶשׁ יָמִֽים׃ </span></p>
 <p align="RIGHT"><span lang="he">‎<a name="022">22</a> ‏הֲצֹ֧אן וּבָקָ֛ר יִשָּׁחֵ֥ט לָהֶ֖ם וּמָצָ֣א לָהֶ֑ם אִ֣ם אֶֽת־כָּל־דְּגֵ֥י הַיָּ֛ם יֵאָסֵ֥ף לָהֶ֖ם וּמָצָ֥א לָהֶֽם׃ פ</span></p>
 <p align="RIGHT"><span lang="he">‎<a name="023">23</a> ‏וַיֹּ֤אמֶר יְהוָה֙ אֶל־מֹשֶׁ֔ה הֲיַ֥ד יְהוָ֖ה תִּקְצָ֑ר עַתָּ֥ה תִרְאֶ֛ה הֲיִקְרְךָ֥ דְבָרִ֖י אִם־לֹֽא׃ </span></p>
 <p align="RIGHT"><span lang="he">‎<a name="024">24</a> ‏וַיֵּצֵ֣א מֹשֶׁ֗ה וַיְדַבֵּר֙ אֶל־הָעָ֔ם אֵ֖ת דִּבְרֵ֣י יְהוָ֑ה וַיֶּאֱסֹ֞ף שִׁבְעִ֥ים אִישׁ֙ מִזִּקְנֵ֣י הָעָ֔ם וַֽיַּעֲמֵ֥ד אֹתָ֖ם סְבִיבֹ֥ת הָאֹֽהֶל׃ </span></p>
 <p align="RIGHT"><span lang="he">‎<a name="025">25</a> ‏וַיֵּ֨רֶד יְהוָ֥ה׀ בֶּעָנָן֮ וַיְדַבֵּ֣ר אֵלָיו֒ וַיָּ֗אצֶל מִן־הָר֙וּחַ֙ אֲשֶׁ֣ר עָלָ֔יו וַיִּתֵּ֕ן עַל־שִׁבְעִ֥ים<font color="red"><sup>3</sup></font> אִ֖ישׁ הַזְּקֵנִ֑ים וַיְהִ֗י כְּנ֤וֹחַ עֲלֵיהֶם֙ הָר֔וּחַ וַיִּֽתְנַבְּא֖וּ וְלֹ֥א יָסָֽפוּ׃ </span></p>
 <p align="RIGHT"><span lang="he">‎<a name="026">26</a> ‏וַיִּשָּׁאֲר֣וּ שְׁנֵֽי־אֲנָשִׁ֣ים׀ בַּֽמַּחֲנֶ֡ה שֵׁ֣ם הָאֶחָ֣ד׀ אֶלְדָּ֡ד וְשֵׁם֩ הַשֵּׁנִ֨י מֵידָ֜ד וַתָּ֧נַח עֲלֵיהֶ֣ם הָר֗וּחַ וְהֵ֙מָּה֙ בַּכְּתֻבִ֔ים וְלֹ֥א יָצְא֖וּ הָאֹ֑הֱלָה וַיִּֽתְנַבְּא֖וּ בַּֽמַּחֲנֶֽה׃ </span></p>
 <p align="RIGHT"><span lang="he">‎<a name="027">27</a> ‏וַיָּ֣רָץ הַנַּ֔עַר וַיַּגֵּ֥ד לְמֹשֶׁ֖ה וַיֹּאמַ֑ר אֶלְדָּ֣ד וּמֵידָ֔ד מִֽתְנַבְּאִ֖ים בַּֽמַּחֲנֶֽה׃ </span></p>
 <p align="RIGHT"><span lang="he">‎<a name="028">28</a> ‏וַיַּ֜עַן יְהוֹשֻׁ֣עַ בִּן־נ֗וּן מְשָׁרֵ֥ת מֹשֶׁ֛ה מִבְּחֻרָ֖יו וַיֹּאמַ֑ר אֲדֹנִ֥י מֹשֶׁ֖ה כְּלָאֵֽם׃ </span></p>
 <p align="RIGHT"><span lang="he">‎<a name="029">29</a> ‏וַיֹּ֤אמֶר לוֹ֙ מֹשֶׁ֔ה הַֽמְקַנֵּ֥א אַתָּ֖ה לִ֑י וּמִ֨י יִתֵּ֜ן כָּל־עַ֤ם יְהוָה֙ נְבִיאִ֔ים כִּי־יִתֵּ֧ן יְהוָ֛ה אֶת־רוּח֖וֹ עֲלֵיהֶֽם׃ </span></p>
 <p align="RIGHT"><span lang="he">‎<a name="030">30</a> ‏וַיֵּאָסֵ֥ף מֹשֶׁ֖ה אֶל־הַֽמַּחֲנֶ֑ה ה֖וּא וְזִקְנֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="031">31</a> ‏וְר֜וּחַ נָסַ֣ע׀ מֵאֵ֣ת יְהוָ֗ה וַיָּ֣גָז שַׂלְוִים֮ מִן־הַיָּם֒ וַיִּטֹּ֨שׁ עַל־הַֽמַּחֲנֶ֜ה כְּדֶ֧רֶךְ י֣וֹם כֹּ֗ה וּכְדֶ֤רֶךְ יוֹם֙ כֹּ֔ה סְבִיב֖וֹת הַֽמַּחֲנֶ֑ה וּכְאַמָּתַ֖יִם עַל־פְּנֵ֥י הָאָֽרֶץ׃ </span></p>
 <p align="RIGHT"><span lang="he">‎<a name="032">32</a> ‏וַיָּ֣קָם הָעָ֡ם כָּל־הַיּוֹם֩ הַה֨וּא וְכָל־הַלַּ֜יְלָה וְכֹ֣ל׀ י֣וֹם הַֽמָּחֳרָ֗ת וַיַּֽאַסְפוּ֙ אֶת־הַשְּׂלָ֔ו הַמַּמְעִ֕יט אָסַ֖ף עֲשָׂרָ֣ה חֳמָרִ֑ים וַיִּשְׁטְח֤וּ לָהֶם֙ שָׁט֔וֹחַ סְבִיב֖וֹת הַֽמַּחֲנֶֽה׃ </span></p>
 <p align="RIGHT"><span lang="he">‎<a name="033">33</a> ‏הַבָּשָׂ֗ר עוֹדֶ֙נּוּ֙ בֵּ֣ין שִׁנֵּיהֶ֔ם טֶ֖רֶם יִכָּרֵ֑ת וְאַ֤ף יְהוָה֙ חָרָ֣ה בָעָ֔ם וַיַּ֤ךְ יְהוָה֙ בָּעָ֔ם מַכָּ֖ה רַבָּ֥ה מְאֹֽד׃ </span></p>
 <p align="RIGHT"><span lang="he">‎<a name="034">34</a> ‏וַיִּקְרָ֛א אֶת־שֵֽׁם־הַמָּק֥וֹם הַה֖וּא קִבְר֣וֹת הַֽתַּאֲוָ֑ה כִּי־שָׁם֙ קָֽבְר֔וּ אֶת־הָעָ֖ם הַמִּתְאַוִּֽים׃ </span></p>
 <p align="RIGHT"><span lang="he">‎<a name="035">35</a> ‏מִקִּבְר֧וֹת הַֽתַּאֲוָ֛ה נָסְע֥וּ הָעָ֖ם חֲצֵר֑וֹת וַיִּהְי֖וּ בַּחֲצֵרֽוֹת׃ פ</span></p>
 </td>
 <td width="50%">
 <p>1 wayəhî hā‘ām kəmiṯə’ōnənîm r<sup>a</sup>‘ bə’āzənê yəhwâ wayyišəm<sup>a</sup>‘ yəhwâ wayyiḥar ’apwō watiḇə‘ar-bām ’ēš yəhwâ watō’ḵal biqəṣēh hamm<sup>a</sup>ḥăneh: </p>
 <p>2 wayyiṣə‘aq hā‘ām ’el-mōšeh wayyiṯəpallēl mōšeh ’el-yəhwâ watišəq<sup>a</sup>‘ hā’ēš: </p>
 <p>3 wayyiqərā’ šēm-hammāqwōm hahû’ taḇə‘ērâ kî-ḇā‘ărâ ḇām ’ēš yəhwâ: </p>
 <p>4 wəhā’safəsuf ’ăšer bəqirəbwō hiṯə’aûû ta’ăwâ wayyāšuḇû wayyiḇəkû gam bənê yiśərā’ēl wayyō’mərû mî ya’ăḵilēnû bāśār: </p>
 <p>5 zāḵarənû ’eṯ-hadāḡâ ’ăšer-nō’ḵal bəmiṣərayim ḥinnām ’ēṯ haqqiššu’îm wə’ēṯ hā’ăḇaṭṭiḥîm wə’eṯ-heḥāṣîr wə’eṯ-habəṣālîm wə’eṯ-haššûmîm: </p>
 <p>6 wə‘atâ nafəšēnû yəḇēšâ ’ên kōl bilətî ’el-hammān ‘ênênû: </p>
 <p>7 wəhammān kizər<sup>a</sup>‘-gaḏ hû’ wə‘ênwō kə‘ên habəḏōl<sup>a</sup>ḥ: </p>
 <p>8 šāṭû hā‘ām wəlāqəṭû wəṭāḥănû ḇārēḥayim ’wō ḏāḵû bamməḏōḵâ ûḇiššəlû bapārûr wə‘āśû ’ōṯwō ‘uḡwōṯ wəhāyâ ṭ<sup>a</sup>‘əmwō kəṭ<sup>a</sup>‘am ləšaḏ haššāmen: </p>
 <p>9 ûḇəreḏeṯ haṭṭal ‘al-hamm<sup>a</sup>ḥăneh lāyəlâ yērēḏ hammān ‘ālāyw: </p>
 <p>10 wayyišəm<sup>a</sup>‘ mōšeh ’eṯ-hā‘ām bōḵeh ləmišəpəḥōṯāyw ’îš ləfeṯ<sup>a</sup>ḥ ’âŏlwō wayyiḥar-’af yəhwâ mə’ōḏ ûḇə‘ênê mōšeh rā‘: </p>
 <p>11 wayyō’mer mōšeh ’el-yəhwâ lāmâ hărē‘ōṯā lə‘aḇədeḵā wəlāmmâ lō’-māṣāṯî ḥēn bə‘êneyḵā lāśûm ’eṯ-maśśā’ kāl-hā‘ām hazzeh ‘ālāy: </p>
 <p>12 he’ānōḵî hārîṯî ’ēṯ kāl-hā‘ām hazzeh ’im-’ānōḵî yəliḏətîhû kî-ṯō’mar ’ēlay śā’ēhû ḇəḥêqeḵā ka’ăšer yiśśā’ hā’ōmēn ’eṯ-hayyōnēq ‘al hā’ăḏāmâ ’ăšer nišəb<sup>a</sup>‘ətā la’ăḇōṯāyw: </p>
 <p>13 mē’ayin lî bāśār lāṯēṯ ləḵāl-hā‘ām hazzeh kî-yiḇəkû ‘ālay lē’mōr tənâ-llānû ḇāśār wənō’ḵēlâ: </p>
 <p>14 lō’-’ûḵal ’ānōḵî ləḇadî lāśē’ṯ ’eṯ-kāl-hā‘ām hazzeh kî ḵāḇēḏ mimmennî: </p>
 <p>15 wə’im-kāḵâ| ’atə-‘ōśeh llî hārəḡēnî nā’ hārōḡ ’im-māṣā’ṯî ḥēn bə‘êneyḵā wə’al-’erə’eh bərā‘āṯî: f</p>
 <p>16 wayyō’mer yəhwâ ’el-mōšeh ’esəfâ-llî šiḇə‘îm ’îš mizziqənê yiśərā’ēl ’ăšer yāḏ<sup>a</sup>‘ətā kî-hēm ziqənê hā‘ām wəšōṭərāyw wəlāq<sup>a</sup>ḥətā ’ōṯām ’el-’ōhel mwō‘ēḏ wəhiṯəyaṣṣəḇû šām ‘immāḵə: </p>
 <p>17 wəyāraḏətî wəḏibarətî ‘imməḵā šām wə’āṣalətî min-hārûḥa ’ăšer ‘āleyḵā wəśamətî ‘ălêhem wənāśə’û ’itəḵā bəmaśśā’ hā‘ām wəlō’-ṯiśśā’ ’atâ ləḇadeḵā: </p>
 <p>18 wə’el-hā‘ām tō’mar hiṯəqadəšû ləmāḥār wa’ăḵalətem bāśār kî bəḵîṯem bə’āzənê yəhwâ lē’mōr mî ya’ăḵilēnû bāśār kî-ṭwōḇ lānû bəmiṣərāyim wənāṯan yəhwâ lāḵem bāśār wa’ăḵalətem: </p>
 <p>19 lō’ ywōm ’eḥāḏ tō’ḵəlûn wəlō’ ywōmāyim wəlō’| ḥămiššâ yāmîm wəlō’ ‘ăśārâ yāmîm wəlō’ ‘eśərîm ywōm: </p>
 <p>20 ‘aḏ| ḥōḏeš yāmîm ‘aḏ ’ăšer-yēṣē’ mē’apəḵem wəhāyâ lāḵem ləzārā’ y<sup>a</sup>‘an kî-mə’asətem ’eṯ-yəhwâ ’ăšer bəqirəbəḵem watiḇəkû ləfānāyw lē’mōr lāmmâ zzeh yāṣā’nû mimmiṣərāyim: </p>
 <p>21 wayyō’mer mōšeh šēš-mē’wōṯ ’elef raḡəlî hā‘ām ’ăšer ’ānōḵî bəqirəbwō wə’atâ ’āmarətā bāśār ’etēn lâem wə’āḵəlû ḥōḏeš yāmîm: </p>
 <p>22 hăṣō’n ûḇāqār yiššāḥēṭ lâem ûmāṣā’ lâem ’im ’eṯ-kāl-dəḡê hayyām yē’āsēf lâem ûmāṣā’ lâem: f</p>
 <p>23 wayyō’mer yəhwâ ’el-mōšeh hăyaḏ yəhwâ tiqəṣār ‘atâ ṯirə’eh hăyiqərəḵā ḏəḇārî ’im-lō’: </p>
 <p>24 wayyēṣē’ mōšeh wayəḏabēr ’el-hā‘ām ’ēṯ diḇərê yəhwâ wayye’ĕsōf šiḇə‘îm ’îš mizziqənê hā‘ām wayy<sup>a</sup>‘ămēḏ ’ōṯām səḇîḇōṯ hā’ōhel: </p>
 <p>25 wayyēreḏ yəhwâ| be‘ānān wayəḏabēr ’ēlāyw wayyā’ṣel min-hārûḥa ’ăšer ‘ālāyw wayyitēn ‘al-šiḇə‘îm<font color="red"><sup>3</sup></font> ’îš hazzəqēnîm wayəhî kənwōḥa ‘ălêhem hārûḥa wayyiṯənabə’û wəlō’ yāsāfû: </p>
 <p>26 wayyiššā’ărû šənê-’ănāšîm| bamm<sup>a</sup>ḥăneh šēm hā’eḥāḏ| ’elədāḏ wəšēm haššēnî mêḏāḏ watān<sup>a</sup>ḥ ‘ălêhem hārûḥa wəhēmmâ bakəṯuḇîm wəlō’ yāṣə’û hā’ōhĕlâ wayyiṯənabə’û bamm<sup>a</sup>ḥăneh: </p>
 <p>27 wayyārāṣ hann<sup>a</sup>‘ar wayyagēḏ ləmōšeh wayyō’mar ’elədāḏ ûmêḏāḏ miṯənabə’îm bamm<sup>a</sup>ḥăneh: </p>
 <p>28 wayy<sup>a</sup>‘an yəhwōšu‘a bin-nûn məšārēṯ mōšeh mibəḥurāyw wayyō’mar ’ăḏōnî mōšeh kəlā’ēm: </p>
 <p>29 wayyō’mer lwō mōšeh haməqannē’ ’atâ lî ûmî yitēn kāl-‘am yəhwâ nəḇî’îm kî-yitēn yəhwâ ’eṯ-rûḥwō ‘ălêhem: </p>
 <p>30 wayyē’āsēf mōšeh ’el-hamm<sup>a</sup>ḥăneh hû’ wəziqənê yiśərā’ēl: </p>
 <p>31 wərûḥa nās<sup>a</sup>‘| mē’ēṯ yəhwâ wayyāḡāz śaləwîm min-hayyām wayyiṭṭōš ‘al-hamm<sup>a</sup>ḥăneh kəḏereḵə ywōm kōh ûḵəḏereḵə ywōm kōh səḇîḇwōṯ hamm<sup>a</sup>ḥăneh ûḵə’ammāṯayim ‘al-pənê hā’āreṣ: </p>
 <p>32 wayyāqām hā‘ām kāl-hayywōm hahû’ wəḵāl-hallayəlâ wəḵōl| ywōm hammāḥŏrāṯ wayya’asəfû ’eṯ-haśśəlāw hammamə‘îṭ ’āsaf ‘ăśārâ ḥŏmārîm wayyišəṭəḥû lâem šāṭwōḥa səḇîḇwōṯ hamm<sup>a</sup>ḥăneh: </p>
 <p>33 habāśār ‘wōḏennû bên šinnêhem ṭerem yikārēṯ wə’af yəhwâ ḥārâ ḇā‘ām wayyaḵə yəhwâ bā‘ām makâ rabâ mə’ōḏ: </p>
 <p>34 wayyiqərā’ ’eṯ-šēm-hammāqwōm hahû’ qiḇərwōṯ hata’ăwâ kî-šām qāḇərû ’eṯ-hā‘ām hammiṯə’aûîm: </p>
 <p>35 miqqiḇərwōṯ hata’ăwâ nāsə‘û hā‘ām ḥăṣērwōṯ wayyihəyû b<sup>a</sup>ḥăṣērwōṯ: f</p>
 </td>
 </tr></table>
 <p></p><hr>
 <center>
 <a href="num012.htm">Next: Numbers (Bemidbar) Chapter 12</a></center>
 </body>