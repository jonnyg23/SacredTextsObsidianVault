<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa014.htm">Polyglot</a> 
 <a href="../kjv/psa014.htm">KJV</a> 
 <a href="../sep/psa014.htm">Sep</a> 
 <a href="../vul/psa014.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa013.htm">Previous</a> 
 <a href="psa015.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 14</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏לַמְנַצֵּ֗חַ לְדָ֫וִ֥ד אָ֘מַ֤ר נָבָ֣ל בְּ֭לִבּוֹ אֵ֣ין אֱלֹהִ֑ים הִֽשְׁחִ֗יתוּ הִֽתְעִ֥יבוּ עֲלִילָ֗ה אֵ֣ין עֹֽשֵׂה־טֽוֹב׃ </span></p>
 <p align="RIGHT"><span lang="he">‎<a name="002">2</a> ‏יְֽהוָ֗ה מִשָּׁמַיִם֮ הִשְׁקִ֪יף עַֽל־בְּנֵי־אָ֫דָ֥ם לִ֭רְאוֹת הֲיֵ֣שׁ מַשְׂכִּ֑יל דֹּ֝רֵשׁ אֶת־אֱלֹהִֽים׃ </span></p>
 <p align="RIGHT"><span lang="he">‎<a name="003">3</a> ‏הַכֹּ֥ל סָר֮ יַחְדָּ֪ו נֶ֫אֱלָ֥חוּ אֵ֤ין עֹֽשֵׂה־ט֑וֹב אֵ֝֗ין גַּם־אֶחָֽד׃ </span></p>
 <p align="RIGHT"><span lang="he">‎<a name="004">4</a> ‏הֲלֹ֥א יָדְעוּ֮ כָּל־פֹּ֪עֲלֵ֫י אָ֥וֶן אֹכְלֵ֣י עַ֭מִּי אָ֣כְלוּ לֶ֑חֶם יְ֝הוָ֗ה לֹ֣א קָרָֽאוּ׃ </span></p>
 <p align="RIGHT"><span lang="he">‎<a name="005">5</a> ‏שָׁ֤ם׀ פָּ֣חֲדוּ פָ֑חַד כִּֽי־אֱ֝לֹהִ֗ים בְּד֣וֹר צַדִּֽיק׃ </span></p>
 <p align="RIGHT"><span lang="he">‎<a name="006">6</a> ‏עֲצַת־עָנִ֥י תָבִ֑ישׁוּ כִּ֖י יְהוָ֣ה מַחְסֵֽהוּ׃ </span></p>
 <p align="RIGHT"><span lang="he">‎<a name="007">7</a> ‏מִ֥י יִתֵּ֣ן מִצִּיּוֹן֮ יְשׁוּעַ֪ת יִשְׂרָ֫אֵ֥ל בְּשׁ֣וּב יְ֭הוָה שְׁב֣וּת עַמּ֑וֹ יָגֵ֥ל יַ֝עֲקֹ֗ב יִשְׂמַ֥ח יִשְׂרָֽאֵל׃<font color="red"><sup>3</sup></font> </span></p>
 </td>
 <td width="50%">
 <p>1 lamənaṣṣēḥa ləḏāwiḏ ’āmar nāḇāl bəlibwō ’ên ’ĕlōhîm hišəḥîṯû hiṯə‘îḇû ‘ălîlâ ’ên ‘ōśēh-ṭwōḇ: </p>
 <p>2 yəhwâ miššāmayim hišəqîf ‘al-bənê-’āḏām lirə’wōṯ hăyēš maśəkîl dōrēš ’eṯ-’ĕlōhîm: </p>
 <p>3 hakōl sār y<sup>a</sup>ḥədāw ne’ĕlāḥû ’ên ‘ōśēh-ṭwōḇ ’ên gam-’eḥāḏ: </p>
 <p>4 hălō’ yāḏə‘û kāl-pō‘ălê ’āwen ’ōḵəlê ‘ammî ’āḵəlû leḥem yəhwâ lō’ qārā’û: </p>
 <p>5 šām| pāḥăḏû fāḥaḏ kî-’ĕlōhîm bəḏwōr ṣadîq: </p>
 <p>6 ‘ăṣaṯ-‘ānî ṯāḇîšû kî yəhwâ m<sup>a</sup>ḥəsēhû: </p>
 <p>7 mî yitēn miṣṣîywōn yəšû‘aṯ yiśərā’ēl bəšûḇ yəhwâ šəḇûṯ ‘ammwō yāḡēl y<sup>a</sup>‘ăqōḇ yiśəm<sup>a</sup>ḥ yiśərā’ēl:<font color="red"><sup>3</sup></font> </p>
 </td>
 </tr></table>
 <p></p><hr>
 <center>
 <a href="psa015.htm">Next: Psalms (Tehilim) Chapter 15</a></center>
 </body>