<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/zac008.htm">Polyglot</a> 
 <a href="../kjv/zac008.htm">KJV</a> 
 <a href="../sep/zac008.htm">Sep</a> 
 <a href="../vul/zac008.htm">Vul</a> 
 
 <br>
 <br><a href="zac.htm">Zechariah (Zekharyah) Index</a><br>
  
 <a href="zac007.htm">Previous</a> 
 <a href="zac009.htm">Next</a> 
 </center>
 <hr>
 
 <h3 align="CENTER">Tanach (Hebrew): Zechariah (Zekharyah) Chapter 8</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְהִ֛י דְּבַר־יְהוָ֥ה צְבָא֖וֹת לֵאמֹֽר׃ </span></p>
 <p align="RIGHT"><span lang="he">‎<a name="002">2</a> ‏כֹּ֤ה אָמַר֙ יְהוָ֣ה צְבָא֔וֹת קִנֵּ֥אתִי לְצִיּ֖וֹן קִנְאָ֣ה גְדוֹלָ֑ה וְחֵמָ֥ה גְדוֹלָ֖ה קִנֵּ֥אתִי לָֽהּ׃ </span></p>
 <p align="RIGHT"><span lang="he">‎<a name="003">3</a> ‏כֹּ֚ה אָמַ֣ר יְהוָ֔ה שַׁ֚בְתִּי אֶל־צִיּ֔וֹן וְשָׁכַנְתִּ֖י בְּת֣וֹךְ יְרֽוּשָׁלִָ֑ם וְנִקְרְאָ֤ה יְרוּשָׁלִַ֙ם֙ עִ֣יר־הָֽאֱמֶ֔ת וְהַר־יְהוָ֥ה צְבָא֖וֹת הַ֥ר הַקֹּֽדֶשׁ׃ ס</span></p>
 <p align="RIGHT"><span lang="he">‎<a name="004">4</a> ‏כֹּ֤ה אָמַר֙ יְהוָ֣ה צְבָא֔וֹת עֹ֤ד יֵֽשְׁבוּ֙ זְקֵנִ֣ים וּזְקֵנ֔וֹת בִּרְחֹב֖וֹת יְרוּשָׁלִָ֑ם וְאִ֧ישׁ מִשְׁעַנְתּ֛וֹ בְּיָד֖וֹ מֵרֹ֥ב יָמִֽים׃ </span></p>
 <p align="RIGHT"><span lang="he">‎<a name="005">5</a> ‏וּרְחֹב֤וֹת הָעִיר֙ יִמָּ֣לְא֔וּ יְלָדִ֖ים וִֽילָד֑וֹת מְשַׂחֲקִ֖ים בִּרְחֹֽבֹתֶֽיהָ׃ ס</span></p>
 <p align="RIGHT"><span lang="he">‎<a name="006">6</a> ‏כֹּ֤ה אָמַר֙ יְהוָ֣ה צְבָא֔וֹת כִּ֣י יִפָּלֵ֗א בְּעֵינֵי֙ שְׁאֵרִית֙ הָעָ֣ם הַזֶּ֔ה בַּיָּמִ֖ים הָהֵ֑ם גַּם־בְּעֵינַי֙ יִפָּלֵ֔א נְאֻ֖ם יְהוָ֥ה צְבָאֽוֹת׃ פ</span></p>
 <p align="RIGHT"><span lang="he">‎<a name="007">7</a> ‏כֹּ֤ה אָמַר֙ יְהוָ֣ה צְבָא֔וֹת הִנְנִ֥י מוֹשִׁ֛יעַ אֶת־עַמִּ֖י מֵאֶ֣רֶץ מִזְרָ֑ח וּמֵאֶ֖רֶץ מְב֥וֹא הַשָּֽׁמֶשׁ׃ </span></p>
 <p align="RIGHT"><span lang="he">‎<a name="008">8</a> ‏וְהֵבֵאתִ֣י אֹתָ֔ם וְשָׁכְנ֖וּ בְּת֣וֹךְ יְרוּשָׁלִָ֑ם וְהָיוּ־לִ֣י לְעָ֗ם וַֽאֲנִי֙ אֶהְיֶ֤ה לָהֶם֙ לֵֽאלֹהִ֔ים בֶּאֱמֶ֖ת וּבִצְדָקָֽה׃ ס</span></p>
 <p align="RIGHT"><span lang="he">‎<a name="009">9</a> ‏כֹּֽה־אָמַר֮ יְהוָ֣ה צְבָאוֹת֒ תֶּחֱזַ֣קְנָה יְדֵיכֶ֔ם הַשֹּֽׁמְעִים֙ בַּיָּמִ֣ים הָאֵ֔לֶּה אֵ֖ת הַדְּבָרִ֣ים הָאֵ֑לֶּה מִפִּי֙ הַנְּבִיאִ֔ים אֲ֠שֶׁר בְּי֞וֹם יֻסַּ֨ד בֵּית־יְהוָ֧ה צְבָא֛וֹת הַהֵיכָ֖ל לְהִבָּנֽוֹת׃ </span></p>
 <p align="RIGHT"><span lang="he">‎<a name="010">10</a> ‏כִּ֗י לִפְנֵי֙ הַיָּמִ֣ים הָהֵ֔ם שְׂכַ֤ר הָֽאָדָם֙ לֹ֣א נִֽהְיָ֔ה וּשְׂכַ֥ר הַבְּהֵמָ֖ה אֵינֶ֑נָּה וְלַיּוֹצֵ֨א וְלַבָּ֤א אֵין־שָׁלוֹם֙ מִן־הַצָּ֔ר וַאֲשַׁלַּ֥ח אֶת־כָּל־הָאָדָ֖ם אִ֥ישׁ בְּרֵעֵֽהוּ׃ </span></p>
 <p align="RIGHT"><span lang="he">‎<a name="011">11</a> ‏וְעַתָּ֗ה לֹ֣א כַיָּמִ֤ים הָרִֽאשֹׁנִים֙ אֲנִ֔י לִשְׁאֵרִ֖ית הָעָ֣ם הַזֶּ֑ה נְאֻ֖ם יְהוָ֥ה צְבָאֽוֹת׃ </span></p>
 <p align="RIGHT"><span lang="he">‎<a name="012">12</a> ‏כִּֽי־זֶ֣רַע הַשָּׁל֗וֹם הַגֶּ֜פֶן תִּתֵּ֤ן פִּרְיָהּ֙ וְהָאָ֙רֶץ֙ תִּתֵּ֣ן אֶת־יְבוּלָ֔הּ וְהַשָּׁמַ֖יִם יִתְּנ֣וּ טַלָּ֑ם וְהִנְחַלְתִּ֗י אֶת־שְׁאֵרִ֛ית הָעָ֥ם הַזֶּ֖ה אֶת־כָּל־אֵֽלֶּה׃ </span></p>
 <p align="RIGHT"><span lang="he">‎<a name="013">13</a> ‏וְהָיָ֡ה כַּאֲשֶׁר֩ הֱיִיתֶ֨ם קְלָלָ֜ה בַּגּוֹיִ֗ם בֵּ֤ית יְהוּדָה֙ וּבֵ֣ית יִשְׂרָאֵ֔ל כֵּ֚ן אוֹשִׁ֣יעַ אֶתְכֶ֔ם וִהְיִיתֶ֖ם בְּרָכָ֑ה אַל־תִּירָ֖אוּ תֶּחֱזַ֥קְנָה יְדֵיכֶֽם׃ ס</span></p>
 <p align="RIGHT"><span lang="he">‎<a name="014">14</a> ‏כִּ֣י כֹ֣ה אָמַר֮ יְהוָ֣ה צְבָאוֹת֒ כַּאֲשֶׁ֨ר זָמַמְ֜תִּי<font color="red"><sup>1</sup></font> לְהָרַ֣ע לָכֶ֗ם בְּהַקְצִ֤יף אֲבֹֽתֵיכֶם֙ אֹתִ֔י אָמַ֖ר יְהוָ֣ה צְבָא֑וֹת וְלֹ֖א נִחָֽמְתִּי׃ </span></p>
 <p align="RIGHT"><span lang="he">‎<a name="015">15</a> ‏כֵּ֣ן שַׁ֤בְתִּי זָמַ֙מְתִּי֙ בַּיָּמִ֣ים הָאֵ֔לֶּה לְהֵיטִ֥יב אֶת־יְרוּשָׁלִַ֖ם וְאֶת־בֵּ֣ית יְהוּדָ֑ה אַל־תִּירָֽאוּ׃ </span></p>
 <p align="RIGHT"><span lang="he">‎<a name="016">16</a> ‏אֵ֥לֶּה הַדְּבָרִ֖ים אֲשֶׁ֣ר תַּֽעֲשׂ֑וּ דַּבְּר֤וּ אֱמֶת֙ אִ֣ישׁ אֶת־רֵעֵ֔הוּ אֱמֶת֙ וּמִשְׁפַּ֣ט שָׁל֔וֹם שִׁפְט֖וּ בְּשַׁעֲרֵיכֶֽם׃ </span></p>
 <p align="RIGHT"><span lang="he">‎<a name="017">17</a> ‏וְאִ֣ישׁ׀ אֶת־רָעַ֣ת רֵעֵ֗הוּ אַֽל־תַּחְשְׁבוּ֙ בִּלְבַבְכֶ֔ם וּשְׁבֻ֥עַת שֶׁ֖קֶר אַֽל־תֶּאֱהָ֑בוּ כִּ֧י אֶת־כָּל־אֵ֛לֶּה אֲשֶׁ֥ר שָׂנֵ֖אתִי נְאֻם־יְהוָֽה׃ ס</span></p>
 <p align="RIGHT"><span lang="he">‎<a name="018">18</a> ‏וַיְהִ֛י דְּבַר־יְהוָ֥ה צְבָא֖וֹת אֵלַ֥י לֵאמֹֽר׃ </span></p>
 <p align="RIGHT"><span lang="he">‎<a name="019">19</a> ‏כֹּֽה־אָמַ֞ר יְהוָ֣ה צְבָא֗וֹת צ֣וֹם הָרְבִיעִ֡י וְצ֣וֹם הַחֲמִישִׁי֩ וְצ֨וֹם הַשְּׁבִיעִ֜י וְצ֣וֹם הָעֲשִׂירִ֗י יִהְיֶ֤ה לְבֵית־יְהוּדָה֙ לְשָׂשׂ֣וֹן וּלְשִׂמְחָ֔ה וּֽלְמֹעֲדִ֖ים טוֹבִ֑ים וְהָאֱמֶ֥ת וְהַשָּׁל֖וֹם אֱהָֽבוּ׃ פ</span></p>
 <p align="RIGHT"><span lang="he">‎<a name="020">20</a> ‏כֹּ֥ה אָמַ֖ר יְהוָ֣ה צְבָא֑וֹת עֹ֚ד אֲשֶׁ֣ר יָבֹ֣אוּ עַמִּ֔ים וְיֹשְׁבֵ֖י עָרִ֥ים רַבּֽוֹת׃ </span></p>
 <p align="RIGHT"><span lang="he">‎<a name="021">21</a> ‏וְֽהָלְכ֡וּ יֹשְׁבֵי֩ אַחַ֨ת אֶל־אַחַ֜ת לֵאמֹ֗ר נֵלְכָ֤ה הָלוֹךְ֙ לְחַלּוֹת֙ אֶת־פְּנֵ֣י יְהוָ֔ה וּלְבַקֵּ֖שׁ אֶת־יְהוָ֣ה צְבָא֑וֹת אֵלְכָ֖ה גַּם־אָֽנִי׃ </span></p>
 <p align="RIGHT"><span lang="he">‎<a name="022">22</a> ‏וּבָ֨אוּ עַמִּ֤ים רַבִּים֙ וְגוֹיִ֣ם עֲצוּמִ֔ים לְבַקֵּ֛שׁ אֶת־יְהוָ֥ה צְבָא֖וֹת בִּירוּשָׁלִָ֑ם וּלְחַלּ֖וֹת אֶת־פְּנֵ֥י יְהוָֽה׃ ס</span></p>
 <p align="RIGHT"><span lang="he">‎<a name="023">23</a> ‏כֹּ֥ה<font color="red"><sup>1</sup></font> אָמַר֮ יְהוָ֣ה צְבָאוֹת֒ בַּיָּמִ֣ים הָהֵ֔מָּה אֲשֶׁ֤ר יַחֲזִ֙יקוּ֙ עֲשָׂרָ֣ה אֲנָשִׁ֔ים מִכֹּ֖ל לְשֹׁנ֣וֹת הַגּוֹיִ֑ם וְֽהֶחֱזִ֡יקוּ<font color="red"><sup>3</sup></font> בִּכְנַף֩ אִ֨ישׁ יְהוּדִ֜י לֵאמֹ֗ר נֵֽלְכָה֙ עִמָּכֶ֔ם כִּ֥י שָׁמַ֖עְנוּ אֱלֹהִ֥ים עִמָּכֶֽם׃ ס</span></p>
 </td>
 <td width="50%">
 <p>1 wayəhî dəḇar-yəhwâ ṣəḇā’wōṯ lē’mōr: </p>
 <p>2 kōh ’āmar yəhwâ ṣəḇā’wōṯ qinnē’ṯî ləṣîywōn qinə’â ḡəḏwōlâ wəḥēmâ ḡəḏwōlâ qinnē’ṯî lāh: </p>
 <p>3 kōh ’āmar yəhwâ šaḇətî ’el-ṣîywōn wəšāḵanətî bəṯwōḵə yərûšālāim wəniqərə’â yərûšālaim ‘îr-hā’ĕmeṯ wəhar-yəhwâ ṣəḇā’wōṯ har haqqōḏeš: s</p>
 <p>4 kōh ’āmar yəhwâ ṣəḇā’wōṯ ‘ōḏ yēšəḇû zəqēnîm ûzəqēnwōṯ birəḥōḇwōṯ yərûšālāim wə’îš mišə‘anətwō bəyāḏwō mērōḇ yāmîm: </p>
 <p>5 ûrəḥōḇwōṯ hā‘îr yimmālə’û yəlāḏîm wîlāḏwōṯ məś<sup>a</sup>ḥăqîm birəḥōḇōṯeyhā: s</p>
 <p>6 kōh ’āmar yəhwâ ṣəḇā’wōṯ kî yipālē’ bə‘ênê šə’ērîṯ hā‘ām hazzeh bayyāmîm hâēm gam-bə‘ênay yipālē’ nə’um yəhwâ ṣəḇā’wōṯ: f</p>
 <p>7 kōh ’āmar yəhwâ ṣəḇā’wōṯ hinənî mwōšî‘a ’eṯ-‘ammî mē’ereṣ mizərāḥ ûmē’ereṣ məḇwō’ haššāmeš: </p>
 <p>8 wəhēḇē’ṯî ’ōṯām wəšāḵənû bəṯwōḵə yərûšālāim wəhāyû-lî lə‘ām wa’ănî ’ehəyeh lâem lē’lōhîm be’ĕmeṯ ûḇiṣəḏāqâ: s</p>
 <p>9 kōh-’āmar yəhwâ ṣəḇā’wōṯ teḥĕzaqənâ yəḏêḵem haššōmə‘îm bayyāmîm hā’ēlleh ’ēṯ hadəḇārîm hā’ēlleh mipî hannəḇî’îm ’ăšer bəywōm yussaḏ bêṯ-yəhwâ ṣəḇā’wōṯ hahêḵāl ləhibānwōṯ: </p>
 <p>10 kî lifənê hayyāmîm hâēm śəḵar hā’āḏām lō’ nihəyâ ûśəḵar habəhēmâ ’ênennâ wəlayywōṣē’ wəlabā’ ’ên-šālwōm min-haṣṣār wa’ăšall<sup>a</sup>ḥ ’eṯ-kāl-hā’āḏām ’îš bərē‘ēhû: </p>
 <p>11 wə‘atâ lō’ ḵayyāmîm hāri’šōnîm ’ănî lišə’ērîṯ hā‘ām hazzeh nə’um yəhwâ ṣəḇā’wōṯ: </p>
 <p>12 kî-zer<sup>a</sup>‘ haššālwōm hagefen titēn pirəyāh wəhā’āreṣ titēn ’eṯ-yəḇûlāh wəhaššāmayim yitənû ṭallām wəhinəḥalətî ’eṯ-šə’ērîṯ hā‘ām hazzeh ’eṯ-kāl-’ēlleh: </p>
 <p>13 wəhāyâ ka’ăšer hĕyîṯem qəlālâ bagwōyim bêṯ yəhûḏâ ûḇêṯ yiśərā’ēl kēn ’wōšî‘a ’eṯəḵem wihəyîṯem bərāḵâ ’al-tîrā’û teḥĕzaqənâ yəḏêḵem: s</p>
 <p>14 kî ḵōh ’āmar yəhwâ ṣəḇā’wōṯ ka’ăšer zāmamətî<font color="red"><sup>1</sup></font> ləhār<sup>a</sup>‘ lāḵem bəhaqəṣîf ’ăḇōṯêḵem ’ōṯî ’āmar yəhwâ ṣəḇā’wōṯ wəlō’ niḥāmətî: </p>
 <p>15 kēn šaḇətî zāmamətî bayyāmîm hā’ēlleh ləhêṭîḇ ’eṯ-yərûšālaim wə’eṯ-bêṯ yəhûḏâ ’al-tîrā’û: </p>
 <p>16 ’ēlleh hadəḇārîm ’ăšer t<sup>a</sup>‘ăśû dabərû ’ĕmeṯ ’îš ’eṯ-rē‘ēhû ’ĕmeṯ ûmišəpaṭ šālwōm šifəṭû bəš<sup>a</sup>‘ărêḵem: </p>
 <p>17 wə’îš| ’eṯ-rā‘aṯ rē‘ēhû ’al-t<sup>a</sup>ḥəšəḇû biləḇaḇəḵem ûšəḇu‘aṯ šeqer ’al-te’ĕhāḇû kî ’eṯ-kāl-’ēlleh ’ăšer śānē’ṯî nə’um-yəhwâ: s</p>
 <p>18 wayəhî dəḇar-yəhwâ ṣəḇā’wōṯ ’ēlay lē’mōr: </p>
 <p>19 kōh-’āmar yəhwâ ṣəḇā’wōṯ ṣwōm hārəḇî‘î wəṣwōm h<sup>a</sup>ḥămîšî wəṣwōm haššəḇî‘î wəṣwōm hā‘ăśîrî yihəyeh ləḇêṯ-yəhûḏâ ləśāśwōn ûləśiməḥâ ûləmō‘ăḏîm ṭwōḇîm wəhā’ĕmeṯ wəhaššālwōm ’ĕhāḇû: f</p>
 <p>20 kōh ’āmar yəhwâ ṣəḇā’wōṯ ‘ōḏ ’ăšer yāḇō’û ‘ammîm wəyōšəḇê ‘ārîm rabwōṯ: </p>
 <p>21 wəhāləḵû yōšəḇê ’<sup>a</sup>ḥaṯ ’el-’<sup>a</sup>ḥaṯ lē’mōr nēləḵâ hālwōḵə ləḥallwōṯ ’eṯ-pənê yəhwâ ûləḇaqqēš ’eṯ-yəhwâ ṣəḇā’wōṯ ’ēləḵâ gam-’ānî: </p>
 <p>22 ûḇā’û ‘ammîm rabîm wəḡwōyim ‘ăṣûmîm ləḇaqqēš ’eṯ-yəhwâ ṣəḇā’wōṯ bîrûšālāim ûləḥallwōṯ ’eṯ-pənê yəhwâ: s</p>
 <p>23 kōh<font color="red"><sup>1</sup></font> ’āmar yəhwâ ṣəḇā’wōṯ bayyāmîm hâēmmâ ’ăšer y<sup>a</sup>ḥăzîqû ‘ăśārâ ’ănāšîm mikōl ləšōnwōṯ hagwōyim wəheḥĕzîqû<font color="red"><sup>3</sup></font> biḵənaf ’îš yəhûḏî lē’mōr nēləḵâ ‘immāḵem kî šām<sup>a</sup>‘ənû ’ĕlōhîm ‘immāḵem: s</p>
 </td>
 </tr></table>
 <p></p><hr>
 <center>
 <a href="zac009.htm">Next: Zechariah (Zekharyah) Chapter 9</a></center>
 </body>