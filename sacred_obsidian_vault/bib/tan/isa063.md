<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/isa063.htm">Polyglot</a> 
 <a href="../kjv/isa063.htm">KJV</a> 
 <a href="../sep/isa063.htm">Sep</a> 
 <a href="../vul/isa063.htm">Vul</a> 
 
 <br>
 <br><a href="isa.htm">Isaiah (Yisheyah) Index</a><br>
  
 <a href="isa062.htm">Previous</a> 
 <a href="isa064.htm">Next</a> 
 </center>
 <hr>
 
 <h3 align="CENTER">Tanach (Hebrew): Isaiah (Yisheyah) Chapter 63</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏מִי־זֶ֣ה׀ בָּ֣א מֵאֱד֗וֹם חֲמ֤וּץ בְּגָדִים֙ מִבָּצְרָ֔ה זֶ֚ה הָד֣וּר בִּלְבוּשׁ֔וֹ צֹעֶ֖ה בְּרֹ֣ב כֹּח֑וֹ אֲנִ֛י מְדַבֵּ֥ר בִּצְדָקָ֖ה רַ֥ב לְהוֹשִֽׁיעַ׃ </span></p>
 <p align="RIGHT"><span lang="he">‎<a name="002">2</a> ‏מַדּ֥וּעַ אָדֹ֖ם לִלְבוּשֶׁ֑ךָ וּבְגָדֶ֖יךָ כְּדֹרֵ֥ךְ בְּגַֽת׃ </span></p>
 <p align="RIGHT"><span lang="he">‎<a name="003">3</a> ‏פּוּרָ֣ה׀ דָּרַ֣כְתִּי לְבַדִּ֗י וּמֵֽעַמִּים֙ אֵֽין־אִ֣ישׁ אִתִּ֔י וְאֶדְרְכֵ֣ם בְּאַפִּ֔י וְאֶרְמְסֵ֖ם בַּחֲמָתִ֑י וְיֵ֤ז נִצְחָם֙ עַל־בְּגָדַ֔י וְכָל־מַלְבּוּשַׁ֖י אֶגְאָֽלְתִּי׃ </span></p>
 <p align="RIGHT"><span lang="he">‎<a name="004">4</a> ‏כִּ֛י י֥וֹם נָקָ֖ם בְּלִבִּ֑י וּשְׁנַ֥ת גְּאוּלַ֖י בָּֽאָה׃ </span></p>
 <p align="RIGHT"><span lang="he">‎<a name="005">5</a> ‏וְאַבִּיט֙ וְאֵ֣ין עֹזֵ֔ר וְאֶשְׁתּוֹמֵ֖ם וְאֵ֣ין סוֹמֵ֑ךְ וַתּ֤וֹשַֽׁע לִי֙ זְרֹעִ֔י וַחֲמָתִ֖י הִ֥יא סְמָכָֽתְנִי׃ </span></p>
 <p align="RIGHT"><span lang="he">‎<a name="006">6</a> ‏וְאָב֤וּס עַמִּים֙ בְּאַפִּ֔י וַאֲשַׁכְּרֵ֖ם בַּחֲמָתִ֑י וְאוֹרִ֥יד לָאָ֖רֶץ נִצְחָֽם׃ ס</span></p>
 <p align="RIGHT"><span lang="he">‎<a name="007">7</a> ‏חַֽסְדֵ֨י יְהוָ֤ה׀ אַזְכִּיר֙ תְּהִלֹּ֣ת יְהוָ֔ה כְּעַ֕ל כֹּ֥ל אֲשֶׁר־גְּמָלָ֖נוּ יְהוָ֑ה וְרַב־טוּב֙ לְבֵ֣ית יִשְׂרָאֵ֔ל אֲשֶׁר־גְּמָלָ֥ם כְּֽרַחֲמָ֖יו וּכְרֹ֥ב חֲסָדָֽיו׃ </span></p>
 <p align="RIGHT"><span lang="he">‎<a name="008">8</a> ‏וַיֹּ֙אמֶר֙ אַךְ־עַמִּ֣י הֵ֔מָּה בָּנִ֖ים לֹ֣א יְשַׁקֵּ֑רוּ וַיְהִ֥י לָהֶ֖ם לְמוֹשִֽׁיעַ׃ </span></p>
 <p align="RIGHT"><span lang="he">‎<a name="009">9</a> ‏בְּֽכָל־צָרָתָ֣ם׀ <font color="brown">לא</font> <font color="blue">ל֣וֹ</font> צָ֗ר וּמַלְאַ֤ךְ פָּנָיו֙ הֽוֹשִׁיעָ֔ם בְּאַהֲבָת֥וֹ וּבְחֶמְלָת֖וֹ ה֣וּא גְאָלָ֑ם וַֽיְנַטְּלֵ֥ם וַֽיְנַשְּׂאֵ֖ם כָּל־יְמֵ֥י עוֹלָֽם׃ </span></p>
 <p align="RIGHT"><span lang="he">‎<a name="010">10</a> ‏וְהֵ֛מָּה מָר֥וּ וְעִצְּב֖וּ אֶת־ר֣וּחַ קָדְשׁ֑וֹ וַיֵּהָפֵ֥ךְ לָהֶ֛ם לְאוֹיֵ֖ב ה֥וּא נִלְחַם־בָּֽם׃ </span></p>
 <p align="RIGHT"><span lang="he">‎<a name="011">11</a> ‏וַיִּזְכֹּ֥ר יְמֵֽי־עוֹלָ֖ם מֹשֶׁ֣ה עַמּ֑וֹ אַיֵּ֣ה׀ הַֽמַּעֲלֵ֣ם מִיָּ֗ם אֵ֚ת רֹעֵ֣י צֹאנ֔וֹ אַיֵּ֛ה הַשָּׂ֥ם בְּקִרְבּ֖וֹ אֶת־ר֥וּחַ קָדְשֽׁוֹ׃ </span></p>
 <p align="RIGHT"><span lang="he">‎<a name="012">12</a> ‏מוֹלִיךְ֙ לִימִ֣ין מֹשֶׁ֔ה זְר֖וֹעַ תִּפְאַרְתּ֑וֹ בּ֤וֹקֵֽעַ מַ֙יִם֙ מִפְּנֵיהֶ֔ם לַעֲשׂ֥וֹת ל֖וֹ שֵׁ֥ם עוֹלָֽם׃ </span></p>
 <p align="RIGHT"><span lang="he">‎<a name="013">13</a> ‏מוֹלִיכָ֖ם בַּתְּהֹמ֑וֹת כַּסּ֥וּס בַּמִּדְבָּ֖ר לֹ֥א יִכָּשֵֽׁלוּ׃ </span></p>
 <p align="RIGHT"><span lang="he">‎<a name="014">14</a> ‏כַּבְּהֵמָה֙ בַּבִּקְעָ֣ה תֵרֵ֔ד ר֥וּחַ יְהוָ֖ה תְּנִיחֶ֑נּוּ כֵּ֚ן נִהַ֣גְתָּ עַמְּךָ֔ לַעֲשׂ֥וֹת לְךָ֖ שֵׁ֥ם תִּפְאָֽרֶת׃ </span></p>
 <p align="RIGHT"><span lang="he">‎<a name="015">15</a> ‏הַבֵּ֤ט מִשָּׁמַ֙יִם֙ וּרְאֵ֔ה מִזְּבֻ֥ל קָדְשְׁךָ֖ וְתִפְאַרְתֶּ֑ךָ אַיֵּ֤ה קִנְאָֽתְךָ֙ וּגְב֣וּרֹתֶ֔ךָ הֲמ֥וֹן מֵעֶ֛יךָ וְֽרַחֲמֶ֖יךָ אֵלַ֥י הִתְאַפָּֽקוּ׃ </span></p>
 <p align="RIGHT"><span lang="he">‎<a name="016">16</a> ‏כִּֽי־אַתָּ֣ה אָבִ֔ינוּ כִּ֤י אַבְרָהָם֙ לֹ֣א יְדָעָ֔נוּ וְיִשְׂרָאֵ֖ל לֹ֣א יַכִּירָ֑נוּ אַתָּ֤ה יְהוָה֙ אָבִ֔ינוּ גֹּאֲלֵ֥נוּ מֵֽעוֹלָ֖ם שְׁמֶֽךָ׃ </span></p>
 <p align="RIGHT"><span lang="he">‎<a name="017">17</a> ‏לָ֣מָּה תַתְעֵ֤נוּ יְהוָה֙ מִדְּרָכֶ֔יךָ תַּקְשִׁ֥יחַ לִבֵּ֖נוּ מִיִּרְאָתֶ֑ךָ שׁ֚וּב לְמַ֣עַן עֲבָדֶ֔יךָ שִׁבְטֵ֖י נַחֲלָתֶֽךָ׃ </span></p>
 <p align="RIGHT"><span lang="he">‎<a name="018">18</a> ‏לַמִּצְעָ֕ר יָרְשׁ֖וּ עַם־קָדְשֶׁ֑ךָ צָרֵ֕ינוּ בּוֹסְס֖וּ מִקְדָּשֶֽׁךָ׃ </span></p>
 <p align="RIGHT"><span lang="he">‎<a name="019">19</a> ‏הָיִ֗ינוּ מֵֽעוֹלָם֙ לֹֽא־מָשַׁ֣לְתָּ בָּ֔ם לֹֽא־נִקְרָ֥א שִׁמְךָ֖ עֲלֵיהֶ֑ם לוּא־קָרַ֤עְתָּ שָׁמַ֙יִם֙ יָרַ֔דְתָּ מִפָּנֶ֖יךָ הָרִ֥ים נָזֹֽלּוּ׃ </span></p>
 </td>
 <td width="50%">
 <p>1 mî-zeh| bā’ mē’ĕḏwōm ḥămûṣ bəḡāḏîm mibāṣərâ zeh hāḏûr biləḇûšwō ṣō‘eh bərōḇ kōḥwō ’ănî məḏabēr biṣəḏāqâ raḇ ləhwōšî‘a: </p>
 <p>2 madû‘a ’āḏōm liləḇûšeḵā ûḇəḡāḏeyḵā kəḏōrēḵə bəḡaṯ: </p>
 <p>3 pûrâ| dāraḵətî ləḇadî ûmē‘ammîm ’ên-’îš ’itî wə’eḏərəḵēm bə’apî wə’erəməsēm b<sup>a</sup>ḥămāṯî wəyēz niṣəḥām ‘al-bəḡāḏay wəḵāl-maləbûšay ’eḡə’ālətî: </p>
 <p>4 kî ywōm nāqām bəlibî ûšənaṯ gə’ûlay bā’â: </p>
 <p>5 wə’abîṭ wə’ên ‘ōzēr wə’ešətwōmēm wə’ên swōmēḵə watwōš<sup>a</sup>‘ lî zərō‘î w<sup>a</sup>ḥămāṯî hî’ səmāḵāṯənî: </p>
 <p>6 wə’āḇûs ‘ammîm bə’apî wa’ăšakərēm b<sup>a</sup>ḥămāṯî wə’wōrîḏ lā’āreṣ niṣəḥām: s</p>
 <p>7 ḥasəḏê yəhwâ| ’azəkîr təhillōṯ yəhwâ kə‘al kōl ’ăšer-gəmālānû yəhwâ wəraḇ-ṭûḇ ləḇêṯ yiśərā’ēl ’ăšer-gəmālām kər<sup>a</sup>ḥămāyw ûḵərōḇ ḥăsāḏāyw: </p>
 <p>8 wayyō’mer ’aḵə-‘ammî hēmmâ bānîm lō’ yəšaqqērû wayəhî lâem ləmwōšî‘a: </p>
 <p>9 bəḵāl-ṣārāṯām| <font color="brown">lō’</font> <font color="blue">lwō</font> ṣār ûmalə’aḵə pānāyw hwōšî‘ām bə’ahăḇāṯwō ûḇəḥeməlāṯwō hû’ ḡə’ālām wayənaṭṭəlēm wayənaśśə’ēm kāl-yəmê ‘wōlām: </p>
 <p>10 wəhēmmâ mārû wə‘iṣṣəḇû ’eṯ-rûḥa qāḏəšwō wayyēhāfēḵə lâem lə’wōyēḇ hû’ niləḥam-bām: </p>
 <p>11 wayyizəkōr yəmê-‘wōlām mōšeh ‘ammwō ’ayyēh| hamm<sup>a</sup>‘ălēm mîyām ’ēṯ rō‘ê ṣō’nwō ’ayyēh haśśām bəqirəbwō ’eṯ-rûḥa qāḏəšwō: </p>
 <p>12 mwōlîḵə lîmîn mōšeh zərwō‘a tifə’arətwō bwōqē‘a mayim mipənêhem l<sup>a</sup>‘ăśwōṯ lwō šēm ‘wōlām: </p>
 <p>13 mwōlîḵām batəhōmwōṯ kassûs bammiḏəbār lō’ yikāšēlû: </p>
 <p>14 kabəhēmâ babiqə‘â ṯērēḏ rûḥa yəhwâ tənîḥennû kēn nihaḡətā ‘amməḵā l<sup>a</sup>‘ăśwōṯ ləḵā šēm tifə’āreṯ: </p>
 <p>15 habēṭ miššāmayim ûrə’ēh mizzəḇul qāḏəšəḵā wəṯifə’arəteḵā ’ayyēh qinə’āṯəḵā ûḡəḇûrōṯeḵā hămwōn mē‘eyḵā wər<sup>a</sup>ḥămeyḵā ’ēlay hiṯə’apāqû: </p>
 <p>16 kî-’atâ ’āḇînû kî ’aḇərâām lō’ yəḏā‘ānû wəyiśərā’ēl lō’ yakîrānû ’atâ yəhwâ ’āḇînû gō’ălēnû mē‘wōlām šəmeḵā: </p>
 <p>17 lāmmâ ṯaṯə‘ēnû yəhwâ midərāḵeyḵā taqəšîḥa libēnû mîyirə’āṯeḵā šûḇ ləm<sup>a</sup>‘an ‘ăḇāḏeyḵā šiḇəṭê n<sup>a</sup>ḥălāṯeḵā: </p>
 <p>18 lammiṣə‘ār yārəšû ‘am-qāḏəšeḵā ṣārênû bwōsəsû miqədāšeḵā: </p>
 <p>19 hāyînû mē‘wōlām lō’-māšalətā bām lō’-niqərā’ šiməḵā ‘ălêhem lû’-qār<sup>a</sup>‘ətā šāmayim yāraḏətā mipāneyḵā hārîm nāzōllû: </p>
 </td>
 </tr></table>
 <p></p><hr>
 <center>
 <a href="isa064.htm">Next: Isaiah (Yisheyah) Chapter 64</a></center>
 </body>