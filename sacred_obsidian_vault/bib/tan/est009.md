<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/est009.htm">Polyglot</a> 
 <a href="../kjv/est009.htm">KJV</a> 
 <a href="../sep/est009.htm">Sep</a> 
 <a href="../vul/est009.htm">Vul</a> 
 
 <br>
 <br><a href="est.htm">Esther (Esther) Index</a><br>
  
 <a href="est008.htm">Previous</a> 
 <a href="est010.htm">Next</a> 
 </center>
 <hr>
 
 <h3 align="CENTER">Tanach (Hebrew): Esther (Esther) Chapter 9</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וּבִשְׁנֵים֩ עָשָׂ֨ר חֹ֜דֶשׁ הוּא־חֹ֣דֶשׁ אֲדָ֗ר בִּשְׁלוֹשָׁ֨ה עָשָׂ֥ר יוֹם֙ בּ֔וֹ אֲשֶׁ֨ר הִגִּ֧יעַ דְּבַר־הַמֶּ֛לֶךְ וְדָת֖וֹ לְהֵעָשׂ֑וֹת בַּיּ֗וֹם אֲשֶׁ֨ר שִׂבְּר֜וּ אֹיְבֵ֤י הַיְּהוּדִים֙ לִשְׁל֣וֹט בָּהֶ֔ם וְנַהֲפ֣וֹךְ ה֔וּא אֲשֶׁ֨ר יִשְׁלְט֧וּ הַיְּהוּדִ֛ים הֵ֖מָּה בְּשֹׂנְאֵיהֶֽם׃ </span></p>
 <p align="RIGHT"><span lang="he">‎<a name="002">2</a> ‏נִקְהֲל֨וּ הַיְּהוּדִ֜ים בְּעָרֵיהֶ֗ם בְּכָל־מְדִינוֹת֙ הַמֶּ֣לֶךְ אֳחַשְׁוֵר֔וֹשׁ לִשְׁלֹ֣חַ יָ֔ד בִּמְבַקְשֵׁ֖י רָֽעָתָ֑ם וְאִישׁ֙ לֹא־עָמַ֣ד לִפְנֵיהֶ֔ם כִּֽי־נָפַ֥ל פַּחְדָּ֖ם עַל־כָּל־הָעַמִּֽים׃ </span></p>
 <p align="RIGHT"><span lang="he">‎<a name="003">3</a> ‏וְכָל־שָׂרֵ֨י הַמְּדִינ֜וֹת וְהָאֲחַשְׁדַּרְפְּנִ֣ים וְהַפַּח֗וֹת וְעֹשֵׂ֤י הַמְּלָאכָה֙ אֲשֶׁ֣ר לַמֶּ֔לֶךְ מְנַשְּׂאִ֖ים אֶת־הַיְּהוּדִ֑ים כִּֽי־נָפַ֥ל פַּֽחַד־מָרְדֳּכַ֖י עֲלֵיהֶֽם׃ </span></p>
 <p align="RIGHT"><span lang="he">‎<a name="004">4</a> ‏כִּֽי־גָ֤דוֹל מָרְדֳּכַי֙ בְּבֵ֣ית הַמֶּ֔לֶךְ וְשָׁמְע֖וֹ הוֹלֵ֣ךְ בְּכָל־הַמְּדִינ֑וֹת כִּֽי־הָאִ֥ישׁ מָרְדֳּכַ֖י הוֹלֵ֥ךְ וְגָדֽוֹל׃ פ</span></p>
 <p align="RIGHT"><span lang="he">‎<a name="005">5</a> ‏וַיַּכּ֤וּ הַיְּהוּדִים֙ בְּכָל־אֹ֣יְבֵיהֶ֔ם מַכַּת־חֶ֥רֶב וְהֶ֖רֶג וְאַבְדָ֑ן וַיַּֽעֲשׂ֥וּ בְשֹׂנְאֵיהֶ֖ם כִּרְצוֹנָֽם׃ </span></p>
 <p align="RIGHT"><span lang="he">‎<a name="006">6</a> ‏וּבְשׁוּשַׁ֣ן הַבִּירָ֗ה הָרְג֤וּ הַיְּהוּדִים֙ וְאַבֵּ֔ד חֲמֵ֥שׁ מֵא֖וֹת אִֽישׁ׃ </span></p>
 <p align="RIGHT"><span lang="he">‎<a name="007">7</a> ‏וְאֵ֧ת׀ פַּרְשַׁנְדָּ֛תָא וְאֵ֥ת׀ דַּֽלְפ֖וֹן וְאֵ֥ת׀ אַסְפָּֽתָא׃ </span></p>
 <p align="RIGHT"><span lang="he">‎<a name="008">8</a> ‏וְאֵ֧ת׀ פּוֹרָ֛תָא וְאֵ֥ת׀ אֲדַלְיָ֖א וְאֵ֥ת׀ אֲרִידָֽתָא׃ </span></p>
 <p align="RIGHT"><span lang="he">‎<a name="009">9</a> ‏וְאֵ֤ת׀ פַּרְמַ֙שְׁתָּא֙ וְאֵ֣ת׀ אֲרִיסַ֔י וְאֵ֥ת׀ אֲרִדַ֖י וְאֵ֥ת׀ וַיְזָֽתָא׃ </span></p>
 <p align="RIGHT"><span lang="he">‎<a name="010">10</a> ‏עֲ֠שֶׂרֶת בְּנֵ֨י הָמָ֧ן בֶּֽן־הַמְּדָ֛תָא צֹרֵ֥ר הַיְּהוּדִ֖ים הָרָ֑גוּ וּבַ֨בִּזָּ֔ה לֹ֥א שָׁלְח֖וּ אֶת־יָדָֽם׃ </span></p>
 <p align="RIGHT"><span lang="he">‎<a name="011">11</a> ‏בַּיּ֣וֹם הַה֗וּא בָּ֣א מִסְפַּ֧ר הַֽהֲרוּגִ֛ים בְּשׁוּשַׁ֥ן הַבִּירָ֖ה לִפְנֵ֥י הַמֶּֽלֶךְ׃ ס</span></p>
 <p align="RIGHT"><span lang="he">‎<a name="012">12</a> ‏וַיֹּ֨אמֶר הַמֶּ֜לֶךְ לְאֶסְתֵּ֣ר הַמַּלְכָּ֗ה בְּשׁוּשַׁ֣ן הַבִּירָ֡ה הָרְגוּ֩ הַיְּהוּדִ֨ים וְאַבֵּ֜ד חֲמֵ֧שׁ מֵא֣וֹת אִ֗ישׁ וְאֵת֙ עֲשֶׂ֣רֶת בְּנֵֽי־הָמָ֔ן בִּשְׁאָ֛ר מְדִינ֥וֹת הַמֶּ֖לֶךְ מֶ֣ה עָשׂ֑וּ וּמַה־שְּׁאֵֽלָתֵךְ֙<font color="red"><sup>3</sup></font> וְיִנָּ֣תֵֽן לָ֔ךְ וּמַה־בַּקָּשָׁתֵ֥ךְ ע֖וֹד וְתֵעָֽשׂ׃ </span></p>
 <p align="RIGHT"><span lang="he">‎<a name="013">13</a> ‏וַתֹּ֤אמֶר אֶסְתֵּר֙ אִם־עַל־הַמֶּ֣לֶךְ ט֔וֹב יִנָּתֵ֣ן גַּם־מָחָ֗ר לַיְּהוּדִים֙ אֲשֶׁ֣ר בְּשׁוּשָׁ֔ן לַעֲשׂ֖וֹת כְּדָ֣ת הַיּ֑וֹם וְאֵ֛ת עֲשֶׂ֥רֶת בְּנֵֽי־הָמָ֖ן יִתְל֥וּ עַל־הָעֵֽץ׃ </span></p>
 <p align="RIGHT"><span lang="he">‎<a name="014">14</a> ‏וַיֹּ֤אמֶר הַמֶּ֙לֶךְ֙ לְהֵֽעָשׂ֣וֹת כֵּ֔ן וַתִּנָּתֵ֥ן דָּ֖ת בְּשׁוּשָׁ֑ן וְאֵ֛ת עֲשֶׂ֥רֶת בְּנֵֽי־הָמָ֖ן תָּלֽוּ׃ </span></p>
 <p align="RIGHT"><span lang="he">‎<a name="015">15</a> ‏וַיִּֽקָּהֲל֞וּ <font color="brown">היהודיים</font> <font color="blue">הַיְּהוּדִ֣ים</font> אֲשֶׁר־בְּשׁוּשָׁ֗ן גַּ֠ם בְּי֣וֹם אַרְבָּעָ֤ה עָשָׂר֙ לְחֹ֣דֶשׁ אֲדָ֔ר וַיַּֽהַרְג֣וּ בְשׁוּשָׁ֔ן שְׁלֹ֥שׁ מֵא֖וֹת אִ֑ישׁ וּבַ֨בִּזָּ֔ה לֹ֥א שָׁלְח֖וּ אֶת־יָדָֽם׃ </span></p>
 <p align="RIGHT"><span lang="he">‎<a name="016">16</a> ‏וּשְׁאָ֣ר הַיְּהוּדִ֡ים אֲשֶׁר֩ בִּמְדִינ֨וֹת הַמֶּ֜לֶךְ נִקְהֲל֣וּ׀ וְעָמֹ֣ד עַל־נַפְשָׁ֗ם וְנ֙וֹחַ֙ מֵאֹ֣יְבֵיהֶ֔ם וְהָרֹג֙ בְּשֹׂ֣נְאֵיהֶ֔ם חֲמִשָּׁ֥ה וְשִׁבְעִ֖ים אָ֑לֶף וּבַ֨בִּזָּ֔ה לֹ֥א שָֽׁלְח֖וּ אֶת־יָדָֽם׃ </span></p>
 <p align="RIGHT"><span lang="he">‎<a name="017">17</a> ‏בְּיוֹם־שְׁלֹשָׁ֥ה עָשָׂ֖ר לְחֹ֣דֶשׁ אֲדָ֑ר וְנ֗וֹחַ בְּאַרְבָּעָ֤ה עָשָׂר֙ בּ֔וֹ וְעָשֹׂ֣ה אֹת֔וֹ י֖וֹם מִשְׁתֶּ֥ה וְשִׂמְחָֽה׃ </span></p>
 <p align="RIGHT"><span lang="he">‎<a name="018">18</a> ‏<font color="brown">והיהודיים</font> <font color="blue">וְהַיְּהוּדִ֣ים</font> אֲשֶׁר־בְּשׁוּשָׁ֗ן נִקְהֲלוּ֙ בִּשְׁלֹשָׁ֤ה עָשָׂר֙ בּ֔וֹ וּבְאַרְבָּעָ֥ה עָשָׂ֖ר בּ֑וֹ וְנ֗וֹחַ בַּחֲמִשָּׁ֤ה עָשָׂר֙ בּ֔וֹ וְעָשֹׂ֣ה אֹת֔וֹ י֖וֹם מִשְׁתֶּ֥ה וְשִׂמְחָֽה׃ </span></p>
 <p align="RIGHT"><span lang="he">‎<a name="019">19</a> ‏עַל־כֵּ֞ן הַיְּהוּדִ֣ים <font color="brown">הפרוזים</font> <font color="blue">הַפְּרָזִ֗ים</font> הַיֹּשְׁבִים֮ בְּעָרֵ֣י הַפְּרָזוֹת֒ עֹשִׂ֗ים אֵ֠ת י֣וֹם אַרְבָּעָ֤ה עָשָׂר֙ לְחֹ֣דֶשׁ אֲדָ֔ר שִׂמְחָ֥ה וּמִשְׁתֶּ֖ה וְי֣וֹם ט֑וֹב וּמִשְׁל֥וֹחַ מָנ֖וֹת אִ֥ישׁ לְרֵעֵֽהוּ׃ פ</span></p>
 <p align="RIGHT"><span lang="he">‎<a name="020">20</a> ‏וַיִּכְתֹּ֣ב מָרְדֳּכַ֔י אֶת־הַדְּבָרִ֖ים הָאֵ֑לֶּה וַיִּשְׁלַ֨ח סְפָרִ֜ים אֶל־כָּל־הַיְּהוּדִ֗ים אֲשֶׁר֙ בְּכָל־מְדִינוֹת֙ הַמֶּ֣לֶךְ אֲחַשְׁוֵר֔וֹשׁ הַקְּרוֹבִ֖ים וְהָרְחוֹקִֽים׃ </span></p>
 <p align="RIGHT"><span lang="he">‎<a name="021">21</a> ‏לְקַיֵּם֮ עֲלֵיהֶם֒ לִהְי֣וֹת עֹשִׂ֗ים אֵ֠ת י֣וֹם אַרְבָּעָ֤ה עָשָׂר֙ לְחֹ֣דֶשׁ אֲדָ֔ר וְאֵ֛ת יוֹם־חֲמִשָּׁ֥ה עָשָׂ֖ר בּ֑וֹ בְּכָל־שָׁנָ֖ה וְשָׁנָֽה׃ </span></p>
 <p align="RIGHT"><span lang="he">‎<a name="022">22</a> ‏כַּיָּמִ֗ים אֲשֶׁר־נָ֨חוּ בָהֶ֤ם הַיְּהוּדִים֙ מֵא֣וֹיְבֵיהֶ֔ם וְהַחֹ֗דֶשׁ אֲשֶׁר֩ נֶהְפַּ֨ךְ לָהֶ֤ם מִיָּגוֹן֙ לְשִׂמְחָ֔ה וּמֵאֵ֖בֶל לְי֣וֹם ט֑וֹב לַעֲשׂ֣וֹת אוֹתָ֗ם יְמֵי֙ מִשְׁתֶּ֣ה וְשִׂמְחָ֔ה וּמִשְׁל֤וֹחַ מָנוֹת֙ אִ֣ישׁ לְרֵעֵ֔הוּ וּמַתָּנ֖וֹת לָֽאֶבְיוֹנִֽים׃ </span></p>
 <p align="RIGHT"><span lang="he">‎<a name="023">23</a> ‏וְקִבֵּל֙ הַיְּהוּדִ֔ים אֵ֥ת אֲשֶׁר־הֵחֵ֖לּוּ לַעֲשׂ֑וֹת וְאֵ֛ת אֲשֶׁר־כָּתַ֥ב מָרְדֳּכַ֖י אֲלֵיהֶֽם׃ </span></p>
 <p align="RIGHT"><span lang="he">‎<a name="024">24</a> ‏כִּי֩ הָמָ֨ן בֶּֽן־הַמְּדָ֜תָא הָֽאֲגָגִ֗י צֹרֵר֙ כָּל־הַיְּהוּדִ֔ים חָשַׁ֥ב עַל־הַיְּהוּדִ֖ים לְאַבְּדָ֑ם וְהִפִּ֥יל פּוּר֙ ה֣וּא הַגּוֹרָ֔ל לְהֻמָּ֖ם וּֽלְאַבְּדָֽם׃ </span></p>
 <p align="RIGHT"><span lang="he">‎<a name="025">25</a> ‏וּבְבֹאָהּ֮ לִפְנֵ֣י הַמֶּלֶךְ֒ אָמַ֣ר עִם־הַסֵּ֔פֶר יָשׁ֞וּב מַחֲשַׁבְתּ֧וֹ הָרָעָ֛ה אֲשֶׁר־חָשַׁ֥ב עַל־הַיְּהוּדִ֖ים עַל־רֹאשׁ֑וֹ וְתָל֥וּ אֹת֛וֹ וְאֶת־בָּנָ֖יו עַל־הָעֵֽץ׃ </span></p>
 <p align="RIGHT"><span lang="he">‎<a name="026">26</a> ‏עַל־כֵּ֡ן קָֽרְאוּ֩ לַיָּמִ֨ים הָאֵ֤לֶּה פוּרִים֙ עַל־שֵׁ֣ם הַפּ֔וּר עַל־כֵּ֕ן עַל־כָּל־דִּבְרֵ֖י הָאִגֶּ֣רֶת הַזֹּ֑את וּמָֽה־רָא֣וּ עַל־כָּ֔כָה וּמָ֥ה הִגִּ֖יעַ אֲלֵיהֶֽם׃ </span></p>
 <p align="RIGHT"><span lang="he">‎<a name="027">27</a> ‏קִיְּמ֣וּ <font color="brown">וקבל</font> <font color="blue">וְקִבְּל֣וּ</font> הַיְּהוּדִים֩׀ עֲלֵיהֶ֨ם׀ וְעַל־זַרְעָ֜ם וְעַ֨ל כָּל־הַנִּלְוִ֤ים עֲלֵיהֶם֙ וְלֹ֣א יַעֲב֔וֹר לִהְי֣וֹת עֹשִׂ֗ים אֵ֣ת שְׁנֵ֤י הַיָּמִים֙ הָאֵ֔לֶּה כִּכְתָבָ֖ם וְכִזְמַנָּ֑ם בְּכָל־שָׁנָ֖ה וְשָׁנָֽה׃ </span></p>
 <p align="RIGHT"><span lang="he">‎<a name="028">28</a> ‏וְהַיָּמִ֣ים הָ֠אֵלֶּה נִזְכָּרִ֨ים וְנַעֲשִׂ֜ים בְּכָל־דּ֣וֹר וָד֗וֹר מִשְׁפָּחָה֙ וּמִשְׁפָּחָ֔ה מְדִינָ֥ה וּמְדִינָ֖ה וְעִ֣יר וָעִ֑יר וִימֵ֞י הַפּוּרִ֣ים הָאֵ֗לֶּה לֹ֤א יַֽעַבְרוּ֙ מִתּ֣וֹךְ הַיְּהוּדִ֔ים וְזִכְרָ֖ם לֹא־יָס֥וּף מִזַּרְעָֽם׃ ס</span></p>
 <p align="RIGHT"><span lang="he">‎<a name="029">29</a> ‏וַ֠תִּכְתֹּב אֶסְתֵּ֨ר הַמַּלְכָּ֧ה בַת־אֲבִיחַ֛יִל וּמָרְדֳּכַ֥י הַיְּהוּדִ֖י אֶת־כָּל־תֹּ֑קֶף לְקַיֵּ֗ם אֵ֣ת אִגֶּ֧רֶת הַפּוּרִ֛ים הַזֹּ֖את הַשֵּׁנִֽית׃ </span></p>
 <p align="RIGHT"><span lang="he">‎<a name="030">30</a> ‏וַיִּשְׁלַ֨ח סְפָרִ֜ים אֶל־כָּל־הַיְּהוּדִ֗ים אֶל־שֶׁ֨בַע וְעֶשְׂרִ֤ים וּמֵאָה֙ מְדִינָ֔ה מַלְכ֖וּת אֲחַשְׁוֵר֑וֹשׁ דִּבְרֵ֥י שָׁל֖וֹם וֶאֱמֶֽת׃ </span></p>
 <p align="RIGHT"><span lang="he">‎<a name="031">31</a> ‏לְקַיֵּ֡ם אֵת־יְמֵי֩ הַפֻּרִ֨ים הָאֵ֜לֶּה בִּזְמַנֵּיהֶ֗ם כַּאֲשֶׁר֩ קִיַּ֨ם עֲלֵיהֶ֜ם מָרְדֳּכַ֤י הַיְּהוּדִי֙ וְאֶסְתֵּ֣ר הַמַּלְכָּ֔ה וְכַאֲשֶׁ֛ר קִיְּמ֥וּ עַל־נַפְשָׁ֖ם וְעַל־זַרְעָ֑ם דִּבְרֵ֥י הַצֹּמ֖וֹת וְזַעֲקָתָֽם׃ </span></p>
 <p align="RIGHT"><span lang="he">‎<a name="032">32</a> ‏וּמַאֲמַ֣ר אֶסְתֵּ֔ר קִיַּ֕ם דִּבְרֵ֥י הַפֻּרִ֖ים הָאֵ֑לֶּה וְנִכְתָּ֖ב בַּסֵּֽפֶר׃ פ</span></p>
 </td>
 <td width="50%">
 <p>1 ûḇišənêm ‘āśār ḥōḏeš hû’-ḥōḏeš ’ăḏār bišəlwōšâ ‘āśār ywōm bwō ’ăšer higî‘a dəḇar-hammeleḵə wəḏāṯwō ləhē‘āśwōṯ bayywōm ’ăšer śibərû ’ōyəḇê hayyəhûḏîm lišəlwōṭ bâem wənahăfwōḵə hû’ ’ăšer yišələṭû hayyəhûḏîm hēmmâ bəśōnə’êhem: </p>
 <p>2 niqəhălû hayyəhûḏîm bə‘ārêhem bəḵāl-məḏînwōṯ hammeleḵə ’ŏḥašəwērwōš lišəlōḥa yāḏ biməḇaqəšê rā‘āṯām wə’îš lō’-‘āmaḏ lifənêhem kî-nāfal p<sup>a</sup>ḥədām ‘al-kāl-hā‘ammîm: </p>
 <p>3 wəḵāl-śārê hamməḏînwōṯ wəhā’ăḥašədarəpənîm wəhap<sup>a</sup>ḥwōṯ wə‘ōśê hamməlā’ḵâ ’ăšer lammeleḵə mənaśśə’îm ’eṯ-hayyəhûḏîm kî-nāfal p<sup>a</sup>ḥaḏ-mārədŏḵay ‘ălêhem: </p>
 <p>4 kî-ḡāḏwōl mārədŏḵay bəḇêṯ hammeleḵə wəšāmə‘wō hwōlēḵə bəḵāl-hamməḏînwōṯ kî-hā’îš mārədŏḵay hwōlēḵə wəḡāḏwōl: f</p>
 <p>5 wayyakû hayyəhûḏîm bəḵāl-’ōyəḇêhem makaṯ-ḥereḇ wəhereḡ wə’aḇəḏān wayy<sup>a</sup>‘ăśû ḇəśōnə’êhem kirəṣwōnām: </p>
 <p>6 ûḇəšûšan habîrâ hārəḡû hayyəhûḏîm wə’abēḏ ḥămēš mē’wōṯ ’îš: </p>
 <p>7 wə’ēṯ| parəšanədāṯā’ wə’ēṯ| daləfwōn wə’ēṯ| ’asəpāṯā’: </p>
 <p>8 wə’ēṯ| pwōrāṯā’ wə’ēṯ| ’ăḏaləyā’ wə’ēṯ| ’ărîḏāṯā’: </p>
 <p>9 wə’ēṯ| parəmašətā’ wə’ēṯ| ’ărîsay wə’ēṯ| ’ăriḏay wə’ēṯ| wayəzāṯā’: </p>
 <p>10 ‘ăśereṯ bənê hāmān ben-hamməḏāṯā’ ṣōrēr hayyəhûḏîm hārāḡû ûḇabizzâ lō’ šāləḥû ’eṯ-yāḏām: </p>
 <p>11 bayywōm hahû’ bā’ misəpar hahărûḡîm bəšûšan habîrâ lifənê hammeleḵə: s</p>
 <p>12 wayyō’mer hammeleḵə lə’esətēr hammaləkâ bəšûšan habîrâ hārəḡû hayyəhûḏîm wə’abēḏ ḥămēš mē’wōṯ ’îš wə’ēṯ ‘ăśereṯ bənê-hāmān bišə’ār məḏînwōṯ hammeleḵə meh ‘āśû ûmah-ššə’ēlāṯēḵə<font color="red"><sup>3</sup></font> wəyinnāṯēn lāḵə ûmah-baqqāšāṯēḵə ‘wōḏ wəṯē‘āś: </p>
 <p>13 watō’mer ’esətēr ’im-‘al-hammeleḵə ṭwōḇ yinnāṯēn gam-māḥār layyəhûḏîm ’ăšer bəšûšān l<sup>a</sup>‘ăśwōṯ kəḏāṯ hayywōm wə’ēṯ ‘ăśereṯ bənê-hāmān yiṯəlû ‘al-hā‘ēṣ: </p>
 <p>14 wayyō’mer hammeleḵə ləhē‘āśwōṯ kēn watinnāṯēn dāṯ bəšûšān wə’ēṯ ‘ăśereṯ bənê-hāmān tālû: </p>
 <p>15 wayyiqqâălû <font color="brown">hayyəhûḏîyîm</font> <font color="blue">hayyəhûḏîm</font> ’ăšer-bəšûšān gam bəywōm ’arəbā‘â ‘āśār ləḥōḏeš ’ăḏār wayyaharəḡû ḇəšûšān šəlōš mē’wōṯ ’îš ûḇabizzâ lō’ šāləḥû ’eṯ-yāḏām: </p>
 <p>16 ûšə’ār hayyəhûḏîm ’ăšer biməḏînwōṯ hammeleḵə niqəhălû| wə‘āmōḏ ‘al-nafəšām wənwōḥa mē’ōyəḇêhem wəhārōḡ bəśōnə’êhem ḥămiššâ wəšiḇə‘îm ’ālef ûḇabizzâ lō’ šāləḥû ’eṯ-yāḏām: </p>
 <p>17 bəywōm-šəlōšâ ‘āśār ləḥōḏeš ’ăḏār wənwōḥa bə’arəbā‘â ‘āśār bwō wə‘āśōh ’ōṯwō ywōm mišəteh wəśiməḥâ: </p>
 <p>18 <font color="brown">wəhayyəhûḏîyîm</font> <font color="blue">wəhayyəhûḏîm</font> ’ăšer-bəšûšān niqəhălû bišəlōšâ ‘āśār bwō ûḇə’arəbā‘â ‘āśār bwō wənwōḥa b<sup>a</sup>ḥămiššâ ‘āśār bwō wə‘āśōh ’ōṯwō ywōm mišəteh wəśiməḥâ: </p>
 <p>19 ‘al-kēn hayyəhûḏîm <font color="brown">hapərwōzîm</font> <font color="blue">hapərāzîm</font> hayyōšəḇîm bə‘ārê hapərāzwōṯ ‘ōśîm ’ēṯ ywōm ’arəbā‘â ‘āśār ləḥōḏeš ’ăḏār śiməḥâ ûmišəteh wəywōm ṭwōḇ ûmišəlwōḥa mānwōṯ ’îš lərē‘ēhû: f</p>
 <p>20 wayyiḵətōḇ mārədŏḵay ’eṯ-hadəḇārîm hā’ēlleh wayyišəl<sup>a</sup>ḥ səfārîm ’el-kāl-hayyəhûḏîm ’ăšer bəḵāl-məḏînwōṯ hammeleḵə ’ăḥašəwērwōš haqqərwōḇîm wəhārəḥwōqîm: </p>
 <p>21 ləqayyēm ‘ălêhem lihəywōṯ ‘ōśîm ’ēṯ ywōm ’arəbā‘â ‘āśār ləḥōḏeš ’ăḏār wə’ēṯ ywōm-ḥămiššâ ‘āśār bwō bəḵāl-šānâ wəšānâ: </p>
 <p>22 kayyāmîm ’ăšer-nāḥû ḇâem hayyəhûḏîm mē’wōyəḇêhem wəh<sup>a</sup>ḥōḏeš ’ăšer nehəpaḵə lâem mîyāḡwōn ləśiməḥâ ûmē’ēḇel ləywōm ṭwōḇ l<sup>a</sup>‘ăśwōṯ ’wōṯām yəmê mišəteh wəśiməḥâ ûmišəlwōḥa mānwōṯ ’îš lərē‘ēhû ûmatānwōṯ lā’eḇəywōnîm: </p>
 <p>23 wəqibēl hayyəhûḏîm ’ēṯ ’ăšer-hēḥēllû l<sup>a</sup>‘ăśwōṯ wə’ēṯ ’ăšer-kāṯaḇ mārədŏḵay ’ălêhem: </p>
 <p>24 kî hāmān ben-hamməḏāṯā’ hā’ăḡāḡî ṣōrēr kāl-hayyəhûḏîm ḥāšaḇ ‘al-hayyəhûḏîm lə’abəḏām wəhipîl pûr hû’ hagwōrāl ləhummām ûlə’abəḏām: </p>
 <p>25 ûḇəḇō’āh lifənê hammeleḵə ’āmar ‘im-hassēfer yāšûḇ m<sup>a</sup>ḥăšaḇətwō hārā‘â ’ăšer-ḥāšaḇ ‘al-hayyəhûḏîm ‘al-rō’šwō wəṯālû ’ōṯwō wə’eṯ-bānāyw ‘al-hā‘ēṣ: </p>
 <p>26 ‘al-kēn qārə’û layyāmîm hā’ēlleh fûrîm ‘al-šēm hapûr ‘al-kēn ‘al-kāl-diḇərê hā’igereṯ hazzō’ṯ ûmâ-rā’û ‘al-kāḵâ ûmâ higî‘a ’ălêhem: </p>
 <p>27 qîyəmû <font color="brown">wəqibēl</font> <font color="blue">wəqibəlû</font> hayyəhûḏîm| ‘ălêhem| wə‘al-zarə‘ām wə‘al kāl-hanniləwîm ‘ălêhem wəlō’ y<sup>a</sup>‘ăḇwōr lihəywōṯ ‘ōśîm ’ēṯ šənê hayyāmîm hā’ēlleh kiḵəṯāḇām wəḵizəmannām bəḵāl-šānâ wəšānâ: </p>
 <p>28 wəhayyāmîm hā’ēlleh nizəkārîm wən<sup>a</sup>‘ăśîm bəḵāl-dwōr wāḏwōr mišəpāḥâ ûmišəpāḥâ məḏînâ ûməḏînâ wə‘îr wā‘îr wîmê hapûrîm hā’ēlleh lō’ y<sup>a</sup>‘aḇərû mitwōḵə hayyəhûḏîm wəziḵərām lō’-yāsûf mizzarə‘ām: s</p>
 <p>29 watiḵətōḇ ’esətēr hammaləkâ ḇaṯ-’ăḇîḥayil ûmārədŏḵay hayyəhûḏî ’eṯ-kāl-tōqef ləqayyēm ’ēṯ ’igereṯ hapûrîm hazzō’ṯ haššēnîṯ: </p>
 <p>30 wayyišəl<sup>a</sup>ḥ səfārîm ’el-kāl-hayyəhûḏîm ’el-šeḇ<sup>a</sup>‘ wə‘eśərîm ûmē’â məḏînâ maləḵûṯ ’ăḥašəwērwōš diḇərê šālwōm we’ĕmeṯ: </p>
 <p>31 ləqayyēm ’ēṯ-yəmê hapurîm hā’ēlleh bizəmannêhem ka’ăšer qîyam ‘ălêhem mārədŏḵay hayyəhûḏî wə’esətēr hammaləkâ wəḵa’ăšer qîyəmû ‘al-nafəšām wə‘al-zarə‘ām diḇərê haṣṣōmwōṯ wəz<sup>a</sup>‘ăqāṯām: </p>
 <p>32 ûma’ămar ’esətēr qîyam diḇərê hapurîm hā’ēlleh wəniḵətāḇ bassēfer: f</p>
 </td>
 </tr></table>
 <p></p><hr>
 <center>
 <a href="est010.htm">Next: Esther (Esther) Chapter 10</a></center>
 </body>