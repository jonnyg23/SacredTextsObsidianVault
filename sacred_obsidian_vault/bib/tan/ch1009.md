<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/ch1009.htm">Polyglot</a> 
 <a href="../kjv/ch1009.htm">KJV</a> 
 <a href="../sep/ch1009.htm">Sep</a> 
 <a href="../vul/ch1009.htm">Vul</a> 
 
 <br>
 <br><a href="ch1.htm">1 Chronicles (1 Divrey Yamim) Index</a><br>
  
 <a href="ch1008.htm">Previous</a> 
 <a href="ch1010.htm">Next</a> 
 </center>
 <hr>
 
 <h3 align="CENTER">Tanach (Hebrew): 1 Chronicles (1 Divrey Yamim) Chapter 9</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וְכָל־יִשְׂרָאֵל֙ הִתְיַחְשׂ֔וּ וְהִנָּ֣ם כְּתוּבִ֔ים עַל־סֵ֖פֶר מַלְכֵ֣י יִשְׂרָאֵ֑ל וִיהוּדָ֛ה הָגְל֥וּ לְבָבֶ֖ל בְּמַעֲלָֽם׃ ס</span></p>
 <p align="RIGHT"><span lang="he">‎<a name="002">2</a> ‏וְהַיּוֹשְׁבִים֙ הָרִ֣אשֹׁנִ֔ים אֲשֶׁ֥ר בַּאֲחֻזָּתָ֖ם בְּעָרֵיהֶ֑ם יִשְׂרָאֵל֙ הַכֹּ֣הֲנִ֔ים הַלְוִיִּ֖ם וְהַנְּתִינִֽים׃ </span></p>
 <p align="RIGHT"><span lang="he">‎<a name="003">3</a> ‏וּבִירוּשָׁלִַ֙ם֙ יָשְׁב֔וּ מִן־בְּנֵ֥י יְהוּדָ֖ה וּמִן־בְּנֵ֣י בִנְיָמִ֑ן וּמִן־בְּנֵ֥י אֶפְרַ֖יִם וּמְנַשֶּֽׁה׃ </span></p>
 <p align="RIGHT"><span lang="he">‎<a name="004">4</a> ‏עוּתַ֨י בֶּן־עַמִּיה֤וּד בֶּן־עָמְרִי֙ בֶּן־אִמְרִ֣י בֶן־<font color="brown">בנימן־</font> <font color="blue">בָּנִ֔י</font> <font color="blue">מִן־</font> בְּנֵי־פֶ֖רֶץ בֶּן־יְהוּדָֽה׃ </span></p>
 <p align="RIGHT"><span lang="he">‎<a name="005">5</a> ‏וּמִן־הַשִּׁ֣ילוֹנִ֔י עֲשָׂיָ֥ה הַבְּכ֖וֹר וּבָנָֽיו׃ </span></p>
 <p align="RIGHT"><span lang="he">‎<a name="006">6</a> ‏וּמִן־בְּנֵי־זֶ֖רַח יְעוּאֵ֑ל וַאֲחֵיהֶ֖ם שֵׁשׁ־מֵא֥וֹת וְתִשְׁעִֽים׃ </span></p>
 <p align="RIGHT"><span lang="he">‎<a name="007">7</a> ‏וּמִן־בְּנֵ֖י בִּנְיָמִ֑ן סַלּוּא֙ בֶּן־מְשֻׁלָּ֔ם בֶּן־הוֹדַוְיָ֖ה בֶּן־הַסְּנֻאָֽה׃ </span></p>
 <p align="RIGHT"><span lang="he">‎<a name="008">8</a> ‏וְיִבְנְיָה֙ בֶּן־יְרֹחָ֔ם וְאֵלָ֥ה בֶן־עֻזִּ֖י בֶּן־מִכְרִ֑י וּמְשֻׁלָּם֙ בֶּן־שְׁפַטְיָ֔ה בֶּן־רְעוּאֵ֖ל בֶּן־יִבְנִיָּֽה׃ </span></p>
 <p align="RIGHT"><span lang="he">‎<a name="009">9</a> ‏וַאֲחֵיהֶם֙ לְתֹ֣לְדוֹתָ֔ם תְּשַׁ֥ע מֵא֖וֹת וַחֲמִשִּׁ֣ים וְשִׁשָּׁ֑ה כָּל־אֵ֣לֶּה אֲנָשִׁ֔ים רָאשֵׁ֥י אָב֖וֹת לְבֵ֥ית אֲבֹתֵיהֶֽם׃ ס</span></p>
 <p align="RIGHT"><span lang="he">‎<a name="010">10</a> ‏וּמִן־הַֽכֹּהֲנִ֑ים יְדַֽעְיָ֥ה וִיהוֹיָרִ֖יב וְיָכִֽין׃ </span></p>
 <p align="RIGHT"><span lang="he">‎<a name="011">11</a> ‏וַעֲזַרְיָ֨ה בֶן־חִלְקִיָּ֜ה בֶּן־מְשֻׁלָּ֣ם בֶּן־צָד֗וֹק בֶּן־מְרָיוֹת֙ בֶּן־אֲחִיט֔וּב נְגִ֖יד בֵּ֥ית הָאֱלֹהִֽים׃ ס</span></p>
 <p align="RIGHT"><span lang="he">‎<a name="012">12</a> ‏וַעֲדָיָה֙ בֶּן־יְרֹחָ֔ם בֶּן־פַּשְׁח֖וּר בֶּן־מַלְכִּיָּ֑ה וּמַעְשַׂ֨י בֶּן־עֲדִיאֵ֧ל בֶּן־יַחְזֵ֛רָה בֶּן־מְשֻׁלָּ֥ם בֶּן־מְשִׁלֵּמִ֖ית בֶּן־אִמֵּֽר׃ </span></p>
 <p align="RIGHT"><span lang="he">‎<a name="013">13</a> ‏וַאֲחֵיהֶ֗ם רָאשִׁים֙ לְבֵ֣ית אֲבוֹתָ֔ם אֶ֕לֶף וּשְׁבַ֥ע מֵא֖וֹת וְשִׁשִּׁ֑ים גִּבּ֣וֹרֵי חֵ֔יל מְלֶ֖אכֶת עֲבוֹדַ֥ת בֵּית־הָאֱלֹהִֽים׃ </span></p>
 <p align="RIGHT"><span lang="he">‎<a name="014">14</a> ‏וּמִֽן־הַלְוִיִּ֑ם שְׁמַֽעְיָ֧ה בֶן־חַשּׁ֛וּב בֶּן־עַזְרִיקָ֥ם בֶּן־חֲשַׁבְיָ֖ה מִן־בְּנֵ֥י מְרָרִֽי׃ </span></p>
 <p align="RIGHT"><span lang="he">‎<a name="015">15</a> ‏וּבַקְבַּקַּ֥ר חֶ֖רֶשׁ וְגָלָ֑ל וּמַתַּנְיָה֙ בֶּן־מִיכָ֔א בֶּן־זִכְרִ֖י בֶּן־אָסָֽף׃ </span></p>
 <p align="RIGHT"><span lang="he">‎<a name="016">16</a> ‏וְעֹבַדְיָה֙ בֶּֽן־שְׁמַֽעְיָ֔ה בֶּן־גָּלָ֖ל בֶּן־יְדוּת֑וּן וּבֶרֶכְיָ֤ה בֶן־אָסָא֙ בֶּן־אֶלְקָנָ֔ה הַיּוֹשֵׁ֖ב בְּחַצְרֵ֥י נְטוֹפָתִֽי׃ </span></p>
 <p align="RIGHT"><span lang="he">‎<a name="017">17</a> ‏וְהַשֹּׁעֲרִים֙ שַׁלּ֣וּם וְעַקּ֔וּב וְטַלְמֹ֖ן וַאֲחִימָ֑ן וַאֲחִיהֶ֥ם שַׁלּ֖וּם הָרֹֽאשׁ׃ </span></p>
 <p align="RIGHT"><span lang="he">‎<a name="018">18</a> ‏וְֽעַד־הֵ֔נָּה בְּשַׁ֥עַר הַמֶּ֖לֶךְ מִזְרָ֑חָה הֵ֚מָּה הַשֹּׁ֣עֲרִ֔ים לְמַחֲנ֖וֹת בְּנֵ֥י לֵוִֽי׃ </span></p>
 <p align="RIGHT"><span lang="he">‎<a name="019">19</a> ‏וְשַׁלּ֣וּם בֶּן־ק֠וֹרֵא בֶּן־אֶבְיָסָ֨ף בֶּן־קֹ֜רַח<font color="red"><sup>3</sup></font> וְֽאֶחָ֧יו לְבֵית־אָבִ֣יו הַקָּרְחִ֗ים עַ֚ל מְלֶ֣אכֶת הָעֲבוֹדָ֔ה שֹׁמְרֵ֥י הַסִּפִּ֖ים לָאֹ֑הֶל וַאֲבֹֽתֵיהֶם֙ עַל־מַחֲנֵ֣ה יְהוָ֔ה שֹׁמְרֵ֖י הַמָּבֽוֹא׃ </span></p>
 <p align="RIGHT"><span lang="he">‎<a name="020">20</a> ‏וּפִֽינְחָ֣ס בֶּן־אֶלְעָזָ֗ר נָגִ֨יד הָיָ֧ה עֲלֵיהֶ֛ם לְפָנִ֖ים יְהוָ֥ה׀ עִמּֽוֹ׃ </span></p>
 <p align="RIGHT"><span lang="he">‎<a name="021">21</a> ‏זְכַרְיָה֙ בֶּ֣ן מְשֶֽׁלֶמְיָ֔ה שֹׁעֵ֥ר פֶּ֖תַח לְאֹ֥הֶל מוֹעֵֽד׃ </span></p>
 <p align="RIGHT"><span lang="he">‎<a name="022">22</a> ‏כֻּלָּ֤ם הַבְּרוּרִים֙ לְשֹׁעֲרִ֣ים בַּסִּפִּ֔ים מָאתַ֖יִם וּשְׁנֵ֣ים עָשָׂ֑ר הֵ֤מָּה בְחַצְרֵיהֶם֙ הִתְיַחְשָׂ֔ם הֵ֣מָּה יִסַּ֥ד דָּוִ֛יד וּשְׁמוּאֵ֥ל הָרֹאֶ֖ה בֶּאֱמוּנָתָֽם׃ </span></p>
 <p align="RIGHT"><span lang="he">‎<a name="023">23</a> ‏וְהֵ֨ם וּבְנֵיהֶ֜ם עַל־הַשְּׁעָרִ֧ים לְבֵית־יְהוָ֛ה לְבֵ֥ית־הָאֹ֖הֶל לְמִשְׁמָרֽוֹת׃ </span></p>
 <p align="RIGHT"><span lang="he">‎<a name="024">24</a> ‏לְאַרְבַּ֣ע רוּח֔וֹת יִהְי֖וּ הַשֹּׁעֲרִ֑ים מִזְרָ֥ח יָ֖מָּה צָפ֥וֹנָה וָנֶֽגְבָּה׃ </span></p>
 <p align="RIGHT"><span lang="he">‎<a name="025">25</a> ‏וַאֲחֵיהֶ֨ם בְּחַצְרֵיהֶ֜ם לָב֨וֹא לְשִׁבְעַ֧ת הַיָּמִ֛ים מֵעֵ֥ת אֶל־עֵ֖ת עִם־אֵֽלֶּה׃ </span></p>
 <p align="RIGHT"><span lang="he">‎<a name="026">26</a> ‏כִּ֣י בֶאֱמוּנָ֞ה הֵ֗מָּה אַרְבַּ֙עַת֙ גִּבֹּרֵ֣י הַשֹּׁעֲרִ֔ים הֵ֖ם הַלְוִיִּ֑ם וְהָיוּ֙ עַל־הַלְּשָׁכ֔וֹת וְעַ֥ל הָאֹצְר֖וֹת בֵּ֥ית הָאֱלֹהִֽים׃ </span></p>
 <p align="RIGHT"><span lang="he">‎<a name="027">27</a> ‏וּסְבִיב֥וֹת בֵּית־הָאֱלֹהִ֖ים יָלִ֑ינוּ כִּֽי־עֲלֵיהֶ֣ם מִשְׁמֶ֔רֶת וְהֵ֥ם עַל־הַמַּפְתֵּ֖חַ וְלַבֹּ֥קֶר לַבֹּֽקֶר׃ </span></p>
 <p align="RIGHT"><span lang="he">‎<a name="028">28</a> ‏וּמֵהֶ֖ם עַל־כְּלֵ֣י הָעֲבוֹדָ֑ה כִּֽי־בְמִסְפָּ֣ר יְבִיא֔וּם וּבְמִסְפָּ֖ר יוֹצִיאֽוּם׃ </span></p>
 <p align="RIGHT"><span lang="he">‎<a name="029">29</a> ‏וּמֵהֶ֗ם מְמֻנִּים֙ עַל־הַכֵּלִ֔ים וְעַ֖ל כָּל־כְּלֵ֣י הַקֹּ֑דֶשׁ וְעַל־הַסֹּ֙לֶת֙ וְהַיַּ֣יִן וְהַשֶּׁ֔מֶן וְהַלְּבוֹנָ֖ה וְהַבְּשָׂמִֽים׃ </span></p>
 <p align="RIGHT"><span lang="he">‎<a name="030">30</a> ‏וּמִן־בְּנֵי֙ הַכֹּ֣הֲנִ֔ים רֹקְחֵ֥י הַמִּרְקַ֖חַת לַבְּשָׂמִֽים׃ </span></p>
 <p align="RIGHT"><span lang="he">‎<a name="031">31</a> ‏וּמַתִּתְיָה֙ מִן־הַלְוִיִּ֔ם ה֥וּא הַבְּכ֖וֹר לְשַׁלֻּ֣ם הַקָּרְחִ֑י בֶּאֱמוּנָ֕ה עַ֖ל מַעֲשֵׂ֥ה הַחֲבִתִּֽים׃ </span></p>
 <p align="RIGHT"><span lang="he">‎<a name="032">32</a> ‏וּמִן־בְּנֵ֧י הַקְּהָתִ֛י מִן־אֲחֵיהֶ֖ם עַל־לֶ֣חֶם הַֽמַּעֲרָ֑כֶת לְהָכִ֖ין שַׁבַּ֥ת שַׁבָּֽת׃ ס</span></p>
 <p align="RIGHT"><span lang="he">‎<a name="033">33</a> ‏וְאֵ֣לֶּה הַ֠מְשֹׁרְרִים רָאשֵׁ֨י אָב֧וֹת לַלְוִיִּ֛ם בַּלְּשָׁכֹ֖ת <font color="brown">פטירים</font> <font color="blue">פְּטוּרִ֑ים</font> כִּֽי־יוֹמָ֥ם וָלַ֛יְלָה עֲלֵיהֶ֖ם בַּמְּלָאכָֽה׃ </span></p>
 <p align="RIGHT"><span lang="he">‎<a name="034">34</a> ‏אֵלֶּה֩ רָאשֵׁ֨י הָאָב֧וֹת לַלְוִיִּ֛ם לְתֹלְדוֹתָ֖ם רָאשִׁ֑ים אֵ֖לֶּה יָשְׁב֥וּ בִירוּשָׁלִָֽם׃ פ</span></p>
 <p align="RIGHT"><span lang="he">‎<a name="035">35</a> ‏וּבְגִבְע֛וֹן יָשְׁב֥וּ אֲבִֽי־גִבְע֖וֹן <font color="brown">יעואל</font> <font color="blue">יְעִיאֵ֑ל</font> וְשֵׁ֥ם אִשְׁתּ֖וֹ מַעֲכָֽה׃ </span></p>
 <p align="RIGHT"><span lang="he">‎<a name="036">36</a> ‏וּבְנ֥וֹ הַבְּכ֖וֹר עַבְדּ֑וֹן וְצ֣וּר וְקִ֔ישׁ וּבַ֥עַל וְנֵ֖ר וְנָדָֽב׃ </span></p>
 <p align="RIGHT"><span lang="he">‎<a name="037">37</a> ‏וּגְד֣וֹר וְאַחְי֔וֹ וּזְכַרְיָ֖ה וּמִקְלֽוֹת׃ </span></p>
 <p align="RIGHT"><span lang="he">‎<a name="038">38</a> ‏וּמִקְל֖וֹת<font color="red"><sup>3</sup></font> הוֹלִ֣יד אֶת־שִׁמְאָ֑ם וְאַף־הֵ֗ם נֶ֧גֶד אֲחֵיהֶ֛ם יָשְׁב֥וּ בִירֽוּשָׁלִַ֖ם עִם־אֲחֵיהֶֽם׃ ס</span></p>
 <p align="RIGHT"><span lang="he">‎<a name="039">39</a> ‏וְנֵר֙ הוֹלִ֣יד אֶת־קִ֔ישׁ וְקִ֖ישׁ הוֹלִ֣יד אֶת־שָׁא֑וּל וְשָׁא֗וּל הוֹלִ֤יד אֶת־יְהֽוֹנָתָן֙ וְאֶת־מַלְכִּי־שׁ֔וּעַ וְאֶת־אֲבִינָדָ֖ב וְאֶת־אֶשְׁבָּֽעַל׃ </span></p>
 <p align="RIGHT"><span lang="he">‎<a name="040">40</a> ‏וּבֶן־יְהוֹנָתָ֖ן מְרִ֣יב בָּ֑עַל וּמְרִי־בַ֖עַל הוֹלִ֥יד אֶת־מִיכָֽה׃ </span></p>
 <p align="RIGHT"><span lang="he">‎<a name="041">41</a> ‏וּבְנֵ֖י מִיכָ֑ה פִּית֥וֹן וָמֶ֖לֶךְ וְתַחְרֵֽעַ׃ </span></p>
 <p align="RIGHT"><span lang="he">‎<a name="042">42</a> ‏וְאָחָז֙ הוֹלִ֣יד אֶת־יַעְרָ֔ה וְיַעְרָ֗ה הוֹלִ֛יד אֶת־עָלֶ֥מֶת וְאֶת־עַזְמָ֖וֶת וְאֶת־זִמְרִ֑י וְזִמְרִ֖י הוֹלִ֥יד אֶת־מוֹצָֽא׃ </span></p>
 <p align="RIGHT"><span lang="he">‎<a name="043">43</a> ‏וּמוֹצָ֖א הוֹלִ֣יד אֶת־בִּנְעָ֑א וּרְפָיָ֥ה בְנ֛וֹ אֶלְעָשָׂ֥ה בְנ֖וֹ אָצֵ֥ל בְּנֽוֹ׃ </span></p>
 <p align="RIGHT"><span lang="he">‎<a name="044">44</a> ‏וּלְאָצֵל֮ שִׁשָּׁ֣ה בָנִים֒ וְאֵ֣לֶּה שְׁמוֹתָ֗ם עַזְרִיקָ֥ם׀ בֹּ֙כְרוּ֙ וְיִשְׁמָעֵ֣אל וּשְׁעַרְיָ֔ה וְעֹבַדְיָ֖ה וְחָנָ֑ן אֵ֖לֶּה בְּנֵ֥י אָצַֽל׃ פ</span></p>
 </td>
 <td width="50%">
 <p>1 wəḵāl-yiśərā’ēl hiṯəy<sup>a</sup>ḥəśû wəhinnām kəṯûḇîm ‘al-sēfer maləḵê yiśərā’ēl wîhûḏâ hāḡəlû ləḇāḇel bəm<sup>a</sup>‘ălām: s</p>
 <p>2 wəhayywōšəḇîm hāri’šōnîm ’ăšer ba’ăḥuzzāṯām bə‘ārêhem yiśərā’ēl hakōhănîm haləwîyim wəhannəṯînîm: </p>
 <p>3 ûḇîrûšālaim yāšəḇû min-bənê yəhûḏâ ûmin-bənê ḇinəyāmin ûmin-bənê ’efərayim ûmənaššeh: </p>
 <p>4 ‘ûṯay ben-‘ammîhûḏ ben-‘āmərî ben-’imərî ḇen-<font color="brown">bānîmin-</font> <font color="blue">bānî</font> <font color="blue">min-</font> bənê-fereṣ ben-yəhûḏâ: </p>
 <p>5 ûmin-haššîlwōnî ‘ăśāyâ habəḵwōr ûḇānāyw: </p>
 <p>6 ûmin-bənê-zer<sup>a</sup>ḥ yə‘û’ēl wa’ăḥêhem šēš-mē’wōṯ wəṯišə‘îm: </p>
 <p>7 ûmin-bənê binəyāmin sallû’ ben-məšullām ben-hwōḏawəyâ ben-hassənu’â: </p>
 <p>8 wəyiḇənəyâ ben-yərōḥām wə’ēlâ ḇen-‘uzzî ben-miḵərî ûməšullām ben-šəfaṭəyâ ben-rə‘û’ēl ben-yiḇənîyâ: </p>
 <p>9 wa’ăḥêhem ləṯōləḏwōṯām təš<sup>a</sup>‘ mē’wōṯ w<sup>a</sup>ḥămiššîm wəšiššâ kāl-’ēlleh ’ănāšîm rā’šê ’āḇwōṯ ləḇêṯ ’ăḇōṯêhem: s</p>
 <p>10 ûmin-hakōhănîm yəḏ<sup>a</sup>‘əyâ wîhwōyārîḇ wəyāḵîn: </p>
 <p>11 w<sup>a</sup>‘ăzarəyâ ḇen-ḥiləqîyâ ben-məšullām ben-ṣāḏwōq ben-mərāywōṯ ben-’ăḥîṭûḇ nəḡîḏ bêṯ hā’ĕlōhîm: s</p>
 <p>12 w<sup>a</sup>‘ăḏāyâ ben-yərōḥām ben-pašəḥûr ben-maləkîyâ ûm<sup>a</sup>‘əśay ben-‘ăḏî’ēl ben-y<sup>a</sup>ḥəzērâ ben-məšullām ben-məšillēmîṯ ben-’immēr: </p>
 <p>13 wa’ăḥêhem rā’šîm ləḇêṯ ’ăḇwōṯām ’elef ûšəḇ<sup>a</sup>‘ mē’wōṯ wəšiššîm gibwōrê ḥêl məle’ḵeṯ ‘ăḇwōḏaṯ bêṯ-hā’ĕlōhîm: </p>
 <p>14 ûmin-haləwîyim šəm<sup>a</sup>‘əyâ ḇen-ḥaššûḇ ben-‘azərîqām ben-ḥăšaḇəyâ min-bənê mərārî: </p>
 <p>15 ûḇaqəbaqqar ḥereš wəḡālāl ûmatanəyâ ben-mîḵā’ ben-ziḵərî ben-’āsāf: </p>
 <p>16 wə‘ōḇaḏəyâ ben-šəm<sup>a</sup>‘əyâ ben-gālāl ben-yəḏûṯûn ûḇereḵəyâ ḇen-’āsā’ ben-’eləqānâ hayywōšēḇ bəḥaṣərê nəṭwōfāṯî: </p>
 <p>17 wəhaššō‘ărîm šallûm wə‘aqqûḇ wəṭaləmōn wa’ăḥîmān wa’ăḥîhem šallûm hārō’š: </p>
 <p>18 wə‘aḏ-hēnnâ bəš<sup>a</sup>‘ar hammeleḵə mizərāḥâ hēmmâ haššō‘ărîm ləm<sup>a</sup>ḥănwōṯ bənê lēwî: </p>
 <p>19 wəšallûm ben-qwōrē’ ben-’eḇəyāsāf ben-qōr<sup>a</sup>ḥ<font color="red"><sup>3</sup></font> wə’eḥāyw ləḇêṯ-’āḇîw haqqārəḥîm ‘al məle’ḵeṯ hā‘ăḇwōḏâ šōmərê hassipîm lā’ōhel wa’ăḇōṯêhem ‘al-m<sup>a</sup>ḥănēh yəhwâ šōmərê hammāḇwō’: </p>
 <p>20 ûfînəḥās ben-’elə‘āzār nāḡîḏ hāyâ ‘ălêhem ləfānîm yəhwâ| ‘immwō: </p>
 <p>21 zəḵarəyâ ben məšeleməyâ šō‘ēr peṯ<sup>a</sup>ḥ lə’ōhel mwō‘ēḏ: </p>
 <p>22 kullām habərûrîm ləšō‘ărîm bassipîm mā’ṯayim ûšənêm ‘āśār hēmmâ ḇəḥaṣərêhem hiṯəy<sup>a</sup>ḥəśām hēmmâ yissaḏ dāwîḏ ûšəmû’ēl hārō’eh be’ĕmûnāṯām: </p>
 <p>23 wəhēm ûḇənêhem ‘al-haššə‘ārîm ləḇêṯ-yəhwâ ləḇêṯ-hā’ōhel ləmišəmārwōṯ: </p>
 <p>24 lə’arəb<sup>a</sup>‘ rûḥwōṯ yihəyû haššō‘ărîm mizərāḥ yāmmâ ṣāfwōnâ wāneḡəbâ: </p>
 <p>25 wa’ăḥêhem bəḥaṣərêhem lāḇwō’ ləšiḇə‘aṯ hayyāmîm mē‘ēṯ ’el-‘ēṯ ‘im-’ēlleh: </p>
 <p>26 kî ḇe’ĕmûnâ hēmmâ ’arəb<sup>a</sup>‘aṯ gibōrê haššō‘ărîm hēm haləwîyim wəhāyû ‘al-halləšāḵwōṯ wə‘al hā’ōṣərwōṯ bêṯ hā’ĕlōhîm: </p>
 <p>27 ûsəḇîḇwōṯ bêṯ-hā’ĕlōhîm yālînû kî-‘ălêhem mišəmereṯ wəhēm ‘al-hammafətēḥa wəlabōqer labōqer: </p>
 <p>28 ûmēhem ‘al-kəlê hā‘ăḇwōḏâ kî-ḇəmisəpār yəḇî’ûm ûḇəmisəpār ywōṣî’ûm: </p>
 <p>29 ûmēhem məmunnîm ‘al-hakēlîm wə‘al kāl-kəlê haqqōḏeš wə‘al-hassōleṯ wəhayyayin wəhaššemen wəhalləḇwōnâ wəhabəśāmîm: </p>
 <p>30 ûmin-bənê hakōhănîm rōqəḥê hammirəq<sup>a</sup>ḥaṯ labəśāmîm: </p>
 <p>31 ûmatiṯəyâ min-haləwîyim hû’ habəḵwōr ləšallum haqqārəḥî be’ĕmûnâ ‘al m<sup>a</sup>‘ăśēh h<sup>a</sup>ḥăḇitîm: </p>
 <p>32 ûmin-bənê haqqəhāṯî min-’ăḥêhem ‘al-leḥem hamm<sup>a</sup>‘ărāḵeṯ ləhāḵîn šabaṯ šabāṯ: s</p>
 <p>33 wə’ēlleh haməšōrərîm rā’šê ’āḇwōṯ laləwîyim balləšāḵōṯ <font color="brown">pəṭîrîm</font> <font color="blue">pəṭûrîm</font> kî-ywōmām wālayəlâ ‘ălêhem bamməlā’ḵâ: </p>
 <p>34 ’ēlleh rā’šê hā’āḇwōṯ laləwîyim ləṯōləḏwōṯām rā’šîm ’ēlleh yāšəḇû ḇîrûšālāim: f</p>
 <p>35 ûḇəḡiḇə‘wōn yāšəḇû ’ăḇî-ḡiḇə‘wōn <font color="brown">yə‘û’ēl</font> <font color="blue">yə‘î’ēl</font> wəšēm ’išətwō m<sup>a</sup>‘ăḵâ: </p>
 <p>36 ûḇənwō habəḵwōr ‘aḇədwōn wəṣûr wəqîš ûḇ<sup>a</sup>‘al wənēr wənāḏāḇ: </p>
 <p>37 ûḡəḏwōr wə’<sup>a</sup>ḥəywō ûzəḵarəyâ ûmiqəlwōṯ: </p>
 <p>38 ûmiqəlwōṯ<font color="red"><sup>3</sup></font> hwōlîḏ ’eṯ-šimə’ām wə’af-hēm neḡeḏ ’ăḥêhem yāšəḇû ḇîrûšālaim ‘im-’ăḥêhem: s</p>
 <p>39 wənēr hwōlîḏ ’eṯ-qîš wəqîš hwōlîḏ ’eṯ-šā’ûl wəšā’ûl hwōlîḏ ’eṯ-yəhwōnāṯān wə’eṯ-maləkî-šû‘a wə’eṯ-’ăḇînāḏāḇ wə’eṯ-’ešəbā‘al: </p>
 <p>40 ûḇen-yəhwōnāṯān mərîḇ bā‘al ûmərî-ḇ<sup>a</sup>‘al hwōlîḏ ’eṯ-mîḵâ: </p>
 <p>41 ûḇənê mîḵâ pîṯwōn wāmeleḵə wəṯ<sup>a</sup>ḥərē‘a: </p>
 <p>42 wə’āḥāz hwōlîḏ ’eṯ-y<sup>a</sup>‘ərâ wəy<sup>a</sup>‘ərâ hwōlîḏ ’eṯ-‘ālemeṯ wə’eṯ-‘azəmāweṯ wə’eṯ-zimərî wəzimərî hwōlîḏ ’eṯ-mwōṣā’: </p>
 <p>43 ûmwōṣā’ hwōlîḏ ’eṯ-binə‘ā’ ûrəfāyâ ḇənwō ’elə‘āśâ ḇənwō ’āṣēl bənwō: </p>
 <p>44 ûlə’āṣēl šiššâ ḇānîm wə’ēlleh šəmwōṯām ‘azərîqām| bōḵərû wəyišəmā‘ē’l ûšə‘arəyâ wə‘ōḇaḏəyâ wəḥānān ’ēlleh bənê ’āṣal: f</p>
 </td>
 </tr></table>
 <p></p><hr>
 <center>
 <a href="ch1010.htm">Next: 1 Chronicles (1 Divrey Yamim) Chapter 10</a></center>
 </body>