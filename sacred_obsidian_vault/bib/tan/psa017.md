<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa017.htm">Polyglot</a> 
 <a href="../kjv/psa017.htm">KJV</a> 
 <a href="../sep/psa017.htm">Sep</a> 
 <a href="../vul/psa017.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa016.htm">Previous</a> 
 <a href="psa018.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 17</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏תְּפִלָּ֗ה לְדָ֫וִ֥ד שִׁמְעָ֤ה יְהוָ֨ה׀ צֶ֗דֶק הַקְשִׁ֥יבָה רִנָּתִ֗י הַאֲזִ֥ינָה תְפִלָּתִ֑י בְּ֝לֹ֗א שִׂפְתֵ֥י מִרְמָֽה׃ </span></p>
 <p align="RIGHT"><span lang="he">‎<a name="002">2</a> ‏מִ֭לְּפָנֶיךָ מִשְׁפָּטִ֣י יֵצֵ֑א עֵ֝ינֶ֗יךָ תֶּחֱזֶ֥ינָה מֵישָׁרִֽים׃ </span></p>
 <p align="RIGHT"><span lang="he">‎<a name="003">3</a> ‏בָּ֘חַ֤נְתָּ לִבִּ֨י׀ פָּ֘קַ֤דְתָּ לַּ֗יְלָה צְרַפְתַּ֥נִי בַל־תִּמְצָ֑א זַ֝מֹּתִ֗י בַּל־יַעֲבָר־פִּֽי׃ </span></p>
 <p align="RIGHT"><span lang="he">‎<a name="004">4</a> ‏לִפְעֻלּ֣וֹת אָ֭דָם בִּדְבַ֣ר שְׂפָתֶ֑יךָ אֲנִ֥י שָׁ֝מַ֗רְתִּי אָרְח֥וֹת פָּרִֽיץ׃ </span></p>
 <p align="RIGHT"><span lang="he">‎<a name="005">5</a> ‏תָּמֹ֣ךְ אֲ֭שֻׁרַי בְּמַעְגְּלוֹתֶ֑יךָ בַּל־נָמ֥וֹטּוּ<font color="red"><sup>3</sup></font> פְעָמָֽי׃ </span></p>
 <p align="RIGHT"><span lang="he">‎<a name="006">6</a> ‏אֲנִֽי־קְרָאתִ֣יךָ כִֽי־תַעֲנֵ֣נִי אֵ֑ל הַֽט־אָזְנְךָ֥ לִ֝֗י שְׁמַ֣ע אִמְרָתִֽי׃ </span></p>
 <p align="RIGHT"><span lang="he">‎<a name="007">7</a> ‏הַפְלֵ֣ה חֲ֭סָדֶיךָ מוֹשִׁ֣יעַ חוֹסִ֑ים מִ֝מִּתְקוֹמְמִ֗ים בִּֽימִינֶֽךָ׃ </span></p>
 <p align="RIGHT"><span lang="he">‎<a name="008">8</a> ‏שָׁ֭מְרֵנִי כְּאִישׁ֣וֹן בַּת־עָ֑יִן בְּצֵ֥ל כְּ֝נָפֶ֗יךָ תַּסְתִּירֵֽנִי׃ </span></p>
 <p align="RIGHT"><span lang="he">‎<a name="009">9</a> ‏מִפְּנֵ֣י רְ֭שָׁעִים ז֣וּ שַׁדּ֑וּנִי אֹיְבַ֥י בְּ֝נֶ֗פֶשׁ יַקִּ֥יפוּ עָלָֽי׃ </span></p>
 <p align="RIGHT"><span lang="he">‎<a name="010">10</a> ‏חֶלְבָּ֥מוֹ סָּגְר֑וּ פִּ֝֗ימוֹ דִּבְּר֥וּ בְגֵאֽוּת׃ </span></p>
 <p align="RIGHT"><span lang="he">‎<a name="011">11</a> ‏אַ֭שֻּׁרֵינוּ עַתָּ֣ה <font color="brown">סבבוני</font> <font color="blue">סְבָב֑וּנוּ</font> עֵינֵיהֶ֥ם יָ֝שִׁ֗יתוּ לִנְט֥וֹת בָּאָֽרֶץ׃ </span></p>
 <p align="RIGHT"><span lang="he">‎<a name="012">12</a> ‏דִּמְיֹנ֗וֹ כְּ֭אַרְיֵה יִכְס֣וֹף לִטְר֑וֹף וְ֝כִכְפִ֗יר יֹשֵׁ֥ב בְּמִסְתָּרִֽים׃ </span></p>
 <p align="RIGHT"><span lang="he">‎<a name="013">13</a> ‏קוּמָ֤ה יְהוָ֗ה קַדְּמָ֣ה פָ֭נָיו הַכְרִיעֵ֑הוּ פַּלְּטָ֥ה נַ֝פְשִׁ֗י מֵרָשָׁ֥ע חַרְבֶּֽךָ׃ </span></p>
 <p align="RIGHT"><span lang="he">‎<a name="014">14</a> ‏מִֽמְתִ֥ים יָדְךָ֨׀ יְהוָ֡ה מִֽמְתִ֬ים מֵחֶ֗לֶד חֶלְקָ֥ם בַּֽחַיִּים֮ <font color="brown">וצפינך</font> <font color="blue">וּֽצְפוּנְךָ֮</font> תְּמַלֵּ֪א בִ֫טְנָ֥ם יִשְׂבְּע֥וּ בָנִ֑ים וְהִנִּ֥יחוּ יִ֝תְרָ֗ם לְעוֹלְלֵיהֶֽם׃ </span></p>
 <p align="RIGHT"><span lang="he">‎<a name="015">15</a> ‏אֲנִ֗י בְּ֭צֶדֶק אֶחֱזֶ֣ה פָנֶ֑יךָ אֶשְׂבְּעָ֥ה בְ֝הָקִ֗יץ תְּמוּנָתֶֽךָ׃ </span></p>
 </td>
 <td width="50%">
 <p>1 təfillâ ləḏāwiḏ šimə‘â yəhwâ| ṣeḏeq haqəšîḇâ rinnāṯî ha’ăzînâ ṯəfillāṯî bəlō’ śifəṯê mirəmâ: </p>
 <p>2 milləfāneyḵā mišəpāṭî yēṣē’ ‘êneyḵā teḥĕzeynâ mêšārîm: </p>
 <p>3 bāḥanətā libî| pāqaḏətā llayəlâ ṣərafətanî ḇal-timəṣā’ zammōṯî bal-y<sup>a</sup>‘ăḇār-pî: </p>
 <p>4 lifə‘ullwōṯ ’āḏām biḏəḇar śəfāṯeyḵā ’ănî šāmarətî ’ārəḥwōṯ pārîṣ: </p>
 <p>5 tāmōḵə ’ăšuray bəm<sup>a</sup>‘əgəlwōṯeyḵā bal-nāmwōṭṭû<font color="red"><sup>3</sup></font> fə‘āmāy: </p>
 <p>6 ’ănî-qərā’ṯîḵā ḵî-ṯ<sup>a</sup>‘ănēnî ’ēl haṭ-’āzənəḵā lî šəm<sup>a</sup>‘ ’imərāṯî: </p>
 <p>7 hafəlēh ḥăsāḏeyḵā mwōšî‘a ḥwōsîm mimmiṯəqwōməmîm bîmîneḵā: </p>
 <p>8 šāmərēnî kə’îšwōn baṯ-‘āyin bəṣēl kənāfeyḵā tasətîrēnî: </p>
 <p>9 mipənê rəšā‘îm zû šadûnî ’ōyəḇay bənefeš yaqqîfû ‘ālāy: </p>
 <p>10 ḥeləbāmwō ssāḡərû pîmwō dibərû ḇəḡē’ûṯ: </p>
 <p>11 ’aššurênû ‘atâ <font color="brown">səḇāḇûnî</font> <font color="blue">səḇāḇûnû</font> ‘ênêhem yāšîṯû linəṭwōṯ bā’āreṣ: </p>
 <p>12 diməyōnwō kə’arəyēh yiḵəswōf liṭərwōf wəḵiḵəfîr yōšēḇ bəmisətārîm: </p>
 <p>13 qûmâ yəhwâ qadəmâ fānāyw haḵərî‘ēhû palləṭâ nafəšî mērāšā‘ ḥarəbeḵā: </p>
 <p>14 miməṯîm yāḏəḵā| yəhwâ miməṯîm mēḥeleḏ ḥeləqām b<sup>a</sup>ḥayyîm <font color="brown">ûṣəfînəḵā</font> <font color="blue">ûṣəfûnəḵā</font> təmallē’ ḇiṭənām yiśəbə‘û ḇānîm wəhinnîḥû yiṯərām lə‘wōləlêhem: </p>
 <p>15 ’ănî bəṣeḏeq ’eḥĕzeh fāneyḵā ’eśəbə‘â ḇəhāqîṣ təmûnāṯeḵā: </p>
 </td>
 </tr></table>
 <p></p><hr>
 <center>
 <a href="psa018.htm">Next: Psalms (Tehilim) Chapter 18</a></center>
 </body>