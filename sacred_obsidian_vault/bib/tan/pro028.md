<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/pro028.htm">Polyglot</a> 
 <a href="../kjv/pro028.htm">KJV</a> 
 <a href="../vul/pro028.htm">Vul</a> 
 
 <br>
 <br><a href="pro.htm">Proverbs (Mishlei) Index</a><br>
  
 <a href="pro027.htm">Previous</a> 
 <a href="pro029.htm">Next</a> 
 </center>
 <hr>
 
 <h3 align="CENTER">Tanach (Hebrew): Proverbs (Mishlei) Chapter 28</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏נָ֣סוּ וְאֵין־רֹדֵ֣ף רָשָׁ֑ע וְ֝צַדִּיקִ֗ים כִּכְפִ֥יר יִבְטָֽח׃ </span></p>
 <p align="RIGHT"><span lang="he">‎<a name="002">2</a> ‏בְּפֶ֣שַֽׁע אֶ֭רֶץ רַבִּ֣ים שָׂרֶ֑יהָ וּבְאָדָ֥ם מֵבִ֥ין יֹ֝דֵ֗עַ כֵּ֣ן יַאֲרִֽיךְ׃ </span></p>
 <p align="RIGHT"><span lang="he">‎<a name="003">3</a> ‏גֶּ֣בֶר רָ֭שׁ וְעֹשֵׁ֣ק דַּלִּ֑ים מָטָ֥ר סֹ֝חֵ֗ף וְאֵ֣ין לָֽחֶם׃ </span></p>
 <p align="RIGHT"><span lang="he">‎<a name="004">4</a> ‏עֹזְבֵ֣י ת֭וֹרָה יְהַֽלְל֣וּ רָשָׁ֑ע וְשֹׁמְרֵ֥י ת֝וֹרָ֗ה יִתְגָּ֥רוּ בָֽם׃ פ</span></p>
 <p align="RIGHT"><span lang="he">‎<a name="005">5</a> ‏אַנְשֵׁי־רָ֭ע לֹא־יָבִ֣ינוּ מִשְׁפָּ֑ט וּמְבַקְשֵׁ֥י יְ֝הוָ֗ה יָבִ֥ינוּ כֹֽל׃ </span></p>
 <p align="RIGHT"><span lang="he">‎<a name="006">6</a> ‏טֽוֹב־רָ֭שׁ הוֹלֵ֣ךְ בְּתֻמּ֑וֹ מֵעִקֵּ֥שׁ דְּ֝רָכַ֗יִם וְה֣וּא עָשִֽׁיר׃ </span></p>
 <p align="RIGHT"><span lang="he">‎<a name="007">7</a> ‏נוֹצֵ֣ר תּ֭וֹרָה בֵּ֣ן מֵבִ֑ין וְרֹעֶה זֽ֝וֹלְלִ֗ים יַכְלִ֥ים אָבִֽיו׃ </span></p>
 <p align="RIGHT"><span lang="he">‎<a name="008">8</a> ‏מַרְבֶּ֣ה ה֭וֹנוֹ<font color="red"><sup>3</sup></font> בְּנֶ֣שֶׁךְ <font color="brown">ובתרבית</font> <font color="blue">וְתַרְבִּ֑ית</font> לְחוֹנֵ֖ן דַּלִּ֣ים יִקְבְּצֶֽנּוּ׃ </span></p>
 <p align="RIGHT"><span lang="he">‎<a name="009">9</a> ‏מֵסִ֣יר אָ֭זְנוֹ מִשְּׁמֹ֣עַ תּוֹרָ֑ה גַּֽם־תְּ֝פִלָּת֗וֹ תּוֹעֵבָֽה׃ </span></p>
 <p align="RIGHT"><span lang="he">‎<a name="010">10</a> ‏מַשְׁגֶּ֤ה יְשָׁרִ֨ים׀ בְּדֶ֥רֶךְ רָ֗ע בִּשְׁחוּת֥וֹ הֽוּא־יִפּ֑וֹל וּ֝תְמִימִ֗ים יִנְחֲלוּ־טֽוֹב׃ </span></p>
 <p align="RIGHT"><span lang="he">‎<a name="011">11</a> ‏חָכָ֣ם בְּ֭עֵינָיו אִ֣ישׁ עָשִׁ֑יר וְדַ֖ל מֵבִ֣ין יַחְקְרֶֽנּוּ׃ </span></p>
 <p align="RIGHT"><span lang="he">‎<a name="012">12</a> ‏בַּעֲלֹ֣ץ צַ֭דִּיקִים רַבָּ֣ה תִפְאָ֑רֶת וּבְק֥וּם רְ֝שָׁעִ֗ים יְחֻפַּ֥שׂ אָדָֽם׃ </span></p>
 <p align="RIGHT"><span lang="he">‎<a name="013">13</a> ‏מְכַסֶּ֣ה פְ֭שָׁעָיו לֹ֣א יַצְלִ֑יחַ וּמוֹדֶ֖ה וְעֹזֵ֣ב יְרֻחָֽם׃ </span></p>
 <p align="RIGHT"><span lang="he">‎<a name="014">14</a> ‏אַשְׁרֵ֣י אָ֭דָם מְפַחֵ֣ד תָּמִ֑יד וּמַקְשֶׁ֥ה לִ֝בּ֗וֹ יִפּ֥וֹל בְּרָעָֽה׃ </span></p>
 <p align="RIGHT"><span lang="he">‎<a name="015">15</a> ‏אֲרִי־נֹ֭הֵם וְדֹ֣ב שׁוֹקֵ֑ק מֹשֵׁ֥ל רָ֝שָׁ֗ע עַ֣ל עַם־דָּֽל׃ </span></p>
 <p align="RIGHT"><span lang="he">‎<a name="016">16</a> ‏נָגִ֗יד חֲסַ֣ר תְּ֭בוּנוֹת וְרַ֥ב מַעֲשַׁקּ֑וֹת <font color="brown">שנאי</font> <font color="blue">שֹׂ֥נֵא</font> בֶ֝֗צַע יַאֲרִ֥יךְ יָמִֽים׃ פ</span></p>
 <p align="RIGHT"><span lang="he">‎<a name="017">17</a> ‏אָ֭דָם עָשֻׁ֣ק בְּדַם־נָ֑פֶשׁ עַד־בּ֥וֹר יָ֝נ֗וּס אַל־יִתְמְכוּ־בֽוֹ׃ </span></p>
 <p align="RIGHT"><span lang="he">‎<a name="018">18</a> ‏הוֹלֵ֣ךְ תָּ֭מִים יִוָּשֵׁ֑עַ וְנֶעְקַ֥שׁ דְּ֝רָכַ֗יִם יִפּ֥וֹל בְּאֶחָֽת׃ </span></p>
 <p align="RIGHT"><span lang="he">‎<a name="019">19</a> ‏עֹבֵ֣ד אַ֭דְמָתוֹ יִֽשְׂבַּֽע־לָ֑חֶם וּמְרַדֵּ֥ף רֵ֝קִ֗ים יִֽשְׂבַּֽע־רִֽישׁ׃ </span></p>
 <p align="RIGHT"><span lang="he">‎<a name="020">20</a> ‏אִ֣ישׁ אֱ֭מוּנוֹת רַב־בְּרָכ֑וֹת וְאָ֥ץ לְ֝הַעֲשִׁ֗יר לֹ֣א יִנָּקֶֽה׃ </span></p>
 <p align="RIGHT"><span lang="he">‎<a name="021">21</a> ‏הַֽכֵּר־פָּנִ֥ים לֹא־ט֑וֹב וְעַל־פַּת־לֶ֝֗חֶם יִפְשַׁע־גָּֽבֶר׃ </span></p>
 <p align="RIGHT"><span lang="he">‎<a name="022">22</a> ‏נִֽבֳהָ֥ל לַה֗וֹן אִ֭ישׁ רַ֣ע עָ֑יִן וְלֹֽא־יֵ֝דַע כִּי־חֶ֥סֶר יְבֹאֶֽנּוּ׃ </span></p>
 <p align="RIGHT"><span lang="he">‎<a name="023">23</a> ‏מ֘וֹכִ֤יחַ אָדָ֣ם אַ֭חֲרַי חֵ֣ן יִמְצָ֑א מִֽמַּחֲלִ֥יק לָשֽׁוֹן׃ </span></p>
 <p align="RIGHT"><span lang="he">‎<a name="024">24</a> ‏גּוֹזֵ֤ל׀ אָ֘בִ֤יו וְאִמּ֗וֹ וְאֹמֵ֥ר אֵֽין־פָּ֑שַׁע חָבֵ֥ר ה֝֗וּא לְאִ֣ישׁ מַשְׁחִֽית׃ </span></p>
 <p align="RIGHT"><span lang="he">‎<a name="025">25</a> ‏רְחַב־נֶ֭פֶשׁ יְגָרֶ֣ה מָד֑וֹן וּבוֹטֵ֖חַ עַל־יְהוָ֣ה יְדֻשָּֽׁן׃ </span></p>
 <p align="RIGHT"><span lang="he">‎<a name="026">26</a> ‏בּוֹטֵ֣חַ בְּ֭לִבּוֹ ה֣וּא כְסִ֑יל וְהוֹלֵ֥ךְ בְּ֝חָכְמָ֗ה ה֣וּא יִמָּלֵֽט׃ </span></p>
 <p align="RIGHT"><span lang="he">‎<a name="027">27</a> ‏נוֹתֵ֣ן לָ֭רָשׁ אֵ֣ין מַחְס֑וֹר וּמַעְלִ֥ים עֵ֝ינָ֗יו רַב־מְאֵרֽוֹת׃ </span></p>
 <p align="RIGHT"><span lang="he">‎<a name="028">28</a> ‏בְּק֣וּם רְ֭שָׁעִים יִסָּתֵ֣ר אָדָ֑ם וּ֝בְאָבְדָ֗ם יִרְבּ֥וּ צַדִּיקִֽים׃ </span></p>
 </td>
 <td width="50%">
 <p>1 nāsû wə’ên-rōḏēf rāšā‘ wəṣadîqîm kiḵəfîr yiḇəṭāḥ: </p>
 <p>2 bəfeš<sup>a</sup>‘ ’ereṣ rabîm śāreyhā ûḇə’āḏām mēḇîn yōḏē‘a kēn ya’ărîḵə: </p>
 <p>3 geḇer rāš wə‘ōšēq dallîm māṭār sōḥēf wə’ên lāḥem: </p>
 <p>4 ‘ōzəḇê ṯwōrâ yəhaləlû rāšā‘ wəšōmərê ṯwōrâ yiṯəgārû ḇām: f</p>
 <p>5 ’anəšê-rā‘ lō’-yāḇînû mišəpāṭ ûməḇaqəšê yəhwâ yāḇînû ḵōl: </p>
 <p>6 ṭwōḇ-rāš hwōlēḵə bəṯummwō mē‘iqqēš dərāḵayim wəhû’ ‘āšîr: </p>
 <p>7 nwōṣēr twōrâ bēn mēḇîn wərō‘eh zwōləlîm yaḵəlîm ’āḇîw: </p>
 <p>8 marəbeh hwōnwō<font color="red"><sup>3</sup></font> bənešeḵə <font color="brown">ûḇəṯarəbîṯ</font> <font color="blue">wəṯarəbîṯ</font> ləḥwōnēn dallîm yiqəbəṣennû: </p>
 <p>9 mēsîr ’āzənwō miššəmō‘a twōrâ gam-təfillāṯwō twō‘ēḇâ: </p>
 <p>10 mašəgeh yəšārîm| bəḏereḵə rā‘ bišəḥûṯwō hû’-yipwōl ûṯəmîmîm yinəḥălû-ṭwōḇ: </p>
 <p>11 ḥāḵām bə‘ênāyw ’îš ‘āšîr wəḏal mēḇîn y<sup>a</sup>ḥəqərennû: </p>
 <p>12 b<sup>a</sup>‘ălōṣ ṣadîqîm rabâ ṯifə’āreṯ ûḇəqûm rəšā‘îm yəḥupaś ’āḏām: </p>
 <p>13 məḵasseh fəšā‘āyw lō’ yaṣəlîḥa ûmwōḏeh wə‘ōzēḇ yəruḥām: </p>
 <p>14 ’ašərê ’āḏām məf<sup>a</sup>ḥēḏ tāmîḏ ûmaqəšeh libwō yipwōl bərā‘â: </p>
 <p>15 ’ărî-nōhēm wəḏōḇ šwōqēq mōšēl rāšā‘ ‘al ‘am-dāl: </p>
 <p>16 nāḡîḏ ḥăsar təḇûnwōṯ wəraḇ m<sup>a</sup>‘ăšaqqwōṯ <font color="brown">śōnə’ê</font> <font color="blue">śōnē’</font> ḇeṣ<sup>a</sup>‘ ya’ărîḵə yāmîm: f</p>
 <p>17 ’āḏām ‘āšuq bəḏam-nāfeš ‘aḏ-bwōr yānûs ’al-yiṯəməḵû-ḇwō: </p>
 <p>18 hwōlēḵə tāmîm yiûāšē‘a wəne‘əqaš dərāḵayim yipwōl bə’eḥāṯ: </p>
 <p>19 ‘ōḇēḏ ’aḏəmāṯwō yiśəb<sup>a</sup>‘-lāḥem ûməradēf rēqîm yiśəb<sup>a</sup>‘-rîš: </p>
 <p>20 ’îš ’ĕmûnwōṯ raḇ-bərāḵwōṯ wə’āṣ ləh<sup>a</sup>‘ăšîr lō’ yinnāqeh: </p>
 <p>21 hakēr-pānîm lō’-ṭwōḇ wə‘al-paṯ-leḥem yifəš<sup>a</sup>‘-gāḇer: </p>
 <p>22 niḇŏhāl lahwōn ’îš r<sup>a</sup>‘ ‘āyin wəlō’-yēḏ<sup>a</sup>‘ kî-ḥeser yəḇō’ennû: </p>
 <p>23 mwōḵîḥa ’āḏām ’<sup>a</sup>ḥăray ḥēn yiməṣā’ mimm<sup>a</sup>ḥălîq lāšwōn: </p>
 <p>24 gwōzēl| ’āḇîw wə’immwō wə’ōmēr ’ên-pāš<sup>a</sup>‘ ḥāḇēr hû’ lə’îš mašəḥîṯ: </p>
 <p>25 rəḥaḇ-nefeš yəḡāreh māḏwōn ûḇwōṭēḥa ‘al-yəhwâ yəḏuššān: </p>
 <p>26 bwōṭēḥa bəlibwō hû’ ḵəsîl wəhwōlēḵə bəḥāḵəmâ hû’ yimmālēṭ: </p>
 <p>27 nwōṯēn lārāš ’ên m<sup>a</sup>ḥəswōr ûm<sup>a</sup>‘əlîm ‘ênāyw raḇ-mə’ērwōṯ: </p>
 <p>28 bəqûm rəšā‘îm yissāṯēr ’āḏām ûḇə’āḇəḏām yirəbû ṣadîqîm: </p>
 </td>
 </tr></table>
 <p></p><hr>
 <center>
 <a href="pro029.htm">Next: Proverbs (Mishlei) Chapter 29</a></center>
 </body>