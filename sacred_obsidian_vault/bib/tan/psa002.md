<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa002.htm">Polyglot</a> 
 <a href="../kjv/psa002.htm">KJV</a> 
 <a href="../sep/psa002.htm">Sep</a> 
 <a href="../vul/psa002.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa001.htm">Previous</a> 
 <a href="psa003.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 2</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏לָ֭מָּה רָגְשׁ֣וּ גוֹיִ֑ם וּ֝לְאֻמִּ֗ים יֶהְגּוּ־רִֽיק׃ </span></p>
 <p align="RIGHT"><span lang="he">‎<a name="002">2</a> ‏יִ֥תְיַצְּב֨וּ׀<font color="red"><sup>3</sup></font> מַלְכֵי־אֶ֗רֶץ וְרוֹזְנִ֥ים נֽוֹסְדוּ־יָ֑חַד עַל־יְ֝הוָה וְעַל־מְשִׁיחֽוֹ׃ </span></p>
 <p align="RIGHT"><span lang="he">‎<a name="003">3</a> ‏נְֽ֭נַתְּקָה אֶת־מֽוֹסְרוֹתֵ֑ימוֹ וְנַשְׁלִ֖יכָה מִמֶּ֣נּוּ עֲבֹתֵֽימוֹ׃ </span></p>
 <p align="RIGHT"><span lang="he">‎<a name="004">4</a> ‏יוֹשֵׁ֣ב בַּשָּׁמַ֣יִם יִשְׂחָ֑ק אֲ֝דֹנָ֗י יִלְעַג־לָֽמוֹ׃ </span></p>
 <p align="RIGHT"><span lang="he">‎<a name="005">5</a> ‏אָ֤ז יְדַבֵּ֣ר אֵלֵ֣ימוֹ בְאַפּ֑וֹ וּֽבַחֲרוֹנ֥וֹ יְבַהֲלֵֽמוֹ׃ </span></p>
 <p align="RIGHT"><span lang="he">‎<a name="006">6</a> ‏וַ֭אֲנִי נָסַ֣כְתִּי מַלְכִּ֑י עַל־צִ֝יּ֗וֹן הַר־קָדְשִֽׁי׃ </span></p>
 <p align="RIGHT"><span lang="he">‎<a name="007">7</a> ‏אֲסַפְּרָ֗ה אֶֽ֫ל<font color="red"><sup>3</sup></font> חֹ֥ק יְֽהוָ֗ה אָמַ֘ר אֵלַ֥י בְּנִ֥י אַ֑תָּה אֲ֝נִ֗י הַיּ֥וֹם יְלִדְתִּֽיךָ׃ </span></p>
 <p align="RIGHT"><span lang="he">‎<a name="008">8</a> ‏שְׁאַ֤ל מִמֶּ֗נִּי וְאֶתְּנָ֣ה ג֭וֹיִם נַחֲלָתֶ֑ךָ וַ֝אֲחֻזָּתְךָ֗ אַפְסֵי־אָֽרֶץ׃ </span></p>
 <p align="RIGHT"><span lang="he">‎<a name="009">9</a> ‏תְּ֭רֹעֵם בְּשֵׁ֣בֶט בַּרְזֶ֑ל כִּכְלִ֖י יוֹצֵ֣ר תְּנַפְּצֵֽם׃ </span></p>
 <p align="RIGHT"><span lang="he">‎<a name="010">10</a> ‏וְ֭עַתָּה מְלָכִ֣ים הַשְׂכִּ֑ילוּ הִ֝וָּסְר֗וּ שֹׁ֣פְטֵי אָֽרֶץ׃ </span></p>
 <p align="RIGHT"><span lang="he">‎<a name="011">11</a> ‏עִבְד֣וּ אֶת־יְהוָ֣ה בְּיִרְאָ֑ה וְ֝גִ֗ילוּ בִּרְעָדָֽה׃ </span></p>
 <p align="RIGHT"><span lang="he">‎<a name="012">12</a> ‏נַשְּׁקוּ־בַ֡ר פֶּן־יֶאֱנַ֤ף׀ וְתֹ֬אבְדוּ דֶ֗רֶךְ כִּֽי־יִבְעַ֣ר כִּמְעַ֣ט אַפּ֑וֹ אַ֝שְׁרֵ֗י כָּל־ח֥וֹסֵי בֽוֹ׃ </span></p>
 </td>
 <td width="50%">
 <p>1 lāmmâ rāḡəšû ḡwōyim ûlə’ummîm yehəgû-rîq: </p>
 <p>2 yiṯəyaṣṣəḇû|<font color="red"><sup>3</sup></font> maləḵê-’ereṣ wərwōzənîm nwōsəḏû-yāḥaḏ ‘al-yəhwâ wə‘al-məšîḥwō: </p>
 <p>3 nənatəqâ ’eṯ-mwōsərwōṯêmwō wənašəlîḵâ mimmennû ‘ăḇōṯêmwō: </p>
 <p>4 ywōšēḇ baššāmayim yiśəḥāq ’ăḏōnāy yilə‘aḡ-lāmwō: </p>
 <p>5 ’āz yəḏabēr ’ēlêmwō ḇə’apwō ûḇ<sup>a</sup>ḥărwōnwō yəḇahălēmwō: </p>
 <p>6 wa’ănî nāsaḵətî maləkî ‘al-ṣîywōn har-qāḏəšî: </p>
 <p>7 ’ăsapərâ ’el<font color="red"><sup>3</sup></font> ḥōq yəhwâ ’āmar ’ēlay bənî ’atâ ’ănî hayywōm yəliḏətîḵā: </p>
 <p>8 šə’al mimmennî wə’etənâ ḡwōyim n<sup>a</sup>ḥălāṯeḵā wa’ăḥuzzāṯəḵā ’afəsê-’āreṣ: </p>
 <p>9 tərō‘ēm bəšēḇeṭ barəzel kiḵəlî ywōṣēr tənapəṣēm: </p>
 <p>10 wə‘atâ məlāḵîm haśəkîlû hiûāsərû šōfəṭê ’āreṣ: </p>
 <p>11 ‘iḇəḏû ’eṯ-yəhwâ bəyirə’â wəḡîlû birə‘āḏâ: </p>
 <p>12 naššəqû-ḇar pen-ye’ĕnaf| wəṯō’ḇəḏû ḏereḵə kî-yiḇə‘ar kimə‘aṭ ’apwō ’ašərê kāl-ḥwōsê ḇwō: </p>
 </td>
 </tr></table>
 <p></p><hr>
 <center>
 <a href="psa003.htm">Next: Psalms (Tehilim) Chapter 3</a></center>
 </body>