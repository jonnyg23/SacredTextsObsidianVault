<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/ch2035.htm">Polyglot</a> 
 <a href="../kjv/ch2035.htm">KJV</a> 
 <a href="../sep/ch2035.htm">Sep</a> 
 <a href="../vul/ch2035.htm">Vul</a> 
 
 <br>
 <br><a href="ch2.htm">2 Chronicles (2 Divrey Yamim) Index</a><br>
  
 <a href="ch2034.htm">Previous</a> 
 <a href="ch2036.htm">Next</a> 
 </center>
 <hr>
 
 <h3 align="CENTER">Tanach (Hebrew): 2 Chronicles (2 Divrey Yamim) Chapter 35</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיַּ֨עַשׂ יֹאשִׁיָּ֧הוּ בִֽירוּשָׁלִַ֛ם פֶּ֖סַח לַיהוָ֑ה וַיִּשְׁחֲט֣וּ הַפֶּ֔סַח בְּאַרְבָּעָ֥ה עָשָׂ֖ר לַחֹ֥דֶשׁ הָרִאשֽׁוֹן׃ </span></p>
 <p align="RIGHT"><span lang="he">‎<a name="002">2</a> ‏וַיַּעֲמֵ֥ד הַכֹּהֲנִ֖ים עַל־מִשְׁמְרוֹתָ֑ם וַֽיְחַזְּקֵ֔ם לַעֲבוֹדַ֖ת בֵּ֥ית יְהוָֽה׃ </span></p>
 <p align="RIGHT"><span lang="he">‎<a name="003">3</a> ‏וַיֹּ֣אמֶר לַ֠לְוִיִּם <font color="brown">המבונים</font> <font color="blue">הַמְּבִינִ֨ים</font> לְכָל־יִשְׂרָאֵ֜ל הַקְּדוֹשִׁ֣ים לַיהוָ֗ה תְּנ֤וּ אֶת־אֲרוֹן־הַקֹּ֙דֶשׁ֙ בַּ֠בַּיִת אֲשֶׁ֨ר בָּנָ֜ה שְׁלֹמֹ֤ה בֶן־דָּוִיד֙ מֶ֣לֶךְ יִשְׂרָאֵ֔ל אֵין־לָכֶ֥ם מַשָּׂ֖א בַּכָּתֵ֑ף עַתָּ֗ה עִבְדוּ֙ אֶת־יְהוָ֣ה אֱלֹֽהֵיכֶ֔ם וְאֵ֖ת עַמּ֥וֹ יִשְׂרָאֵֽל׃ </span></p>
 <p align="RIGHT"><span lang="he">‎<a name="004">4</a> ‏<font color="brown">והכונו</font> <font color="blue">וְהָכִ֥ינוּ<font color="red"><sup>9</sup></font></font> לְבֵית־אֲבוֹתֵיכֶ֖ם כְּמַחְלְקוֹתֵיכֶ֑ם בִּכְתָ֗ב דָּוִיד֙ מֶ֣לֶךְ יִשְׂרָאֵ֔ל וּבְמִכְתַּ֖ב שְׁלֹמֹ֥ה בְנֽוֹ׃ </span></p>
 <p align="RIGHT"><span lang="he">‎<a name="005">5</a> ‏וְעִמְד֣וּ בַקֹּ֗דֶשׁ לִפְלֻגּוֹת֙ בֵּ֣ית הָֽאָב֔וֹת לַאֲחֵיכֶ֖ם בְּנֵ֣י הָעָ֑ם וַחֲלֻקַּ֥ת בֵּֽית־אָ֖ב לַלְוִיִּֽם׃ </span></p>
 <p align="RIGHT"><span lang="he">‎<a name="006">6</a> ‏וְשַׁחֲט֖וּ הַפָּ֑סַח וְהִתְקַדְּשׁוּ֙ וְהָכִ֣ינוּ לַאֲחֵיכֶ֔ם לַעֲשׂ֥וֹת כִּדְבַר־יְהוָ֖ה בְּיַד־מֹשֶֽׁה׃ פ</span></p>
 <p align="RIGHT"><span lang="he">‎<a name="007">7</a> ‏וַיָּ֣רֶם יֹאשִׁיָּ֣הוּ לִבְנֵ֪י הָעָ֟ם צֹ֞אן כְּבָשִׂ֣ים וּבְנֵֽי־עִזִּים֮ הַכֹּ֣ל לַפְּסָחִים֒ לְכָל־הַנִּמְצָ֗א לְמִסְפַּר֙ שְׁלֹשִׁ֣ים אֶ֔לֶף וּבָקָ֖ר שְׁלֹ֣שֶׁת אֲלָפִ֑ים אֵ֖לֶּה מֵרְכ֥וּשׁ הַמֶּֽלֶךְ׃ ס</span></p>
 <p align="RIGHT"><span lang="he">‎<a name="008">8</a> ‏וְשָׂרָ֞יו לִנְדָבָ֥ה לָעָ֛ם לַכֹּהֲנִ֥ים וְלַלְוִיִּ֖ם הֵרִ֑ימוּ חִלְקִיָּ֨ה וּזְכַרְיָ֜הוּ וִֽיחִיאֵ֗ל נְגִידֵי֙ בֵּ֣ית הָאֱלֹהִ֔ים לַכֹּהֲנִ֞ים נָתְנ֣וּ לַפְּסָחִ֗ים אַלְפַּ֙יִם֙ וְשֵׁ֣שׁ מֵא֔וֹת וּבָקָ֖ר שְׁלֹ֥שׁ מֵאֽוֹת׃ </span></p>
 <p align="RIGHT"><span lang="he">‎<a name="009">9</a> ‏<font color="brown">וכונניהו</font> <font color="blue">וְ֠כָֽנַנְיָהוּ</font> וּשְׁמַֽעְיָ֨הוּ וּנְתַנְאֵ֜ל אֶחָ֗יו וַחֲשַׁבְיָ֧הוּ וִיעִיאֵ֛ל וְיוֹזָבָ֖ד שָׂרֵ֣י הַלְוִיִּ֑ם הֵרִ֨ימוּ לַלְוִיִּ֤ם לַפְּסָחִים֙ חֲמֵ֣שֶׁת אֲלָפִ֔ים וּבָקָ֖ר חֲמֵ֥שׁ מֵאֽוֹת׃ </span></p>
 <p align="RIGHT"><span lang="he">‎<a name="010">10</a> ‏וַתִּכּ֖וֹן הָעֲבוֹדָ֑ה וַיַּֽעַמְד֨וּ הַכֹּהֲנִ֧ים עַל־עָמְדָ֛ם וְהַלְוִיִּ֥ם עַל־מַחְלְקוֹתָ֖ם כְּמִצְוַ֥ת הַמֶּֽלֶךְ׃ </span></p>
 <p align="RIGHT"><span lang="he">‎<a name="011">11</a> ‏וַֽיִּשְׁחֲט֖וּ הַפָּ֑סַח וַיִּזְרְק֤וּ הַכֹּהֲנִים֙ מִיָּדָ֔ם וְהַלְוִיִּ֖ם מַפְשִׁיטִֽים׃ </span></p>
 <p align="RIGHT"><span lang="he">‎<a name="012">12</a> ‏וַיָּסִ֨ירוּ הָעֹלָ֜ה לְ֠תִתָּם לְמִפְלַגּ֤וֹת לְבֵית־אָבוֹת֙ לִבְנֵ֣י הָעָ֔ם לְהַקְרִיב֙ לַיהוָ֔ה כַּכָּת֖וּב בְּסֵ֣פֶר מֹשֶׁ֑ה וְכֵ֖ן לַבָּקָֽר׃ </span></p>
 <p align="RIGHT"><span lang="he">‎<a name="013">13</a> ‏וַֽיְבַשְּׁל֥וּ הַפֶּ֛סַח בָּאֵ֖שׁ כַּמִּשְׁפָּ֑ט וְהַקֳּדָשִׁ֣ים בִּשְּׁל֗וּ בַּסִּיר֤וֹת וּבַדְּוָדִים֙ וּבַצֵּ֣לָח֔וֹת וַיָּרִ֖יצוּ לְכָל־בְּנֵ֥י הָעָֽם׃ </span></p>
 <p align="RIGHT"><span lang="he">‎<a name="014">14</a> ‏וְאַחַ֗ר הֵכִ֤ינוּ לָהֶם֙ וְלַכֹּ֣הֲנִ֔ים כִּ֤י הַכֹּהֲנִים֙ בְּנֵ֣י אַהֲרֹ֔ן בְּהַֽעֲל֛וֹת הָעוֹלָ֥ה וְהַחֲלָבִ֖ים עַד־לָ֑יְלָה וְהַלְוִיִּם֙ הֵכִ֣ינוּ לָהֶ֔ם וְלַכֹּהֲנִ֖ים בְּנֵ֥י אַהֲרֹֽן׃ </span></p>
 <p align="RIGHT"><span lang="he">‎<a name="015">15</a> ‏וְהַמְשֹֽׁרֲרִ֨ים בְּנֵי־אָסָ֜ף עַל־מַעֲמָדָ֗ם כְּמִצְוַ֤ת דָּוִיד֙ וְאָסָ֞ף וְהֵימָ֤ן וִֽידֻתוּן֙ חוֹזֵ֣ה הַמֶּ֔לֶךְ וְהַשֹּׁעֲרִ֖ים לְשַׁ֣עַר וָשָׁ֑עַר<font color="red"><sup>1</sup></font> אֵ֣ין לָהֶ֗ם לָסוּר֙ מֵעַ֣ל עֲבֹֽדָתָ֔ם כִּֽי־אֲחֵיהֶ֥ם הַלְוִיִּ֖ם הֵכִ֥ינוּ לָהֶֽם׃ </span></p>
 <p align="RIGHT"><span lang="he">‎<a name="016">16</a> ‏וַ֠תִּכּוֹן כָּל־עֲבוֹדַ֨ת יְהוָ֜ה בַּיּ֤וֹם הַהוּא֙ לַעֲשׂ֣וֹת הַפֶּ֔סַח וְהַעֲל֣וֹת עֹל֔וֹת עַ֖ל מִזְבַּ֣ח יְהוָ֑ה כְּמִצְוַ֖ת הַמֶּ֥לֶךְ יֹאשִׁיָּֽהוּ׃ </span></p>
 <p align="RIGHT"><span lang="he">‎<a name="017">17</a> ‏וַיַּעֲשׂ֨וּ בְנֵֽי־יִשְׂרָאֵ֧ל הַֽנִּמְצְאִ֛ים אֶת־הַפֶּ֖סַח בָּעֵ֣ת הַהִ֑יא וְאֶת־חַ֥ג הַמַּצּ֖וֹת שִׁבְעַ֥ת יָמִֽים׃ </span></p>
 <p align="RIGHT"><span lang="he">‎<a name="018">18</a> ‏וְלֹֽא־נַעֲשָׂ֨ה פֶ֤סַח כָּמֹ֙הוּ֙ בְּיִשְׂרָאֵ֔ל מִימֵ֖י שְׁמוּאֵ֣ל הַנָּבִ֑יא וְכָל־מַלְכֵ֣י יִשְׂרָאֵ֣ל׀ לֹֽא־עָשׂ֡וּ כַּפֶּ֣סַח אֲשֶׁר־עָשָׂ֣ה יֹֽ֠אשִׁיָּהוּ וְהַכֹּהֲנִ֨ים וְהַלְוִיִּ֤ם וְכָל־יְהוּדָה֙ וְיִשְׂרָאֵ֣ל הַנִּמְצָ֔א וְיוֹשְׁבֵ֖י יְרוּשָׁלִָֽם׃ ס</span></p>
 <p align="RIGHT"><span lang="he">‎<a name="019">19</a> ‏בִּשְׁמוֹנֶ֤ה עֶשְׂרֵה֙ שָׁנָ֔ה לְמַלְכ֖וּת יֹאשִׁיָּ֑הוּ נַעֲשָׂ֖ה הַפֶּ֥סַח הַזֶּֽה׃ </span></p>
 <p align="RIGHT"><span lang="he">‎<a name="020">20</a> ‏אַחֲרֵ֣י כָל־זֹ֗את אֲשֶׁ֨ר הֵכִ֤ין יֹֽאשִׁיָּ֙הוּ֙ אֶת־הַבַּ֔יִת עָלָ֞ה נְכ֧וֹ מֶֽלֶךְ־מִצְרַ֛יִם לְהִלָּחֵ֥ם בְּכַרְכְּמִ֖ישׁ עַל־פְּרָ֑ת וַיֵּצֵ֥א לִקְרָאת֖וֹ יֹאשִׁיָּֽהוּ׃ </span></p>
 <p align="RIGHT"><span lang="he">‎<a name="021">21</a> ‏וַיִּשְׁלַ֣ח אֵלָ֣יו מַלְאָכִ֣ים׀ לֵאמֹר֩׀ מַה־לִּ֨י וָלָ֜ךְ מֶ֣לֶךְ יְהוּדָ֗ה לֹא־עָלֶ֨יךָ אַתָּ֤ה הַיּוֹם֙ כִּ֚י אֶל־בֵּ֣ית מִלְחַמְתִּ֔י וֵאלֹהִ֖ים אָמַ֣ר לְבַֽהֲלֵ֑נִי חֲדַל־לְךָ֛ מֵאֱלֹהִ֥ים אֲשֶׁר־עִמִּ֖י וְאַל־יַשְׁחִיתֶֽךָ׃ </span></p>
 <p align="RIGHT"><span lang="he">‎<a name="022">22</a> ‏וְלֹֽא־הֵסֵב֩ יֹאשִׁיָּ֨הוּ פָנָ֜יו מִמֶּ֗נּוּ כִּ֤י לְהִלָּחֵֽם־בּוֹ֙ הִתְחַפֵּ֔שׂ וְלֹ֥א שָׁמַ֛ע אֶל־דִּבְרֵ֥י נְכ֖וֹ מִפִּ֣י אֱלֹהִ֑ים וַיָּבֹ֕א לְהִלָּחֵ֖ם בְּבִקְעַ֥ת מְגִדּֽוֹ׃ </span></p>
 <p align="RIGHT"><span lang="he">‎<a name="023">23</a> ‏וַיֹּרוּ֙ הַיֹּרִ֔ים לַמֶּ֖לֶךְ יֹאשִׁיָּ֑הוּ וַיֹּ֨אמֶר הַמֶּ֤לֶךְ לַעֲבָדָיו֙ הַעֲבִיר֔וּנִי כִּ֥י הָחֳלֵ֖יתִי מְאֹֽד׃ </span></p>
 <p align="RIGHT"><span lang="he">‎<a name="024">24</a> ‏וַיַּֽעֲבִירֻ֨הוּ עֲבָדָ֜יו מִן־הַמֶּרְכָּבָ֗ה וַֽיַּרְכִּיבֻהוּ֮ עַ֣ל רֶ֣כֶב הַמִּשְׁנֶה֮ אֲשֶׁר־לוֹ֒ וַיּוֹלִיכֻ֙הוּ֙ יְר֣וּשָׁלִַ֔ם וַיָּ֕מָת וַיִּקָּבֵ֖ר בְּקִבְר֣וֹת אֲבֹתָ֑יו וְכָל־יְהוּדָה֙ וִיר֣וּשָׁלִַ֔ם מִֽתְאַבְּלִ֖ים עַל־יֹאשִׁיָּֽהוּ׃ פ</span></p>
 <p align="RIGHT"><span lang="he">‎<a name="025">25</a> ‏וַיְקוֹנֵ֣ן יִרְמְיָהוּ֮ עַל־יֹאשִׁיָּהוּ֒ וַיֹּאמְר֣וּ כָֽל־הַשָּׁרִ֣ים׀ וְ֠הַשָּׁרוֹת בְּקִינ֨וֹתֵיהֶ֤ם עַל־יֹאשִׁיָּ֙הוּ֙ עַד־הַיּ֔וֹם וַיִּתְּנ֥וּם לְחֹ֖ק עַל־יִשְׂרָאֵ֑ל וְהִנָּ֥ם כְּתוּבִ֖ים עַל־הַקִּינֽוֹת׃ </span></p>
 <p align="RIGHT"><span lang="he">‎<a name="026">26</a> ‏וְיֶ֛תֶר דִּבְרֵ֥י יֹאשִׁיָּ֖הוּ וַחֲסָדָ֑יו כַּכָּת֖וּב בְּתוֹרַ֥ת יְהוָֽה׃ </span></p>
 <p align="RIGHT"><span lang="he">‎<a name="027">27</a> ‏וּדְבָרָ֕יו הָרִאשֹׁנִ֖ים וְהָאַחֲרֹנִ֑ים הִנָּ֣ם כְּתוּבִ֔ים עַל־סֵ֥פֶר מַלְכֵֽי־יִשְׂרָאֵ֖ל וִיהוּדָֽה׃ </span></p>
 </td>
 <td width="50%">
 <p>1 wayy<sup>a</sup>‘aś yō’šîyâû ḇîrûšālaim pes<sup>a</sup>ḥ layhwâ wayyišəḥăṭû hapes<sup>a</sup>ḥ bə’arəbā‘â ‘āśār l<sup>a</sup>ḥōḏeš hāri’šwōn: </p>
 <p>2 wayy<sup>a</sup>‘ămēḏ hakōhănîm ‘al-mišəmərwōṯām wayəḥazzəqēm l<sup>a</sup>‘ăḇwōḏaṯ bêṯ yəhwâ: </p>
 <p>3 wayyō’mer laləwîyim <font color="brown">hamməḇûnîm</font> <font color="blue">hamməḇînîm</font> ləḵāl-yiśərā’ēl haqqəḏwōšîm layhwâ tənû ’eṯ-’ărwōn-haqqōḏeš babayiṯ ’ăšer bānâ šəlōmōh ḇen-dāwîḏ meleḵə yiśərā’ēl ’ên-lāḵem maśśā’ bakāṯēf ‘atâ ‘iḇəḏû ’eṯ-yəhwâ ’ĕlōhêḵem wə’ēṯ ‘ammwō yiśərā’ēl: </p>
 <p>4 <font color="brown">wəhikwōnû</font> <font color="blue">wəhāḵînû<font color="red"><sup>9</sup></font></font> ləḇêṯ-’ăḇwōṯêḵem kəm<sup>a</sup>ḥələqwōṯêḵem biḵəṯāḇ dāwîḏ meleḵə yiśərā’ēl ûḇəmiḵətaḇ šəlōmōh ḇənwō: </p>
 <p>5 wə‘iməḏû ḇaqqōḏeš lifəlugwōṯ bêṯ hā’āḇwōṯ la’ăḥêḵem bənê hā‘ām w<sup>a</sup>ḥăluqqaṯ bêṯ-’āḇ laləwîyim: </p>
 <p>6 wəš<sup>a</sup>ḥăṭû hapās<sup>a</sup>ḥ wəhiṯəqadəšû wəhāḵînû la’ăḥêḵem l<sup>a</sup>‘ăśwōṯ kiḏəḇar-yəhwâ bəyaḏ-mōšeh: f</p>
 <p>7 wayyārem yō’šîyâû liḇənê hā‘ām ṣō’n kəḇāśîm ûḇənê-‘izzîm hakōl lapəsāḥîm ləḵāl-hanniməṣā’ ləmisəpar šəlōšîm ’elef ûḇāqār šəlōšeṯ ’ălāfîm ’ēlleh mērəḵûš hammeleḵə: s</p>
 <p>8 wəśārāyw linəḏāḇâ lā‘ām lakōhănîm wəlaləwîyim hērîmû ḥiləqîyâ ûzəḵarəyâû wîḥî’ēl nəḡîḏê bêṯ hā’ĕlōhîm lakōhănîm nāṯənû lapəsāḥîm ’aləpayim wəšēš mē’wōṯ ûḇāqār šəlōš mē’wōṯ: </p>
 <p>9 <font color="brown">wəḵwōnanəyâû</font> <font color="blue">wəḵānanəyâû</font> ûšəm<sup>a</sup>‘əyâû ûnəṯanə’ēl ’eḥāyw w<sup>a</sup>ḥăšaḇəyâû wî‘î’ēl wəywōzāḇāḏ śārê haləwîyim hērîmû laləwîyim lapəsāḥîm ḥămēšeṯ ’ălāfîm ûḇāqār ḥămēš mē’wōṯ: </p>
 <p>10 watikwōn hā‘ăḇwōḏâ wayy<sup>a</sup>‘aməḏû hakōhănîm ‘al-‘āməḏām wəhaləwîyim ‘al-m<sup>a</sup>ḥələqwōṯām kəmiṣəwaṯ hammeleḵə: </p>
 <p>11 wayyišəḥăṭû hapās<sup>a</sup>ḥ wayyizərəqû hakōhănîm mîyāḏām wəhaləwîyim mafəšîṭîm: </p>
 <p>12 wayyāsîrû hā‘ōlâ ləṯitām ləmifəlagwōṯ ləḇêṯ-’āḇwōṯ liḇənê hā‘ām ləhaqərîḇ layhwâ kakāṯûḇ bəsēfer mōšeh wəḵēn labāqār: </p>
 <p>13 wayəḇaššəlû hapes<sup>a</sup>ḥ bā’ēš kammišəpāṭ wəhaqqŏḏāšîm biššəlû bassîrwōṯ ûḇadəwāḏîm ûḇaṣṣēlāḥwōṯ wayyārîṣû ləḵāl-bənê hā‘ām: </p>
 <p>14 wə’<sup>a</sup>ḥar hēḵînû lâem wəlakōhănîm kî hakōhănîm bənê ’ahărōn bəh<sup>a</sup>‘ălwōṯ hā‘wōlâ wəh<sup>a</sup>ḥălāḇîm ‘aḏ-lāyəlâ wəhaləwîyim hēḵînû lâem wəlakōhănîm bənê ’ahărōn: </p>
 <p>15 wəhaməšōrărîm bənê-’āsāf ‘al-m<sup>a</sup>‘ămāḏām kəmiṣəwaṯ dāwîḏ wə’āsāf wəhêmān wîḏuṯûn ḥwōzēh hammeleḵə wəhaššō‘ărîm ləš<sup>a</sup>‘ar wāšā‘ar<font color="red"><sup>1</sup></font> ’ên lâem lāsûr mē‘al ‘ăḇōḏāṯām kî-’ăḥêhem haləwîyim hēḵînû lâem: </p>
 <p>16 watikwōn kāl-‘ăḇwōḏaṯ yəhwâ bayywōm hahû’ l<sup>a</sup>‘ăśwōṯ hapes<sup>a</sup>ḥ wəh<sup>a</sup>‘ălwōṯ ‘ōlwōṯ ‘al mizəb<sup>a</sup>ḥ yəhwâ kəmiṣəwaṯ hammeleḵə yō’šîyâû: </p>
 <p>17 wayy<sup>a</sup>‘ăśû ḇənê-yiśərā’ēl hanniməṣə’îm ’eṯ-hapes<sup>a</sup>ḥ bā‘ēṯ hahî’ wə’eṯ-ḥaḡ hammaṣṣwōṯ šiḇə‘aṯ yāmîm: </p>
 <p>18 wəlō’-n<sup>a</sup>‘ăśâ fes<sup>a</sup>ḥ kāmōhû bəyiśərā’ēl mîmê šəmû’ēl hannāḇî’ wəḵāl-maləḵê yiśərā’ēl| lō’-‘āśû kapes<sup>a</sup>ḥ ’ăšer-‘āśâ yō’šîyâû wəhakōhănîm wəhaləwîyim wəḵāl-yəhûḏâ wəyiśərā’ēl hanniməṣā’ wəywōšəḇê yərûšālāim: s</p>
 <p>19 bišəmwōneh ‘eśərēh šānâ ləmaləḵûṯ yō’šîyâû n<sup>a</sup>‘ăśâ hapes<sup>a</sup>ḥ hazzeh: </p>
 <p>20 ’<sup>a</sup>ḥărê ḵāl-zō’ṯ ’ăšer hēḵîn yō’šîyâû ’eṯ-habayiṯ ‘ālâ nəḵwō meleḵə-miṣərayim ləhillāḥēm bəḵarəkəmîš ‘al-pərāṯ wayyēṣē’ liqərā’ṯwō yō’šîyâû: </p>
 <p>21 wayyišəl<sup>a</sup>ḥ ’ēlāyw malə’āḵîm| lē’mōr| mah-llî wālāḵə meleḵə yəhûḏâ lō’-‘āleyḵā ’atâ hayywōm kî ’el-bêṯ miləḥamətî wē’lōhîm ’āmar ləḇahălēnî ḥăḏal-ləḵā mē’ĕlōhîm ’ăšer-‘immî wə’al-yašəḥîṯeḵā: </p>
 <p>22 wəlō’-hēsēḇ yō’šîyâû fānāyw mimmennû kî ləhillāḥēm-bwō hiṯəḥapēś wəlō’ šām<sup>a</sup>‘ ’el-diḇərê nəḵwō mipî ’ĕlōhîm wayyāḇō’ ləhillāḥēm bəḇiqə‘aṯ məḡidwō: </p>
 <p>23 wayyōrû hayyōrîm lammeleḵə yō’šîyâû wayyō’mer hammeleḵə l<sup>a</sup>‘ăḇāḏāyw h<sup>a</sup>‘ăḇîrûnî kî hāḥŏlêṯî mə’ōḏ: </p>
 <p>24 wayy<sup>a</sup>‘ăḇîruhû ‘ăḇāḏāyw min-hammerəkāḇâ wayyarəkîḇuhû ‘al reḵeḇ hammišəneh ’ăšer-lwō wayywōlîḵuhû yərûšālaim wayyāmāṯ wayyiqqāḇēr bəqiḇərwōṯ ’ăḇōṯāyw wəḵāl-yəhûḏâ wîrûšālaim miṯə’abəlîm ‘al-yō’šîyâû: f</p>
 <p>25 wayəqwōnēn yirəməyâû ‘al-yō’šîyâû wayyō’mərû ḵāl-haššārîm| wəhaššārwōṯ bəqînwōṯêhem ‘al-yō’šîyâû ‘aḏ-hayywōm wayyitənûm ləḥōq ‘al-yiśərā’ēl wəhinnām kəṯûḇîm ‘al-haqqînwōṯ: </p>
 <p>26 wəyeṯer diḇərê yō’šîyâû w<sup>a</sup>ḥăsāḏāyw kakāṯûḇ bəṯwōraṯ yəhwâ: </p>
 <p>27 ûḏəḇārāyw hāri’šōnîm wəhā’<sup>a</sup>ḥărōnîm hinnām kəṯûḇîm ‘al-sēfer maləḵê-yiśərā’ēl wîhûḏâ: </p>
 </td>
 </tr></table>
 <p></p><hr>
 <center>
 <a href="ch2036.htm">Next: 2 Chronicles (2 Divrey Yamim) Chapter 36</a></center>
 </body>