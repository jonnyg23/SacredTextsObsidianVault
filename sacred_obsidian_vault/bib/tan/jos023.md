<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jos023.htm">Polyglot</a> 
 <a href="../kjv/jos023.htm">KJV</a> 
 <a href="../sep/jsb023.htm">Sep:JsB</a> 
 <a href="../vul/jos023.htm">Vul</a> 
 
 <br>
 <br><a href="jos.htm">Joshua (Yehoshua) Index</a><br>
  
 <a href="jos022.htm">Previous</a> 
 <a href="jos024.htm">Next</a> 
 </center>
 <hr>
 
 <h3 align="CENTER">Tanach (Hebrew): Joshua (Yehoshua) Chapter 23</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַֽיְהִי֙ מִיָּמִ֣ים רַבִּ֔ים אַ֠חֲרֵי אֲשֶׁר־הֵנִ֨יחַ יְהוָ֧ה לְיִשְׂרָאֵ֛ל מִכָּל־אֹיְבֵיהֶ֖ם מִסָּבִ֑יב וִיהוֹשֻׁ֣עַ זָקֵ֔ן בָּ֖א בַּיָּמִֽים׃ </span></p>
 <p align="RIGHT"><span lang="he">‎<a name="002">2</a> ‏וַיִּקְרָ֤א יְהוֹשֻׁ֙עַ֙ לְכָל־יִשְׂרָאֵ֔ל לִזְקֵנָיו֙ וּלְרָאשָׁ֔יו וּלְשֹׁפְטָ֖יו וּלְשֹֽׁטְרָ֑יו וַיֹּ֣אמֶר אֲלֵהֶ֔ם אֲנִ֣י זָקַ֔נְתִּי בָּ֖אתִי בַּיָּמִֽים׃ </span></p>
 <p align="RIGHT"><span lang="he">‎<a name="003">3</a> ‏וְאַתֶּ֣ם רְאִיתֶ֗ם אֵת֩ כָּל־אֲשֶׁ֨ר עָשָׂ֜ה יְהוָ֧ה אֱלֹהֵיכֶ֛ם לְכָל־הַגּוֹיִ֥ם הָאֵ֖לֶּה מִפְּנֵיכֶ֑ם כִּ֚י יְהוָ֣ה אֱלֹהֵיכֶ֔ם ה֖וּא הַנִּלְחָ֥ם לָכֶֽם׃ </span></p>
 <p align="RIGHT"><span lang="he">‎<a name="004">4</a> ‏רְאוּ֩ הִפַּ֨לְתִּי לָכֶ֜ם אֶֽת־הַ֠גּוֹיִם הַנִּשְׁאָרִ֥ים הָאֵ֛לֶּה בְּנַחֲלָ֖ה לְשִׁבְטֵיכֶ֑ם מִן־הַיַּרְדֵּ֗ן וְכָל־הַגּוֹיִם֙ אֲשֶׁ֣ר הִכְרַ֔תִּי וְהַיָּ֥ם הַגָּד֖וֹל מְב֥וֹא הַשָּֽׁמֶשׁ׃ </span></p>
 <p align="RIGHT"><span lang="he">‎<a name="005">5</a> ‏וַיהוָ֣ה אֱלֹֽהֵיכֶ֗ם ה֚וּא יֶהְדֳּפֵ֣ם מִפְּנֵיכֶ֔ם וְהוֹרִ֥ישׁ אֹתָ֖ם מִלִּפְנֵיכֶ֑ם וִֽירִשְׁתֶּם֙ אֶת־אַרְצָ֔ם כַּאֲשֶׁ֥ר דִּבֶּ֛ר יְהוָ֥ה אֱלֹהֵיכֶ֖ם לָכֶֽם׃ </span></p>
 <p align="RIGHT"><span lang="he">‎<a name="006">6</a> ‏וַחֲזַקְתֶּ֣ם מְאֹ֔ד לִשְׁמֹ֣ר וְלַעֲשׂ֔וֹת אֵ֚ת כָּל־הַכָּת֔וּב בְּסֵ֖פֶר תּוֹרַ֣ת מֹשֶׁ֑ה לְבִלְתִּ֥י סוּר־מִמֶּ֖נּוּ יָמִ֥ין וּשְׂמֹֽאול׃ </span></p>
 <p align="RIGHT"><span lang="he">‎<a name="007">7</a> ‏לְבִלְתִּי־בוֹא֙ בַּגּוֹיִ֣ם הָאֵ֔לֶּה הַנִּשְׁאָרִ֥ים הָאֵ֖לֶּה אִתְּכֶ֑ם וּבְשֵׁ֨ם אֱלֹהֵיהֶ֤ם לֹא־תַזְכִּ֙ירוּ֙ וְלֹ֣א תַשְׁבִּ֔יעוּ וְלֹ֣א תַעַבְד֔וּם וְלֹ֥א תִֽשְׁתַּחֲו֖וּ לָהֶֽם׃ </span></p>
 <p align="RIGHT"><span lang="he">‎<a name="008">8</a> ‏כִּ֛י אִם־בַּיהוָ֥ה אֱלֹהֵיכֶ֖ם תִּדְבָּ֑קוּ כַּאֲשֶׁ֣ר עֲשִׂיתֶ֔ם עַ֖ד הַיּ֥וֹם הַזֶּֽה׃ </span></p>
 <p align="RIGHT"><span lang="he">‎<a name="009">9</a> ‏וַיּ֤וֹרֶשׁ יְהוָה֙ מִפְּנֵיכֶ֔ם גּוֹיִ֖ם גְּדֹלִ֣ים וַעֲצוּמִ֑ים וְאַתֶּ֗ם לֹא־עָ֤מַד אִישׁ֙ בִּפְנֵיכֶ֔ם עַ֖ד הַיּ֥וֹם הַזֶּֽה׃ </span></p>
 <p align="RIGHT"><span lang="he">‎<a name="010">10</a> ‏אִישׁ־אֶחָ֥ד מִכֶּ֖ם יִרְדָּף־אָ֑לֶף כִּ֣י׀ יְהוָ֣ה אֱלֹהֵיכֶ֗ם ה֚וּא הַנִּלְחָ֣ם לָכֶ֔ם כַּאֲשֶׁ֖ר דִּבֶּ֥ר לָכֶֽם׃ </span></p>
 <p align="RIGHT"><span lang="he">‎<a name="011">11</a> ‏וְנִשְׁמַרְתֶּ֥ם מְאֹ֖ד לְנַפְשֹֽׁתֵיכֶ֑ם לְאַהֲבָ֖ה אֶת־יְהוָ֥ה אֱלֹהֵיכֶֽם׃ </span></p>
 <p align="RIGHT"><span lang="he">‎<a name="012">12</a> ‏כִּ֣י׀ אִם־שׁ֣וֹב תָּשׁ֗וּבוּ וּדְבַקְתֶּם֙ בְּיֶ֙תֶר֙ הַגּוֹיִ֣ם הָאֵ֔לֶּה הַנִּשְׁאָרִ֥ים הָאֵ֖לֶּה אִתְּכֶ֑ם וְהִֽתְחַתַּנְתֶּ֥ם בָּהֶ֛ם וּבָאתֶ֥ם בָּהֶ֖ם וְהֵ֥ם בָּכֶֽם׃ </span></p>
 <p align="RIGHT"><span lang="he">‎<a name="013">13</a> ‏יָד֙וֹעַ֙ תֵּֽדְע֔וּ כִּי֩ לֹ֨א יוֹסִ֜יף יְהוָ֣ה אֱלֹהֵיכֶ֗ם לְהוֹרִ֛ישׁ אֶת־הַגּוֹיִ֥ם הָאֵ֖לֶּה מִלִּפְנֵיכֶ֑ם וְהָי֨וּ לָכֶ֜ם לְפַ֣ח וּלְמוֹקֵ֗שׁ וּלְשֹׁטֵ֤ט בְּצִדֵּיכֶם֙ וְלִצְנִנִ֣ים בְּעֵינֵיכֶ֔ם עַד־אֲבָדְכֶ֗ם מֵ֠עַל הָאֲדָמָ֤ה הַטּוֹבָה֙ הַזֹּ֔את אֲשֶׁר֙ נָתַ֣ן לָכֶ֔ם יְהוָ֖ה אֱלֹהֵיכֶֽם׃ </span></p>
 <p align="RIGHT"><span lang="he">‎<a name="014">14</a> ‏וְהִנֵּ֨ה אָנֹכִ֤י הוֹלֵךְ֙ הַיּ֔וֹם בְּדֶ֖רֶךְ כָּל־הָאָ֑רֶץ וִידַעְתֶּ֞ם בְּכָל־לְבַבְכֶ֣ם וּבְכָל־נַפְשְׁכֶ֗ם כִּ֣י לֹֽא־נָפַל֩ דָּבָ֨ר אֶחָ֜ד מִכֹּ֣ל׀ הַדְּבָרִ֣ים הַטּוֹבִ֗ים אֲשֶׁ֨ר דִּבֶּ֜ר יְהוָ֤ה אֱלֹהֵיכֶם֙ עֲלֵיכֶ֔ם הַכֹּל֙ בָּ֣אוּ לָכֶ֔ם לֹֽא־נָפַ֥ל מִמֶּ֖נּוּ דָּבָ֥ר אֶחָֽד׃ </span></p>
 <p align="RIGHT"><span lang="he">‎<a name="015">15</a> ‏וְהָיָ֗ה כַּאֲשֶׁר־בָּ֤א עֲלֵיכֶם֙ כָּל־הַדָּבָ֣ר הַטּ֔וֹב אֲשֶׁ֥ר דִּבֶּ֛ר יְהוָ֥ה אֱלֹהֵיכֶ֖ם אֲלֵיכֶ֑ם כֵּן֩ יָבִ֨יא יְהוָ֜ה עֲלֵיכֶ֗ם אֵ֚ת כָּל־הַדָּבָ֣ר הָרָ֔ע עַד־הַשְׁמִיד֣וֹ אוֹתְכֶ֗ם מֵ֠עַל הָאֲדָמָ֤ה הַטּוֹבָה֙ הַזֹּ֔את אֲשֶׁר֙ נָתַ֣ן לָכֶ֔ם יְהוָ֖ה אֱלֹהֵיכֶֽם׃ </span></p>
 <p align="RIGHT"><span lang="he">‎<a name="016">16</a> ‏בְּ֠עָבְרְכֶם אֶת־בְּרִ֨ית יְהוָ֥ה אֱלֹהֵיכֶם֮ אֲשֶׁ֣ר צִוָּ֣ה אֶתְכֶם֒ וַהֲלַכְתֶּ֗ם וַעֲבַדְתֶּם֙ אֱלֹהִ֣ים אֲחֵרִ֔ים וְהִשְׁתַּחֲוִיתֶ֖ם לָהֶ֑ם וְחָרָ֤ה אַף־יְהוָה֙ בָּכֶ֔ם וַאֲבַדְתֶּ֣ם מְהֵרָ֔ה מֵעַל֙ הָאָ֣רֶץ הַטּוֹבָ֔ה אֲשֶׁ֖ר נָתַ֥ן לָכֶֽם׃ פ</span></p>
 </td>
 <td width="50%">
 <p>1 wayəhî mîyāmîm rabîm ’<sup>a</sup>ḥărê ’ăšer-hēnîḥa yəhwâ ləyiśərā’ēl mikāl-’ōyəḇêhem missāḇîḇ wîhwōšu‘a zāqēn bā’ bayyāmîm: </p>
 <p>2 wayyiqərā’ yəhwōšu‘a ləḵāl-yiśərā’ēl lizəqēnāyw ûlərā’šāyw ûləšōfəṭāyw ûləšōṭərāyw wayyō’mer ’ălēhem ’ănî zāqanətî bā’ṯî bayyāmîm: </p>
 <p>3 wə’atem rə’îṯem ’ēṯ kāl-’ăšer ‘āśâ yəhwâ ’ĕlōhêḵem ləḵāl-hagwōyim hā’ēlleh mipənêḵem kî yəhwâ ’ĕlōhêḵem hû’ hanniləḥām lāḵem: </p>
 <p>4 rə’û hipalətî lāḵem ’eṯ-hagwōyim hannišə’ārîm hā’ēlleh bən<sup>a</sup>ḥălâ ləšiḇəṭêḵem min-hayyarədēn wəḵāl-hagwōyim ’ăšer hiḵəratî wəhayyām hagāḏwōl məḇwō’ haššāmeš: </p>
 <p>5 wayhwâ ’ĕlōhêḵem hû’ yehədŏfēm mipənêḵem wəhwōrîš ’ōṯām millifənêḵem wîrišətem ’eṯ-’arəṣām ka’ăšer diber yəhwâ ’ĕlōhêḵem lāḵem: </p>
 <p>6 w<sup>a</sup>ḥăzaqətem mə’ōḏ lišəmōr wəl<sup>a</sup>‘ăśwōṯ ’ēṯ kāl-hakāṯûḇ bəsēfer twōraṯ mōšeh ləḇilətî sûr-mimmennû yāmîn ûśəmō’wl: </p>
 <p>7 ləḇilətî-ḇwō’ bagwōyim hā’ēlleh hannišə’ārîm hā’ēlleh ’itəḵem ûḇəšēm ’ĕlōhêhem lō’-ṯazəkîrû wəlō’ ṯašəbî‘û wəlō’ ṯ<sup>a</sup>‘aḇəḏûm wəlō’ ṯišət<sup>a</sup>ḥăwû lâem: </p>
 <p>8 kî ’im-bayhwâ ’ĕlōhêḵem tiḏəbāqû ka’ăšer ‘ăśîṯem ‘aḏ hayywōm hazzeh: </p>
 <p>9 wayywōreš yəhwâ mipənêḵem gwōyim gəḏōlîm w<sup>a</sup>‘ăṣûmîm wə’atem lō’-‘āmaḏ ’îš bifənêḵem ‘aḏ hayywōm hazzeh: </p>
 <p>10 ’îš-’eḥāḏ mikem yirədāf-’ālef kî| yəhwâ ’ĕlōhêḵem hû’ hanniləḥām lāḵem ka’ăšer diber lāḵem: </p>
 <p>11 wənišəmarətem mə’ōḏ lənafəšōṯêḵem lə’ahăḇâ ’eṯ-yəhwâ ’ĕlōhêḵem: </p>
 <p>12 kî| ’im-šwōḇ tāšûḇû ûḏəḇaqətem bəyeṯer hagwōyim hā’ēlleh hannišə’ārîm hā’ēlleh ’itəḵem wəhiṯəḥatanətem bâem ûḇā’ṯem bâem wəhēm bāḵem: </p>
 <p>13 yāḏwō‘a tēḏə‘û kî lō’ ywōsîf yəhwâ ’ĕlōhêḵem ləhwōrîš ’eṯ-hagwōyim hā’ēlleh millifənêḵem wəhāyû lāḵem ləf<sup>a</sup>ḥ ûləmwōqēš ûləšōṭēṭ bəṣidêḵem wəliṣəninîm bə‘ênêḵem ‘aḏ-’ăḇāḏəḵem mē‘al hā’ăḏāmâ haṭṭwōḇâ hazzō’ṯ ’ăšer nāṯan lāḵem yəhwâ ’ĕlōhêḵem: </p>
 <p>14 wəhinnēh ’ānōḵî hwōlēḵə hayywōm bəḏereḵə kāl-hā’āreṣ wîḏ<sup>a</sup>‘ətem bəḵāl-ləḇaḇəḵem ûḇəḵāl-nafəšəḵem kî lō’-nāfal dāḇār ’eḥāḏ mikōl| hadəḇārîm haṭṭwōḇîm ’ăšer diber yəhwâ ’ĕlōhêḵem ‘ălêḵem hakōl bā’û lāḵem lō’-nāfal mimmennû dāḇār ’eḥāḏ: </p>
 <p>15 wəhāyâ ka’ăšer-bā’ ‘ălêḵem kāl-hadāḇār haṭṭwōḇ ’ăšer diber yəhwâ ’ĕlōhêḵem ’ălêḵem kēn yāḇî’ yəhwâ ‘ălêḵem ’ēṯ kāl-hadāḇār hārā‘ ‘aḏ-hašəmîḏwō ’wōṯəḵem mē‘al hā’ăḏāmâ haṭṭwōḇâ hazzō’ṯ ’ăšer nāṯan lāḵem yəhwâ ’ĕlōhêḵem: </p>
 <p>16 bə‘āḇərəḵem ’eṯ-bərîṯ yəhwâ ’ĕlōhêḵem ’ăšer ṣiûâ ’eṯəḵem wahălaḵətem w<sup>a</sup>‘ăḇaḏətem ’ĕlōhîm ’ăḥērîm wəhišət<sup>a</sup>ḥăwîṯem lâem wəḥārâ ’af-yəhwâ bāḵem wa’ăḇaḏətem məhērâ mē‘al hā’āreṣ haṭṭwōḇâ ’ăšer nāṯan lāḵem: f</p>
 </td>
 </tr></table>
 <p></p><hr>
 <center>
 <a href="jos024.htm">Next: Joshua (Yehoshua) Chapter 24</a></center>
 </body>