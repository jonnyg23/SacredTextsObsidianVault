<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jer024.htm">Polyglot</a> 
 <a href="../kjv/jer024.htm">KJV</a> 
 <a href="../sep/jer024.htm">Sep</a> 
 <a href="../vul/jer024.htm">Vul</a> 
 
 <br>
 <br><a href="jer.htm">Jeremiah (Yermiyah) Index</a><br>
  
 <a href="jer023.htm">Previous</a> 
 <a href="jer025.htm">Next</a> 
 </center>
 <hr>
 
 <h3 align="CENTER">Tanach (Hebrew): Jeremiah (Yermiyah) Chapter 24</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏הִרְאַנִי֮ יְהוָה֒ וְהִנֵּ֗ה שְׁנֵי֙ דּוּדָאֵ֣י תְאֵנִ֔ים מוּעָדִ֕ים לִפְנֵ֖י הֵיכַ֣ל יְהוָ֑ה אַחֲרֵ֣י הַגְל֣וֹת נְבוּכַדְרֶאצַּ֣ר מֶֽלֶךְ־בָּבֶ֡ל אֶת־יְכָנְיָ֣הוּ בֶן־יְהוֹיָקִ֣ים מֶֽלֶךְ־יְהוּדָה֩ וְאֶת־שָׂרֵ֨י יְהוּדָ֜ה וְאֶת־הֶחָרָ֤שׁ וְאֶת־הַמַּסְגֵּר֙ מִיר֣וּשָׁלִַ֔ם וַיְבִאֵ֖ם בָּבֶֽל׃ </span></p>
 <p align="RIGHT"><span lang="he">‎<a name="002">2</a> ‏הַדּ֣וּד אֶחָ֗ד תְּאֵנִים֙ טֹב֣וֹת מְאֹ֔ד כִּתְאֵנֵ֖י הַבַּכֻּר֑וֹת וְהַדּ֣וּד אֶחָ֗ד תְּאֵנִים֙ רָע֣וֹת מְאֹ֔ד אֲשֶׁ֥ר לֹא־תֵֽאָכַ֖לְנָה מֵרֹֽעַ׃ ס</span></p>
 <p align="RIGHT"><span lang="he">‎<a name="003">3</a> ‏וַיֹּ֨אמֶר יְהוָ֜ה אֵלַ֗י מָֽה־אַתָּ֤ה רֹאֶה֙ יִרְמְיָ֔הוּ וָאֹמַ֖ר תְּאֵנִ֑ים הַתְּאֵנִ֤ים הַטֹּבוֹת֙ טֹב֣וֹת מְאֹ֔ד וְהָֽרָעוֹת֙ רָע֣וֹת מְאֹ֔ד אֲשֶׁ֥ר לֹא־תֵאָכַ֖לְנָה מֵרֹֽעַ׃ פ</span></p>
 <p align="RIGHT"><span lang="he">‎<a name="004">4</a> ‏וַיְהִ֥י דְבַר־יְהוָ֖ה אֵלַ֥י לֵאמֹֽר׃ </span></p>
 <p align="RIGHT"><span lang="he">‎<a name="005">5</a> ‏כֹּֽה־אָמַ֤ר יְהוָה֙ אֱלֹהֵ֣י יִשְׂרָאֵ֔ל כַּתְּאֵנִ֥ים הַטֹּב֖וֹת הָאֵ֑לֶּה כֵּֽן־אַכִּ֞יר אֶת־גָּל֣וּת יְהוּדָ֗ה אֲשֶׁ֨ר שִׁלַּ֜חְתִּי מִן־הַמָּק֥וֹם הַזֶּ֛ה אֶ֥רֶץ כַּשְׂדִּ֖ים לְטוֹבָֽה׃ </span></p>
 <p align="RIGHT"><span lang="he">‎<a name="006">6</a> ‏וְשַׂמְתִּ֨י עֵינִ֤י עֲלֵיהֶם֙ לְטוֹבָ֔ה וַהֲשִׁבֹתִ֖ים עַל־הָאָ֣רֶץ הַזֹּ֑את וּבְנִיתִים֙ וְלֹ֣א אֶהֱרֹ֔ס וּנְטַעְתִּ֖ים וְלֹ֥א אֶתּֽוֹשׁ׃ </span></p>
 <p align="RIGHT"><span lang="he">‎<a name="007">7</a> ‏וְנָתַתִּי֩ לָהֶ֨ם לֵ֜ב לָדַ֣עַת אֹתִ֗י כִּ֚י אֲנִ֣י יְהוָ֔ה וְהָיוּ־לִ֣י לְעָ֔ם וְאָ֣נֹכִ֔י אֶהְיֶ֥ה לָהֶ֖ם לֵאלֹהִ֑ים כִּֽי־יָשֻׁ֥בוּ אֵלַ֖י בְּכָל־לִבָּֽם׃ ס</span></p>
 <p align="RIGHT"><span lang="he">‎<a name="008">8</a> ‏וְכַתְּאֵנִים֙ הָֽרָע֔וֹת אֲשֶׁ֥ר לֹא־תֵאָכַ֖לְנָה מֵרֹ֑עַ כִּי־כֹ֣ה׀ אָמַ֣ר יְהוָ֗ה כֵּ֣ן אֶ֠תֵּן אֶת־צִדְקִיָּ֨הוּ מֶֽלֶךְ־יְהוּדָ֤ה וְאֶת־שָׂרָיו֙ וְאֵ֣ת׀ שְׁאֵרִ֣ית יְרוּשָׁלִַ֗ם הַנִּשְׁאָרִים֙ בָּאָ֣רֶץ הַזֹּ֔את וְהַיֹּשְׁבִ֖ים בְּאֶ֥רֶץ מִצְרָֽיִם׃ </span></p>
 <p align="RIGHT"><span lang="he">‎<a name="009">9</a> ‏וּנְתַתִּים֙ <font color="brown">לזועה</font> <font color="blue">לְזַעֲוָ֣ה</font> לְרָעָ֔ה לְכֹ֖ל מַמְלְכ֣וֹת הָאָ֑רֶץ לְחֶרְפָּ֤ה וּלְמָשָׁל֙ לִשְׁנִינָ֣ה וְלִקְלָלָ֔ה בְּכָל־הַמְּקֹמ֖וֹת אֲשֶֽׁר־אַדִּיחֵ֥ם שָֽׁם׃ </span></p>
 <p align="RIGHT"><span lang="he">‎<a name="010">10</a> ‏וְשִׁלַּ֣חְתִּי בָ֔ם אֶת־הַחֶ֖רֶב אֶת־הָרָעָ֣ב וְאֶת־הַדָּ֑בֶר עַד־תֻּמָּם֙ מֵעַ֣ל הָאֲדָמָ֔ה אֲשֶׁר־נָתַ֥תִּי לָהֶ֖ם וְלַאֲבוֹתֵיהֶֽם׃ פ</span></p>
 </td>
 <td width="50%">
 <p>1 hirə’anî yəhwâ wəhinnēh šənê dûḏā’ê ṯə’ēnîm mû‘āḏîm lifənê hêḵal yəhwâ ’<sup>a</sup>ḥărê haḡəlwōṯ nəḇûḵaḏəre’ṣṣar meleḵə-bāḇel ’eṯ-yəḵānəyâû ḇen-yəhwōyāqîm meleḵə-yəhûḏâ wə’eṯ-śārê yəhûḏâ wə’eṯ-heḥārāš wə’eṯ-hammasəgēr mîrûšālaim wayəḇi’ēm bāḇel: </p>
 <p>2 hadûḏ ’eḥāḏ tə’ēnîm ṭōḇwōṯ mə’ōḏ kiṯə’ēnê habakurwōṯ wəhadûḏ ’eḥāḏ tə’ēnîm rā‘wōṯ mə’ōḏ ’ăšer lō’-ṯē’āḵalənâ mērō‘a: s</p>
 <p>3 wayyō’mer yəhwâ ’ēlay mâ-’atâ rō’eh yirəməyâû wā’ōmar tə’ēnîm hatə’ēnîm haṭṭōḇwōṯ ṭōḇwōṯ mə’ōḏ wəhārā‘wōṯ rā‘wōṯ mə’ōḏ ’ăšer lō’-ṯē’āḵalənâ mērō‘a: f</p>
 <p>4 wayəhî ḏəḇar-yəhwâ ’ēlay lē’mōr: </p>
 <p>5 kōh-’āmar yəhwâ ’ĕlōhê yiśərā’ēl katə’ēnîm haṭṭōḇwōṯ hā’ēlleh kēn-’akîr ’eṯ-gālûṯ yəhûḏâ ’ăšer šill<sup>a</sup>ḥətî min-hammāqwōm hazzeh ’ereṣ kaśədîm ləṭwōḇâ: </p>
 <p>6 wəśamətî ‘ênî ‘ălêhem ləṭwōḇâ wahăšiḇōṯîm ‘al-hā’āreṣ hazzō’ṯ ûḇənîṯîm wəlō’ ’ehĕrōs ûnəṭ<sup>a</sup>‘ətîm wəlō’ ’etwōš: </p>
 <p>7 wənāṯatî lâem lēḇ lāḏ<sup>a</sup>‘aṯ ’ōṯî kî ’ănî yəhwâ wəhāyû-lî lə‘ām wə’ānōḵî ’ehəyeh lâem lē’lōhîm kî-yāšuḇû ’ēlay bəḵāl-libām: s</p>
 <p>8 wəḵatə’ēnîm hārā‘wōṯ ’ăšer lō’-ṯē’āḵalənâ mērō‘a kî-ḵōh| ’āmar yəhwâ kēn ’etēn ’eṯ-ṣiḏəqîyâû meleḵə-yəhûḏâ wə’eṯ-śārāyw wə’ēṯ| šə’ērîṯ yərûšālaim hannišə’ārîm bā’āreṣ hazzō’ṯ wəhayyōšəḇîm bə’ereṣ miṣərāyim: </p>
 <p>9 ûnəṯatîm <font color="brown">lizəwā‘â</font> <font color="blue">ləz<sup>a</sup>‘ăwâ</font> lərā‘â ləḵōl mamələḵwōṯ hā’āreṣ ləḥerəpâ ûləmāšāl lišənînâ wəliqəlālâ bəḵāl-hamməqōmwōṯ ’ăšer-’adîḥēm šām: </p>
 <p>10 wəšill<sup>a</sup>ḥətî ḇām ’eṯ-h<sup>a</sup>ḥereḇ ’eṯ-hārā‘āḇ wə’eṯ-hadāḇer ‘aḏ-tummām mē‘al hā’ăḏāmâ ’ăšer-nāṯatî lâem wəla’ăḇwōṯêhem: f</p>
 </td>
 </tr></table>
 <p></p><hr>
 <center>
 <a href="jer025.htm">Next: Jeremiah (Yermiyah) Chapter 25</a></center>
 </body>