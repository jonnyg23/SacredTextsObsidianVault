<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/kg2011.htm">Polyglot</a> 
 <a href="../kjv/kg2011.htm">KJV</a> 
 <a href="../sep/kg2011.htm">Sep</a> 
 <a href="../vul/kg2011.htm">Vul</a> 
 
 <br>
 <br><a href="kg2.htm">2 Kings (2 Melakhim) Index</a><br>
  
 <a href="kg2010.htm">Previous</a> 
 <a href="kg2012.htm">Next</a> 
 </center>
 <hr>
 
 <h3 align="CENTER">Tanach (Hebrew): 2 Kings (2 Melakhim) Chapter 11</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַֽעֲתַלְיָה֙ אֵ֣ם אֲחַזְיָ֔הוּ <font color="brown">וראתה</font> <font color="blue">רָאֲתָ֖ה</font> כִּ֣י מֵ֣ת בְּנָ֑הּ וַתָּ֙קָם֙ וַתְּאַבֵּ֔ד אֵ֖ת כָּל־זֶ֥רַע הַמַּמְלָכָֽה׃ </span></p>
 <p align="RIGHT"><span lang="he">‎<a name="002">2</a> ‏וַתִּקַּ֣ח יְהוֹשֶׁ֣בַע בַּת־הַמֶּֽלֶךְ־י֠וֹרָם אֲח֨וֹת אֲחַזְיָ֜הוּ אֶת־יוֹאָ֣שׁ בֶּן־אֲחַזְיָ֗ה וַתִּגְנֹ֤ב אֹתוֹ֙ מִתּ֤וֹךְ בְּנֵֽי־הַמֶּ֙לֶךְ֙ <font color="brown">הממותתים</font> <font color="blue">הַמּ֣וּמָתִ֔ים</font> אֹת֥וֹ וְאֶת־מֵינִקְתּ֖וֹ בַּחֲדַ֣ר הַמִּטּ֑וֹת וַיַּסְתִּ֧רוּ אֹת֛וֹ מִפְּנֵ֥י עֲתַלְיָ֖הוּ וְלֹ֥א הוּמָֽת׃ </span></p>
 <p align="RIGHT"><span lang="he">‎<a name="003">3</a> ‏וַיְהִ֤י אִתָּהּ֙ בֵּ֣ית יְהוָ֔ה מִתְחַבֵּ֖א שֵׁ֣שׁ שָׁנִ֑ים וַעֲתַלְיָ֖ה מֹלֶ֥כֶת עַל־הָאָֽרֶץ׃ פ</span></p>
 <p align="RIGHT"><span lang="he">‎<a name="004">4</a> ‏וּבַשָּׁנָ֣ה הַ֠שְּׁבִיעִית שָׁלַ֨ח יְהוֹיָדָ֜ע וַיִּקַּ֣ח׀ אֶת־שָׂרֵ֣י <font color="brown">המאיות</font> <font color="blue">הַמֵּא֗וֹת</font> לַכָּרִי֙ וְלָ֣רָצִ֔ים וַיָּבֵ֥א אֹתָ֛ם אֵלָ֖יו בֵּ֣ית יְהוָ֑ה וַיִּכְרֹת֩ לָהֶ֨ם בְּרִ֜ית וַיַּשְׁבַּ֤ע אֹתָם֙ בְּבֵ֣ית יְהוָ֔ה וַיַּ֥רְא אֹתָ֖ם אֶת־בֶּן־הַמֶּֽלֶךְ׃ </span></p>
 <p align="RIGHT"><span lang="he">‎<a name="005">5</a> ‏וַיְצַוֵּ֣ם לֵאמֹ֔ר זֶ֥ה הַדָּבָ֖ר אֲשֶׁ֣ר תַּעֲשׂ֑וּן הַשְּׁלִשִׁ֤ית מִכֶּם֙ בָּאֵ֣י הַשַּׁבָּ֔ת וְשֹׁ֣מְרֵ֔י מִשְׁמֶ֖רֶת בֵּ֥ית הַמֶּֽלֶךְ׃ </span></p>
 <p align="RIGHT"><span lang="he">‎<a name="006">6</a> ‏וְהַשְּׁלִשִׁית֙ בְּשַׁ֣עַר ס֔וּר וְהַשְּׁלִשִׁ֥ית בַּשַּׁ֖עַר אַחַ֣ר הָרָצִ֑ים וּשְׁמַרְתֶּ֛ם אֶת־מִשְׁמֶ֥רֶת הַבַּ֖יִת מַסָּֽח׃ </span></p>
 <p align="RIGHT"><span lang="he">‎<a name="007">7</a> ‏וּשְׁתֵּ֤י הַיָּדוֹת֙ בָּכֶ֔ם כֹּ֖ל יֹצְאֵ֣י הַשַּׁבָּ֑ת וְשָֽׁמְר֛וּ אֶת־מִשְׁמֶ֥רֶת בֵּית־יְהוָ֖ה אֶל־הַמֶּֽלֶךְ׃ </span></p>
 <p align="RIGHT"><span lang="he">‎<a name="008">8</a> ‏וְהִקַּפְתֶּ֨ם עַל־הַמֶּ֜לֶךְ סָבִ֗יב אִ֚ישׁ וְכֵלָ֣יו בְּיָד֔וֹ וְהַבָּ֥א אֶל־הַשְּׂדֵר֖וֹת יוּמָ֑ת וִהְי֥וּ אֶת־הַמֶּ֖לֶךְ בְּצֵאת֥וֹ וּבְבֹאֽוֹ׃ </span></p>
 <p align="RIGHT"><span lang="he">‎<a name="009">9</a> ‏וַֽיַּעֲשׂ֞וּ שָׂרֵ֣י <font color="brown">המאיות</font> <font color="blue">הַמֵּא֗וֹת</font> כְּכֹ֣ל אֲשֶׁר־צִוָּה֮ יְהוֹיָדָ֣ע הַכֹּהֵן֒ וַיִּקְחוּ֙ אִ֣ישׁ אֶת־אֲנָשָׁ֔יו בָּאֵ֣י הַשַּׁבָּ֔ת עִ֖ם יֹצְאֵ֣י הַשַּׁבָּ֑ת וַיָּבֹ֖אוּ אֶל־יְהוֹיָדָ֥ע הַכֹּהֵֽן׃ </span></p>
 <p align="RIGHT"><span lang="he">‎<a name="010">10</a> ‏וַיִּתֵּ֨ן הַכֹּהֵ֜ן לְשָׂרֵ֣י <font color="brown">המאיות</font> <font color="blue">הַמֵּא֗וֹת</font> אֶֽת־הַחֲנִית֙ וְאֶת־הַשְּׁלָטִ֔ים אֲשֶׁ֖ר לַמֶּ֣לֶךְ דָּוִ֑ד אֲשֶׁ֖ר בְּבֵ֥ית יְהוָֽה׃ </span></p>
 <p align="RIGHT"><span lang="he">‎<a name="011">11</a> ‏וַיַּעַמְד֨וּ הָרָצִ֜ים אִ֣ישׁ׀ וְכֵלָ֣יו בְּיָד֗וֹ מִכֶּ֨תֶף הַבַּ֤יִת הַיְמָנִית֙ עַד־כֶּ֤תֶף הַבַּ֙יִת֙ הַשְּׂמָאלִ֔ית לַמִּזְבֵּ֖חַ וְלַבָּ֑יִת עַל־הַמֶּ֖לֶךְ סָבִֽיב׃ </span></p>
 <p align="RIGHT"><span lang="he">‎<a name="012">12</a> ‏וַיּוֹצִ֣א אֶת־בֶּן־הַמֶּ֗לֶךְ וַיִּתֵּ֤ן עָלָיו֙ אֶת־הַנֵּ֙זֶר֙ וְאֶת־הָ֣עֵד֔וּת וַיַּמְלִ֥כוּ אֹת֖וֹ וַיִּמְשָׁחֻ֑הוּ וַיַּכּוּ־כָ֔ף וַיֹּאמְר֖וּ יְחִ֥י הַמֶּֽלֶךְ׃ ס</span></p>
 <p align="RIGHT"><span lang="he">‎<a name="013">13</a> ‏וַתִּשְׁמַ֣ע עֲתַלְיָ֔ה אֶת־ק֥וֹל הָֽרָצִ֖ין הָעָ֑ם וַתָּבֹ֥א אֶל־הָעָ֖ם בֵּ֥ית יְהוָֽה׃ </span></p>
 <p align="RIGHT"><span lang="he">‎<a name="014">14</a> ‏וַתֵּ֡רֶא וְהִנֵּ֣ה הַמֶּלֶךְ֩ עֹמֵ֨ד עַֽל־הָעַמּ֜וּד כַּמִּשְׁפָּ֗ט וְהַשָּׂרִ֤ים וְהַחֲצֹֽצְרוֹת֙ אֶל־הַמֶּ֔לֶךְ וְכָל־עַ֤ם הָאָ֙רֶץ֙ שָׂמֵ֔חַ וְתֹקֵ֖עַ בַּחֲצֹֽצְר֑וֹת וַתִּקְרַ֤ע עֲתַלְיָה֙ אֶת־בְּגָדֶ֔יהָ וַתִּקְרָ֖א קֶ֥שֶׁר קָֽשֶׁר׃ ס</span></p>
 <p align="RIGHT"><span lang="he">‎<a name="015">15</a> ‏וַיְצַו֩ יְהוֹיָדָ֨ע הַכֹּהֵ֜ן אֶת־שָׂרֵ֥י <font color="brown">המיאות</font> <font color="blue">הַמֵּא֣וֹת׀</font> פְּקֻדֵ֣י הַחַ֗יִל וַיֹּ֤אמֶר אֲלֵיהֶם֙ הוֹצִ֤יאוּ אֹתָהּ֙ אֶל־מִבֵּ֣ית לַשְּׂדֵרֹ֔ת וְהַבָּ֥א אַחֲרֶ֖יהָ הָמֵ֣ת בֶּחָ֑רֶב כִּ֚י אָמַ֣ר הַכֹּהֵ֔ן אַל־תּוּמַ֖ת בֵּ֥ית יְהוָֽה׃ </span></p>
 <p align="RIGHT"><span lang="he">‎<a name="016">16</a> ‏וַיָּשִׂ֤מוּ לָהּ֙ יָדַ֔יִם וַתָּב֛וֹא דֶּֽרֶךְ־מְב֥וֹא הַסּוּסִ֖ים בֵּ֣ית הַמֶּ֑לֶךְ וַתּוּמַ֖ת שָֽׁם׃ ס</span></p>
 <p align="RIGHT"><span lang="he">‎<a name="017">17</a> ‏וַיִּכְרֹ֨ת יְהוֹיָדָ֜ע אֶֽת־הַבְּרִ֗ית בֵּ֤ין יְהוָה֙ וּבֵ֤ין הַמֶּ֙לֶךְ֙ וּבֵ֣ין הָעָ֔ם לִהְי֥וֹת לְעָ֖ם לַֽיהוָ֑ה וּבֵ֥ין הַמֶּ֖לֶךְ וּבֵ֥ין הָעָֽם׃ </span></p>
 <p align="RIGHT"><span lang="he">‎<a name="018">18</a> ‏וַיָּבֹ֣אוּ כָל־עַם֩ הָאָ֨רֶץ בֵּית־הַבַּ֜עַל וַֽיִּתְּצֻ֗הוּ אֶת־<font color="brown">מזבחתו</font> <font color="blue">מִזְבְּחֹתָ֤יו</font> וְאֶת־צְלָמָיו֙ שִׁבְּר֣וּ הֵיטֵ֔ב וְאֵ֗ת מַתָּן֙ כֹּהֵ֣ן הַבַּ֔עַל הָרְג֖וּ לִפְנֵ֣י הַֽמִּזְבְּח֑וֹת וַיָּ֧שֶׂם הַכֹּהֵ֛ן פְּקֻדּ֖וֹת עַל־בֵּ֥ית יְהוָֽה׃ </span></p>
 <p align="RIGHT"><span lang="he">‎<a name="019">19</a> ‏וַיִּקַּ֣ח אֶת־שָׂרֵ֣י הַ֠מֵּאוֹת וְאֶת־הַכָּרִ֨י וְאֶת־הָרָצִ֜ים וְאֵ֣ת׀ כָּל־עַ֣ם הָאָ֗רֶץ וַיֹּרִ֤ידוּ אֶת־הַמֶּ֙לֶךְ֙ מִבֵּ֣ית יְהוָ֔ה וַיָּב֛וֹאוּ דֶּֽרֶך־שַׁ֥עַר<font color="red"><sup>1</sup></font> הָרָצִ֖ים בֵּ֣ית הַמֶּ֑לֶךְ וַיֵּ֖שֶׁב עַל־כִּסֵּ֥א הַמְּלָכִֽים׃ </span></p>
 <p align="RIGHT"><span lang="he">‎<a name="020">20</a> ‏וַיִּשְׂמַ֥ח כָּל־עַם־הָאָ֖רֶץ וְהָעִ֣יר שָׁקָ֑טָה וְאֶת־עֲתַלְיָ֛הוּ הֵמִ֥יתוּ בַחֶ֖רֶב בֵּ֥ית <font color="brown">מלך</font> <font color="blue">הַמֶּֽלֶךְ׃</font> ס</span></p>
 </td>
 <td width="50%">
 <p>1 w<sup>a</sup>‘ăṯaləyâ ’ēm ’ăḥazəyâû <font color="brown">wərā’ăṯâ</font> <font color="blue">rā’ăṯâ</font> kî mēṯ bənāh watāqām watə’abēḏ ’ēṯ kāl-zer<sup>a</sup>‘ hammaməlāḵâ: </p>
 <p>2 watiqq<sup>a</sup>ḥ yəhwōšeḇ<sup>a</sup>‘ baṯ-hammeleḵə-ywōrām ’ăḥwōṯ ’ăḥazəyâû ’eṯ-ywō’āš ben-’ăḥazəyâ watiḡənōḇ ’ōṯwō mitwōḵə bənê-hammeleḵə <font color="brown">hammāmwōṯəṯîm</font> <font color="blue">hammûmāṯîm</font> ’ōṯwō wə’eṯ-mêniqətwō b<sup>a</sup>ḥăḏar hammiṭṭwōṯ wayyasətirû ’ōṯwō mipənê ‘ăṯaləyâû wəlō’ hûmāṯ: </p>
 <p>3 wayəhî ’itāh bêṯ yəhwâ miṯəḥabē’ šēš šānîm w<sup>a</sup>‘ăṯaləyâ mōleḵeṯ ‘al-hā’āreṣ: f</p>
 <p>4 ûḇaššānâ haššəḇî‘îṯ šāl<sup>a</sup>ḥ yəhwōyāḏā‘ wayyiqq<sup>a</sup>ḥ| ’eṯ-śārê <font color="brown">hammē’ywōṯ</font> <font color="blue">hammē’wōṯ</font> lakārî wəlārāṣîm wayyāḇē’ ’ōṯām ’ēlāyw bêṯ yəhwâ wayyiḵərōṯ lâem bərîṯ wayyašəb<sup>a</sup>‘ ’ōṯām bəḇêṯ yəhwâ wayyarə’ ’ōṯām ’eṯ-ben-hammeleḵə: </p>
 <p>5 wayəṣaûēm lē’mōr zeh hadāḇār ’ăšer t<sup>a</sup>‘ăśûn haššəlišîṯ mikem bā’ê haššabāṯ wəšōmərê mišəmereṯ bêṯ hammeleḵə: </p>
 <p>6 wəhaššəlišîṯ bəš<sup>a</sup>‘ar sûr wəhaššəlišîṯ bašš<sup>a</sup>‘ar ’<sup>a</sup>ḥar hārāṣîm ûšəmarətem ’eṯ-mišəmereṯ habayiṯ massāḥ: </p>
 <p>7 ûšətê hayyāḏwōṯ bāḵem kōl yōṣə’ê haššabāṯ wəšāmərû ’eṯ-mišəmereṯ bêṯ-yəhwâ ’el-hammeleḵə: </p>
 <p>8 wəhiqqafətem ‘al-hammeleḵə sāḇîḇ ’îš wəḵēlāyw bəyāḏwō wəhabā’ ’el-haśśəḏērwōṯ yûmāṯ wihəyû ’eṯ-hammeleḵə bəṣē’ṯwō ûḇəḇō’wō: </p>
 <p>9 wayy<sup>a</sup>‘ăśû śārê <font color="brown">hammē’ywōṯ</font> <font color="blue">hammē’wōṯ</font> kəḵōl ’ăšer-ṣiûâ yəhwōyāḏā‘ hakōhēn wayyiqəḥû ’îš ’eṯ-’ănāšāyw bā’ê haššabāṯ ‘im yōṣə’ê haššabāṯ wayyāḇō’û ’el-yəhwōyāḏā‘ hakōhēn: </p>
 <p>10 wayyitēn hakōhēn ləśārê <font color="brown">hammē’ywōṯ</font> <font color="blue">hammē’wōṯ</font> ’eṯ-h<sup>a</sup>ḥănîṯ wə’eṯ-haššəlāṭîm ’ăšer lammeleḵə dāwiḏ ’ăšer bəḇêṯ yəhwâ: </p>
 <p>11 wayy<sup>a</sup>‘aməḏû hārāṣîm ’îš| wəḵēlāyw bəyāḏwō mikeṯef habayiṯ hayəmānîṯ ‘aḏ-keṯef habayiṯ haśśəmā’lîṯ lammizəbēḥa wəlabāyiṯ ‘al-hammeleḵə sāḇîḇ: </p>
 <p>12 wayywōṣi’ ’eṯ-ben-hammeleḵə wayyitēn ‘ālāyw ’eṯ-hannēzer wə’eṯ-hā‘ēḏûṯ wayyaməliḵû ’ōṯwō wayyiməšāḥuhû wayyakû-ḵāf wayyō’mərû yəḥî hammeleḵə: s</p>
 <p>13 watišəm<sup>a</sup>‘ ‘ăṯaləyâ ’eṯ-qwōl hārāṣîn hā‘ām watāḇō’ ’el-hā‘ām bêṯ yəhwâ: </p>
 <p>14 watēre’ wəhinnēh hammeleḵə ‘ōmēḏ ‘al-hā‘ammûḏ kammišəpāṭ wəhaśśārîm wəh<sup>a</sup>ḥăṣōṣərwōṯ ’el-hammeleḵə wəḵāl-‘am hā’āreṣ śāmēḥa wəṯōqē‘a b<sup>a</sup>ḥăṣōṣərwōṯ watiqər<sup>a</sup>‘ ‘ăṯaləyâ ’eṯ-bəḡāḏeyhā watiqərā’ qešer qāšer: s</p>
 <p>15 wayəṣaw yəhwōyāḏā‘ hakōhēn ’eṯ-śārê <font color="brown">hammê’wōṯ</font> <font color="blue">hammē’wōṯ|</font> pəquḏê h<sup>a</sup>ḥayil wayyō’mer ’ălêhem hwōṣî’û ’ōṯāh ’el-mibêṯ laśśəḏērōṯ wəhabā’ ’<sup>a</sup>ḥăreyhā hāmēṯ beḥāreḇ kî ’āmar hakōhēn ’al-tûmaṯ bêṯ yəhwâ: </p>
 <p>16 wayyāśimû lāh yāḏayim watāḇwō’ dereḵə-məḇwō’ hassûsîm bêṯ hammeleḵə watûmaṯ šām: s</p>
 <p>17 wayyiḵərōṯ yəhwōyāḏā‘ ’eṯ-habərîṯ bên yəhwâ ûḇên hammeleḵə ûḇên hā‘ām lihəywōṯ lə‘ām layhwâ ûḇên hammeleḵə ûḇên hā‘ām: </p>
 <p>18 wayyāḇō’û ḵāl-‘am hā’āreṣ bêṯ-hab<sup>a</sup>‘al wayyitəṣuhû ’eṯ-<font color="brown">mizəbəḥōṯāw</font> <font color="blue">mizəbəḥōṯāyw</font> wə’eṯ-ṣəlāmāyw šibərû hêṭēḇ wə’ēṯ matān kōhēn hab<sup>a</sup>‘al hārəḡû lifənê hammizəbəḥwōṯ wayyāśem hakōhēn pəqudwōṯ ‘al-bêṯ yəhwâ: </p>
 <p>19 wayyiqq<sup>a</sup>ḥ ’eṯ-śārê hammē’wōṯ wə’eṯ-hakārî wə’eṯ-hārāṣîm wə’ēṯ| kāl-‘am hā’āreṣ wayyōrîḏû ’eṯ-hammeleḵə mibêṯ yəhwâ wayyāḇwō’û dereḵ-š<sup>a</sup>‘ar<font color="red"><sup>1</sup></font> hārāṣîm bêṯ hammeleḵə wayyēšeḇ ‘al-kissē’ hamməlāḵîm: </p>
 <p>20 wayyiśəm<sup>a</sup>ḥ kāl-‘am-hā’āreṣ wəhā‘îr šāqāṭâ wə’eṯ-‘ăṯaləyâû hēmîṯû ḇ<sup>a</sup>ḥereḇ bêṯ <font color="brown">meleḵə</font> <font color="blue">hammeleḵə:</font> s</p>
 </td>
 </tr></table>
 <p></p><hr>
 <center>
 <a href="kg2012.htm">Next: 2 Kings (2 Melakhim) Chapter 12</a></center>
 </body>