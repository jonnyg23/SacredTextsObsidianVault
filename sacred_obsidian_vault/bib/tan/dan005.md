<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/dan005.htm">Polyglot</a> 
 <a href="../kjv/dan005.htm">KJV</a> 
 <a href="../sep/dan005.htm">Sep:Dan</a> 
 <a href="../sep/dat005.htm">Sep:DaT</a> 
 <a href="../vul/dan005.htm">Vul</a> 
 
 <br>
 <br><a href="dan.htm">Daniel (Daniyel) Index</a><br>
  
 <a href="dan004.htm">Previous</a> 
 <a href="dan006.htm">Next</a> 
 </center>
 <hr>
 
 <h3 align="CENTER">Tanach (Hebrew): Daniel (Daniyel) Chapter 5</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏בֵּלְשַׁאצַּ֣ר מַלְכָּ֗א עֲבַד֙ לְחֶ֣ם רַ֔ב לְרַבְרְבָנ֖וֹהִי אֲלַ֑ף וְלָקֳבֵ֥ל אַלְפָּ֖א חַמְרָ֥א שָׁתֵֽה׃ </span></p>
 <p align="RIGHT"><span lang="he">‎<a name="002">2</a> ‏בֵּלְשַׁאצַּ֞ר אֲמַ֣ר׀ בִּטְעֵ֣ם חַמְרָ֗א לְהַיְתָיָה֙ לְמָאנֵי֙ דַּהֲבָ֣א וְכַסְפָּ֔א דִּ֤י הַנְפֵּק֙ נְבוּכַדְנֶצַּ֣ר אֲב֔וּהִי מִן־הֵיכְלָ֖א דִּ֣י בִירוּשְׁלֶ֑ם וְיִשְׁתּ֣וֹן בְּה֗וֹן מַלְכָּא֙ וְרַבְרְבָנ֔וֹהִי שֵׁגְלָתֵ֖הּ וּלְחֵנָתֵֽהּ׃ </span></p>
 <p align="RIGHT"><span lang="he">‎<a name="003">3</a> ‏בֵּאדַ֗יִן הַיְתִיו֙ מָאנֵ֣י דַהֲבָ֔א דִּ֣י הַנְפִּ֗קוּ מִן־הֵֽיכְלָ֛א דִּֽי־בֵ֥ית אֱלָהָ֖א דִּ֣י בִירֽוּשְׁלֶ֑ם וְאִשְׁתִּ֣יו בְּה֗וֹן מַלְכָּא֙ וְרַבְרְבָנ֔וֹהִי שֵׁגְלָתֵ֖הּ וּלְחֵנָתֵֽהּ׃ </span></p>
 <p align="RIGHT"><span lang="he">‎<a name="004">4</a> ‏אִשְׁתִּ֖יו חַמְרָ֑א וְ֠שַׁבַּחוּ לֵֽאלָהֵ֞י דַּהֲבָ֧א וְכַסְפָּ֛א נְחָשָׁ֥א פַרְזְלָ֖א אָעָ֥א וְאַבְנָֽא׃ </span></p>
 <p align="RIGHT"><span lang="he">‎<a name="005">5</a> ‏בַּהּ־שַׁעֲתָ֗ה <font color="brown">נפקו</font> <font color="blue">נְפַ֙קָה֙</font> אֶצְבְּעָן֙ דִּ֣י יַד־אֱנָ֔שׁ וְכָֽתְבָן֙ לָקֳבֵ֣ל נֶבְרַשְׁתָּ֔א עַל־גִּירָ֕א דִּֽי־כְתַ֥ל הֵיכְלָ֖א דִּ֣י מַלְכָּ֑א וּמַלְכָּ֣א חָזֵ֔ה פַּ֥ס יְדָ֖ה דִּ֥י כָתְבָֽה׃ </span></p>
 <p align="RIGHT"><span lang="he">‎<a name="006">6</a> ‏אֱדַ֤יִן מַלְכָּא֙ זִיוֹ֣הִי שְׁנ֔וֹהִי וְרַעיֹנֹ֖הִי<font color="red"><sup>1</sup></font> יְבַהֲלוּנֵּ֑הּ וְקִטְרֵ֤י חַרְצֵהּ֙ מִשְׁתָּרַ֔יִן וְאַ֨רְכֻבָּתֵ֔הּ דָּ֥א לְדָ֖א נָֽקְשָֽׁן׃ </span></p>
 <p align="RIGHT"><span lang="he">‎<a name="007">7</a> ‏קָרֵ֤א מַלְכָּא֙ בְּחַ֔יִל לְהֶֽעָלָה֙ לְאָ֣שְׁפַיָּ֔א <font color="brown">כשדיא</font> <font color="blue">כַּשְׂדָּאֵ֖י</font> וְגָזְרַיָּ֑א עָנֵ֨ה מַלְכָּ֜א וְאָמַ֣ר׀ לְחַכִּימֵ֣י בָבֶ֗ל דִּ֣י כָל־אֱ֠נָשׁ דִּֽי־יִקְרֵ֞ה כְּתָבָ֣ה דְנָ֗ה וּפִשְׁרֵהּ֙ יְחַוִּנַּ֔נִי אַרְגְּוָנָ֣א יִלְבַּ֗שׁ <font color="brown">והמונכא</font> <font color="blue">וְהַֽמְנִיכָ֤א<font color="red"><sup>3</sup></font></font> דִֽי־דַהֲבָא֙ עַֽל־צַוְּארֵ֔הּ וְתַלְתִּ֥י בְמַלְכוּתָ֖א יִשְׁלַֽט׃ ס</span></p>
 <p align="RIGHT"><span lang="he">‎<a name="008">8</a> ‏אֱדַ֙יִן֙ <font color="brown">עללין</font> <font color="blue">עָֽלִּ֔ין</font> כֹּ֖ל חַכִּימֵ֣י מַלְכָּ֑א וְלָֽא־כָהֲלִ֤ין כְּתָבָא֙ לְמִקְרֵ֔א <font color="brown">ופשרא</font> <font color="blue">וּפִשְׁרֵ֖הּ</font> לְהוֹדָעָ֥ה לְמַלְכָּֽא׃ </span></p>
 <p align="RIGHT"><span lang="he">‎<a name="009">9</a> ‏אֱ֠דַיִן מַלְכָּ֤א בֵלְשַׁאצַּר֙ שַׂגִּ֣יא מִתְבָּהַ֔ל וְזִיוֹ֖הִי שָׁנַ֣יִן עֲל֑וֹהִי וְרַבְרְבָנ֖וֹהִי מִֽשְׁתַּבְּשִֽׁין׃ </span></p>
 <p align="RIGHT"><span lang="he">‎<a name="010">10</a> ‏מַלְכְּתָ֕א לָקֳבֵ֨ל מִלֵּ֤י מַלְכָּא֙ וְרַבְרְבָנ֔וֹהִי לְבֵ֥ית מִשְׁתְּיָ֖א <font color="brown">עללת</font> <font color="blue">עַלַּ֑ת</font> עֲנָ֨ת מַלְכְּתָ֜א וַאֲמֶ֗רֶת מַלְכָּא֙ לְעָלְמִ֣ין חֱיִ֔י אַֽל־יְבַהֲלוּךְ֙ רַעְיוֹנָ֔ךְ וְזִיוָ֖יךְ אַל־יִשְׁתַּנּֽוֹ׃ </span></p>
 <p align="RIGHT"><span lang="he">‎<a name="011">11</a> ‏אִיתַ֨י גְּבַ֜ר בְּמַלְכוּתָ֗ךְ דִּ֠י ר֣וּחַ אֱלָהִ֣ין קַדִּישִׁין֮ בֵּהּ֒ וּבְיוֹמֵ֣י אֲב֗וּךְ נַהִיר֧וּ וְשָׂכְלְתָנ֛וּ וְחָכְמָ֥ה כְּחָכְמַת־אֱלָהִ֖ין הִשְׁתְּכַ֣חַת בֵּ֑הּ וּמַלְכָּ֤א נְבֻֽכַדְנֶצַּר֙ אֲב֔וּךְ רַ֧ב חַרְטֻמִּ֣ין אָֽשְׁפִ֗ין כַּשְׂדָּאִין֙ גָּזְרִ֔ין<font color="red"><sup>3</sup></font> הֲקִימֵ֖הּ אֲב֥וּךְ מַלְכָּֽא׃ </span></p>
 <p align="RIGHT"><span lang="he">‎<a name="012">12</a> ‏כָּל־קֳבֵ֡ל דִּ֣י ר֣וּחַ׀ יַתִּירָ֡ה וּמַנְדַּ֡ע וְשָׂכְלְתָנ֡וּ מְפַשַּׁ֣ר חֶלְמִין֩ וַֽאַֽחֲוָיַ֨ת אֲחִידָ֜ן וּמְשָׁרֵ֣א קִטְרִ֗ין הִשְׁתְּכַ֤חַת בֵּהּ֙ בְּדָ֣נִיֵּ֔אל דִּֽי־מַלְכָּ֥א שָׂם־שְׁמֵ֖הּ בֵּלְטְשַׁאצַּ֑ר כְּעַ֛ן דָּנִיֵּ֥אל יִתְקְרֵ֖י וּפִשְׁרָ֥ה יְהַֽחֲוֵֽה׃ פ</span></p>
 <p align="RIGHT"><span lang="he">‎<a name="013">13</a> ‏בֵּאדַ֙יִן֙ דָּֽנִיֵּ֔אל הֻעַ֖ל קֳדָ֣ם מַלְכָּ֑א עָנֵ֨ה מַלְכָּ֜א וְאָמַ֣ר לְדָנִיֵּ֗אל <font color="brown">אנתה־</font> <font color="blue">אַנְתְּ־</font> ה֤וּא דָנִיֵּאל֙ דִּֽי־מִן־בְּנֵ֤י גָלוּתָא֙ דִּ֣י יְה֔וּד דִּ֥י הַיְתִ֛י מַלְכָּ֥א אַ֖בִי מִן־יְהֽוּד׃ </span></p>
 <p align="RIGHT"><span lang="he">‎<a name="014">14</a> ‏וְשִׁמְעֵ֣ת <font color="brown">עליך</font> <font color="blue">עֲלָ֔ךְ</font> דִּ֛י ר֥וּחַ אֱלָהִ֖ין בָּ֑ךְ וְנַהִיר֧וּ וְשָׂכְלְתָנ֛וּ וְחָכְמָ֥ה יַתִּירָ֖ה הִשְׁתְּכַ֥חַת בָּֽךְ׃ </span></p>
 <p align="RIGHT"><span lang="he">‎<a name="015">15</a> ‏וּכְעַ֞ן הֻעַ֣לּוּ קָֽדָמַ֗י חַכִּֽימַיָּא֙ אָֽשְׁפַיָּ֔א דִּֽי־כְתָבָ֤ה דְנָה֙ יִקְר֔וֹן וּפִשְׁרֵ֖הּ לְהוֹדָעֻתַ֑נִי וְלָֽא־כָהֲלִ֥ין פְּשַֽׁר־מִלְּתָ֖א לְהַחֲוָיָֽה׃ </span></p>
 <p align="RIGHT"><span lang="he">‎<a name="016">16</a> ‏וַאֲנָה֙ שִׁמְעֵ֣ת <font color="brown">עליך</font> <font color="blue">עֲלָ֔ךְ</font> דִּֽי־<font color="brown">תוכל</font> <font color="blue">תִיכּ֥וּל<font color="red"><sup>3</sup></font></font> פִּשְׁרִ֛ין לְמִפְשַׁ֖ר וְקִטְרִ֣ין לְמִשְׁרֵ֑א כְּעַ֡ן הֵן֩ <font color="brown">תוכל</font> <font color="blue">תִּכ֨וּל</font> כְּתָבָ֜א לְמִקְרֵ֗א וּפִשְׁרֵהּ֙ לְהוֹדָ֣עֻתַ֔נִי אַרְגְּוָנָ֣א תִלְבַּ֗שׁ <font color="brown">והמונכא</font> <font color="blue">וְהַֽמְנִיכָ֤א<font color="red"><sup>3</sup></font></font> דִֽי־דַהֲבָא֙ עַֽל־צַוְּארָ֔ךְ וְתַלְתָּ֥א בְמַלְכוּתָ֖א תִּשְׁלַֽט׃ פ</span></p>
 <p align="RIGHT"><span lang="he">‎<a name="017">17</a> ‏בֵּאדַ֜יִן עָנֵ֣ה דָנִיֵּ֗אל וְאָמַר֙ קֳדָ֣ם מַלְכָּ֔א מַתְּנָתָךְ֙ לָ֣ךְ לֶֽהֶוְיָ֔ן וּנְבָ֥זְבְּיָתָ֖ךְ לְאָחֳרָ֣ן הַ֑ב בְּרַ֗ם כְּתָבָא֙ אֶקְרֵ֣א לְמַלְכָּ֔א וּפִשְׁרָ֖א אֲהוֹדְעִנֵּֽהּ׃ </span></p>
 <p align="RIGHT"><span lang="he">‎<a name="018">18</a> ‏<font color="brown">אנתה</font> <font color="blue">אַ֖נְתְּ</font> מַלְכָּ֑א אֱלָהָא֙ <font color="brown">עליא</font> <font color="blue">עִלָּאָ֔ה</font> מַלְכוּתָ֤א וּרְבוּתָא֙ וִיקָרָ֣א וְהַדְרָ֔ה יְהַ֖ב לִנְבֻכַדְנֶצַּ֥ר אֲבֽוּךְ׃ </span></p>
 <p align="RIGHT"><span lang="he">‎<a name="019">19</a> ‏וּמִן־רְבוּתָא֙ דִּ֣י יְהַב־לֵ֔הּ כֹּ֣ל עַֽמְמַיָּ֗א אֻמַיָּא֙ וְלִשָּׁ֣נַיָּ֔א הֲו֛וֹ <font color="brown">זאעין</font> <font color="blue">זָיְעִ֥ין</font> וְדָחֲלִ֖ין מִן־קֳדָמ֑וֹהִי דִּֽי־הֲוָ֨ה צָבֵ֜א הֲוָ֣א קָטֵ֗ל וְדִֽי־הֲוָ֤ה צָבֵא֙ הֲוָ֣ה מַחֵ֔א וְדִֽי־הֲוָ֤ה צָבֵא֙ הֲוָ֣ה מָרִ֔ים וְדִֽי־הֲוָ֥ה צָבֵ֖א הֲוָ֥ה מַשְׁפִּֽיל׃ </span></p>
 <p align="RIGHT"><span lang="he">‎<a name="020">20</a> ‏וּכְדִי֙ רִ֣ם לִבְבֵ֔הּ וְרוּחֵ֖הּ תִּֽקְפַ֣ת לַהֲזָדָ֑ה הָנְחַת֙ מִן־כָּרְסֵ֣א מַלְכוּתֵ֔הּ וִֽיקָרָ֖ה הֶעְדִּ֥יוּ מִנֵּֽהּ׃ </span></p>
 <p align="RIGHT"><span lang="he">‎<a name="021">21</a> ‏וּמִן־בְּנֵי֩ אֲנָשָׁ֨א טְרִ֜יד וְלִבְבֵ֣הּ׀ עִם־חֵיוְתָ֣א <font color="brown">שוי</font> <font color="blue">שַׁוִּ֗יְו<font color="red"><sup>1</sup></font></font> וְעִם־עֲרָֽדַיָּא֙ מְדוֹרֵ֔הּ עִשְׂבָּ֤א כְתוֹרִין֙ יְטַ֣עֲמוּנֵּ֔הּ וּמִטַּ֥ל שְׁמַיָּ֖א גִּשְׁמֵ֣הּ יִצְטַבַּ֑ע עַ֣ד דִּֽי־יְדַ֗ע דִּֽי־שַׁלִּ֞יט אֱלָהָ֤א <font color="brown">עליא</font> <font color="blue">עִלָּאָה֙<font color="red"><sup>3</sup></font></font> בְּמַלְכ֣וּת אֲנָשָׁ֔א וּלְמַן־דִּ֥י יִצְבֵּ֖ה יְהָקֵ֥ים <font color="brown">עליה</font> <font color="blue">עֲלַֽהּ׃</font> </span></p>
 <p align="RIGHT"><span lang="he">‎<a name="022">22</a> ‏<font color="brown">ואנתה</font> <font color="blue">וְאַ֤נְתְּ</font> בְּרֵהּ֙ בֵּלְשַׁאצַּ֔ר לָ֥א הַשְׁפֵּ֖לְתְּ לִבְבָ֑ךְ כָּל־קֳבֵ֕ל דִּ֥י כָל־דְּנָ֖ה יְדַֽעְתָּ׃ </span></p>
 <p align="RIGHT"><span lang="he">‎<a name="023">23</a> ‏וְעַ֣ל מָרֵֽא־שְׁמַיָּ֣א׀ הִתְרוֹמַ֡מְתָּ וּלְמָֽאנַיָּ֨א דִֽי־בַיְתֵ֜הּ הַיְתִ֣יו <font color="brown">קדמיך</font> <font color="blue">קָֽדָמָ֗ךְ</font> <font color="brown">ואנתה</font> <font color="blue">וְאַ֨נְתְּ</font> <font color="brown">ורברבניך</font> <font color="blue">וְרַבְרְבָנָ֜ךְ<font color="red"><sup>y</sup></font></font> שֵֽׁגְלָתָ֣ךְ וּלְחֵנָתָךְ֮ חַמְרָא֮ שָׁתַ֣יִן בְּהוֹן֒ וְלֵֽאלָהֵ֣י כַסְפָּֽא־וְ֠דַהֲבָא נְחָשָׁ֨א פַרְזְלָ֜א אָעָ֣א וְאַבְנָ֗א דִּ֠י לָֽא־חָזַ֧יִן וְלָא־שָׁמְעִ֛ין וְלָ֥א יָדְעִ֖ין שַׁבַּ֑חְתָּ וְלֵֽאלָהָ֞א דִּֽי־נִשְׁמְתָ֥ךְ בִּידֵ֛הּ וְכָל־אֹרְחָתָ֥ךְ לֵ֖הּ לָ֥א הַדַּֽרְתָּ׃ </span></p>
 <p align="RIGHT"><span lang="he">‎<a name="024">24</a> ‏בֵּאדַ֙יִן֙ מִן־קֳדָמ֔וֹהִי שְׁלִ֖יַחַ<font color="red"><sup>1</sup></font> פַּסָּ֣א דִֽי־יְדָ֑א וּכְתָבָ֥א דְנָ֖ה רְשִֽׁים׃ </span></p>
 <p align="RIGHT"><span lang="he">‎<a name="025">25</a> ‏וּדְנָ֥ה כְתָבָ֖א דִּ֣י רְשִׁ֑ים מְנֵ֥א מְנֵ֖א תְּקֵ֥ל וּפַרְסִֽין׃ </span></p>
 <p align="RIGHT"><span lang="he">‎<a name="026">26</a> ‏דְּנָ֖ה פְּשַֽׁר־מִלְּתָ֑א מְנֵ֕א מְנָֽה־אֱלָהָ֥א מַלְכוּתָ֖ךְ וְהַשְׁלְמַֽהּ׃ </span></p>
 <p align="RIGHT"><span lang="he">‎<a name="027">27</a> ‏תְּקֵ֑ל תְּקִ֥ילְתָּה בְמֹֽאזַנְיָ֖א וְהִשְׁתְּכַ֥חַתְּ חַסִּֽיר׃ </span></p>
 <p align="RIGHT"><span lang="he">‎<a name="028">28</a> ‏פְּרֵ֑ס פְּרִיסַת֙ מַלְכוּתָ֔ךְ וִיהִיבַ֖ת לְמָדַ֥י וּפָרָֽס׃ </span></p>
 <p align="RIGHT"><span lang="he">‎<a name="029">29</a> ‏בֵּאדַ֣יִן׀ אֲמַ֣ר בֵּלְשַׁאצַּ֗ר וְהַלְבִּ֤ישׁוּ לְדָֽנִיֵּאל֙ אַרְגְּוָנָ֔א <font color="brown">והמונכא</font> <font color="blue">וְהַֽמְנִיכָ֥א</font> דִֽי־דַהֲבָ֖א עַֽל־צַוְּארֵ֑הּ וְהַכְרִ֣זֽוּ עֲל֔וֹהִי דִּֽי־לֶהֱוֵ֥א שַׁלִּ֛יט תַּלְתָּ֖א בְּמַלְכוּתָֽא׃ </span></p>
 <p align="RIGHT"><span lang="he">‎<a name="030">30</a> ‏בֵּ֚הּ בְּלֵ֣ילְיָ֔א קְטִ֕יל בֵּלְאשַׁצַּ֖ר מַלְכָּ֥א <font color="brown">כשדיא</font> <font color="blue">כַשְׂדָּאָֽה׃</font> פ</span></p>
 </td>
 <td width="50%">
 <p>1 bēləša’ṣṣar maləkā’ ‘ăḇaḏ ləḥem raḇ ləraḇərəḇānwōhî ’ălaf wəlāqŏḇēl ’aləpā’ ḥamərā’ šāṯēh: </p>
 <p>2 bēləša’ṣṣar ’ămar| biṭə‘ēm ḥamərā’ ləhayəṯāyâ ləmā’nê dahăḇā’ wəḵasəpā’ dî hanəpēq nəḇûḵaḏəneṣṣar ’ăḇûhî min-hêḵəlā’ dî ḇîrûšəlem wəyišətwōn bəhwōn maləkā’ wəraḇərəḇānwōhî šēḡəlāṯēhh ûləḥēnāṯēhh: </p>
 <p>3 bē’ḏayin hayəṯîw mā’nê ḏahăḇā’ dî hanəpiqû min-hêḵəlā’ dî-ḇêṯ ’ĕlâā’ dî ḇîrûšəlem wə’išətîw bəhwōn maləkā’ wəraḇərəḇānwōhî šēḡəlāṯēhh ûləḥēnāṯēhh: </p>
 <p>4 ’išətîw ḥamərā’ wəšab<sup>a</sup>ḥû lē’lâê dahăḇā’ wəḵasəpā’ nəḥāšā’ farəzəlā’ ’ā‘ā’ wə’aḇənā’: </p>
 <p>5 b<sup>a</sup>h-š<sup>a</sup>‘ăṯâ <font color="brown">nəfaqû</font> <font color="blue">nəfaqâ</font> ’eṣəbə‘ān dî yaḏ-’ĕnāš wəḵāṯəḇān lāqŏḇēl neḇərašətā’ ‘al-gîrā’ dî-ḵəṯal hêḵəlā’ dî maləkā’ ûmaləkā’ ḥāzēh pas yəḏâ dî ḵāṯəḇâ: </p>
 <p>6 ’ĕḏayin maləkā’ zîwōhî šənwōhî wər<sup>a</sup>‘yōnōhî<font color="red"><sup>1</sup></font> yəḇahălûnnēhh wəqiṭərê ḥarəṣēhh mišətārayin wə’arəḵubāṯēhh dā’ ləḏā’ nāqəšān: </p>
 <p>7 qārē’ maləkā’ bəḥayil ləhe‘ālâ lə’āšəfayyā’ <font color="brown">kaśədāyē’</font> <font color="blue">kaśədā’ê</font> wəḡāzərayyā’ ‘ānēh maləkā’ wə’āmar| ləḥakîmê ḇāḇel dî ḵāl-’ĕnāš dî-yiqərēh kəṯāḇâ ḏənâ ûfišərēhh yəḥaûinnanî ’arəgəwānā’ yiləbaš <font color="brown">wəhammwōnəḵā’</font> <font color="blue">wəhamənîḵā’<font color="red"><sup>3</sup></font></font> ḏî-ḏahăḇā’ ‘al-ṣaûə’rēhh wəṯalətî ḇəmaləḵûṯā’ yišəlaṭ: s</p>
 <p>8 ’ĕḏayin <font color="brown">‘āləlîn</font> <font color="blue">‘āllîn</font> kōl ḥakîmê maləkā’ wəlā’-ḵâălîn kəṯāḇā’ ləmiqərē’ <font color="brown">ûfišərā’</font> <font color="blue">ûfišərēhh</font> ləhwōḏā‘â ləmaləkā’: </p>
 <p>9 ’ĕḏayin maləkā’ ḇēləša’ṣṣar śagî’ miṯəbâal wəzîwōhî šānayin ‘ălwōhî wəraḇərəḇānwōhî mišətabəšîn: </p>
 <p>10 maləkəṯā’ lāqŏḇēl millê maləkā’ wəraḇərəḇānwōhî ləḇêṯ mišətəyā’ <font color="brown">‘alălaṯ</font> <font color="blue">‘allaṯ</font> ‘ănāṯ maləkəṯā’ wa’ămereṯ maləkā’ lə‘āləmîn ḥĕyî ’al-yəḇahălûḵə r<sup>a</sup>‘əywōnāḵə wəzîwāyḵə ’al-yišətannwō: </p>
 <p>11 ’îṯay gəḇar bəmaləḵûṯāḵə dî rûḥa ’ĕlâîn qadîšîn bēhh ûḇəywōmê ’ăḇûḵə nahîrû wəśāḵələṯānû wəḥāḵəmâ kəḥāḵəmaṯ-’ĕlâîn hišətəḵ<sup>a</sup>ḥaṯ bēhh ûmaləkā’ nəḇuḵaḏəneṣṣar ’ăḇûḵə raḇ ḥarəṭummîn ’āšəfîn kaśədā’în gāzərîn<font color="red"><sup>3</sup></font> hăqîmēhh ’ăḇûḵə maləkā’: </p>
 <p>12 kāl-qŏḇēl dî rûḥa| yatîrâ ûmanəd<sup>a</sup>‘ wəśāḵələṯānû məfaššar ḥeləmîn wa’<sup>a</sup>ḥăwāyaṯ ’ăḥîḏān ûməšārē’ qiṭərîn hišətəḵ<sup>a</sup>ḥaṯ bēhh bəḏānîyē’l dî-maləkā’ śām-šəmēhh bēləṭəša’ṣṣar kə‘an dānîyē’l yiṯəqərê ûfišərâ yəh<sup>a</sup>ḥăwēh: f</p>
 <p>13 bē’ḏayin dānîyē’l hu‘al qŏḏām maləkā’ ‘ānēh maləkā’ wə’āmar ləḏānîyē’l <font color="brown">’anətâ-</font> <font color="blue">’anətə-</font> hû’ ḏānîyē’l dî-min-bənê ḡālûṯā’ dî yəhûḏ dî hayəṯî maləkā’ ’aḇî min-yəhûḏ: </p>
 <p>14 wəšimə‘ēṯ <font color="brown">‘ălayiḵə</font> <font color="blue">‘ălāḵə</font> dî rûḥa ’ĕlâîn bāḵə wənahîrû wəśāḵələṯānû wəḥāḵəmâ yatîrâ hišətəḵ<sup>a</sup>ḥaṯ bāḵə: </p>
 <p>15 ûḵə‘an hu‘allû qāḏāmay ḥakîmayyā’ ’āšəfayyā’ dî-ḵəṯāḇâ ḏənâ yiqərwōn ûfišərēhh ləhwōḏā‘uṯanî wəlā’-ḵâălîn pəšar-milləṯā’ ləh<sup>a</sup>ḥăwāyâ: </p>
 <p>16 wa’ănâ šimə‘ēṯ <font color="brown">‘ălayiḵə</font> <font color="blue">‘ălāḵə</font> dî-<font color="brown">ṯûḵal</font> <font color="blue">ṯîkûl<font color="red"><sup>3</sup></font></font> pišərîn ləmifəšar wəqiṭərîn ləmišərē’ kə‘an hēn <font color="brown">tûḵal</font> <font color="blue">tiḵûl</font> kəṯāḇā’ ləmiqərē’ ûfišərēhh ləhwōḏā‘uṯanî ’arəgəwānā’ ṯiləbaš <font color="brown">wəhammwōnəḵā’</font> <font color="blue">wəhamənîḵā’<font color="red"><sup>3</sup></font></font> ḏî-ḏahăḇā’ ‘al-ṣaûə’rāḵə wəṯalətā’ ḇəmaləḵûṯā’ tišəlaṭ: f</p>
 <p>17 bē’ḏayin ‘ānēh ḏānîyē’l wə’āmar qŏḏām maləkā’ matənāṯāḵə lāḵə lehewəyān ûnəḇāzəbəyāṯāḵə lə’āḥŏrān haḇ bəram kəṯāḇā’ ’eqərē’ ləmaləkā’ ûfišərā’ ’ăhwōḏə‘innēhh: </p>
 <p>18 <font color="brown">’anətâ</font> <font color="blue">’anətə</font> maləkā’ ’ĕlâā’ <font color="brown">‘illāyā’</font> <font color="blue">‘illā’â</font> maləḵûṯā’ ûrəḇûṯā’ wîqārā’ wəhaḏərâ yəhaḇ linəḇuḵaḏəneṣṣar ’ăḇûḵə: </p>
 <p>19 ûmin-rəḇûṯā’ dî yəhaḇ-lēhh kōl ‘aməmayyā’ ’umayyā’ wəliššānayyā’ hăwwō <font color="brown">zā’ă‘în</font> <font color="blue">zāyə‘în</font> wəḏāḥălîn min-qŏḏāmwōhî dî-hăwâ ṣāḇē’ hăwā’ qāṭēl wəḏî-hăwâ ṣāḇē’ hăwâ m<sup>a</sup>ḥē’ wəḏî-hăwâ ṣāḇē’ hăwâ mārîm wəḏî-hăwâ ṣāḇē’ hăwâ mašəpîl: </p>
 <p>20 ûḵəḏî rim liḇəḇēhh wərûḥēhh tiqəfaṯ lahăzāḏâ hānəḥaṯ min-kārəsē’ maləḵûṯēhh wîqārâ he‘ədîû minnēhh: </p>
 <p>21 ûmin-bənê ’ănāšā’ ṭərîḏ wəliḇəḇēhh| ‘im-ḥêwəṯā’ <font color="brown">šəwî</font> <font color="blue">šaûîəw<font color="red"><sup>1</sup></font></font> wə‘im-‘ărāḏayyā’ məḏwōrēhh ‘iśəbā’ ḵəṯwōrîn yəṭ<sup>a</sup>‘ămûnnēhh ûmiṭṭal šəmayyā’ gišəmēhh yiṣəṭab<sup>a</sup>‘ ‘aḏ dî-yəḏ<sup>a</sup>‘ dî-šallîṭ ’ĕlâā’ <font color="brown">‘illāyā’</font> <font color="blue">‘illā’â<font color="red"><sup>3</sup></font></font> bəmaləḵûṯ ’ănāšā’ ûləman-dî yiṣəbēh yəhāqêm <font color="brown">‘ălayēhh</font> <font color="blue">‘ăl<sup>a</sup>h:</font> </p>
 <p>22 <font color="brown">wə’anətâ</font> <font color="blue">wə’anətə</font> bərēhh bēləša’ṣṣar lā’ hašəpēlətə liḇəḇāḵə kāl-qŏḇēl dî ḵāl-dənâ yəḏ<sup>a</sup>‘ətā: </p>
 <p>23 wə‘al mārē’-šəmayyā’| hiṯərwōmamətā ûləmā’nayyā’ ḏî-ḇayəṯēhh hayəṯîw <font color="brown">qāḏāmayiḵə</font> <font color="blue">qāḏāmāḵə</font> <font color="brown">wə’anətâ</font> <font color="blue">wə’anətə</font> <font color="brown">wəraḇərəḇānayiḵə</font> <font color="blue">wəraḇərəḇānāḵə<font color="red"><sup>y</sup></font></font> šēḡəlāṯāḵə ûləḥēnāṯāḵə ḥamərā’ šāṯayin bəhwōn wəlē’lâê ḵasəpā’-wəḏahăḇā’ nəḥāšā’ farəzəlā’ ’ā‘ā’ wə’aḇənā’ dî lā’-ḥāzayin wəlā’-šāmə‘în wəlā’ yāḏə‘în šab<sup>a</sup>ḥətā wəlē’lâā’ dî-nišəməṯāḵə bîḏēhh wəḵāl-’ōrəḥāṯāḵə lēhh lā’ hadarətā: </p>
 <p>24 bē’ḏayin min-qŏḏāmwōhî šəlî<sup>a</sup>ḥa<font color="red"><sup>1</sup></font> passā’ ḏî-yəḏā’ ûḵəṯāḇā’ ḏənâ rəšîm: </p>
 <p>25 ûḏənâ ḵəṯāḇā’ dî rəšîm mənē’ mənē’ təqēl ûfarəsîn: </p>
 <p>26 dənâ pəšar-milləṯā’ mənē’ mənâ-’ĕlâā’ maləḵûṯāḵə wəhašələm<sup>a</sup>h: </p>
 <p>27 təqēl təqîlətâ ḇəmō’zanəyā’ wəhišətəḵ<sup>a</sup>ḥatə ḥassîr: </p>
 <p>28 pərēs pərîsaṯ maləḵûṯāḵə wîhîḇaṯ ləmāḏay ûfārās: </p>
 <p>29 bē’ḏayin| ’ămar bēləša’ṣṣar wəhaləbîšû ləḏānîyē’l ’arəgəwānā’ <font color="brown">wəhammwōnəḵā’</font> <font color="blue">wəhamənîḵā’</font> ḏî-ḏahăḇā’ ‘al-ṣaûə’rēhh wəhaḵərizû ‘ălwōhî dî-lehĕwē’ šallîṭ talətā’ bəmaləḵûṯā’: </p>
 <p>30 bēhh bəlêləyā’ qəṭîl bēlə’šaṣṣar maləkā’ <font color="brown">ḵaśədāyā’</font> <font color="blue">ḵaśədā’â:</font> f</p>
 </td>
 </tr></table>
 <p></p><hr>
 <center>
 <a href="dan006.htm">Next: Daniel (Daniyel) Chapter 6</a></center>
 </body>