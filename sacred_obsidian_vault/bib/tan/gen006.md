<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/gen006.htm">Polyglot</a> 
 <a href="../kjv/gen006.htm">KJV</a> 
 <a href="../sep/gen006.htm">Sep</a> 
 <a href="../vul/gen006.htm">Vul</a> 
 
 <br>
 <br><a href="gen.htm">Genesis (Bereshit) Index</a><br>
  
 <a href="gen005.htm">Previous</a> 
 <a href="gen007.htm">Next</a> 
 </center>
 <hr>
 
 <h3 align="CENTER">Tanach (Hebrew): Genesis (Bereshit) Chapter 6</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַֽיְהִי֙ כִּֽי־הֵחֵ֣ל הָֽאָדָ֔ם לָרֹ֖ב עַל־פְּנֵ֣י הָֽאֲדָמָ֑ה וּבָנ֖וֹת יֻלְּד֥וּ לָהֶֽם׃ </span></p>
 <p align="RIGHT"><span lang="he">‎<a name="002">2</a> ‏וַיִּרְא֤וּ בְנֵי־הָֽאֱלֹהִים֙ אֶת־בְּנ֣וֹת הָֽאָדָ֔ם כִּ֥י טֹבֹ֖ת הֵ֑נָּה וַיִּקְח֤וּ לָהֶם֙ נָשִׁ֔ים מִכֹּ֖ל אֲשֶׁ֥ר בָּחָֽרוּ׃ </span></p>
 <p align="RIGHT"><span lang="he">‎<a name="003">3</a> ‏וַיֹּ֣אמֶר יְהוָ֗ה לֹֽא־יָד֨וֹן רוּחִ֤י בָֽאָדָם֙ לְעֹלָ֔ם בְּשַׁגַּ֖ם ה֣וּא בָשָׂ֑ר וְהָי֣וּ יָמָ֔יו מֵאָ֥ה וְעֶשְׂרִ֖ים שָׁנָֽה׃ </span></p>
 <p align="RIGHT"><span lang="he">‎<a name="004">4</a> ‏הַנְּפִלִ֞ים הָי֣וּ בָאָרֶץ֮ בַּיָּמִ֣ים הָהֵם֒ וְגַ֣ם אַֽחֲרֵי־כֵ֗ן אֲשֶׁ֨ר יָבֹ֜אוּ בְּנֵ֤י הָֽאֱלֹהִים֙ אֶל־בְּנ֣וֹת הָֽאָדָ֔ם וְיָלְד֖וּ לָהֶ֑ם הֵ֧מָּה הַגִּבֹּרִ֛ים אֲשֶׁ֥ר מֵעוֹלָ֖ם אַנְשֵׁ֥י הַשֵּֽׁם׃ פ</span></p>
 <p align="RIGHT"><span lang="he">‎<a name="005">5</a> ‏וַיַּ֣רְא יְהוָ֔ה כִּ֥י רַבָּ֛ה רָעַ֥ת הָאָדָ֖ם בָּאָ֑רֶץ וְכָל־יֵ֙צֶר֙ מַחְשְׁבֹ֣ת לִבּ֔וֹ רַ֥ק רַ֖ע כָּל־הַיּֽוֹם׃ </span></p>
 <p align="RIGHT"><span lang="he">‎<a name="006">6</a> ‏וַיִּנָּ֣חֶם יְהוָ֔ה כִּֽי־עָשָׂ֥ה אֶת־הָֽאָדָ֖ם בָּאָ֑רֶץ וַיִּתְעַצֵּ֖ב אֶל־לִבּֽוֹ׃ </span></p>
 <p align="RIGHT"><span lang="he">‎<a name="007">7</a> ‏וַיֹּ֣אמֶר יְהוָ֗ה אֶמְחֶ֨ה אֶת־הָאָדָ֤ם אֲשֶׁר־בָּרָ֙אתִי֙ מֵעַל֙ פְּנֵ֣י הָֽאֲדָמָ֔ה מֵֽאָדָם֙ עַד־בְּהֵמָ֔ה עַד־רֶ֖מֶשׂ וְעַד־ע֣וֹף הַשָּׁמָ֑יִם כִּ֥י נִחַ֖מְתִּי כִּ֥י עֲשִׂיתִֽם׃ </span></p>
 <p align="RIGHT"><span lang="he">‎<a name="008">8</a> ‏וְנֹ֕חַ מָ֥צָא חֵ֖ן בְּעֵינֵ֥י יְהוָֽה׃ פ</span></p>
 <p align="RIGHT"><span lang="he">‎<a name="009">9</a> ‏אֵ֚לֶּה תּוֹלְדֹ֣ת נֹ֔חַ נֹ֗חַ אִ֥ישׁ צַדִּ֛יק תָּמִ֥ים הָיָ֖ה בְּדֹֽרֹתָ֑יו אֶת־הָֽאֱלֹהִ֖ים הִֽתְהַלֶּךְ־נֹֽחַ׃ </span></p>
 <p align="RIGHT"><span lang="he">‎<a name="010">10</a> ‏וַיּ֥וֹלֶד נֹ֖חַ שְׁלֹשָׁ֣ה בָנִ֑ים אֶת־שֵׁ֖ם אֶת־חָ֥ם וְאֶת־יָֽפֶת׃ </span></p>
 <p align="RIGHT"><span lang="he">‎<a name="011">11</a> ‏וַתִּשָּׁחֵ֥ת הָאָ֖רֶץ לִפְנֵ֣י הָֽאֱלֹהִ֑ים וַתִּמָּלֵ֥א הָאָ֖רֶץ חָמָֽס׃ </span></p>
 <p align="RIGHT"><span lang="he">‎<a name="012">12</a> ‏וַיַּ֧רְא אֱלֹהִ֛ים אֶת־הָאָ֖רֶץ וְהִנֵּ֣ה נִשְׁחָ֑תָה כִּֽי־הִשְׁחִ֧ית כָּל־בָּשָׂ֛ר אֶת־דַּרְכּ֖וֹ עַל־הָאָֽרֶץ׃ ס</span></p>
 <p align="RIGHT"><span lang="he">‎<a name="013">13</a> ‏וַיֹּ֨אמֶר אֱלֹהִ֜ים לְנֹ֗חַ קֵ֤ץ כָּל־בָּשָׂר֙ בָּ֣א לְפָנַ֔י כִּֽי־מָלְאָ֥ה הָאָ֛רֶץ חָמָ֖ס מִפְּנֵיהֶ֑ם וְהִנְנִ֥י מַשְׁחִיתָ֖ם אֶת־הָאָֽרֶץ׃ </span></p>
 <p align="RIGHT"><span lang="he">‎<a name="014">14</a> ‏עֲשֵׂ֤ה לְךָ֙ תֵּבַ֣ת עֲצֵי־גֹ֔פֶר קִנִּ֖ים תַּֽעֲשֶׂ֣ה אֶת־הַתֵּבָ֑ה וְכָֽפַרְתָּ֥ אֹתָ֛הּ מִבַּ֥יִת וּמִח֖וּץ בַּכֹּֽפֶר׃ </span></p>
 <p align="RIGHT"><span lang="he">‎<a name="015">15</a> ‏וְזֶ֕ה אֲשֶׁ֥ר תַּֽעֲשֶׂ֖ה אֹתָ֑הּ שְׁלֹ֧שׁ מֵא֣וֹת אַמָּ֗ה אֹ֚רֶךְ הַתֵּבָ֔ה חֲמִשִּׁ֤ים אַמָּה֙ רָחְבָּ֔הּ וּשְׁלֹשִׁ֥ים אַמָּ֖ה קוֹמָתָֽהּ׃ </span></p>
 <p align="RIGHT"><span lang="he">‎<a name="016">16</a> ‏צֹ֣הַר׀ תַּעֲשֶׂ֣ה<font color="red"><sup>3</sup></font> לַתֵּבָ֗ה וְאֶל־אַמָּה֙ תְּכַלֶ֣נָּה<font color="red"><sup>1</sup></font> מִלְמַ֔עְלָה וּפֶ֥תַח הַתֵּבָ֖ה בְּצִדָּ֣הּ תָּשִׂ֑ים תַּחְתִּיִּ֛ם שְׁנִיִּ֥ם וּשְׁלִשִׁ֖ים תַּֽעֲשֶֽׂהָ׃ </span></p>
 <p align="RIGHT"><span lang="he">‎<a name="017">17</a> ‏וַאֲנִ֗י הִנְנִי֩ מֵבִ֨יא אֶת־הַמַּבּ֥וּל מַ֙יִם֙ עַל־הָאָ֔רֶץ לְשַׁחֵ֣ת כָּל־בָּשָׂ֗ר אֲשֶׁר־בּוֹ֙ ר֣וּחַ חַיִּ֔ים מִתַּ֖חַת הַשָּׁמָ֑יִם כֹּ֥ל אֲשֶׁר־בָּאָ֖רֶץ יִגְוָֽע׃ </span></p>
 <p align="RIGHT"><span lang="he">‎<a name="018">18</a> ‏וַהֲקִמֹתִ֥י אֶת־בְּרִיתִ֖י אִתָּ֑ךְ וּבָאתָ֙ אֶל־הַתֵּבָ֔ה אַתָּ֕ה וּבָנֶ֛יךָ וְאִשְׁתְּךָ֥ וּנְשֵֽׁי־בָנֶ֖יךָ אִתָּֽךְ׃ </span></p>
 <p align="RIGHT"><span lang="he">‎<a name="019">19</a> ‏וּמִכָּל־הָ֠חַי מִֽכָּל־בָּשָׂ֞ר שְׁנַ֧יִם מִכֹּ֛ל תָּבִ֥יא אֶל־הַתֵּבָ֖ה לְהַחֲיֹ֣ת אִתָּ֑ךְ זָכָ֥ר וּנְקֵבָ֖ה יִֽהְיֽוּ׃ </span></p>
 <p align="RIGHT"><span lang="he">‎<a name="020">20</a> ‏מֵהָע֣וֹף לְמִינֵ֗הוּ וּמִן־הַבְּהֵמָה֙ לְמִינָ֔הּ מִכֹּ֛ל רֶ֥מֶשׂ הָֽאֲדָמָ֖ה לְמִינֵ֑הוּ שְׁנַ֧יִם מִכֹּ֛ל יָבֹ֥אוּ אֵלֶ֖יךָ לְהַֽחֲיֽוֹת׃ </span></p>
 <p align="RIGHT"><span lang="he">‎<a name="021">21</a> ‏וְאַתָּ֣ה קַח־לְךָ֗ מִכָּל־מַֽאֲכָל֙ אֲשֶׁ֣ר יֵֽאָכֵ֔ל וְאָסַפְתָּ֖ אֵלֶ֑יךָ וְהָיָ֥ה לְךָ֛ וְלָהֶ֖ם לְאָכְלָֽה׃ </span></p>
 <p align="RIGHT"><span lang="he">‎<a name="022">22</a> ‏וַיַּ֖עַשׂ נֹ֑חַ כְּ֠כֹל אֲשֶׁ֨ר צִוָּ֥ה אֹת֛וֹ אֱלֹהִ֖ים<font color="red"><sup>3</sup></font> כֵּ֥ן עָשָֽׂה׃ ס</span></p>
 </td>
 <td width="50%">
 <p>1 wayəhî kî-hēḥēl hā’āḏām lārōḇ ‘al-pənê hā’ăḏāmâ ûḇānwōṯ yulləḏû lâem: </p>
 <p>2 wayyirə’û ḇənê-hā’ĕlōhîm ’eṯ-bənwōṯ hā’āḏām kî ṭōḇōṯ hēnnâ wayyiqəḥû lâem nāšîm mikōl ’ăšer bāḥārû: </p>
 <p>3 wayyō’mer yəhwâ lō’-yāḏwōn rûḥî ḇā’āḏām lə‘ōlām bəšagam hû’ ḇāśār wəhāyû yāmāyw mē’â wə‘eśərîm šānâ: </p>
 <p>4 hannəfilîm hāyû ḇā’āreṣ bayyāmîm hâēm wəḡam ’<sup>a</sup>ḥărê-ḵēn ’ăšer yāḇō’û bənê hā’ĕlōhîm ’el-bənwōṯ hā’āḏām wəyāləḏû lâem hēmmâ hagibōrîm ’ăšer mē‘wōlām ’anəšê haššēm: f</p>
 <p>5 wayyarə’ yəhwâ kî rabâ rā‘aṯ hā’āḏām bā’āreṣ wəḵāl-yēṣer m<sup>a</sup>ḥəšəḇōṯ libwō raq r<sup>a</sup>‘ kāl-hayywōm: </p>
 <p>6 wayyinnāḥem yəhwâ kî-‘āśâ ’eṯ-hā’āḏām bā’āreṣ wayyiṯə‘aṣṣēḇ ’el-libwō: </p>
 <p>7 wayyō’mer yəhwâ ’eməḥeh ’eṯ-hā’āḏām ’ăšer-bārā’ṯî mē‘al pənê hā’ăḏāmâ mē’āḏām ‘aḏ-bəhēmâ ‘aḏ-remeś wə‘aḏ-‘wōf haššāmāyim kî niḥamətî kî ‘ăśîṯim: </p>
 <p>8 wənōḥa māṣā’ ḥēn bə‘ênê yəhwâ: f</p>
 <p>9 ’ēlleh twōləḏōṯ nōḥa nōḥa ’îš ṣadîq tāmîm hāyâ bəḏōrōṯāyw ’eṯ-hā’ĕlōhîm hiṯəhalleḵə-nōḥa: </p>
 <p>10 wayywōleḏ nōḥa šəlōšâ ḇānîm ’eṯ-šēm ’eṯ-ḥām wə’eṯ-yāfeṯ: </p>
 <p>11 watiššāḥēṯ hā’āreṣ lifənê hā’ĕlōhîm watimmālē’ hā’āreṣ ḥāmās: </p>
 <p>12 wayyarə’ ’ĕlōhîm ’eṯ-hā’āreṣ wəhinnēh nišəḥāṯâ kî-hišəḥîṯ kāl-bāśār ’eṯ-darəkwō ‘al-hā’āreṣ: s</p>
 <p>13 wayyō’mer ’ĕlōhîm lənōḥa qēṣ kāl-bāśār bā’ ləfānay kî-mālə’â hā’āreṣ ḥāmās mipənêhem wəhinənî mašəḥîṯām ’eṯ-hā’āreṣ: </p>
 <p>14 ‘ăśēh ləḵā tēḇaṯ ‘ăṣê-ḡōfer qinnîm t<sup>a</sup>‘ăśeh ’eṯ-hatēḇâ wəḵāfarətā ’ōṯāh mibayiṯ ûmiḥûṣ bakōfer: </p>
 <p>15 wəzeh ’ăšer t<sup>a</sup>‘ăśeh ’ōṯāh šəlōš mē’wōṯ ’ammâ ’ōreḵə hatēḇâ ḥămiššîm ’ammâ rāḥəbāh ûšəlōšîm ’ammâ qwōmāṯāh: </p>
 <p>16 ṣōhar| t<sup>a</sup>‘ăśeh<font color="red"><sup>3</sup></font> latēḇâ wə’el-’ammâ təḵalennâ<font color="red"><sup>1</sup></font> miləm<sup>a</sup>‘əlâ ûfeṯ<sup>a</sup>ḥ hatēḇâ bəṣidāh tāśîm t<sup>a</sup>ḥətîyim šənîyim ûšəlišîm t<sup>a</sup>‘ăśehā: </p>
 <p>17 wa’ănî hinənî mēḇî’ ’eṯ-hammabûl mayim ‘al-hā’āreṣ ləš<sup>a</sup>ḥēṯ kāl-bāśār ’ăšer-bwō rûḥa ḥayyîm mit<sup>a</sup>ḥaṯ haššāmāyim kōl ’ăšer-bā’āreṣ yiḡəwā‘: </p>
 <p>18 wahăqimōṯî ’eṯ-bərîṯî ’itāḵə ûḇā’ṯā ’el-hatēḇâ ’atâ ûḇāneyḵā wə’išətəḵā ûnəšê-ḇāneyḵā ’itāḵə: </p>
 <p>19 ûmikāl-hāḥay mikāl-bāśār šənayim mikōl tāḇî’ ’el-hatēḇâ ləh<sup>a</sup>ḥăyōṯ ’itāḵə zāḵār ûnəqēḇâ yihəyû: </p>
 <p>20 mēhā‘wōf ləmînēhû ûmin-habəhēmâ ləmînāh mikōl remeś hā’ăḏāmâ ləmînēhû šənayim mikōl yāḇō’û ’ēleyḵā ləh<sup>a</sup>ḥăywōṯ: </p>
 <p>21 wə’atâ q<sup>a</sup>ḥ-ləḵā mikāl-ma’ăḵāl ’ăšer yē’āḵēl wə’āsafətā ’ēleyḵā wəhāyâ ləḵā wəlâem lə’āḵəlâ: </p>
 <p>22 wayy<sup>a</sup>‘aś nōḥa kəḵōl ’ăšer ṣiûâ ’ōṯwō ’ĕlōhîm<font color="red"><sup>3</sup></font> kēn ‘āśâ: s</p>
 </td>
 </tr></table>
 <p></p><hr>
 <center>
 <a href="gen007.htm">Next: Genesis (Bereshit) Chapter 7</a></center>
 </body>