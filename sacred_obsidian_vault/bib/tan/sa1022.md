<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/sa1022.htm">Polyglot</a> 
 <a href="../kjv/sa1022.htm">KJV</a> 
 <a href="../sep/sa1022.htm">Sep</a> 
 <a href="../vul/sa1022.htm">Vul</a> 
 
 <br>
 <br><a href="sa1.htm">1 Samuel (1 Shmuel) Index</a><br>
  
 <a href="sa1021.htm">Previous</a> 
 <a href="sa1023.htm">Next</a> 
 </center>
 <hr>
 
 <h3 align="CENTER">Tanach (Hebrew): 1 Samuel (1 Shmuel) Chapter 22</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיֵּ֤לֶךְ דָּוִד֙ מִשָּׁ֔ם וַיִּמָּלֵ֖ט אֶל־מְעָרַ֣ת עֲדֻלָּ֑ם וַיִּשְׁמְע֤וּ אֶחָיו֙ וְכָל־בֵּ֣ית אָבִ֔יו וַיֵּרְד֥וּ אֵלָ֖יו שָֽׁמָּה׃ </span></p>
 <p align="RIGHT"><span lang="he">‎<a name="002">2</a> ‏וַיִּֽתְקַבְּצ֣וּ אֵ֠לָיו כָּל־אִ֨ישׁ מָצ֜וֹק וְכָל־אִ֨ישׁ אֲשֶׁר־ל֤וֹ נֹשֶׁא֙ וְכָל־אִ֣ישׁ מַר־נֶ֔פֶשׁ וַיְהִ֥י עֲלֵיהֶ֖ם לְשָׂ֑ר וַיִּהְי֣וּ עִמּ֔וֹ כְּאַרְבַּ֥ע מֵא֖וֹת אִֽישׁ׃ </span></p>
 <p align="RIGHT"><span lang="he">‎<a name="003">3</a> ‏וַיֵּ֧לֶךְ דָּוִ֛ד מִשָּׁ֖ם מִצְפֵּ֣ה מוֹאָ֑ב וַיֹּ֣אמֶר׀ אֶל־מֶ֣לֶךְ מוֹאָ֗ב יֵֽצֵא־נָ֞א אָבִ֤י וְאִמִּי֙ אִתְּכֶ֔ם עַ֚ד אֲשֶׁ֣ר אֵדַ֔ע מַה־יַּֽעֲשֶׂה־לִּ֖י אֱלֹהִֽים׃ </span></p>
 <p align="RIGHT"><span lang="he">‎<a name="004">4</a> ‏וַיַּנְחֵ֕ם אֶת־פְּנֵ֖י מֶ֣לֶךְ מוֹאָ֑ב וַיֵּשְׁב֣וּ עִמּ֔וֹ כָּל־יְמֵ֥י הֱיוֹת־דָּוִ֖ד בַּמְּצוּדָֽה׃ ס</span></p>
 <p align="RIGHT"><span lang="he">‎<a name="005">5</a> ‏וַיֹּאמֶר֩ גָּ֨ד הַנָּבִ֜יא אֶל־דָּוִ֗ד לֹ֤א תֵשֵׁב֙ בַּמְּצוּדָ֔ה לֵ֥ךְ וּבָֽאתָ־לְּךָ֖ אֶ֣רֶץ יְהוּדָ֑ה וַיֵּ֣לֶךְ דָּוִ֔ד וַיָּבֹ֖א יַ֥עַר חָֽרֶת׃ ס</span></p>
 <p align="RIGHT"><span lang="he">‎<a name="006">6</a> ‏וַיִּשְׁמַ֣ע שָׁא֔וּל כִּ֚י נוֹדַ֣ע דָּוִ֔ד וַאֲנָשִׁ֖ים אֲשֶׁ֣ר אִתּ֑וֹ וְשָׁאוּל֩ יוֹשֵׁ֨ב בַּגִּבְעָ֜ה תַּֽחַת־הָאֶ֤שֶׁל בָּֽרָמָה֙ וַחֲנִית֣וֹ בְיָד֔וֹ וְכָל־עֲבָדָ֖יו נִצָּבִ֥ים עָלָֽיו׃ </span></p>
 <p align="RIGHT"><span lang="he">‎<a name="007">7</a> ‏וַיֹּ֣אמֶר שָׁא֗וּל לַֽעֲבָדָיו֙ הַנִּצָּבִ֣ים עָלָ֔יו שִׁמְעוּ־נָ֖א בְּנֵ֣י יְמִינִ֑י גַּם־לְכֻלְּכֶ֗ם יִתֵּ֤ן בֶּן־יִשַׁי֙ שָׂד֣וֹת וּכְרָמִ֔ים לְכֻלְּכֶ֣ם יָשִׂ֔ים שָׂרֵ֥י אֲלָפִ֖ים וְשָׂרֵ֥י מֵאֽוֹת׃ </span></p>
 <p align="RIGHT"><span lang="he">‎<a name="008">8</a> ‏כִּי֩ קְשַׁרְתֶּ֨ם כֻּלְּכֶ֜ם עָלַ֗י וְאֵין־גֹּלֶ֤ה אֶת־אָזְנִי֙ בִּכְרָת־בְּנִ֣י עִם־בֶּן־יִשַׁ֔י וְאֵין־חֹלֶ֥ה מִכֶּ֛ם עָלַ֖י וְגֹלֶ֣ה אֶת־אָזְנִ֑י כִּ֣י הֵקִים֩ בְּנִ֨י אֶת־עַבְדִּ֥י עָלַ֛י לְאֹרֵ֖ב כַּיּ֥וֹם הַזֶּֽה׃ ס</span></p>
 <p align="RIGHT"><span lang="he">‎<a name="009">9</a> ‏וַיַּ֜עַן דֹּאֵ֣ג הָאֲדֹמִ֗י וְה֛וּא נִצָּ֥ב עַל־עַבְדֵֽי־שָׁא֖וּל וַיֹּאמַ֑ר רָאִ֙יתִי֙ אֶת־בֶּן־יִשַׁ֔י בָּ֣א נֹ֔בֶה אֶל־אֲחִימֶ֖לֶךְ בֶּן־אֲחִטֽוּב׃ </span></p>
 <p align="RIGHT"><span lang="he">‎<a name="010">10</a> ‏וַיִּשְׁאַל־לוֹ֙ בַּֽיהוָ֔ה וְצֵידָ֖ה נָ֣תַן ל֑וֹ וְאֵ֗ת חֶ֛רֶב גָּלְיָ֥ת הַפְּלִשְׁתִּ֖י נָ֥תַן לֽוֹ׃ </span></p>
 <p align="RIGHT"><span lang="he">‎<a name="011">11</a> ‏וַיִּשְׁלַ֣ח הַמֶּ֡לֶךְ לִקְרֹא֩ אֶת־אֲחִימֶ֨לֶךְ בֶּן־אֲחִיט֜וּב הַכֹּהֵ֗ן וְאֵ֨ת כָּל־בֵּ֥ית אָבִ֛יו הַכֹּהֲנִ֖ים אֲשֶׁ֣ר בְּנֹ֑ב וַיָּבֹ֥אוּ כֻלָּ֖ם אֶל־הַמֶּֽלֶךְ׃ ס</span></p>
 <p align="RIGHT"><span lang="he">‎<a name="012">12</a> ‏וַיֹּ֣אמֶר שָׁא֔וּל שְֽׁמַֽע־נָ֖א בֶּן־אֲחִיט֑וּב וַיֹּ֖אמֶר הִנְנִ֥י אֲדֹנִֽי׃ </span></p>
 <p align="RIGHT"><span lang="he">‎<a name="013">13</a> ‏וַיֹּ֤אמֶר <font color="brown">אלו</font> <font color="blue">אֵלָיו֙</font> שָׁא֔וּל לָ֚מָּה קְשַׁרְתֶּ֣ם עָלַ֔י אַתָּ֖ה וּבֶן־יִשָׁ֑י בְּתִתְּךָ֙ ל֜וֹ לֶ֣חֶם וְחֶ֗רֶב וְשָׁא֥וֹל לוֹ֙ בֵּֽאלֹהִ֔ים לָק֥וּם אֵלַ֛י לְאֹרֵ֖ב כַּיּ֥וֹם הַזֶּֽה׃ ס</span></p>
 <p align="RIGHT"><span lang="he">‎<a name="014">14</a> ‏וַיַּ֧עַן אֲחִימֶ֛לֶךְ אֶת־הַמֶּ֖לֶךְ וַיֹּאמַ֑ר וּמִ֤י בְכָל־עֲבָדֶ֙יךָ֙ כְּדָוִ֣ד נֶאֱמָ֔ן וַחֲתַ֥ן הַמֶּ֛לֶךְ וְסָ֥ר אֶל־מִשְׁמַעְתֶּ֖ךָ וְנִכְבָּ֥ד בְּבֵיתֶֽךָ׃ </span></p>
 <p align="RIGHT"><span lang="he">‎<a name="015">15</a> ‏הַיּ֧וֹם הַחִלֹּ֛תִי <font color="brown">לשאול־</font> <font color="blue">לִשְׁאָל־</font> ל֥וֹ בֵאלֹהִ֖ים חָלִ֣ילָה לִּ֑י אַל־יָשֵׂם֩ הַמֶּ֨לֶךְ בְּעַבְדּ֤וֹ דָבָר֙ בְּכָל־בֵּ֣ית אָבִ֔י כִּ֠י לֹֽא־יָדַ֤ע עַבְדְּךָ֙ בְּכָל־זֹ֔את דָּבָ֥ר קָטֹ֖ן א֥וֹ גָדֽוֹל׃ </span></p>
 <p align="RIGHT"><span lang="he">‎<a name="016">16</a> ‏וַיֹּ֣אמֶר הַמֶּ֔לֶךְ מ֥וֹת תָּמ֖וּת אֲחִימֶ֑לֶךְ אַתָּ֖ה וְכָל־בֵּ֥ית אָבִֽיךָ׃ </span></p>
 <p align="RIGHT"><span lang="he">‎<a name="017">17</a> ‏וַיֹּ֣אמֶר הַמֶּ֡לֶךְ לָרָצִים֩ הַנִּצָּבִ֨ים עָלָ֜יו סֹ֥בּוּ וְהָמִ֣יתוּ׀ כֹּהֲנֵ֣י יְהוָ֗ה כִּ֤י גַם־יָדָם֙ עִם־דָּוִ֔ד וְכִ֤י יָֽדְעוּ֙ כִּֽי־בֹרֵ֣חַ ה֔וּא וְלֹ֥א גָל֖וּ אֶת־<font color="brown">אזנו</font> <font color="blue">אָזְנִ֑י</font> וְלֹֽא־אָב֞וּ עַבְדֵ֤י הַמֶּ֙לֶךְ֙ לִשְׁלֹ֣חַ אֶת־יָדָ֔ם לִפְגֹ֖עַ בְּכֹהֲנֵ֥י יְהוָֽה׃ ס</span></p>
 <p align="RIGHT"><span lang="he">‎<a name="018">18</a> ‏וַיֹּ֤אמֶר הַמֶּ֙לֶךְ֙ <font color="brown">לדויג</font> <font color="blue">לְדוֹאֵ֔ג</font> סֹ֣ב אַתָּ֔ה וּפְגַ֖ע בַּכֹּהֲנִ֑ים וַיִּסֹּ֞ב <font color="brown">דויג</font> <font color="blue">דּוֹאֵ֣ג</font> הָאֲדֹמִ֗י וַיִּפְגַּע־הוּא֙ בַּכֹּ֣הֲנִ֔ים וַיָּ֣מֶת׀ בַּיּ֣וֹם הַה֗וּא שְׁמֹנִ֤ים וַחֲמִשָּׁה֙ אִ֔ישׁ נֹשֵׂ֖א אֵפ֥וֹד בָּֽד׃ </span></p>
 <p align="RIGHT"><span lang="he">‎<a name="019">19</a> ‏וְאֵ֨ת נֹ֤ב עִיר־הַכֹּֽהֲנִים֙ הִכָּ֣ה לְפִי־חֶ֔רֶב מֵאִישׁ֙ וְעַד־אִשָּׁ֔ה מֵעוֹלֵ֖ל וְעַד־יוֹנֵ֑ק וְשׁ֧וֹר וַחֲמ֛וֹר וָשֶׂ֖ה לְפִי־חָֽרֶב׃ </span></p>
 <p align="RIGHT"><span lang="he">‎<a name="020">20</a> ‏וַיִּמָּלֵ֣ט בֵּן־אֶחָ֗ד לַאֲחִימֶ֙לֶךְ֙ בֶּן־אֲחִט֔וּב וּשְׁמ֖וֹ אֶבְיָתָ֑ר וַיִּבְרַ֖ח אַחֲרֵ֥י דָוִֽד׃ </span></p>
 <p align="RIGHT"><span lang="he">‎<a name="021">21</a> ‏וַיַּגֵּ֥ד אֶבְיָתָ֖ר לְדָוִ֑ד כִּ֚י הָרַ֣ג שָׁא֔וּל אֵ֖ת כֹּהֲנֵ֥י יְהוָֽה׃ </span></p>
 <p align="RIGHT"><span lang="he">‎<a name="022">22</a> ‏וַיֹּ֨אמֶר דָּוִ֜ד לְאֶבְיָתָ֗ר יָדַ֜עְתִּי בַּיּ֤וֹם הַהוּא֙ כִּֽי־שָׁם֙ <font color="brown">דויג</font> <font color="blue">דּוֹאֵ֣ג</font> הָאֲדֹמִ֔י כִּֽי־הַגֵּ֥ד יַגִּ֖יד לְשָׁא֑וּל אָנֹכִ֣י סַבֹּ֔תִי בְּכָל־נֶ֖פֶשׁ בֵּ֥ית אָבִֽיךָ׃ </span></p>
 <p align="RIGHT"><span lang="he">‎<a name="023">23</a> ‏שְׁבָ֤ה אִתִּי֙ אַל־תִּירָ֔א כִּ֛י אֲשֶׁר־יְבַקֵּ֥שׁ אֶת־נַפְשִׁ֖י יְבַקֵּ֣שׁ אֶת־נַפְשֶׁ֑ךָ כִּֽי־מִשְׁמֶ֥רֶת אַתָּ֖ה עִמָּדִֽי׃ </span></p>
 </td>
 <td width="50%">
 <p>1 wayyēleḵə dāwiḏ miššām wayyimmālēṭ ’el-mə‘āraṯ ‘ăḏullām wayyišəmə‘û ’eḥāyw wəḵāl-bêṯ ’āḇîw wayyērəḏû ’ēlāyw šāmmâ: </p>
 <p>2 wayyiṯəqabəṣû ’ēlāyw kāl-’îš māṣwōq wəḵāl-’îš ’ăšer-lwō nōše’ wəḵāl-’îš mar-nefeš wayəhî ‘ălêhem ləśār wayyihəyû ‘immwō kə’arəb<sup>a</sup>‘ mē’wōṯ ’îš: </p>
 <p>3 wayyēleḵə dāwiḏ miššām miṣəpēh mwō’āḇ wayyō’mer| ’el-meleḵə mwō’āḇ yēṣē’-nā’ ’āḇî wə’immî ’itəḵem ‘aḏ ’ăšer ’ēḏ<sup>a</sup>‘ mah-yy<sup>a</sup>‘ăśeh-llî ’ĕlōhîm: </p>
 <p>4 wayyanəḥēm ’eṯ-pənê meleḵə mwō’āḇ wayyēšəḇû ‘immwō kāl-yəmê hĕywōṯ-dāwiḏ bamməṣûḏâ: s</p>
 <p>5 wayyō’mer gāḏ hannāḇî’ ’el-dāwiḏ lō’ ṯēšēḇ bamməṣûḏâ lēḵə ûḇā’ṯā-lləḵā ’ereṣ yəhûḏâ wayyēleḵə dāwiḏ wayyāḇō’ y<sup>a</sup>‘ar ḥāreṯ: s</p>
 <p>6 wayyišəm<sup>a</sup>‘ šā’ûl kî nwōḏ<sup>a</sup>‘ dāwiḏ wa’ănāšîm ’ăšer ’itwō wəšā’ûl ywōšēḇ bagiḇə‘â t<sup>a</sup>ḥaṯ-hā’ešel bārāmâ w<sup>a</sup>ḥănîṯwō ḇəyāḏwō wəḵāl-‘ăḇāḏāyw niṣṣāḇîm ‘ālāyw: </p>
 <p>7 wayyō’mer šā’ûl l<sup>a</sup>‘ăḇāḏāyw hanniṣṣāḇîm ‘ālāyw šimə‘û-nā’ bənê yəmînî gam-ləḵulləḵem yitēn ben-yišay śāḏwōṯ ûḵərāmîm ləḵulləḵem yāśîm śārê ’ălāfîm wəśārê mē’wōṯ: </p>
 <p>8 kî qəšarətem kulləḵem ‘ālay wə’ên-gōleh ’eṯ-’āzənî biḵərāṯ-bənî ‘im-ben-yišay wə’ên-ḥōleh mikem ‘ālay wəḡōleh ’eṯ-’āzənî kî hēqîm bənî ’eṯ-‘aḇədî ‘ālay lə’ōrēḇ kayywōm hazzeh: s</p>
 <p>9 wayy<sup>a</sup>‘an dō’ēḡ hā’ăḏōmî wəhû’ niṣṣāḇ ‘al-‘aḇəḏê-šā’ûl wayyō’mar rā’îṯî ’eṯ-ben-yišay bā’ nōḇeh ’el-’ăḥîmeleḵə ben-’ăḥiṭûḇ: </p>
 <p>10 wayyišə’al-lwō bayhwâ wəṣêḏâ nāṯan lwō wə’ēṯ ḥereḇ gāləyāṯ hapəlišətî nāṯan lwō: </p>
 <p>11 wayyišəl<sup>a</sup>ḥ hammeleḵə liqərō’ ’eṯ-’ăḥîmeleḵə ben-’ăḥîṭûḇ hakōhēn wə’ēṯ kāl-bêṯ ’āḇîw hakōhănîm ’ăšer bənōḇ wayyāḇō’û ḵullām ’el-hammeleḵə: s</p>
 <p>12 wayyō’mer šā’ûl šəm<sup>a</sup>‘-nā’ ben-’ăḥîṭûḇ wayyō’mer hinənî ’ăḏōnî: </p>
 <p>13 wayyō’mer <font color="brown">’ēlāw</font> <font color="blue">’ēlāyw</font> šā’ûl lāmmâ qəšarətem ‘ālay ’atâ ûḇen-yišāy bəṯitəḵā lwō leḥem wəḥereḇ wəšā’wōl lwō bē’lōhîm lāqûm ’ēlay lə’ōrēḇ kayywōm hazzeh: s</p>
 <p>14 wayy<sup>a</sup>‘an ’ăḥîmeleḵə ’eṯ-hammeleḵə wayyō’mar ûmî ḇəḵāl-‘ăḇāḏeyḵā kəḏāwiḏ ne’ĕmān w<sup>a</sup>ḥăṯan hammeleḵə wəsār ’el-mišəm<sup>a</sup>‘əteḵā wəniḵəbāḏ bəḇêṯeḵā: </p>
 <p>15 hayywōm h<sup>a</sup>ḥillōṯî <font color="brown">lišə’wōl-</font> <font color="blue">lišə’āl-</font> lwō ḇē’lōhîm ḥālîlâ llî ’al-yāśēm hammeleḵə bə‘aḇədwō ḏāḇār bəḵāl-bêṯ ’āḇî kî lō’-yāḏ<sup>a</sup>‘ ‘aḇədəḵā bəḵāl-zō’ṯ dāḇār qāṭōn ’wō ḡāḏwōl: </p>
 <p>16 wayyō’mer hammeleḵə mwōṯ tāmûṯ ’ăḥîmeleḵə ’atâ wəḵāl-bêṯ ’āḇîḵā: </p>
 <p>17 wayyō’mer hammeleḵə lārāṣîm hanniṣṣāḇîm ‘ālāyw sōbû wəhāmîṯû| kōhănê yəhwâ kî ḡam-yāḏām ‘im-dāwiḏ wəḵî yāḏə‘û kî-ḇōrēḥa hû’ wəlō’ ḡālû ’eṯ-<font color="brown">’āzənwō</font> <font color="blue">’āzənî</font> wəlō’-’āḇû ‘aḇəḏê hammeleḵə lišəlōḥa ’eṯ-yāḏām lifəḡō‘a bəḵōhănê yəhwâ: s</p>
 <p>18 wayyō’mer hammeleḵə <font color="brown">ləḏwōyēḡ</font> <font color="blue">ləḏwō’ēḡ</font> sōḇ ’atâ ûfəḡ<sup>a</sup>‘ bakōhănîm wayyissōḇ <font color="brown">dwōyēḡ</font> <font color="blue">dwō’ēḡ</font> hā’ăḏōmî wayyifəg<sup>a</sup>‘-hû’ bakōhănîm wayyāmeṯ| bayywōm hahû’ šəmōnîm w<sup>a</sup>ḥămiššâ ’îš nōśē’ ’ēfwōḏ bāḏ: </p>
 <p>19 wə’ēṯ nōḇ ‘îr-hakōhănîm hikâ ləfî-ḥereḇ mē’îš wə‘aḏ-’iššâ mē‘wōlēl wə‘aḏ-ywōnēq wəšwōr w<sup>a</sup>ḥămwōr wāśeh ləfî-ḥāreḇ: </p>
 <p>20 wayyimmālēṭ bēn-’eḥāḏ la’ăḥîmeleḵə ben-’ăḥiṭûḇ ûšəmwō ’eḇəyāṯār wayyiḇər<sup>a</sup>ḥ ’<sup>a</sup>ḥărê ḏāwiḏ: </p>
 <p>21 wayyagēḏ ’eḇəyāṯār ləḏāwiḏ kî hāraḡ šā’ûl ’ēṯ kōhănê yəhwâ: </p>
 <p>22 wayyō’mer dāwiḏ lə’eḇəyāṯār yāḏ<sup>a</sup>‘ətî bayywōm hahû’ kî-šām <font color="brown">dwōyēḡ</font> <font color="blue">dwō’ēḡ</font> hā’ăḏōmî kî-hagēḏ yagîḏ ləšā’ûl ’ānōḵî sabōṯî bəḵāl-nefeš bêṯ ’āḇîḵā: </p>
 <p>23 šəḇâ ’itî ’al-tîrā’ kî ’ăšer-yəḇaqqēš ’eṯ-nafəšî yəḇaqqēš ’eṯ-nafəšeḵā kî-mišəmereṯ ’atâ ‘immāḏî: </p>
 </td>
 </tr></table>
 <p></p><hr>
 <center>
 <a href="sa1023.htm">Next: 1 Samuel (1 Shmuel) Chapter 23</a></center>
 </body>