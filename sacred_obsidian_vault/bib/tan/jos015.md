<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jos015.htm">Polyglot</a> 
 <a href="../kjv/jos015.htm">KJV</a> 
 <a href="../sep/jsb015.htm">Sep:JsB</a> 
 <a href="../sep/jsa015.htm">Sep:JsA</a> 
 <a href="../vul/jos015.htm">Vul</a> 
 
 <br>
 <br><a href="jos.htm">Joshua (Yehoshua) Index</a><br>
  
 <a href="jos014.htm">Previous</a> 
 <a href="jos016.htm">Next</a> 
 </center>
 <hr>
 
 <h3 align="CENTER">Tanach (Hebrew): Joshua (Yehoshua) Chapter 15</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְהִ֣י הַגּוֹרָ֗ל לְמַטֵּ֛ה בְּנֵ֥י יְהוּדָ֖ה לְמִשְׁפְּחֹתָ֑ם אֶל־גְּב֨וּל אֱד֧וֹם מִדְבַּר־צִ֛ן נֶ֖גְבָּה מִקְצֵ֥ה תֵימָֽן׃ </span></p>
 <p align="RIGHT"><span lang="he">‎<a name="002">2</a> ‏וַיְהִ֤י לָהֶם֙ גְּב֣וּל נֶ֔גֶב מִקְצֵ֖ה יָ֣ם הַמֶּ֑לַח מִן־הַלָּשֹׁ֖ן הַפֹּנֶ֥ה נֶֽגְבָּה׃ </span></p>
 <p align="RIGHT"><span lang="he">‎<a name="003">3</a> ‏וְ֠יָצָא אֶל־מִנֶּ֜גֶב לְמַעֲלֵ֤ה עַקְרַבִּים֙ וְעָ֣בַר צִ֔נָה וְעָלָ֥ה מִנֶּ֖גֶב לְקָדֵ֣שׁ בַּרְנֵ֑עַ וְעָבַ֤ר חֶצְרוֹן֙ וְעָלָ֣ה אַדָּ֔רָה וְנָסַ֖ב הַקַּרְקָֽעָה׃ </span></p>
 <p align="RIGHT"><span lang="he">‎<a name="004">4</a> ‏וְעָבַ֣ר עַצְמ֗וֹנָה וְיָצָא֙ נַ֣חַל מִצְרַ֔יִם <font color="brown">והיה</font> <font color="blue">וְהָי֛וּ</font> תֹּצְא֥וֹת הַגְּב֖וּל יָ֑מָּה זֶה־יִהְיֶ֥ה לָכֶ֖ם גְּב֥וּל נֶֽגֶב׃ </span></p>
 <p align="RIGHT"><span lang="he">‎<a name="005">5</a> ‏וּגְב֥וּל קֵ֙דְמָה֙ יָ֣ם הַמֶּ֔לַח עַד־קְצֵ֖ה הַיַּרְדֵּ֑ן וּגְב֞וּל לִפְאַ֤ת צָפ֙וֹנָה֙ מִלְּשׁ֣וֹן הַיָּ֔ם מִקְצֵ֖ה הַיַּרְדֵּֽן׃ </span></p>
 <p align="RIGHT"><span lang="he">‎<a name="006">6</a> ‏וְעָלָ֤ה הַגְּבוּל֙ בֵּ֣ית חָגְלָ֔ה וְעָבַ֕ר מִצְּפ֖וֹן לְבֵ֣ית הָעֲרָבָ֑ה וְעָלָ֣ה הַגְּב֔וּל אֶ֥בֶן בֹּ֖הַן בֶּן־רְאוּבֵֽן׃ </span></p>
 <p align="RIGHT"><span lang="he">‎<a name="007">7</a> ‏וְעָלָ֨ה הַגְּב֥וּל׀ דְּבִרָה֮ מֵעֵ֣מֶק עָכוֹר֒ וְצָפ֜וֹנָה פֹּנֶ֣ה אֶל־הַגִּלְגָּ֗ל אֲשֶׁר־נֹ֙כַח֙ לְמַעֲלֵ֣ה אֲדֻמִּ֔ים אֲשֶׁ֥ר מִנֶּ֖גֶב לַנָּ֑חַל וְעָבַ֤ר הַגְּבוּל֙ אֶל־מֵי־עֵ֣ין שֶׁ֔מֶשׁ וְהָי֥וּ תֹצְאֹתָ֖יו אֶל־עֵ֥ין רֹגֵֽל׃ </span></p>
 <p align="RIGHT"><span lang="he">‎<a name="008">8</a> ‏וְעָלָ֨ה הַגְּב֜וּל גֵּ֣י בֶן־הִנֹּ֗ם אֶל־כֶּ֤תֶף הַיְבוּסִי֙ מִנֶּ֔גֶב הִ֖יא יְרֽוּשָׁלִָ֑ם וְעָלָ֨ה הַגְּב֜וּל אֶל־רֹ֣אשׁ הָהָ֗ר אֲ֠שֶׁר עַל־פְּנֵ֤י גֵֽי־הִנֹּם֙ יָ֔מָּה אֲשֶׁ֛ר בִּקְצֵ֥ה עֵֽמֶק־רְפָאִ֖ים צָפֹֽנָה׃ </span></p>
 <p align="RIGHT"><span lang="he">‎<a name="009">9</a> ‏וְתָאַ֨ר הַגְּב֜וּל מֵרֹ֣אשׁ הָהָ֗ר אֶל־מַעְיַן֙ מֵ֣י נֶפְתּ֔וֹחַ וְיָצָ֖א אֶל־עָרֵ֣י הַר־עֶפְר֑וֹן וְתָאַ֤ר הַגְּבוּל֙ בַּעֲלָ֔ה הִ֖יא קִרְיַ֥ת יְעָרִֽים׃ </span></p>
 <p align="RIGHT"><span lang="he">‎<a name="010">10</a> ‏וְנָסַב֩ הַגְּב֨וּל מִבַּעֲלָ֥ה יָ֙מָּה֙ אֶל־הַ֣ר שֵׂעִ֔יר וְעָבַ֕ר אֶל־כֶּ֧תֶף הַר־יְעָרִ֛ים מִצָּפ֖וֹנָה הִ֣יא כְסָל֑וֹן וְיָרַ֥ד בֵּֽית־שֶׁ֖מֶשׁ וְעָבַ֥ר תִּמְנָֽה׃ </span></p>
 <p align="RIGHT"><span lang="he">‎<a name="011">11</a> ‏וְיָצָ֨א הַגְּב֜וּל אֶל־כֶּ֣תֶף עֶקְרוֹן֮ צָפוֹנָה֒ וְתָאַ֤ר הַגְּבוּל֙ שִׁכְּר֔וֹנָה וְעָבַ֥ר הַר־הַֽבַּעֲלָ֖ה וְיָצָ֣א יַבְנְאֵ֑ל וְהָי֛וּ תֹּצְא֥וֹת הַגְּב֖וּל יָֽמָּה׃ </span></p>
 <p align="RIGHT"><span lang="he">‎<a name="012">12</a> ‏וּגְב֣וּל יָ֔ם הַיָּ֥מָּה הַגָּד֖וֹל וּגְב֑וּל זֶ֠ה גְּב֧וּל בְּנֵֽי־יְהוּדָ֛ה סָבִ֖יב לְמִשְׁפְּחֹתָֽם׃ </span></p>
 <p align="RIGHT"><span lang="he">‎<a name="013">13</a> ‏וּלְכָלֵ֣ב בֶּן־יְפֻנֶּ֗ה נָ֤תַן חֵ֙לֶק֙ בְּת֣וֹךְ בְּנֵֽי־יְהוּדָ֔ה אֶל־פִּ֥י יְהוָ֖ה לִֽיהוֹשֻׁ֑עַ אֶת־קִרְיַ֥ת אַרְבַּ֛ע אֲבִ֥י הָעֲנָ֖ק הִ֥יא חֶבְרֽוֹן׃ </span></p>
 <p align="RIGHT"><span lang="he">‎<a name="014">14</a> ‏וַיֹּ֤רֶשׁ מִשָּׁם֙ כָּלֵ֔ב אֶת־שְׁלוֹשָׁ֖ה בְּנֵ֣י הָעֲנָ֑ק אֶת־שֵׁשַׁ֤י וְאֶת־אֲחִימַן֙ וְאֶת־תַּלְמַ֔י יְלִידֵ֖י הָעֲנָֽק׃ </span></p>
 <p align="RIGHT"><span lang="he">‎<a name="015">15</a> ‏וַיַּ֣עַל מִשָּׁ֔ם אֶל־יֹשְׁבֵ֖י דְּבִ֑ר וְשֵׁם־דְּבִ֥ר לְפָנִ֖ים קִרְיַת־סֵֽפֶר׃ </span></p>
 <p align="RIGHT"><span lang="he">‎<a name="016">16</a> ‏וַיֹּ֣אמֶר כָּלֵ֔ב אֲשֶׁר־יַכֶּ֥ה אֶת־קִרְיַת־סֵ֖פֶר וּלְכָדָ֑הּ וְנָתַ֥תִּי ל֛וֹ אֶת־עַכְסָ֥ה בִתִּ֖י לְאִשָּֽׁה׃ </span></p>
 <p align="RIGHT"><span lang="he">‎<a name="017">17</a> ‏וַֽיִּלְכְּדָ֛הּ עָתְנִיאֵ֥ל בֶּן־קְנַ֖ז אֲחִ֣י כָלֵ֑ב וַיִּתֶּן־ל֛וֹ אֶת־עַכְסָ֥ה בִתּ֖וֹ לְאִשָּֽׁה׃ </span></p>
 <p align="RIGHT"><span lang="he">‎<a name="018">18</a> ‏וַיְהִ֣י בְּבוֹאָ֗הּ וַתְּסִיתֵ֙הוּ֙ לִשְׁא֤וֹל מֵֽאֵת־אָבִ֙יהָ֙ שָׂדֶ֔ה וַתִּצְנַ֖ח מֵעַ֣ל הַחֲמ֑וֹר וַיֹּֽאמֶר־לָ֥הּ כָּלֵ֖ב מַה־לָּֽךְ׃ </span></p>
 <p align="RIGHT"><span lang="he">‎<a name="019">19</a> ‏וַתֹּ֜אמֶר תְּנָה־לִּ֣י בְרָכָ֗ה כִּ֣י אֶ֤רֶץ הַנֶּ֙גֶב֙ נְתַתָּ֔נִי וְנָתַתָּ֥ה לִ֖י גֻּלֹּ֣ת מָ֑יִם וַיִּתֶּן־לָ֗הּ אֵ֚ת גֻּלֹּ֣ת עִלִּיּ֔וֹת וְאֵ֖ת גֻּלֹּ֥ת תַּחְתִּיּֽוֹת׃ פ</span></p>
 <p align="RIGHT"><span lang="he">‎<a name="020">20</a> ‏זֹ֗את נַחֲלַ֛ת מַטֵּ֥ה בְנֵי־יְהוּדָ֖ה לְמִשְׁפְּחֹתָֽם׃ </span></p>
 <p align="RIGHT"><span lang="he">‎<a name="021">21</a> ‏וַיִּֽהְי֣וּ הֶעָרִ֗ים מִקְצֵה֙ לְמַטֵּ֣ה בְנֵֽי־יְהוּדָ֔ה אֶל־גְּב֥וּל אֱד֖וֹם בַּנֶּ֑גְבָּה קַבְצְאֵ֥ל וְעֵ֖דֶר וְיָגֽוּר׃ </span></p>
 <p align="RIGHT"><span lang="he">‎<a name="022">22</a> ‏וְקִינָ֥ה וְדִֽימוֹנָ֖ה וְעַדְעָדָֽה׃ </span></p>
 <p align="RIGHT"><span lang="he">‎<a name="023">23</a> ‏וְקֶ֥דֶשׁ וְחָצ֖וֹר וְיִתְנָֽן׃ </span></p>
 <p align="RIGHT"><span lang="he">‎<a name="024">24</a> ‏זִ֥יף וָטֶ֖לֶם וּבְעָלֽוֹת׃ </span></p>
 <p align="RIGHT"><span lang="he">‎<a name="025">25</a> ‏וְחָצ֤וֹר׀ חֲדַתָּה֙ וּקְרִיּ֔וֹת חֶצְר֖וֹן הִ֥יא חָצֽוֹר׃ </span></p>
 <p align="RIGHT"><span lang="he">‎<a name="026">26</a> ‏אֲמָ֥ם וּשְׁמַ֖ע וּמוֹלָדָֽה׃ </span></p>
 <p align="RIGHT"><span lang="he">‎<a name="027">27</a> ‏וַחֲצַ֥ר גַּדָּ֛ה וְחֶשְׁמ֖וֹן וּבֵ֥ית פָּֽלֶט׃ </span></p>
 <p align="RIGHT"><span lang="he">‎<a name="028">28</a> ‏וַחֲצַ֥ר שׁוּעָ֛ל וּבְאֵ֥ר שֶׁ֖בַע וּבִזְיוֹתְיָֽה׃ </span></p>
 <p align="RIGHT"><span lang="he">‎<a name="029">29</a> ‏בַּעֲלָ֥ה וְעִיִּ֖ים וָעָֽצֶם׃ </span></p>
 <p align="RIGHT"><span lang="he">‎<a name="030">30</a> ‏וְאֶלְתּוֹלַ֥ד וּכְסִ֖יל וְחָרְמָֽה׃ </span></p>
 <p align="RIGHT"><span lang="he">‎<a name="031">31</a> ‏וְצִֽקְלַ֥ג וּמַדְמַנָּ֖ה וְסַנְסַנָּֽה׃ </span></p>
 <p align="RIGHT"><span lang="he">‎<a name="032">32</a> ‏וּלְבָא֥וֹת וְשִׁלְחִ֖ים וְעַ֣יִן וְרִמּ֑וֹן כָּל־עָרִ֛ים עֶשְׂרִ֥ים וָתֵ֖שַׁע וְחַצְרֵיהֶֽן׃ ס</span></p>
 <p align="RIGHT"><span lang="he">‎<a name="033">33</a> ‏בַּשְּׁפֵלָ֑ה אֶשְׁתָּא֥וֹל וְצָרְעָ֖ה וְאַשְׁנָֽה׃ </span></p>
 <p align="RIGHT"><span lang="he">‎<a name="034">34</a> ‏וְזָנ֙וֹחַ֙ וְעֵ֣ין גַּנִּ֔ים תַּפּ֖וּחַ וְהָעֵינָֽם׃ </span></p>
 <p align="RIGHT"><span lang="he">‎<a name="035">35</a> ‏יַרְמוּת֙ וַעֲדֻלָּ֔ם שׂוֹכֹ֖ה וַעֲזֵקָֽה׃ </span></p>
 <p align="RIGHT"><span lang="he">‎<a name="036">36</a> ‏וְשַׁעֲרַ֙יִם֙ וַעֲדִיתַ֔יִם וְהַגְּדֵרָ֖ה וּגְדֵרֹתָ֑יִם עָרִ֥ים אַרְבַּֽע־עֶשְׂרֵ֖ה וְחַצְרֵיהֶֽן׃ </span></p>
 <p align="RIGHT"><span lang="he">‎<a name="037">37</a> ‏צְנָ֥ן וַחֲדָשָׁ֖ה וּמִגְדַּל־גָּֽד׃ </span></p>
 <p align="RIGHT"><span lang="he">‎<a name="038">38</a> ‏וְדִלְעָ֥ן וְהַמִּצְפֶּ֖ה וְיָקְתְאֵֽל׃ </span></p>
 <p align="RIGHT"><span lang="he">‎<a name="039">39</a> ‏לָכִ֥ישׁ וּבָצְקַ֖ת וְעֶגְלֽוֹן׃ </span></p>
 <p align="RIGHT"><span lang="he">‎<a name="040">40</a> ‏וְכַבּ֥וֹן וְלַחְמָ֖ס וְכִתְלִֽישׁ׃ </span></p>
 <p align="RIGHT"><span lang="he">‎<a name="041">41</a> ‏וּגְדֵר֕וֹת בֵּית־דָּג֥וֹן וְנַעֲמָ֖ה וּמַקֵּדָ֑ה עָרִ֥ים שֵׁשׁ־עֶשְׂרֵ֖ה וְחַצְרֵיהֶֽן׃ ס</span></p>
 <p align="RIGHT"><span lang="he">‎<a name="042">42</a> ‏לִבְנָ֥ה וָעֶ֖תֶר וְעָשָֽׁן׃ </span></p>
 <p align="RIGHT"><span lang="he">‎<a name="043">43</a> ‏וְיִפְתָּ֥ח וְאַשְׁנָ֖ה וּנְצִֽיב׃ </span></p>
 <p align="RIGHT"><span lang="he">‎<a name="044">44</a> ‏וּקְעִילָ֥ה וְאַכְזִ֖יב וּמָֽרֵאשָׁ֑ה עָרִ֥ים תֵּ֖שַׁע וְחַצְרֵיהֶֽן׃ </span></p>
 <p align="RIGHT"><span lang="he">‎<a name="045">45</a> ‏עֶקְר֥וֹן וּבְנֹתֶ֖יהָ וַחֲצֵרֶֽיהָ׃ </span></p>
 <p align="RIGHT"><span lang="he">‎<a name="046">46</a> ‏מֵעֶקְר֖וֹן וָיָ֑מָּה כֹּ֛ל אֲשֶׁר־עַל־יַ֥ד אַשְׁדּ֖וֹד וְחַצְרֵיהֶֽן׃ </span></p>
 <p align="RIGHT"><span lang="he">‎<a name="047">47</a> ‏אַשְׁדּ֞וֹד בְּנוֹתֶ֣יהָ וַחֲצֵרֶ֗יהָ עַזָּ֥ה בְּנוֹתֶ֥יהָ וַחֲצֵרֶ֖יהָ עַד־נַ֣חַל מִצְרָ֑יִם וְהַיָּ֥ם <font color="brown">הגבול</font> <font color="blue">הַגָּד֖וֹל</font> וּגְבֽוּל׃ ס</span></p>
 <p align="RIGHT"><span lang="he">‎<a name="048">48</a> ‏וּבָהָ֑ר שָׁמִ֥יר וְיַתִּ֖יר וְשׂוֹכֹֽה׃ </span></p>
 <p align="RIGHT"><span lang="he">‎<a name="049">49</a> ‏וְדַנָּ֥ה וְקִרְיַת־סַנָּ֖ה הִ֥יא דְבִֽר׃ </span></p>
 <p align="RIGHT"><span lang="he">‎<a name="050">50</a> ‏וַעֲנָ֥ב וְאֶשְׁתְּמֹ֖ה וְעָנִֽים׃ </span></p>
 <p align="RIGHT"><span lang="he">‎<a name="051">51</a> ‏וְגֹ֥שֶׁן וְחֹלֹ֖ן וְגִלֹ֑ה עָרִ֥ים אַֽחַת־עֶשְׂרֵ֖ה וְחַצְרֵיהֶֽן׃ </span></p>
 <p align="RIGHT"><span lang="he">‎<a name="052">52</a> ‏אֲרַ֥ב וְרוּמָ֖ה וְאֶשְׁעָֽן׃ </span></p>
 <p align="RIGHT"><span lang="he">‎<a name="053">53</a> ‏<font color="brown">וינים</font> <font color="blue">וְיָנ֥וּם</font> וּבֵית־תַּפּ֖וּחַ וַאֲפֵֽקָה׃ </span></p>
 <p align="RIGHT"><span lang="he">‎<a name="054">54</a> ‏וְחֻמְטָ֗ה וְקִרְיַ֥ת אַרְבַּ֛ע הִ֥יא חֶבְר֖וֹן וְצִיעֹ֑ר עָרִ֥ים תֵּ֖שַׁע וְחַצְרֵיהֶֽן׃ ס</span></p>
 <p align="RIGHT"><span lang="he">‎<a name="055">55</a> ‏מָע֥וֹן׀ כַּרְמֶ֖ל וָזִ֥יף וְיוּטָּֽה׃ </span></p>
 <p align="RIGHT"><span lang="he">‎<a name="056">56</a> ‏וְיִזְרְעֶ֥אל וְיָקְדְעָ֖ם וְזָנֽוֹחַ׃ </span></p>
 <p align="RIGHT"><span lang="he">‎<a name="057">57</a> ‏הַקַּ֖יִן גִּבְעָ֣ה וְתִמְנָ֑ה עָרִ֥ים עֶ֖שֶׂר וְחַצְרֵיהֶֽן׃ </span></p>
 <p align="RIGHT"><span lang="he">‎<a name="058">58</a> ‏חַלְח֥וּל בֵּֽית־צ֖וּר וּגְדֽוֹר׃ </span></p>
 <p align="RIGHT"><span lang="he">‎<a name="059">59</a> ‏וּמַעֲרָ֥ת וּבֵית־עֲנ֖וֹת וְאֶלְתְּקֹ֑ן עָרִ֥ים שֵׁ֖שׁ וְחַצְרֵיהֶֽן׃ </span></p>
 <p align="RIGHT"><span lang="he">‎<a name="060">60</a> ‏קִרְיַת־בַּ֗עַל הִ֛יא קִרְיַ֥ת יְעָרִ֖ים וְהָֽרַבָּ֑ה עָרִ֥ים שְׁתַּ֖יִם וְחַצְרֵיהֶֽן׃ ס</span></p>
 <p align="RIGHT"><span lang="he">‎<a name="061">61</a> ‏בַּמִּדְבָּ֑ר בֵּ֚ית הָעֲרָבָ֔ה מִדִּ֖ין וּסְכָכָֽה׃ </span></p>
 <p align="RIGHT"><span lang="he">‎<a name="062">62</a> ‏וְהַנִּבְשָׁ֥ן וְעִיר־הַמֶּ֖לַח וְעֵ֣ין גֶּ֑דִי עָרִ֥ים שֵׁ֖שׁ וְחַצְרֵיהֶֽן׃ </span></p>
 <p align="RIGHT"><span lang="he">‎<a name="063">63</a> ‏וְאֶת־הַיְבוּסִי֙ יוֹשְׁבֵ֣י יְרֽוּשָׁלִַ֔ם לֹֽא־<font color="brown">יוכלו</font> <font color="blue">יָכְל֥וּ</font> בְנֵֽי־יְהוּדָ֖ה לְהֽוֹרִישָׁ֑ם וַיֵּ֨שֶׁב הַיְבוּסִ֜י אֶת־בְּנֵ֤י יְהוּדָה֙ בִּיר֣וּשָׁלִַ֔ם עַ֖ד הַיּ֥וֹם הַזֶּֽה׃ פ</span></p>
 </td>
 <td width="50%">
 <p>1 wayəhî hagwōrāl ləmaṭṭēh bənê yəhûḏâ ləmišəpəḥōṯām ’el-gəḇûl ’ĕḏwōm miḏəbar-ṣin neḡəbâ miqəṣēh ṯêmān: </p>
 <p>2 wayəhî lâem gəḇûl neḡeḇ miqəṣēh yām hammel<sup>a</sup>ḥ min-hallāšōn hapōneh neḡəbâ: </p>
 <p>3 wəyāṣā’ ’el-minneḡeḇ ləm<sup>a</sup>‘ălēh ‘aqərabîm wə‘āḇar ṣinâ wə‘ālâ minneḡeḇ ləqāḏēš barənē‘a wə‘āḇar ḥeṣərwōn wə‘ālâ ’adārâ wənāsaḇ haqqarəqā‘â: </p>
 <p>4 wə‘āḇar ‘aṣəmwōnâ wəyāṣā’ n<sup>a</sup>ḥal miṣərayim <font color="brown">wəhāyâ</font> <font color="blue">wəhāyû</font> tōṣə’wōṯ hagəḇûl yāmmâ zeh-yihəyeh lāḵem gəḇûl neḡeḇ: </p>
 <p>5 ûḡəḇûl qēḏəmâ yām hammel<sup>a</sup>ḥ ‘aḏ-qəṣēh hayyarədēn ûḡəḇûl lifə’aṯ ṣāfwōnâ milləšwōn hayyām miqəṣēh hayyarədēn: </p>
 <p>6 wə‘ālâ hagəḇûl bêṯ ḥāḡəlâ wə‘āḇar miṣṣəfwōn ləḇêṯ hā‘ărāḇâ wə‘ālâ hagəḇûl ’eḇen bōhan ben-rə’ûḇēn: </p>
 <p>7 wə‘ālâ hagəḇûl| dəḇirâ mē‘ēmeq ‘āḵwōr wəṣāfwōnâ pōneh ’el-hagiləgāl ’ăšer-nōḵ<sup>a</sup>ḥ ləm<sup>a</sup>‘ălēh ’ăḏummîm ’ăšer minneḡeḇ lannāḥal wə‘āḇar hagəḇûl ’el-mê-‘ên šemeš wəhāyû ṯōṣə’ōṯāyw ’el-‘ên rōḡēl: </p>
 <p>8 wə‘ālâ hagəḇûl gê ḇen-hinnōm ’el-keṯef hayəḇûsî minneḡeḇ hî’ yərûšālāim wə‘ālâ hagəḇûl ’el-rō’š hâār ’ăšer ‘al-pənê ḡê-hinnōm yāmmâ ’ăšer biqəṣēh ‘ēmeq-rəfā’îm ṣāfōnâ: </p>
 <p>9 wəṯā’ar hagəḇûl mērō’š hâār ’el-m<sup>a</sup>‘əyan mê nefətwōḥa wəyāṣā’ ’el-‘ārê har-‘efərwōn wəṯā’ar hagəḇûl b<sup>a</sup>‘ălâ hî’ qirəyaṯ yə‘ārîm: </p>
 <p>10 wənāsaḇ hagəḇûl mib<sup>a</sup>‘ălâ yāmmâ ’el-har śē‘îr wə‘āḇar ’el-keṯef har-yə‘ārîm miṣṣāfwōnâ hî’ ḵəsālwōn wəyāraḏ bêṯ-šemeš wə‘āḇar timənâ: </p>
 <p>11 wəyāṣā’ hagəḇûl ’el-keṯef ‘eqərwōn ṣāfwōnâ wəṯā’ar hagəḇûl šikərwōnâ wə‘āḇar har-hab<sup>a</sup>‘ălâ wəyāṣā’ yaḇənə’ēl wəhāyû tōṣə’wōṯ hagəḇûl yāmmâ: </p>
 <p>12 ûḡəḇûl yām hayyāmmâ hagāḏwōl ûḡəḇûl zeh gəḇûl bənê-yəhûḏâ sāḇîḇ ləmišəpəḥōṯām: </p>
 <p>13 ûləḵālēḇ ben-yəfunneh nāṯan ḥēleq bəṯwōḵə bənê-yəhûḏâ ’el-pî yəhwâ lîhwōšu‘a ’eṯ-qirəyaṯ ’arəb<sup>a</sup>‘ ’ăḇî hā‘ănāq hî’ ḥeḇərwōn: </p>
 <p>14 wayyōreš miššām kālēḇ ’eṯ-šəlwōšâ bənê hā‘ănāq ’eṯ-šēšay wə’eṯ-’ăḥîman wə’eṯ-taləmay yəlîḏê hā‘ănāq: </p>
 <p>15 wayy<sup>a</sup>‘al miššām ’el-yōšəḇê dəḇir wəšēm-dəḇir ləfānîm qirəyaṯ-sēfer: </p>
 <p>16 wayyō’mer kālēḇ ’ăšer-yakeh ’eṯ-qirəyaṯ-sēfer ûləḵāḏāh wənāṯatî lwō ’eṯ-‘aḵəsâ ḇitî lə’iššâ: </p>
 <p>17 wayyiləkəḏāh ‘āṯənî’ēl ben-qənaz ’ăḥî ḵālēḇ wayyiten-lwō ’eṯ-‘aḵəsâ ḇitwō lə’iššâ: </p>
 <p>18 wayəhî bəḇwō’āh watəsîṯēhû lišə’wōl mē’ēṯ-’āḇîhā śāḏeh watiṣən<sup>a</sup>ḥ mē‘al h<sup>a</sup>ḥămwōr wayyō’mer-lāh kālēḇ mah-llāḵə: </p>
 <p>19 watō’mer tənâ-llî ḇərāḵâ kî ’ereṣ hanneḡeḇ nəṯatānî wənāṯatâ lî gullōṯ māyim wayyiten-lāh ’ēṯ gullōṯ ‘illîywōṯ wə’ēṯ gullōṯ t<sup>a</sup>ḥətîywōṯ: f</p>
 <p>20 zō’ṯ n<sup>a</sup>ḥălaṯ maṭṭēh ḇənê-yəhûḏâ ləmišəpəḥōṯām: </p>
 <p>21 wayyihəyû he‘ārîm miqəṣēh ləmaṭṭēh ḇənê-yəhûḏâ ’el-gəḇûl ’ĕḏwōm banneḡəbâ qaḇəṣə’ēl wə‘ēḏer wəyāḡûr: </p>
 <p>22 wəqînâ wəḏîmwōnâ wə‘aḏə‘āḏâ: </p>
 <p>23 wəqeḏeš wəḥāṣwōr wəyiṯənān: </p>
 <p>24 zîf wāṭelem ûḇə‘ālwōṯ: </p>
 <p>25 wəḥāṣwōr| ḥăḏatâ ûqərîywōṯ ḥeṣərwōn hî’ ḥāṣwōr: </p>
 <p>26 ’ămām ûšəm<sup>a</sup>‘ ûmwōlāḏâ: </p>
 <p>27 w<sup>a</sup>ḥăṣar gadâ wəḥešəmwōn ûḇêṯ pāleṭ: </p>
 <p>28 w<sup>a</sup>ḥăṣar šû‘āl ûḇə’ēr šeḇ<sup>a</sup>‘ ûḇizəywōṯəyâ: </p>
 <p>29 b<sup>a</sup>‘ălâ wə‘îyîm wā‘āṣem: </p>
 <p>30 wə’elətwōlaḏ ûḵəsîl wəḥārəmâ: </p>
 <p>31 wəṣiqəlaḡ ûmaḏəmannâ wəsanəsannâ: </p>
 <p>32 ûləḇā’wōṯ wəšiləḥîm wə‘ayin wərimmwōn kāl-‘ārîm ‘eśərîm wāṯēš<sup>a</sup>‘ wəḥaṣərêhen: s</p>
 <p>33 baššəfēlâ ’ešətā’wōl wəṣārə‘â wə’ašənâ: </p>
 <p>34 wəzānwōḥa wə‘ên gannîm tapûḥa wəhā‘ênām: </p>
 <p>35 yarəmûṯ w<sup>a</sup>‘ăḏullām śwōḵōh w<sup>a</sup>‘ăzēqâ: </p>
 <p>36 wəš<sup>a</sup>‘ărayim w<sup>a</sup>‘ăḏîṯayim wəhagəḏērâ ûḡəḏērōṯāyim ‘ārîm ’arəb<sup>a</sup>‘-‘eśərēh wəḥaṣərêhen: </p>
 <p>37 ṣənān w<sup>a</sup>ḥăḏāšâ ûmiḡədal-gāḏ: </p>
 <p>38 wəḏilə‘ān wəhammiṣəpeh wəyāqəṯə’ēl: </p>
 <p>39 lāḵîš ûḇāṣəqaṯ wə‘eḡəlwōn: </p>
 <p>40 wəḵabwōn wəl<sup>a</sup>ḥəmās wəḵiṯəlîš: </p>
 <p>41 ûḡəḏērwōṯ bêṯ-dāḡwōn wən<sup>a</sup>‘ămâ ûmaqqēḏâ ‘ārîm šēš-‘eśərēh wəḥaṣərêhen: s</p>
 <p>42 liḇənâ wā‘eṯer wə‘āšān: </p>
 <p>43 wəyifətāḥ wə’ašənâ ûnəṣîḇ: </p>
 <p>44 ûqə‘îlâ wə’aḵəzîḇ ûmārē’šâ ‘ārîm tēš<sup>a</sup>‘ wəḥaṣərêhen: </p>
 <p>45 ‘eqərwōn ûḇənōṯeyhā w<sup>a</sup>ḥăṣēreyhā: </p>
 <p>46 mē‘eqərwōn wāyāmmâ kōl ’ăšer-‘al-yaḏ ’ašədwōḏ wəḥaṣərêhen: </p>
 <p>47 ’ašədwōḏ bənwōṯeyhā w<sup>a</sup>ḥăṣēreyhā ‘azzâ bənwōṯeyhā w<sup>a</sup>ḥăṣēreyhā ‘aḏ-n<sup>a</sup>ḥal miṣərāyim wəhayyām <font color="brown">hagəḇûl</font> <font color="blue">hagāḏwōl</font> ûḡəḇûl: s</p>
 <p>48 ûḇâār šāmîr wəyatîr wəśwōḵōh: </p>
 <p>49 wəḏannâ wəqirəyaṯ-sannâ hî’ ḏəḇir: </p>
 <p>50 w<sup>a</sup>‘ănāḇ wə’ešətəmōh wə‘ānîm: </p>
 <p>51 wəḡōšen wəḥōlōn wəḡilōh ‘ārîm ’<sup>a</sup>ḥaṯ-‘eśərēh wəḥaṣərêhen: </p>
 <p>52 ’ăraḇ wərûmâ wə’ešə‘ān: </p>
 <p>53 <font color="brown">wəyānîm</font> <font color="blue">wəyānûm</font> ûḇêṯ-tapûḥa wa’ăfēqâ: </p>
 <p>54 wəḥuməṭâ wəqirəyaṯ ’arəb<sup>a</sup>‘ hî’ ḥeḇərwōn wəṣî‘ōr ‘ārîm tēš<sup>a</sup>‘ wəḥaṣərêhen: s</p>
 <p>55 mā‘wōn| karəmel wāzîf wəyûṭṭâ: </p>
 <p>56 wəyizərə‘e’l wəyāqəḏə‘ām wəzānwōḥa: </p>
 <p>57 haqqayin giḇə‘â wəṯimənâ ‘ārîm ‘eśer wəḥaṣərêhen: </p>
 <p>58 ḥaləḥûl bêṯ-ṣûr ûḡəḏwōr: </p>
 <p>59 ûm<sup>a</sup>‘ărāṯ ûḇêṯ-‘ănwōṯ wə’elətəqōn ‘ārîm šēš wəḥaṣərêhen: </p>
 <p>60 qirəyaṯ-b<sup>a</sup>‘al hî’ qirəyaṯ yə‘ārîm wəhārabâ ‘ārîm šətayim wəḥaṣərêhen: s</p>
 <p>61 bammiḏəbār bêṯ hā‘ărāḇâ midîn ûsəḵāḵâ: </p>
 <p>62 wəhanniḇəšān wə‘îr-hammel<sup>a</sup>ḥ wə‘ên geḏî ‘ārîm šēš wəḥaṣərêhen: </p>
 <p>63 wə’eṯ-hayəḇûsî ywōšəḇê yərûšālaim lō’-<font color="brown">yûḵəlû</font> <font color="blue">yāḵəlû</font> ḇənê-yəhûḏâ ləhwōrîšām wayyēšeḇ hayəḇûsî ’eṯ-bənê yəhûḏâ bîrûšālaim ‘aḏ hayywōm hazzeh: f</p>
 </td>
 </tr></table>
 <p></p><hr>
 <center>
 <a href="jos016.htm">Next: Joshua (Yehoshua) Chapter 16</a></center>
 </body>