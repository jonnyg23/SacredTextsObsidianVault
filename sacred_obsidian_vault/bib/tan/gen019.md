<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/gen019.htm">Polyglot</a> 
 <a href="../kjv/gen019.htm">KJV</a> 
 <a href="../sep/gen019.htm">Sep</a> 
 <a href="../vul/gen019.htm">Vul</a> 
 
 <br>
 <br><a href="gen.htm">Genesis (Bereshit) Index</a><br>
  
 <a href="gen018.htm">Previous</a> 
 <a href="gen020.htm">Next</a> 
 </center>
 <hr>
 
 <h3 align="CENTER">Tanach (Hebrew): Genesis (Bereshit) Chapter 19</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַ֠יָּבֹאוּ שְׁנֵ֨י הַמַּלְאָכִ֤ים סְדֹ֙מָה֙ בָּעֶ֔רֶב וְל֖וֹט יֹשֵׁ֣ב בְּשַֽׁעַר־סְדֹ֑ם וַיַּרְא־לוֹט֙ וַיָּ֣קָם לִקְרָאתָ֔ם וַיִּשְׁתַּ֥חוּ אַפַּ֖יִם אָֽרְצָה׃ </span></p>
 <p align="RIGHT"><span lang="he">‎<a name="002">2</a> ‏וַיֹּ֜אמֶר הִנֶּ֣ה נָּא־אֲדֹנַ֗י ס֣וּרוּ נָ֠א אֶל־בֵּ֨ית עַבְדְּכֶ֤ם וְלִ֙ינוּ֙ וְרַחֲצ֣וּ רַגְלֵיכֶ֔ם וְהִשְׁכַּמְתֶּ֖ם וַהֲלַכְתֶּ֣ם<font color="red"><sup>3</sup></font> לְדַרְכְּכֶ֑ם וַיֹּאמְר֣וּ לֹּ֔א כִּ֥י בָרְח֖וֹב נָלִֽין׃ </span></p>
 <p align="RIGHT"><span lang="he">‎<a name="003">3</a> ‏וַיִּפְצַר־בָּ֣ם מְאֹ֔ד וַיָּסֻ֣רוּ אֵלָ֔יו וַיָּבֹ֖אוּ אֶל־בֵּית֑וֹ וַיַּ֤עַשׂ לָהֶם֙ מִשְׁתֶּ֔ה וּמַצּ֥וֹת אָפָ֖ה וַיֹּאכֵֽלוּ׃ </span></p>
 <p align="RIGHT"><span lang="he">‎<a name="004">4</a> ‏טֶרֶם֮ יִשְׁכָּבוּ֒ וְאַנְשֵׁ֨י הָעִ֜יר אַנְשֵׁ֤י סְדֹם֙ נָסַ֣בּוּ עַל־הַבַּ֔יִת מִנַּ֖עַר וְעַד־זָקֵ֑ן כָּל־הָעָ֖ם מִקָּצֶֽה׃ </span></p>
 <p align="RIGHT"><span lang="he">‎<a name="005">5</a> ‏וַיִּקְרְא֤וּ אֶל־לוֹט֙ וַיֹּ֣אמְרוּ ל֔וֹ אַיֵּ֧ה הָאֲנָשִׁ֛ים<font color="red"><sup>3</sup></font> אֲשֶׁר־בָּ֥אוּ אֵלֶ֖יךָ הַלָּ֑יְלָה הוֹצִיאֵ֣ם אֵלֵ֔ינוּ וְנֵדְעָ֖ה אֹתָֽם׃ </span></p>
 <p align="RIGHT"><span lang="he">‎<a name="006">6</a> ‏וַיֵּצֵ֧א אֲלֵהֶ֛ם ל֖וֹט הַפֶּ֑תְחָה וְהַדֶּ֖לֶת סָגַ֥ר אַחֲרָֽיו׃ </span></p>
 <p align="RIGHT"><span lang="he">‎<a name="007">7</a> ‏וַיֹּאמַ֑ר אַל־נָ֥א אַחַ֖י תָּרֵֽעוּ׃ </span></p>
 <p align="RIGHT"><span lang="he">‎<a name="008">8</a> ‏הִנֵּה־נָ֨א לִ֜י שְׁתֵּ֣י בָנ֗וֹת אֲשֶׁ֤ר לֹֽא־יָדְעוּ֙ אִ֔ישׁ אוֹצִֽיאָה־נָּ֤א אֶתְהֶן֙ אֲלֵיכֶ֔ם וַעֲשׂ֣וּ לָהֶ֔ן כַּטּ֖וֹב בְּעֵינֵיכֶ֑ם רַ֠ק לָֽאֲנָשִׁ֤ים הָאֵל֙ אַל־תַּעֲשׂ֣וּ דָבָ֔ר כִּֽי־עַל־כֵּ֥ן בָּ֖אוּ בְּצֵ֥ל קֹרָתִֽי׃ </span></p>
 <p align="RIGHT"><span lang="he">‎<a name="009">9</a> ‏וַיֹּאמְר֣וּ׀ גֶּשׁ־הָ֗לְאָה וַיֹּֽאמְרוּ֙ הָאֶחָ֤ד בָּֽא־לָגוּר֙ וַיִּשְׁפֹּ֣ט שָׁפ֔וֹט עַתָּ֕ה נָרַ֥ע לְךָ֖ מֵהֶ֑ם וַיִּפְצְר֨וּ בָאִ֤ישׁ בְּלוֹט֙ מְאֹ֔ד וַֽיִּגְּשׁ֖וּ לִשְׁבֹּ֥ר הַדָּֽלֶת׃ </span></p>
 <p align="RIGHT"><span lang="he">‎<a name="010">10</a> ‏וַיִּשְׁלְח֤וּ הָֽאֲנָשִׁים֙ אֶת־יָדָ֔ם וַיָּבִ֧יאוּ אֶת־ל֛וֹט אֲלֵיהֶ֖ם הַבָּ֑יְתָה וְאֶת־הַדֶּ֖לֶת סָגָֽרוּ׃ </span></p>
 <p align="RIGHT"><span lang="he">‎<a name="011">11</a> ‏וְֽאֶת־הָאֲנָשִׁ֞ים אֲשֶׁר־פֶּ֣תַח הַבַּ֗יִת הִכּוּ֙ בַּסַּנְוֵרִ֔ים מִקָּטֹ֖ן וְעַד־גָּד֑וֹל וַיִּלְא֖וּ לִמְצֹ֥א הַפָּֽתַח׃ </span></p>
 <p align="RIGHT"><span lang="he">‎<a name="012">12</a> ‏וַיֹּאמְר֨וּ<font color="red"><sup>3</sup></font> הָאֲנָשִׁ֜ים אֶל־ל֗וֹט עֹ֚ד מִֽי־לְךָ֣ פֹ֔ה חָתָן֙ וּבָנֶ֣יךָ וּבְנֹתֶ֔יךָ וְכֹ֥ל אֲשֶׁר־לְךָ֖ בָּעִ֑יר הוֹצֵ֖א מִן־הַמָּקֽוֹם׃ </span></p>
 <p align="RIGHT"><span lang="he">‎<a name="013">13</a> ‏כִּֽי־מַשְׁחִתִ֣ים אֲנַ֔חְנוּ אֶת־הַמָּק֖וֹם הַזֶּ֑ה כִּֽי־גָֽדְלָ֤ה צַעֲקָתָם֙ אֶת־פְּנֵ֣י יְהוָ֔ה וַיְשַׁלְּחֵ֥נוּ יְהוָ֖ה לְשַׁחֲתָֽהּ׃ </span></p>
 <p align="RIGHT"><span lang="he">‎<a name="014">14</a> ‏וַיֵּצֵ֨א ל֜וֹט וַיְדַבֵּ֣ר׀ אֶל־חֲתָנָ֣יו׀ לֹקְחֵ֣י בְנֹתָ֗יו וַיֹּ֙אמֶר֙ ק֤וּמוּ צְּאוּ֙ מִן־הַמָּק֣וֹם הַזֶּ֔ה כִּֽי־מַשְׁחִ֥ית יְהוָ֖ה אֶת־הָעִ֑יר וַיְהִ֥י כִמְצַחֵ֖ק בְּעֵינֵ֥י חֲתָנָֽיו׃ </span></p>
 <p align="RIGHT"><span lang="he">‎<a name="015">15</a> ‏וּכְמוֹ֙ הַשַּׁ֣חַר עָלָ֔ה וַיָּאִ֥יצוּ הַמַּלְאָכִ֖ים בְּל֣וֹט לֵאמֹ֑ר קוּם֩ קַ֨ח אֶֽת־אִשְׁתְּךָ֜ וְאֶת־שְׁתֵּ֤י בְנֹתֶ֙יךָ֙ הַנִּמְצָאֹ֔ת פֶּן־תִּסָּפֶ֖ה בַּעֲוֹ֥ן הָעִֽיר׃ </span></p>
 <p align="RIGHT"><span lang="he">‎<a name="016">16</a> ‏וַֽיִּתְמַהְמָ֓הּ׀ וַיַּחֲזִ֨קוּ<font color="red"><sup>3</sup></font> הָאֲנָשִׁ֜ים בְּיָד֣וֹ וּבְיַד־אִשְׁתּ֗וֹ וּבְיַד֙ שְׁתֵּ֣י בְנֹתָ֔יו בְּחֶמְלַ֥ת יְהוָ֖ה עָלָ֑יו וַיֹּצִאֻ֥הוּ וַיַּנִּחֻ֖הוּ מִח֥וּץ לָעִֽיר׃ </span></p>
 <p align="RIGHT"><span lang="he">‎<a name="017">17</a> ‏וַיְהִי֩ כְהוֹצִיאָ֨ם אֹתָ֜ם הַח֗וּצָה וַיֹּ֙אמֶר֙ הִמָּלֵ֣ט עַל־נַפְשֶׁ֔ךָ אַל־תַּבִּ֣יט אַחֲרֶ֔יךָ וְאַֽל־תַּעֲמֹ֖ד בְּכָל־הַכִּכָּ֑ר הָהָ֥רָה הִמָּלֵ֖ט פֶּן־תִּסָּפֶֽה׃ </span></p>
 <p align="RIGHT"><span lang="he">‎<a name="018">18</a> ‏וַיֹּ֥אמֶר ל֖וֹט אֲלֵהֶ֑ם אַל־נָ֖א אֲדֹנָֽי׃ </span></p>
 <p align="RIGHT"><span lang="he">‎<a name="019">19</a> ‏הִנֵּה־נָ֠א מָצָ֨א עַבְדְּךָ֣ חֵן֮ בְּעֵינֶיךָ֒ וַתַּגְדֵּ֣ל חַסְדְּךָ֗ אֲשֶׁ֤ר עָשִׂ֙יתָ֙ עִמָּדִ֔י לְהַחֲי֖וֹת אֶת־נַפְשִׁ֑י וְאָנֹכִ֗י לֹ֤א אוּכַל֙ לְהִמָּלֵ֣ט הָהָ֔רָה פֶּן־תִּדְבָּקַ֥נִי הָרָעָ֖ה וָמַֽתִּי׃ </span></p>
 <p align="RIGHT"><span lang="he">‎<a name="020">20</a> ‏הִנֵּה־נָ֠א הָעִ֨יר הַזֹּ֧את קְרֹבָ֛ה לָנ֥וּס שָׁ֖מָּה וְהִ֣יא מִצְעָ֑ר אִמָּלְטָ֨ה נָּ֜א שָׁ֗מָּה הֲלֹ֥א מִצְעָ֛ר הִ֖וא וּתְחִ֥י נַפְשִֽׁי׃ </span></p>
 <p align="RIGHT"><span lang="he">‎<a name="021">21</a> ‏וַיֹּ֣אמֶר אֵלָ֔יו הִנֵּה֙ נָשָׂ֣אתִי פָנֶ֔יךָ גַּ֖ם לַדָּבָ֣ר הַזֶּ֑ה לְבִלְתִּ֛י הָפְכִּ֥י אֶת־הָעִ֖יר אֲשֶׁ֥ר דִּבַּֽרְתָּ׃ </span></p>
 <p align="RIGHT"><span lang="he">‎<a name="022">22</a> ‏מַהֵר֙ הִמָּלֵ֣ט שָׁ֔מָּה כִּ֣י לֹ֤א אוּכַל֙ לַעֲשׂ֣וֹת דָּבָ֔ר עַד־בֹּאֲךָ֖ שָׁ֑מָּה עַל־כֵּ֛ן קָרָ֥א שֵׁם־הָעִ֖יר צֽוֹעַר׃ </span></p>
 <p align="RIGHT"><span lang="he">‎<a name="023">23</a> ‏הַשֶּׁ֖מֶשׁ יָצָ֣א עַל־הָאָ֑רֶץ וְל֖וֹט בָּ֥א צֹֽעֲרָה׃ </span></p>
 <p align="RIGHT"><span lang="he">‎<a name="024">24</a> ‏וַֽיהוָ֗ה הִמְטִ֧יר עַל־סְדֹ֛ם וְעַל־עֲמֹרָ֖ה גָּפְרִ֣ית וָאֵ֑שׁ מֵאֵ֥ת יְהוָ֖ה מִן־הַשָּׁמָֽיִם׃ </span></p>
 <p align="RIGHT"><span lang="he">‎<a name="025">25</a> ‏וַֽיַּהֲפֹךְ֙ אֶת־הֶעָרִ֣ים הָאֵ֔ל וְאֵ֖ת כָּל־הַכִּכָּ֑ר וְאֵת֙ כָּל־יֹשְׁבֵ֣י הֶעָרִ֔ים וְצֶ֖מַח הָאֲדָמָֽה׃ </span></p>
 <p align="RIGHT"><span lang="he">‎<a name="026">26</a> ‏וַתַּבֵּ֥ט אִשְׁתּ֖וֹ מֵאַחֲרָ֑יו וַתְּהִ֖י נְצִ֥יב מֶֽלַח׃ </span></p>
 <p align="RIGHT"><span lang="he">‎<a name="027">27</a> ‏וַיַּשְׁכֵּ֥ם אַבְרָהָ֖ם בַּבֹּ֑קֶר אֶל־הַ֨מָּק֔וֹם אֲשֶׁר־עָ֥מַד שָׁ֖ם אֶת־פְּנֵ֥י יְהוָֽה׃ </span></p>
 <p align="RIGHT"><span lang="he">‎<a name="028">28</a> ‏וַיַּשְׁקֵ֗ף עַל־פְּנֵ֤י סְדֹם֙ וַעֲמֹרָ֔ה וְעַֽל־כָּל־פְּנֵ֖י אֶ֣רֶץ הַכִּכָּ֑ר וַיַּ֗רְא וְהִנֵּ֤ה עָלָה֙ קִיטֹ֣ר הָאָ֔רֶץ כְּקִיטֹ֖ר הַכִּבְשָֽׁן׃ </span></p>
 <p align="RIGHT"><span lang="he">‎<a name="029">29</a> ‏וַיְהִ֗י בְּשַׁחֵ֤ת אֱלֹהִים֙ אֶת־עָרֵ֣י הַכִּכָּ֔ר וַיִּזְכֹּ֥ר אֱלֹהִ֖ים אֶת־אַבְרָהָ֑ם וַיְשַׁלַּ֤ח אֶת־לוֹט֙ מִתּ֣וֹךְ הַהֲפֵכָ֔ה בַּהֲפֹךְ֙ אֶת־הֶ֣עָרִ֔ים אֲשֶׁר־יָשַׁ֥ב בָּהֵ֖ן לֽוֹט׃ </span></p>
 <p align="RIGHT"><span lang="he">‎<a name="030">30</a> ‏וַיַּעַל֩ ל֨וֹט מִצּ֜וֹעַר וַיֵּ֣שֶׁב בָּהָ֗ר וּשְׁתֵּ֤י בְנֹתָיו֙ עִמּ֔וֹ כִּ֥י יָרֵ֖א לָשֶׁ֣בֶת בְּצ֑וֹעַר וַיֵּ֙שֶׁב֙ בַּמְּעָרָ֔ה ה֖וּא וּשְׁתֵּ֥י בְנֹתָֽיו׃ </span></p>
 <p align="RIGHT"><span lang="he">‎<a name="031">31</a> ‏וַתֹּ֧אמֶר הַבְּכִירָ֛ה אֶל־הַצְּעִירָ֖ה אָבִ֣ינוּ זָקֵ֑ן וְאִ֨ישׁ אֵ֤ין בָּאָ֙רֶץ֙ לָב֣וֹא עָלֵ֔ינוּ כְּדֶ֖רֶךְ כָּל־הָאָֽרֶץ׃ </span></p>
 <p align="RIGHT"><span lang="he">‎<a name="032">32</a> ‏לְכָ֨ה נַשְׁקֶ֧ה אֶת־אָבִ֛ינוּ יַ֖יִן וְנִשְׁכְּבָ֣ה עִמּ֑וֹ וּנְחַיֶּ֥ה מֵאָבִ֖ינוּ זָֽרַע׃ </span></p>
 <p align="RIGHT"><span lang="he">‎<a name="033">33</a> ‏וַתַּשְׁקֶ֧יןָ אֶת־אֲבִיהֶ֛ן יַ֖יִן בַּלַּ֣יְלָה ה֑וּא וַתָּבֹ֤א הַבְּכִירָה֙ וַתִּשְׁכַּ֣ב אֶת־אָבִ֔יהָ וְלֹֽא־יָדַ֥ע בְּשִׁכְבָ֖הּ וּבְקוּׅמָֽהּ׃<font color="red"><sup>4</sup></font> </span></p>
 <p align="RIGHT"><span lang="he">‎<a name="034">34</a> ‏וַֽיְהִי֙ מִֽמָּחֳרָ֔ת וַתֹּ֤אמֶר הַבְּכִירָה֙ אֶל־הַצְּעִירָ֔ה הֵן־שָׁכַ֥בְתִּי אֶ֖מֶשׁ אֶת־אָבִ֑י נַשְׁקֶ֨נּוּ יַ֜יִן גַּם־הַלַּ֗יְלָה וּבֹ֙אִי֙ שִׁכְבִ֣י עִמּ֔וֹ וּנְחַיֶּ֥ה מֵאָבִ֖ינוּ זָֽרַע׃ </span></p>
 <p align="RIGHT"><span lang="he">‎<a name="035">35</a> ‏וַתַּשְׁקֶ֜יןָ גַּ֣ם בַּלַּ֧יְלָה הַה֛וּא אֶת־אֲבִיהֶ֖ן יָ֑יִן וַתָּ֤קָם הַצְּעִירָה֙ וַתִּשְׁכַּ֣ב עִמּ֔וֹ וְלֹֽא־יָדַ֥ע בְּשִׁכְבָ֖הּ וּבְקֻמָֽהּ׃ </span></p>
 <p align="RIGHT"><span lang="he">‎<a name="036">36</a> ‏וַֽתַּהֲרֶ֛יןָ שְׁתֵּ֥י בְנֽוֹת־ל֖וֹט מֵאֲבִיהֶֽן׃ </span></p>
 <p align="RIGHT"><span lang="he">‎<a name="037">37</a> ‏וַתֵּ֤לֶד הַבְּכִירָה֙ בֵּ֔ן וַתִּקְרָ֥א שְׁמ֖וֹ מוֹאָ֑ב ה֥וּא אֲבִֽי־מוֹאָ֖ב עַד־הַיּֽוֹם׃ </span></p>
 <p align="RIGHT"><span lang="he">‎<a name="038">38</a> ‏וְהַצְּעִירָ֤ה גַם־הִוא֙ יָ֣לְדָה בֵּ֔ן וַתִּקְרָ֥א שְׁמ֖וֹ בֶּן־עַמִּ֑י ה֛וּא אֲבִ֥י בְנֵֽי־עַמּ֖וֹן עַד־הַיּֽוֹם׃ ס</span></p>
 </td>
 <td width="50%">
 <p>1 wayyāḇō’û šənê hammalə’āḵîm səḏōmâ bā‘ereḇ wəlwōṭ yōšēḇ bəš<sup>a</sup>‘ar-səḏōm wayyarə’-lwōṭ wayyāqām liqərā’ṯām wayyišət<sup>a</sup>ḥû ’apayim ’ārəṣâ: </p>
 <p>2 wayyō’mer hinneh nnā’-’ăḏōnay sûrû nā’ ’el-bêṯ ‘aḇədəḵem wəlînû wər<sup>a</sup>ḥăṣû raḡəlêḵem wəhišəkamətem wahălaḵətem<font color="red"><sup>3</sup></font> ləḏarəkəḵem wayyō’mərû llō’ kî ḇārəḥwōḇ nālîn: </p>
 <p>3 wayyifəṣar-bām mə’ōḏ wayyāsurû ’ēlāyw wayyāḇō’û ’el-bêṯwō wayy<sup>a</sup>‘aś lâem mišəteh ûmaṣṣwōṯ ’āfâ wayyō’ḵēlû: </p>
 <p>4 ṭerem yišəkāḇû wə’anəšê hā‘îr ’anəšê səḏōm nāsabû ‘al-habayiṯ minn<sup>a</sup>‘ar wə‘aḏ-zāqēn kāl-hā‘ām miqqāṣeh: </p>
 <p>5 wayyiqərə’û ’el-lwōṭ wayyō’mərû lwō ’ayyēh hā’ănāšîm<font color="red"><sup>3</sup></font> ’ăšer-bā’û ’ēleyḵā hallāyəlâ hwōṣî’ēm ’ēlênû wənēḏə‘â ’ōṯām: </p>
 <p>6 wayyēṣē’ ’ălēhem lwōṭ hapeṯəḥâ wəhadeleṯ sāḡar ’<sup>a</sup>ḥărāyw: </p>
 <p>7 wayyō’mar ’al-nā’ ’<sup>a</sup>ḥay tārē‘û: </p>
 <p>8 hinnēh-nā’ lî šətê ḇānwōṯ ’ăšer lō’-yāḏə‘û ’îš ’wōṣî’â-nnā’ ’eṯəhen ’ălêḵem w<sup>a</sup>‘ăśû lâen kaṭṭwōḇ bə‘ênêḵem raq lā’ănāšîm hā’ēl ’al-t<sup>a</sup>‘ăśû ḏāḇār kî-‘al-kēn bā’û bəṣēl qōrāṯî: </p>
 <p>9 wayyō’mərû| geš-hālə’â wayyō’mərû hā’eḥāḏ bā’-lāḡûr wayyišəpōṭ šāfwōṭ ‘atâ nār<sup>a</sup>‘ ləḵā mēhem wayyifəṣərû ḇā’îš bəlwōṭ mə’ōḏ wayyigəšû lišəbōr hadāleṯ: </p>
 <p>10 wayyišələḥû hā’ănāšîm ’eṯ-yāḏām wayyāḇî’û ’eṯ-lwōṭ ’ălêhem habāyəṯâ wə’eṯ-hadeleṯ sāḡārû: </p>
 <p>11 wə’eṯ-hā’ănāšîm ’ăšer-peṯ<sup>a</sup>ḥ habayiṯ hikû bassanəwērîm miqqāṭōn wə‘aḏ-gāḏwōl wayyilə’û liməṣō’ hapāṯ<sup>a</sup>ḥ: </p>
 <p>12 wayyō’mərû<font color="red"><sup>3</sup></font> hā’ănāšîm ’el-lwōṭ ‘ōḏ mî-ləḵā fōh ḥāṯān ûḇāneyḵā ûḇənōṯeyḵā wəḵōl ’ăšer-ləḵā bā‘îr hwōṣē’ min-hammāqwōm: </p>
 <p>13 kî-mašəḥiṯîm ’ăn<sup>a</sup>ḥənû ’eṯ-hammāqwōm hazzeh kî-ḡāḏəlâ ṣ<sup>a</sup>‘ăqāṯām ’eṯ-pənê yəhwâ wayəšalləḥēnû yəhwâ ləš<sup>a</sup>ḥăṯāh: </p>
 <p>14 wayyēṣē’ lwōṭ wayəḏabēr| ’el-ḥăṯānāyw| lōqəḥê ḇənōṯāyw wayyō’mer qûmû ṣṣə’û min-hammāqwōm hazzeh kî-mašəḥîṯ yəhwâ ’eṯ-hā‘îr wayəhî ḵiməṣ<sup>a</sup>ḥēq bə‘ênê ḥăṯānāyw: </p>
 <p>15 ûḵəmwō hašš<sup>a</sup>ḥar ‘ālâ wayyā’îṣû hammalə’āḵîm bəlwōṭ lē’mōr qûm q<sup>a</sup>ḥ ’eṯ-’išətəḵā wə’eṯ-šətê ḇənōṯeyḵā hanniməṣā’ōṯ pen-tissāfeh b<sup>a</sup>‘ăwōn hā‘îr: </p>
 <p>16 wayyiṯəmahəmāh| wayy<sup>a</sup>ḥăziqû<font color="red"><sup>3</sup></font> hā’ănāšîm bəyāḏwō ûḇəyaḏ-’išətwō ûḇəyaḏ šətê ḇənōṯāyw bəḥeməlaṯ yəhwâ ‘ālāyw wayyōṣi’uhû wayyanniḥuhû miḥûṣ lā‘îr: </p>
 <p>17 wayəhî ḵəhwōṣî’ām ’ōṯām h<sup>a</sup>ḥûṣâ wayyō’mer himmālēṭ ‘al-nafəšeḵā ’al-tabîṭ ’<sup>a</sup>ḥăreyḵā wə’al-t<sup>a</sup>‘ămōḏ bəḵāl-hakikār hâārâ himmālēṭ pen-tissāfeh: </p>
 <p>18 wayyō’mer lwōṭ ’ălēhem ’al-nā’ ’ăḏōnāy: </p>
 <p>19 hinnēh-nā’ māṣā’ ‘aḇədəḵā ḥēn bə‘êneyḵā wataḡədēl ḥasədəḵā ’ăšer ‘āśîṯā ‘immāḏî ləh<sup>a</sup>ḥăywōṯ ’eṯ-nafəšî wə’ānōḵî lō’ ’ûḵal ləhimmālēṭ hâārâ pen-tiḏəbāqanî hārā‘â wāmatî: </p>
 <p>20 hinnēh-nā’ hā‘îr hazzō’ṯ qərōḇâ lānûs šāmmâ wəhî’ miṣə‘ār ’immāləṭâ nnā’ šāmmâ hălō’ miṣə‘ār hiw’ ûṯəḥî nafəšî: </p>
 <p>21 wayyō’mer ’ēlāyw hinnēh nāśā’ṯî fāneyḵā gam ladāḇār hazzeh ləḇilətî hāfəkî ’eṯ-hā‘îr ’ăšer dibarətā: </p>
 <p>22 mahēr himmālēṭ šāmmâ kî lō’ ’ûḵal l<sup>a</sup>‘ăśwōṯ dāḇār ‘aḏ-bō’ăḵā šāmmâ ‘al-kēn qārā’ šēm-hā‘îr ṣwō‘ar: </p>
 <p>23 haššemeš yāṣā’ ‘al-hā’āreṣ wəlwōṭ bā’ ṣō‘ărâ: </p>
 <p>24 wayhwâ himəṭîr ‘al-səḏōm wə‘al-‘ămōrâ gāfərîṯ wā’ēš mē’ēṯ yəhwâ min-haššāmāyim: </p>
 <p>25 wayyahăfōḵə ’eṯ-he‘ārîm hā’ēl wə’ēṯ kāl-hakikār wə’ēṯ kāl-yōšəḇê he‘ārîm wəṣem<sup>a</sup>ḥ hā’ăḏāmâ: </p>
 <p>26 watabēṭ ’išətwō mē’<sup>a</sup>ḥărāyw watəhî nəṣîḇ mel<sup>a</sup>ḥ: </p>
 <p>27 wayyašəkēm ’aḇərâām babōqer ’el-hammāqwōm ’ăšer-‘āmaḏ šām ’eṯ-pənê yəhwâ: </p>
 <p>28 wayyašəqēf ‘al-pənê səḏōm w<sup>a</sup>‘ămōrâ wə‘al-kāl-pənê ’ereṣ hakikār wayyarə’ wəhinnēh ‘ālâ qîṭōr hā’āreṣ kəqîṭōr hakiḇəšān: </p>
 <p>29 wayəhî bəš<sup>a</sup>ḥēṯ ’ĕlōhîm ’eṯ-‘ārê hakikār wayyizəkōr ’ĕlōhîm ’eṯ-’aḇərâām wayəšall<sup>a</sup>ḥ ’eṯ-lwōṭ mitwōḵə hahăfēḵâ bahăfōḵə ’eṯ-he‘ārîm ’ăšer-yāšaḇ bâēn lwōṭ: </p>
 <p>30 wayy<sup>a</sup>‘al lwōṭ miṣṣwō‘ar wayyēšeḇ bâār ûšətê ḇənōṯāyw ‘immwō kî yārē’ lāšeḇeṯ bəṣwō‘ar wayyēšeḇ bammə‘ārâ hû’ ûšətê ḇənōṯāyw: </p>
 <p>31 watō’mer habəḵîrâ ’el-haṣṣə‘îrâ ’āḇînû zāqēn wə’îš ’ên bā’āreṣ lāḇwō’ ‘ālênû kəḏereḵə kāl-hā’āreṣ: </p>
 <p>32 ləḵâ našəqeh ’eṯ-’āḇînû yayin wənišəkəḇâ ‘immwō ûnəḥayyeh mē’āḇînû zār<sup>a</sup>‘: </p>
 <p>33 watašəqeynā ’eṯ-’ăḇîhen yayin ballayəlâ hû’ watāḇō’ habəḵîrâ watišəkaḇ ’eṯ-’āḇîhā wəlō’-yāḏ<sup>a</sup>‘ bəšiḵəḇāh ûḇəqûׅmāh:<font color="red"><sup>4</sup></font> </p>
 <p>34 wayəhî mimmāḥŏrāṯ watō’mer habəḵîrâ ’el-haṣṣə‘îrâ hēn-šāḵaḇətî ’emeš ’eṯ-’āḇî našəqennû yayin gam-hallayəlâ ûḇō’î šiḵəḇî ‘immwō ûnəḥayyeh mē’āḇînû zār<sup>a</sup>‘: </p>
 <p>35 watašəqeynā gam ballayəlâ hahû’ ’eṯ-’ăḇîhen yāyin watāqām haṣṣə‘îrâ watišəkaḇ ‘immwō wəlō’-yāḏ<sup>a</sup>‘ bəšiḵəḇāh ûḇəqumāh: </p>
 <p>36 watahăreynā šətê ḇənwōṯ-lwōṭ mē’ăḇîhen: </p>
 <p>37 watēleḏ habəḵîrâ bēn watiqərā’ šəmwō mwō’āḇ hû’ ’ăḇî-mwō’āḇ ‘aḏ-hayywōm: </p>
 <p>38 wəhaṣṣə‘îrâ ḡam-hiw’ yāləḏâ bēn watiqərā’ šəmwō ben-‘ammî hû’ ’ăḇî ḇənê-‘ammwōn ‘aḏ-hayywōm: s</p>
 </td>
 </tr></table>
 <p></p><hr>
 <center>
 <a href="gen020.htm">Next: Genesis (Bereshit) Chapter 20</a></center>
 </body>