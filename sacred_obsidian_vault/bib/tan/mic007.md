<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/mic007.htm">Polyglot</a> 
 <a href="../kjv/mic007.htm">KJV</a> 
 <a href="../sep/mic007.htm">Sep</a> 
 <a href="../vul/mic007.htm">Vul</a> 
 
 <br>
 <br><a href="mic.htm">Micah (Mikhah) Index</a><br>
  
 <a href="mic006.htm">Previous</a> 
 <a href="nah001.htm">Next</a> 
 </center>
 <hr>
 
 <h3 align="CENTER">Tanach (Hebrew): Micah (Mikhah) Chapter 7</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏אַ֣לְלַי לִ֗י כִּ֤י הָיִ֙יתִי֙ כְּאָסְפֵּי־קַ֔יִץ כְּעֹלְלֹ֖ת בָּצִ֑יר אֵין־אֶשְׁכּ֣וֹל לֶאֱכ֔וֹל בִּכּוּרָ֖ה אִוְּתָ֥ה נַפְשִֽׁי׃ </span></p>
 <p align="RIGHT"><span lang="he">‎<a name="002">2</a> ‏אָבַ֤ד חָסִיד֙ מִן־הָאָ֔רֶץ וְיָשָׁ֥ר בָּאָדָ֖ם אָ֑יִן כֻּלָּם֙ לְדָמִ֣ים יֶאֱרֹ֔בוּ אִ֥ישׁ אֶת־אָחִ֖יהוּ יָצ֥וּדוּ חֵֽרֶם׃ </span></p>
 <p align="RIGHT"><span lang="he">‎<a name="003">3</a> ‏עַל־הָרַ֤ע כַּפַּ֙יִם֙ לְהֵיטִ֔יב הַשַּׂ֣ר שֹׁאֵ֔ל וְהַשֹּׁפֵ֖ט בַּשִּׁלּ֑וּם וְהַגָּד֗וֹל דֹּבֵ֨ר הַוַּ֥ת נַפְשׁ֛וֹ ה֖וּא וַֽיְעַבְּתֽוּהָ׃ </span></p>
 <p align="RIGHT"><span lang="he">‎<a name="004">4</a> ‏טוֹבָ֣ם כְּחֵ֔דֶק יָשָׁ֖ר מִמְּסוּכָ֑ה י֤וֹם מְצַפֶּ֙יךָ֙ פְּקֻדָּתְךָ֣ בָ֔אָה עַתָּ֥ה תִהְיֶ֖ה מְבוּכָתָֽם׃ </span></p>
 <p align="RIGHT"><span lang="he">‎<a name="005">5</a> ‏אַל־תַּאֲמִ֣ינוּ בְרֵ֔עַ אַֽל־תִּבְטְח֖וּ בְּאַלּ֑וּף מִשֹּׁכֶ֣בֶת חֵיקֶ֔ךָ שְׁמֹ֖ר פִּתְחֵי־פִֽיךָ׃ </span></p>
 <p align="RIGHT"><span lang="he">‎<a name="006">6</a> ‏כִּֽי־בֵן֙ מְנַבֵּ֣ל אָ֔ב בַּ֚ת קָמָ֣ה בְאִמָּ֔הּ כַּלָּ֖ה בַּחֲמֹתָ֑הּ אֹיְבֵ֥י אִ֖ישׁ אַנְשֵׁ֥י בֵיתֽוֹ׃ </span></p>
 <p align="RIGHT"><span lang="he">‎<a name="007">7</a> ‏וַאֲנִי֙ בַּיהוָ֣ה אֲצַפֶּ֔ה אוֹחִ֖ילָה לֵאלֹהֵ֣י יִשְׁעִ֑י יִשְׁמָעֵ֖נִי אֱלֹהָֽי׃ </span></p>
 <p align="RIGHT"><span lang="he">‎<a name="008">8</a> ‏אַֽל־תִּשְׂמְחִ֤י אֹיַ֙בְתִּי֙ לִ֔י כִּ֥י נָפַ֖לְתִּי קָ֑מְתִּי כִּֽי־אֵשֵׁ֣ב בַּחֹ֔שֶׁךְ יְהוָ֖ה א֥וֹר לִֽי׃ ס</span></p>
 <p align="RIGHT"><span lang="he">‎<a name="009">9</a> ‏זַ֤עַף יְהוָה֙ אֶשָּׂ֔א כִּ֥י חָטָ֖אתִי ל֑וֹ עַד֩ אֲשֶׁ֨ר יָרִ֤יב רִיבִי֙ וְעָשָׂ֣ה מִשְׁפָּטִ֔י יוֹצִיאֵ֣נִי לָא֔וֹר אֶרְאֶ֖ה בְּצִדְקָתֽוֹ׃ </span></p>
 <p align="RIGHT"><span lang="he">‎<a name="010">10</a> ‏וְתֵרֶ֤א אֹיַ֙בְתִּי֙ וּתְכַסֶּ֣הָ בוּשָׁ֔ה הָאֹמְרָ֣ה אֵלַ֔י אַיּ֖וֹ יְהוָ֣ה אֱלֹהָ֑יִךְ עֵינַי֙ תִּרְאֶ֣ינָּה בָּ֔הּ עַתָּ֛ה תִּֽהְיֶ֥ה לְמִרְמָ֖ס כְּטִ֥יט חוּצֽוֹת׃ </span></p>
 <p align="RIGHT"><span lang="he">‎<a name="011">11</a> ‏י֖וֹם לִבְנ֣וֹת גְּדֵרָ֑יִךְ י֥וֹם הַה֖וּא יִרְחַק־חֹֽק׃ </span></p>
 <p align="RIGHT"><span lang="he">‎<a name="012">12</a> ‏י֥וֹם הוּא֙ וְעָדֶ֣יךָ יָב֔וֹא לְמִנִּ֥י אַשּׁ֖וּר וְעָרֵ֣י מָצ֑וֹר וּלְמִנִּ֤י מָצוֹר֙ וְעַד־נָהָ֔ר וְיָ֥ם מִיָּ֖ם וְהַ֥ר הָהָֽר׃ </span></p>
 <p align="RIGHT"><span lang="he">‎<a name="013">13</a> ‏וְהָיְתָ֥ה הָאָ֛רֶץ לִשְׁמָמָ֖ה עַל־יֹֽשְׁבֶ֑יהָ מִפְּרִ֖י מַֽעַלְלֵיהֶֽם׃ ס</span></p>
 <p align="RIGHT"><span lang="he">‎<a name="014">14</a> ‏רְעֵ֧ה עַמְּךָ֣ בְשִׁבְטֶ֗ךָ צֹ֚אן נַֽחֲלָתֶ֔ךָ שֹׁכְנִ֣י לְבָדָ֔ד יַ֖עַר בְּת֣וֹךְ כַּרְמֶ֑ל יִרְע֥וּ בָשָׁ֛ן וְגִלְעָ֖ד כִּימֵ֥י עוֹלָֽם׃ </span></p>
 <p align="RIGHT"><span lang="he">‎<a name="015">15</a> ‏כִּימֵ֥י צֵאתְךָ֖ מֵאֶ֣רֶץ מִצְרָ֑יִם אַרְאֶ֖נּוּ נִפְלָאֽוֹת׃ </span></p>
 <p align="RIGHT"><span lang="he">‎<a name="016">16</a> ‏יִרְא֤וּ גוֹיִם֙ וְיֵבֹ֔שׁוּ מִכֹּ֖ל גְּבֽוּרָתָ֑ם יָשִׂ֤ימוּ יָד֙ עַל־פֶּ֔ה אָזְנֵיהֶ֖ם תֶּחֱרַֽשְׁנָה׃ </span></p>
 <p align="RIGHT"><span lang="he">‎<a name="017">17</a> ‏יְלַחֲכ֤וּ עָפָר֙ כַּנָּחָ֔שׁ כְּזֹחֲלֵ֣י אֶ֔רֶץ יִרְגְּז֖וּ מִמִּסְגְּרֹֽתֵיהֶ֑ם אֶל־יְהוָ֤ה אֱלֹהֵ֙ינוּ֙ יִפְחָ֔דוּ וְיִֽרְא֖וּ מִמֶּֽךָּ׃ </span></p>
 <p align="RIGHT"><span lang="he">‎<a name="018">18</a> ‏מִי־אֵ֣ל כָּמ֗וֹךָ נֹשֵׂ֤א עָוֹן֙ וְעֹבֵ֣ר עַל־פֶּ֔שַׁע לִשְׁאֵרִ֖ית נַחֲלָת֑וֹ לֹא־הֶחֱזִ֤יק לָעַד֙ אַפּ֔וֹ כִּֽי־חָפֵ֥ץ חֶ֖סֶד הֽוּא׃ </span></p>
 <p align="RIGHT"><span lang="he">‎<a name="019">19</a> ‏יָשׁ֣וּב יְרַֽחֲמֵ֔נוּ יִכְבֹּ֖שׁ עֲוֹֽנֹתֵ֑ינוּ וְתַשְׁלִ֛יךְ בִּמְצֻל֥וֹת יָ֖ם כָּל־חַטֹּאותָֽם׃ </span></p>
 <p align="RIGHT"><span lang="he">‎<a name="020">20</a> ‏תִּתֵּ֤ן אֱמֶת֙ לְיַֽעֲקֹ֔ב חֶ֖סֶד לְאַבְרָהָ֑ם אֲשֶׁר־נִשְׁבַּ֥עְתָּ לַאֲבֹתֵ֖ינוּ מִ֥ימֵי קֶֽדֶם׃ </span></p>
 <p></p>
 </td>
 <td width="50%">
 <p>1 ’aləlay lî kî hāyîṯî kə’āsəpê-qayiṣ kə‘ōləlōṯ bāṣîr ’ên-’ešəkwōl le’ĕḵwōl bikûrâ ’iûəṯâ nafəšî: </p>
 <p>2 ’āḇaḏ ḥāsîḏ min-hā’āreṣ wəyāšār bā’āḏām ’āyin kullām ləḏāmîm ye’ĕrōḇû ’îš ’eṯ-’āḥîhû yāṣûḏû ḥērem: </p>
 <p>3 ‘al-hār<sup>a</sup>‘ kapayim ləhêṭîḇ haśśar šō’ēl wəhaššōfēṭ baššillûm wəhagāḏwōl dōḇēr haûaṯ nafəšwō hû’ wayə‘abəṯûhā: </p>
 <p>4 ṭwōḇām kəḥēḏeq yāšār mimməsûḵâ ywōm məṣapeyḵā pəqudāṯəḵā ḇā’â ‘atâ ṯihəyeh məḇûḵāṯām: </p>
 <p>5 ’al-ta’ămînû ḇərē‘a ’al-tiḇəṭəḥû bə’allûf miššōḵeḇeṯ ḥêqeḵā šəmōr piṯəḥê-fîḵā: </p>
 <p>6 kî-ḇēn mənabēl ’āḇ baṯ qāmâ ḇə’immāh kallâ b<sup>a</sup>ḥămōṯāh ’ōyəḇê ’îš ’anəšê ḇêṯwō: </p>
 <p>7 wa’ănî bayhwâ ’ăṣapeh ’wōḥîlâ lē’lōhê yišə‘î yišəmā‘ēnî ’ĕlōhāy: </p>
 <p>8 ’al-tiśəməḥî ’ōyaḇətî lî kî nāfalətî qāmətî kî-’ēšēḇ b<sup>a</sup>ḥōšeḵə yəhwâ ’wōr lî: s</p>
 <p>9 z<sup>a</sup>‘af yəhwâ ’eśśā’ kî ḥāṭā’ṯî lwō ‘aḏ ’ăšer yārîḇ rîḇî wə‘āśâ mišəpāṭî ywōṣî’ēnî lā’wōr ’erə’eh bəṣiḏəqāṯwō: </p>
 <p>10 wəṯēre’ ’ōyaḇətî ûṯəḵassehā ḇûšâ hā’ōmərâ ’ēlay ’ayywō yəhwâ ’ĕlōhāyiḵə ‘ênay tirə’eynnâ bāh ‘atâ tihəyeh ləmirəmās kəṭîṭ ḥûṣwōṯ: </p>
 <p>11 ywōm liḇənwōṯ gəḏērāyiḵə ywōm hahû’ yirəḥaq-ḥōq: </p>
 <p>12 ywōm hû’ wə‘āḏeyḵā yāḇwō’ ləminnî ’aššûr wə‘ārê māṣwōr ûləminnî māṣwōr wə‘aḏ-nâār wəyām mîyām wəhar hâār: </p>
 <p>13 wəhāyəṯâ hā’āreṣ lišəmāmâ ‘al-yōšəḇeyhā mipərî m<sup>a</sup>‘aləlêhem: s</p>
 <p>14 rə‘ēh ‘amməḵā ḇəšiḇəṭeḵā ṣō’n n<sup>a</sup>ḥălāṯeḵā šōḵənî ləḇāḏāḏ y<sup>a</sup>‘ar bəṯwōḵə karəmel yirə‘û ḇāšān wəḡilə‘āḏ kîmê ‘wōlām: </p>
 <p>15 kîmê ṣē’ṯəḵā mē’ereṣ miṣərāyim ’arə’ennû nifəlā’wōṯ: </p>
 <p>16 yirə’û ḡwōyim wəyēḇōšû mikōl gəḇûrāṯām yāśîmû yāḏ ‘al-peh ’āzənêhem teḥĕrašənâ: </p>
 <p>17 yəl<sup>a</sup>ḥăḵû ‘āfār kannāḥāš kəzōḥălê ’ereṣ yirəgəzû mimmisəgərōṯêhem ’el-yəhwâ ’ĕlōhênû yifəḥāḏû wəyirə’û mimmeḵḵā: </p>
 <p>18 mî-’ēl kāmwōḵā nōśē’ ‘āwōn wə‘ōḇēr ‘al-peš<sup>a</sup>‘ lišə’ērîṯ n<sup>a</sup>ḥălāṯwō lō’-heḥĕzîq lā‘aḏ ’apwō kî-ḥāfēṣ ḥeseḏ hû’: </p>
 <p>19 yāšûḇ yər<sup>a</sup>ḥămēnû yiḵəbōš ‘ăwōnōṯênû wəṯašəlîḵə biməṣulwōṯ yām kāl-ḥaṭṭō’wṯām: </p>
 <p>20 titēn ’ĕmeṯ ləy<sup>a</sup>‘ăqōḇ ḥeseḏ lə’aḇərâām ’ăšer-nišəb<sup>a</sup>‘ətā la’ăḇōṯênû mîmê qeḏem: </p>
 </td>
 </tr></table>
 <p></p><hr>
 <center>
 <a href="nah001.htm">Next: Nahum (Nahum) Chapter 1</a></center>
 </body>