<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/isa004.htm">Polyglot</a> 
 <a href="../kjv/isa004.htm">KJV</a> 
 <a href="../sep/isa004.htm">Sep</a> 
 <a href="../vul/isa004.htm">Vul</a> 
 
 <br>
 <br><a href="isa.htm">Isaiah (Yisheyah) Index</a><br>
  
 <a href="isa003.htm">Previous</a> 
 <a href="isa005.htm">Next</a> 
 </center>
 <hr>
 
 <h3 align="CENTER">Tanach (Hebrew): Isaiah (Yisheyah) Chapter 4</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וְהֶחֱזִיקוּ֩ שֶׁ֨בַע נָשִׁ֜ים בְּאִ֣ישׁ אֶחָ֗ד בַּיּ֤וֹם הַהוּא֙ לֵאמֹ֔ר לַחְמֵ֣נוּ נֹאכֵ֔ל וְשִׂמְלָתֵ֖נוּ נִלְבָּ֑שׁ רַ֗ק יִקָּרֵ֤א שִׁמְךָ֙ עָלֵ֔ינוּ אֱסֹ֖ף חֶרְפָּתֵֽנוּ׃ ס</span></p>
 <p align="RIGHT"><span lang="he">‎<a name="002">2</a> ‏בַּיּ֣וֹם הַה֗וּא יִֽהְיֶה֙ צֶ֣מַח יְהוָ֔ה לִצְבִ֖י וּלְכָב֑וֹד וּפְרִ֤י הָאָ֙רֶץ֙ לְגָא֣וֹן וּלְתִפְאֶ֔רֶת לִפְלֵיטַ֖ת יִשְׂרָאֵֽל׃ </span></p>
 <p align="RIGHT"><span lang="he">‎<a name="003">3</a> ‏וְהָיָ֣ה׀ הַנִּשְׁאָ֣ר בְּצִיּ֗וֹן וְהַנּוֹתָר֙ בִּיר֣וּשָׁלִַ֔ם קָד֖וֹשׁ יֵאָ֣מֶר ל֑וֹ כָּל־הַכָּת֥וּב לַחַיִּ֖ים בִּירוּשָׁלִָֽם׃ </span></p>
 <p align="RIGHT"><span lang="he">‎<a name="004">4</a> ‏אִ֣ם׀ רָחַ֣ץ אֲדֹנָ֗י אֵ֚ת צֹאַ֣ת בְּנוֹת־צִיּ֔וֹן וְאֶת־דְּמֵ֥י יְרוּשָׁלִַ֖ם יָדִ֣יחַ מִקִּרְבָּ֑הּ בְּר֥וּחַ מִשְׁפָּ֖ט וּבְר֥וּחַ בָּעֵֽר׃ </span></p>
 <p align="RIGHT"><span lang="he">‎<a name="005">5</a> ‏וּבָרָ֣א יְהוָ֡ה עַל֩ כָּל־מְכ֨וֹן הַר־צִיּ֜וֹן וְעַל־מִקְרָאֶ֗הָ עָנָ֤ן׀ יוֹמָם֙ וְעָשָׁ֔ן וְנֹ֛גַהּ אֵ֥שׁ לֶהָבָ֖ה לָ֑יְלָה כִּ֥י עַל־כָּל־כָּב֖וֹד חֻפָּֽה׃ </span></p>
 <p align="RIGHT"><span lang="he">‎<a name="006">6</a> ‏וְסֻכָּ֛ה תִּהְיֶ֥ה לְצֵל־יוֹמָ֖ם מֵחֹ֑רֶב וּלְמַחְסֶה֙ וּלְמִסְתּ֔וֹר מִזֶּ֖רֶם וּמִמָּטָֽר׃ פ</span></p>
 </td>
 <td width="50%">
 <p>1 wəheḥĕzîqû šeḇ<sup>a</sup>‘ nāšîm bə’îš ’eḥāḏ bayywōm hahû’ lē’mōr l<sup>a</sup>ḥəmēnû nō’ḵēl wəśiməlāṯēnû niləbāš raq yiqqārē’ šiməḵā ‘ālênû ’ĕsōf ḥerəpāṯēnû: s</p>
 <p>2 bayywōm hahû’ yihəyeh ṣem<sup>a</sup>ḥ yəhwâ liṣəḇî ûləḵāḇwōḏ ûfərî hā’āreṣ ləḡā’wōn ûləṯifə’ereṯ lifəlêṭaṯ yiśərā’ēl: </p>
 <p>3 wəhāyâ| hannišə’ār bəṣîywōn wəhannwōṯār bîrûšālaim qāḏwōš yē’āmer lwō kāl-hakāṯûḇ l<sup>a</sup>ḥayyîm bîrûšālāim: </p>
 <p>4 ’im| rāḥaṣ ’ăḏōnāy ’ēṯ ṣō’aṯ bənwōṯ-ṣîywōn wə’eṯ-dəmê yərûšālaim yāḏîḥa miqqirəbāh bərûḥa mišəpāṭ ûḇərûḥa bā‘ēr: </p>
 <p>5 ûḇārā’ yəhwâ ‘al kāl-məḵwōn har-ṣîywōn wə‘al-miqərā’ehā ‘ānān| ywōmām wə‘āšān wənōḡ<sup>a</sup>h ’ēš lehāḇâ lāyəlâ kî ‘al-kāl-kāḇwōḏ ḥupâ: </p>
 <p>6 wəsukâ tihəyeh ləṣēl-ywōmām mēḥōreḇ ûləm<sup>a</sup>ḥəseh ûləmisətwōr mizzerem ûmimmāṭār: f</p>
 </td>
 </tr></table>
 <p></p><hr>
 <center>
 <a href="isa005.htm">Next: Isaiah (Yisheyah) Chapter 5</a></center>
 </body>