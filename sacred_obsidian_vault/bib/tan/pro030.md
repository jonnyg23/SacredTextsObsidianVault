<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/pro030.htm">Polyglot</a> 
 <a href="../kjv/pro030.htm">KJV</a> 
 <a href="../sep/pro030.htm">Sep</a> 
 <a href="../vul/pro030.htm">Vul</a> 
 
 <br>
 <br><a href="pro.htm">Proverbs (Mishlei) Index</a><br>
  
 <a href="pro029.htm">Previous</a> 
 <a href="pro031.htm">Next</a> 
 </center>
 <hr>
 
 <h3 align="CENTER">Tanach (Hebrew): Proverbs (Mishlei) Chapter 30</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏דִּבְרֵ֤י׀ אָג֥וּר בִּן־יָקֶ֗ה הַמַּ֫שָּׂ֥א נְאֻ֣ם הַ֭גֶּבֶר לְאִֽיתִיאֵ֑ל לְאִ֖יתִיאֵ֣ל וְאֻכָֽל׃ </span></p>
 <p align="RIGHT"><span lang="he">‎<a name="002">2</a> ‏כִּ֤י בַ֣עַר אָנֹכִ֣י מֵאִ֑ישׁ וְלֹֽא־בִינַ֖ת אָדָ֣ם לִֽי׃ </span></p>
 <p align="RIGHT"><span lang="he">‎<a name="003">3</a> ‏וְלֹֽא־לָמַ֥דְתִּי חָכְמָ֑ה וְדַ֖עַת קְדֹשִׁ֣ים אֵדָֽע׃ </span></p>
 <p align="RIGHT"><span lang="he">‎<a name="004">4</a> ‏מִ֤י עָלָֽה־שָׁמַ֨יִם׀ וַיֵּרַ֡ד מִ֤י אָֽסַף־ר֨וּחַ׀ בְּחָפְנָ֡יו מִ֤י צָֽרַר־מַ֨יִם׀ בַּשִּׂמְלָ֗ה מִ֭י הֵקִ֣ים כָּל־אַפְסֵי־אָ֑רֶץ מַה־שְּׁמ֥וֹ וּמַֽה־שֶּׁם־בְּ֝נ֗וֹ כִּ֣י תֵדָֽע׃ </span></p>
 <p align="RIGHT"><span lang="he">‎<a name="005">5</a> ‏כָּל־אִמְרַ֣ת אֱל֣וֹהַּ צְרוּפָ֑ה מָגֵ֥ן ה֝֗וּא לַֽחֹסִ֥ים בּֽוֹ׃ </span></p>
 <p align="RIGHT"><span lang="he">‎<a name="006">6</a> ‏אַל־תּ֥וֹסְףְּ עַל־דְּבָרָ֑יו פֶּן־יוֹכִ֖יחַ בְּךָ֣ וְנִכְזָֽבְתָּ׃ פ</span></p>
 <p align="RIGHT"><span lang="he">‎<a name="007">7</a> ‏שְׁ֭תַּיִם שָׁאַ֣לְתִּי מֵאִתָּ֑ךְ אַל־תִּמְנַ֥ע מִ֝מֶּ֗נִּי בְּטֶ֣רֶם אָמֽוּת׃ </span></p>
 <p align="RIGHT"><span lang="he">‎<a name="008">8</a> ‏שָׁ֤וְא׀ וּֽדְבַר־כָּזָ֡ב הַרְחֵ֬ק מִמֶּ֗נִּי רֵ֣אשׁ וָ֭עֹשֶׁר אַל־תִּֽתֶּן־לִ֑י הַ֝טְרִיפֵ֗נִי לֶ֣חֶם חֻקִּֽי׃ </span></p>
 <p align="RIGHT"><span lang="he">‎<a name="009">9</a> ‏פֶּ֥ן אֶשְׂבַּ֨ע׀ וְכִחַשְׁתִּי֮ וְאָמַ֗רְתִּי מִ֥י יְה֫וָ֥ה וּפֶֽן־אִוָּרֵ֥שׁ וְגָנַ֑בְתִּי וְ֝תָפַ֗שְׂתִּי שֵׁ֣ם אֱלֹהָֽי׃ פ</span></p>
 <p align="RIGHT"><span lang="he">‎<a name="010">10</a> ‏אַל־תַּלְשֵׁ֣ן עֶ֭בֶד אֶל־<font color="brown">אדנו</font> <font color="blue">אֲדֹנָ֑יו</font> פֶּֽן־יְקַלֶּלְךָ֥ וְאָשָֽׁמְתָּ׃ </span></p>
 <p align="RIGHT"><span lang="he">‎<a name="011">11</a> ‏דּ֭וֹר אָבִ֣יו יְקַלֵּ֑ל וְאֶת־אִ֝מּ֗וֹ לֹ֣א יְבָרֵֽךְ׃ </span></p>
 <p align="RIGHT"><span lang="he">‎<a name="012">12</a> ‏דּ֭וֹר טָה֣וֹר בְּעֵינָ֑יו וּ֝מִצֹּאָת֗וֹ לֹ֣א רֻחָֽץ׃ </span></p>
 <p align="RIGHT"><span lang="he">‎<a name="013">13</a> ‏דּ֭וֹר מָה־רָמ֣וּ עֵינָ֑יו וְ֝עַפְעַפָּ֗יו יִנָּשֵֽׂאוּ׃ </span></p>
 <p align="RIGHT"><span lang="he">‎<a name="014">14</a> ‏דּ֤וֹר׀ חֲרָב֣וֹת שִׁנָּיו֮ וּֽמַאֲכָל֪וֹת מְֽתַלְּעֹ֫תָ֥יו<font color="red"><sup>3</sup></font> לֶאֱכֹ֣ל עֲנִיִּ֣ים מֵאֶ֑רֶץ וְ֝אֶבְיוֹנִ֗ים מֵאָדָֽם׃ פ</span></p>
 <p align="RIGHT"><span lang="he">‎<a name="015">15</a> ‏לַֽעֲלוּקָ֨ה׀<font color="red"><sup>1</sup></font> שְׁתֵּ֥י בָנוֹת֮ הַ֤ב׀ הַ֥ב שָׁל֣וֹשׁ הֵ֭נָּה לֹ֣א תִשְׂבַּ֑עְנָה אַ֝רְבַּ֗ע לֹא־אָ֥מְרוּ הֽוֹן׃ </span></p>
 <p align="RIGHT"><span lang="he">‎<a name="016">16</a> ‏שְׁאוֹל֮ וְעֹ֪צֶ֫ר רָ֥חַם אֶ֭רֶץ לֹא־שָׂ֣בְעָה מַּ֑יִם וְ֝אֵ֗שׁ לֹא־אָ֥מְרָה הֽוֹן׃ </span></p>
 <p align="RIGHT"><span lang="he">‎<a name="017">17</a> ‏עַ֤יִן׀ תִּֽלְעַ֣ג לְאָב֮ וְתָב֪וּז לִֽיקֲּהַ֫ת־אֵ֥ם יִקְּר֥וּהָ עֹרְבֵי־נַ֑חַל וְֽיֹאכְל֥וּהָ בְנֵי־נָֽשֶׁר׃ פ</span></p>
 <p align="RIGHT"><span lang="he">‎<a name="018">18</a> ‏שְׁלֹשָׁ֣ה הֵ֭מָּה נִפְלְא֣וּ מִמֶּ֑נִּי<font color="red"><sup>3</sup></font> <font color="brown">וארבע</font> <font color="blue">וְ֝אַרְבָּעָ֗ה</font> לֹ֣א יְדַעְתִּֽים׃ </span></p>
 <p align="RIGHT"><span lang="he">‎<a name="019">19</a> ‏דֶּ֤רֶךְ הַנֶּ֨שֶׁר׀ בַּשָּׁמַיִם֮ דֶּ֥רֶךְ נָחָ֗שׁ עֲלֵ֫י צ֥וּר דֶּֽרֶךְ־אֳנִיָּ֥ה בְלֶב־יָ֑ם וְדֶ֖רֶךְ גֶּ֣בֶר בְּעַלְמָֽה׃ </span></p>
 <p align="RIGHT"><span lang="he">‎<a name="020">20</a> ‏כֵּ֤ן׀ דֶּ֥רֶךְ אִשָּׁ֗ה מְנָ֫אָ֥פֶת אָ֭כְלָה וּמָ֣חֲתָה פִ֑יהָ וְ֝אָמְרָ֗ה לֹֽא־פָעַ֥לְתִּי אָֽוֶן׃ פ</span></p>
 <p align="RIGHT"><span lang="he">‎<a name="021">21</a> ‏תַּ֣חַת שָׁ֭לוֹשׁ רָ֣גְזָה אֶ֑רֶץ וְתַ֥חַת אַ֝רְבַּ֗ע לֹא־תוּכַ֥ל שְׂאֵֽת׃ </span></p>
 <p align="RIGHT"><span lang="he">‎<a name="022">22</a> ‏תַּֽחַת־עֶ֭בֶד כִּ֣י יִמְל֑וֹךְ וְ֝נָבָ֗ל כִּ֣י יִֽשְׂבַּֽע־לָֽחֶם׃ </span></p>
 <p align="RIGHT"><span lang="he">‎<a name="023">23</a> ‏תַּ֣חַת שְׂ֭נוּאָה כִּ֣י תִבָּעֵ֑ל וְ֝שִׁפְחָ֗ה כִּֽי־תִירַ֥שׁ גְּבִרְתָּֽהּ׃ פ</span></p>
 <p align="RIGHT"><span lang="he">‎<a name="024">24</a> ‏אַרְבָּ֣עָה הֵ֭ם קְטַנֵּי־אָ֑רֶץ וְ֝הֵ֗מָּה חֲכָמִ֥ים מְחֻכָּמִֽים׃ </span></p>
 <p align="RIGHT"><span lang="he">‎<a name="025">25</a> ‏הַ֭נְּמָלִים עַ֣ם לֹא־עָ֑ז וַיָּכִ֖ינוּ בַקַּ֣יִץ לַחְמָֽם׃ </span></p>
 <p align="RIGHT"><span lang="he">‎<a name="026">26</a> ‏שְׁ֭פַנִּים עַ֣ם לֹא־עָצ֑וּם וַיָּשִׂ֖ימוּ בַסֶּ֣לַע בֵּיתָֽם׃ </span></p>
 <p align="RIGHT"><span lang="he">‎<a name="027">27</a> ‏מֶ֭לֶךְ אֵ֣ין לָאַרְבֶּ֑ה וַיֵּצֵ֖א חֹצֵ֣ץ כֻּלּֽוֹ׃ </span></p>
 <p align="RIGHT"><span lang="he">‎<a name="028">28</a> ‏שְׂ֭מָמִית בְּיָדַ֣יִם תְּתַפֵּ֑שׂ וְ֝הִ֗יא בְּהֵ֣יכְלֵי מֶֽלֶךְ׃ פ</span></p>
 <p align="RIGHT"><span lang="he">‎<a name="029">29</a> ‏שְׁלֹשָׁ֣ה הֵ֭מָּה מֵיטִ֣יבֵי צָ֑עַד וְ֝אַרְבָּעָ֗ה מֵיטִ֥בֵי לָֽכֶת׃ </span></p>
 <p align="RIGHT"><span lang="he">‎<a name="030">30</a> ‏לַ֭יִשׁ גִּבּ֣וֹר בַּבְּהֵמָ֑ה וְלֹא־יָ֝שׁ֗וּב מִפְּנֵי־כֹֽל׃ </span></p>
 <p align="RIGHT"><span lang="he">‎<a name="031">31</a> ‏זַרְזִ֣יר מָתְנַ֣יִם אוֹ־תָ֑יִשׁ וּ֝מֶ֗לֶךְ אַלְק֥וּם עִמּֽוֹ׃ </span></p>
 <p align="RIGHT"><span lang="he">‎<a name="032">32</a> ‏אִם־נָבַ֥לְתָּ בְהִתְנַשֵּׂ֑א וְאִם־זַ֝מּ֗וֹתָ יָ֣ד לְפֶֽה׃ </span></p>
 <p align="RIGHT"><span lang="he">‎<a name="033">33</a> ‏כִּ֤י מִ֪יץ חָלָ֡ב י֘וֹצִ֤יא חֶמְאָ֗ה וּֽמִיץ־אַ֭ף י֣וֹצִיא דָ֑ם וּמִ֥יץ אַ֝פַּ֗יִם י֣וֹצִיא רִֽיב׃ פ</span></p>
 </td>
 <td width="50%">
 <p>1 diḇərê| ’āḡûr bin-yāqeh hammaśśā’ nə’um hageḇer lə’îṯî’ēl lə’îṯî’ēl wə’uḵāl: </p>
 <p>2 kî ḇ<sup>a</sup>‘ar ’ānōḵî mē’îš wəlō’-ḇînaṯ ’āḏām lî: </p>
 <p>3 wəlō’-lāmaḏətî ḥāḵəmâ wəḏ<sup>a</sup>‘aṯ qəḏōšîm ’ēḏā‘: </p>
 <p>4 mî ‘ālâ-šāmayim| wayyēraḏ mî ’āsaf-rûḥa| bəḥāfənāyw mî ṣārar-mayim| baśśiməlâ mî hēqîm kāl-’afəsê-’āreṣ mah-ššəmwō ûmah-ššem-bənwō kî ṯēḏā‘: </p>
 <p>5 kāl-’iməraṯ ’ĕlwōhha ṣərûfâ māḡēn hû’ l<sup>a</sup>ḥōsîm bwō: </p>
 <p>6 ’al-twōsəfə ‘al-dəḇārāyw pen-ywōḵîḥa bəḵā wəniḵəzāḇətā: f</p>
 <p>7 šətayim šā’alətî mē’itāḵə ’al-timən<sup>a</sup>‘ mimmennî bəṭerem ’āmûṯ: </p>
 <p>8 šāwə’| ûḏəḇar-kāzāḇ harəḥēq mimmennî rē’š wā‘ōšer ’al-titen-lî haṭərîfēnî leḥem ḥuqqî: </p>
 <p>9 pen ’eśəb<sup>a</sup>‘| wəḵiḥašətî wə’āmarətî mî yəhwâ ûfen-’iûārēš wəḡānaḇətî wəṯāfaśətî šēm ’ĕlōhāy: f</p>
 <p>10 ’al-taləšēn ‘eḇeḏ ’el-<font color="brown">’ăḏōnwō</font> <font color="blue">’ăḏōnāyw</font> pen-yəqalleləḵā wə’āšāmətā: </p>
 <p>11 dwōr ’āḇîw yəqallēl wə’eṯ-’immwō lō’ yəḇārēḵə: </p>
 <p>12 dwōr ṭâwōr bə‘ênāyw ûmiṣṣō’āṯwō lō’ ruḥāṣ: </p>
 <p>13 dwōr mâ-rāmû ‘ênāyw wə‘afə‘apāyw yinnāśē’û: </p>
 <p>14 dwōr| ḥărāḇwōṯ šinnāyw ûma’ăḵālwōṯ məṯallə‘ōṯāyw<font color="red"><sup>3</sup></font> le’ĕḵōl ‘ănîyîm mē’ereṣ wə’eḇəywōnîm mē’āḏām: f</p>
 <p>15 l<sup>a</sup>‘ălûqâ|<font color="red"><sup>1</sup></font> šətê ḇānwōṯ haḇ| haḇ šālwōš hēnnâ lō’ ṯiśəb<sup>a</sup>‘ənâ ’arəb<sup>a</sup>‘ lō’-’āmərû hwōn: </p>
 <p>16 šə’wōl wə‘ōṣer rāḥam ’ereṣ lō’-śāḇə‘â mmayim wə’ēš lō’-’āmərâ hwōn: </p>
 <p>17 ‘ayin| tilə‘aḡ lə’āḇ wəṯāḇûz lîqqăhaṯ-’ēm yiqqərûhā ‘ōrəḇê-n<sup>a</sup>ḥal wəyō’ḵəlûhā ḇənê-nāšer: f</p>
 <p>18 šəlōšâ hēmmâ nifələ’û mimmennî<font color="red"><sup>3</sup></font> <font color="brown">wə’arəb<sup>a</sup>‘</font> <font color="blue">wə’arəbā‘â</font> lō’ yəḏ<sup>a</sup>‘ətîm: </p>
 <p>19 dereḵə hannešer| baššāmayim dereḵə nāḥāš ‘ălê ṣûr dereḵə-’ŏnîyâ ḇəleḇ-yām wəḏereḵə geḇer bə‘aləmâ: </p>
 <p>20 kēn| dereḵə ’iššâ mənā’āfeṯ ’āḵəlâ ûmāḥăṯâ fîhā wə’āmərâ lō’-fā‘alətî ’āwen: f</p>
 <p>21 t<sup>a</sup>ḥaṯ šālwōš rāḡəzâ ’ereṣ wəṯ<sup>a</sup>ḥaṯ ’arəb<sup>a</sup>‘ lō’-ṯûḵal śə’ēṯ: </p>
 <p>22 t<sup>a</sup>ḥaṯ-‘eḇeḏ kî yiməlwōḵə wənāḇāl kî yiśəb<sup>a</sup>‘-lāḥem: </p>
 <p>23 t<sup>a</sup>ḥaṯ śənû’â kî ṯibā‘ēl wəšifəḥâ kî-ṯîraš gəḇirətāh: f</p>
 <p>24 ’arəbā‘â hēm qəṭannê-’āreṣ wəhēmmâ ḥăḵāmîm məḥukāmîm: </p>
 <p>25 hannəmālîm ‘am lō’-‘āz wayyāḵînû ḇaqqayiṣ l<sup>a</sup>ḥəmām: </p>
 <p>26 šəfannîm ‘am lō’-‘āṣûm wayyāśîmû ḇassel<sup>a</sup>‘ bêṯām: </p>
 <p>27 meleḵə ’ên lā’arəbeh wayyēṣē’ ḥōṣēṣ kullwō: </p>
 <p>28 śəmāmîṯ bəyāḏayim təṯapēś wəhî’ bəhêḵəlê meleḵə: f</p>
 <p>29 šəlōšâ hēmmâ mêṭîḇê ṣā‘aḏ wə’arəbā‘â mêṭiḇê lāḵeṯ: </p>
 <p>30 layiš gibwōr babəhēmâ wəlō’-yāšûḇ mipənê-ḵōl: </p>
 <p>31 zarəzîr māṯənayim ’wō-ṯāyiš ûmeleḵə ’aləqûm ‘immwō: </p>
 <p>32 ’im-nāḇalətā ḇəhiṯənaśśē’ wə’im-zammwōṯā yāḏ ləfeh: </p>
 <p>33 kî mîṣ ḥālāḇ ywōṣî’ ḥemə’â ûmîṣ-’af ywōṣî’ ḏām ûmîṣ ’apayim ywōṣî’ rîḇ: f</p>
 </td>
 </tr></table>
 <p></p><hr>
 <center>
 <a href="pro031.htm">Next: Proverbs (Mishlei) Chapter 31</a></center>
 </body>