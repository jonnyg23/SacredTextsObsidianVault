<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/deu016.htm">Polyglot</a> 
 <a href="../kjv/deu016.htm">KJV</a> 
 <a href="../sep/deu016.htm">Sep</a> 
 <a href="../vul/deu016.htm">Vul</a> 
 
 <br>
 <br><a href="deu.htm">Deuteronomy (Devarim) Index</a><br>
  
 <a href="deu015.htm">Previous</a> 
 <a href="deu017.htm">Next</a> 
 </center>
 <hr>
 
 <h3 align="CENTER">Tanach (Hebrew): Deuteronomy (Devarim) Chapter 16</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏שָׁמוֹר֙ אֶת־חֹ֣דֶשׁ הָאָבִ֔יב וְעָשִׂ֣יתָ פֶּ֔סַח לַיהוָ֖ה אֱלֹהֶ֑יךָ כִּ֞י בְּחֹ֣דֶשׁ הָֽאָבִ֗יב הוֹצִ֨יאֲךָ֜ יְהוָ֧ה אֱלֹהֶ֛יךָ מִמִּצְרַ֖יִם לָֽיְלָה׃ </span></p>
 <p align="RIGHT"><span lang="he">‎<a name="002">2</a> ‏וְזָבַ֥חְתָּ פֶּ֛סַח לַיהוָ֥ה אֱלֹהֶ֖יךָ צֹ֣אן וּבָקָ֑ר בַּמָּקוֹם֙ אֲשֶׁר־יִבְחַ֣ר יְהוָ֔ה לְשַׁכֵּ֥ן שְׁמ֖וֹ שָֽׁם׃ </span></p>
 <p align="RIGHT"><span lang="he">‎<a name="003">3</a> ‏לֹא־תֹאכַ֤ל עָלָיו֙ חָמֵ֔ץ שִׁבְעַ֥ת יָמִ֛ים תֹּֽאכַל־עָלָ֥יו מַצּ֖וֹת לֶ֣חֶם עֹ֑נִי כִּ֣י בְחִפָּז֗וֹן יָצָ֙אתָ֙ מֵאֶ֣רֶץ מִצְרַ֔יִם לְמַ֣עַן תִּזְכֹּ֗ר אֶת־י֤וֹם צֵֽאתְךָ֙ מֵאֶ֣רֶץ מִצְרַ֔יִם כֹּ֖ל יְמֵ֥י חַיֶּֽיךָ׃ </span></p>
 <p align="RIGHT"><span lang="he">‎<a name="004">4</a> ‏וְלֹֽא־יֵרָאֶ֨ה לְךָ֥ שְׂאֹ֛ר בְּכָל־גְּבֻלְךָ֖ שִׁבְעַ֣ת יָמִ֑ים וְלֹא־יָלִ֣ין מִן־הַבָּשָׂ֗ר אֲשֶׁ֨ר תִּזְבַּ֥ח בָּעֶ֛רֶב בַּיּ֥וֹם הָרִאשׁ֖וֹן לַבֹּֽקֶר׃ </span></p>
 <p align="RIGHT"><span lang="he">‎<a name="005">5</a> ‏לֹ֥א תוּכַ֖ל לִזְבֹּ֣חַ אֶת־הַפָּ֑סַח בְּאַחַ֣ד שְׁעָרֶ֔יךָ אֲשֶׁר־יְהוָ֥ה אֱלֹהֶ֖יךָ נֹתֵ֥ן לָֽךְ׃ </span></p>
 <p align="RIGHT"><span lang="he">‎<a name="006">6</a> ‏כִּ֠י אִֽם־אֶל־הַמָּק֞וֹם אֲשֶׁר־יִבְחַ֨ר יְהוָ֤ה אֱלֹהֶ֙יךָ֙ לְשַׁכֵּ֣ן שְׁמ֔וֹ שָׁ֛ם תִּזְבַּ֥ח אֶת־הַפֶּ֖סַח בָּעָ֑רֶב כְּב֣וֹא הַשֶּׁ֔מֶשׁ מוֹעֵ֖ד צֵֽאתְךָ֥ מִמִּצְרָֽיִם׃ </span></p>
 <p align="RIGHT"><span lang="he">‎<a name="007">7</a> ‏וּבִשַּׁלְתָּ֙ וְאָ֣כַלְתָּ֔ בַּמָּק֕וֹם אֲשֶׁ֥ר יִבְחַ֛ר יְהוָ֥ה אֱלֹהֶ֖יךָ בּ֑וֹ וּפָנִ֣יתָ בַבֹּ֔קֶר וְהָלַכְתָּ֖ לְאֹהָלֶֽיךָ׃ </span></p>
 <p align="RIGHT"><span lang="he">‎<a name="008">8</a> ‏שֵׁ֥שֶׁת יָמִ֖ים תֹּאכַ֣ל מַצּ֑וֹת וּבַיּ֣וֹם הַשְּׁבִיעִ֗י עֲצֶ֙רֶת֙ לַיהוָ֣ה אֱלֹהֶ֔יךָ לֹ֥א תַעֲשֶׂ֖ה מְלָאכָֽה׃ ס</span></p>
 <p align="RIGHT"><span lang="he">‎<a name="009">9</a> ‏שִׁבְעָ֥ה שָׁבֻעֹ֖ת תִּסְפָּר־לָ֑ךְ מֵהָחֵ֤ל חֶרְמֵשׁ֙ בַּקָּמָ֔ה תָּחֵ֣ל לִסְפֹּ֔ר שִׁבְעָ֖ה שָׁבֻעֽוֹת׃ </span></p>
 <p align="RIGHT"><span lang="he">‎<a name="010">10</a> ‏וְעָשִׂ֜יתָ חַ֤ג שָׁבֻעוֹת֙ לַיהוָ֣ה אֱלֹהֶ֔יךָ מִסַּ֛ת נִדְבַ֥ת יָדְךָ֖ אֲשֶׁ֣ר תִּתֵּ֑ן כַּאֲשֶׁ֥ר יְבָרֶכְךָ֖ יְהוָ֥ה אֱלֹהֶֽיךָ׃ </span></p>
 <p align="RIGHT"><span lang="he">‎<a name="011">11</a> ‏וְשָׂמַחְתָּ֞ לִפְנֵ֣י׀ יְהוָ֣ה אֱלֹהֶ֗יךָ אַתָּ֨ה וּבִנְךָ֣ וּבִתֶּךָ֮ וְעַבְדְּךָ֣ וַאֲמָתֶךָ֒ וְהַלֵּוִי֙ אֲשֶׁ֣ר בִּשְׁעָרֶ֔יךָ וְהַגֵּ֛ר וְהַיָּת֥וֹם וְהָאַלְמָנָ֖ה אֲשֶׁ֣ר בְּקִרְבֶּ֑ךָ בַּמָּק֗וֹם אֲשֶׁ֤ר יִבְחַר֙ יְהוָ֣ה אֱלֹהֶ֔יךָ לְשַׁכֵּ֥ן שְׁמ֖וֹ שָֽׁם׃ </span></p>
 <p align="RIGHT"><span lang="he">‎<a name="012">12</a> ‏וְזָ֣כַרְתָּ֔ כִּי־עֶ֥בֶד הָיִ֖יתָ בְּמִצְרָ֑יִם וְשָׁמַרְתָּ֣ וְעָשִׂ֔יתָ אֶת־הַֽחֻקִּ֖ים הָאֵֽלֶּה׃ פ</span></p>
 <p align="RIGHT"><span lang="he">‎<a name="013">13</a> ‏חַ֧ג הַסֻּכֹּ֛ת תַּעֲשֶׂ֥ה לְךָ֖ שִׁבְעַ֣ת יָמִ֑ים בְּאָ֨סְפְּךָ֔ מִֽגָּרְנְךָ֖ וּמִיִּקְבֶֽךָ׃ </span></p>
 <p align="RIGHT"><span lang="he">‎<a name="014">14</a> ‏וְשָׂמַחְתָּ֖ בְּחַגֶּ֑ךָ אַתָּ֨ה וּבִנְךָ֤ וּבִתֶּ֙ךָ֙ וְעַבְדְּךָ֣ וַאֲמָתֶ֔ךָ וְהַלֵּוִ֗י וְהַגֵּ֛ר וְהַיָּת֥וֹם וְהָאַלְמָנָ֖ה אֲשֶׁ֥ר בִּשְׁעָרֶֽיךָ׃ </span></p>
 <p align="RIGHT"><span lang="he">‎<a name="015">15</a> ‏שִׁבְעַ֣ת יָמִ֗ים תָּחֹג֙ לַיהוָ֣ה אֱלֹהֶ֔יךָ בַּמָּק֖וֹם אֲשֶׁר־יִבְחַ֣ר יְהוָ֑ה כִּ֣י יְבָרֶכְךָ֞ יְהוָ֣ה אֱלֹהֶ֗יךָ בְּכֹ֤ל תְּבוּאָֽתְךָ֙ וּבְכֹל֙ מַעֲשֵׂ֣ה יָדֶ֔יךָ וְהָיִ֖יתָ אַ֥ךְ שָׂמֵֽחַ׃ </span></p>
 <p align="RIGHT"><span lang="he">‎<a name="016">16</a> ‏שָׁל֣וֹשׁ פְּעָמִ֣ים׀ בַּשָּׁנָ֡ה יֵרָאֶ֨ה כָל־זְכוּרְךָ֜ אֶת־פְּנֵ֣י׀ יְהוָ֣ה אֱלֹהֶ֗יךָ בַּמָּקוֹם֙ אֲשֶׁ֣ר יִבְחָ֔ר בְּחַ֧ג הַמַּצּ֛וֹת וּבְחַ֥ג הַשָּׁבֻע֖וֹת וּבְחַ֣ג הַסֻּכּ֑וֹת וְלֹ֧א יֵרָאֶ֛ה אֶת־פְּנֵ֥י יְהוָ֖ה רֵיקָֽם׃ </span></p>
 <p align="RIGHT"><span lang="he">‎<a name="017">17</a> ‏אִ֖ישׁ כְּמַתְּנַ֣ת יָד֑וֹ כְּבִרְכַּ֛ת יְהוָ֥ה אֱלֹהֶ֖יךָ אֲשֶׁ֥ר נָֽתַן־לָֽךְ׃ ס</span></p>
 <p align="RIGHT"><span lang="he">‎<a name="018">18</a> ‏שֹׁפְטִ֣ים וְשֹֽׁטְרִ֗ים תִּֽתֶּן־לְךָ֙ בְּכָל־שְׁעָרֶ֔יךָ אֲשֶׁ֨ר יְהוָ֧ה אֱלֹהֶ֛יךָ נֹתֵ֥ן לְךָ֖ לִשְׁבָטֶ֑יךָ וְשָׁפְט֥וּ אֶת־הָעָ֖ם מִשְׁפַּט־צֶֽדֶק׃ </span></p>
 <p align="RIGHT"><span lang="he">‎<a name="019">19</a> ‏לֹא־תַטֶּ֣ה מִשְׁפָּ֔ט לֹ֥א תַכִּ֖יר פָּנִ֑ים וְלֹא־תִקַּ֣ח שֹׁ֔חַד כִּ֣י הַשֹּׁ֗חַד יְעַוֵּר֙ עֵינֵ֣י חֲכָמִ֔ים וִֽיסַלֵּ֖ף דִּבְרֵ֥י צַדִּיקִֽם׃ </span></p>
 <p align="RIGHT"><span lang="he">‎<a name="020">20</a> ‏צֶ֥דֶק צֶ֖דֶק תִּרְדֹּ֑ף לְמַ֤עַן תִּֽחְיֶה֙ וְיָרַשְׁתָּ֣ אֶת־הָאָ֔רֶץ אֲשֶׁר־יְהוָ֥ה אֱלֹהֶ֖יךָ נֹתֵ֥ן לָֽךְ׃ ס</span></p>
 <p align="RIGHT"><span lang="he">‎<a name="021">21</a> ‏לֹֽא־תִטַּ֥ע לְךָ֛ אֲשֵׁרָ֖ה כָּל־עֵ֑ץ אֵ֗צֶל מִזְבַּ֛ח יְהוָ֥ה אֱלֹהֶ֖יךָ אֲשֶׁ֥ר תַּעֲשֶׂה־לָּֽךְ׃ ס</span></p>
 <p align="RIGHT"><span lang="he">‎<a name="022">22</a> ‏וְלֹֽא־תָקִ֥ים לְךָ֖ מַצֵּבָ֑ה אֲשֶׁ֥ר שָׂנֵ֖א יְהוָ֥ה אֱלֹהֶֽיךָ׃ ס</span></p>
 </td>
 <td width="50%">
 <p>1 šāmwōr ’eṯ-ḥōḏeš hā’āḇîḇ wə‘āśîṯā pes<sup>a</sup>ḥ layhwâ ’ĕlōheyḵā kî bəḥōḏeš hā’āḇîḇ hwōṣî’ăḵā yəhwâ ’ĕlōheyḵā mimmiṣərayim lāyəlâ: </p>
 <p>2 wəzāḇ<sup>a</sup>ḥətā pes<sup>a</sup>ḥ layhwâ ’ĕlōheyḵā ṣō’n ûḇāqār bammāqwōm ’ăšer-yiḇəḥar yəhwâ ləšakēn šəmwō šām: </p>
 <p>3 lō’-ṯō’ḵal ‘ālāyw ḥāmēṣ šiḇə‘aṯ yāmîm tō’ḵal-‘ālāyw maṣṣwōṯ leḥem ‘ōnî kî ḇəḥipāzwōn yāṣā’ṯā mē’ereṣ miṣərayim ləm<sup>a</sup>‘an tizəkōr ’eṯ-ywōm ṣē’ṯəḵā mē’ereṣ miṣərayim kōl yəmê ḥayyeyḵā: </p>
 <p>4 wəlō’-yērā’eh ləḵā śə’ōr bəḵāl-gəḇuləḵā šiḇə‘aṯ yāmîm wəlō’-yālîn min-habāśār ’ăšer tizəb<sup>a</sup>ḥ bā‘ereḇ bayywōm hāri’šwōn labōqer: </p>
 <p>5 lō’ ṯûḵal lizəbōḥa ’eṯ-hapās<sup>a</sup>ḥ bə’<sup>a</sup>ḥaḏ šə‘āreyḵā ’ăšer-yəhwâ ’ĕlōheyḵā nōṯēn lāḵə: </p>
 <p>6 kî ’im-’el-hammāqwōm ’ăšer-yiḇəḥar yəhwâ ’ĕlōheyḵā ləšakēn šəmwō šām tizəb<sup>a</sup>ḥ ’eṯ-hapes<sup>a</sup>ḥ bā‘āreḇ kəḇwō’ haššemeš mwō‘ēḏ ṣē’ṯəḵā mimmiṣərāyim: </p>
 <p>7 ûḇiššalətā wə’āḵalətā bammāqwōm ’ăšer yiḇəḥar yəhwâ ’ĕlōheyḵā bwō ûfānîṯā ḇabōqer wəhālaḵətā lə’ōhāleyḵā: </p>
 <p>8 šēšeṯ yāmîm tō’ḵal maṣṣwōṯ ûḇayywōm haššəḇî‘î ‘ăṣereṯ layhwâ ’ĕlōheyḵā lō’ ṯ<sup>a</sup>‘ăśeh məlā’ḵâ: s</p>
 <p>9 šiḇə‘â šāḇu‘ōṯ tisəpār-lāḵə mēhāḥēl ḥerəmēš baqqāmâ tāḥēl lisəpōr šiḇə‘â šāḇu‘wōṯ: </p>
 <p>10 wə‘āśîṯā ḥaḡ šāḇu‘wōṯ layhwâ ’ĕlōheyḵā missaṯ niḏəḇaṯ yāḏəḵā ’ăšer titēn ka’ăšer yəḇāreḵəḵā yəhwâ ’ĕlōheyḵā: </p>
 <p>11 wəśām<sup>a</sup>ḥətā lifənê| yəhwâ ’ĕlōheyḵā ’atâ ûḇinəḵā ûḇiteḵā wə‘aḇədəḵā wa’ămāṯeḵā wəhallēwî ’ăšer bišə‘āreyḵā wəhagēr wəhayyāṯwōm wəhā’aləmānâ ’ăšer bəqirəbeḵā bammāqwōm ’ăšer yiḇəḥar yəhwâ ’ĕlōheyḵā ləšakēn šəmwō šām: </p>
 <p>12 wəzāḵarətā kî-‘eḇeḏ hāyîṯā bəmiṣərāyim wəšāmarətā wə‘āśîṯā ’eṯ-h<sup>a</sup>ḥuqqîm hā’ēlleh: f</p>
 <p>13 ḥaḡ hassukōṯ t<sup>a</sup>‘ăśeh ləḵā šiḇə‘aṯ yāmîm bə’āsəpəḵā migārənəḵā ûmîyiqəḇeḵā: </p>
 <p>14 wəśām<sup>a</sup>ḥətā bəḥageḵā ’atâ ûḇinəḵā ûḇiteḵā wə‘aḇədəḵā wa’ămāṯeḵā wəhallēwî wəhagēr wəhayyāṯwōm wəhā’aləmānâ ’ăšer bišə‘āreyḵā: </p>
 <p>15 šiḇə‘aṯ yāmîm tāḥōḡ layhwâ ’ĕlōheyḵā bammāqwōm ’ăšer-yiḇəḥar yəhwâ kî yəḇāreḵəḵā yəhwâ ’ĕlōheyḵā bəḵōl təḇû’āṯəḵā ûḇəḵōl m<sup>a</sup>‘ăśēh yāḏeyḵā wəhāyîṯā ’aḵə śāmēḥa: </p>
 <p>16 šālwōš pə‘āmîm| baššānâ yērā’eh ḵāl-zəḵûrəḵā ’eṯ-pənê| yəhwâ ’ĕlōheyḵā bammāqwōm ’ăšer yiḇəḥār bəḥaḡ hammaṣṣwōṯ ûḇəḥaḡ haššāḇu‘wōṯ ûḇəḥaḡ hassukwōṯ wəlō’ yērā’eh ’eṯ-pənê yəhwâ rêqām: </p>
 <p>17 ’îš kəmatənaṯ yāḏwō kəḇirəkaṯ yəhwâ ’ĕlōheyḵā ’ăšer nāṯan-lāḵə: s</p>
 <p>18 šōfəṭîm wəšōṭərîm titen-ləḵā bəḵāl-šə‘āreyḵā ’ăšer yəhwâ ’ĕlōheyḵā nōṯēn ləḵā lišəḇāṭeyḵā wəšāfəṭû ’eṯ-hā‘ām mišəpaṭ-ṣeḏeq: </p>
 <p>19 lō’-ṯaṭṭeh mišəpāṭ lō’ ṯakîr pānîm wəlō’-ṯiqq<sup>a</sup>ḥ šōḥaḏ kî haššōḥaḏ yə‘aûēr ‘ênê ḥăḵāmîm wîsallēf diḇərê ṣadîqim: </p>
 <p>20 ṣeḏeq ṣeḏeq tirədōf ləm<sup>a</sup>‘an tiḥəyeh wəyārašətā ’eṯ-hā’āreṣ ’ăšer-yəhwâ ’ĕlōheyḵā nōṯēn lāḵə: s</p>
 <p>21 lō’-ṯiṭṭ<sup>a</sup>‘ ləḵā ’ăšērâ kāl-‘ēṣ ’ēṣel mizəb<sup>a</sup>ḥ yəhwâ ’ĕlōheyḵā ’ăšer t<sup>a</sup>‘ăśeh-llāḵə: s</p>
 <p>22 wəlō’-ṯāqîm ləḵā maṣṣēḇâ ’ăšer śānē’ yəhwâ ’ĕlōheyḵā: s</p>
 </td>
 </tr></table>
 <p></p><hr>
 <center>
 <a href="deu017.htm">Next: Deuteronomy (Devarim) Chapter 17</a></center>
 </body>