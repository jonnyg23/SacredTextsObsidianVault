<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/hag002.htm">Polyglot</a> 
 <a href="../kjv/hag002.htm">KJV</a> 
 <a href="../sep/hag002.htm">Sep</a> 
 <a href="../vul/hag002.htm">Vul</a> 
 
 <br>
 <br><a href="hag.htm">Haggai (Haggai) Index</a><br>
  
 <a href="hag001.htm">Previous</a> 
 <a href="zac001.htm">Next</a> 
 </center>
 <hr>
 
 <h3 align="CENTER">Tanach (Hebrew): Haggai (Haggai) Chapter 2</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏בַּשְּׁבִיעִ֕י בְּעֶשְׂרִ֥ים וְאֶחָ֖ד לַחֹ֑דֶשׁ הָיָה֙ דְּבַר־יְהוָ֔ה בְּיַד־חַגַּ֥י הַנָּבִ֖יא לֵאמֹֽר׃ </span></p>
 <p align="RIGHT"><span lang="he">‎<a name="002">2</a> ‏אֱמָר־נָ֗א אֶל־זְרֻבָּבֶ֤ל בֶּן־שַׁלְתִּיאֵל֙ פַּחַ֣ת יְהוּדָ֔ה וְאֶל־יְהוֹשֻׁ֥עַ בֶּן־יְהוֹצָדָ֖ק הַכֹּהֵ֣ן הַגָּד֑וֹל וְאֶל־שְׁאֵרִ֥ית הָעָ֖ם לֵאמֹֽר׃ </span></p>
 <p align="RIGHT"><span lang="he">‎<a name="003">3</a> ‏מִ֤י בָכֶם֙ הַנִּשְׁאָ֔ר אֲשֶׁ֤ר רָאָה֙ אֶת־הַבַּ֣יִת הַזֶּ֔ה בִּכְבוֹד֖וֹ הָרִאשׁ֑וֹן וּמָ֨ה אַתֶּ֜ם רֹאִ֤ים אֹתוֹ֙ עַ֔תָּה הֲל֥וֹא כָמֹ֛הוּ כְּאַ֖יִן בְּעֵינֵיכֶֽם׃ </span></p>
 <p align="RIGHT"><span lang="he">‎<a name="004">4</a> ‏וְעַתָּ֣ה חֲזַ֣ק זְרֻבָּבֶ֣ל׀ נְאֻם־יְהוָ֡ה וַחֲזַ֣ק יְהוֹשֻׁ֣עַ בֶּן־יְהוֹצָדָק֩ הַכֹּהֵ֨ן הַגָּד֜וֹל וַחֲזַ֨ק כָּל־עַ֥ם הָאָ֛רֶץ נְאֻם־יְהוָ֖ה וַֽעֲשׂ֑וּ כִּֽי־אֲנִ֣י אִתְּכֶ֔ם נְאֻ֖ם יְהוָ֥ה צְבָאֽוֹת׃ </span></p>
 <p align="RIGHT"><span lang="he">‎<a name="005">5</a> ‏אֶֽת־הַדָּבָ֞ר אֲשֶׁר־כָּרַ֤תִּי אִתְּכֶם֙ בְּצֵאתְכֶ֣ם מִמִּצְרַ֔יִם וְרוּחִ֖י עֹמֶ֣דֶת בְּתוֹכְכֶ֑ם אַל־תִּירָֽאוּ׃ ס</span></p>
 <p align="RIGHT"><span lang="he">‎<a name="006">6</a> ‏כִּ֣י כֹ֤ה אָמַר֙ יְהוָ֣ה צְבָא֔וֹת ע֥וֹד אַחַ֖ת מְעַ֣ט הִ֑יא וַאֲנִ֗י מַרְעִישׁ֙ אֶת־הַשָּׁמַ֣יִם וְאֶת־הָאָ֔רֶץ וְאֶת־הַיָּ֖ם וְאֶת־הֶחָרָבָֽה׃ </span></p>
 <p align="RIGHT"><span lang="he">‎<a name="007">7</a> ‏וְהִרְעַשְׁתִּי֙ אֶת־כָּל־הַגּוֹיִ֔ם וּבָ֖אוּ חֶמְדַּ֣ת כָּל־הַגּוֹיִ֑ם וּמִלֵּאתִ֞י אֶת־הַבַּ֤יִת הַזֶּה֙ כָּב֔וֹד אָמַ֖ר יְהוָ֥ה צְבָאֽוֹת׃ </span></p>
 <p align="RIGHT"><span lang="he">‎<a name="008">8</a> ‏לִ֥י הַכֶּ֖סֶף וְלִ֣י הַזָּהָ֑ב נְאֻ֖ם יְהוָ֥ה צְבָאֽוֹת׃ </span></p>
 <p align="RIGHT"><span lang="he">‎<a name="009">9</a> ‏גָּד֣וֹל יִֽהְיֶ֡ה כְּבוֹד֩ הַבַּ֨יִת הַזֶּ֤ה הָאַֽחֲרוֹן֙ מִן־הָ֣רִאשׁ֔וֹן אָמַ֖ר יְהוָ֣ה צְבָא֑וֹת וּבַמָּק֤וֹם הַזֶּה֙ אֶתֵּ֣ן שָׁל֔וֹם נְאֻ֖ם יְהוָ֥ה צְבָאֽוֹת׃ פ</span></p>
 <p align="RIGHT"><span lang="he">‎<a name="010">10</a> ‏בְּעֶשְׂרִ֤ים וְאַרְבָּעָה֙ לַתְּשִׁיעִ֔י בִּשְׁנַ֥ת שְׁתַּ֖יִם לְדָרְיָ֑וֶשׁ הָיָה֙ דְּבַר־יְהוָ֔ה אֶל־חַגַּ֥י הַנָּבִ֖יא לֵאמֹֽר׃ </span></p>
 <p align="RIGHT"><span lang="he">‎<a name="011">11</a> ‏כֹּ֥ה אָמַ֖ר יְהוָ֣ה צְבָא֑וֹת שְׁאַל־נָ֧א אֶת־הַכֹּהֲנִ֛ים תּוֹרָ֖ה לֵאמֹֽר׃ </span></p>
 <p align="RIGHT"><span lang="he">‎<a name="012">12</a> ‏הֵ֣ן׀ יִשָּׂא־אִ֨ישׁ בְּשַׂר־קֹ֜דֶשׁ בִּכְנַ֣ף בִּגְד֗וֹ וְנָגַ֣ע בִּ֠כְנָפוֹ אֶל־הַלֶּ֨חֶם וְאֶל־הַנָּזִ֜יד וְאֶל־הַיַּ֧יִן וְאֶל־שֶׁ֛מֶן וְאֶל־כָּל־מַאֲכָ֖ל הֲיִקְדָּ֑שׁ וַיַּעֲנ֧וּ הַכֹּהֲנִ֛ים וַיֹּאמְר֖וּ לֹֽא׃ </span></p>
 <p align="RIGHT"><span lang="he">‎<a name="013">13</a> ‏וַיֹּ֣אמֶר חַגַּ֔י אִם־יִגַּ֧ע טְמֵא־נֶ֛פֶשׁ בְּכָל־אֵ֖לֶּה הֲיִטְמָ֑א וַיַּעֲנ֧וּ הַכֹּהֲנִ֛ים וַיֹּאמְר֖וּ יִטְמָֽא׃ </span></p>
 <p align="RIGHT"><span lang="he">‎<a name="014">14</a> ‏וַיַּ֨עַן חַגַּ֜י וַיֹּ֗אמֶר כֵּ֣ן הָֽעָם־הַ֠זֶּה וְכֵן־הַגּ֨וֹי הַזֶּ֤ה לְפָנַי֙ נְאֻם־יְהוָ֔ה וְכֵ֖ן כָּל־מַעֲשֵׂ֣ה יְדֵיהֶ֑ם וַאֲשֶׁ֥ר יַקְרִ֛יבוּ שָׁ֖ם טָמֵ֥א הֽוּא׃ </span></p>
 <p align="RIGHT"><span lang="he">‎<a name="015">15</a> ‏וְעַתָּה֙ שִֽׂימוּ־נָ֣א לְבַבְכֶ֔ם מִן־הַיּ֥וֹם הַזֶּ֖ה וָמָ֑עְלָה מִטֶּ֧רֶם שֽׂוּם־אֶ֛בֶן אֶל־אֶ֖בֶן בְּהֵיכַ֥ל יְהוָֽה׃ </span></p>
 <p align="RIGHT"><span lang="he">‎<a name="016">16</a> ‏מִֽהְיוֹתָ֥ם בָּא֙ אֶל־עֲרֵמַ֣ת עֶשְׂרִ֔ים וְהָיְתָ֖ה עֲשָׂרָ֑ה בָּ֣א אֶל־הַיֶּ֗קֶב לַחְשֹׂף֙ חֲמִשִּׁ֣ים פּוּרָ֔ה וְהָיְתָ֖ה עֶשְׂרִֽים׃ </span></p>
 <p align="RIGHT"><span lang="he">‎<a name="017">17</a> ‏הִכֵּ֨יתִי אֶתְכֶ֜ם בַּשִּׁדָּפ֤וֹן וּבַיֵּֽרָקוֹן֙ וּבַבָּרָ֔ד אֵ֖ת כָּל־מַעֲשֵׂ֣ה יְדֵיכֶ֑ם וְאֵין־אֶתְכֶ֥ם אֵלַ֖י נְאֻם־יְהוָֽה׃ </span></p>
 <p align="RIGHT"><span lang="he">‎<a name="018">18</a> ‏שִׂימוּ־נָ֣א לְבַבְכֶ֔ם מִן־הַיּ֥וֹם הַזֶּ֖ה וָמָ֑עְלָה מִיּוֹם֩ עֶשְׂרִ֨ים וְאַרְבָּעָ֜ה לַתְּשִׁיעִ֗י לְמִן־הַיּ֛וֹם אֲשֶׁר־יֻסַּ֥ד הֵֽיכַל־יְהוָ֖ה שִׂ֥ימוּ לְבַבְכֶֽם׃ </span></p>
 <p align="RIGHT"><span lang="he">‎<a name="019">19</a> ‏הַע֤וֹד הַזֶּ֙רַע֙ בַּמְּגוּרָ֔ה וְעַד־הַגֶּ֨פֶן וְהַתְּאֵנָ֧ה וְהָרִמּ֛וֹן וְעֵ֥ץ הַזַּ֖יִת לֹ֣א נָשָׂ֑א מִן־הַיּ֥וֹם הַזֶּ֖ה אֲבָרֵֽךְ׃ ס</span></p>
 <p align="RIGHT"><span lang="he">‎<a name="020">20</a> ‏וַיְהִ֨י דְבַר־יְהוָ֤ה׀ שֵׁנִית֙ אֶל־חַגַּ֔י בְּעֶשְׂרִ֧ים וְאַרְבָּעָ֛ה לַחֹ֖דֶשׁ לֵאמֹֽר׃ </span></p>
 <p align="RIGHT"><span lang="he">‎<a name="021">21</a> ‏אֱמֹ֕ר אֶל־זְרֻבָּבֶ֥ל פַּֽחַת־יְהוּדָ֖ה לֵאמֹ֑ר אֲנִ֣י מַרְעִ֔ישׁ אֶת־הַשָּׁמַ֖יִם וְאֶת־הָאָֽרֶץ׃ </span></p>
 <p align="RIGHT"><span lang="he">‎<a name="022">22</a> ‏וְהָֽפַכְתִּי֙ כִּסֵּ֣א מַמְלָכ֔וֹת וְהִ֨שְׁמַדְתִּ֔י חֹ֖זֶק מַמְלְכ֣וֹת הַגּוֹיִ֑ם וְהָפַכְתִּ֤י מֶרְכָּבָה֙ וְרֹ֣כְבֶ֔יהָ וְיָרְד֤וּ סוּסִים֙ וְרֹ֣כְבֵיהֶ֔ם אִ֖ישׁ בְּחֶ֥רֶב אָחִֽיו׃ </span></p>
 <p align="RIGHT"><span lang="he">‎<a name="023">23</a> ‏בַּיּ֣וֹם הַה֣וּא נְאֻם־יְהוָ֣ה צְבָא֡וֹת אֶ֠קָּחֲךָ זְרֻבָּבֶ֨ל בֶּן־שְׁאַלְתִּיאֵ֤ל עַבְדִּי֙ נְאֻם־יְהוָ֔ה וְשַׂמְתִּ֖יךָ כַּֽחוֹתָ֑ם כִּֽי־בְךָ֣ בָחַ֔רְתִּי נְאֻ֖ם יְהוָ֥ה צְבָאֽוֹת׃ </span></p>
 <p></p>
 </td>
 <td width="50%">
 <p>1 baššəḇî‘î bə‘eśərîm wə’eḥāḏ l<sup>a</sup>ḥōḏeš hāyâ dəḇar-yəhwâ bəyaḏ-ḥagay hannāḇî’ lē’mōr: </p>
 <p>2 ’ĕmār-nā’ ’el-zərubāḇel ben-šalətî’ēl p<sup>a</sup>ḥaṯ yəhûḏâ wə’el-yəhwōšu‘a ben-yəhwōṣāḏāq hakōhēn hagāḏwōl wə’el-šə’ērîṯ hā‘ām lē’mōr: </p>
 <p>3 mî ḇāḵem hannišə’ār ’ăšer rā’â ’eṯ-habayiṯ hazzeh biḵəḇwōḏwō hāri’šwōn ûmâ ’atem rō’îm ’ōṯwō ‘atâ hălwō’ ḵāmōhû kə’ayin bə‘ênêḵem: </p>
 <p>4 wə‘atâ ḥăzaq zərubāḇel| nə’um-yəhwâ w<sup>a</sup>ḥăzaq yəhwōšu‘a ben-yəhwōṣāḏāq hakōhēn hagāḏwōl w<sup>a</sup>ḥăzaq kāl-‘am hā’āreṣ nə’um-yəhwâ w<sup>a</sup>‘ăśû kî-’ănî ’itəḵem nə’um yəhwâ ṣəḇā’wōṯ: </p>
 <p>5 ’eṯ-hadāḇār ’ăšer-kāratî ’itəḵem bəṣē’ṯəḵem mimmiṣərayim wərûḥî ‘ōmeḏeṯ bəṯwōḵəḵem ’al-tîrā’û: s</p>
 <p>6 kî ḵōh ’āmar yəhwâ ṣəḇā’wōṯ ‘wōḏ ’<sup>a</sup>ḥaṯ mə‘aṭ hî’ wa’ănî marə‘îš ’eṯ-haššāmayim wə’eṯ-hā’āreṣ wə’eṯ-hayyām wə’eṯ-heḥārāḇâ: </p>
 <p>7 wəhirə‘ašətî ’eṯ-kāl-hagwōyim ûḇā’û ḥemədaṯ kāl-hagwōyim ûmillē’ṯî ’eṯ-habayiṯ hazzeh kāḇwōḏ ’āmar yəhwâ ṣəḇā’wōṯ: </p>
 <p>8 lî hakesef wəlî hazzâāḇ nə’um yəhwâ ṣəḇā’wōṯ: </p>
 <p>9 gāḏwōl yihəyeh kəḇwōḏ habayiṯ hazzeh hā’<sup>a</sup>ḥărwōn min-hāri’šwōn ’āmar yəhwâ ṣəḇā’wōṯ ûḇammāqwōm hazzeh ’etēn šālwōm nə’um yəhwâ ṣəḇā’wōṯ: f</p>
 <p>10 bə‘eśərîm wə’arəbā‘â latəšî‘î bišənaṯ šətayim ləḏārəyāweš hāyâ dəḇar-yəhwâ ’el-ḥagay hannāḇî’ lē’mōr: </p>
 <p>11 kōh ’āmar yəhwâ ṣəḇā’wōṯ šə’al-nā’ ’eṯ-hakōhănîm twōrâ lē’mōr: </p>
 <p>12 hēn| yiśśā’-’îš bəśar-qōḏeš biḵənaf biḡəḏwō wənāḡ<sup>a</sup>‘ biḵənāfwō ’el-halleḥem wə’el-hannāzîḏ wə’el-hayyayin wə’el-šemen wə’el-kāl-ma’ăḵāl hăyiqədāš wayy<sup>a</sup>‘ănû hakōhănîm wayyō’mərû lō’: </p>
 <p>13 wayyō’mer ḥagay ’im-yig<sup>a</sup>‘ ṭəmē’-nefeš bəḵāl-’ēlleh hăyiṭəmā’ wayy<sup>a</sup>‘ănû hakōhănîm wayyō’mərû yiṭəmā’: </p>
 <p>14 wayy<sup>a</sup>‘an ḥagay wayyō’mer kēn hā‘ām-hazzeh wəḵēn-hagwōy hazzeh ləfānay nə’um-yəhwâ wəḵēn kāl-m<sup>a</sup>‘ăśēh yəḏêhem wa’ăšer yaqərîḇû šām ṭāmē’ hû’: </p>
 <p>15 wə‘atâ śîmû-nā’ ləḇaḇəḵem min-hayywōm hazzeh wāmā‘əlâ miṭṭerem śûm-’eḇen ’el-’eḇen bəhêḵal yəhwâ: </p>
 <p>16 mihəywōṯām bā’ ’el-‘ărēmaṯ ‘eśərîm wəhāyəṯâ ‘ăśārâ bā’ ’el-hayyeqeḇ l<sup>a</sup>ḥəśōf ḥămiššîm pûrâ wəhāyəṯâ ‘eśərîm: </p>
 <p>17 hikêṯî ’eṯəḵem baššidāfwōn ûḇayyērāqwōn ûḇabārāḏ ’ēṯ kāl-m<sup>a</sup>‘ăśēh yəḏêḵem wə’ên-’eṯəḵem ’ēlay nə’um-yəhwâ: </p>
 <p>18 śîmû-nā’ ləḇaḇəḵem min-hayywōm hazzeh wāmā‘əlâ mîywōm ‘eśərîm wə’arəbā‘â latəšî‘î ləmin-hayywōm ’ăšer-yussaḏ hêḵal-yəhwâ śîmû ləḇaḇəḵem: </p>
 <p>19 h<sup>a</sup>‘wōḏ hazzer<sup>a</sup>‘ bamməḡûrâ wə‘aḏ-hagefen wəhatə’ēnâ wəhārimmwōn wə‘ēṣ hazzayiṯ lō’ nāśā’ min-hayywōm hazzeh ’ăḇārēḵə: s</p>
 <p>20 wayəhî ḏəḇar-yəhwâ| šēnîṯ ’el-ḥagay bə‘eśərîm wə’arəbā‘â l<sup>a</sup>ḥōḏeš lē’mōr: </p>
 <p>21 ’ĕmōr ’el-zərubāḇel p<sup>a</sup>ḥaṯ-yəhûḏâ lē’mōr ’ănî marə‘îš ’eṯ-haššāmayim wə’eṯ-hā’āreṣ: </p>
 <p>22 wəhāfaḵətî kissē’ maməlāḵwōṯ wəhišəmaḏətî ḥōzeq mamələḵwōṯ hagwōyim wəhāfaḵətî merəkāḇâ wərōḵəḇeyhā wəyārəḏû sûsîm wərōḵəḇêhem ’îš bəḥereḇ ’āḥîw: </p>
 <p>23 bayywōm hahû’ nə’um-yəhwâ ṣəḇā’wōṯ ’eqqāḥăḵā zərubāḇel ben-šə’alətî’ēl ‘aḇədî nə’um-yəhwâ wəśamətîḵā k<sup>a</sup>ḥwōṯām kî-ḇəḵā ḇāḥarətî nə’um yəhwâ ṣəḇā’wōṯ: </p>
 </td>
 </tr></table>
 <p></p><hr>
 <center>
 <a href="zac001.htm">Next: Zechariah (Zekharyah) Chapter 1</a></center>
 </body>