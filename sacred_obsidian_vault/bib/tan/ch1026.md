<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/ch1026.htm">Polyglot</a> 
 <a href="../kjv/ch1026.htm">KJV</a> 
 <a href="../sep/ch1026.htm">Sep</a> 
 <a href="../vul/ch1026.htm">Vul</a> 
 
 <br>
 <br><a href="ch1.htm">1 Chronicles (1 Divrey Yamim) Index</a><br>
  
 <a href="ch1025.htm">Previous</a> 
 <a href="ch1027.htm">Next</a> 
 </center>
 <hr>
 
 <h3 align="CENTER">Tanach (Hebrew): 1 Chronicles (1 Divrey Yamim) Chapter 26</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏לְמַחְלְק֖וֹת לְשֹׁעֲרִ֑ים לַקָּרְחִ֕ים מְשֶֽׁלֶמְיָ֥הוּ בֶן־קֹרֵ֖א מִן־בְּנֵ֥י אָסָֽף׃ </span></p>
 <p align="RIGHT"><span lang="he">‎<a name="002">2</a> ‏וְלִמְשֶֽׁלֶמְיָ֖הוּ בָּנִ֑ים זְכַרְיָ֤הוּ הַבְּכוֹר֙ יְדִֽיעֲאֵ֣ל הַשֵּׁנִ֔י זְבַדְיָ֙הוּ֙ הַשְּׁלִישִׁ֔י יַתְנִיאֵ֖ל הָרְבִיעִֽי׃ </span></p>
 <p align="RIGHT"><span lang="he">‎<a name="003">3</a> ‏עֵילָ֤ם הַחֲמִישִׁי֙ יְהוֹחָנָ֣ן הַשִּׁשִּׁ֔י אֶלְיְהוֹעֵינַ֖י הַשְּׁבִיעִֽי׃ </span></p>
 <p align="RIGHT"><span lang="he">‎<a name="004">4</a> ‏וּלְעֹבֵ֥ד אֱדֹ֖ם בָּנִ֑ים שְׁמַֽעְיָ֤ה הַבְּכוֹר֙ יְהוֹזָבָ֣ד הַשֵּׁנִ֔י יוֹאָ֤ח הַשְּׁלִשִׁי֙ וְשָׂכָ֣ר הָרְבִיעִ֔י וּנְתַנְאֵ֖ל הַחֲמִישִֽׁי׃ </span></p>
 <p align="RIGHT"><span lang="he">‎<a name="005">5</a> ‏עַמִּיאֵ֤ל הַשִּׁשִּׁי֙ יִשָׂשכָ֣ר הַשְּׁבִיעִ֔י פְּעֻלְּתַ֖י הַשְּׁמִינִ֑י כִּ֥י בֵרֲכ֖וֹ אֱלֹהִֽים׃ פ</span></p>
 <p align="RIGHT"><span lang="he">‎<a name="006">6</a> ‏וְלִֽשְׁמַֽעְיָ֤ה בְנוֹ֙ נוֹלַ֣ד בָּנִ֔ים הַמִּמְשָׁלִ֖ים לְבֵ֣ית אֲבִיהֶ֑ם כִּֽי־גִבּ֥וֹרֵי חַ֖יִל הֵֽמָּה׃ </span></p>
 <p align="RIGHT"><span lang="he">‎<a name="007">7</a> ‏בְּנֵ֣י שְׁמַֽעְיָ֗ה עָ֠תְנִי וּרְפָאֵ֨ל וְעוֹבֵ֧ד אֶלְזָבָ֛ד אֶחָ֖יו בְּנֵי־חָ֑יִל אֱלִיה֖וּ וּסְמַכְיָֽהוּ׃ </span></p>
 <p align="RIGHT"><span lang="he">‎<a name="008">8</a> ‏כָּל־אֵ֜לֶּה מִבְּנֵ֣י׀ עֹבֵ֣ד אֱדֹ֗ם הֵ֤מָּה וּבְנֵיהֶם֙ וַאֲחֵיהֶ֔ם אִֽישׁ־חַ֥יִל בַּכֹּ֖חַ לַעֲבֹדָ֑ה שִׁשִּׁ֥ים וּשְׁנַ֖יִם לְעֹבֵ֥ד אֱדֹֽם׃ </span></p>
 <p align="RIGHT"><span lang="he">‎<a name="009">9</a> ‏וְלִמְשֶֽׁלֶמְיָ֗הוּ בָּנִ֧ים וְאַחִ֛ים בְּנֵי־חָ֖יִל שְׁמוֹנָ֥ה עָשָֽׂר׃ ס</span></p>
 <p align="RIGHT"><span lang="he">‎<a name="010">10</a> ‏וּלְחֹסָ֥ה מִן־בְּנֵי־מְרָרִ֖י בָּנִ֑ים שִׁמְרִ֤י הָרֹאשׁ֙ כִּ֣י לֹא־הָיָ֣ה בְכ֔וֹר וַיְשִׂימֵ֥הוּ אָבִ֖יהוּ לְרֹֽאשׁ׃ </span></p>
 <p align="RIGHT"><span lang="he">‎<a name="011">11</a> ‏חִלְקִיָּ֤הוּ הַשֵּׁנִי֙ טְבַלְיָ֣הוּ הַשְּׁלִשִׁ֔י זְכַרְיָ֖הוּ הָרְבִעִ֑י כָּל־בָּנִ֧ים וְאַחִ֛ים לְחֹסָ֖ה שְׁלֹשָׁ֥ה עָשָֽׂר׃ </span></p>
 <p align="RIGHT"><span lang="he">‎<a name="012">12</a> ‏לְ֠אֵלֶּה מַחְלְק֨וֹת הַשֹּֽׁעֲרִ֜ים לְרָאשֵׁ֧י הַגְּבָרִ֛ים מִשְׁמָר֖וֹת לְעֻמַּ֣ת אֲחֵיהֶ֑ם לְשָׁרֵ֖ת בְּבֵ֥ית יְהוָֽה׃ </span></p>
 <p align="RIGHT"><span lang="he">‎<a name="013">13</a> ‏וַיַּפִּ֨ילוּ גוֹרָל֜וֹת כַּקָּטֹ֧ן כַּגָּד֛וֹל לְבֵ֥ית אֲבוֹתָ֖ם לְשַׁ֥עַר וָשָֽׁעַר׃ פ</span></p>
 <p align="RIGHT"><span lang="he">‎<a name="014">14</a> ‏וַיִּפֹּ֧ל הַגּוֹרָ֛ל מִזְרָ֖חָה לְשֶֽׁלֶמְיָ֑הוּ וּזְכַרְיָ֨הוּ בְנ֜וֹ יוֹעֵ֣ץ׀ בְּשֶׂ֗כֶל הִפִּ֙ילוּ֙ גּֽוֹרָל֔וֹת וַיֵּצֵ֥א גוֹרָל֖וֹ צָפֽוֹנָה׃ ס</span></p>
 <p align="RIGHT"><span lang="he">‎<a name="015">15</a> ‏לְעֹבֵ֥ד אֱדֹ֖ם נֶ֑גְבָּה וּלְבָנָ֖יו בֵּ֥ית הָאֲסֻפִּֽים׃ </span></p>
 <p align="RIGHT"><span lang="he">‎<a name="016">16</a> ‏לְשֻׁפִּ֤ים וּלְחֹסָה֙ לַֽמַּעֲרָ֔ב עִ֚ם שַׁ֣עַר שַׁלֶּ֔כֶת בַּֽמְסִלָּ֖ה הָעוֹלָ֑ה מִשְׁמָ֖ר לְעֻמַּ֥ת מִשְׁמָֽר׃ </span></p>
 <p align="RIGHT"><span lang="he">‎<a name="017">17</a> ‏לַמִּזְרָח֮ הַלְוִיִּ֣ם שִׁשָּׁה֒ לַצָּפ֤וֹנָה לַיּוֹם֙ אַרְבָּעָ֔ה לַנֶּ֥גְבָּה לַיּ֖וֹם אַרְבָּעָ֑ה וְלָאֲסֻפִּ֖ים שְׁנַ֥יִם שְׁנָֽיִם׃ </span></p>
 <p align="RIGHT"><span lang="he">‎<a name="018">18</a> ‏לַפַּרְבָּ֖ר לַֽמַּעֲרָ֑ב אַרְבָּעָה֙ לַֽמְסִלָּ֔ה שְׁנַ֖יִם לַפַּרְבָּֽר׃ </span></p>
 <p align="RIGHT"><span lang="he">‎<a name="019">19</a> ‏אֵ֗לֶּה מַחְלְקוֹת֙ הַשֹּׁ֣עֲרִ֔ים לִבְנֵ֥י הַקָּרְחִ֖י וְלִבְנֵ֥י מְרָרִֽי׃ </span></p>
 <p align="RIGHT"><span lang="he">‎<a name="020">20</a> ‏וְֽהַלְוִיִּ֑ם אֲחִיָּ֗ה עַל־אֽוֹצְרוֹת֙ בֵּ֣ית הָאֱלֹהִ֔ים וּלְאֹֽצְר֖וֹת הַקֳּדָשִֽׁים׃ </span></p>
 <p align="RIGHT"><span lang="he">‎<a name="021">21</a> ‏בְּנֵ֣י לַ֠עְדָּן בְּנֵ֨י הַגֵּרְשֻׁנִּ֜י לְלַעְדָּ֗ן רָאשֵׁ֧י הָאָב֛וֹת לְלַעְדָּ֥ן הַגֵּרְשֻׁנִּ֖י יְחִיאֵלִֽי׃ </span></p>
 <p align="RIGHT"><span lang="he">‎<a name="022">22</a> ‏בְּנֵ֖י יְחִֽיאֵלִ֑י זֵתָם֙ וְיוֹאֵ֣ל אָחִ֔יו עַל־אֹצְר֖וֹת בֵּ֥ית יְהוָֽה׃ </span></p>
 <p align="RIGHT"><span lang="he">‎<a name="023">23</a> ‏לַֽעַמְרָמִי֙ לַיִּצְהָרִ֔י לַֽחֶבְרוֹנִ֖י לָֽעָזִּיאֵלִֽי׃ </span></p>
 <p align="RIGHT"><span lang="he">‎<a name="024">24</a> ‏וּשְׁבֻאֵל֙ בֶּן־גֵּרְשׁ֣וֹם בֶּן־מֹשֶׁ֔ה נָגִ֖יד עַל־הָאֹצָרֽוֹת׃ </span></p>
 <p align="RIGHT"><span lang="he">‎<a name="025">25</a> ‏וְאֶחָ֖יו לֶֽאֱלִיעֶ֑זֶר רְחַבְיָ֨הוּ בְנ֜וֹ וִֽישַׁעְיָ֤הוּ בְנוֹ֙ וְיֹרָ֣ם בְּנ֔וֹ וְזִכְרִ֥י בְנ֖וֹ <font color="brown">ושלמות</font> <font color="blue">וּשְׁלֹמִ֥ית</font> בְּנֽוֹ׃ </span></p>
 <p align="RIGHT"><span lang="he">‎<a name="026">26</a> ‏ה֧וּא שְׁלֹמ֣וֹת וְאֶחָ֗יו עַ֣ל כָּל־אֹצְר֤וֹת הַקֳּדָשִׁים֙ אֲשֶׁ֨ר הִקְדִּ֜ישׁ דָּוִ֣יד הַמֶּ֗לֶךְ וְרָאשֵׁ֧י הָאָב֛וֹת לְשָׂרֵֽי־הָאֲלָפִ֥ים וְהַמֵּא֖וֹת וְשָׂרֵ֥י הַצָּבָֽא׃ </span></p>
 <p align="RIGHT"><span lang="he">‎<a name="027">27</a> ‏מִן־הַמִּלְחָמ֥וֹת וּמִן־הַשָּׁלָ֖ל הִקְדִּ֑ישׁוּ לְחַזֵּ֖ק לְבֵ֥ית יְהוָֽה׃ </span></p>
 <p align="RIGHT"><span lang="he">‎<a name="028">28</a> ‏וְכֹ֨ל הַֽהִקְדִּ֜ישׁ שְׁמוּאֵ֤ל הָרֹאֶה֙ וְשָׁא֣וּל בֶּן־קִ֔ישׁ וְאַבְנֵ֣ר בֶּן־נֵ֔ר וְיוֹאָ֖ב בֶּן־צְרוּיָ֑ה כֹּ֚ל הַמַּקְדִּ֔ישׁ עַ֥ל יַד־שְׁלֹמִ֖ית וְאֶחָֽיו׃ פ</span></p>
 <p align="RIGHT"><span lang="he">‎<a name="029">29</a> ‏לַיִּצְהָרִ֞י כְּנַנְיָ֣הוּ וּבָנָ֗יו לַמְּלָאכָ֤ה הַחִֽיצוֹנָה֙ עַל־יִשְׂרָאֵ֔ל לְשֹׁטְרִ֖ים וּלְשֹׁפְטִֽים׃ </span></p>
 <p align="RIGHT"><span lang="he">‎<a name="030">30</a> ‏לַֽחֶבְרוֹנִ֡י חֲשַׁבְיָהוּ֩ וְאֶחָ֨יו בְּנֵי־חַ֜יִל אֶ֣לֶף וּשְׁבַע־מֵא֗וֹת עַ֚ל פְּקֻדַּ֣ת יִשְׂרָאֵ֔ל מֵעֵ֥בֶר לַיַּרְדֵּ֖ן מַעְרָ֑בָה לְכֹל֙ מְלֶ֣אכֶת יְהוָ֔ה וְלַעֲבֹדַ֖ת הַמֶּֽלֶךְ׃ </span></p>
 <p align="RIGHT"><span lang="he">‎<a name="031">31</a> ‏לַֽחֶבְרוֹנִי֙ יְרִיָּ֣ה הָרֹ֔אשׁ לַֽחֶבְרוֹנִ֥י לְתֹלְדֹתָ֖יו לְאָב֑וֹת בִּשְׁנַ֨ת הָֽאַרְבָּעִ֜ים לְמַלְכ֤וּת דָּוִיד֙ נִדְרָ֔שׁוּ וַיִּמָּצֵ֥א בָהֶ֛ם גִּבּ֥וֹרֵי חַ֖יִל בְּיַעְזֵ֥יר גִּלְעָֽד׃ </span></p>
 <p align="RIGHT"><span lang="he">‎<a name="032">32</a> ‏וְאֶחָ֣יו בְּנֵי־חַ֗יִל אַלְפַּ֛יִם וּשְׁבַ֥ע מֵא֖וֹת רָאשֵׁ֣י הָאָב֑וֹת וַיַּפְקִידֵ֞ם דָּוִ֣יד הַמֶּ֗לֶךְ עַל־הָראוּבֵנִ֤י וְהַגָּדִי֙ וַחֲצִי֙ שֵׁ֣בֶט הַֽמְנַשִּׁ֔י לְכָל־דְּבַ֥ר הָאֱלֹהִ֖ים וּדְבַ֥ר הַמֶּֽלֶךְ׃ פ</span></p>
 </td>
 <td width="50%">
 <p>1 ləm<sup>a</sup>ḥələqwōṯ ləšō‘ărîm laqqārəḥîm məšeleməyâû ḇen-qōrē’ min-bənê ’āsāf: </p>
 <p>2 wəliməšeleməyâû bānîm zəḵarəyâû habəḵwōr yəḏî‘ă’ēl haššēnî zəḇaḏəyâû haššəlîšî yaṯənî’ēl hārəḇî‘î: </p>
 <p>3 ‘êlām h<sup>a</sup>ḥămîšî yəhwōḥānān haššiššî ’eləyəhwō‘ênay haššəḇî‘î: </p>
 <p>4 ûlə‘ōḇēḏ ’ĕḏōm bānîm šəm<sup>a</sup>‘əyâ habəḵwōr yəhwōzāḇāḏ haššēnî ywō’āḥ haššəlišî wəśāḵār hārəḇî‘î ûnəṯanə’ēl h<sup>a</sup>ḥămîšî: </p>
 <p>5 ‘ammî’ēl haššiššî yiśāsḵār haššəḇî‘î pə‘ulləṯay haššəmînî kî ḇērăḵwō ’ĕlōhîm: f</p>
 <p>6 wəlišəm<sup>a</sup>‘əyâ ḇənwō nwōlaḏ bānîm hammiməšālîm ləḇêṯ ’ăḇîhem kî-ḡibwōrê ḥayil hēmmâ: </p>
 <p>7 bənê šəm<sup>a</sup>‘əyâ ‘āṯənî ûrəfā’ēl wə‘wōḇēḏ ’eləzāḇāḏ ’eḥāyw bənê-ḥāyil ’ĕlîhû ûsəmaḵəyâû: </p>
 <p>8 kāl-’ēlleh mibənê| ‘ōḇēḏ ’ĕḏōm hēmmâ ûḇənêhem wa’ăḥêhem ’îš-ḥayil bakōḥa l<sup>a</sup>‘ăḇōḏâ šiššîm ûšənayim lə‘ōḇēḏ ’ĕḏōm: </p>
 <p>9 wəliməšeleməyâû bānîm wə’<sup>a</sup>ḥîm bənê-ḥāyil šəmwōnâ ‘āśār: s</p>
 <p>10 ûləḥōsâ min-bənê-mərārî bānîm šimərî hārō’š kî lō’-hāyâ ḇəḵwōr wayəśîmēhû ’āḇîhû lərō’š: </p>
 <p>11 ḥiləqîyâû haššēnî ṭəḇaləyâû haššəlišî zəḵarəyâû hārəḇi‘î kāl-bānîm wə’<sup>a</sup>ḥîm ləḥōsâ šəlōšâ ‘āśār: </p>
 <p>12 lə’ēlleh m<sup>a</sup>ḥələqwōṯ haššō‘ărîm lərā’šê hagəḇārîm mišəmārwōṯ lə‘ummaṯ ’ăḥêhem ləšārēṯ bəḇêṯ yəhwâ: </p>
 <p>13 wayyapîlû ḡwōrālwōṯ kaqqāṭōn kagāḏwōl ləḇêṯ ’ăḇwōṯām ləš<sup>a</sup>‘ar wāšā‘ar: f</p>
 <p>14 wayyipōl hagwōrāl mizərāḥâ ləšeleməyâû ûzəḵarəyâû ḇənwō ywō‘ēṣ| bəśeḵel hipîlû gwōrālwōṯ wayyēṣē’ ḡwōrālwō ṣāfwōnâ: s</p>
 <p>15 lə‘ōḇēḏ ’ĕḏōm neḡəbâ ûləḇānāyw bêṯ hā’ăsupîm: </p>
 <p>16 ləšupîm ûləḥōsâ lamm<sup>a</sup>‘ărāḇ ‘im š<sup>a</sup>‘ar šalleḵeṯ baməsillâ hā‘wōlâ mišəmār lə‘ummaṯ mišəmār: </p>
 <p>17 lammizərāḥ haləwîyim šiššâ laṣṣāfwōnâ layywōm ’arəbā‘â lanneḡəbâ layywōm ’arəbā‘â wəlā’ăsupîm šənayim šənāyim: </p>
 <p>18 laparəbār lamm<sup>a</sup>‘ărāḇ ’arəbā‘â laməsillâ šənayim laparəbār: </p>
 <p>19 ’ēlleh m<sup>a</sup>ḥələqwōṯ haššō‘ărîm liḇənê haqqārəḥî wəliḇənê mərārî: </p>
 <p>20 wəhaləwîyim ’ăḥîyâ ‘al-’wōṣərwōṯ bêṯ hā’ĕlōhîm ûlə’ōṣərwōṯ haqqŏḏāšîm: </p>
 <p>21 bənê l<sup>a</sup>‘ədān bənê hagērəšunnî ləl<sup>a</sup>‘ədān rā’šê hā’āḇwōṯ ləl<sup>a</sup>‘ədān hagērəšunnî yəḥî’ēlî: </p>
 <p>22 bənê yəḥî’ēlî zēṯām wəywō’ēl ’āḥîw ‘al-’ōṣərwōṯ bêṯ yəhwâ: </p>
 <p>23 l<sup>a</sup>‘amərāmî layyiṣəhārî l<sup>a</sup>ḥeḇərwōnî lā‘āzzî’ēlî: </p>
 <p>24 ûšəḇu’ēl ben-gērəšwōm ben-mōšeh nāḡîḏ ‘al-hā’ōṣārwōṯ: </p>
 <p>25 wə’eḥāyw le’ĕlî‘ezer rəḥaḇəyâû ḇənwō wîš<sup>a</sup>‘əyâû ḇənwō wəyōrām bənwō wəziḵərî ḇənwō <font color="brown">ûšəlōmwōṯ</font> <font color="blue">ûšəlōmîṯ</font> bənwō: </p>
 <p>26 hû’ šəlōmwōṯ wə’eḥāyw ‘al kāl-’ōṣərwōṯ haqqŏḏāšîm ’ăšer hiqədîš dāwîḏ hammeleḵə wərā’šê hā’āḇwōṯ ləśārê-hā’ălāfîm wəhammē’wōṯ wəśārê haṣṣāḇā’: </p>
 <p>27 min-hammiləḥāmwōṯ ûmin-haššālāl hiqədîšû ləḥazzēq ləḇêṯ yəhwâ: </p>
 <p>28 wəḵōl hahiqədîš šəmû’ēl hārō’eh wəšā’ûl ben-qîš wə’aḇənēr ben-nēr wəywō’āḇ ben-ṣərûyâ kōl hammaqədîš ‘al yaḏ-šəlōmîṯ wə’eḥāyw: f</p>
 <p>29 layyiṣəhārî kənanəyâû ûḇānāyw lamməlā’ḵâ h<sup>a</sup>ḥîṣwōnâ ‘al-yiśərā’ēl ləšōṭərîm ûləšōfəṭîm: </p>
 <p>30 l<sup>a</sup>ḥeḇərwōnî ḥăšaḇəyâû wə’eḥāyw bənê-ḥayil ’elef ûšəḇ<sup>a</sup>‘-mē’wōṯ ‘al pəqudaṯ yiśərā’ēl mē‘ēḇer layyarədēn m<sup>a</sup>‘ərāḇâ ləḵōl məle’ḵeṯ yəhwâ wəl<sup>a</sup>‘ăḇōḏaṯ hammeleḵə: </p>
 <p>31 l<sup>a</sup>ḥeḇərwōnî yərîyâ hārō’š l<sup>a</sup>ḥeḇərwōnî ləṯōləḏōṯāyw lə’āḇwōṯ bišənaṯ hā’arəbā‘îm ləmaləḵûṯ dāwîḏ niḏərāšû wayyimmāṣē’ ḇâem gibwōrê ḥayil bəy<sup>a</sup>‘əzêr gilə‘āḏ: </p>
 <p>32 wə’eḥāyw bənê-ḥayil ’aləpayim ûšəḇ<sup>a</sup>‘ mē’wōṯ rā’šê hā’āḇwōṯ wayyafəqîḏēm dāwîḏ hammeleḵə ‘al-hār’ûḇēnî wəhagāḏî w<sup>a</sup>ḥăṣî šēḇeṭ hamənaššî ləḵāl-dəḇar hā’ĕlōhîm ûḏəḇar hammeleḵə: f</p>
 </td>
 </tr></table>
 <p></p><hr>
 <center>
 <a href="ch1027.htm">Next: 1 Chronicles (1 Divrey Yamim) Chapter 27</a></center>
 </body>