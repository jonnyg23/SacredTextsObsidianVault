<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/kg2019.htm">Polyglot</a> 
 <a href="../kjv/kg2019.htm">KJV</a> 
 <a href="../sep/kg2019.htm">Sep</a> 
 <a href="../vul/kg2019.htm">Vul</a> 
 
 <br>
 <br><a href="kg2.htm">2 Kings (2 Melakhim) Index</a><br>
  
 <a href="kg2018.htm">Previous</a> 
 <a href="kg2020.htm">Next</a> 
 </center>
 <hr>
 
 <h3 align="CENTER">Tanach (Hebrew): 2 Kings (2 Melakhim) Chapter 19</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְהִ֗י כִּשְׁמֹ֙עַ֙ הַמֶּ֣לֶךְ חִזְקִיָּ֔הוּ וַיִּקְרַ֖ע אֶת־בְּגָדָ֑יו וַיִּתְכַּ֣ס בַּשָּׂ֔ק וַיָּבֹ֖א בֵּ֥ית יְהוָֽה׃ </span></p>
 <p align="RIGHT"><span lang="he">‎<a name="002">2</a> ‏וַ֠יִּשְׁלַח אֶת־אֶלְיָקִ֨ים אֲשֶׁר־עַל־הַבַּ֜יִת וְשֶׁבְנָ֣א הַסֹּפֵ֗ר וְאֵת֙ זִקְנֵ֣י הַכֹּֽהֲנִ֔ים מִתְכַּסִּ֖ים בַּשַּׂקִּ֑ים אֶל־יְשַֽׁעְיָ֥הוּ הַנָּבִ֖יא בֶּן־אָמֽוֹץ׃ </span></p>
 <p align="RIGHT"><span lang="he">‎<a name="003">3</a> ‏וַיֹּאמְר֣וּ אֵלָ֗יו כֹּ֚ה אָמַ֣ר חִזְקִיָּ֔הוּ יוֹם־צָרָ֧ה וְתוֹכֵחָ֛ה וּנְאָצָ֖ה הַיּ֣וֹם הַזֶּ֑ה כִּ֣י בָ֤אוּ בָנִים֙ עַד־מַשְׁבֵּ֔ר וְכֹ֥חַ אַ֖יִן לְלֵדָֽה׃ </span></p>
 <p align="RIGHT"><span lang="he">‎<a name="004">4</a> ‏אוּלַ֡י יִשְׁמַע֩ יְהוָ֨ה אֱלֹהֶ֜יךָ אֵ֣ת׀ כָּל־דִּבְרֵ֣י רַב־שָׁקֵ֗ה אֲשֶׁר֩ שְׁלָח֨וֹ מֶֽלֶךְ־אַשּׁ֤וּר׀ אֲדֹנָיו֙ לְחָרֵף֙ אֱלֹהִ֣ים חַ֔י וְהוֹכִ֙יחַ֙ בַּדְּבָרִ֔ים אֲשֶׁ֥ר שָׁמַ֖ע יְהוָ֣ה אֱלֹהֶ֑יךָ וְנָשָׂ֣אתָ תְפִלָּ֔ה בְּעַ֥ד הַשְּׁאֵרִ֖ית הַנִּמְצָאָֽה׃ </span></p>
 <p align="RIGHT"><span lang="he">‎<a name="005">5</a> ‏וַיָּבֹ֗אוּ עַבְדֵ֛י הַמֶּ֥לֶךְ חִזְקִיָּ֖הוּ אֶל־יְשַֽׁעַיָֽהוּ׃ </span></p>
 <p align="RIGHT"><span lang="he">‎<a name="006">6</a> ‏וַיֹּ֤אמֶר לָהֶם֙ יְשַֽׁעְיָ֔הוּ כֹּ֥ה תֹאמְר֖וּן אֶל־אֲדֹֽנֵיכֶ֑ם כֹּ֣ה׀ אָמַ֣ר יְהוָ֗ה אַל־תִּירָא֙ מִפְּנֵ֤י הַדְּבָרִים֙ אֲשֶׁ֣ר שָׁמַ֗עְתָּ אֲשֶׁ֧ר גִּדְּפ֛וּ נַעֲרֵ֥י מֶֽלֶךְ־אַשּׁ֖וּר אֹתִֽי׃ </span></p>
 <p align="RIGHT"><span lang="he">‎<a name="007">7</a> ‏הִנְנִ֨י נֹתֵ֥ן בּוֹ֙ ר֔וּחַ וְשָׁמַ֥ע שְׁמוּעָ֖ה וְשָׁ֣ב לְאַרְצ֑וֹ וְהִפַּלְתִּ֥יו בַּחֶ֖רֶב בְּאַרְצֽוֹ׃ </span></p>
 <p align="RIGHT"><span lang="he">‎<a name="008">8</a> ‏וַיָּ֙שָׁב֙ רַב־שָׁקֵ֔ה וַיִּמְצָא֙ אֶת־מֶ֣לֶךְ אַשּׁ֔וּר נִלְחָ֖ם עַל־לִבְנָ֑ה כִּ֣י שָׁמַ֔ע כִּ֥י נָסַ֖ע מִלָּכִֽישׁ׃ </span></p>
 <p align="RIGHT"><span lang="he">‎<a name="009">9</a> ‏וַיִּשְׁמַ֗ע אֶל־תִּרְהָ֤קָה מֶֽלֶך־כּוּשׁ֙<font color="red"><sup>1</sup></font> לֵאמֹ֔ר הִנֵּ֥ה יָצָ֖א לְהִלָּחֵ֣ם אִתָּ֑ךְ וַיָּ֙שָׁב֙ וַיִּשְׁלַ֣ח מַלְאָכִ֔ים אֶל־חִזְקִיָּ֖הוּ לֵאמֹֽר׃ </span></p>
 <p align="RIGHT"><span lang="he">‎<a name="010">10</a> ‏כֹּ֣ה תֹאמְר֗וּן אֶל־חִזְקִיָּ֤הוּ מֶֽלֶךְ־יְהוּדָה֙ לֵאמֹ֔ר אַל־יַשִּׁאֲךָ֣ אֱלֹהֶ֔יךָ אֲשֶׁ֥ר אַתָּ֛ה בֹּטֵ֥חַ בּ֖וֹ לֵאמֹ֑ר לֹ֤א תִנָּתֵן֙ יְר֣וּשָׁלִַ֔ם בְּיַ֖ד מֶ֥לֶךְ אַשּֽׁוּר׃ </span></p>
 <p align="RIGHT"><span lang="he">‎<a name="011">11</a> ‏הִנֵּ֣ה׀ אַתָּ֣ה שָׁמַ֗עְתָּ אֵת֩ אֲשֶׁ֨ר עָשׂ֜וּ מַלְכֵ֥י אַשּׁ֛וּר לְכָל־הָאֲרָצ֖וֹת לְהַֽחֲרִימָ֑ם וְאַתָּ֖ה תִּנָּצֵֽל׃ </span></p>
 <p align="RIGHT"><span lang="he">‎<a name="012">12</a> ‏הַהִצִּ֨ילוּ אֹתָ֜ם אֱלֹהֵ֤י הַגּוֹיִם֙ אֲשֶׁ֣ר שִׁחֲת֣וּ אֲבוֹתַ֔י אֶת־גּוֹזָ֖ן וְאֶת־חָרָ֑ן וְרֶ֥צֶף וּבְנֵי־עֶ֖דֶן אֲשֶׁ֥ר בִּתְלַאשָּֽׂר׃ </span></p>
 <p align="RIGHT"><span lang="he">‎<a name="013">13</a> ‏אַיּ֤וֹ מֶֽלֶךְ־חֲמָת֙ וּמֶ֣לֶךְ אַרְפָּ֔ד וּמֶ֖לֶךְ לָעִ֣יר סְפַרְוָ֑יִם הֵנַ֖ע וְעִוָּֽה׃ </span></p>
 <p align="RIGHT"><span lang="he">‎<a name="014">14</a> ‏וַיִּקַּ֨ח חִזְקִיָּ֧הוּ אֶת־הַסְּפָרִ֛ים מִיַּ֥ד הַמַּלְאָכִ֖ים וַיִּקְרָאֵ֑ם וַיַּ֙עַל֙ בֵּ֣ית יְהוָ֔ה וַיִּפְרְשֵׂ֥הוּ חִזְקִיָּ֖הוּ לִפְנֵ֥י יְהוָֽה׃ פ</span></p>
 <p align="RIGHT"><span lang="he">‎<a name="015">15</a> ‏וַיִּתְפַּלֵּ֨ל חִזְקִיָּ֜הוּ לִפְנֵ֣י יְהוָה֮ וַיֹּאמַר֒ יְהוָ֞ה אֱלֹהֵ֤י יִשְׂרָאֵל֙ יֹשֵׁ֣ב הַכְּרֻבִ֔ים אַתָּה־ה֤וּא הָֽאֱלֹהִים֙ לְבַדְּךָ֔ לְכֹ֖ל מַמְלְכ֣וֹת הָאָ֑רֶץ אַתָּ֣ה עָשִׂ֔יתָ אֶת־הַשָּׁמַ֖יִם וְאֶת־הָאָֽרֶץ׃ </span></p>
 <p align="RIGHT"><span lang="he">‎<a name="016">16</a> ‏הַטֵּ֨ה יְהוָ֤ה׀ אָזְנְךָ֙ וּֽשֲׁמָ֔ע פְּקַ֧ח יְהוָ֛ה עֵינֶ֖יךָ וּרְאֵ֑ה וּשְׁמַ֗ע אֵ֚ת דִּבְרֵ֣י סַנְחֵרִ֔יב אֲשֶׁ֣ר שְׁלָח֔וֹ לְחָרֵ֖ף אֱלֹהִ֥ים חָֽי׃ </span></p>
 <p align="RIGHT"><span lang="he">‎<a name="017">17</a> ‏אָמְנָ֖ם יְהוָ֑ה הֶחֱרִ֜יבוּ מַלְכֵ֥י אַשּׁ֛וּר אֶת־הַגּוֹיִ֖ם וְאֶת־אַרְצָֽם׃ </span></p>
 <p align="RIGHT"><span lang="he">‎<a name="018">18</a> ‏וְנָתְנ֥וּ אֶת־אֱלֹהֵיהֶ֖ם בָּאֵ֑שׁ כִּי֩ לֹ֨א אֱלֹהִ֜ים הֵ֗מָּה כִּ֣י אִם־מַעֲשֵׂ֧ה יְדֵֽי־אָדָ֛ם עֵ֥ץ וָאֶ֖בֶן וַֽיְאַבְּדֽוּם׃ </span></p>
 <p align="RIGHT"><span lang="he">‎<a name="019">19</a> ‏וְעַתָּה֙ יְהוָ֣ה אֱלֹהֵ֔ינוּ הוֹשִׁיעֵ֥נוּ נָ֖א מִיָּד֑וֹ וְיֵֽדְעוּ֙ כָּל־מַמְלְכ֣וֹת הָאָ֔רֶץ כִּ֥י אַתָּ֛ה יְהוָ֥ה אֱלֹהִ֖ים לְבַדֶּֽךָ׃ ס</span></p>
 <p align="RIGHT"><span lang="he">‎<a name="020">20</a> ‏וַיִּשְׁלַח֙ יְשַֽׁעְיָ֣הוּ בֶן־אָמ֔וֹץ אֶל־חִזְקִיָּ֖הוּ לֵאמֹ֑ר כֹּֽה־אָמַ֤ר יְהוָה֙ אֱלֹהֵ֣י יִשְׂרָאֵ֔ל אֲשֶׁ֨ר הִתְפַּלַּ֧לְתָּ אֵלַ֛י אֶל־סַנְחֵרִ֥ב מֶֽלֶךְ־אַשּׁ֖וּר שָׁמָֽעְתִּי׃ </span></p>
 <p align="RIGHT"><span lang="he">‎<a name="021">21</a> ‏זֶ֣ה הַדָּבָ֔ר אֲשֶׁר־דִּבֶּ֥ר יְהוָ֖ה עָלָ֑יו בָּזָ֨ה לְךָ֜ לָעֲגָ֣ה לְךָ֗ בְּתוּלַת֙ בַּת־צִיּ֔וֹן אַחֲרֶ֙יךָ֙ רֹ֣אשׁ הֵנִ֔יעָה בַּ֖ת יְרוּשָׁלִָֽם׃ </span></p>
 <p align="RIGHT"><span lang="he">‎<a name="022">22</a> ‏אֶת־מִ֤י חֵרַ֙פְתָּ֙ וְגִדַּ֔פְתָּ וְעַל־מִ֖י הֲרִימ֣וֹתָ קּ֑וֹל וַתִּשָּׂ֥א מָר֛וֹם עֵינֶ֖יךָ עַל־קְד֥וֹשׁ יִשְׂרָאֵֽל׃ </span></p>
 <p align="RIGHT"><span lang="he">‎<a name="023">23</a> ‏בְּיַ֣ד מַלְאָכֶיךָ֮ חֵרַ֣פְתָּ׀ אֲדֹנָי֒ וַתֹּ֗אמֶר <font color="brown">ברכב</font> <font color="blue">בְּרֹ֥ב</font> רִכְבִּ֛י אֲנִ֥י עָלִ֛יתִי מְר֥וֹם הָרִ֖ים יַרְכְּתֵ֣י לְבָנ֑וֹן וְאֶכְרֹ֞ת קוֹמַ֤ת אֲרָזָיו֙ מִבְח֣וֹר בְּרֹשָׁ֔יו וְאָב֙וֹאָה֙ מְל֣וֹן קִצֹּ֔ה<font color="red"><sup>q</sup></font> יַ֖עַר כַּרְמִלּֽוֹ׃ </span></p>
 <p align="RIGHT"><span lang="he">‎<a name="024">24</a> ‏אֲנִ֣י קַ֔רְתִּי וְשָׁתִ֖יתִי מַ֣יִם זָרִ֑ים וְאַחְרִב֙ בְּכַף־פְּעָמַ֔י כֹּ֖ל יְאֹרֵ֥י מָצֽוֹר׃ </span></p>
 <p align="RIGHT"><span lang="he">‎<a name="025">25</a> ‏הֲלֹֽא־שָׁמַ֤עְתָּ לְמֵֽרָחוֹק֙ אֹתָ֣הּ עָשִׂ֔יתִי לְמִ֥ימֵי קֶ֖דֶם וִֽיצַרְתִּ֑יהָ עַתָּ֣ה הֲבֵיאתִ֗יהָ וּתְהִ֗י לַהְשׁ֛וֹת גַּלִּ֥ים נִצִּ֖ים עָרִ֥ים בְּצֻרֽוֹת׃ </span></p>
 <p align="RIGHT"><span lang="he">‎<a name="026">26</a> ‏וְיֹֽשְׁבֵיהֶן֙ קִצְרֵי־יָ֔ד חַ֖תּוּ וַיֵּבֹ֑שׁוּ הָי֞וּ עֵ֤שֶׂב שָׂדֶה֙ וִ֣ירַק דֶּ֔שֶׁא חֲצִ֣יר גַּגּ֔וֹת וּשְׁדֵפָ֖ה לִפְנֵ֥י קָמָֽה׃ </span></p>
 <p align="RIGHT"><span lang="he">‎<a name="027">27</a> ‏וְשִׁבְתְּךָ֛ וְצֵאתְךָ֥ וּבֹאֲךָ֖ יָדָ֑עְתִּי וְאֵ֖ת הִֽתְרַגֶּזְךָ֥ אֵלָֽי׃ </span></p>
 <p align="RIGHT"><span lang="he">‎<a name="028">28</a> ‏יַ֚עַן הִתְרַגֶּזְךָ֣ אֵלַ֔י וְשַׁאֲנַנְךָ֖ עָלָ֣ה בְאָזְנָ֑י וְשַׂמְתִּ֨י חַחִ֜י בְּאַפֶּ֗ךָ וּמִתְגִּי֙ בִּשְׂפָתֶ֔יךָ וַהֲשִׁ֣בֹתִ֔יךָ בַּדֶּ֖רֶךְ אֲשֶׁר־בָּ֥אתָ בָּֽהּ׃ </span></p>
 <p align="RIGHT"><span lang="he">‎<a name="029">29</a> ‏וְזֶה־לְּךָ֣ הָא֔וֹת אָכ֤וֹל הַשָּׁנָה֙ סָפִ֔יחַ וּבַשָּׁנָ֥ה הַשֵּׁנִ֖ית סָחִ֑ישׁ וּבַשָּׁנָ֣ה הַשְּׁלִישִׁ֗ית זִרְע֧וּ וְקִצְר֛וּ<font color="red"><sup>3</sup></font> וְנִטְע֥וּ כְרָמִ֖ים וְאִכְל֥וּ פִרְיָֽם׃ </span></p>
 <p align="RIGHT"><span lang="he">‎<a name="030">30</a> ‏וְיָ֨סְפָ֜ה פְּלֵיטַ֧ת בֵּית־יְהוּדָ֛ה הַנִּשְׁאָרָ֖ה שֹׁ֣רֶשׁ לְמָ֑טָּה וְעָשָׂ֥ה פְרִ֖י לְמָֽעְלָה׃ </span></p>
 <p align="RIGHT"><span lang="he">‎<a name="031">31</a> ‏כִּ֤י מִירוּשָׁלִַ֙ם֙ תֵּצֵ֣א שְׁאֵרִ֔ית וּפְלֵיטָ֖ה מֵהַ֣ר צִיּ֑וֹן קִנְאַ֛ת יְהוָ֥ה <font color="blue">צְבָ֖אוֹת<font color="red"><sup>a</sup></font></font> תַּֽעֲשֶׂה־זֹּֽאת׃ ס</span></p>
 <p align="RIGHT"><span lang="he">‎<a name="032">32</a> ‏לָכֵ֗ן כֹּֽה־אָמַ֤ר יְהוָה֙ אֶל־מֶ֣לֶךְ אַשּׁ֔וּר לֹ֤א יָבֹא֙ אֶל־הָעִ֣יר הַזֹּ֔את וְלֹֽא־יוֹרֶ֥ה שָׁ֖ם חֵ֑ץ וְלֹֽא־יְקַדְּמֶ֣נָּה מָגֵ֔ן וְלֹֽא־יִשְׁפֹּ֥ךְ עָלֶ֖יהָ סֹלְלָֽה׃ </span></p>
 <p align="RIGHT"><span lang="he">‎<a name="033">33</a> ‏בַּדֶּ֥רֶךְ אֲשֶׁר־יָבֹ֖א בָּ֣הּ יָשׁ֑וּב וְאֶל־הָעִ֥יר הַזֹּ֛את לֹ֥א יָבֹ֖א נְאֻם־יְהוָֽה׃ </span></p>
 <p align="RIGHT"><span lang="he">‎<a name="034">34</a> ‏וְגַנּוֹתִ֛י אֶל־הָעִ֥יר הַזֹּ֖את לְהֽוֹשִׁיעָ֑הּ לְמַֽעֲנִ֔י וּלְמַ֖עַן דָּוִ֥ד עַבְדִּֽי׃ </span></p>
 <p align="RIGHT"><span lang="he">‎<a name="035">35</a> ‏וַיְהִי֮ בַּלַּ֣יְלָה הַהוּא֒ וַיֵּצֵ֣א׀ מַלְאַ֣ךְ יְהוָ֗ה וַיַּךְ֙ בְּמַחֲנֵ֣ה אַשּׁ֔וּר מֵאָ֛ה שְׁמוֹנִ֥ים וַחֲמִשָּׁ֖ה אָ֑לֶף וַיַּשְׁכִּ֣ימוּ בַבֹּ֔קֶר וְהִנֵּ֥ה כֻלָּ֖ם פְּגָרִ֥ים מֵתִֽים׃ </span></p>
 <p align="RIGHT"><span lang="he">‎<a name="036">36</a> ‏וַיִּסַּ֣ע וַיֵּ֔לֶךְ וַיָּ֖שָׁב סַנְחֵרִ֣יב מֶֽלֶךְ־אַשּׁ֑וּר וַיֵּ֖שֶׁב בְּנִֽינְוֵֽה׃ </span></p>
 <p align="RIGHT"><span lang="he">‎<a name="037">37</a> ‏וַיְהִי֩ ה֨וּא מִֽשְׁתַּחֲוֶ֜ה בֵּ֣ית׀ נִסְרֹ֣ךְ אֱלֹהָ֗יו וְֽאַדְרַמֶּ֨לֶךְ וְשַׂרְאֶ֤צֶר <font color="blue">בָּנָיו֙<font color="red"><sup>a</sup></font></font> הִכֻּ֣הוּ בַחֶ֔רֶב וְהֵ֥מָּה נִמְלְט֖וּ אֶ֣רֶץ אֲרָרָ֑ט וַיִּמְלֹ֛ךְ אֵֽסַר־חַדֹּ֥ן בְּנ֖וֹ תַּחְתָּֽיו׃ פ</span></p>
 </td>
 <td width="50%">
 <p>1 wayəhî kišəmō‘a hammeleḵə ḥizəqîyâû wayyiqər<sup>a</sup>‘ ’eṯ-bəḡāḏāyw wayyiṯəkas baśśāq wayyāḇō’ bêṯ yəhwâ: </p>
 <p>2 wayyišəl<sup>a</sup>ḥ ’eṯ-’eləyāqîm ’ăšer-‘al-habayiṯ wəšeḇənā’ hassōfēr wə’ēṯ ziqənê hakōhănîm miṯəkassîm baśśaqqîm ’el-yəš<sup>a</sup>‘əyâû hannāḇî’ ben-’āmwōṣ: </p>
 <p>3 wayyō’mərû ’ēlāyw kōh ’āmar ḥizəqîyâû ywōm-ṣārâ wəṯwōḵēḥâ ûnə’āṣâ hayywōm hazzeh kî ḇā’û ḇānîm ‘aḏ-mašəbēr wəḵōḥa ’ayin ləlēḏâ: </p>
 <p>4 ’ûlay yišəm<sup>a</sup>‘ yəhwâ ’ĕlōheyḵā ’ēṯ| kāl-diḇərê raḇ-šāqēh ’ăšer šəlāḥwō meleḵə-’aššûr| ’ăḏōnāyw ləḥārēf ’ĕlōhîm ḥay wəhwōḵîḥa badəḇārîm ’ăšer šām<sup>a</sup>‘ yəhwâ ’ĕlōheyḵā wənāśā’ṯā ṯəfillâ bə‘aḏ haššə’ērîṯ hanniməṣā’â: </p>
 <p>5 wayyāḇō’û ‘aḇəḏê hammeleḵə ḥizəqîyâû ’el-yəš<sup>a</sup>‘ayâû: </p>
 <p>6 wayyō’mer lâem yəš<sup>a</sup>‘əyâû kōh ṯō’mərûn ’el-’ăḏōnêḵem kōh| ’āmar yəhwâ ’al-tîrā’ mipənê hadəḇārîm ’ăšer šām<sup>a</sup>‘ətā ’ăšer gidəfû n<sup>a</sup>‘ărê meleḵə-’aššûr ’ōṯî: </p>
 <p>7 hinənî nōṯēn bwō rûḥa wəšām<sup>a</sup>‘ šəmû‘â wəšāḇ lə’arəṣwō wəhipalətîw b<sup>a</sup>ḥereḇ bə’arəṣwō: </p>
 <p>8 wayyāšāḇ raḇ-šāqēh wayyiməṣā’ ’eṯ-meleḵə ’aššûr niləḥām ‘al-liḇənâ kî šām<sup>a</sup>‘ kî nās<sup>a</sup>‘ millāḵîš: </p>
 <p>9 wayyišəm<sup>a</sup>‘ ’el-tirəhāqâ meleḵ-kûš<font color="red"><sup>1</sup></font> lē’mōr hinnēh yāṣā’ ləhillāḥēm ’itāḵə wayyāšāḇ wayyišəl<sup>a</sup>ḥ malə’āḵîm ’el-ḥizəqîyâû lē’mōr: </p>
 <p>10 kōh ṯō’mərûn ’el-ḥizəqîyâû meleḵə-yəhûḏâ lē’mōr ’al-yašši’ăḵā ’ĕlōheyḵā ’ăšer ’atâ bōṭēḥa bwō lē’mōr lō’ ṯinnāṯēn yərûšālaim bəyaḏ meleḵə ’aššûr: </p>
 <p>11 hinnēh| ’atâ šām<sup>a</sup>‘ətā ’ēṯ ’ăšer ‘āśû maləḵê ’aššûr ləḵāl-hā’ărāṣwōṯ ləh<sup>a</sup>ḥărîmām wə’atâ tinnāṣēl: </p>
 <p>12 hahiṣṣîlû ’ōṯām ’ĕlōhê hagwōyim ’ăšer šiḥăṯû ’ăḇwōṯay ’eṯ-gwōzān wə’eṯ-ḥārān wəreṣef ûḇənê-‘eḏen ’ăšer biṯəla’śśār: </p>
 <p>13 ’ayywō meleḵə-ḥămāṯ ûmeleḵə ’arəpāḏ ûmeleḵə lā‘îr səfarəwāyim hēn<sup>a</sup>‘ wə‘iûâ: </p>
 <p>14 wayyiqq<sup>a</sup>ḥ ḥizəqîyâû ’eṯ-hassəfārîm mîyaḏ hammalə’āḵîm wayyiqərā’ēm wayy<sup>a</sup>‘al bêṯ yəhwâ wayyifərəśēhû ḥizəqîyâû lifənê yəhwâ: f</p>
 <p>15 wayyiṯəpallēl ḥizəqîyâû lifənê yəhwâ wayyō’mar yəhwâ ’ĕlōhê yiśərā’ēl yōšēḇ hakəruḇîm ’atâ-hû’ hā’ĕlōhîm ləḇadəḵā ləḵōl mamələḵwōṯ hā’āreṣ ’atâ ‘āśîṯā ’eṯ-haššāmayim wə’eṯ-hā’āreṣ: </p>
 <p>16 haṭṭēh yəhwâ| ’āzənəḵā ûšămā‘ pəq<sup>a</sup>ḥ yəhwâ ‘êneyḵā ûrə’ēh ûšəm<sup>a</sup>‘ ’ēṯ diḇərê sanəḥērîḇ ’ăšer šəlāḥwō ləḥārēf ’ĕlōhîm ḥāy: </p>
 <p>17 ’āmənām yəhwâ heḥĕrîḇû maləḵê ’aššûr ’eṯ-hagwōyim wə’eṯ-’arəṣām: </p>
 <p>18 wənāṯənû ’eṯ-’ĕlōhêhem bā’ēš kî lō’ ’ĕlōhîm hēmmâ kî ’im-m<sup>a</sup>‘ăśēh yəḏê-’āḏām ‘ēṣ wā’eḇen wayə’abəḏûm: </p>
 <p>19 wə‘atâ yəhwâ ’ĕlōhênû hwōšî‘ēnû nā’ mîyāḏwō wəyēḏə‘û kāl-mamələḵwōṯ hā’āreṣ kî ’atâ yəhwâ ’ĕlōhîm ləḇadeḵā: s</p>
 <p>20 wayyišəl<sup>a</sup>ḥ yəš<sup>a</sup>‘əyâû ḇen-’āmwōṣ ’el-ḥizəqîyâû lē’mōr kōh-’āmar yəhwâ ’ĕlōhê yiśərā’ēl ’ăšer hiṯəpallalətā ’ēlay ’el-sanəḥēriḇ meleḵə-’aššûr šāmā‘ətî: </p>
 <p>21 zeh hadāḇār ’ăšer-diber yəhwâ ‘ālāyw bāzâ ləḵā lā‘ăḡâ ləḵā bəṯûlaṯ baṯ-ṣîywōn ’<sup>a</sup>ḥăreyḵā rō’š hēnî‘â baṯ yərûšālāim: </p>
 <p>22 ’eṯ-mî ḥērafətā wəḡidafətā wə‘al-mî hărîmwōṯā qqwōl watiśśā’ mārwōm ‘êneyḵā ‘al-qəḏwōš yiśərā’ēl: </p>
 <p>23 bəyaḏ malə’āḵeyḵā ḥērafətā| ’ăḏōnāy watō’mer <font color="brown">bəreḵeḇ</font> <font color="blue">bərōḇ</font> riḵəbî ’ănî ‘ālîṯî mərwōm hārîm yarəkəṯê ləḇānwōn wə’eḵərōṯ qwōmaṯ ’ărāzāyw miḇəḥwōr bərōšāyw wə’āḇwō’â məlwōn qiṣṣōh<font color="red"><sup>q</sup></font> y<sup>a</sup>‘ar karəmillwō: </p>
 <p>24 ’ănî qarətî wəšāṯîṯî mayim zārîm wə’<sup>a</sup>ḥəriḇ bəḵaf-pə‘āmay kōl yə’ōrê māṣwōr: </p>
 <p>25 hălō’-šām<sup>a</sup>‘ətā ləmērāḥwōq ’ōṯāh ‘āśîṯî ləmîmê qeḏem wîṣarətîhā ‘atâ hăḇê’ṯîhā ûṯəhî lahəšwōṯ gallîm niṣṣîm ‘ārîm bəṣurwōṯ: </p>
 <p>26 wəyōšəḇêhen qiṣərê-yāḏ ḥatû wayyēḇōšû hāyû ‘ēśeḇ śāḏeh wîraq deše’ ḥăṣîr gagwōṯ ûšəḏēfâ lifənê qāmâ: </p>
 <p>27 wəšiḇətəḵā wəṣē’ṯəḵā ûḇō’ăḵā yāḏā‘ətî wə’ēṯ hiṯəragezəḵā ’ēlāy: </p>
 <p>28 y<sup>a</sup>‘an hiṯəragezəḵā ’ēlay wəša’ănanəḵā ‘ālâ ḇə’āzənāy wəśamətî ḥ<sup>a</sup>ḥî bə’apeḵā ûmiṯəgî biśəfāṯeyḵā wahăšiḇōṯîḵā badereḵə ’ăšer-bā’ṯā bāh: </p>
 <p>29 wəzeh-lləḵā hā’wōṯ ’āḵwōl haššānâ sāfîḥa ûḇaššānâ haššēnîṯ sāḥîš ûḇaššānâ haššəlîšîṯ zirə‘û wəqiṣərû<font color="red"><sup>3</sup></font> wəniṭə‘û ḵərāmîm wə’iḵəlû firəyām: </p>
 <p>30 wəyāsəfâ pəlêṭaṯ bêṯ-yəhûḏâ hannišə’ārâ šōreš ləmāṭṭâ wə‘āśâ fərî ləmā‘əlâ: </p>
 <p>31 kî mîrûšālaim tēṣē’ šə’ērîṯ ûfəlêṭâ mēhar ṣîywōn qinə’aṯ yəhwâ <font color="blue">ṣəḇā’wōṯ<font color="red"><sup>a</sup></font></font> t<sup>a</sup>‘ăśeh-zzō’ṯ: s</p>
 <p>32 lāḵēn kōh-’āmar yəhwâ ’el-meleḵə ’aššûr lō’ yāḇō’ ’el-hā‘îr hazzō’ṯ wəlō’-ywōreh šām ḥēṣ wəlō’-yəqadəmennâ māḡēn wəlō’-yišəpōḵə ‘āleyhā sōləlâ: </p>
 <p>33 badereḵə ’ăšer-yāḇō’ bāh yāšûḇ wə’el-hā‘îr hazzō’ṯ lō’ yāḇō’ nə’um-yəhwâ: </p>
 <p>34 wəḡannwōṯî ’el-hā‘îr hazzō’ṯ ləhwōšî‘āh ləm<sup>a</sup>‘ănî ûləm<sup>a</sup>‘an dāwiḏ ‘aḇədî: </p>
 <p>35 wayəhî ballayəlâ hahû’ wayyēṣē’| malə’aḵə yəhwâ wayyaḵə bəm<sup>a</sup>ḥănēh ’aššûr mē’â šəmwōnîm w<sup>a</sup>ḥămiššâ ’ālef wayyašəkîmû ḇabōqer wəhinnēh ḵullām pəḡārîm mēṯîm: </p>
 <p>36 wayyiss<sup>a</sup>‘ wayyēleḵə wayyāšāḇ sanəḥērîḇ meleḵə-’aššûr wayyēšeḇ bənînəwēh: </p>
 <p>37 wayəhî hû’ mišət<sup>a</sup>ḥăweh bêṯ| nisərōḵə ’ĕlōhāyw wə’aḏərammeleḵə wəśarə’eṣer <font color="blue">bānāyw<font color="red"><sup>a</sup></font></font> hikuhû ḇ<sup>a</sup>ḥereḇ wəhēmmâ nimələṭû ’ereṣ ’ărārāṭ wayyiməlōḵə ’ēsar-ḥadōn bənwō t<sup>a</sup>ḥətāyw: f</p>
 </td>
 </tr></table>
 <p></p><hr>
 <center>
 <a href="kg2020.htm">Next: 2 Kings (2 Melakhim) Chapter 20</a></center>
 </body>