<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/sa1020.htm">Polyglot</a> 
 <a href="../kjv/sa1020.htm">KJV</a> 
 <a href="../sep/sa1020.htm">Sep</a> 
 <a href="../vul/sa1020.htm">Vul</a> 
 
 <br>
 <br><a href="sa1.htm">1 Samuel (1 Shmuel) Index</a><br>
  
 <a href="sa1019.htm">Previous</a> 
 <a href="sa1021.htm">Next</a> 
 </center>
 <hr>
 
 <h3 align="CENTER">Tanach (Hebrew): 1 Samuel (1 Shmuel) Chapter 20</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיִּבְרַ֣ח דָּוִ֔ד <font color="brown">מנוות</font> <font color="blue">מִנָּי֖וֹת</font> בָּרָמָ֑ה וַיָּבֹ֞א וַיֹּ֣אמֶר׀ לִפְנֵ֣י יְהוֹנָתָ֗ן מֶ֤ה עָשִׂ֙יתִי֙ מֶֽה־עֲוֹנִ֤י וּמֶֽה־חַטָּאתִי֙ לִפְנֵ֣י אָבִ֔יךָ כִּ֥י מְבַקֵּ֖שׁ אֶת־נַפְשִֽׁי׃ </span></p>
 <p align="RIGHT"><span lang="he">‎<a name="002">2</a> ‏וַיֹּ֨אמֶר ל֣וֹ חָלִילָה֮ לֹ֣א תָמוּת֒ הִנֵּ֡ה <font color="brown">לו־</font> <font color="brown">עשה</font> <font color="blue">לֹֽא־</font> <font color="blue">יַעֲשֶׂ֨ה</font> אָבִ֜י דָּבָ֣ר גָּד֗וֹל א֚וֹ דָּבָ֣ר קָטֹ֔ן וְלֹ֥א יִגְלֶ֖ה אֶת־אָזְנִ֑י וּמַדּוּעַ֩ יַסְתִּ֨יר אָבִ֥י מִמֶּ֛נִּי אֶת־הַדָּבָ֥ר הַזֶּ֖ה אֵ֥ין זֹֽאת׃ </span></p>
 <p align="RIGHT"><span lang="he">‎<a name="003">3</a> ‏וַיִּשָּׁבַ֨ע ע֜וֹד דָּוִ֗ד וַיֹּ֙אמֶר֙ יָדֹ֨עַ יָדַ֜ע אָבִ֗יךָ כִּֽי־מָצָ֤אתִי חֵן֙ בְּעֵינֶ֔יךָ וַיֹּ֛אמֶר אַל־יֵֽדַע־זֹ֥את יְהוֹנָתָ֖ן פֶּן־יֵֽעָצֵ֑ב וְאוּלָ֗ם חַי־יְהוָה֙ וְחֵ֣י נַפְשֶׁ֔ךָ כִּ֣י כְפֶ֔שַׂע בֵּינִ֖י וּבֵ֥ין הַמָּֽוֶת׃ </span></p>
 <p align="RIGHT"><span lang="he">‎<a name="004">4</a> ‏וַיֹּ֥אמֶר יְהוֹנָתָ֖ן אֶל־דָּוִ֑ד מַה־תֹּאמַ֥ר נַפְשְׁךָ֖ וְאֶֽעֱשֶׂה־לָּֽךְ׃ פ</span></p>
 <p align="RIGHT"><span lang="he">‎<a name="005">5</a> ‏וַיֹּ֨אמֶר דָּוִ֜ד אֶל־יְהוֹנָתָ֗ן הִֽנֵּה־חֹ֙דֶשׁ֙ מָחָ֔ר וְאָנֹכִ֛י יָשֹׁב־אֵשֵׁ֥ב עִם־הַמֶּ֖לֶךְ לֶאֱכ֑וֹל וְשִׁלַּחְתַּ֙נִי֙ וְנִסְתַּרְתִּ֣י בַשָּׂדֶ֔ה עַ֖ד הָעֶ֥רֶב הַשְּׁלִשִֽׁית׃ </span></p>
 <p align="RIGHT"><span lang="he">‎<a name="006">6</a> ‏אִם־פָּקֹ֥ד יִפְקְדֵ֖נִי אָבִ֑יךָ וְאָמַרְתָּ֗ נִשְׁאֹל֩ נִשְׁאַ֨ל מִמֶּ֤נִּי דָוִד֙ לָרוּץ֙ בֵּֽית־לֶ֣חֶם עִיר֔וֹ כִּ֣י זֶ֧בַח הַיָּמִ֛ים שָׁ֖ם לְכָל־הַמִּשְׁפָּחָֽה׃ </span></p>
 <p align="RIGHT"><span lang="he">‎<a name="007">7</a> ‏אִם־כֹּ֥ה יֹאמַ֛ר ט֖וֹב שָׁל֣וֹם לְעַבְדֶּ֑ךָ וְאִם־חָרֹ֤ה יֶֽחֱרֶה֙ ל֔וֹ דַּ֕ע כִּֽי־כָלְתָ֥ה הָרָעָ֖ה מֵעִמּֽוֹ׃ </span></p>
 <p align="RIGHT"><span lang="he">‎<a name="008">8</a> ‏וְעָשִׂ֤יתָ חֶ֙סֶד֙ עַל־עַבְדֶּ֔ךָ כִּ֚י בִּבְרִ֣ית יְהוָ֔ה הֵבֵ֥אתָ אֶֽת־עַבְדְּךָ֖ עִמָּ֑ךְ וְאִם־יֶשׁ־בִּ֤י עָוֹן֙ הֲמִיתֵ֣נִי אַ֔תָּה וְעַד־אָבִ֖יךָ לָמָּה־זֶּ֥ה תְבִיאֵֽנִי׃ פ</span></p>
 <p align="RIGHT"><span lang="he">‎<a name="009">9</a> ‏וַיֹּ֥אמֶר יְהוֹנָתָ֖ן חָלִ֣ילָה לָּ֑ךְ כִּ֣י׀ אִם־יָדֹ֣עַ אֵדַ֗ע כִּֽי־כָלְתָ֨ה הָרָעָ֜ה מֵעִ֤ם אָבִי֙ לָב֣וֹא עָלֶ֔יךָ וְלֹ֥א אֹתָ֖הּ אַגִּ֥יד לָֽךְ׃ ס</span></p>
 <p align="RIGHT"><span lang="he">‎<a name="010">10</a> ‏וַיֹּ֤אמֶר דָּוִד֙ אֶל־יְה֣וֹנָתָ֔ן מִ֖י יַגִּ֣יד לִ֑י א֛וֹ מַה־יַּעַנְךָ֥ אָבִ֖יךָ קָשָֽׁה׃ ס</span></p>
 <p align="RIGHT"><span lang="he">‎<a name="011">11</a> ‏וַיֹּ֤אמֶר יְהֽוֹנָתָן֙ אֶל־דָּוִ֔ד לְכָ֖ה וְנֵצֵ֣א הַשָּׂדֶ֑ה וַיֵּצְא֥וּ שְׁנֵיהֶ֖ם הַשָּׂדֶֽה׃ ס</span></p>
 <p align="RIGHT"><span lang="he">‎<a name="012">12</a> ‏וַיֹּ֨אמֶר יְהוֹנָתָ֜ן אֶל־דָּוִ֗ד יְהוָ֞ה אֱלֹהֵ֤י יִשְׂרָאֵל֙ כִּֽי־אֶחְקֹ֣ר אֶת־אָבִ֗י כָּעֵ֤ת׀ מָחָר֙ הַשְּׁלִשִׁ֔ית וְהִנֵּה־ט֖וֹב אֶל־דָּוִ֑ד וְלֹֽא־אָז֙ אֶשְׁלַ֣ח אֵלֶ֔יךָ וְגָלִ֖יתִי אֶת־אָזְנֶֽךָ׃ </span></p>
 <p align="RIGHT"><span lang="he">‎<a name="013">13</a> ‏כֹּֽה־יַעֲשֶׂה֩ יְהוָ֨ה לִֽיהוֹנָתָ֜ן וְכֹ֣ה יֹסִ֗יף כִּֽי־יֵיטִ֨ב אֶל־אָבִ֤י אֶת־הָֽרָעָה֙ עָלֶ֔יךָ וְגָלִ֙יתִי֙ אֶת־אָזְנֶ֔ךָ וְשִׁלַּחְתִּ֖יךָ וְהָלַכְתָּ֣ לְשָׁל֑וֹם וִיהִ֤י יְהוָה֙ עִמָּ֔ךְ כַּאֲשֶׁ֥ר הָיָ֖ה עִם־אָבִֽי׃ </span></p>
 <p align="RIGHT"><span lang="he">‎<a name="014">14</a> ‏וְלֹ֖א אִם־עוֹדֶ֣נִּי חָ֑י וְלֹֽא־תַעֲשֶׂ֧ה עִמָּדִ֛י חֶ֥סֶד יְהוָ֖ה וְלֹ֥א אָמֽוּת׃ </span></p>
 <p align="RIGHT"><span lang="he">‎<a name="015">15</a> ‏וְלֹֽא־תַכְרִ֧ת אֶֽת־חַסְדְּךָ֛ מֵעִ֥ם בֵּיתִ֖י עַד־עוֹלָ֑ם וְלֹ֗א בְּהַכְרִ֤ת יְהוָה֙ אֶת־אֹיְבֵ֣י דָוִ֔ד אִ֕ישׁ מֵעַ֖ל פְּנֵ֥י הָאֲדָמָֽה׃ </span></p>
 <p align="RIGHT"><span lang="he">‎<a name="016">16</a> ‏וַיִּכְרֹ֥ת יְהוֹנָתָ֖ן עִם־בֵּ֣ית דָּוִ֑ד וּבִקֵּ֣שׁ יְהוָ֔ה מִיַּ֖ד אֹיְבֵ֥י דָוִֽד׃ </span></p>
 <p align="RIGHT"><span lang="he">‎<a name="017">17</a> ‏וַיּ֤וֹסֶף יְהֽוֹנָתָן֙ לְהַשְׁבִּ֣יעַ אֶת־דָּוִ֔ד בְּאַהֲבָת֖וֹ אֹת֑וֹ כִּֽי־אַהֲבַ֥ת נַפְשׁ֖וֹ אֲהֵבֽוֹ׃ ס</span></p>
 <p align="RIGHT"><span lang="he">‎<a name="018">18</a> ‏וַיֹּֽאמֶר־ל֥וֹ יְהוֹנָתָ֖ן מָחָ֣ר חֹ֑דֶשׁ וְנִפְקַ֕דְתָּ כִּ֥י יִפָּקֵ֖ד מוֹשָׁבֶֽךָ׃ </span></p>
 <p align="RIGHT"><span lang="he">‎<a name="019">19</a> ‏וְשִׁלַּשְׁתָּ֙ תֵּרֵ֣ד מְאֹ֔ד וּבָאתָ֙ אֶל־הַמָּק֔וֹם אֲשֶׁר־נִסְתַּ֥רְתָּ שָּׁ֖ם בְּי֣וֹם הַֽמַּעֲשֶׂ֑ה וְיָ֣שַׁבְתָּ֔ אֵ֖צֶל הָאֶ֥בֶן הָאָֽזֶל׃ </span></p>
 <p align="RIGHT"><span lang="he">‎<a name="020">20</a> ‏וַאֲנִ֕י שְׁלֹ֥שֶׁת הַחִצִּ֖ים צִדָּ֣ה אוֹרֶ֑ה לְשַֽׁלַּֽח־לִ֖י לְמַטָּרָֽה׃ </span></p>
 <p align="RIGHT"><span lang="he">‎<a name="021">21</a> ‏וְהִנֵּה֙ אֶשְׁלַ֣ח אֶת־הַנַּ֔עַר לֵ֖ךְ מְצָ֣א אֶת־הַחִצִּ֑ים אִם־אָמֹר֩ אֹמַ֨ר לַנַּ֜עַר הִנֵּ֥ה הַחִצִּ֣ים׀ מִמְּךָ֣ וָהֵ֗נָּה קָחֶ֧נּוּ׀ וָבֹ֛אָה כִּֽי־שָׁל֥וֹם לְךָ֛ וְאֵ֥ין דָּבָ֖ר חַי־יְהוָֽה׃ </span></p>
 <p align="RIGHT"><span lang="he">‎<a name="022">22</a> ‏וְאִם־כֹּ֤ה אֹמַר֙ לָעֶ֔לֶם הִנֵּ֥ה הַחִצִּ֖ים מִמְּךָ֣ וָהָ֑לְאָה לֵ֕ךְ כִּ֥י שִֽׁלַּחֲךָ֖ יְהוָֽה׃ </span></p>
 <p align="RIGHT"><span lang="he">‎<a name="023">23</a> ‏וְהַ֨דָּבָ֔ר אֲשֶׁ֥ר דִּבַּ֖רְנוּ אֲנִ֣י וָאָ֑תָּה הִנֵּ֧ה יְהוָ֛ה בֵּינִ֥י וּבֵינְךָ֖ עַד־עוֹלָֽם׃ ס</span></p>
 <p align="RIGHT"><span lang="he">‎<a name="024">24</a> ‏וַיִּסָּתֵ֥ר דָּוִ֖ד בַּשָּׂדֶ֑ה וַיְהִ֣י הַחֹ֔דֶשׁ וַיֵּ֧שֶׁב הַמֶּ֛לֶךְ <font color="brown">על־</font> <font color="blue">אֶל־</font> הַלֶּ֖חֶם לֶאֱכֽוֹל׃ </span></p>
 <p align="RIGHT"><span lang="he">‎<a name="025">25</a> ‏וַיֵּ֣שֶׁב הַ֠מֶּלֶךְ עַל־מ֨וֹשָׁב֜וֹ כְּפַ֣עַם׀ בְּפַ֗עַם אֶל־מוֹשַׁב֙ הַקִּ֔יר וַיָּ֙קָם֙ יְה֣וֹנָתָ֔ן וַיֵּ֥שֶׁב אַבְנֵ֖ר מִצַּ֣ד שָׁא֑וּל וַיִּפָּקֵ֖ד מְק֥וֹם דָּוִֽד׃ </span></p>
 <p align="RIGHT"><span lang="he">‎<a name="026">26</a> ‏וְלֹֽא־דִבֶּ֥ר שָׁא֛וּל מְא֖וּמָה בַּיּ֣וֹם הַה֑וּא כִּ֤י אָמַר֙ מִקְרֶ֣ה ה֔וּא בִּלְתִּ֥י טָה֛וֹר ה֖וּא כִּֽי־לֹ֥א טָהֽוֹר׃ ס</span></p>
 <p align="RIGHT"><span lang="he">‎<a name="027">27</a> ‏וַיְהִ֗י מִֽמָּחֳרַ֤ת הַחֹ֙דֶשׁ֙ הַשֵּׁנִ֔י וַיִּפָּקֵ֖ד מְק֣וֹם דָּוִ֑ד סוַיֹּ֤אמֶר שָׁאוּל֙ אֶל־יְהוֹנָתָ֣ן בְּנ֔וֹ מַדּ֜וּעַ לֹא־בָ֧א בֶן־יִשַׁ֛י גַּם־תְּמ֥וֹל גַּם־הַיּ֖וֹם אֶל־הַלָּֽחֶם׃ </span></p>
 <p align="RIGHT"><span lang="he">‎<a name="028">28</a> ‏וַיַּ֥עַן יְהוֹנָתָ֖ן אֶת־שָׁא֑וּל נִשְׁאֹ֨ל נִשְׁאַ֥ל דָּוִ֛ד מֵעִמָּדִ֖י עַד־בֵּ֥ית לָֽחֶם׃ </span></p>
 <p align="RIGHT"><span lang="he">‎<a name="029">29</a> ‏וַיֹּ֡אמֶר שַׁלְּחֵ֣נִי נָ֡א כִּ֣י זֶבַח֩ מִשְׁפָּחָ֨ה לָ֜נוּ בָּעִ֗יר וְה֤וּא צִוָּֽה־לִי֙ אָחִ֔י וְעַתָּ֗ה אִם־מָצָ֤אתִי חֵן֙ בְּעֵינֶ֔יךָ אִמָּ֥לְטָה נָּ֖א וְאֶרְאֶ֣ה אֶת־אֶחָ֑י עַל־כֵּ֣ן לֹא־בָ֔א אֶל־שֻׁלְחַ֖ן הַמֶּֽלֶךְ׃ ס</span></p>
 <p align="RIGHT"><span lang="he">‎<a name="030">30</a> ‏וַיִּֽחַר־אַ֤ף שָׁאוּל֙ בִּיה֣וֹנָתָ֔ן וַיֹּ֣אמֶר ל֔וֹ בֶּֽן־נַעֲוַ֖ת הַמַּרְדּ֑וּת הֲל֣וֹא יָדַ֗עְתִּי כִּֽי־בֹחֵ֤ר אַתָּה֙ לְבֶן־יִשַׁ֔י לְבָ֨שְׁתְּךָ֔ וּלְבֹ֖שֶׁת עֶרְוַ֥ת אִמֶּֽךָ׃ </span></p>
 <p align="RIGHT"><span lang="he">‎<a name="031">31</a> ‏כִּ֣י כָל־הַיָּמִ֗ים אֲשֶׁ֤ר בֶּן־יִשַׁי֙ חַ֣י עַל־הָאֲדָמָ֔ה לֹ֥א תִכּ֖וֹן אַתָּ֣ה וּמַלְכוּתֶ֑ךָ וְעַתָּ֗ה שְׁלַ֨ח וְקַ֤ח אֹתוֹ֙ אֵלַ֔י כִּ֥י בֶן־מָ֖וֶת הֽוּא׃ ס</span></p>
 <p align="RIGHT"><span lang="he">‎<a name="032">32</a> ‏וַיַּ֙עַן֙ יְה֣וֹנָתָ֔ן אֶת־שָׁא֖וּל אָבִ֑יו וַיֹּ֧אמֶר אֵלָ֛יו לָ֥מָּה יוּמַ֖ת מֶ֥ה עָשָֽׂה׃ </span></p>
 <p align="RIGHT"><span lang="he">‎<a name="033">33</a> ‏וַיָּ֨טֶל שָׁא֧וּל אֶֽת־הַחֲנִ֛ית עָלָ֖יו לְהַכֹּת֑וֹ וַיֵּ֙דַע֙ יְה֣וֹנָתָ֔ן כִּֽי־כָ֥לָה הִ֛יא מֵעִ֥ם אָבִ֖יו לְהָמִ֥ית אֶת־דָּוִֽד׃ ס</span></p>
 <p align="RIGHT"><span lang="he">‎<a name="034">34</a> ‏וַיָּ֧קָם יְהוֹנָתָ֛ן מֵעִ֥ם הַשֻּׁלְחָ֖ן בָּחֳרִי־אָ֑ף וְלֹא־אָכַ֞ל בְּיוֹם־הַחֹ֤דֶשׁ הַשֵּׁנִי֙ לֶ֔חֶם כִּ֤י נֶעְצַב֙ אֶל־דָּוִ֔ד כִּ֥י הִכְלִמ֖וֹ אָבִֽיו׃ ס</span></p>
 <p align="RIGHT"><span lang="he">‎<a name="035">35</a> ‏וַיְהִ֣י בַבֹּ֔קֶר וַיֵּצֵ֧א יְהוֹנָתָ֛ן הַשָּׂדֶ֖ה לְמוֹעֵ֣ד דָּוִ֑ד וְנַ֥עַר קָטֹ֖ן עִמּֽוֹ׃ </span></p>
 <p align="RIGHT"><span lang="he">‎<a name="036">36</a> ‏וַיֹּ֣אמֶר לְנַעֲר֔וֹ רֻ֗ץ מְצָ֥א נָא֙ אֶת־הַ֣חִצִּ֔ים אֲשֶׁ֥ר אָנֹכִ֖י מוֹרֶ֑ה הַנַּ֣עַר רָ֔ץ וְהֽוּא־יָרָ֥ה הַחֵ֖צִי לְהַעֲבִרֽוֹ׃ </span></p>
 <p align="RIGHT"><span lang="he">‎<a name="037">37</a> ‏וַיָּבֹ֤א הַנַּ֙עַר֙ עַד־מְק֣וֹם הַחֵ֔צִי אֲשֶׁ֥ר יָרָ֖ה יְהוֹנָתָ֑ן וַיִּקְרָ֨א יְהוֹנָתָ֜ן אַחֲרֵ֤י הַנַּ֙עַר֙ וַיֹּ֔אמֶר הֲל֥וֹא הַחֵ֖צִי מִמְּךָ֥ וָהָֽלְאָה׃ </span></p>
 <p align="RIGHT"><span lang="he">‎<a name="038">38</a> ‏וַיִּקְרָ֤א יְהֽוֹנָתָן֙ אַחֲרֵ֣י הַנַּ֔עַר מְהֵרָ֥ה ח֖וּשָׁה אַֽל־תַּעֲמֹ֑ד וַיְלַקֵּ֞ט נַ֤עַר יְהֽוֹנָתָן֙ אֶת־<font color="brown">החצי</font> <font color="blue">הַ֣חִצִּ֔ים</font> וַיָּבֹ֖א אֶל־אֲדֹנָֽיו׃ </span></p>
 <p align="RIGHT"><span lang="he">‎<a name="039">39</a> ‏וְהַנַּ֖עַר לֹֽא־יָדַ֣ע מְא֑וּמָה אַ֤ךְ יְהֽוֹנָתָן֙ וְדָוִ֔ד יָדְע֖וּ אֶת־הַדָּבָֽר׃ </span></p>
 <p align="RIGHT"><span lang="he">‎<a name="040">40</a> ‏וַיִּתֵּ֤ן יְהֽוֹנָתָן֙ אֶת־כֵּלָ֔יו אֶל־הַנַּ֖עַר אֲשֶׁר־ל֑וֹ וַיֹּ֣אמֶר ל֔וֹ לֵ֖ךְ הָבֵ֥יא הָעִֽיר׃ </span></p>
 <p align="RIGHT"><span lang="he">‎<a name="041">41</a> ‏הַנַּעַר֮ בָּא֒ וְדָוִ֗ד קָ֚ם מֵאֵ֣צֶל הַנֶּ֔גֶב וַיִּפֹּ֨ל לְאַפָּ֥יו אַ֛רְצָה וַיִּשְׁתַּ֖חוּ שָׁלֹ֣שׁ פְּעָמִ֑ים וַֽיִּשְּׁק֣וּ׀ אִ֣ישׁ אֶת־רֵעֵ֗הוּ וַיִּבְכּוּ֙ אִ֣ישׁ אֶת־רֵעֵ֔הוּ עַד־דָּוִ֖ד הִגְדִּֽיל׃ </span></p>
 <p align="RIGHT"><span lang="he">‎<a name="042">42</a> ‏וַיֹּ֧אמֶר יְהוֹנָתָ֛ן לְדָוִ֖ד לֵ֣ךְ לְשָׁל֑וֹם אֲשֶׁר֩ נִשְׁבַּ֨עְנוּ שְׁנֵ֜ינוּ אֲנַ֗חְנוּ בְּשֵׁ֤ם יְהוָה֙ לֵאמֹ֔ר יְהוָ֞ה יִֽהְיֶ֣ה׀ בֵּינִ֣י וּבֵינֶ֗ךָ וּבֵ֥ין זַרְעִ֛י וּבֵ֥ין זַרְעֲךָ֖ עַד־עוֹלָֽם׃ פ</span></p>
 </td>
 <td width="50%">
 <p>1 wayyiḇər<sup>a</sup>ḥ dāwiḏ <font color="brown">minnāwwōṯ</font> <font color="blue">minnāywōṯ</font> bārāmâ wayyāḇō’ wayyō’mer| lifənê yəhwōnāṯān meh ‘āśîṯî meh-‘ăwōnî ûmeh-ḥaṭṭā’ṯî lifənê ’āḇîḵā kî məḇaqqēš ’eṯ-nafəšî: </p>
 <p>2 wayyō’mer lwō ḥālîlâ lō’ ṯāmûṯ hinnēh <font color="brown">lwō-</font> <font color="brown">‘āśâ</font> <font color="blue">lō’-</font> <font color="blue">y<sup>a</sup>‘ăśeh</font> ’āḇî dāḇār gāḏwōl ’wō dāḇār qāṭōn wəlō’ yiḡəleh ’eṯ-’āzənî ûmadû‘a yasətîr ’āḇî mimmennî ’eṯ-hadāḇār hazzeh ’ên zō’ṯ: </p>
 <p>3 wayyiššāḇ<sup>a</sup>‘ ‘wōḏ dāwiḏ wayyō’mer yāḏō‘a yāḏ<sup>a</sup>‘ ’āḇîḵā kî-māṣā’ṯî ḥēn bə‘êneyḵā wayyō’mer ’al-yēḏ<sup>a</sup>‘-zō’ṯ yəhwōnāṯān pen-yē‘āṣēḇ wə’ûlām ḥay-yəhwâ wəḥê nafəšeḵā kî ḵəfeś<sup>a</sup>‘ bênî ûḇên hammāweṯ: </p>
 <p>4 wayyō’mer yəhwōnāṯān ’el-dāwiḏ mah-tō’mar nafəšəḵā wə’e‘ĕśeh-llāḵə: f</p>
 <p>5 wayyō’mer dāwiḏ ’el-yəhwōnāṯān hinnēh-ḥōḏeš māḥār wə’ānōḵî yāšōḇ-’ēšēḇ ‘im-hammeleḵə le’ĕḵwōl wəšill<sup>a</sup>ḥətanî wənisətarətî ḇaśśāḏeh ‘aḏ hā‘ereḇ haššəlišîṯ: </p>
 <p>6 ’im-pāqōḏ yifəqəḏēnî ’āḇîḵā wə’āmarətā nišə’ōl nišə’al mimmennî ḏāwiḏ lārûṣ bêṯ-leḥem ‘îrwō kî zeḇ<sup>a</sup>ḥ hayyāmîm šām ləḵāl-hammišəpāḥâ: </p>
 <p>7 ’im-kōh yō’mar ṭwōḇ šālwōm lə‘aḇədeḵā wə’im-ḥārōh yeḥĕreh lwō d<sup>a</sup>‘ kî-ḵāləṯâ hārā‘â mē‘immwō: </p>
 <p>8 wə‘āśîṯā ḥeseḏ ‘al-‘aḇədeḵā kî biḇərîṯ yəhwâ hēḇē’ṯā ’eṯ-‘aḇədəḵā ‘immāḵə wə’im-yeš-bî ‘āwōn hămîṯēnî ’atâ wə‘aḏ-’āḇîḵā lāmmâ-zzeh ṯəḇî’ēnî: f</p>
 <p>9 wayyō’mer yəhwōnāṯān ḥālîlâ llāḵə kî| ’im-yāḏō‘a ’ēḏ<sup>a</sup>‘ kî-ḵāləṯâ hārā‘â mē‘im ’āḇî lāḇwō’ ‘āleyḵā wəlō’ ’ōṯāh ’agîḏ lāḵə: s</p>
 <p>10 wayyō’mer dāwiḏ ’el-yəhwōnāṯān mî yagîḏ lî ’wō mah-yy<sup>a</sup>‘anəḵā ’āḇîḵā qāšâ: s</p>
 <p>11 wayyō’mer yəhwōnāṯān ’el-dāwiḏ ləḵâ wənēṣē’ haśśāḏeh wayyēṣə’û šənêhem haśśāḏeh: s</p>
 <p>12 wayyō’mer yəhwōnāṯān ’el-dāwiḏ yəhwâ ’ĕlōhê yiśərā’ēl kî-’eḥəqōr ’eṯ-’āḇî kā‘ēṯ| māḥār haššəlišîṯ wəhinnēh-ṭwōḇ ’el-dāwiḏ wəlō’-’āz ’ešəl<sup>a</sup>ḥ ’ēleyḵā wəḡālîṯî ’eṯ-’āzəneḵā: </p>
 <p>13 kōh-y<sup>a</sup>‘ăśeh yəhwâ lîhwōnāṯān wəḵōh yōsîf kî-yêṭiḇ ’el-’āḇî ’eṯ-hārā‘â ‘āleyḵā wəḡālîṯî ’eṯ-’āzəneḵā wəšill<sup>a</sup>ḥətîḵā wəhālaḵətā ləšālwōm wîhî yəhwâ ‘immāḵə ka’ăšer hāyâ ‘im-’āḇî: </p>
 <p>14 wəlō’ ’im-‘wōḏennî ḥāy wəlō’-ṯ<sup>a</sup>‘ăśeh ‘immāḏî ḥeseḏ yəhwâ wəlō’ ’āmûṯ: </p>
 <p>15 wəlō’-ṯaḵəriṯ ’eṯ-ḥasədəḵā mē‘im bêṯî ‘aḏ-‘wōlām wəlō’ bəhaḵəriṯ yəhwâ ’eṯ-’ōyəḇê ḏāwiḏ ’îš mē‘al pənê hā’ăḏāmâ: </p>
 <p>16 wayyiḵərōṯ yəhwōnāṯān ‘im-bêṯ dāwiḏ ûḇiqqēš yəhwâ mîyaḏ ’ōyəḇê ḏāwiḏ: </p>
 <p>17 wayywōsef yəhwōnāṯān ləhašəbî‘a ’eṯ-dāwiḏ bə’ahăḇāṯwō ’ōṯwō kî-’ahăḇaṯ nafəšwō ’ăhēḇwō: s</p>
 <p>18 wayyō’mer-lwō yəhwōnāṯān māḥār ḥōḏeš wənifəqaḏətā kî yipāqēḏ mwōšāḇeḵā: </p>
 <p>19 wəšillašətā tērēḏ mə’ōḏ ûḇā’ṯā ’el-hammāqwōm ’ăšer-nisətarətā ššām bəywōm hamm<sup>a</sup>‘ăśeh wəyāšaḇətā ’ēṣel hā’eḇen hā’āzel: </p>
 <p>20 wa’ănî šəlōšeṯ h<sup>a</sup>ḥiṣṣîm ṣidâ ’wōreh ləšall<sup>a</sup>ḥ-lî ləmaṭṭārâ: </p>
 <p>21 wəhinnēh ’ešəl<sup>a</sup>ḥ ’eṯ-hann<sup>a</sup>‘ar lēḵə məṣā’ ’eṯ-h<sup>a</sup>ḥiṣṣîm ’im-’āmōr ’ōmar lann<sup>a</sup>‘ar hinnēh h<sup>a</sup>ḥiṣṣîm| mimməḵā wâēnnâ qāḥennû| wāḇō’â kî-šālwōm ləḵā wə’ên dāḇār ḥay-yəhwâ: </p>
 <p>22 wə’im-kōh ’ōmar lā‘elem hinnēh h<sup>a</sup>ḥiṣṣîm mimməḵā wâālə’â lēḵə kî šill<sup>a</sup>ḥăḵā yəhwâ: </p>
 <p>23 wəhadāḇār ’ăšer dibarənû ’ănî wā’ātâ hinnēh yəhwâ bênî ûḇênəḵā ‘aḏ-‘wōlām: s</p>
 <p>24 wayyissāṯēr dāwiḏ baśśāḏeh wayəhî h<sup>a</sup>ḥōḏeš wayyēšeḇ hammeleḵə <font color="brown">‘al-</font> <font color="blue">’el-</font> halleḥem le’ĕḵwōl: </p>
 <p>25 wayyēšeḇ hammeleḵə ‘al-mwōšāḇwō kəf<sup>a</sup>‘am| bəf<sup>a</sup>‘am ’el-mwōšaḇ haqqîr wayyāqām yəhwōnāṯān wayyēšeḇ ’aḇənēr miṣṣaḏ šā’ûl wayyipāqēḏ məqwōm dāwiḏ: </p>
 <p>26 wəlō’-ḏiber šā’ûl mə’ûmâ bayywōm hahû’ kî ’āmar miqəreh hû’ bilətî ṭâwōr hû’ kî-lō’ ṭâwōr: s</p>
 <p>27 wayəhî mimmāḥŏraṯ h<sup>a</sup>ḥōḏeš haššēnî wayyipāqēḏ məqwōm dāwiḏ swayyō’mer šā’ûl ’el-yəhwōnāṯān bənwō madû‘a lō’-ḇā’ ḇen-yišay gam-təmwōl gam-hayywōm ’el-hallāḥem: </p>
 <p>28 wayy<sup>a</sup>‘an yəhwōnāṯān ’eṯ-šā’ûl nišə’ōl nišə’al dāwiḏ mē‘immāḏî ‘aḏ-bêṯ lāḥem: </p>
 <p>29 wayyō’mer šalləḥēnî nā’ kî zeḇ<sup>a</sup>ḥ mišəpāḥâ lānû bā‘îr wəhû’ ṣiûâ-lî ’āḥî wə‘atâ ’im-māṣā’ṯî ḥēn bə‘êneyḵā ’immāləṭâ nnā’ wə’erə’eh ’eṯ-’eḥāy ‘al-kēn lō’-ḇā’ ’el-šuləḥan hammeleḵə: s</p>
 <p>30 wayyiḥar-’af šā’ûl bîhwōnāṯān wayyō’mer lwō ben-n<sup>a</sup>‘ăwaṯ hammarədûṯ hălwō’ yāḏ<sup>a</sup>‘ətî kî-ḇōḥēr ’atâ ləḇen-yišay ləḇāšətəḵā ûləḇōšeṯ ‘erəwaṯ ’immeḵā: </p>
 <p>31 kî ḵāl-hayyāmîm ’ăšer ben-yišay ḥay ‘al-hā’ăḏāmâ lō’ ṯikwōn ’atâ ûmaləḵûṯeḵā wə‘atâ šəl<sup>a</sup>ḥ wəq<sup>a</sup>ḥ ’ōṯwō ’ēlay kî ḇen-māweṯ hû’: s</p>
 <p>32 wayy<sup>a</sup>‘an yəhwōnāṯān ’eṯ-šā’ûl ’āḇîw wayyō’mer ’ēlāyw lāmmâ yûmaṯ meh ‘āśâ: </p>
 <p>33 wayyāṭel šā’ûl ’eṯ-h<sup>a</sup>ḥănîṯ ‘ālāyw ləhakōṯwō wayyēḏ<sup>a</sup>‘ yəhwōnāṯān kî-ḵālâ hî’ mē‘im ’āḇîw ləhāmîṯ ’eṯ-dāwiḏ: s</p>
 <p>34 wayyāqām yəhwōnāṯān mē‘im haššuləḥān bāḥŏrî-’āf wəlō’-’āḵal bəywōm-h<sup>a</sup>ḥōḏeš haššēnî leḥem kî ne‘əṣaḇ ’el-dāwiḏ kî hiḵəlimwō ’āḇîw: s</p>
 <p>35 wayəhî ḇabōqer wayyēṣē’ yəhwōnāṯān haśśāḏeh ləmwō‘ēḏ dāwiḏ wən<sup>a</sup>‘ar qāṭōn ‘immwō: </p>
 <p>36 wayyō’mer lən<sup>a</sup>‘ărwō ruṣ məṣā’ nā’ ’eṯ-h<sup>a</sup>ḥiṣṣîm ’ăšer ’ānōḵî mwōreh hann<sup>a</sup>‘ar rāṣ wəhû’-yārâ h<sup>a</sup>ḥēṣî ləh<sup>a</sup>‘ăḇirwō: </p>
 <p>37 wayyāḇō’ hann<sup>a</sup>‘ar ‘aḏ-məqwōm h<sup>a</sup>ḥēṣî ’ăšer yārâ yəhwōnāṯān wayyiqərā’ yəhwōnāṯān ’<sup>a</sup>ḥărê hann<sup>a</sup>‘ar wayyō’mer hălwō’ h<sup>a</sup>ḥēṣî mimməḵā wâālə’â: </p>
 <p>38 wayyiqərā’ yəhwōnāṯān ’<sup>a</sup>ḥărê hann<sup>a</sup>‘ar məhērâ ḥûšâ ’al-t<sup>a</sup>‘ămōḏ wayəlaqqēṭ n<sup>a</sup>‘ar yəhwōnāṯān ’eṯ-<font color="brown">h<sup>a</sup>ḥēṣî</font> <font color="blue">h<sup>a</sup>ḥiṣṣîm</font> wayyāḇō’ ’el-’ăḏōnāyw: </p>
 <p>39 wəhann<sup>a</sup>‘ar lō’-yāḏ<sup>a</sup>‘ mə’ûmâ ’aḵə yəhwōnāṯān wəḏāwiḏ yāḏə‘û ’eṯ-hadāḇār: </p>
 <p>40 wayyitēn yəhwōnāṯān ’eṯ-kēlāyw ’el-hann<sup>a</sup>‘ar ’ăšer-lwō wayyō’mer lwō lēḵə hāḇê’ hā‘îr: </p>
 <p>41 hann<sup>a</sup>‘ar bā’ wəḏāwiḏ qām mē’ēṣel hanneḡeḇ wayyipōl lə’apāyw ’arəṣâ wayyišət<sup>a</sup>ḥû šālōš pə‘āmîm wayyiššəqû| ’îš ’eṯ-rē‘ēhû wayyiḇəkû ’îš ’eṯ-rē‘ēhû ‘aḏ-dāwiḏ hiḡədîl: </p>
 <p>42 wayyō’mer yəhwōnāṯān ləḏāwiḏ lēḵə ləšālwōm ’ăšer nišəb<sup>a</sup>‘ənû šənênû ’ăn<sup>a</sup>ḥənû bəšēm yəhwâ lē’mōr yəhwâ yihəyeh| bênî ûḇêneḵā ûḇên zarə‘î ûḇên zarə‘ăḵā ‘aḏ-‘wōlām: f</p>
 </td>
 </tr></table>
 <p></p><hr>
 <center>
 <a href="sa1021.htm">Next: 1 Samuel (1 Shmuel) Chapter 21</a></center>
 </body>