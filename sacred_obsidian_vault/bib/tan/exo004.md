<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/exo004.htm">Polyglot</a> 
 <a href="../kjv/exo004.htm">KJV</a> 
 <a href="../sep/exo004.htm">Sep</a> 
 <a href="../vul/exo004.htm">Vul</a> 
 
 <br>
 <br><a href="exo.htm">Exodus (Shemot) Index</a><br>
  
 <a href="exo003.htm">Previous</a> 
 <a href="exo005.htm">Next</a> 
 </center>
 <hr>
 
 <h3 align="CENTER">Tanach (Hebrew): Exodus (Shemot) Chapter 4</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיַּ֤עַן מֹשֶׁה֙ וַיֹּ֔אמֶר וְהֵן֙ לֹֽא־יַאֲמִ֣ינוּ לִ֔י וְלֹ֥א יִשְׁמְע֖וּ בְּקֹלִ֑י כִּ֣י יֹֽאמְר֔וּ לֹֽא־נִרְאָ֥ה אֵלֶ֖יךָ יְהוָֽה׃ </span></p>
 <p align="RIGHT"><span lang="he">‎<a name="002">2</a> ‏וַיֹּ֧אמֶר אֵלָ֛יו יְהוָ֖ה <font color="brown">מזה</font> <font color="blue">מַה־</font> <font color="blue">זֶּ֣ה<font color="red"><sup>a</sup></font></font> בְיָדֶ֑ךָ וַיֹּ֖אמֶר מַטֶּֽה׃ </span></p>
 <p align="RIGHT"><span lang="he">‎<a name="003">3</a> ‏וַיֹּ֙אמֶר֙ הַשְׁלִיכֵ֣הוּ אַ֔רְצָה וַיַּשְׁלִיכֵ֥הוּ אַ֖רְצָה וַיְהִ֣י לְנָחָ֑שׁ וַיָּ֥נָס מֹשֶׁ֖ה מִפָּנָֽיו׃ </span></p>
 <p align="RIGHT"><span lang="he">‎<a name="004">4</a> ‏וַיֹּ֤אמֶר יְהוָה֙ אֶל־מֹשֶׁ֔ה שְׁלַח֙ יָֽדְךָ֔ וֶאֱחֹ֖ז בִּזְנָב֑וֹ וַיִּשְׁלַ֤ח יָדוֹ֙ וַיַּ֣חֲזֶק בּ֔וֹ וַיְהִ֥י לְמַטֶּ֖ה בְּכַפּֽוֹ׃ </span></p>
 <p align="RIGHT"><span lang="he">‎<a name="005">5</a> ‏לְמַ֣עַן יַאֲמִ֔ינוּ כִּֽי־נִרְאָ֥ה אֵלֶ֛יךָ יְהוָ֖ה אֱלֹהֵ֣י אֲבֹתָ֑ם אֱלֹהֵ֧י אַבְרָהָ֛ם אֱלֹהֵ֥י יִצְחָ֖ק וֵאלֹהֵ֥י יַעֲקֹֽב׃ </span></p>
 <p align="RIGHT"><span lang="he">‎<a name="006">6</a> ‏וַיֹּאמֶר֩ יְהוָ֨ה ל֜וֹ ע֗וֹד הָֽבֵא־נָ֤א יָֽדְךָ֙ בְּחֵיקֶ֔ךָ וַיָּבֵ֥א יָד֖וֹ בְּחֵיק֑וֹ וַיּ֣וֹצִאָ֔הּ וְהִנֵּ֥ה יָד֖וֹ מְצֹרַ֥עַת כַּשָּֽׁלֶג׃ </span></p>
 <p align="RIGHT"><span lang="he">‎<a name="007">7</a> ‏וַיֹּ֗אמֶר הָשֵׁ֤ב יָֽדְךָ֙ אֶל־חֵיקֶ֔ךָ וַיָּ֥שֶׁב יָד֖וֹ אֶל־חֵיק֑וֹ וַיּֽוֹצִאָהּ֙ מֵֽחֵיק֔וֹ וְהִנֵּה־שָׁ֖בָה כִּבְשָׂרֽוֹ׃ </span></p>
 <p align="RIGHT"><span lang="he">‎<a name="008">8</a> ‏וְהָיָה֙ אִם־לֹ֣א יַאֲמִ֣ינוּ לָ֔ךְ וְלֹ֣א יִשְׁמְע֔וּ לְקֹ֖ל הָאֹ֣ת הָרִאשׁ֑וֹן וְהֶֽאֱמִ֔ינוּ לְקֹ֖ל הָאֹ֥ת הָאַחֲרֽוֹן׃ </span></p>
 <p align="RIGHT"><span lang="he">‎<a name="009">9</a> ‏וְהָיָ֡ה אִם־לֹ֣א יַאֲמִ֡ינוּ גַּם֩ לִשְׁנֵ֨י הָאֹת֜וֹת הָאֵ֗לֶּה וְלֹ֤א יִשְׁמְעוּן֙ לְקֹלֶ֔ךָ וְלָקַחְתָּ֙ מִמֵּימֵ֣י הַיְאֹ֔ר וְשָׁפַכְתָּ֖ הַיַּבָּשָׁ֑ה וְהָי֤וּ הַמַּ֙יִם֙ אֲשֶׁ֣ר תִּקַּ֣ח מִן־הַיְאֹ֔ר וְהָי֥וּ לְדָ֖ם בַּיַּבָּֽשֶׁת׃ </span></p>
 <p align="RIGHT"><span lang="he">‎<a name="010">10</a> ‏וַיֹּ֨אמֶר מֹשֶׁ֣ה אֶל־יְהוָה֮ בִּ֣י אֲדֹנָי֒ לֹא֩ אִ֨ישׁ דְּבָרִ֜ים אָנֹ֗כִי גַּ֤ם מִתְּמוֹל֙ גַּ֣ם מִשִּׁלְשֹׁ֔ם גַּ֛ם מֵאָ֥ז דַּבֶּרְךָ<font color="red"><sup>1</sup></font> אֶל־עַבְדֶּ֑ךָ כִּ֧י כְבַד־פֶּ֛ה וּכְבַ֥ד לָשׁ֖וֹן אָנֹֽכִי׃ </span></p>
 <p align="RIGHT"><span lang="he">‎<a name="011">11</a> ‏וַיֹּ֨אמֶר יְהוָ֜ה אֵלָ֗יו מִ֣י שָׂ֣ם פֶּה֮ לָֽאָדָם֒ א֚וֹ מִֽי־יָשׂ֣וּם אִלֵּ֔ם א֣וֹ חֵרֵ֔שׁ א֥וֹ פִקֵּ֖חַ א֣וֹ עִוֵּ֑ר הֲלֹ֥א אָנֹכִ֖י יְהוָֽה׃ </span></p>
 <p align="RIGHT"><span lang="he">‎<a name="012">12</a> ‏וְעַתָּ֖ה לֵ֑ךְ וְאָנֹכִי֙ אֶֽהְיֶ֣ה עִם־פִּ֔יךָ וְהוֹרֵיתִ֖יךָ אֲשֶׁ֥ר תְּדַבֵּֽר׃ </span></p>
 <p align="RIGHT"><span lang="he">‎<a name="013">13</a> ‏וַיֹּ֖אמֶר בִּ֣י אֲדֹנָ֑י שְֽׁלַֽח־נָ֖א בְּיַד־תִּשְׁלָֽח׃ </span></p>
 <p align="RIGHT"><span lang="he">‎<a name="014">14</a> ‏וַיִּֽחַר־אַ֨ף יְהוָ֜ה בְּמֹשֶׁ֗ה וַיֹּ֙אמֶר֙ הֲלֹ֨א אַהֲרֹ֤ן אָחִ֙יךָ֙ הַלֵּוִ֔י יָדַ֕עְתִּי כִּֽי־דַבֵּ֥ר יְדַבֵּ֖ר ה֑וּא וְגַ֤ם הִנֵּה־הוּא֙ יֹצֵ֣א לִקְרָאתֶ֔ךָ וְרָאֲךָ֖ וְשָׂמַ֥ח בְּלִבּֽוֹ׃ </span></p>
 <p align="RIGHT"><span lang="he">‎<a name="015">15</a> ‏וְדִבַּרְתָּ֣ אֵלָ֔יו וְשַׂמְתָּ֥ אֶת־הַדְּבָרִ֖ים בְּפִ֑יו וְאָנֹכִ֗י אֶֽהְיֶ֤ה עִם־פִּ֙יךָ֙ וְעִם־פִּ֔יהוּ וְהוֹרֵיתִ֣י אֶתְכֶ֔ם אֵ֖ת אֲשֶׁ֥ר תַּעֲשֽׂוּן׃ </span></p>
 <p align="RIGHT"><span lang="he">‎<a name="016">16</a> ‏וְדִבֶּר־ה֥וּא לְךָ֖ אֶל־הָעָ֑ם וְהָ֤יָה הוּא֙ יִֽהְיֶה־לְּךָ֣ לְפֶ֔ה וְאַתָּ֖ה תִּֽהְיֶה־לּ֥וֹ לֵֽאלֹהִֽים׃ </span></p>
 <p align="RIGHT"><span lang="he">‎<a name="017">17</a> ‏וְאֶת־הַמַּטֶּ֥ה הַזֶּ֖ה תִּקַּ֣ח בְּיָדֶ֑ךָ אֲשֶׁ֥ר תַּעֲשֶׂה־בּ֖וֹ אֶת־הָאֹתֹֽת׃ פ</span></p>
 <p align="RIGHT"><span lang="he">‎<a name="018">18</a> ‏וַיֵּ֨לֶךְ מֹשֶׁ֜ה וַיָּ֣שָׁב׀ אֶל־יֶ֣תֶר חֹֽתְנ֗וֹ וַיֹּ֤אמֶר לוֹ֙ אֵ֣לְכָה<font color="red"><sup>1</sup></font> נָּ֗א וְאָשׁ֙וּבָה֙ אֶל־אַחַ֣י אֲשֶׁר־בְּמִצְרַ֔יִם וְאֶרְאֶ֖ה הַעוֹדָ֣ם חַיִּ֑ים וַיֹּ֧אמֶר יִתְר֛וֹ לְמֹשֶׁ֖ה לֵ֥ךְ לְשָׁלֽוֹם׃ </span></p>
 <p align="RIGHT"><span lang="he">‎<a name="019">19</a> ‏וַיֹּ֨אמֶר יְהוָ֤ה אֶל־מֹשֶׁה֙ בְּמִדְיָ֔ן לֵ֖ךְ שֻׁ֣ב מִצְרָ֑יִם כִּי־מֵ֙תוּ֙ כָּל־הָ֣אֲנָשִׁ֔ים הַֽמְבַקְשִׁ֖ים אֶת־נַפְשֶֽׁךָ׃ </span></p>
 <p align="RIGHT"><span lang="he">‎<a name="020">20</a> ‏וַיִּקַּ֨ח מֹשֶׁ֜ה אֶת־אִשְׁתּ֣וֹ וְאֶת־בָּנָ֗יו וַיַּרְכִּבֵם֙ עַֽל־הַחֲמֹ֔ר וַיָּ֖שָׁב אַ֣רְצָה מִצְרָ֑יִם וַיִּקַּ֥ח מֹשֶׁ֛ה אֶת־מַטֵּ֥ה הָאֱלֹהִ֖ים בְּיָדֽוֹ׃ </span></p>
 <p align="RIGHT"><span lang="he">‎<a name="021">21</a> ‏וַיֹּ֣אמֶר יְהוָה֮ אֶל־מֹשֶׁה֒ בְּלֶכְתְּךָ֙ לָשׁ֣וּב מִצְרַ֔יְמָה רְאֵ֗ה כָּל־הַמֹּֽפְתִים֙ אֲשֶׁר־שַׂ֣מְתִּי בְיָדֶ֔ךָ וַעֲשִׂיתָ֖ם לִפְנֵ֣י פַרְעֹ֑ה וַאֲנִי֙ אֲחַזֵּ֣ק אֶת־לִבּ֔וֹ וְלֹ֥א יְשַׁלַּ֖ח אֶת־הָעָֽם׃ </span></p>
 <p align="RIGHT"><span lang="he">‎<a name="022">22</a> ‏וְאָמַרְתָּ֖ אֶל־פַּרְעֹ֑ה כֹּ֚ה אָמַ֣ר יְהוָ֔ה בְּנִ֥י בְכֹרִ֖י יִשְׂרָאֵֽל׃ </span></p>
 <p align="RIGHT"><span lang="he">‎<a name="023">23</a> ‏וָאֹמַ֣ר אֵלֶ֗יךָ שַׁלַּ֤ח אֶת־בְּנִי֙ וְיַֽעַבְדֵ֔נִי וַתְּמָאֵ֖ן לְשַׁלְּח֑וֹ הִנֵּה֙ אָנֹכִ֣י הֹרֵ֔ג אֶת־בִּנְךָ֖ בְּכֹרֶֽךָ׃ </span></p>
 <p align="RIGHT"><span lang="he">‎<a name="024">24</a> ‏וַיְהִ֥י בַדֶּ֖רֶךְ בַּמָּל֑וֹן וַיִּפְגְּשֵׁ֣הוּ יְהוָ֔ה וַיְבַקֵּ֖שׁ הֲמִיתֽוֹ׃ </span></p>
 <p align="RIGHT"><span lang="he">‎<a name="025">25</a> ‏וַתִּקַּ֨ח צִפֹּרָ֜ה צֹ֗ר וַתִּכְרֹת֙ אֶת־עָרְלַ֣ת בְּנָ֔הּ וַתַּגַּ֖ע לְרַגְלָ֑יו וַתֹּ֕אמֶר כִּ֧י חֲתַן־דָּמִ֛ים אַתָּ֖ה לִֽי׃ </span></p>
 <p align="RIGHT"><span lang="he">‎<a name="026">26</a> ‏וַיִּ֖רֶף מִמֶּ֑נּוּ אָ֚ז אָֽמְרָ֔ה חֲתַ֥ן דָּמִ֖ים לַמּוּלֹֽת׃ פ</span></p>
 <p align="RIGHT"><span lang="he">‎<a name="027">27</a> ‏וַיֹּ֤אמֶר יְהוָה֙ אֶֽל־אַהֲרֹ֔ן לֵ֛ךְ לִקְרַ֥את מֹשֶׁ֖ה הַמִּדְבָּ֑רָה וַיֵּ֗לֶךְ וַֽיִּפְגְּשֵׁ֛הוּ בְּהַ֥ר הָאֱלֹהִ֖ים וַיִּשַּׁק־לֽוֹ׃ </span></p>
 <p align="RIGHT"><span lang="he">‎<a name="028">28</a> ‏וַיַּגֵּ֤ד מֹשֶׁה֙ לְאַֽהֲרֹ֔ן אֵ֛ת כָּל־דִּבְרֵ֥י יְהוָ֖ה אֲשֶׁ֣ר שְׁלָח֑וֹ וְאֵ֥ת כָּל־הָאֹתֹ֖ת אֲשֶׁ֥ר צִוָּֽהוּ׃ </span></p>
 <p align="RIGHT"><span lang="he">‎<a name="029">29</a> ‏וַיֵּ֥לֶךְ מֹשֶׁ֖ה וְאַהֲרֹ֑ן וַיַּ֣אַסְפ֔וּ אֶת־כָּל־זִקְנֵ֖י בְּנֵ֥י יִשְׂרָאֵֽל׃ </span></p>
 <p align="RIGHT"><span lang="he">‎<a name="030">30</a> ‏וַיְדַבֵּ֣ר אַהֲרֹ֔ן אֵ֚ת כָּל־הַדְּבָרִ֔ים אֲשֶׁר־דִּבֶּ֥ר יְהוָ֖ה אֶל־מֹשֶׁ֑ה וַיַּ֥עַשׂ הָאֹתֹ֖ת לְעֵינֵ֥י הָעָֽם׃ </span></p>
 <p align="RIGHT"><span lang="he">‎<a name="031">31</a> ‏וַֽיַּאֲמֵ֖ן הָעָ֑ם וַֽיִּשְׁמְע֡וּ כִּֽי־פָקַ֨ד יְהוָ֜ה אֶת־בְּנֵ֣י יִשְׂרָאֵ֗ל וְכִ֤י רָאָה֙ אֶת־עָנְיָ֔ם וַֽיִּקְּד֖וּ וַיִּֽשְׁתַּחֲוּֽוּ׃<font color="red"><sup>1</sup></font> </span></p>
 </td>
 <td width="50%">
 <p>1 wayy<sup>a</sup>‘an mōšeh wayyō’mer wəhēn lō’-ya’ămînû lî wəlō’ yišəmə‘û bəqōlî kî yō’mərû lō’-nirə’â ’ēleyḵā yəhwâ: </p>
 <p>2 wayyō’mer ’ēlāyw yəhwâ <font color="brown">mazzeh</font> <font color="blue">mah-</font> <font color="blue">zzeh<font color="red"><sup>a</sup></font></font> ḇəyāḏeḵā wayyō’mer maṭṭeh: </p>
 <p>3 wayyō’mer hašəlîḵēhû ’arəṣâ wayyašəlîḵēhû ’arəṣâ wayəhî lənāḥāš wayyānās mōšeh mipānāyw: </p>
 <p>4 wayyō’mer yəhwâ ’el-mōšeh šəl<sup>a</sup>ḥ yāḏəḵā we’ĕḥōz bizənāḇwō wayyišəl<sup>a</sup>ḥ yāḏwō wayy<sup>a</sup>ḥăzeq bwō wayəhî ləmaṭṭeh bəḵapwō: </p>
 <p>5 ləm<sup>a</sup>‘an ya’ămînû kî-nirə’â ’ēleyḵā yəhwâ ’ĕlōhê ’ăḇōṯām ’ĕlōhê ’aḇərâām ’ĕlōhê yiṣəḥāq wē’lōhê y<sup>a</sup>‘ăqōḇ: </p>
 <p>6 wayyō’mer yəhwâ lwō ‘wōḏ hāḇē’-nā’ yāḏəḵā bəḥêqeḵā wayyāḇē’ yāḏwō bəḥêqwō wayywōṣi’āh wəhinnēh yāḏwō məṣōr<sup>a</sup>‘aṯ kaššāleḡ: </p>
 <p>7 wayyō’mer hāšēḇ yāḏəḵā ’el-ḥêqeḵā wayyāšeḇ yāḏwō ’el-ḥêqwō wayywōṣi’āh mēḥêqwō wəhinnēh-šāḇâ kiḇəśārwō: </p>
 <p>8 wəhāyâ ’im-lō’ ya’ămînû lāḵə wəlō’ yišəmə‘û ləqōl hā’ōṯ hāri’šwōn wəhe’ĕmînû ləqōl hā’ōṯ hā’<sup>a</sup>ḥărwōn: </p>
 <p>9 wəhāyâ ’im-lō’ ya’ămînû gam lišənê hā’ōṯwōṯ hā’ēlleh wəlō’ yišəmə‘ûn ləqōleḵā wəlāq<sup>a</sup>ḥətā mimmêmê hayə’ōr wəšāfaḵətā hayyabāšâ wəhāyû hammayim ’ăšer tiqq<sup>a</sup>ḥ min-hayə’ōr wəhāyû ləḏām bayyabāšeṯ: </p>
 <p>10 wayyō’mer mōšeh ’el-yəhwâ bî ’ăḏōnāy lō’ ’îš dəḇārîm ’ānōḵî gam mitəmwōl gam miššiləšōm gam mē’āz daberəḵā<font color="red"><sup>1</sup></font> ’el-‘aḇədeḵā kî ḵəḇaḏ-peh ûḵəḇaḏ lāšwōn ’ānōḵî: </p>
 <p>11 wayyō’mer yəhwâ ’ēlāyw mî śām peh lā’āḏām ’wō mî-yāśûm ’illēm ’wō ḥērēš ’wō fiqqēḥa ’wō ‘iûēr hălō’ ’ānōḵî yəhwâ: </p>
 <p>12 wə‘atâ lēḵə wə’ānōḵî ’ehəyeh ‘im-pîḵā wəhwōrêṯîḵā ’ăšer təḏabēr: </p>
 <p>13 wayyō’mer bî ’ăḏōnāy šəl<sup>a</sup>ḥ-nā’ bəyaḏ-tišəlāḥ: </p>
 <p>14 wayyiḥar-’af yəhwâ bəmōšeh wayyō’mer hălō’ ’ahărōn ’āḥîḵā hallēwî yāḏ<sup>a</sup>‘ətî kî-ḏabēr yəḏabēr hû’ wəḡam hinnēh-hû’ yōṣē’ liqərā’ṯeḵā wərā’ăḵā wəśām<sup>a</sup>ḥ bəlibwō: </p>
 <p>15 wəḏibarətā ’ēlāyw wəśamətā ’eṯ-hadəḇārîm bəfîw wə’ānōḵî ’ehəyeh ‘im-pîḵā wə‘im-pîhû wəhwōrêṯî ’eṯəḵem ’ēṯ ’ăšer t<sup>a</sup>‘ăśûn: </p>
 <p>16 wəḏiber-hû’ ləḵā ’el-hā‘ām wəhāyâ hû’ yihəyeh-lləḵā ləfeh wə’atâ tihəyeh-llwō lē’lōhîm: </p>
 <p>17 wə’eṯ-hammaṭṭeh hazzeh tiqq<sup>a</sup>ḥ bəyāḏeḵā ’ăšer t<sup>a</sup>‘ăśeh-bwō ’eṯ-hā’ōṯōṯ: f</p>
 <p>18 wayyēleḵə mōšeh wayyāšāḇ| ’el-yeṯer ḥōṯənwō wayyō’mer lwō ’ēləḵâ<font color="red"><sup>1</sup></font> nnā’ wə’āšûḇâ ’el-’<sup>a</sup>ḥay ’ăšer-bəmiṣərayim wə’erə’eh h<sup>a</sup>‘wōḏām ḥayyîm wayyō’mer yiṯərwō ləmōšeh lēḵə ləšālwōm: </p>
 <p>19 wayyō’mer yəhwâ ’el-mōšeh bəmiḏəyān lēḵə šuḇ miṣərāyim kî-mēṯû kāl-hā’ănāšîm haməḇaqəšîm ’eṯ-nafəšeḵā: </p>
 <p>20 wayyiqq<sup>a</sup>ḥ mōšeh ’eṯ-’išətwō wə’eṯ-bānāyw wayyarəkiḇēm ‘al-h<sup>a</sup>ḥămōr wayyāšāḇ ’arəṣâ miṣərāyim wayyiqq<sup>a</sup>ḥ mōšeh ’eṯ-maṭṭēh hā’ĕlōhîm bəyāḏwō: </p>
 <p>21 wayyō’mer yəhwâ ’el-mōšeh bəleḵətəḵā lāšûḇ miṣərayəmâ rə’ēh kāl-hammōfəṯîm ’ăšer-śamətî ḇəyāḏeḵā w<sup>a</sup>‘ăśîṯām lifənê farə‘ōh wa’ănî ’ăḥazzēq ’eṯ-libwō wəlō’ yəšall<sup>a</sup>ḥ ’eṯ-hā‘ām: </p>
 <p>22 wə’āmarətā ’el-parə‘ōh kōh ’āmar yəhwâ bənî ḇəḵōrî yiśərā’ēl: </p>
 <p>23 wā’ōmar ’ēleyḵā šall<sup>a</sup>ḥ ’eṯ-bənî wəy<sup>a</sup>‘aḇəḏēnî watəmā’ēn ləšalləḥwō hinnēh ’ānōḵî hōrēḡ ’eṯ-binəḵā bəḵōreḵā: </p>
 <p>24 wayəhî ḇadereḵə bammālwōn wayyifəgəšēhû yəhwâ wayəḇaqqēš hămîṯwō: </p>
 <p>25 watiqq<sup>a</sup>ḥ ṣipōrâ ṣōr watiḵərōṯ ’eṯ-‘ārəlaṯ bənāh watag<sup>a</sup>‘ ləraḡəlāyw watō’mer kî ḥăṯan-dāmîm ’atâ lî: </p>
 <p>26 wayyiref mimmennû ’āz ’āmərâ ḥăṯan dāmîm lammûlōṯ: f</p>
 <p>27 wayyō’mer yəhwâ ’el-’ahărōn lēḵə liqəra’ṯ mōšeh hammiḏəbārâ wayyēleḵə wayyifəgəšēhû bəhar hā’ĕlōhîm wayyiššaq-lwō: </p>
 <p>28 wayyagēḏ mōšeh lə’ahărōn ’ēṯ kāl-diḇərê yəhwâ ’ăšer šəlāḥwō wə’ēṯ kāl-hā’ōṯōṯ ’ăšer ṣiûâû: </p>
 <p>29 wayyēleḵə mōšeh wə’ahărōn wayya’asəfû ’eṯ-kāl-ziqənê bənê yiśərā’ēl: </p>
 <p>30 wayəḏabēr ’ahărōn ’ēṯ kāl-hadəḇārîm ’ăšer-diber yəhwâ ’el-mōšeh wayy<sup>a</sup>‘aś hā’ōṯōṯ lə‘ênê hā‘ām: </p>
 <p>31 wayya’ămēn hā‘ām wayyišəmə‘û kî-fāqaḏ yəhwâ ’eṯ-bənê yiśərā’ēl wəḵî rā’â ’eṯ-‘ānəyām wayyiqqəḏû wayyišət<sup>a</sup>ḥăûû:<font color="red"><sup>1</sup></font> </p>
 </td>
 </tr></table>
 <p></p><hr>
 <center>
 <a href="exo005.htm">Next: Exodus (Shemot) Chapter 5</a></center>
 </body>