<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/ch1004.htm">Polyglot</a> 
 <a href="../kjv/ch1004.htm">KJV</a> 
 <a href="../sep/ch1004.htm">Sep</a> 
 <a href="../vul/ch1004.htm">Vul</a> 
 
 <br>
 <br><a href="ch1.htm">1 Chronicles (1 Divrey Yamim) Index</a><br>
  
 <a href="ch1003.htm">Previous</a> 
 <a href="ch1005.htm">Next</a> 
 </center>
 <hr>
 
 <h3 align="CENTER">Tanach (Hebrew): 1 Chronicles (1 Divrey Yamim) Chapter 4</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏בְּנֵ֖י יְהוּדָ֑ה פֶּ֧רֶץ חֶצְר֛וֹן וְכַרְמִ֖י וְח֥וּר וְשׁוֹבָֽל׃ </span></p>
 <p align="RIGHT"><span lang="he">‎<a name="002">2</a> ‏וּרְאָיָ֤ה בֶן־שׁוֹבָל֙ הוֹלִ֣יד אֶת־יַ֔חַת וְיַ֣חַת הֹלִ֔יד אֶת־אֲחוּמַ֖י וְאֶת־לָ֑הַד אֵ֖לֶּה מִשְׁפְּח֥וֹת הַצָּֽרְעָתִֽי׃ ס</span></p>
 <p align="RIGHT"><span lang="he">‎<a name="003">3</a> ‏וְאֵ֙לֶּה֙ אֲבִ֣י עֵיטָ֔ם יִזְרְעֶ֥אל וְיִשְׁמָ֖א וְיִדְבָּ֑שׁ וְשֵׁ֥ם אֲחוֹתָ֖ם הַצְלֶלְפּֽוֹנִי׃ </span></p>
 <p align="RIGHT"><span lang="he">‎<a name="004">4</a> ‏וּפְנוּאֵל֙ אֲבִ֣י גְדֹ֔ר וְעֵ֖זֶר אֲבִ֣י חוּשָׁ֑ה אֵ֤לֶּה בְנֵי־חוּר֙ בְּכ֣וֹר אֶפְרָ֔תָה אֲבִ֖י בֵּ֥ית לָֽחֶם׃ </span></p>
 <p align="RIGHT"><span lang="he">‎<a name="005">5</a> ‏וּלְאַשְׁחוּר֙ אֲבִ֣י תְק֔וֹעַ הָי֖וּ שְׁתֵּ֣י נָשִׁ֑ים חֶלְאָ֖ה וְנַעֲרָֽה׃ </span></p>
 <p align="RIGHT"><span lang="he">‎<a name="006">6</a> ‏וַתֵּ֨לֶד ל֤וֹ נַעֲרָה֙ אֶת־אֲחֻזָּ֣ם וְאֶת־חֵ֔פֶר וְאֶת־תֵּימְנִ֖י וְאֶת־הָאֲחַשְׁתָּרִ֑י אֵ֖לֶּה בְּנֵ֥י נַעֲרָֽה׃ </span></p>
 <p align="RIGHT"><span lang="he">‎<a name="007">7</a> ‏וּבְנֵ֖י חֶלְאָ֑ה צֶ֥רֶת <font color="brown">יצחר</font> <font color="blue">וְצֹ֖חַר</font> וְאֶתְנָֽן׃ </span></p>
 <p align="RIGHT"><span lang="he">‎<a name="008">8</a> ‏וְק֣וֹץ הוֹלִ֔יד אֶת־עָנ֖וּב וְאֶת־הַצֹּבֵבָ֑ה וּמִשְׁפְּח֥וֹת אֲחַרְחֵ֖ל בֶּן־הָרֽוּם׃ </span></p>
 <p align="RIGHT"><span lang="he">‎<a name="009">9</a> ‏וַיְהִ֣י יַעְבֵּ֔ץ נִכְבָּ֖ד מֵאֶחָ֑יו וְאִמּ֗וֹ קָרְאָ֨ה שְׁמ֤וֹ יַעְבֵּץ֙ לֵאמֹ֔ר כִּ֥י יָלַ֖דְתִּי בְּעֹֽצֶב׃ </span></p>
 <p align="RIGHT"><span lang="he">‎<a name="010">10</a> ‏וַיִּקְרָ֣א יַ֠עְבֵּץ לֵאלֹהֵ֨י יִשְׂרָאֵ֜ל לֵאמֹ֗ר אִם־בָּרֵ֨ךְ תְּבָרֲכֵ֜נִי וְהִרְבִּ֤יתָ אֶת־גְּבוּלִי֙ וְהָיְתָ֤ה יָדְךָ֙ עִמִּ֔י וְעָשִׂ֥יתָ מֵּרָעָ֖ה לְבִלְתִּ֣י עָצְבִּ֑י וַיָּבֵ֥א אֱלֹהִ֖ים אֵ֥ת אֲשֶׁר־שָׁאָֽל׃ </span></p>
 <p align="RIGHT"><span lang="he">‎<a name="011">11</a> ‏וּכְל֥וּב אֲחִֽי־שׁוּחָ֖ה הוֹלִ֣יד אֶת־מְחִ֑יר ה֖וּא אֲבִ֥י אֶשְׁתּֽוֹן׃ </span></p>
 <p align="RIGHT"><span lang="he">‎<a name="012">12</a> ‏וְאֶשְׁתּ֗וֹן הוֹלִ֞יד אֶת־בֵּ֤ית רָפָא֙ וְאֶת־פָּסֵ֔חַ וְאֶת־תְּחִנָּ֖ה אֲבִ֣י עִ֣יר נָחָ֑שׁ אֵ֖לֶּה אַנְשֵׁ֥י רֵכָֽה׃ ס</span></p>
 <p align="RIGHT"><span lang="he">‎<a name="013">13</a> ‏וּבְנֵ֣י קְנַ֔ז עָתְנִיאֵ֖ל וּשְׂרָיָ֑ה וּבְנֵ֥י עָתְנִיאֵ֖ל חֲתַֽת׃ </span></p>
 <p align="RIGHT"><span lang="he">‎<a name="014">14</a> ‏וּמְעוֹנֹתַ֖י הוֹלִ֣יד אֶת־עָפְרָ֑ה וּשְׂרָיָ֗ה הוֹלִ֤יד אֶת־יוֹאָב֙ אֲבִי֙ גֵּ֣יא חֲרָשִׁ֔ים כִּ֥י חֲרָשִׁ֖ים הָיֽוּ׃ פ</span></p>
 <p align="RIGHT"><span lang="he">‎<a name="015">15</a> ‏וּבְנֵי֙ כָּלֵ֣ב בֶּן־יְפֻנֶּ֔ה עִ֥ירוּ אֵלָ֖ה וָנָ֑עַם וּבְנֵ֥י אֵלָ֖ה וּקְנַֽז׃ </span></p>
 <p align="RIGHT"><span lang="he">‎<a name="016">16</a> ‏וּבְנֵ֖י יְהַלֶּלְאֵ֑ל זִ֣יף וְזִיפָ֔ה תִּירְיָ֖א וַאֲשַׂרְאֵֽל׃ </span></p>
 <p align="RIGHT"><span lang="he">‎<a name="017">17</a> ‏וּבֶן־עֶזְרָ֔ה יֶ֥תֶר וּמֶ֖רֶד וְעֵ֣פֶר וְיָל֑וֹן וַתַּ֙הַר֙ אֶת־מִרְיָ֣ם וְאֶת־שַׁמַּ֔י וְאֶת־יִשְׁבָּ֖ח אֲבִ֥י אֶשְׁתְּמֹֽעַ׃ </span></p>
 <p align="RIGHT"><span lang="he">‎<a name="018">18</a> ‏וְאִשְׁתּ֣וֹ הַיְהֻדִיָּ֗ה יָלְדָ֞ה אֶת־יֶ֨רֶד אֲבִ֤י גְדוֹר֙ וְאֶת־חֶ֙בֶר֙ אֲבִ֣י שׂוֹכ֔וֹ וְאֶת־יְקֽוּתִיאֵ֖ל אֲבִ֣י זָנ֑וֹחַ וְאֵ֗לֶּה בְּנֵי֙ בִּתְיָ֣ה בַת־פַּרְעֹ֔ה אֲשֶׁ֥ר לָקַ֖ח מָֽרֶד׃ ס</span></p>
 <p align="RIGHT"><span lang="he">‎<a name="019">19</a> ‏וּבְנֵי֙ אֵ֣שֶׁת הֽוֹדִיָּ֔ה אֲח֣וֹת נַ֔חַם אֲבִ֥י קְעִילָ֖ה הַגַּרְמִ֑י וְאֶשְׁתְּמֹ֖עַ הַמַּעֲכָתִֽי׃ </span></p>
 <p align="RIGHT"><span lang="he">‎<a name="020">20</a> ‏וּבְנֵ֣י שִׁימ֔וֹן אַמְנ֣וֹן וְרִנָּ֔ה בֶּן־חָנָ֖ן <font color="brown">ותולון</font> <font color="blue">וְתִיל֑וֹן</font> וּבְנֵ֣י יִשְׁעִ֔י זוֹחֵ֖ת וּבֶן־זוֹחֵֽת׃ </span></p>
 <p align="RIGHT"><span lang="he">‎<a name="021">21</a> ‏בְּנֵי֙ שֵׁלָ֣ה בֶן־יְהוּדָ֔ה עֵ֚ר אֲבִ֣י לֵכָ֔ה וְלַעְדָּ֖ה אֲבִ֣י מָרֵשָׁ֑ה וּמִשְׁפְּח֛וֹת בֵּית־עֲבֹדַ֥ת הַבֻּ֖ץ לְבֵ֥ית אַשְׁבֵּֽעַ׃ </span></p>
 <p align="RIGHT"><span lang="he">‎<a name="022">22</a> ‏וְיוֹקִ֞ים וְאַנְשֵׁ֣י כֹזֵבָ֗א וְיוֹאָ֧שׁ וְשָׂרָ֛ף אֲשֶׁר־בָּעֲל֥וּ לְמוֹאָ֖ב וְיָשֻׁ֣בִי לָ֑חֶם וְהַדְּבָרִ֖ים עַתִּיקִֽים׃ </span></p>
 <p align="RIGHT"><span lang="he">‎<a name="023">23</a> ‏הֵ֚מָּה הַיּ֣וֹצְרִ֔ים וְיֹשְׁבֵ֥י נְטָעִ֖ים וּגְדֵרָ֑ה עִם־הַמֶּ֥לֶךְ בִּמְלַאכְתּ֖וֹ יָ֥שְׁבוּ שָֽׁם׃ ס</span></p>
 <p align="RIGHT"><span lang="he">‎<a name="024">24</a> ‏בְּנֵ֖י שִׁמְע֑וֹן נְמוּאֵ֣ל וְיָמִ֔ין יָרִ֖יב זֶ֥רַח שָׁאֽוּל׃ </span></p>
 <p align="RIGHT"><span lang="he">‎<a name="025">25</a> ‏שַׁלֻּ֥ם בְּנ֛וֹ מִבְשָׂ֥ם בְּנ֖וֹ מִשְׁמָ֥ע בְּנֽוֹ׃ </span></p>
 <p align="RIGHT"><span lang="he">‎<a name="026">26</a> ‏וּבְנֵ֖י מִשְׁמָ֑ע חַמּוּאֵ֥ל בְּנ֛וֹ זַכּ֥וּר בְּנ֖וֹ שִׁמְעִ֥י בְנֽוֹ׃ </span></p>
 <p align="RIGHT"><span lang="he">‎<a name="027">27</a> ‏וּלְשִׁמְעִ֞י בָּנִ֨ים שִׁשָּׁ֤ה עָשָׂר֙ וּבָנ֣וֹת שֵׁ֔שׁ וּלְאֶחָ֕יו אֵ֖ין בָּנִ֣ים רַבִּ֑ים וְכֹל֙ מִשְׁפַּחְתָּ֔ם לֹ֥א הִרְבּ֖וּ עַד־בְּנֵ֥י יְהוּדָֽה׃ ס</span></p>
 <p align="RIGHT"><span lang="he">‎<a name="028">28</a> ‏וַיֵּֽשְׁב֛וּ בִּבְאֵֽר־שֶׁ֥בַע וּמוֹלָדָ֖ה וַחֲצַ֥ר שׁוּעָֽל׃ </span></p>
 <p align="RIGHT"><span lang="he">‎<a name="029">29</a> ‏וּבְבִלְהָ֥ה וּבְעֶ֖צֶם וּבְתוֹלָֽד׃ </span></p>
 <p align="RIGHT"><span lang="he">‎<a name="030">30</a> ‏וּבִבְתוּאֵ֥ל וּבְחָרְמָ֖ה וּבְצִֽיקְלָֽג׃ </span></p>
 <p align="RIGHT"><span lang="he">‎<a name="031">31</a> ‏וּבְבֵ֤ית מַרְכָּבוֹת֙ וּבַחֲצַ֣ר סוּסִ֔ים וּבְבֵ֥ית בִּרְאִ֖י וּֽבְשַׁעֲרָ֑יִם אֵ֥לֶּה עָרֵיהֶ֖ם עַד־מְלֹ֥ךְ דָּוִֽיד׃ </span></p>
 <p align="RIGHT"><span lang="he">‎<a name="032">32</a> ‏וְחַצְרֵיהֶם֙ עֵיטָ֣ם וָעַ֔יִן רִמּ֥וֹן וְתֹ֖כֶן וְעָשָׁ֑ן עָרִ֖ים חָמֵֽשׁ׃ </span></p>
 <p align="RIGHT"><span lang="he">‎<a name="033">33</a> ‏וְכָל־חַצְרֵיהֶ֗ם אֲשֶׁ֧ר סְבִיב֛וֹת הֶעָרִ֥ים הָאֵ֖לֶּה עַד־בָּ֑עַל זֹ֚את מוֹשְׁבֹתָ֔ם וְהִתְיַחְשָׂ֖ם לָהֶֽם׃ </span></p>
 <p align="RIGHT"><span lang="he">‎<a name="034">34</a> ‏וּמְשׁוֹבָ֣ב וְיַמְלֵ֔ךְ וְיוֹשָׁ֖ה בֶּן־אֲמַצְיָֽה׃ </span></p>
 <p align="RIGHT"><span lang="he">‎<a name="035">35</a> ‏וְיוֹאֵ֑ל וְיֵהוּא֙ בֶּן־י֣וֹשִׁבְיָ֔ה בֶּן־שְׂרָיָ֖ה בֶּן־עֲשִׂיאֵֽל׃ </span></p>
 <p align="RIGHT"><span lang="he">‎<a name="036">36</a> ‏וְאֶלְיוֹעֵינַ֡י וְֽיַעֲקֹ֡בָה וִ֠ישׁוֹחָיָה וַעֲשָׂיָ֧ה וַעֲדִיאֵ֛ל וִישִׂימִאֵ֖ל וּבְנָיָֽה׃ </span></p>
 <p align="RIGHT"><span lang="he">‎<a name="037">37</a> ‏וְזִיזָ֨א בֶן־שִׁפְעִ֧י בֶן־אַלּ֛וֹן בֶּן־יְדָיָ֥ה בֶן־שִׁמְרִ֖י בֶּן־שְׁמַֽעְיָֽה׃ </span></p>
 <p align="RIGHT"><span lang="he">‎<a name="038">38</a> ‏אֵ֚לֶּה הַבָּאִ֣ים בְּשֵׁמ֔וֹת נְשִׂיאִ֖ים בְּמִשְׁפְּחוֹתָ֑ם וּבֵית֙ אֲב֣וֹתֵיהֶ֔ם פָּרְצ֖וּ לָרֽוֹב׃ </span></p>
 <p align="RIGHT"><span lang="he">‎<a name="039">39</a> ‏וַיֵּלְכוּ֙ לִמְב֣וֹא גְדֹ֔ר עַ֖ד לְמִזְרַ֣ח הַגָּ֑יְא לְבַקֵּ֥שׁ מִרְעֶ֖ה לְצֹאנָֽם׃ </span></p>
 <p align="RIGHT"><span lang="he">‎<a name="040">40</a> ‏וַֽיִּמְצְא֤וּ מִרְעֶה֙ שָׁמֵ֣ן וָט֔וֹב וְהָאָ֙רֶץ֙ רַחֲבַ֣ת יָדַ֔יִם וְשֹׁקֶ֖טֶת וּשְׁלֵוָ֑ה כִּ֣י מִן־חָ֔ם הַיֹּשְׁבִ֥ים שָׁ֖ם לְפָנִֽים׃ </span></p>
 <p align="RIGHT"><span lang="he">‎<a name="041">41</a> ‏וַיָּבֹ֡אוּ אֵלֶּה֩ הַכְּתוּבִ֨ים בְּשֵׁמ֜וֹת בִּימֵ֣י׀ יְחִזְקִיָּ֣הוּ מֶֽלֶךְ־יְהוּדָ֗ה וַיַּכּ֨וּ אֶת־אָהֳלֵיהֶ֜ם וְאֶת־<font color="brown">המעינים</font> <font color="blue">הַמְּעוּנִ֨ים</font> אֲשֶׁ֤ר נִמְצְאוּ־שָׁ֙מָּה֙ וַיַּחֲרִימֻם֙ עַד־הַיּ֣וֹם הַזֶּ֔ה וַיֵּשְׁב֖וּ תַּחְתֵּיהֶ֑ם כִּֽי־מִרְעֶ֥ה לְצֹאנָ֖ם שָֽׁם׃ </span></p>
 <p align="RIGHT"><span lang="he">‎<a name="042">42</a> ‏וּמֵהֶ֣ם׀ מִן־בְּנֵ֣י שִׁמְע֗וֹן הָלְכוּ֙ לְהַ֣ר שֵׂעִ֔יר אֲנָשִׁ֖ים חֲמֵ֣שׁ מֵא֑וֹת וּפְלַטְיָ֡ה וּ֠נְעַרְיָה וּרְפָיָ֧ה וְעֻזִּיאֵ֛ל בְּנֵ֥י יִשְׁעִ֖י בְּרֹאשָֽׁם׃ </span></p>
 <p align="RIGHT"><span lang="he">‎<a name="043">43</a> ‏וַיַּכּ֕וּ אֶת־שְׁאֵרִ֥ית הַפְּלֵטָ֖ה לַעֲמָלֵ֑ק וַיֵּ֣שְׁבוּ שָׁ֔ם עַ֖ד הַיּ֥וֹם הַזֶּֽה׃ </span></p>
 </td>
 <td width="50%">
 <p>1 bənê yəhûḏâ pereṣ ḥeṣərwōn wəḵarəmî wəḥûr wəšwōḇāl: </p>
 <p>2 ûrə’āyâ ḇen-šwōḇāl hwōlîḏ ’eṯ-y<sup>a</sup>ḥaṯ wəy<sup>a</sup>ḥaṯ hōlîḏ ’eṯ-’ăḥûmay wə’eṯ-lâaḏ ’ēlleh mišəpəḥwōṯ haṣṣārə‘āṯî: s</p>
 <p>3 wə’ēlleh ’ăḇî ‘êṭām yizərə‘e’l wəyišəmā’ wəyiḏəbāš wəšēm ’ăḥwōṯām haṣəleləpwōnî: </p>
 <p>4 ûfənû’ēl ’ăḇî ḡəḏōr wə‘ēzer ’ăḇî ḥûšâ ’ēlleh ḇənê-ḥûr bəḵwōr ’efərāṯâ ’ăḇî bêṯ lāḥem: </p>
 <p>5 ûlə’ašəḥûr ’ăḇî ṯəqwō‘a hāyû šətê nāšîm ḥelə’â wən<sup>a</sup>‘ărâ: </p>
 <p>6 watēleḏ lwō n<sup>a</sup>‘ărâ ’eṯ-’ăḥuzzām wə’eṯ-ḥēfer wə’eṯ-têmənî wə’eṯ-hā’ăḥašətārî ’ēlleh bənê n<sup>a</sup>‘ărâ: </p>
 <p>7 ûḇənê ḥelə’â ṣereṯ <font color="brown">yiṣəḥār</font> <font color="blue">wəṣōḥar</font> wə’eṯənān: </p>
 <p>8 wəqwōṣ hwōlîḏ ’eṯ-‘ānûḇ wə’eṯ-haṣṣōḇēḇâ ûmišəpəḥwōṯ ’ăḥarəḥēl ben-hārûm: </p>
 <p>9 wayəhî y<sup>a</sup>‘əbēṣ niḵəbāḏ mē’eḥāyw wə’immwō qārə’â šəmwō y<sup>a</sup>‘əbēṣ lē’mōr kî yālaḏətî bə‘ōṣeḇ: </p>
 <p>10 wayyiqərā’ y<sup>a</sup>‘əbēṣ lē’lōhê yiśərā’ēl lē’mōr ’im-bārēḵə təḇārăḵēnî wəhirəbîṯā ’eṯ-gəḇûlî wəhāyəṯâ yāḏəḵā ‘immî wə‘āśîṯā mmērā‘â ləḇilətî ‘āṣəbî wayyāḇē’ ’ĕlōhîm ’ēṯ ’ăšer-šā’āl: </p>
 <p>11 ûḵəlûḇ ’ăḥî-šûḥâ hwōlîḏ ’eṯ-məḥîr hû’ ’ăḇî ’ešətwōn: </p>
 <p>12 wə’ešətwōn hwōlîḏ ’eṯ-bêṯ rāfā’ wə’eṯ-pāsēḥa wə’eṯ-təḥinnâ ’ăḇî ‘îr nāḥāš ’ēlleh ’anəšê rēḵâ: s</p>
 <p>13 ûḇənê qənaz ‘āṯənî’ēl ûśərāyâ ûḇənê ‘āṯənî’ēl ḥăṯaṯ: </p>
 <p>14 ûmə‘wōnōṯay hwōlîḏ ’eṯ-‘āfərâ ûśərāyâ hwōlîḏ ’eṯ-ywō’āḇ ’ăḇî gê’ ḥărāšîm kî ḥărāšîm hāyû: f</p>
 <p>15 ûḇənê kālēḇ ben-yəfunneh ‘îrû ’ēlâ wānā‘am ûḇənê ’ēlâ ûqənaz: </p>
 <p>16 ûḇənê yəhallelə’ēl zîf wəzîfâ tîrəyā’ wa’ăśarə’ēl: </p>
 <p>17 ûḇen-‘ezərâ yeṯer ûmereḏ wə‘ēfer wəyālwōn watahar ’eṯ-mirəyām wə’eṯ-šammay wə’eṯ-yišəbāḥ ’ăḇî ’ešətəmō‘a: </p>
 <p>18 wə’išətwō hayəhuḏîyâ yāləḏâ ’eṯ-yereḏ ’ăḇî ḡəḏwōr wə’eṯ-ḥeḇer ’ăḇî śwōḵwō wə’eṯ-yəqûṯî’ēl ’ăḇî zānwōḥa wə’ēlleh bənê biṯəyâ ḇaṯ-parə‘ōh ’ăšer lāq<sup>a</sup>ḥ māreḏ: s</p>
 <p>19 ûḇənê ’ēšeṯ hwōḏîyâ ’ăḥwōṯ n<sup>a</sup>ḥam ’ăḇî qə‘îlâ hagarəmî wə’ešətəmō‘a hamm<sup>a</sup>‘ăḵāṯî: </p>
 <p>20 ûḇənê šîmwōn ’amənwōn wərinnâ ben-ḥānān <font color="brown">wəṯwōlwōn</font> <font color="blue">wəṯîlwōn</font> ûḇənê yišə‘î zwōḥēṯ ûḇen-zwōḥēṯ: </p>
 <p>21 bənê šēlâ ḇen-yəhûḏâ ‘ēr ’ăḇî lēḵâ wəl<sup>a</sup>‘ədâ ’ăḇî mārēšâ ûmišəpəḥwōṯ bêṯ-‘ăḇōḏaṯ habuṣ ləḇêṯ ’ašəbē‘a: </p>
 <p>22 wəywōqîm wə’anəšê ḵōzēḇā’ wəywō’āš wəśārāf ’ăšer-bā‘ălû ləmwō’āḇ wəyāšuḇî lāḥem wəhadəḇārîm ‘atîqîm: </p>
 <p>23 hēmmâ hayywōṣərîm wəyōšəḇê nəṭā‘îm ûḡəḏērâ ‘im-hammeleḵə biməla’ḵətwō yāšəḇû šām: s</p>
 <p>24 bənê šimə‘wōn nəmû’ēl wəyāmîn yārîḇ zer<sup>a</sup>ḥ šā’ûl: </p>
 <p>25 šallum bənwō miḇəśām bənwō mišəmā‘ bənwō: </p>
 <p>26 ûḇənê mišəmā‘ ḥammû’ēl bənwō zakûr bənwō šimə‘î ḇənwō: </p>
 <p>27 ûləšimə‘î bānîm šiššâ ‘āśār ûḇānwōṯ šēš ûlə’eḥāyw ’ên bānîm rabîm wəḵōl mišəp<sup>a</sup>ḥətām lō’ hirəbû ‘aḏ-bənê yəhûḏâ: s</p>
 <p>28 wayyēšəḇû biḇə’ēr-šeḇ<sup>a</sup>‘ ûmwōlāḏâ w<sup>a</sup>ḥăṣar šû‘āl: </p>
 <p>29 ûḇəḇiləhâ ûḇə‘eṣem ûḇəṯwōlāḏ: </p>
 <p>30 ûḇiḇəṯû’ēl ûḇəḥārəmâ ûḇəṣîqəlāḡ: </p>
 <p>31 ûḇəḇêṯ marəkāḇwōṯ ûḇ<sup>a</sup>ḥăṣar sûsîm ûḇəḇêṯ birə’î ûḇəš<sup>a</sup>‘ărāyim ’ēlleh ‘ārêhem ‘aḏ-məlōḵə dāwîḏ: </p>
 <p>32 wəḥaṣərêhem ‘êṭām wā‘ayin rimmwōn wəṯōḵen wə‘āšān ‘ārîm ḥāmēš: </p>
 <p>33 wəḵāl-ḥaṣərêhem ’ăšer səḇîḇwōṯ he‘ārîm hā’ēlleh ‘aḏ-bā‘al zō’ṯ mwōšəḇōṯām wəhiṯəy<sup>a</sup>ḥəśām lâem: </p>
 <p>34 ûməšwōḇāḇ wəyaməlēḵə wəywōšâ ben-’ămaṣəyâ: </p>
 <p>35 wəywō’ēl wəyēhû’ ben-ywōšiḇəyâ ben-śərāyâ ben-‘ăśî’ēl: </p>
 <p>36 wə’eləywō‘ênay wəy<sup>a</sup>‘ăqōḇâ wîšwōḥāyâ w<sup>a</sup>‘ăśāyâ w<sup>a</sup>‘ăḏî’ēl wîśîmi’ēl ûḇənāyâ: </p>
 <p>37 wəzîzā’ ḇen-šifə‘î ḇen-’allwōn ben-yəḏāyâ ḇen-šimərî ben-šəm<sup>a</sup>‘əyâ: </p>
 <p>38 ’ēlleh habā’îm bəšēmwōṯ nəśî’îm bəmišəpəḥwōṯām ûḇêṯ ’ăḇwōṯêhem pārəṣû lārwōḇ: </p>
 <p>39 wayyēləḵû liməḇwō’ ḡəḏōr ‘aḏ ləmizər<sup>a</sup>ḥ hagāyə’ ləḇaqqēš mirə‘eh ləṣō’nām: </p>
 <p>40 wayyiməṣə’û mirə‘eh šāmēn wāṭwōḇ wəhā’āreṣ r<sup>a</sup>ḥăḇaṯ yāḏayim wəšōqeṭeṯ ûšəlēwâ kî min-ḥām hayyōšəḇîm šām ləfānîm: </p>
 <p>41 wayyāḇō’û ’ēlleh hakəṯûḇîm bəšēmwōṯ bîmê| yəḥizəqîyâû meleḵə-yəhûḏâ wayyakû ’eṯ-’âŏlêhem wə’eṯ-<font color="brown">hammə‘înîm</font> <font color="blue">hammə‘ûnîm</font> ’ăšer niməṣə’û-šāmmâ wayy<sup>a</sup>ḥărîmum ‘aḏ-hayywōm hazzeh wayyēšəḇû t<sup>a</sup>ḥətêhem kî-mirə‘eh ləṣō’nām šām: </p>
 <p>42 ûmēhem| min-bənê šimə‘wōn hāləḵû ləhar śē‘îr ’ănāšîm ḥămēš mē’wōṯ ûfəlaṭəyâ ûnə‘arəyâ ûrəfāyâ wə‘uzzî’ēl bənê yišə‘î bərō’šām: </p>
 <p>43 wayyakû ’eṯ-šə’ērîṯ hapəlēṭâ l<sup>a</sup>‘ămālēq wayyēšəḇû šām ‘aḏ hayywōm hazzeh: </p>
 </td>
 </tr></table>
 <p></p><hr>
 <center>
 <a href="ch1005.htm">Next: 1 Chronicles (1 Divrey Yamim) Chapter 5</a></center>
 </body>