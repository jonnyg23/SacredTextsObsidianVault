<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/sa2018.htm">Polyglot</a> 
 <a href="../kjv/sa2018.htm">KJV</a> 
 <a href="../sep/sa2018.htm">Sep</a> 
 <a href="../vul/sa2018.htm">Vul</a> 
 
 <br>
 <br><a href="sa2.htm">2 Samuel (2 Shmuel) Index</a><br>
  
 <a href="sa2017.htm">Previous</a> 
 <a href="sa2019.htm">Next</a> 
 </center>
 <hr>
 
 <h3 align="CENTER">Tanach (Hebrew): 2 Samuel (2 Shmuel) Chapter 18</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיִּפְקֹ֣ד דָּוִ֔ד אֶת־הָעָ֖ם אֲשֶׁ֣ר אִתּ֑וֹ וַיָּ֣שֶׂם עֲלֵיהֶ֔ם שָׂרֵ֥י אֲלָפִ֖ים וְשָׂרֵ֥י מֵאֽוֹת׃ </span></p>
 <p align="RIGHT"><span lang="he">‎<a name="002">2</a> ‏וַיְשַׁלַּ֨ח דָּוִ֜ד אֶת־הָעָ֗ם הַשְּׁלִשִׁ֤ית בְּיַד־יוֹאָב֙ וְ֠הַשְּׁלִשִׁית בְּיַ֨ד אֲבִישַׁ֤י בֶּן־צְרוּיָה֙ אֲחִ֣י יוֹאָ֔ב וְהַ֨שְּׁלִשִׁ֔ת בְּיַ֖ד אִתַּ֣י הַגִּתִּ֑י סוַיֹּ֤אמֶר הַמֶּ֙לֶךְ֙ אֶל־הָעָ֔ם יָצֹ֥א אֵצֵ֛א גַּם־אֲנִ֖י עִמָּכֶֽם׃ </span></p>
 <p align="RIGHT"><span lang="he">‎<a name="003">3</a> ‏וַיֹּ֨אמֶר הָעָ֜ם לֹ֣א תֵצֵ֗א כִּי֩ אִם־נֹ֨ס נָנ֜וּס לֹא־יָשִׂ֧ימוּ אֵלֵ֣ינוּ לֵ֗ב וְאִם־יָמֻ֤תוּ חֶצְיֵ֙נוּ֙ לֹֽא־יָשִׂ֤ימוּ אֵלֵ֙ינוּ֙ לֵ֔ב כִּֽי־עַתָּ֥ה כָמֹ֖נוּ עֲשָׂרָ֣ה אֲלָפִ֑ים וְעַתָּ֣ה ט֔וֹב כִּי־תִֽהְיֶה־לָּ֥נוּ מֵעִ֖יר <font color="brown">לעזיר</font> <font color="blue">לַעְזֽוֹר׃</font> ס</span></p>
 <p align="RIGHT"><span lang="he">‎<a name="004">4</a> ‏וַיֹּ֤אמֶר אֲלֵיהֶם֙ הַמֶּ֔לֶךְ אֲשֶׁר־יִיטַ֥ב בְּעֵינֵיכֶ֖ם אֶעֱשֶׂ֑ה וַיַּעֲמֹ֤ד הַמֶּ֙לֶךְ֙ אֶל־יַ֣ד הַשַּׁ֔עַר וְכָל־הָעָם֙ יָֽצְא֔וּ לְמֵא֖וֹת וְלַאֲלָפִֽים׃ </span></p>
 <p align="RIGHT"><span lang="he">‎<a name="005">5</a> ‏וַיְצַ֣ו הַמֶּ֡לֶךְ אֶת־י֠וֹאָב וְאֶת־אֲבִישַׁ֤י וְאֶת־אִתַּי֙ לֵאמֹ֔ר לְאַט־לִ֖י לַנַּ֣עַר לְאַבְשָׁל֑וֹם וְכָל־הָעָ֣ם שָׁמְע֗וּ בְּצַוֹּ֥ת הַמֶּ֛לֶךְ אֶת־כָּל־הַשָּׂרִ֖ים עַל־דְּבַ֥ר אַבְשָׁלֽוֹם׃ </span></p>
 <p align="RIGHT"><span lang="he">‎<a name="006">6</a> ‏וַיֵּצֵ֥א הָעָ֛ם הַשָּׂדֶ֖ה לִקְרַ֣את יִשְׂרָאֵ֑ל וַתְּהִ֥י הַמִּלְחָמָ֖ה בְּיַ֥עַר אֶפְרָֽיִם׃ </span></p>
 <p align="RIGHT"><span lang="he">‎<a name="007">7</a> ‏וַיִּנָּ֤גְפוּ שָׁם֙ עַ֣ם יִשְׂרָאֵ֔ל לִפְנֵ֖י עַבְדֵ֣י דָוִ֑ד וַתְּהִי־שָׁ֞ם הַמַּגֵּפָ֧ה גְדוֹלָ֛ה בַּיּ֥וֹם הַה֖וּא עֶשְׂרִ֥ים אָֽלֶף׃ </span></p>
 <p align="RIGHT"><span lang="he">‎<a name="008">8</a> ‏וַתְּהִי־שָׁ֧ם הַמִּלְחָמָ֛ה <font color="brown">נפצית</font> <font color="blue">נָפֹ֖צֶת<font color="red"><sup>3</sup></font></font> עַל־פְּנֵ֣י כָל־הָאָ֑רֶץ וַיֶּ֤רֶב הַיַּ֙עַר֙ לֶאֱכֹ֣ל בָּעָ֔ם מֵאֲשֶׁ֥ר אָכְלָ֛ה הַחֶ֖רֶב בַּיּ֥וֹם הַהֽוּא׃ </span></p>
 <p align="RIGHT"><span lang="he">‎<a name="009">9</a> ‏וַיִּקָּרֵא֙ אַבְשָׁל֔וֹם לִפְנֵ֖י עַבְדֵ֣י דָוִ֑ד וְאַבְשָׁל֞וֹם רֹכֵ֣ב עַל־הַפֶּ֗רֶד וַיָּבֹ֣א הַפֶּ֡רֶד תַּ֣חַת שׂוֹבֶךְ֩ הָאֵלָ֨ה הַגְּדוֹלָ֜ה וַיֶּחֱזַ֧ק רֹאשׁ֣וֹ בָאֵלָ֗ה וַיֻּתַּן֙ בֵּ֤ין הַשָּׁמַ֙יִם֙ וּבֵ֣ין הָאָ֔רֶץ וְהַפֶּ֥רֶד אֲשֶׁר־תַּחְתָּ֖יו עָבָֽר׃ </span></p>
 <p align="RIGHT"><span lang="he">‎<a name="010">10</a> ‏וַיַּרְא֙ אִ֣ישׁ אֶחָ֔ד וַיַּגֵּ֖ד לְיוֹאָ֑ב וַיֹּ֗אמֶר הִנֵּה֙ רָאִ֣יתִי אֶת־אַבְשָׁלֹ֔ם תָּל֖וּי בָּאֵלָֽה׃ </span></p>
 <p align="RIGHT"><span lang="he">‎<a name="011">11</a> ‏וַיֹּ֣אמֶר יוֹאָ֗ב לָאִישׁ֙ הַמַּגִּ֣יד ל֔וֹ וְהִנֵּ֣ה רָאִ֔יתָ וּמַדּ֛וּעַ לֹֽא־הִכִּית֥וֹ שָׁ֖ם אָ֑רְצָה וְעָלַ֗י לָ֤תֶת לְךָ֙ עֲשָׂ֣רָה כֶ֔סֶף וַחֲגֹרָ֖ה אֶחָֽת׃ </span></p>
 <p align="RIGHT"><span lang="he">‎<a name="012">12</a> ‏וַיֹּ֤אמֶר הָאִישׁ֙ אֶל־יוֹאָ֔ב <font color="brown">ולא</font> <font color="blue">וְל֨וּא<font color="red"><sup>3</sup></font></font> אָנֹכִ֜י שֹׁקֵ֤ל עַל־כַּפַּי֙ אֶ֣לֶף כֶּ֔סֶף לֹֽא־אֶשְׁלַ֥ח יָדִ֖י אֶל־בֶּן־הַמֶּ֑לֶךְ כִּ֣י בְאָזְנֵ֜ינוּ צִוָּ֣ה הַמֶּ֗לֶךְ אֹ֠תְךָ וְאֶת־אֲבִישַׁ֤י וְאֶת־אִתַּי֙ לֵאמֹ֔ר שִׁמְרוּ־מִ֕י בַּנַּ֖עַר בְּאַבְשָׁלֽוֹם׃ </span></p>
 <p align="RIGHT"><span lang="he">‎<a name="013">13</a> ‏אֽוֹ־עָשִׂ֤יתִי <font color="brown">בנפשו</font> <font color="blue">בְנַפְשִׁי֙</font> שֶׁ֔קֶר וְכָל־דָּבָ֖ר לֹא־יִכָּחֵ֣ד מִן־הַמֶּ֑לֶךְ וְאַתָּ֖ה תִּתְיַצֵּ֥ב מִנֶּֽגֶד׃ </span></p>
 <p align="RIGHT"><span lang="he">‎<a name="014">14</a> ‏וַיֹּ֣אמֶר יוֹאָ֔ב לֹא־כֵ֖ן אֹחִ֣ילָה לְפָנֶ֑יךָ וַיִּקַּח֩ שְׁלֹשָׁ֨ה שְׁבָטִ֜ים בְּכַפּ֗וֹ וַיִּתְקָעֵם֙ בְּלֵ֣ב אַבְשָׁל֔וֹם עוֹדֶ֥נּוּ חַ֖י בְּלֵ֥ב הָאֵלָֽה׃ </span></p>
 <p align="RIGHT"><span lang="he">‎<a name="015">15</a> ‏וַיָּסֹ֙בּוּ֙ עֲשָׂרָ֣ה נְעָרִ֔ים נֹשְׂאֵ֖י כְּלֵ֣י יוֹאָ֑ב וַיַּכּ֥וּ אֶת־אַבְשָׁל֖וֹם וַיְמִיתֻֽהוּ׃ </span></p>
 <p align="RIGHT"><span lang="he">‎<a name="016">16</a> ‏וַיִּתְקַ֤ע יוֹאָב֙ בַּשֹּׁפָ֔ר וַיָּ֣שָׁב הָעָ֔ם מִרְדֹ֖ף אַחֲרֵ֣י יִשְׂרָאֵ֑ל כִּֽי־חָשַׂ֥ךְ יוֹאָ֖ב אֶת־הָעָֽם׃ </span></p>
 <p align="RIGHT"><span lang="he">‎<a name="017">17</a> ‏וַיִּקְח֣וּ אֶת־אַבְשָׁל֗וֹם וַיַּשְׁלִ֨יכוּ אֹת֤וֹ בַיַּ֙עַר֙ אֶל־הַפַּ֣חַת הַגָּד֔וֹל וַיַּצִּ֧בוּ עָלָ֛יו גַּל־אֲבָנִ֖ים גָּד֣וֹל מְאֹ֑ד וְכָל־יִשְׂרָאֵ֔ל נָ֖סוּ אִ֥ישׁ <font color="brown">לאהלו</font> <font color="blue">לְאֹהָלָֽיו׃</font> ס</span></p>
 <p align="RIGHT"><span lang="he">‎<a name="018">18</a> ‏וְאַבְשָׁלֹ֣ם לָקַ֗ח וַיַּצֶּב־ל֤וֹ <font color="brown">בחיו</font> <font color="blue">בְחַיָּיו֙<font color="red"><sup>q</sup></font></font> אֶת־מַצֶּ֙בֶת֙ אֲשֶׁ֣ר בְּעֵֽמֶק־הַמֶּ֔לֶךְ כִּ֤י אָמַר֙ אֵֽין־לִ֣י בֵ֔ן בַּעֲב֖וּר הַזְכִּ֣יר שְׁמִ֑י וַיִּקְרָ֤א לַמַּצֶּ֙בֶת֙ עַל־שְׁמ֔וֹ וַיִּקָּ֤רֵא לָהּ֙ יַ֣ד אַבְשָׁלֹ֔ם עַ֖ד הַיּ֥וֹם הַזֶּֽה׃ ס</span></p>
 <p align="RIGHT"><span lang="he">‎<a name="019">19</a> ‏וַאֲחִימַ֤עַץ בֶּן־צָדוֹק֙ אָמַ֔ר אָר֣וּצָה נָּ֔א וַאֲבַשְּׂרָ֖ה אֶת־הַמֶּ֑לֶךְ כִּי־שְׁפָט֥וֹ יְהוָ֖ה מִיַּ֥ד אֹיְבָֽיו׃ </span></p>
 <p align="RIGHT"><span lang="he">‎<a name="020">20</a> ‏וַיֹּ֧אמֶר ל֣וֹ יוֹאָ֗ב לֹא֩ אִ֨ישׁ בְּשֹׂרָ֤ה אַתָּה֙ הַיּ֣וֹם הַזֶּ֔ה וּבִשַּׂרְתָּ֖ בְּי֣וֹם אַחֵ֑ר וְהַיּ֤וֹם הַזֶּה֙ לֹ֣א תְבַשֵּׂ֔ר כִּֽי־<font color="brown">על</font> <font color="blue">עַל־</font> <font color="blue">כֵּ֥ן<font color="red"><sup>a</sup></font></font> בֶּן־הַמֶּ֖לֶךְ מֵֽת׃ </span></p>
 <p align="RIGHT"><span lang="he">‎<a name="021">21</a> ‏וַיֹּ֤אמֶר יוֹאָב֙ לַכּוּשִׁ֔י לֵ֛ךְ הַגֵּ֥ד לַמֶּ֖לֶךְ אֲשֶׁ֣ר רָאִ֑יתָה וַיִּשְׁתַּ֧חוּ כוּשִׁ֛י לְיוֹאָ֖ב וַיָּרֹֽץ׃ </span></p>
 <p align="RIGHT"><span lang="he">‎<a name="022">22</a> ‏וַיֹּ֨סֶף ע֜וֹד אֲחִימַ֤עַץ בֶּן־צָדוֹק֙ וַיֹּ֣אמֶר אֶל־יוֹאָ֔ב וִ֣יהִי מָ֔ה אָרֻֽצָה־נָּ֥א גַם־אָ֖נִי אַחֲרֵ֣י הַכּוּשִׁ֑י וַיֹּ֣אמֶר יוֹאָ֗ב לָֽמָּה־זֶּ֞ה אַתָּ֥ה רָץ֙ בְּנִ֔י וּלְכָ֖ה אֵין־בְּשׂוֹרָ֥ה מֹצֵֽאת׃ </span></p>
 <p align="RIGHT"><span lang="he">‎<a name="023">23</a> ‏וִיהִי־מָ֣ה אָר֔וּץ וַיֹּ֥אמֶר ל֖וֹ ר֑וּץ וַיָּ֤רָץ אֲחִימַ֙עַץ֙ דֶּ֣רֶךְ הַכִּכָּ֔ר וַֽיַּעֲבֹ֖ר אֶת־הַכּוּשִֽׁי׃ </span></p>
 <p align="RIGHT"><span lang="he">‎<a name="024">24</a> ‏וְדָוִ֥ד יוֹשֵׁ֖ב בֵּין־שְׁנֵ֣י הַשְּׁעָרִ֑ים וַיֵּ֨לֶךְ הַצֹּפֶ֜ה אֶל־גַּ֤ג הַשַּׁ֙עַר֙ אֶל־הַ֣חוֹמָ֔ה וַיִּשָּׂ֤א אֶת־עֵינָיו֙ וַיַּ֔רְא וְהִנֵּה־אִ֖ישׁ רָ֥ץ לְבַדּֽוֹ׃ </span></p>
 <p align="RIGHT"><span lang="he">‎<a name="025">25</a> ‏וַיִּקְרָ֤א הַצֹּפֶה֙ וַיַּגֵּ֣ד לַמֶּ֔לֶךְ וַיֹּ֣אמֶר הַמֶּ֔לֶךְ אִם־לְבַדּ֖וֹ בְּשׂוֹרָ֣ה בְּפִ֑יו וַיֵּ֥לֶךְ הָל֖וֹךְ וְקָרֵֽב׃ </span></p>
 <p align="RIGHT"><span lang="he">‎<a name="026">26</a> ‏וַיַּ֣רְא הַצֹּפֶה֮ אִישׁ־אַחֵ֣ר רָץ֒ וַיִּקְרָ֤א הַצֹּפֶה֙ אֶל־הַשֹּׁעֵ֔ר וַיֹּ֕אמֶר הִנֵּה־אִ֖ישׁ רָ֣ץ לְבַדּ֑וֹ וַיֹּ֥אמֶר הַמֶּ֖לֶךְ גַּם־זֶ֥ה מְבַשֵּֽׂר׃ </span></p>
 <p align="RIGHT"><span lang="he">‎<a name="027">27</a> ‏וַיֹּ֙אמֶר֙ הַצֹּפֶ֔ה אֲנִ֤י רֹאֶה֙ אֶת־מְרוּצַ֣ת הָרִאשׁ֔וֹן כִּמְרֻצַ֖ת אֲחִימַ֣עַץ בֶּן־צָד֑וֹק וַיֹּ֤אמֶר הַמֶּ֙לֶךְ֙ אִֽישׁ־ט֣וֹב זֶ֔ה וְאֶל־בְּשׂוֹרָ֥ה טוֹבָ֖ה יָבֽוֹא׃ </span></p>
 <p align="RIGHT"><span lang="he">‎<a name="028">28</a> ‏וַיִּקְרָ֣א אֲחִימַ֗עַץ וַיֹּ֤אמֶר אֶל־הַמֶּ֙לֶךְ֙ שָׁל֔וֹם וַיִּשְׁתַּ֧חוּ לַמֶּ֛לֶךְ לְאַפָּ֖יו אָ֑רְצָה סוַיֹּ֗אמֶר בָּרוּךְ֙ יְהוָ֣ה אֱלֹהֶ֔יךָ אֲשֶׁ֤ר סִגַּר֙ אֶת־הָ֣אֲנָשִׁ֔ים אֲשֶׁר־נָשְׂא֥וּ אֶת־יָדָ֖ם בַּֽאדֹנִ֥י הַמֶּֽלֶךְ׃ </span></p>
 <p align="RIGHT"><span lang="he">‎<a name="029">29</a> ‏וַיֹּ֣אמֶר הַמֶּ֔לֶךְ שָׁל֥וֹם לַנַּ֖עַר לְאַבְשָׁל֑וֹם וַיֹּ֣אמֶר אֲחִימַ֡עַץ רָאִיתִי֩ הֶהָמ֨וֹן הַגָּד֜וֹל לִ֠שְׁלֹחַ אֶת־עֶ֨בֶד הַמֶּ֤לֶךְ יוֹאָב֙ וְאֶת־עַבְדֶּ֔ךָ וְלֹ֥א יָדַ֖עְתִּי מָֽה׃ </span></p>
 <p align="RIGHT"><span lang="he">‎<a name="030">30</a> ‏וַיֹּ֣אמֶר הַמֶּ֔לֶךְ סֹ֖ב הִתְיַצֵּ֣ב כֹּ֑ה וַיִּסֹּ֖ב וַֽיַּעֲמֹֽד׃ </span></p>
 <p align="RIGHT"><span lang="he">‎<a name="031">31</a> ‏וְהִנֵּ֥ה הַכּוּשִׁ֖י בָּ֑א וַיֹּ֣אמֶר הַכּוּשִׁ֗י יִתְבַּשֵּׂר֙ אֲדֹנִ֣י הַמֶּ֔לֶךְ כִּֽי־שְׁפָטְךָ֤ יְהוָה֙ הַיּ֔וֹם מִיַּ֖ד כָּל־הַקָּמִ֥ים עָלֶֽיךָ׃ ס</span></p>
 <p align="RIGHT"><span lang="he">‎<a name="032">32</a> ‏וַיֹּ֤אמֶר הַמֶּ֙לֶךְ֙ אֶל־הַכּוּשִׁ֔י הֲשָׁל֥וֹם לַנַּ֖עַר לְאַבְשָׁל֑וֹם וַיֹּ֣אמֶר הַכּוּשִׁ֗י יִהְי֤וּ כַנַּ֙עַר֙ אֹֽיְבֵי֙ אֲדֹנִ֣י הַמֶּ֔לֶךְ וְכֹ֛ל אֲשֶׁר־קָ֥מוּ עָלֶ֖יךָ לְרָעָֽה׃ ס</span></p>
 </td>
 <td width="50%">
 <p>1 wayyifəqōḏ dāwiḏ ’eṯ-hā‘ām ’ăšer ’itwō wayyāśem ‘ălêhem śārê ’ălāfîm wəśārê mē’wōṯ: </p>
 <p>2 wayəšall<sup>a</sup>ḥ dāwiḏ ’eṯ-hā‘ām haššəlišîṯ bəyaḏ-ywō’āḇ wəhaššəlišîṯ bəyaḏ ’ăḇîšay ben-ṣərûyâ ’ăḥî ywō’āḇ wəhaššəlišiṯ bəyaḏ ’itay hagitî swayyō’mer hammeleḵə ’el-hā‘ām yāṣō’ ’ēṣē’ gam-’ănî ‘immāḵem: </p>
 <p>3 wayyō’mer hā‘ām lō’ ṯēṣē’ kî ’im-nōs nānûs lō’-yāśîmû ’ēlênû lēḇ wə’im-yāmuṯû ḥeṣəyēnû lō’-yāśîmû ’ēlênû lēḇ kî-‘atâ ḵāmōnû ‘ăśārâ ’ălāfîm wə‘atâ ṭwōḇ kî-ṯihəyeh-llānû mē‘îr <font color="brown">l<sup>a</sup>‘əzîr</font> <font color="blue">l<sup>a</sup>‘əzwōr:</font> s</p>
 <p>4 wayyō’mer ’ălêhem hammeleḵə ’ăšer-yîṭaḇ bə‘ênêḵem ’e‘ĕśeh wayy<sup>a</sup>‘ămōḏ hammeleḵə ’el-yaḏ hašš<sup>a</sup>‘ar wəḵāl-hā‘ām yāṣə’û ləmē’wōṯ wəla’ălāfîm: </p>
 <p>5 wayəṣaw hammeleḵə ’eṯ-ywō’āḇ wə’eṯ-’ăḇîšay wə’eṯ-’itay lē’mōr lə’aṭ-lî lann<sup>a</sup>‘ar lə’aḇəšālwōm wəḵāl-hā‘ām šāmə‘û bəṣaûōṯ hammeleḵə ’eṯ-kāl-haśśārîm ‘al-dəḇar ’aḇəšālwōm: </p>
 <p>6 wayyēṣē’ hā‘ām haśśāḏeh liqəra’ṯ yiśərā’ēl watəhî hammiləḥāmâ bəy<sup>a</sup>‘ar ’efərāyim: </p>
 <p>7 wayyinnāḡəfû šām ‘am yiśərā’ēl lifənê ‘aḇəḏê ḏāwiḏ watəhî-šām hammagēfâ ḡəḏwōlâ bayywōm hahû’ ‘eśərîm ’ālef: </p>
 <p>8 watəhî-šām hammiləḥāmâ <font color="brown">nāfōṣêṯ</font> <font color="blue">nāfōṣeṯ<font color="red"><sup>3</sup></font></font> ‘al-pənê ḵāl-hā’āreṣ wayyereḇ hayy<sup>a</sup>‘ar le’ĕḵōl bā‘ām mē’ăšer ’āḵəlâ h<sup>a</sup>ḥereḇ bayywōm hahû’: </p>
 <p>9 wayyiqqārē’ ’aḇəšālwōm lifənê ‘aḇəḏê ḏāwiḏ wə’aḇəšālwōm rōḵēḇ ‘al-hapereḏ wayyāḇō’ hapereḏ t<sup>a</sup>ḥaṯ śwōḇeḵə hā’ēlâ hagəḏwōlâ wayyeḥĕzaq rō’šwō ḇā’ēlâ wayyutan bên haššāmayim ûḇên hā’āreṣ wəhapereḏ ’ăšer-t<sup>a</sup>ḥətāyw ‘āḇār: </p>
 <p>10 wayyarə’ ’îš ’eḥāḏ wayyagēḏ ləywō’āḇ wayyō’mer hinnēh rā’îṯî ’eṯ-’aḇəšālōm tālûy bā’ēlâ: </p>
 <p>11 wayyō’mer ywō’āḇ lā’îš hammagîḏ lwō wəhinnēh rā’îṯā ûmadû‘a lō’-hikîṯwō šām ’ārəṣâ wə‘ālay lāṯeṯ ləḵā ‘ăśārâ ḵesef w<sup>a</sup>ḥăḡōrâ ’eḥāṯ: </p>
 <p>12 wayyō’mer hā’îš ’el-ywō’āḇ <font color="brown">wəlu’</font> <font color="blue">wəlû’<font color="red"><sup>3</sup></font></font> ’ānōḵî šōqēl ‘al-kapay ’elef kesef lō’-’ešəl<sup>a</sup>ḥ yāḏî ’el-ben-hammeleḵə kî ḇə’āzənênû ṣiûâ hammeleḵə ’ōṯəḵā wə’eṯ-’ăḇîšay wə’eṯ-’itay lē’mōr šimərû-mî bann<sup>a</sup>‘ar bə’aḇəšālwōm: </p>
 <p>13 ’wō-‘āśîṯî <font color="brown">ḇənafəšwō</font> <font color="blue">ḇənafəšî</font> šeqer wəḵāl-dāḇār lō’-yikāḥēḏ min-hammeleḵə wə’atâ tiṯəyaṣṣēḇ minneḡeḏ: </p>
 <p>14 wayyō’mer ywō’āḇ lō’-ḵēn ’ōḥîlâ ləfāneyḵā wayyiqq<sup>a</sup>ḥ šəlōšâ šəḇāṭîm bəḵapwō wayyiṯəqā‘ēm bəlēḇ ’aḇəšālwōm ‘wōḏennû ḥay bəlēḇ hā’ēlâ: </p>
 <p>15 wayyāsōbû ‘ăśārâ nə‘ārîm nōśə’ê kəlê ywō’āḇ wayyakû ’eṯ-’aḇəšālwōm wayəmîṯuhû: </p>
 <p>16 wayyiṯəq<sup>a</sup>‘ ywō’āḇ baššōfār wayyāšāḇ hā‘ām mirəḏōf ’<sup>a</sup>ḥărê yiśərā’ēl kî-ḥāśaḵə ywō’āḇ ’eṯ-hā‘ām: </p>
 <p>17 wayyiqəḥû ’eṯ-’aḇəšālwōm wayyašəlîḵû ’ōṯwō ḇayy<sup>a</sup>‘ar ’el-hap<sup>a</sup>ḥaṯ hagāḏwōl wayyaṣṣiḇû ‘ālāyw gal-’ăḇānîm gāḏwōl mə’ōḏ wəḵāl-yiśərā’ēl nāsû ’îš <font color="brown">lə’âŏlwō</font> <font color="blue">lə’ōhālāyw:</font> s</p>
 <p>18 wə’aḇəšālōm lāq<sup>a</sup>ḥ wayyaṣṣeḇ-lwō <font color="brown">ḇəḥayyāw</font> <font color="blue">ḇəḥayyāyw<font color="red"><sup>q</sup></font></font> ’eṯ-maṣṣeḇeṯ ’ăšer bə‘ēmeq-hammeleḵə kî ’āmar ’ên-lî ḇēn b<sup>a</sup>‘ăḇûr hazəkîr šəmî wayyiqərā’ lammaṣṣeḇeṯ ‘al-šəmwō wayyiqqārē’ lāh yaḏ ’aḇəšālōm ‘aḏ hayywōm hazzeh: s</p>
 <p>19 wa’ăḥîm<sup>a</sup>‘aṣ ben-ṣāḏwōq ’āmar ’ārûṣâ nnā’ wa’ăḇaśśərâ ’eṯ-hammeleḵə kî-šəfāṭwō yəhwâ mîyaḏ ’ōyəḇāyw: </p>
 <p>20 wayyō’mer lwō ywō’āḇ lō’ ’îš bəśōrâ ’atâ hayywōm hazzeh ûḇiśśarətā bəywōm ’<sup>a</sup>ḥēr wəhayywōm hazzeh lō’ ṯəḇaśśēr kî-<font color="brown">‘al</font> <font color="blue">‘al-</font> <font color="blue">kēn<font color="red"><sup>a</sup></font></font> ben-hammeleḵə mēṯ: </p>
 <p>21 wayyō’mer ywō’āḇ lakûšî lēḵə hagēḏ lammeleḵə ’ăšer rā’îṯâ wayyišət<sup>a</sup>ḥû ḵûšî ləywō’āḇ wayyārōṣ: </p>
 <p>22 wayyōsef ‘wōḏ ’ăḥîm<sup>a</sup>‘aṣ ben-ṣāḏwōq wayyō’mer ’el-ywō’āḇ wîhî mâ ’āruṣâ-nnā’ ḡam-’ānî ’<sup>a</sup>ḥărê hakûšî wayyō’mer ywō’āḇ lāmmâ-zzeh ’atâ rāṣ bənî ûləḵâ ’ên-bəśwōrâ mōṣē’ṯ: </p>
 <p>23 wîhî-mâ ’ārûṣ wayyō’mer lwō rûṣ wayyārāṣ ’ăḥîm<sup>a</sup>‘aṣ dereḵə hakikār wayy<sup>a</sup>‘ăḇōr ’eṯ-hakûšî: </p>
 <p>24 wəḏāwiḏ ywōšēḇ bên-šənê haššə‘ārîm wayyēleḵə haṣṣōfeh ’el-gaḡ hašš<sup>a</sup>‘ar ’el-h<sup>a</sup>ḥwōmâ wayyiśśā’ ’eṯ-‘ênāyw wayyarə’ wəhinnēh-’îš rāṣ ləḇadwō: </p>
 <p>25 wayyiqərā’ haṣṣōfeh wayyagēḏ lammeleḵə wayyō’mer hammeleḵə ’im-ləḇadwō bəśwōrâ bəfîw wayyēleḵə hālwōḵə wəqārēḇ: </p>
 <p>26 wayyarə’ haṣṣōfeh ’îš-’<sup>a</sup>ḥēr rāṣ wayyiqərā’ haṣṣōfeh ’el-haššō‘ēr wayyō’mer hinnēh-’îš rāṣ ləḇadwō wayyō’mer hammeleḵə gam-zeh məḇaśśēr: </p>
 <p>27 wayyō’mer haṣṣōfeh ’ănî rō’eh ’eṯ-mərûṣaṯ hāri’šwōn kiməruṣaṯ ’ăḥîm<sup>a</sup>‘aṣ ben-ṣāḏwōq wayyō’mer hammeleḵə ’îš-ṭwōḇ zeh wə’el-bəśwōrâ ṭwōḇâ yāḇwō’: </p>
 <p>28 wayyiqərā’ ’ăḥîm<sup>a</sup>‘aṣ wayyō’mer ’el-hammeleḵə šālwōm wayyišət<sup>a</sup>ḥû lammeleḵə lə’apāyw ’ārəṣâ swayyō’mer bārûḵə yəhwâ ’ĕlōheyḵā ’ăšer sigar ’eṯ-hā’ănāšîm ’ăšer-nāśə’û ’eṯ-yāḏām ba’ḏōnî hammeleḵə: </p>
 <p>29 wayyō’mer hammeleḵə šālwōm lann<sup>a</sup>‘ar lə’aḇəšālwōm wayyō’mer ’ăḥîm<sup>a</sup>‘aṣ rā’îṯî hehāmwōn hagāḏwōl lišəlōḥa ’eṯ-‘eḇeḏ hammeleḵə ywō’āḇ wə’eṯ-‘aḇədeḵā wəlō’ yāḏ<sup>a</sup>‘ətî mâ: </p>
 <p>30 wayyō’mer hammeleḵə sōḇ hiṯəyaṣṣēḇ kōh wayyissōḇ wayy<sup>a</sup>‘ămōḏ: </p>
 <p>31 wəhinnēh hakûšî bā’ wayyō’mer hakûšî yiṯəbaśśēr ’ăḏōnî hammeleḵə kî-šəfāṭəḵā yəhwâ hayywōm mîyaḏ kāl-haqqāmîm ‘āleyḵā: s</p>
 <p>32 wayyō’mer hammeleḵə ’el-hakûšî hăšālwōm lann<sup>a</sup>‘ar lə’aḇəšālwōm wayyō’mer hakûšî yihəyû ḵann<sup>a</sup>‘ar ’ōyəḇê ’ăḏōnî hammeleḵə wəḵōl ’ăšer-qāmû ‘āleyḵā lərā‘â: s</p>
 </td>
 </tr></table>
 <p></p><hr>
 <center>
 <a href="sa2019.htm">Next: 2 Samuel (2 Shmuel) Chapter 19</a></center>
 </body>