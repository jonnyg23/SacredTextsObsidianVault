<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/ch1018.htm">Polyglot</a> 
 <a href="../kjv/ch1018.htm">KJV</a> 
 <a href="../sep/ch1018.htm">Sep</a> 
 <a href="../vul/ch1018.htm">Vul</a> 
 
 <br>
 <br><a href="ch1.htm">1 Chronicles (1 Divrey Yamim) Index</a><br>
  
 <a href="ch1017.htm">Previous</a> 
 <a href="ch1019.htm">Next</a> 
 </center>
 <hr>
 
 <h3 align="CENTER">Tanach (Hebrew): 1 Chronicles (1 Divrey Yamim) Chapter 18</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְהִי֙ אַחֲרֵי־כֵ֔ן וַיַּ֥ךְ דָּוִ֛יד אֶת־פְּלִשְׁתִּ֖ים וַיַּכְנִיעֵ֑ם וַיִּקַּ֛ח אֶת־גַּ֥ת וּבְנֹתֶ֖יהָ מִיַּ֥ד פְּלִשְׁתִּֽים׃ </span></p>
 <p align="RIGHT"><span lang="he">‎<a name="002">2</a> ‏וַיַּ֖ךְ אֶת־מוֹאָ֑ב וַיִּהְי֤וּ מוֹאָב֙ עֲבָדִ֣ים לְדָוִ֔יד נֹשְׂאֵ֖י מִנְחָֽה׃ </span></p>
 <p align="RIGHT"><span lang="he">‎<a name="003">3</a> ‏וַיַּ֥ךְ דָּוִ֛יד אֶת־הֲדַדְעֶ֥זֶר מֶֽלֶךְ־צוֹבָ֖ה חֲמָ֑תָה בְּלֶכְתּ֕וֹ לְהַצִּ֥יב יָד֖וֹ בִּֽנְהַר־פְּרָֽת׃ </span></p>
 <p align="RIGHT"><span lang="he">‎<a name="004">4</a> ‏וַיִּלְכֹּד֩ דָּוִ֨יד מִמֶּ֜נּוּ אֶ֣לֶף רֶ֗כֶב וְשִׁבְעַ֤ת אֲלָפִים֙ פָּֽרָשִׁ֔ים וְעֶשְׂרִ֥ים אֶ֖לֶף אִ֣ישׁ רַגְלִ֑י וַיְעַקֵּ֤ר דָּוִיד֙ אֶת־כָּל־הָרֶ֔כֶב וַיּוֹתֵ֥ר מִמֶּ֖נּוּ מֵ֥אָה רָֽכֶב׃ </span></p>
 <p align="RIGHT"><span lang="he">‎<a name="005">5</a> ‏וַיָּבֹא֙ אֲרַ֣ם דַּרְמֶ֔שֶׂק לַעְז֕וֹר לַהֲדַדְעֶ֖זֶר מֶ֣לֶךְ צוֹבָ֑ה וַיַּ֤ךְ דָּוִיד֙ בַּאֲרָ֔ם עֶשְׂרִֽים־וּשְׁנַ֥יִם אֶ֖לֶף אִֽישׁ׃ </span></p>
 <p align="RIGHT"><span lang="he">‎<a name="006">6</a> ‏וַיָּ֤שֶׂם דָּוִיד֙ בַּאֲרַ֣ם דַּרְמֶ֔שֶׂק וַיְהִ֤י אֲרָם֙ לְדָוִ֔יד עֲבָדִ֖ים נֹשְׂאֵ֣י מִנְחָ֑ה וַיּ֤וֹשַׁע יְהוָה֙ לְדָוִ֔יד בְּכֹ֖ל אֲשֶׁ֥ר הָלָֽךְ׃ </span></p>
 <p align="RIGHT"><span lang="he">‎<a name="007">7</a> ‏וַיִּקַּ֣ח דָּוִ֗יד אֵ֚ת שִׁלְטֵ֣י הַזָּהָ֔ב אֲשֶׁ֣ר הָי֔וּ עַ֖ל עַבְדֵ֣י הֲדַדְעָ֑זֶר וַיְבִיאֵ֖ם יְרוּשָׁלִָֽם׃ </span></p>
 <p align="RIGHT"><span lang="he">‎<a name="008">8</a> ‏וּמִטִּבְחַ֤ת וּמִכּוּן֙ עָרֵ֣י הֲדַדְעֶ֔זֶר לָקַ֥ח דָּוִ֛יד נְחֹ֖שֶׁת רַבָּ֣ה מְאֹ֑ד בָּ֣הּ׀ עָשָׂ֣ה שְׁלֹמֹ֗ה אֶת־יָ֤ם הַנְּחֹ֙שֶׁת֙ וְאֶת־הָֽעַמּוּדִ֔ים וְאֵ֖ת כְּלֵ֥י הַנְּחֹֽשֶׁת׃ פ</span></p>
 <p align="RIGHT"><span lang="he">‎<a name="009">9</a> ‏וַיִּשְׁמַ֕ע תֹּ֖עוּ מֶ֣לֶךְ חֲמָ֑ת כִּ֚י הִכָּ֣ה דָוִ֔יד אֶת־כָּל־חֵ֖יל הֲדַדְעֶ֥זֶר מֶֽלֶךְ־צוֹבָֽה׃ </span></p>
 <p align="RIGHT"><span lang="he">‎<a name="010">10</a> ‏וַיִּשְׁלַ֣ח אֶת־הֲדֽוֹרָם־בְּנ֣וֹ אֶל־הַמֶּֽלֶךְ־דָּ֠וִיד <font color="brown">לשאול־</font> <font color="blue">לִשְׁאָל־</font> ל֨וֹ לְשָׁל֜וֹם וּֽלְבָרֲכ֗וֹ עַל֩ אֲשֶׁ֨ר נִלְחַ֤ם בַּהֲדַדְעֶ֙זֶר֙ וַיַּכֵּ֔הוּ כִּי־אִ֛ישׁ מִלְחֲמ֥וֹת תֹּ֖עוּ הָיָ֣ה הֲדַדְעָ֑זֶר וְכֹ֗ל כְּלֵ֛י זָהָ֥ב וָכֶ֖סֶף וּנְחֹֽשֶׁת׃ </span></p>
 <p align="RIGHT"><span lang="he">‎<a name="011">11</a> ‏גַּם־אֹתָ֗ם הִקְדִּ֞ישׁ הַמֶּ֤לֶךְ דָּוִיד֙ לַיהוָ֔ה עִם־הַכֶּ֙סֶף֙ וְהַזָּהָ֔ב אֲשֶׁ֥ר נָשָׂ֖א מִכָּל־הַגּוֹיִ֑ם מֵֽאֱד֤וֹם וּמִמּוֹאָב֙ וּמִבְּנֵ֣י עַמּ֔וֹן וּמִפְּלִשְׁתִּ֖ים וּמֵֽעֲמָלֵֽק׃ </span></p>
 <p align="RIGHT"><span lang="he">‎<a name="012">12</a> ‏וְאַבְשַׁ֣י בֶּן־צְרוּיָ֗ה הִכָּ֤ה אֶת־אֱדוֹם֙ בְּגֵ֣יא הַמֶּ֔לַח שְׁמוֹנָ֥ה עָשָׂ֖ר אָֽלֶף׃ </span></p>
 <p align="RIGHT"><span lang="he">‎<a name="013">13</a> ‏וַיָּ֤שֶׂם בֶּֽאֱדוֹם֙ נְצִיבִ֔ים וַיִּהְי֥וּ כָל־אֱד֖וֹם עֲבָדִ֣ים לְדָוִ֑יד וַיּ֤וֹשַׁע יְהוָה֙ אֶת־דָּוִ֔יד בְּכֹ֖ל אֲשֶׁ֥ר הָלָֽךְ׃ </span></p>
 <p align="RIGHT"><span lang="he">‎<a name="014">14</a> ‏וַיִּמְלֹ֥ךְ דָּוִ֖יד עַל־כָּל־יִשְׂרָאֵ֑ל וַיְהִ֗י עֹשֶׂ֛ה מִשְׁפָּ֥ט וּצְדָקָ֖ה לְכָל־עַמּֽוֹ׃ </span></p>
 <p align="RIGHT"><span lang="he">‎<a name="015">15</a> ‏וְיוֹאָ֥ב בֶּן־צְרוּיָ֖ה עַל־הַצָּבָ֑א וִיהוֹשָׁפָ֥ט בֶּן־אֲחִיל֖וּד מַזְכִּֽיר׃ </span></p>
 <p align="RIGHT"><span lang="he">‎<a name="016">16</a> ‏וְצָד֧וֹק בֶּן־אֲחִיט֛וּב וַאֲבִימֶ֥לֶךְ בֶּן־אֶבְיָתָ֖ר כֹּהֲנִ֑ים וְשַׁוְשָׁ֖א סוֹפֵֽר׃ </span></p>
 <p align="RIGHT"><span lang="he">‎<a name="017">17</a> ‏וּבְנָיָ֙הוּ֙ בֶּן־יְה֣וֹיָדָ֔ע עַל־הַכְּרֵתִ֖י וְהַפְּלֵתִ֑י וּבְנֵי־דָוִ֥יד הָרִאשֹׁנִ֖ים לְיַ֥ד הַמֶּֽלֶךְ׃ פ</span></p>
 </td>
 <td width="50%">
 <p>1 wayəhî ’<sup>a</sup>ḥărê-ḵēn wayyaḵə dāwîḏ ’eṯ-pəlišətîm wayyaḵənî‘ēm wayyiqq<sup>a</sup>ḥ ’eṯ-gaṯ ûḇənōṯeyhā mîyaḏ pəlišətîm: </p>
 <p>2 wayyaḵə ’eṯ-mwō’āḇ wayyihəyû mwō’āḇ ‘ăḇāḏîm ləḏāwîḏ nōśə’ê minəḥâ: </p>
 <p>3 wayyaḵə dāwîḏ ’eṯ-hăḏaḏə‘ezer meleḵə-ṣwōḇâ ḥămāṯâ bəleḵətwō ləhaṣṣîḇ yāḏwō binəhar-pərāṯ: </p>
 <p>4 wayyiləkōḏ dāwîḏ mimmennû ’elef reḵeḇ wəšiḇə‘aṯ ’ălāfîm pārāšîm wə‘eśərîm ’elef ’îš raḡəlî wayə‘aqqēr dāwîḏ ’eṯ-kāl-hāreḵeḇ wayywōṯēr mimmennû mē’â rāḵeḇ: </p>
 <p>5 wayyāḇō’ ’ăram darəmeśeq l<sup>a</sup>‘əzwōr lahăḏaḏə‘ezer meleḵə ṣwōḇâ wayyaḵə dāwîḏ ba’ărām ‘eśərîm-ûšənayim ’elef ’îš: </p>
 <p>6 wayyāśem dāwîḏ ba’ăram darəmeśeq wayəhî ’ărām ləḏāwîḏ ‘ăḇāḏîm nōśə’ê minəḥâ wayywōš<sup>a</sup>‘ yəhwâ ləḏāwîḏ bəḵōl ’ăšer hālāḵə: </p>
 <p>7 wayyiqq<sup>a</sup>ḥ dāwîḏ ’ēṯ šiləṭê hazzâāḇ ’ăšer hāyû ‘al ‘aḇəḏê hăḏaḏə‘āzer wayəḇî’ēm yərûšālāim: </p>
 <p>8 ûmiṭṭiḇəḥaṯ ûmikûn ‘ārê hăḏaḏə‘ezer lāq<sup>a</sup>ḥ dāwîḏ nəḥōšeṯ rabâ mə’ōḏ bāh| ‘āśâ šəlōmōh ’eṯ-yām hannəḥōšeṯ wə’eṯ-hā‘ammûḏîm wə’ēṯ kəlê hannəḥōšeṯ: f</p>
 <p>9 wayyišəm<sup>a</sup>‘ tō‘û meleḵə ḥămāṯ kî hikâ ḏāwîḏ ’eṯ-kāl-ḥêl hăḏaḏə‘ezer meleḵə-ṣwōḇâ: </p>
 <p>10 wayyišəl<sup>a</sup>ḥ ’eṯ-hăḏwōrām-bənwō ’el-hammeleḵə-dāwîḏ <font color="brown">lišə’wōl-</font> <font color="blue">lišə’āl-</font> lwō ləšālwōm ûləḇārăḵwō ‘al ’ăšer niləḥam bahăḏaḏə‘ezer wayyakēhû kî-’îš miləḥămwōṯ tō‘û hāyâ hăḏaḏə‘āzer wəḵōl kəlê zâāḇ wāḵesef ûnəḥōšeṯ: </p>
 <p>11 gam-’ōṯām hiqədîš hammeleḵə dāwîḏ layhwâ ‘im-hakesef wəhazzâāḇ ’ăšer nāśā’ mikāl-hagwōyim mē’ĕḏwōm ûmimmwō’āḇ ûmibənê ‘ammwōn ûmipəlišətîm ûmē‘ămālēq: </p>
 <p>12 wə’aḇəšay ben-ṣərûyâ hikâ ’eṯ-’ĕḏwōm bəḡê’ hammel<sup>a</sup>ḥ šəmwōnâ ‘āśār ’ālef: </p>
 <p>13 wayyāśem be’ĕḏwōm nəṣîḇîm wayyihəyû ḵāl-’ĕḏwōm ‘ăḇāḏîm ləḏāwîḏ wayywōš<sup>a</sup>‘ yəhwâ ’eṯ-dāwîḏ bəḵōl ’ăšer hālāḵə: </p>
 <p>14 wayyiməlōḵə dāwîḏ ‘al-kāl-yiśərā’ēl wayəhî ‘ōśeh mišəpāṭ ûṣəḏāqâ ləḵāl-‘ammwō: </p>
 <p>15 wəywō’āḇ ben-ṣərûyâ ‘al-haṣṣāḇā’ wîhwōšāfāṭ ben-’ăḥîlûḏ mazəkîr: </p>
 <p>16 wəṣāḏwōq ben-’ăḥîṭûḇ wa’ăḇîmeleḵə ben-’eḇəyāṯār kōhănîm wəšawəšā’ swōfēr: </p>
 <p>17 ûḇənāyâû ben-yəhwōyāḏā‘ ‘al-hakərēṯî wəhapəlēṯî ûḇənê-ḏāwîḏ hāri’šōnîm ləyaḏ hammeleḵə: f</p>
 </td>
 </tr></table>
 <p></p><hr>
 <center>
 <a href="ch1019.htm">Next: 1 Chronicles (1 Divrey Yamim) Chapter 19</a></center>
 </body>