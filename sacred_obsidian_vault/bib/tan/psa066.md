<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa066.htm">Polyglot</a> 
 <a href="../kjv/psa066.htm">KJV</a> 
 <a href="../sep/psa066.htm">Sep</a> 
 <a href="../vul/psa066.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa065.htm">Previous</a> 
 <a href="psa067.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 66</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏לַ֭מְנַצֵּחַ שִׁ֣יר מִזְמ֑וֹר הָרִ֥יעוּ לֵ֝אלֹהִים כָּל־הָאָֽרֶץ׃ </span></p>
 <p align="RIGHT"><span lang="he">‎<a name="002">2</a> ‏זַמְּר֥וּ כְבֽוֹד־שְׁמ֑וֹ שִׂ֥ימוּ כָ֝ב֗וֹד תְּהִלָּתֽוֹ׃ </span></p>
 <p align="RIGHT"><span lang="he">‎<a name="003">3</a> ‏אִמְר֣וּ לֵ֭אלֹהִים מַה־נּוֹרָ֣א מַעֲשֶׂ֑יךָ בְּרֹ֥ב עֻ֝זְּךָ֗ יְֽכַחֲשׁ֖וּ לְךָ֣ אֹיְבֶֽיךָ׃ </span></p>
 <p align="RIGHT"><span lang="he">‎<a name="004">4</a> ‏כָּל־הָאָ֤רֶץ׀ יִשְׁתַּחֲו֣וּ לְ֭ךָ וִֽיזַמְּרוּ־לָ֑ךְ יְזַמְּר֖וּ שִׁמְךָ֣ סֶֽלָה׃ </span></p>
 <p align="RIGHT"><span lang="he">‎<a name="005">5</a> ‏לְכ֣וּ וּ֭רְאוּ מִפְעֲל֣וֹת אֱלֹהִ֑ים נוֹרָ֥א עֲ֝לִילָ֗ה עַל־בְּנֵ֥י אָדָֽם׃ </span></p>
 <p align="RIGHT"><span lang="he">‎<a name="006">6</a> ‏הָ֤פַךְ יָ֨ם׀ לְֽיַבָּשָׁ֗ה בַּ֭נָּהָר יַֽעַבְר֣וּ בְרָ֑גֶל שָׁ֝֗ם נִשְׂמְחָה־בּֽוֹ׃ </span></p>
 <p align="RIGHT"><span lang="he">‎<a name="007">7</a> ‏מֹ֘שֵׁ֤ל בִּגְבוּרָת֨וֹ׀ עוֹלָ֗ם עֵ֭ינָיו בַּגּוֹיִ֣ם תִּצְפֶּ֑ינָה הַסּוֹרְרִ֓ים׀ אַל־<font color="brown">ירימו</font> <font color="blue">יָר֖וּמוּ</font> לָ֣מוֹ סֶֽלָה׃ </span></p>
 <p align="RIGHT"><span lang="he">‎<a name="008">8</a> ‏בָּרְכ֖וּ עַמִּ֥ים׀ אֱלֹהֵ֑ינוּ וְ֝הַשְׁמִ֗יעוּ ק֣וֹל תְּהִלָּתֽוֹ׃ </span></p>
 <p align="RIGHT"><span lang="he">‎<a name="009">9</a> ‏הַשָּׂ֣ם נַ֭פְשֵׁנוּ בַּֽחַיִּ֑ים וְלֹֽא־נָתַ֖ן לַמּ֣וֹט רַגְלֵֽנוּ׃ </span></p>
 <p align="RIGHT"><span lang="he">‎<a name="010">10</a> ‏כִּֽי־בְחַנְתָּ֥נוּ אֱלֹהִ֑ים צְ֝רַפְתָּ֗נוּ כִּצְרָף־כָּֽסֶף׃ </span></p>
 <p align="RIGHT"><span lang="he">‎<a name="011">11</a> ‏הֲבֵאתָ֥נוּ בַמְּצוּדָ֑ה שַׂ֖מְתָּ מוּעָקָ֣ה בְמָתְנֵֽינוּ׃ </span></p>
 <p align="RIGHT"><span lang="he">‎<a name="012">12</a> ‏הִרְכַּ֥בְתָּ אֱנ֗וֹשׁ לְרֹ֫אשֵׁ֥נוּ בָּֽאנוּ־בָאֵ֥שׁ וּבַמַּ֑יִם וַ֝תּוֹצִיאֵ֗נוּ לָֽרְוָיָֽה׃ </span></p>
 <p align="RIGHT"><span lang="he">‎<a name="013">13</a> ‏אָב֣וֹא בֵיתְךָ֣ בְעוֹל֑וֹת אֲשַׁלֵּ֖ם לְךָ֣ נְדָרָֽי׃ </span></p>
 <p align="RIGHT"><span lang="he">‎<a name="014">14</a> ‏אֲשֶׁר־פָּצ֥וּ שְׂפָתָ֑י וְדִבֶּר־פִּ֝֗י בַּצַּר־לִֽי׃ </span></p>
 <p align="RIGHT"><span lang="he">‎<a name="015">15</a> ‏עֹ֘ל֤וֹת מֵחִ֣ים אַעֲלֶה־לָּ֭ךְ עִם־קְטֹ֣רֶת אֵילִ֑ים אֶ֥עֱשֶֽׂה בָקָ֖ר עִם־עַתּוּדִ֣ים סֶֽלָה׃ </span></p>
 <p align="RIGHT"><span lang="he">‎<a name="016">16</a> ‏לְכֽוּ־שִׁמְע֣וּ וַ֭אֲסַפְּרָה כָּל־יִרְאֵ֣י אֱלֹהִ֑ים אֲשֶׁ֖ר עָשָׂ֣ה לְנַפְשִֽׁי׃ </span></p>
 <p align="RIGHT"><span lang="he">‎<a name="017">17</a> ‏אֵלָ֥יו פִּֽי־קָרָ֑אתִי וְ֝רוֹמַ֗ם תַּ֣חַת לְשׁוֹנִֽי׃ </span></p>
 <p align="RIGHT"><span lang="he">‎<a name="018">18</a> ‏אָ֭וֶן אִם־רָאִ֣יתִי בְלִבִּ֑י לֹ֖א יִשְׁמַ֣ע׀ אֲדֹנָֽי׃ </span></p>
 <p align="RIGHT"><span lang="he">‎<a name="019">19</a> ‏אָ֭כֵן שָׁמַ֣ע אֱלֹהִ֑ים הִ֝קְשִׁ֗יב בְּק֣וֹל תְּפִלָּתִֽי׃ </span></p>
 <p align="RIGHT"><span lang="he">‎<a name="020">20</a> ‏בָּר֥וּךְ אֱלֹהִ֑ים אֲשֶׁ֥ר לֹֽא־הֵסִ֘יר תְּפִלָּתִ֥י וְ֝חַסְדּ֗וֹ מֵאִתִּֽי׃ </span></p>
 </td>
 <td width="50%">
 <p>1 lamənaṣṣēḥa šîr mizəmwōr hārî‘û lē’lōhîm kāl-hā’āreṣ: </p>
 <p>2 zammərû ḵəḇwōḏ-šəmwō śîmû ḵāḇwōḏ təhillāṯwō: </p>
 <p>3 ’imərû lē’lōhîm mah-nnwōrā’ m<sup>a</sup>‘ăśeyḵā bərōḇ ‘uzzəḵā yəḵ<sup>a</sup>ḥăšû ləḵā ’ōyəḇeyḵā: </p>
 <p>4 kāl-hā’āreṣ| yišət<sup>a</sup>ḥăwû ləḵā wîzammərû-lāḵə yəzammərû šiməḵā selâ: </p>
 <p>5 ləḵû ûrə’û mifə‘ălwōṯ ’ĕlōhîm nwōrā’ ‘ălîlâ ‘al-bənê ’āḏām: </p>
 <p>6 hāfaḵə yām| ləyabāšâ bannâār y<sup>a</sup>‘aḇərû ḇərāḡel šām niśəməḥâ-bwō: </p>
 <p>7 mōšēl biḡəḇûrāṯwō| ‘wōlām ‘ênāyw bagwōyim tiṣəpeynâ hasswōrərîm| ’al-<font color="brown">yārîmû</font> <font color="blue">yārûmû</font> lāmwō selâ: </p>
 <p>8 bārəḵû ‘ammîm| ’ĕlōhênû wəhašəmî‘û qwōl təhillāṯwō: </p>
 <p>9 haśśām nafəšēnû b<sup>a</sup>ḥayyîm wəlō’-nāṯan lammwōṭ raḡəlēnû: </p>
 <p>10 kî-ḇəḥanətānû ’ĕlōhîm ṣərafətānû kiṣərāf-kāsef: </p>
 <p>11 hăḇē’ṯānû ḇamməṣûḏâ śamətā mû‘āqâ ḇəmāṯənênû: </p>
 <p>12 hirəkaḇətā ’ĕnwōš lərō’šēnû bā’nû-ḇā’ēš ûḇammayim watwōṣî’ēnû lārəwāyâ: </p>
 <p>13 ’āḇwō’ ḇêṯəḵā ḇə‘wōlwōṯ ’ăšallēm ləḵā nəḏārāy: </p>
 <p>14 ’ăšer-pāṣû śəfāṯāy wəḏiber-pî baṣṣar-lî: </p>
 <p>15 ‘ōlwōṯ mēḥîm ’<sup>a</sup>‘ăleh-llāḵə ‘im-qəṭōreṯ ’êlîm ’e‘ĕśeh ḇāqār ‘im-‘atûḏîm selâ: </p>
 <p>16 ləḵû-šimə‘û wa’ăsapərâ kāl-yirə’ê ’ĕlōhîm ’ăšer ‘āśâ lənafəšî: </p>
 <p>17 ’ēlāyw pî-qārā’ṯî wərwōmam t<sup>a</sup>ḥaṯ ləšwōnî: </p>
 <p>18 ’āwen ’im-rā’îṯî ḇəlibî lō’ yišəm<sup>a</sup>‘| ’ăḏōnāy: </p>
 <p>19 ’āḵēn šām<sup>a</sup>‘ ’ĕlōhîm hiqəšîḇ bəqwōl təfillāṯî: </p>
 <p>20 bārûḵə ’ĕlōhîm ’ăšer lō’-hēsîr təfillāṯî wəḥasədwō mē’itî: </p>
 </td>
 </tr></table>
 <p></p><hr>
 <center>
 <a href="psa067.htm">Next: Psalms (Tehilim) Chapter 67</a></center>
 </body>