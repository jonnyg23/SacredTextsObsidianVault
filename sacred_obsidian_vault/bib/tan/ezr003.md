<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/ezr003.htm">Polyglot</a> 
 <a href="../kjv/ezr003.htm">KJV</a> 
 <a href="../vul/ezr003.htm">Vul</a> 
 
 <br>
 <br><a href="ezr.htm">Ezra Index</a><br>
  
 <a href="ezr002.htm">Previous</a> 
 <a href="ezr004.htm">Next</a> 
 </center>
 <hr>
 
 <h3 align="CENTER">Tanach (Hebrew): Ezra Chapter 3</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיִּגַּע֙ הַחֹ֣דֶשׁ הַשְּׁבִיעִ֔י וּבְנֵ֥י יִשְׂרָאֵ֖ל בֶּעָרִ֑ים סוַיֵּאָסְפ֥וּ הָעָ֛ם כְּאִ֥ישׁ אֶחָ֖ד אֶל־יְרוּשָׁלִָֽם׃ ס</span></p>
 <p align="RIGHT"><span lang="he">‎<a name="002">2</a> ‏וַיָּקָם֩ יֵשׁ֨וּעַ בֶּן־יֽוֹצָדָ֜ק וְאֶחָ֣יו הַכֹּהֲנִ֗ים וּזְרֻבָּבֶ֤ל בֶּן־שְׁאַלְתִּיאֵל֙ וְאֶחָ֔יו וַיִּבְנ֕וּ אֶת־מִזְבַּ֖ח אֱלֹהֵ֣י יִשְׂרָאֵ֑ל לְהַעֲל֤וֹת עָלָיו֙ עֹל֔וֹת כַּכָּת֕וּב בְּתוֹרַ֖ת מֹשֶׁ֥ה אִישׁ־הָאֱלֹהִֽים׃ </span></p>
 <p align="RIGHT"><span lang="he">‎<a name="003">3</a> ‏וַיָּכִ֤ינוּ הַמִּזְבֵּ֙חַ֙ עַל־מְכ֣וֹנֹתָ֔יו כִּ֚י בְּאֵימָ֣ה עֲלֵיהֶ֔ם מֵעַמֵּ֖י הָאֲרָצ֑וֹת <font color="brown">ויעל</font> <font color="blue">וַיַּעֲל֨וּ<font color="red"><sup>3</sup></font></font> עָלָ֤יו עֹלוֹת֙ לַֽיהוָ֔ה עֹל֖וֹת לַבֹּ֥קֶר וְלָעָֽרֶב׃ </span></p>
 <p align="RIGHT"><span lang="he">‎<a name="004">4</a> ‏וַֽיַּעֲשׂ֛וּ אֶת־חַ֥ג הַסֻּכּ֖וֹת כַּכָּת֑וּב וְעֹלַ֨ת י֤וֹם בְּיוֹם֙ בְּמִסְפָּ֔ר כְּמִשְׁפַּ֖ט דְּבַר־י֥וֹם בְּיוֹמֽוֹ׃ </span></p>
 <p align="RIGHT"><span lang="he">‎<a name="005">5</a> ‏וְאַחֲרֵיכֵ֞ן עֹלַ֤ת תָּמִיד֙ וְלֶ֣חֳדָשִׁ֔ים וּלְכָל־מוֹעֲדֵ֥י יְהוָ֖ה הַמְקֻדָּשִׁ֑ים וּלְכֹ֛ל מִתְנַדֵּ֥ב נְדָבָ֖ה לַיהוָֽה׃ </span></p>
 <p align="RIGHT"><span lang="he">‎<a name="006">6</a> ‏מִיּ֤וֹם אֶחָד֙ לַחֹ֣דֶשׁ הַשְּׁבִיעִ֔י הֵחֵ֕לּוּ לְהַעֲל֥וֹת עֹל֖וֹת לַיהוָ֑ה וְהֵיכַ֥ל יְהוָ֖ה לֹ֥א יֻסָּֽד׃ </span></p>
 <p align="RIGHT"><span lang="he">‎<a name="007">7</a> ‏וַיִּ֨תְּנוּ־כֶ֔סֶף לַחֹצְבִ֖ים וְלֶחָרָשִׁ֑ים וּמַאֲכָ֨ל וּמִשְׁתֶּ֜ה וָשֶׁ֗מֶן לַצִּֽדֹנִים֙ וְלַצֹּרִ֔ים לְהָבִיא֩ עֲצֵ֨י אֲרָזִ֤ים מִן־הַלְּבָנוֹן֙ אֶל־יָ֣ם יָפ֔וֹא כְּרִשְׁי֛וֹן כּ֥וֹרֶשׁ מֶֽלֶךְ־פָּרַ֖ס עֲלֵיהֶֽם׃ פ</span></p>
 <p align="RIGHT"><span lang="he">‎<a name="008">8</a> ‏וּבַשָּׁנָ֣ה הַשֵּׁנִ֗ית לְבוֹאָ֞ם אֶל־בֵּ֤ית הָֽאֱלֹהִים֙ לִיר֣וּשָׁלִַ֔ם בַּחֹ֖דֶשׁ הַשֵּׁנִ֑י הֵחֵ֡לּוּ זְרֻבָּבֶ֣ל בֶּן־שְׁ֠אַלְתִּיאֵל וְיֵשׁ֨וּעַ בֶּן־יֽוֹצָדָ֜ק וּשְׁאָ֥ר אֲחֵיהֶ֣ם׀ הַכֹּהֲנִ֣ים וְהַלְוִיִּ֗ם וְכָל־הַבָּאִים֙ מֵהַשְּׁבִ֣י יְרֽוּשָׁלִַ֔ם וַיַּעֲמִ֣ידוּ אֶת־הַלְוִיִּ֗ם מִבֶּ֨ן עֶשְׂרִ֤ים שָׁנָה֙ וָמַ֔עְלָה לְנַצֵּ֖חַ עַל־מְלֶ֥אכֶת בֵּית־יְהוָֽה׃ פ</span></p>
 <p align="RIGHT"><span lang="he">‎<a name="009">9</a> ‏וַיַּעֲמֹ֣ד יֵשׁ֡וּעַ בָּנָ֣יו וְ֠אֶחָיו קַדְמִיאֵ֨ל וּבָנָ֤יו בְּנֵֽי־יְהוּדָה֙ כְּאֶחָ֔ד לְנַצֵּ֛חַ עַל־עֹשֵׂ֥ה הַמְּלָאכָ֖ה בְּבֵ֣ית הָאֱלֹהִ֑ים סבְּנֵי֙ חֵֽנָדָ֔ד בְּנֵיהֶ֥ם וַאֲחֵיהֶ֖ם הַלְוִיִּֽם׃ </span></p>
 <p align="RIGHT"><span lang="he">‎<a name="010">10</a> ‏וְיִסְּד֥וּ הַבֹּנִ֖ים אֶת־הֵיכַ֣ל יְהוָ֑ה וַיַּעֲמִידוּ֩ הַכֹּהֲנִ֨ים מְלֻבָּשִׁ֜ים בַּחֲצֹֽצְר֗וֹת וְהַלְוִיִּ֤ם בְּנֵֽי־אָסָף֙ בַּֽמְצִלְתַּ֔יִם לְהַלֵּל֙ אֶת־יְהוָ֔ה עַל־יְדֵ֖י דָּוִ֥יד מֶֽלֶךְ־יִשְׂרָאֵֽל׃ </span></p>
 <p align="RIGHT"><span lang="he">‎<a name="011">11</a> ‏וַֽ֠יַּעֲנוּ בְּהַלֵּ֨ל וּבְהוֹדֹ֤ת לַֽיהוָה֙ כִּ֣י ט֔וֹב כִּֽי־לְעוֹלָ֥ם חַסְדּ֖וֹ עַל־יִשְׂרָאֵ֑ל וְכָל־הָעָ֡ם הֵרִיעוּ֩ תְרוּעָה֙<font color="red"><sup>1</sup></font> גְדוֹלָ֤ה בְהַלֵּל֙ לַֽיהוָ֔ה עַ֖ל הוּסַ֥ד בֵּית־יְהוָֽה׃ ס</span></p>
 <p align="RIGHT"><span lang="he">‎<a name="012">12</a> ‏וְרַבִּ֡ים מֵהַכֹּהֲנִ֣ים וְהַלְוִיִּם֩ וְרָאשֵׁ֨י הָאָב֜וֹת הַזְּקֵנִ֗ים אֲשֶׁ֨ר רָא֜וּ אֶת־הַבַּ֤יִת הָֽרִאשׁוֹן֙ בְּיָסְד֔וֹ זֶ֤ה הַבַּ֙יִת֙ בְּעֵ֣ינֵיהֶ֔ם בֹּכִ֖ים בְּק֣וֹל גָּד֑וֹל וְרַבִּ֛ים בִּתְרוּעָ֥ה בְשִׂמְחָ֖ה לְהָרִ֥ים קֽוֹל׃ </span></p>
 <p align="RIGHT"><span lang="he">‎<a name="013">13</a> ‏וְאֵ֣ין הָעָ֗ם מַכִּירִים֙ ק֚וֹל תְּרוּעַ֣ת הַשִּׂמְחָ֔ה לְק֖וֹל בְּכִ֣י הָעָ֑ם כִּ֣י הָעָ֗ם מְרִיעִים֙ תְּרוּעָ֣ה גְדוֹלָ֔ה וְהַקּ֥וֹל נִשְׁמַ֖ע עַד־לְמֵרָחֽוֹק׃ פ</span></p>
 </td>
 <td width="50%">
 <p>1 wayyig<sup>a</sup>‘ h<sup>a</sup>ḥōḏeš haššəḇî‘î ûḇənê yiśərā’ēl be‘ārîm swayyē’āsəfû hā‘ām kə’îš ’eḥāḏ ’el-yərûšālāim: s</p>
 <p>2 wayyāqām yēšû‘a ben-ywōṣāḏāq wə’eḥāyw hakōhănîm ûzərubāḇel ben-šə’alətî’ēl wə’eḥāyw wayyiḇənû ’eṯ-mizəb<sup>a</sup>ḥ ’ĕlōhê yiśərā’ēl ləh<sup>a</sup>‘ălwōṯ ‘ālāyw ‘ōlwōṯ kakāṯûḇ bəṯwōraṯ mōšeh ’îš-hā’ĕlōhîm: </p>
 <p>3 wayyāḵînû hammizəbēḥa ‘al-məḵwōnōṯāyw kî bə’êmâ ‘ălêhem mē‘ammê hā’ărāṣwōṯ <font color="brown">wayy<sup>a</sup>‘al</font> <font color="blue">wayy<sup>a</sup>‘ălû<font color="red"><sup>3</sup></font></font> ‘ālāyw ‘ōlwōṯ layhwâ ‘ōlwōṯ labōqer wəlā‘āreḇ: </p>
 <p>4 wayy<sup>a</sup>‘ăśû ’eṯ-ḥaḡ hassukwōṯ kakāṯûḇ wə‘ōlaṯ ywōm bəywōm bəmisəpār kəmišəpaṭ dəḇar-ywōm bəywōmwō: </p>
 <p>5 wə’<sup>a</sup>ḥărêḵēn ‘ōlaṯ tāmîḏ wəleḥŏḏāšîm ûləḵāl-mwō‘ăḏê yəhwâ haməqudāšîm ûləḵōl miṯənadēḇ nəḏāḇâ layhwâ: </p>
 <p>6 mîywōm ’eḥāḏ l<sup>a</sup>ḥōḏeš haššəḇî‘î hēḥēllû ləh<sup>a</sup>‘ălwōṯ ‘ōlwōṯ layhwâ wəhêḵal yəhwâ lō’ yussāḏ: </p>
 <p>7 wayyitənû-ḵesef l<sup>a</sup>ḥōṣəḇîm wəleḥārāšîm ûma’ăḵāl ûmišəteh wāšemen laṣṣiḏōnîm wəlaṣṣōrîm ləhāḇî’ ‘ăṣê ’ărāzîm min-halləḇānwōn ’el-yām yāfwō’ kərišəywōn kwōreš meleḵə-pāras ‘ălêhem: f</p>
 <p>8 ûḇaššānâ haššēnîṯ ləḇwō’ām ’el-bêṯ hā’ĕlōhîm lîrûšālaim b<sup>a</sup>ḥōḏeš haššēnî hēḥēllû zərubāḇel ben-šə’alətî’ēl wəyēšû‘a ben-ywōṣāḏāq ûšə’ār ’ăḥêhem| hakōhănîm wəhaləwîyim wəḵāl-habā’îm mēhaššəḇî yərûšālaim wayy<sup>a</sup>‘ămîḏû ’eṯ-haləwîyim miben ‘eśərîm šānâ wām<sup>a</sup>‘əlâ lənaṣṣēḥa ‘al-məle’ḵeṯ bêṯ-yəhwâ: f</p>
 <p>9 wayy<sup>a</sup>‘ămōḏ yēšû‘a bānāyw wə’eḥāyw qaḏəmî’ēl ûḇānāyw bənê-yəhûḏâ kə’eḥāḏ lənaṣṣēḥa ‘al-‘ōśēh hamməlā’ḵâ bəḇêṯ hā’ĕlōhîm sbənê ḥēnāḏāḏ bənêhem wa’ăḥêhem haləwîyim: </p>
 <p>10 wəyissəḏû habōnîm ’eṯ-hêḵal yəhwâ wayy<sup>a</sup>‘ămîḏû hakōhănîm məlubāšîm b<sup>a</sup>ḥăṣōṣərwōṯ wəhaləwîyim bənê-’āsāf baməṣilətayim ləhallēl ’eṯ-yəhwâ ‘al-yəḏê dāwîḏ meleḵə-yiśərā’ēl: </p>
 <p>11 wayy<sup>a</sup>‘ănû bəhallēl ûḇəhwōḏōṯ layhwâ kî ṭwōḇ kî-lə‘wōlām ḥasədwō ‘al-yiśərā’ēl wəḵāl-hā‘ām hērî‘û ṯərû‘â<font color="red"><sup>1</sup></font> ḡəḏwōlâ ḇəhallēl layhwâ ‘al hûsaḏ bêṯ-yəhwâ: s</p>
 <p>12 wərabîm mēhakōhănîm wəhaləwîyim wərā’šê hā’āḇwōṯ hazzəqēnîm ’ăšer rā’û ’eṯ-habayiṯ hāri’šwōn bəyāsəḏwō zeh habayiṯ bə‘ênêhem bōḵîm bəqwōl gāḏwōl wərabîm biṯərû‘â ḇəśiməḥâ ləhārîm qwōl: </p>
 <p>13 wə’ên hā‘ām makîrîm qwōl tərû‘aṯ haśśiməḥâ ləqwōl bəḵî hā‘ām kî hā‘ām mərî‘îm tərû‘â ḡəḏwōlâ wəhaqqwōl nišəm<sup>a</sup>‘ ‘aḏ-ləmērāḥwōq: f</p>
 </td>
 </tr></table>
 <p></p><hr>
 <center>
 <a href="ezr004.htm">Next: Ezra Chapter 4</a></center>
 </body>