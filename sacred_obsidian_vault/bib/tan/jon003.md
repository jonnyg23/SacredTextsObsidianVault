<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jon003.htm">Polyglot</a> 
 <a href="../kjv/jon003.htm">KJV</a> 
 <a href="../sep/jon003.htm">Sep</a> 
 <a href="../vul/jon003.htm">Vul</a> 
 
 <br>
 <br><a href="jon.htm">Jonah (Yonah) Index</a><br>
  
 <a href="jon002.htm">Previous</a> 
 <a href="jon004.htm">Next</a> 
 </center>
 <hr>
 
 <h3 align="CENTER">Tanach (Hebrew): Jonah (Yonah) Chapter 3</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיְהִ֧י דְבַר־יְהוָ֛ה אֶל־יוֹנָ֖ה שֵׁנִ֥ית לֵאמֹֽר׃ </span></p>
 <p align="RIGHT"><span lang="he">‎<a name="002">2</a> ‏ק֛וּם לֵ֥ךְ אֶל־נִֽינְוֵ֖ה הָעִ֣יר הַגְּדוֹלָ֑ה וִּקְרָ֤א אֵלֶ֙יהָ֙ אֶת־הַקְּרִיאָ֔ה אֲשֶׁ֥ר אָנֹכִ֖י דֹּבֵ֥ר אֵלֶֽיךָ׃ </span></p>
 <p align="RIGHT"><span lang="he">‎<a name="003">3</a> ‏וַיָּ֣קָם יוֹנָ֗ה וַיֵּ֛לֶךְ אֶל־נִֽינְוֶ֖ה<font color="red"><sup>1</sup></font> כִּדְבַ֣ר יְהוָ֑ה וְנִֽינְוֵ֗ה הָיְתָ֤ה עִיר־גְּדוֹלָה֙ לֵֽאלֹהִ֔ים מַהֲלַ֖ךְ שְׁלֹ֥שֶׁת יָמִֽים׃ </span></p>
 <p align="RIGHT"><span lang="he">‎<a name="004">4</a> ‏וַיָּ֤חֶל יוֹנָה֙ לָב֣וֹא בָעִ֔יר מַהֲלַ֖ךְ י֣וֹם אֶחָ֑ד וַיִּקְרָא֙ וַיֹּאמַ֔ר ע֚וֹד אַרְבָּעִ֣ים י֔וֹם וְנִֽינְוֵ֖ה נֶהְפָּֽכֶת׃ </span></p>
 <p align="RIGHT"><span lang="he">‎<a name="005">5</a> ‏וַֽיַּאֲמִ֛ינוּ אַנְשֵׁ֥י נִֽינְוֵ֖ה בֵּֽאלֹהִ֑ים וַיִּקְרְאוּ־צוֹם֙ וַיִּלְבְּשׁ֣וּ שַׂקִּ֔ים מִגְּדוֹלָ֖ם וְעַד־קְטַנָּֽם׃ </span></p>
 <p align="RIGHT"><span lang="he">‎<a name="006">6</a> ‏וַיִּגַּ֤ע הַדָּבָר֙ אֶל־מֶ֣לֶך<font color="red"><sup>1</sup></font> נִֽינְוֵ֔ה וַיָּ֙קָם֙ מִכִּסְא֔וֹ וַיַּעֲבֵ֥ר אַדַּרְתּ֖וֹ מֵֽעָלָ֑יו וַיְכַ֣ס שַׂ֔ק וַיֵּ֖שֶׁב עַל־הָאֵֽפֶר׃ </span></p>
 <p align="RIGHT"><span lang="he">‎<a name="007">7</a> ‏וַיַּזְעֵ֗ק וַיֹּ֙אמֶר֙ בְּנִֽינְוֵ֔ה מִטַּ֧עַם הַמֶּ֛לֶךְ וּגְדֹלָ֖יו לֵאמֹ֑ר הָאָדָ֨ם וְהַבְּהֵמָ֜ה הַבָּקָ֣ר וְהַצֹּ֗אן אַֽל־יִטְעֲמוּ֙ מְא֔וּמָה אַ֨ל־יִרְע֔וּ<font color="red"><sup>3</sup></font> וּמַ֖יִם אַל־יִשְׁתּֽוּ׃ </span></p>
 <p align="RIGHT"><span lang="he">‎<a name="008">8</a> ‏וְיִתְכַּסּ֣וּ שַׂקִּ֗ים הָֽאָדָם֙ וְהַבְּהֵמָ֔ה וְיִקְרְא֥וּ אֶל־אֱלֹהִ֖ים בְּחָזְקָ֑ה וְיָשֻׁ֗בוּ אִ֚ישׁ מִדַּרְכּ֣וֹ הָֽרָעָ֔ה וּמִן־הֶחָמָ֖ס אֲשֶׁ֥ר בְּכַפֵּיהֶֽם׃ </span></p>
 <p align="RIGHT"><span lang="he">‎<a name="009">9</a> ‏מִֽי־יוֹדֵ֣עַ יָשׁ֔וּב וְנִחַ֖ם הָאֱלֹהִ֑ים וְשָׁ֛ב מֵחֲר֥וֹן אַפּ֖וֹ וְלֹ֥א נֹאבֵֽד׃ </span></p>
 <p align="RIGHT"><span lang="he">‎<a name="010">10</a> ‏וַיַּ֤רְא הָֽאֱלֹהִים֙ אֶֽת־מַ֣עֲשֵׂיהֶ֔ם כִּי־שָׁ֖בוּ מִדַּרְכָּ֣ם הָרָעָ֑ה וַיִּנָּ֣חֶם הָאֱלֹהִ֗ים עַל־הָרָעָ֛ה אֲשֶׁר־דִּבֶּ֥ר לַעֲשׂוֹת־לָהֶ֖ם וְלֹ֥א עָשָֽׂה׃ </span></p>
 </td>
 <td width="50%">
 <p>1 wayəhî ḏəḇar-yəhwâ ’el-ywōnâ šēnîṯ lē’mōr: </p>
 <p>2 qûm lēḵə ’el-nînəwēh hā‘îr hagəḏwōlâ ûiqərā’ ’ēleyhā ’eṯ-haqqərî’â ’ăšer ’ānōḵî dōḇēr ’ēleyḵā: </p>
 <p>3 wayyāqām ywōnâ wayyēleḵə ’el-nînəweh<font color="red"><sup>1</sup></font> kiḏəḇar yəhwâ wənînəwēh hāyəṯâ ‘îr-gəḏwōlâ lē’lōhîm mahălaḵə šəlōšeṯ yāmîm: </p>
 <p>4 wayyāḥel ywōnâ lāḇwō’ ḇā‘îr mahălaḵə ywōm ’eḥāḏ wayyiqərā’ wayyō’mar ‘wōḏ ’arəbā‘îm ywōm wənînəwēh nehəpāḵeṯ: </p>
 <p>5 wayya’ămînû ’anəšê nînəwēh bē’lōhîm wayyiqərə’û-ṣwōm wayyiləbəšû śaqqîm migəḏwōlām wə‘aḏ-qəṭannām: </p>
 <p>6 wayyig<sup>a</sup>‘ hadāḇār ’el-meleḵ<font color="red"><sup>1</sup></font> nînəwēh wayyāqām mikisə’wō wayy<sup>a</sup>‘ăḇēr ’adarətwō mē‘ālāyw wayəḵas śaq wayyēšeḇ ‘al-hā’ēfer: </p>
 <p>7 wayyazə‘ēq wayyō’mer bənînəwēh miṭṭ<sup>a</sup>‘am hammeleḵə ûḡəḏōlāyw lē’mōr hā’āḏām wəhabəhēmâ habāqār wəhaṣṣō’n ’al-yiṭə‘ămû mə’ûmâ ’al-yirə‘û<font color="red"><sup>3</sup></font> ûmayim ’al-yišətû: </p>
 <p>8 wəyiṯəkassû śaqqîm hā’āḏām wəhabəhēmâ wəyiqərə’û ’el-’ĕlōhîm bəḥāzəqâ wəyāšuḇû ’îš midarəkwō hārā‘â ûmin-heḥāmās ’ăšer bəḵapêhem: </p>
 <p>9 mî-ywōḏē‘a yāšûḇ wəniḥam hā’ĕlōhîm wəšāḇ mēḥărwōn ’apwō wəlō’ nō’ḇēḏ: </p>
 <p>10 wayyarə’ hā’ĕlōhîm ’eṯ-m<sup>a</sup>‘ăśêhem kî-šāḇû midarəkām hārā‘â wayyinnāḥem hā’ĕlōhîm ‘al-hārā‘â ’ăšer-diber l<sup>a</sup>‘ăśwōṯ-lâem wəlō’ ‘āśâ: </p>
 </td>
 </tr></table>
 <p></p><hr>
 <center>
 <a href="jon004.htm">Next: Jonah (Yonah) Chapter 4</a></center>
 </body>