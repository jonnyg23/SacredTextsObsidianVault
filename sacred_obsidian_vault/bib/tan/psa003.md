<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa003.htm">Polyglot</a> 
 <a href="../kjv/psa003.htm">KJV</a> 
 <a href="../sep/psa003.htm">Sep</a> 
 <a href="../vul/psa003.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa002.htm">Previous</a> 
 <a href="psa004.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 3</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏מִזְמ֥וֹר לְדָוִ֑ד בְּ֝בָרְח֗וֹ מִפְּנֵ֤י׀ אַבְשָׁל֬וֹם בְּנֽוֹ׃ </span></p>
 <p align="RIGHT"><span lang="he">‎<a name="002">2</a> ‏יְ֭הוָה מָֽה־רַבּ֣וּ צָרָ֑י רַ֝בִּ֗ים קָמִ֥ים עָלָֽי׃ </span></p>
 <p align="RIGHT"><span lang="he">‎<a name="003">3</a> ‏רַבִּים֮ אֹמְרִ֪ים לְנַ֫פְשִׁ֥י אֵ֤ין יְֽשׁוּעָ֓תָה לּ֬וֹ בֵֽאלֹהִ֬ים סֶֽלָה׃ </span></p>
 <p align="RIGHT"><span lang="he">‎<a name="004">4</a> ‏וְאַתָּ֣ה יְ֭הוָה מָגֵ֣ן בַּעֲדִ֑י כְּ֝בוֹדִ֗י וּמֵרִ֥ים רֹאשִֽׁי׃ </span></p>
 <p align="RIGHT"><span lang="he">‎<a name="005">5</a> ‏ק֭וֹלִי אֶל־יְהוָ֣ה אֶקְרָ֑א וַיַּֽעֲנֵ֨נִי מֵהַ֖ר קָדְשׁ֣וֹ סֶֽלָה׃ </span></p>
 <p align="RIGHT"><span lang="he">‎<a name="006">6</a> ‏אֲנִ֥י שָׁכַ֗בְתִּי וָֽאִ֫ישָׁ֥נָה הֱקִיצ֑וֹתִי כִּ֖י יְהוָ֣ה יִסְמְכֵֽנִי׃ </span></p>
 <p align="RIGHT"><span lang="he">‎<a name="007">7</a> ‏לֹֽא־אִ֭ירָא מֵרִבְב֥וֹת עָ֑ם אֲשֶׁ֥ר סָ֝בִ֗יב שָׁ֣תוּ עָלָֽי׃ </span></p>
 <p align="RIGHT"><span lang="he">‎<a name="008">8</a> ‏ק֘וּמָ֤ה יְהוָ֨ה׀ הוֹשִׁ֘יעֵ֤נִי אֱלֹהַ֗י כִּֽי־הִכִּ֣יתָ אֶת־כָּל־אֹיְבַ֣י לֶ֑חִי שִׁנֵּ֖י רְשָׁעִ֣ים שִׁבַּֽרְתָּ׃ </span></p>
 <p align="RIGHT"><span lang="he">‎<a name="009">9</a> ‏לַיהוָ֥ה הַיְשׁוּעָ֑ה עַֽל־עַמְּךָ֖ בִרְכָתֶ֣ךָ סֶּֽלָה׃ </span></p>
 </td>
 <td width="50%">
 <p>1 mizəmwōr ləḏāwiḏ bəḇārəḥwō mipənê| ’aḇəšālwōm bənwō: </p>
 <p>2 yəhwâ mâ-rabû ṣārāy rabîm qāmîm ‘ālāy: </p>
 <p>3 rabîm ’ōmərîm lənafəšî ’ên yəšû‘āṯâ llwō ḇē’lōhîm selâ: </p>
 <p>4 wə’atâ yəhwâ māḡēn b<sup>a</sup>‘ăḏî kəḇwōḏî ûmērîm rō’šî: </p>
 <p>5 qwōlî ’el-yəhwâ ’eqərā’ wayy<sup>a</sup>‘ănēnî mēhar qāḏəšwō selâ: </p>
 <p>6 ’ănî šāḵaḇətî wā’îšānâ hĕqîṣwōṯî kî yəhwâ yisəməḵēnî: </p>
 <p>7 lō’-’îrā’ mēriḇəḇwōṯ ‘ām ’ăšer sāḇîḇ šāṯû ‘ālāy: </p>
 <p>8 qûmâ yəhwâ| hwōšî‘ēnî ’ĕlōhay kî-hikîṯā ’eṯ-kāl-’ōyəḇay leḥî šinnê rəšā‘îm šibarətā: </p>
 <p>9 layhwâ hayəšû‘â ‘al-‘amməḵā ḇirəḵāṯeḵā sselâ: </p>
 </td>
 </tr></table>
 <p></p><hr>
 <center>
 <a href="psa004.htm">Next: Psalms (Tehilim) Chapter 4</a></center>
 </body>