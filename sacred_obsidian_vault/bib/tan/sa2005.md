<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/sa2005.htm">Polyglot</a> 
 <a href="../kjv/sa2005.htm">KJV</a> 
 <a href="../sep/sa2005.htm">Sep</a> 
 <a href="../vul/sa2005.htm">Vul</a> 
 
 <br>
 <br><a href="sa2.htm">2 Samuel (2 Shmuel) Index</a><br>
  
 <a href="sa2004.htm">Previous</a> 
 <a href="sa2006.htm">Next</a> 
 </center>
 <hr>
 
 <h3 align="CENTER">Tanach (Hebrew): 2 Samuel (2 Shmuel) Chapter 5</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיָּבֹ֜אוּ כָּל־שִׁבְטֵ֧י יִשְׂרָאֵ֛ל אֶל־דָּוִ֖ד חֶבְר֑וֹנָה וַיֹּאמְר֣וּ לֵאמֹ֔ר הִנְנ֛וּ עַצְמְךָ֥ וּֽבְשָׂרְךָ֖ אֲנָֽחְנוּ׃ </span></p>
 <p align="RIGHT"><span lang="he">‎<a name="002">2</a> ‏גַּם־אֶתְמ֣וֹל גַּם־שִׁלְשׁ֗וֹם בִּהְי֨וֹת שָׁא֥וּל מֶ֙לֶךְ֙ עָלֵ֔ינוּ אַתָּ֗ה <font color="brown">הייתה</font> <font color="blue">הָיִ֛יתָ</font> <font color="brown">מוציא</font> <font color="blue">הַמּוֹצִ֥יא</font> <font color="brown">והמבי</font> <font color="blue">וְהַמֵּבִ֖יא</font> אֶת־יִשְׂרָאֵ֑ל וַיֹּ֨אמֶר יְהוָ֜ה לְךָ֗ אַתָּ֨ה תִרְעֶ֤ה אֶת־עַמִּי֙ אֶת־יִשְׂרָאֵ֔ל וְאַתָּ֛ה תִּהְיֶ֥ה לְנָגִ֖יד עַל־יִשְׂרָאֵֽל׃ </span></p>
 <p align="RIGHT"><span lang="he">‎<a name="003">3</a> ‏וַ֠יָּבֹאוּ כָּל־זִקְנֵ֨י יִשְׂרָאֵ֤ל אֶל־הַמֶּ֙לֶךְ֙ חֶבְר֔וֹנָה וַיִּכְרֹ֣ת לָהֶם֩ הַמֶּ֨לֶךְ דָּוִ֥ד בְּרִ֛ית בְּחֶבְר֖וֹן לִפְנֵ֣י יְהוָ֑ה וַיִּמְשְׁח֧וּ אֶת־דָּוִ֛ד לְמֶ֖לֶךְ עַל־יִשְׂרָאֵֽל׃ פ</span></p>
 <p align="RIGHT"><span lang="he">‎<a name="004">4</a> ‏בֶּן־שְׁלֹשִׁ֥ים שָׁנָ֛ה דָּוִ֖ד בְּמָלְכ֑וֹ אַרְבָּעִ֥ים שָׁנָ֖ה מָלָֽךְ׃ </span></p>
 <p align="RIGHT"><span lang="he">‎<a name="005">5</a> ‏בְּחֶבְרוֹן֙ מָלַ֣ךְ עַל־יְהוּדָ֔ה שֶׁ֥בַע שָׁנִ֖ים וְשִׁשָּׁ֣ה חֳדָשִׁ֑ים וּבִירוּשָׁלִַ֣ם מָלַ֗ךְ שְׁלֹשִׁ֤ים וְשָׁלֹשׁ֙ שָׁנָ֔ה עַ֥ל כָּל־יִשְׂרָאֵ֖ל וִיהוּדָֽה׃ </span></p>
 <p align="RIGHT"><span lang="he">‎<a name="006">6</a> ‏וַיֵּ֨לֶךְ הַמֶּ֤לֶךְ וַֽאֲנָשָׁיו֙ יְר֣וּשָׁלִַ֔ם אֶל־הַיְבֻסִ֖י יוֹשֵׁ֣ב הָאָ֑רֶץ וַיֹּ֨אמֶר לְדָוִ֤ד לֵאמֹר֙ לֹא־תָב֣וֹא הֵ֔נָּה כִּ֣י אִם־הֱסִֽירְךָ֗ הַעִוְרִ֤ים וְהַפִּסְחִים֙ לֵאמֹ֔ר לֹֽא־יָב֥וֹא דָוִ֖ד הֵֽנָּה׃ </span></p>
 <p align="RIGHT"><span lang="he">‎<a name="007">7</a> ‏וַיִּלְכֹּ֣ד דָּוִ֔ד אֵ֖ת מְצֻדַ֣ת צִיּ֑וֹן הִ֖יא עִ֥יר דָּוִֽד׃ </span></p>
 <p align="RIGHT"><span lang="he">‎<a name="008">8</a> ‏וַיֹּ֨אמֶר דָּוִ֜ד בַּיּ֣וֹם הַה֗וּא כָּל־מַכֵּ֤ה יְבֻסִי֙ וְיִגַּ֣ע בַּצִּנּ֔וֹר וְאֶת־הַפִּסְחִים֙ וְאֶת־הַ֣עִוְרִ֔ים <font color="brown">שנאו</font> <font color="blue">שְׂנֻאֵ֖י</font> נֶ֣פֶשׁ דָּוִ֑ד עַל־כֵּן֙ יֹֽאמְר֔וּ עִוֵּ֣ר וּפִסֵּ֔חַ לֹ֥א יָב֖וֹא אֶל־הַבָּֽיִת׃ </span></p>
 <p align="RIGHT"><span lang="he">‎<a name="009">9</a> ‏וַיֵּ֤שֶׁב דָּוִד֙ בַּמְּצֻדָ֔ה וַיִּקְרָא־לָ֖הּ עִ֣יר דָּוִ֑ד וַיִּ֤בֶן דָּוִד֙ סָבִ֔יב מִן־הַמִּלּ֖וֹא וָבָֽיְתָה׃ </span></p>
 <p align="RIGHT"><span lang="he">‎<a name="010">10</a> ‏וַיֵּ֥לֶךְ דָּוִ֖ד הָל֣וֹךְ וְגָד֑וֹל וַיהוָ֛ה אֱלֹהֵ֥י צְבָא֖וֹת עִמּֽוֹ׃ פ</span></p>
 <p align="RIGHT"><span lang="he">‎<a name="011">11</a> ‏וַ֠יִּשְׁלַח חִירָ֨ם מֶֽלֶךְ־צֹ֥ר מַלְאָכִים֮ אֶל־דָּוִד֒ וַעֲצֵ֣י אֲרָזִ֔ים וְחָרָשֵׁ֣י עֵ֔ץ וְחָֽרָשֵׁ֖י אֶ֣בֶן קִ֑יר וַיִּבְנֽוּ־בַ֖יִת לְדָוִֽד׃ </span></p>
 <p align="RIGHT"><span lang="he">‎<a name="012">12</a> ‏וַיֵּ֣דַע דָּוִ֔ד כִּֽי־הֱכִינ֧וֹ יְהוָ֛ה לְמֶ֖לֶךְ עַל־יִשְׂרָאֵ֑ל וְכִי֙ נִשֵּׂ֣א מַמְלַכְתּ֔וֹ בַּעֲב֖וּר עַמּ֥וֹ יִשְׂרָאֵֽל׃ ס</span></p>
 <p align="RIGHT"><span lang="he">‎<a name="013">13</a> ‏וַיִּקַּח֩ דָּוִ֨ד ע֜וֹד פִּֽלַגְשִׁ֤ים וְנָשִׁים֙ מִיר֣וּשָׁלִַ֔ם אַחֲרֵ֖י בֹּא֣וֹ מֵחֶבְר֑וֹן וַיִּוָּ֥לְדוּ ע֛וֹד לְדָוִ֖ד בָּנִ֥ים וּבָנֽוֹת׃ </span></p>
 <p align="RIGHT"><span lang="he">‎<a name="014">14</a> ‏וְאֵ֗לֶּה שְׁמ֛וֹת הַיִּלֹּדִ֥ים ל֖וֹ בִּירוּשָׁלִָ֑ם שַׁמּ֣וּעַ וְשׁוֹבָ֔ב וְנָתָ֖ן וּשְׁלֹמֹֽה׃ </span></p>
 <p align="RIGHT"><span lang="he">‎<a name="015">15</a> ‏וְיִבְחָ֥ר וֶאֱלִישׁ֖וּעַ וְנֶ֥פֶג וְיָפִֽיעַ׃ </span></p>
 <p align="RIGHT"><span lang="he">‎<a name="016">16</a> ‏וֶאֱלִישָׁמָ֥ע וְאֶלְיָדָ֖ע וֶאֱלִיפָֽלֶט׃ פ</span></p>
 <p align="RIGHT"><span lang="he">‎<a name="017">17</a> ‏וַיִּשְׁמְע֣וּ פְלִשְׁתִּ֗ים כִּי־מָשְׁח֨וּ אֶת־דָּוִ֤ד לְמֶ֙לֶךְ֙ עַל־יִשְׂרָאֵ֔ל וַיַּעֲל֥וּ כָל־פְּלִשְׁתִּ֖ים לְבַקֵּ֣שׁ אֶת־דָּוִ֑ד וַיִּשְׁמַ֣ע דָּוִ֔ד וַיֵּ֖רֶד אֶל־הַמְּצוּדָֽה׃ </span></p>
 <p align="RIGHT"><span lang="he">‎<a name="018">18</a> ‏וּפְלִשְׁתִּ֖ים בָּ֑אוּ וַיִּנָּטְשׁ֖וּ בְּעֵ֥מֶק רְפָאִֽים׃ </span></p>
 <p align="RIGHT"><span lang="he">‎<a name="019">19</a> ‏וַיִּשְׁאַ֨ל דָּוִ֤ד בַּֽיהוָה֙ לֵאמֹ֔ר הַאֶֽעֱלֶה֙ אֶל־פְּלִשְׁתִּ֔ים הֲתִתְּנֵ֖ם בְּיָדִ֑י וַיֹּ֨אמֶר יְהוָ֤ה אֶל־דָּוִד֙ עֲלֵ֔ה כִּֽי־נָתֹ֥ן אֶתֵּ֛ן אֶת־הַפְּלִשְׁתִּ֖ים בְּיָדֶֽךָ׃ </span></p>
 <p align="RIGHT"><span lang="he">‎<a name="020">20</a> ‏וַיָּבֹ֨א דָוִ֥ד בְּבַֽעַל־פְּרָצִים֮ וַיַּכֵּ֣ם שָׁ֣ם דָּוִד֒ וַיֹּ֕אמֶר פָּרַ֨ץ יְהוָ֧ה אֶת־אֹיְבַ֛י לְפָנַ֖י כְּפֶ֣רֶץ מָ֑יִם עַל־כֵּ֗ן קָרָ֛א שֵֽׁם־הַמָּק֥וֹם הַה֖וּא בַּ֥עַל פְּרָצִֽים׃ </span></p>
 <p align="RIGHT"><span lang="he">‎<a name="021">21</a> ‏וַיַּעַזְבוּ־שָׁ֖ם אֶת־עֲצַבֵּיהֶ֑ם וַיִּשָּׂאֵ֥ם דָּוִ֖ד וַאֲנָשָֽׁיו׃ פ</span></p>
 <p align="RIGHT"><span lang="he">‎<a name="022">22</a> ‏וַיֹּסִ֥פוּ ע֛וֹד פְּלִשְׁתִּ֖ים לַֽעֲל֑וֹת וַיִּנָּֽטְשׁ֖וּ בְּעֵ֥מֶק רְפָאִֽים׃ </span></p>
 <p align="RIGHT"><span lang="he">‎<a name="023">23</a> ‏וַיִּשְׁאַ֤ל דָּוִד֙ בַּֽיהוָ֔ה וַיֹּ֖אמֶר לֹ֣א תַעֲלֶ֑ה הָסֵב֙ אֶל־אַ֣חֲרֵיהֶ֔ם וּבָ֥אתָ לָהֶ֖ם מִמּ֥וּל בְּכָאִֽים׃ </span></p>
 <p align="RIGHT"><span lang="he">‎<a name="024">24</a> ‏וִ֠יהִי <font color="brown">בשמעך</font> <font color="blue">כְּֽשָׁמְעֲךָ֞</font> אֶת־ק֧וֹל צְעָדָ֛ה בְּרָאשֵׁ֥י הַבְּכָאִ֖ים אָ֣ז תֶּחֱרָ֑ץ כִּ֣י אָ֗ז יָצָ֤א יְהוָה֙ לְפָנֶ֔יךָ לְהַכּ֖וֹת בְּמַחֲנֵ֥ה פְלִשְׁתִּֽים׃ </span></p>
 <p align="RIGHT"><span lang="he">‎<a name="025">25</a> ‏וַיַּ֤עַשׂ דָּוִד֙ כֵּ֔ן כַּאֲשֶׁ֥ר צִוָּ֖הוּ יְהוָ֑ה וַיַּךְ֙ אֶת־פְּלִשְׁתִּ֔ים מִגֶּ֖בַע עַד־בֹּאֲךָ֥ גָֽזֶר׃ פ</span></p>
 </td>
 <td width="50%">
 <p>1 wayyāḇō’û kāl-šiḇəṭê yiśərā’ēl ’el-dāwiḏ ḥeḇərwōnâ wayyō’mərû lē’mōr hinənû ‘aṣəməḵā ûḇəśārəḵā ’ănāḥənû: </p>
 <p>2 gam-’eṯəmwōl gam-šiləšwōm bihəywōṯ šā’ûl meleḵə ‘ālênû ’atâ <font color="brown">hāyîṯâ</font> <font color="blue">hāyîṯā</font> <font color="brown">mwōṣî’</font> <font color="blue">hammwōṣî’</font> <font color="brown">wəhammēḇî</font> <font color="blue">wəhammēḇî’</font> ’eṯ-yiśərā’ēl wayyō’mer yəhwâ ləḵā ’atâ ṯirə‘eh ’eṯ-‘ammî ’eṯ-yiśərā’ēl wə’atâ tihəyeh lənāḡîḏ ‘al-yiśərā’ēl: </p>
 <p>3 wayyāḇō’û kāl-ziqənê yiśərā’ēl ’el-hammeleḵə ḥeḇərwōnâ wayyiḵərōṯ lâem hammeleḵə dāwiḏ bərîṯ bəḥeḇərwōn lifənê yəhwâ wayyiməšəḥû ’eṯ-dāwiḏ ləmeleḵə ‘al-yiśərā’ēl: f</p>
 <p>4 ben-šəlōšîm šānâ dāwiḏ bəmāləḵwō ’arəbā‘îm šānâ mālāḵə: </p>
 <p>5 bəḥeḇərwōn mālaḵə ‘al-yəhûḏâ šeḇ<sup>a</sup>‘ šānîm wəšiššâ ḥŏḏāšîm ûḇîrûšālaim mālaḵə šəlōšîm wəšālōš šānâ ‘al kāl-yiśərā’ēl wîhûḏâ: </p>
 <p>6 wayyēleḵə hammeleḵə wa’ănāšāyw yərûšālaim ’el-hayəḇusî ywōšēḇ hā’āreṣ wayyō’mer ləḏāwiḏ lē’mōr lō’-ṯāḇwō’ hēnnâ kî ’im-hĕsîrəḵā h<sup>a</sup>‘iwərîm wəhapisəḥîm lē’mōr lō’-yāḇwō’ ḏāwiḏ hēnnâ: </p>
 <p>7 wayyiləkōḏ dāwiḏ ’ēṯ məṣuḏaṯ ṣîywōn hî’ ‘îr dāwiḏ: </p>
 <p>8 wayyō’mer dāwiḏ bayywōm hahû’ kāl-makēh yəḇusî wəyig<sup>a</sup>‘ baṣṣinnwōr wə’eṯ-hapisəḥîm wə’eṯ-h<sup>a</sup>‘iwərîm <font color="brown">śānə’û</font> <font color="blue">śənu’ê</font> nefeš dāwiḏ ‘al-kēn yō’mərû ‘iûēr ûfissēḥa lō’ yāḇwō’ ’el-habāyiṯ: </p>
 <p>9 wayyēšeḇ dāwiḏ bamməṣuḏâ wayyiqərā’-lāh ‘îr dāwiḏ wayyiḇen dāwiḏ sāḇîḇ min-hammillwō’ wāḇāyəṯâ: </p>
 <p>10 wayyēleḵə dāwiḏ hālwōḵə wəḡāḏwōl wayhwâ ’ĕlōhê ṣəḇā’wōṯ ‘immwō: f</p>
 <p>11 wayyišəl<sup>a</sup>ḥ ḥîrām meleḵə-ṣōr malə’āḵîm ’el-dāwiḏ w<sup>a</sup>‘ăṣê ’ărāzîm wəḥārāšê ‘ēṣ wəḥārāšê ’eḇen qîr wayyiḇənû-ḇayiṯ ləḏāwiḏ: </p>
 <p>12 wayyēḏ<sup>a</sup>‘ dāwiḏ kî-hĕḵînwō yəhwâ ləmeleḵə ‘al-yiśərā’ēl wəḵî niśśē’ maməlaḵətwō b<sup>a</sup>‘ăḇûr ‘ammwō yiśərā’ēl: s</p>
 <p>13 wayyiqq<sup>a</sup>ḥ dāwiḏ ‘wōḏ pilaḡəšîm wənāšîm mîrûšālaim ’<sup>a</sup>ḥărê bō’wō mēḥeḇərwōn wayyiûāləḏû ‘wōḏ ləḏāwiḏ bānîm ûḇānwōṯ: </p>
 <p>14 wə’ēlleh šəmwōṯ hayyillōḏîm lwō bîrûšālāim šammû‘a wəšwōḇāḇ wənāṯān ûšəlōmōh: </p>
 <p>15 wəyiḇəḥār we’ĕlîšû‘a wənefeḡ wəyāfî‘a: </p>
 <p>16 we’ĕlîšāmā‘ wə’eləyāḏā‘ we’ĕlîfāleṭ: f</p>
 <p>17 wayyišəmə‘û fəlišətîm kî-māšəḥû ’eṯ-dāwiḏ ləmeleḵə ‘al-yiśərā’ēl wayy<sup>a</sup>‘ălû ḵāl-pəlišətîm ləḇaqqēš ’eṯ-dāwiḏ wayyišəm<sup>a</sup>‘ dāwiḏ wayyēreḏ ’el-hamməṣûḏâ: </p>
 <p>18 ûfəlišətîm bā’û wayyinnāṭəšû bə‘ēmeq rəfā’îm: </p>
 <p>19 wayyišə’al dāwiḏ bayhwâ lē’mōr ha’e‘ĕleh ’el-pəlišətîm hăṯitənēm bəyāḏî wayyō’mer yəhwâ ’el-dāwiḏ ‘ălēh kî-nāṯōn ’etēn ’eṯ-hapəlišətîm bəyāḏeḵā: </p>
 <p>20 wayyāḇō’ ḏāwiḏ bəḇ<sup>a</sup>‘al-pərāṣîm wayyakēm šām dāwiḏ wayyō’mer pāraṣ yəhwâ ’eṯ-’ōyəḇay ləfānay kəfereṣ māyim ‘al-kēn qārā’ šēm-hammāqwōm hahû’ b<sup>a</sup>‘al pərāṣîm: </p>
 <p>21 wayy<sup>a</sup>‘azəḇû-šām ’eṯ-‘ăṣabêhem wayyiśśā’ēm dāwiḏ wa’ănāšāyw: f</p>
 <p>22 wayyōsifû ‘wōḏ pəlišətîm l<sup>a</sup>‘ălwōṯ wayyinnāṭəšû bə‘ēmeq rəfā’îm: </p>
 <p>23 wayyišə’al dāwiḏ bayhwâ wayyō’mer lō’ ṯ<sup>a</sup>‘ăleh hāsēḇ ’el-’<sup>a</sup>ḥărêhem ûḇā’ṯā lâem mimmûl bəḵā’îm: </p>
 <p>24 wîhî <font color="brown">bəšāmə‘ăḵā</font> <font color="blue">kəšāmə‘ăḵā</font> ’eṯ-qwōl ṣə‘āḏâ bərā’šê habəḵā’îm ’āz teḥĕrāṣ kî ’āz yāṣā’ yəhwâ ləfāneyḵā ləhakwōṯ bəm<sup>a</sup>ḥănēh fəlišətîm: </p>
 <p>25 wayy<sup>a</sup>‘aś dāwiḏ kēn ka’ăšer ṣiûâû yəhwâ wayyaḵə ’eṯ-pəlišətîm migeḇ<sup>a</sup>‘ ‘aḏ-bō’ăḵā ḡāzer: f</p>
 </td>
 </tr></table>
 <p></p><hr>
 <center>
 <a href="sa2006.htm">Next: 2 Samuel (2 Shmuel) Chapter 6</a></center>
 </body>