<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/psa112.htm">Polyglot</a> 
 <a href="../kjv/psa112.htm">KJV</a> 
 <a href="../sep/psa112.htm">Sep</a> 
 <a href="../vul/psa112.htm">Vul</a> 
 
 <br>
 <br><a href="psa.htm">Psalms (Tehilim) Index</a><br>
  
 <a href="psa111.htm">Previous</a> 
 <a href="psa113.htm">Next</a> 
 </center>
 <hr>
 
 <h3 align="CENTER">Tanach (Hebrew): Psalms (Tehilim) Chapter 112</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏הַ֥לְלוּ יָ֨הּ׀ אַשְׁרֵי־אִ֭ישׁ יָרֵ֣א אֶת־יְהוָ֑ה בְּ֝מִצְוֹתָ֗יו חָפֵ֥ץ מְאֹֽד׃ </span></p>
 <p align="RIGHT"><span lang="he">‎<a name="002">2</a> ‏גִּבּ֣וֹר בָּ֭אָרֶץ יִהְיֶ֣ה זַרְע֑וֹ דּ֭וֹר יְשָׁרִ֣ים יְבֹרָֽךְ׃ </span></p>
 <p align="RIGHT"><span lang="he">‎<a name="003">3</a> ‏הוֹן־וָעֹ֥שֶׁר בְּבֵית֑וֹ וְ֝צִדְקָת֗וֹ עֹמֶ֥דֶת לָעַֽד׃ </span></p>
 <p align="RIGHT"><span lang="he">‎<a name="004">4</a> ‏זָ֘רַ֤ח בַּחֹ֣שֶׁךְ א֖וֹר לַיְשָׁרִ֑ים חַנּ֖וּן וְרַח֣וּם וְצַדִּֽיק׃ </span></p>
 <p align="RIGHT"><span lang="he">‎<a name="005">5</a> ‏טֽוֹב־אִ֭ישׁ חוֹנֵ֣ן וּמַלְוֶ֑ה יְכַלְכֵּ֖ל דְּבָרָ֣יו בְּמִשְׁפָּֽט׃ </span></p>
 <p align="RIGHT"><span lang="he">‎<a name="006">6</a> ‏כִּֽי־לְעוֹלָ֥ם לֹא־יִמּ֑וֹט לְזֵ֥כֶר ע֝וֹלָ֗ם יִהְיֶ֥ה צַדִּֽיק׃ </span></p>
 <p align="RIGHT"><span lang="he">‎<a name="007">7</a> ‏מִשְּׁמוּעָ֣ה רָ֭עָה לֹ֣א יִירָ֑א נָכ֥וֹן לִ֝בּ֗וֹ בָּטֻ֥חַ בַּיהוָֽה׃ </span></p>
 <p align="RIGHT"><span lang="he">‎<a name="008">8</a> ‏סָמ֣וּךְ לִ֭בּוֹ לֹ֣א יִירָ֑א עַ֖ד אֲשֶׁר־יִרְאֶ֣ה בְצָרָֽיו׃ </span></p>
 <p align="RIGHT"><span lang="he">‎<a name="009">9</a> ‏פִּזַּ֤ר׀ נָ֘תַ֤ן לָאֶבְיוֹנִ֗ים צִ֭דְקָתוֹ עֹמֶ֣דֶת לָעַ֑ד קַ֝רְנ֗וֹ תָּר֥וּם בְּכָבֽוֹד׃ </span></p>
 <p align="RIGHT"><span lang="he">‎<a name="010">10</a> ‏רָ֘שָׁ֤ע יִרְאֶ֨ה׀ וְכָעָ֗ס שִׁנָּ֣יו יַחֲרֹ֣ק וְנָמָ֑ס תַּאֲוַ֖ת רְשָׁעִ֣ים תֹּאבֵֽד׃ </span></p>
 </td>
 <td width="50%">
 <p>1 haləlû yāh| ’ašərê-’îš yārē’ ’eṯ-yəhwâ bəmiṣəwōṯāyw ḥāfēṣ mə’ōḏ: </p>
 <p>2 gibwōr bā’āreṣ yihəyeh zarə‘wō dwōr yəšārîm yəḇōrāḵə: </p>
 <p>3 hwōn-wā‘ōšer bəḇêṯwō wəṣiḏəqāṯwō ‘ōmeḏeṯ lā‘aḏ: </p>
 <p>4 zār<sup>a</sup>ḥ b<sup>a</sup>ḥōšeḵə ’wōr layəšārîm ḥannûn wər<sup>a</sup>ḥûm wəṣadîq: </p>
 <p>5 ṭwōḇ-’îš ḥwōnēn ûmaləweh yəḵaləkēl dəḇārāyw bəmišəpāṭ: </p>
 <p>6 kî-lə‘wōlām lō’-yimmwōṭ ləzēḵer ‘wōlām yihəyeh ṣadîq: </p>
 <p>7 miššəmû‘â rā‘â lō’ yîrā’ nāḵwōn libwō bāṭuḥa bayhwâ: </p>
 <p>8 sāmûḵə libwō lō’ yîrā’ ‘aḏ ’ăšer-yirə’eh ḇəṣārāyw: </p>
 <p>9 pizzar| nāṯan lā’eḇəywōnîm ṣiḏəqāṯwō ‘ōmeḏeṯ lā‘aḏ qarənwō tārûm bəḵāḇwōḏ: </p>
 <p>10 rāšā‘ yirə’eh| wəḵā‘ās šinnāyw y<sup>a</sup>ḥărōq wənāmās ta’ăwaṯ rəšā‘îm tō’ḇēḏ: </p>
 </td>
 </tr></table>
 <p></p><hr>
 <center>
 <a href="psa113.htm">Next: Psalms (Tehilim) Chapter 113</a></center>
 </body>