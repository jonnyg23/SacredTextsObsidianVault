<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/gen024.htm">Polyglot</a> 
 <a href="../kjv/gen024.htm">KJV</a> 
 <a href="../sep/gen024.htm">Sep</a> 
 <a href="../vul/gen024.htm">Vul</a> 
 
 <br>
 <br><a href="gen.htm">Genesis (Bereshit) Index</a><br>
  
 <a href="gen023.htm">Previous</a> 
 <a href="gen025.htm">Next</a> 
 </center>
 <hr>
 
 <h3 align="CENTER">Tanach (Hebrew): Genesis (Bereshit) Chapter 24</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וְאַבְרָהָ֣ם זָקֵ֔ן בָּ֖א בַּיָּמִ֑ים וַֽיהוָ֛ה בֵּרַ֥ךְ אֶת־אַבְרָהָ֖ם בַּכֹּֽל׃ </span></p>
 <p align="RIGHT"><span lang="he">‎<a name="002">2</a> ‏וַיֹּ֣אמֶר אַבְרָהָ֗ם אֶל־עַבְדּוֹ֙ זְקַ֣ן בֵּית֔וֹ הַמֹּשֵׁ֖ל בְּכָל־אֲשֶׁר־ל֑וֹ שִֽׂים־נָ֥א יָדְךָ֖ תַּ֥חַת יְרֵכִֽי׃ </span></p>
 <p align="RIGHT"><span lang="he">‎<a name="003">3</a> ‏וְאַשְׁבִּ֣יעֲךָ֔ בַּֽיהוָה֙ אֱלֹהֵ֣י הַשָּׁמַ֔יִם וֵֽאלֹהֵ֖י הָאָ֑רֶץ אֲשֶׁ֨ר לֹֽא־תִקַּ֤ח אִשָּׁה֙ לִבְנִ֔י מִבְּנוֹת֙ הַֽכְּנַעֲנִ֔י אֲשֶׁ֥ר אָנֹכִ֖י יוֹשֵׁ֥ב בְּקִרְבּֽוֹ׃ </span></p>
 <p align="RIGHT"><span lang="he">‎<a name="004">4</a> ‏כִּ֧י אֶל־אַרְצִ֛י וְאֶל־מוֹלַדְתִּ֖י תֵּלֵ֑ךְ וְלָקַחְתָּ֥ אִשָּׁ֖ה לִבְנִ֥י לְיִצְחָֽק׃ </span></p>
 <p align="RIGHT"><span lang="he">‎<a name="005">5</a> ‏וַיֹּ֤אמֶר אֵלָיו֙ הָעֶ֔בֶד אוּלַי֙ לֹא־תֹאבֶ֣ה הָֽאִשָּׁ֔ה לָלֶ֥כֶת אַחֲרַ֖י אֶל־הָאָ֣רֶץ הַזֹּ֑את הֶֽהָשֵׁ֤ב אָשִׁיב֙ אֶת־בִּנְךָ֔ אֶל־הָאָ֖רֶץ אֲשֶׁר־יָצָ֥אתָ מִשָּֽׁם׃ </span></p>
 <p align="RIGHT"><span lang="he">‎<a name="006">6</a> ‏וַיֹּ֥אמֶר אֵלָ֖יו אַבְרָהָ֑ם הִשָּׁ֣מֶר לְךָ֔ פֶּן־תָּשִׁ֥יב אֶת־בְּנִ֖י שָֽׁמָּה׃ </span></p>
 <p align="RIGHT"><span lang="he">‎<a name="007">7</a> ‏יְהוָ֣ה׀ אֱלֹהֵ֣י הַשָּׁמַ֗יִם אֲשֶׁ֨ר לְקָחַ֜נִי מִבֵּ֣ית אָבִי֮ וּמֵאֶ֣רֶץ מֽוֹלַדְתִּי֒ וַאֲשֶׁ֨ר דִּבֶּר־לִ֜י וַאֲשֶׁ֤ר נִֽשְׁבַּֽע־לִי֙ לֵאמֹ֔ר לְזַ֨רְעֲךָ֔ אֶתֵּ֖ן אֶת־הָאָ֣רֶץ הַזֹּ֑את ה֗וּא יִשְׁלַ֤ח מַלְאָכוֹ֙ לְפָנֶ֔יךָ וְלָקַחְתָּ֥ אִשָּׁ֛ה לִבְנִ֖י מִשָּֽׁם׃ </span></p>
 <p align="RIGHT"><span lang="he">‎<a name="008">8</a> ‏וְאִם־לֹ֨א תֹאבֶ֤ה הָֽאִשָּׁה֙ לָלֶ֣כֶת אַחֲרֶ֔יךָ וְנִקִּ֕יתָ מִשְּׁבֻעָתִ֖י זֹ֑את רַ֣ק אֶת־בְּנִ֔י לֹ֥א תָשֵׁ֖ב שָֽׁמָּה׃ </span></p>
 <p align="RIGHT"><span lang="he">‎<a name="009">9</a> ‏וַיָּ֤שֶׂם הָעֶ֙בֶד֙ אֶת־יָד֔וֹ תַּ֛חַת יֶ֥רֶךְ אַבְרָהָ֖ם אֲדֹנָ֑יו וַיִּשָּׁ֣בַֽע ל֔וֹ עַל־הַדָּבָ֖ר הַזֶּֽה׃ </span></p>
 <p align="RIGHT"><span lang="he">‎<a name="010">10</a> ‏וַיִּקַּ֣ח הָ֠עֶבֶד עֲשָׂרָ֨ה גְמַלִּ֜ים מִגְּמַלֵּ֤י אֲדֹנָיו֙ וַיֵּ֔לֶךְ וְכָל־ט֥וּב אֲדֹנָ֖יו בְּיָד֑וֹ וַיָּ֗קָם וַיֵּ֛לֶךְ אֶל־אֲרַ֥ם נַֽהֲרַ֖יִם אֶל־עִ֥יר נָחֽוֹר׃ </span></p>
 <p align="RIGHT"><span lang="he">‎<a name="011">11</a> ‏וַיַּבְרֵ֧ךְ הַגְּמַלִּ֛ים מִח֥וּץ לָעִ֖יר אֶל־בְּאֵ֣ר הַמָּ֑יִם לְעֵ֣ת עֶ֔רֶב לְעֵ֖ת צֵ֥את הַשֹּׁאֲבֹֽת׃ </span></p>
 <p align="RIGHT"><span lang="he">‎<a name="012">12</a> ‏וַיֹּאמַ֓ר׀ יְהוָ֗ה אֱלֹהֵי֙ אֲדֹנִ֣י אַבְרָהָ֔ם הַקְרֵה־נָ֥א לְפָנַ֖י הַיּ֑וֹם וַעֲשֵׂה־חֶ֕סֶד עִ֖ם אֲדֹנִ֥י אַבְרָהָֽם׃ </span></p>
 <p align="RIGHT"><span lang="he">‎<a name="013">13</a> ‏הִנֵּ֛ה אָנֹכִ֥י נִצָּ֖ב עַל־עֵ֣ין הַמָּ֑יִם וּבְנוֹת֙ אַנְשֵׁ֣י הָעִ֔יר יֹצְאֹ֖ת לִשְׁאֹ֥ב מָֽיִם׃ </span></p>
 <p align="RIGHT"><span lang="he">‎<a name="014">14</a> ‏וְהָיָ֣ה הַֽנַּעֲרָ֗ אֲשֶׁ֨ר אֹמַ֤ר אֵלֶ֙יהָ֙ הַטִּי־נָ֤א כַדֵּךְ֙ וְאֶשְׁתֶּ֔ה וְאָמְרָ֣ה שְׁתֵ֔ה וְגַם־גְּמַלֶּ֖יךָ אַשְׁקֶ֑ה אֹתָ֤הּ הֹכַ֙חְתָּ֙ לְעַבְדְּךָ֣ לְיִצְחָ֔ק וּבָ֣הּ אֵדַ֔ע כִּי־עָשִׂ֥יתָ חֶ֖סֶד עִם־אֲדֹנִֽי׃ </span></p>
 <p align="RIGHT"><span lang="he">‎<a name="015">15</a> ‏וַֽיְהִי־ה֗וּא טֶרֶם֮ כִּלָּ֣ה לְדַבֵּר֒ וְהִנֵּ֧ה רִבְקָ֣ה יֹצֵ֗את אֲשֶׁ֤ר יֻלְּדָה֙ לִבְתוּאֵ֣ל בֶּן־מִלְכָּ֔ה אֵ֥שֶׁת נָח֖וֹר אֲחִ֣י אַבְרָהָ֑ם וְכַדָּ֖הּ עַל־שִׁכְמָֽהּ׃ </span></p>
 <p align="RIGHT"><span lang="he">‎<a name="016">16</a> ‏וְהַֽנַּעֲרָ֗ טֹבַ֤ת מַרְאֶה֙ מְאֹ֔ד בְּתוּלָ֕ה וְאִ֖ישׁ לֹ֣א יְדָעָ֑הּ וַתֵּ֣רֶד הָעַ֔יְנָה וַתְּמַלֵּ֥א כַדָּ֖הּ וַתָּֽעַל׃ </span></p>
 <p align="RIGHT"><span lang="he">‎<a name="017">17</a> ‏וַיָּ֥רָץ הָעֶ֖בֶד לִקְרָאתָ֑הּ וַיֹּ֕אמֶר הַגְמִיאִ֥ינִי נָ֛א מְעַט־מַ֖יִם מִכַּדֵּֽךְ׃ </span></p>
 <p align="RIGHT"><span lang="he">‎<a name="018">18</a> ‏וַתֹּ֖אמֶר שְׁתֵ֣ה אֲדֹנִ֑י וַתְּמַהֵ֗ר וַתֹּ֧רֶד כַּדָּ֛הּ עַל־יָדָ֖הּ וַתַּשְׁקֵֽהוּ׃ </span></p>
 <p align="RIGHT"><span lang="he">‎<a name="019">19</a> ‏וַתְּכַ֖ל לְהַשְׁקֹת֑וֹ וַתֹּ֗אמֶר גַּ֤ם לִגְמַלֶּ֙יךָ֙ אֶשְׁאָ֔ב עַ֥ד אִם־כִּלּ֖וּ לִשְׁתֹּֽת׃ </span></p>
 <p align="RIGHT"><span lang="he">‎<a name="020">20</a> ‏וַתְּמַהֵ֗ר וַתְּעַ֤ר כַּדָּהּ֙ אֶל־הַשֹּׁ֔קֶת וַתָּ֥רָץ ע֛וֹד אֶֽל־הַבְּאֵ֖ר לִשְׁאֹ֑ב וַתִּשְׁאַ֖ב לְכָל־גְּמַלָּֽיו׃ </span></p>
 <p align="RIGHT"><span lang="he">‎<a name="021">21</a> ‏וְהָאִ֥ישׁ מִשְׁתָּאֵ֖ה לָ֑הּ מַחֲרִ֕ישׁ לָדַ֗עַת הַֽהִצְלִ֧יחַ יְהוָ֛ה דַּרְכּ֖וֹ אִם־לֹֽא׃ </span></p>
 <p align="RIGHT"><span lang="he">‎<a name="022">22</a> ‏וַיְהִ֗י כַּאֲשֶׁ֨ר כִּלּ֤וּ הַגְּמַלִּים֙ לִשְׁתּ֔וֹת וַיִּקַּ֤ח הָאִישׁ֙ נֶ֣זֶם זָהָ֔ב בֶּ֖קַע מִשְׁקָל֑וֹ וּשְׁנֵ֤י צְמִידִים֙ עַל־יָדֶ֔יהָ עֲשָׂרָ֥ה זָהָ֖ב מִשְׁקָלָֽם׃ </span></p>
 <p align="RIGHT"><span lang="he">‎<a name="023">23</a> ‏וַיֹּ֙אמֶר֙ בַּת־מִ֣י אַ֔תְּ הַגִּ֥ידִי נָ֖א לִ֑י הֲיֵ֧שׁ בֵּית־אָבִ֛יךְ מָק֥וֹם לָ֖נוּ לָלִֽין׃ </span></p>
 <p align="RIGHT"><span lang="he">‎<a name="024">24</a> ‏וַתֹּ֣אמֶר אֵלָ֔יו בַּת־בְּתוּאֵ֖ל אָנֹ֑כִי בֶּן־מִלְכָּ֕ה אֲשֶׁ֥ר יָלְדָ֖ה לְנָחֽוֹר׃ </span></p>
 <p align="RIGHT"><span lang="he">‎<a name="025">25</a> ‏וַתֹּ֣אמֶר אֵלָ֔יו גַּם־תֶּ֥בֶן גַּם־מִסְפּ֖וֹא רַ֣ב עִמָּ֑נוּ גַּם־מָק֖וֹם לָלֽוּן׃ </span></p>
 <p align="RIGHT"><span lang="he">‎<a name="026">26</a> ‏וַיִּקֹּ֣ד הָאִ֔ישׁ וַיִּשְׁתַּ֖חוּ לַֽיהוָֽה׃ </span></p>
 <p align="RIGHT"><span lang="he">‎<a name="027">27</a> ‏וַיֹּ֗אמֶר בָּר֤וּךְ יְהוָה֙ אֱלֹהֵי֙ אֲדֹנִ֣י אַבְרָהָ֔ם אֲ֠שֶׁר לֹֽא־עָזַ֥ב חַסְדּ֛וֹ וַאֲמִתּ֖וֹ מֵעִ֣ם אֲדֹנִ֑י אָנֹכִ֗י בַּדֶּ֙רֶךְ֙ נָחַ֣נִי יְהוָ֔ה בֵּ֖ית אֲחֵ֥י אֲדֹנִֽי׃ </span></p>
 <p align="RIGHT"><span lang="he">‎<a name="028">28</a> ‏וַתָּ֙רָץ֙ הַֽנַּעֲרָ֔ וַתַּגֵּ֖ד לְבֵ֣ית אִמָּ֑הּ כַּדְּבָרִ֖ים הָאֵֽלֶּה׃ </span></p>
 <p align="RIGHT"><span lang="he">‎<a name="029">29</a> ‏וּלְרִבְקָ֥ה אָ֖ח וּשְׁמ֣וֹ לָבָ֑ן וַיָּ֨רָץ לָבָ֧ן אֶל־הָאִ֛ישׁ הַח֖וּצָה אֶל־הָעָֽיִן׃ </span></p>
 <p align="RIGHT"><span lang="he">‎<a name="030">30</a> ‏וַיְהִ֣י׀ כִּרְאֹ֣ת אֶת־הַנֶּ֗זֶם וְֽאֶת־הַצְּמִדִים֮ עַל־יְדֵ֣י אֲחֹתוֹ֒ וּכְשָׁמְע֗וֹ אֶת־דִּבְרֵ֞י רִבְקָ֤ה אֲחֹתוֹ֙ לֵאמֹ֔ר כֹּֽה־דִבֶּ֥ר אֵלַ֖י הָאִ֑ישׁ וַיָּבֹא֙ אֶל־הָאִ֔ישׁ וְהִנֵּ֛ה עֹמֵ֥ד עַל־הַגְּמַלִּ֖ים עַל־הָעָֽיִן׃ </span></p>
 <p align="RIGHT"><span lang="he">‎<a name="031">31</a> ‏וַיֹּ֕אמֶר בּ֖וֹא בְּר֣וּךְ יְהוָ֑ה לָ֤מָּה תַעֲמֹד֙ בַּח֔וּץ וְאָנֹכִי֙ פִּנִּ֣יתִי הַבַּ֔יִת וּמָק֖וֹם לַגְּמַלִּֽים׃ </span></p>
 <p align="RIGHT"><span lang="he">‎<a name="032">32</a> ‏וַיָּבֹ֤א הָאִישׁ֙ הַבַּ֔יְתָה וַיְפַתַּ֖ח הַגְּמַלִּ֑ים וַיִּתֵּ֨ן תֶּ֤בֶן וּמִסְפּוֹא֙ לַגְּמַלִּ֔ים וּמַ֙יִם֙ לִרְחֹ֣ץ רַגְלָ֔יו וְרַגְלֵ֥י הָאֲנָשִׁ֖ים אֲשֶׁ֥ר אִתּֽוֹ׃ </span></p>
 <p align="RIGHT"><span lang="he">‎<a name="033">33</a> ‏<font color="brown">ויישם</font> <font color="blue">וַיּוּשַׂ֤ם</font> לְפָנָיו֙ לֶאֱכֹ֔ל וַיֹּ֙אמֶר֙ לֹ֣א אֹכַ֔ל עַ֥ד אִם־דִּבַּ֖רְתִּי דְּבָרָ֑י וַיֹּ֖אמֶר דַּבֵּֽר׃ </span></p>
 <p align="RIGHT"><span lang="he">‎<a name="034">34</a> ‏וַיֹּאמַ֑ר עֶ֥בֶד אַבְרָהָ֖ם אָנֹֽכִי׃ </span></p>
 <p align="RIGHT"><span lang="he">‎<a name="035">35</a> ‏וַיהוָ֞ה בֵּרַ֧ךְ אֶת־אֲדֹנִ֛י מְאֹ֖ד וַיִּגְדָּ֑ל וַיִּתֶּן־ל֞וֹ צֹ֤אן וּבָקָר֙ וְכֶ֣סֶף וְזָהָ֔ב וַעֲבָדִם֙ וּשְׁפָחֹ֔ת וּגְמַלִּ֖ים וַחֲמֹרִֽים׃ </span></p>
 <p align="RIGHT"><span lang="he">‎<a name="036">36</a> ‏וַתֵּ֡לֶד שָׂרָה֩ אֵ֨שֶׁת אֲדֹנִ֥י בֵן֙ לַֽאדֹנִ֔י אַחֲרֵ֖י זִקְנָתָ֑הּ וַיִּתֶּן־לּ֖וֹ<font color="red"><sup>1</sup></font> אֶת־כָּל־אֲשֶׁר־לֽוֹ׃ </span></p>
 <p align="RIGHT"><span lang="he">‎<a name="037">37</a> ‏וַיַּשְׁבִּעֵ֥נִי אֲדֹנִ֖י לֵאמֹ֑ר לֹא־תִקַּ֤ח אִשָּׁה֙ לִבְנִ֔י מִבְּנוֹת֙ הַֽכְּנַעֲנִ֔י אֲשֶׁ֥ר אָנֹכִ֖י יֹשֵׁ֥ב בְּאַרְצֽוֹ׃ </span></p>
 <p align="RIGHT"><span lang="he">‎<a name="038">38</a> ‏אִם־לֹ֧א אֶל־בֵּית־אָבִ֛י תֵּלֵ֖ךְ וְאֶל־מִשְׁפַּחְתִּ֑י וְלָקַחְתָּ֥ אִשָּׁ֖ה לִבְנִֽי׃ </span></p>
 <p align="RIGHT"><span lang="he">‎<a name="039">39</a> ‏וָאֹמַ֖ר אֶל־אֲדֹנִ֑י אֻלַ֛י לֹא־תֵלֵ֥ךְ הָאִשָּׁ֖ה אַחֲרָֽי׃ </span></p>
 <p align="RIGHT"><span lang="he">‎<a name="040">40</a> ‏וַיֹּ֖אמֶר אֵלָ֑י יְהוָ֞ה אֲשֶׁר־הִתְהַלַּ֣כְתִּי לְפָנָ֗יו יִשְׁלַ֨ח מַלְאָכ֤וֹ אִתָּךְ֙ וְהִצְלִ֣יחַ דַּרְכֶּ֔ךָ וְלָקַחְתָּ֤ אִשָּׁה֙ לִבְנִ֔י מִמִּשְׁפַּחְתִּ֖י וּמִבֵּ֥ית אָבִֽי׃ </span></p>
 <p align="RIGHT"><span lang="he">‎<a name="041">41</a> ‏אָ֤ז תִּנָּקֶה֙ מֵאָ֣לָתִ֔י כִּ֥י תָב֖וֹא אֶל־מִשְׁפַּחְתִּ֑י וְאִם־לֹ֤א יִתְּנוּ֙ לָ֔ךְ וְהָיִ֥יתָ נָקִ֖י מֵאָלָתִֽי׃ </span></p>
 <p align="RIGHT"><span lang="he">‎<a name="042">42</a> ‏וָאָבֹ֥א הַיּ֖וֹם אֶל־הָעָ֑יִן וָאֹמַ֗ר יְהוָה֙ אֱלֹהֵי֙ אֲדֹנִ֣י אַבְרָהָ֔ם אִם־יֶשְׁךָ־נָּא֙ מַצְלִ֣יחַ דַּרְכִּ֔י אֲשֶׁ֥ר אָנֹכִ֖י הֹלֵ֥ךְ עָלֶֽיהָ׃ </span></p>
 <p align="RIGHT"><span lang="he">‎<a name="043">43</a> ‏הִנֵּ֛ה אָנֹכִ֥י נִצָּ֖ב עַל־עֵ֣ין הַמָּ֑יִם וְהָיָ֤ה הָֽעַלְמָה֙ הַיֹּצֵ֣את לִשְׁאֹ֔ב וְאָמַרְתִּ֣י אֵלֶ֔יהָ הַשְׁקִֽינִי־נָ֥א מְעַט־מַ֖יִם מִכַּדֵּֽךְ׃ </span></p>
 <p align="RIGHT"><span lang="he">‎<a name="044">44</a> ‏וְאָמְרָ֤ה אֵלַי֙ גַּם־אַתָּ֣ה שְׁתֵ֔ה וְגַ֥ם לִגְמַלֶּ֖יךָ אֶשְׁאָ֑ב הִ֣וא הָֽאִשָּׁ֔ה אֲשֶׁר־הֹכִ֥יחַ יְהוָ֖ה לְבֶן־אֲדֹנִֽי׃ </span></p>
 <p align="RIGHT"><span lang="he">‎<a name="045">45</a> ‏אֲנִי֩ טֶ֨רֶם אֲכַלֶּ֜ה לְדַבֵּ֣ר אֶל־לִבִּ֗י וְהִנֵּ֨ה רִבְקָ֤ה יֹצֵאת֙ וְכַדָּ֣הּ עַל־שִׁכְמָ֔הּ וַתֵּ֥רֶד הָעַ֖יְנָה וַתִּשְׁאָ֑ב וָאֹמַ֥ר אֵלֶ֖יהָ הַשְׁקִ֥ינִי נָֽא׃ </span></p>
 <p align="RIGHT"><span lang="he">‎<a name="046">46</a> ‏וַתְּמַהֵ֗ר וַתּ֤וֹרֶד כַּדָּהּ֙ מֵֽעָלֶ֔יהָ וַתֹּ֣אמֶר שְׁתֵ֔ה וְגַם־גְּמַלֶּ֖יךָ אַשְׁקֶ֑ה וָאֵ֕שְׁתְּ וְגַ֥ם הַגְּמַלִּ֖ים הִשְׁקָֽתָה׃ </span></p>
 <p align="RIGHT"><span lang="he">‎<a name="047">47</a> ‏וָאֶשְׁאַ֣ל אֹתָ֗הּ וָאֹמַר֮ בַּת־מִ֣י אַתְּ֒ וַתֹּ֗אמֶר בַּת־בְּתוּאֵל֙ בֶּן־נָח֔וֹר אֲשֶׁ֥ר יָֽלְדָה־לּ֖וֹ מִלְכָּ֑ה וָאָשִׂ֤ם הַנֶּ֙זֶם֙ עַל־אַפָּ֔הּ וְהַצְּמִידִ֖ים עַל־יָדֶֽיהָ׃ </span></p>
 <p align="RIGHT"><span lang="he">‎<a name="048">48</a> ‏וָאֶקֹּ֥ד וָֽאֶשְׁתַּחֲוֶ֖ה לַיהוָ֑ה וָאֲבָרֵ֗ךְ אֶת־יְהוָה֙ אֱלֹהֵי֙ אֲדֹנִ֣י אַבְרָהָ֔ם אֲשֶׁ֤ר הִנְחַ֙נִי֙ בְּדֶ֣רֶךְ אֱמֶ֔ת לָקַ֛חַת אֶת־בַּת־אֲחִ֥י אֲדֹנִ֖י לִבְנֽוֹ׃ </span></p>
 <p align="RIGHT"><span lang="he">‎<a name="049">49</a> ‏וְ֠עַתָּה אִם־יֶשְׁכֶ֨ם עֹשִׂ֜ים חֶ֧סֶד וֶֽאֱמֶ֛ת אֶת־אֲדֹנִ֖י הַגִּ֣ידוּ לִ֑י וְאִם־לֹ֕א הַגִּ֣ידוּ לִ֔י וְאֶפְנֶ֥ה עַל־יָמִ֖ין א֥וֹ עַל־שְׂמֹֽאל׃ </span></p>
 <p align="RIGHT"><span lang="he">‎<a name="050">50</a> ‏וַיַּ֨עַן לָבָ֤ן וּבְתוּאֵל֙ וַיֹּ֣אמְר֔וּ מֵיְהוָ֖ה יָצָ֣א הַדָּבָ֑ר לֹ֥א נוּכַ֛ל דַּבֵּ֥ר אֵלֶ֖יךָ רַ֥ע אוֹ־טֽוֹב׃ </span></p>
 <p align="RIGHT"><span lang="he">‎<a name="051">51</a> ‏הִנֵּֽה־רִבְקָ֥ה לְפָנֶ֖יךָ קַ֣ח וָלֵ֑ךְ וּתְהִ֤י אִשָּׁה֙ לְבֶן־אֲדֹנֶ֔יךָ כַּאֲשֶׁ֖ר דִּבֶּ֥ר יְהוָֽה׃ </span></p>
 <p align="RIGHT"><span lang="he">‎<a name="052">52</a> ‏וַיְהִ֕י כַּאֲשֶׁ֥ר שָׁמַ֛ע עֶ֥בֶד אַבְרָהָ֖ם אֶת־דִּבְרֵיהֶ֑ם וַיִּשְׁתַּ֥חוּ אַ֖רְצָה לַֽיהוָֽה׃ </span></p>
 <p align="RIGHT"><span lang="he">‎<a name="053">53</a> ‏וַיּוֹצֵ֨א הָעֶ֜בֶד כְּלֵי־כֶ֨סֶף וּכְלֵ֤י זָהָב֙ וּבְגָדִ֔ים וַיִּתֵּ֖ן לְרִבְקָ֑ה וּמִ֨גְדָּנֹ֔ת נָתַ֥ן לְאָחִ֖יהָ וּלְאִמָּֽהּ׃ </span></p>
 <p align="RIGHT"><span lang="he">‎<a name="054">54</a> ‏וַיֹּאכְל֣וּ וַיִּשְׁתּ֗וּ ה֛וּא וְהָאֲנָשִׁ֥ים אֲשֶׁר־עִמּ֖וֹ וַיָּלִ֑ינוּ וַיָּק֣וּמוּ בַבֹּ֔קֶר וַיֹּ֖אמֶר שַׁלְּחֻ֥נִי לַֽאדֹנִֽי׃ </span></p>
 <p align="RIGHT"><span lang="he">‎<a name="055">55</a> ‏וַיֹּ֤אמֶר אָחִ֙יהָ֙ וְאִמָּ֔הּ תֵּשֵׁ֨ב הַנַּעֲרָ֥ אִתָּ֛נוּ יָמִ֖ים א֣וֹ עָשׂ֑וֹר אַחַ֖ר תֵּלֵֽךְ׃ </span></p>
 <p align="RIGHT"><span lang="he">‎<a name="056">56</a> ‏וַיֹּ֤אמֶר אֲלֵהֶם֙ אַל־תְּאַחֲר֣וּ אֹתִ֔י וַֽיהוָ֖ה הִצְלִ֣יחַ דַּרְכִּ֑י שַׁלְּח֕וּנִי וְאֵלְכָ֖ה לַֽאדֹנִֽי׃ </span></p>
 <p align="RIGHT"><span lang="he">‎<a name="057">57</a> ‏וַיֹּאמְר֖וּ נִקְרָ֣א לַֽנַּעֲרָ֑ וְנִשְׁאֲלָ֖ה אֶת־פִּֽיהָ׃ </span></p>
 <p align="RIGHT"><span lang="he">‎<a name="058">58</a> ‏וַיִּקְרְא֤וּ לְרִבְקָה֙ וַיֹּאמְר֣וּ אֵלֶ֔יהָ הֲתֵלְכִ֖י עִם־הָאִ֣ישׁ הַזֶּ֑ה וַתֹּ֖אמֶר אֵלֵֽךְ׃ </span></p>
 <p align="RIGHT"><span lang="he">‎<a name="059">59</a> ‏וַֽיְשַׁלְּח֛וּ אֶת־רִבְקָ֥ה אֲחֹתָ֖ם וְאֶת־מֵנִקְתָּ֑הּ וְאֶת־עֶ֥בֶד אַבְרָהָ֖ם וְאֶת־אֲנָשָֽׁיו׃ </span></p>
 <p align="RIGHT"><span lang="he">‎<a name="060">60</a> ‏וַיְבָרֲכ֤וּ אֶת־רִבְקָה֙ וַיֹּ֣אמְרוּ לָ֔הּ אֲחֹתֵ֕נוּ אַ֥תְּ הֲיִ֖י לְאַלְפֵ֣י רְבָבָ֑ה וְיִירַ֣שׁ זַרְעֵ֔ךְ אֵ֖ת שַׁ֥עַר שֹׂנְאָֽיו׃ </span></p>
 <p align="RIGHT"><span lang="he">‎<a name="061">61</a> ‏וַתָּ֨קָם רִבְקָ֜ה וְנַעֲרֹתֶ֗יהָ וַתִּרְכַּ֙בְנָה֙ עַל־הַגְּמַלִּ֔ים וַתֵּלַ֖כְנָה אַחֲרֵ֣י הָאִ֑ישׁ וַיִּקַּ֥ח הָעֶ֛בֶד אֶת־רִבְקָ֖ה וַיֵּלַֽךְ׃ </span></p>
 <p align="RIGHT"><span lang="he">‎<a name="062">62</a> ‏וְיִצְחָק֙ בָּ֣א מִבּ֔וֹא בְּאֵ֥ר לַחַ֖י רֹאִ֑י וְה֥וּא יוֹשֵׁ֖ב בְּאֶ֥רֶץ הַנֶּֽגֶב׃ </span></p>
 <p align="RIGHT"><span lang="he">‎<a name="063">63</a> ‏וַיֵּצֵ֥א יִצְחָ֛ק לָשׂ֥וּחַ בַּשָּׂדֶ֖ה לִפְנ֣וֹת עָ֑רֶב וַיִּשָּׂ֤א עֵינָיו֙ וַיַּ֔רְא וְהִנֵּ֥ה גְמַלִּ֖ים בָּאִֽים׃ </span></p>
 <p align="RIGHT"><span lang="he">‎<a name="064">64</a> ‏וַתִּשָּׂ֤א רִבְקָה֙ אֶת־עֵינֶ֔יהָ וַתֵּ֖רֶא אֶת־יִצְחָ֑ק וַתִּפֹּ֖ל מֵעַ֥ל הַגָּמָֽל׃ </span></p>
 <p align="RIGHT"><span lang="he">‎<a name="065">65</a> ‏וַתֹּ֣אמֶר אֶל־הָעֶ֗בֶד מִֽי־הָאִ֤ישׁ הַלָּזֶה֙ הַהֹלֵ֤ךְ בַּשָּׂדֶה֙ לִקְרָאתֵ֔נוּ וַיֹּ֥אמֶר הָעֶ֖בֶד ה֣וּא אֲדֹנִ֑י וַתִּקַּ֥ח הַצָּעִ֖יף וַתִּתְכָּֽס׃ </span></p>
 <p align="RIGHT"><span lang="he">‎<a name="066">66</a> ‏וַיְסַפֵּ֥ר הָעֶ֖בֶד לְיִצְחָ֑ק אֵ֥ת כָּל־הַדְּבָרִ֖ים אֲשֶׁ֥ר עָשָֽׂה׃ </span></p>
 <p align="RIGHT"><span lang="he">‎<a name="067">67</a> ‏וַיְבִאֶ֣הָ יִצְחָ֗ק הָאֹ֙הֱלָה֙ שָׂרָ֣ה אִמּ֔וֹ וַיִּקַּ֧ח אֶת־רִבְקָ֛ה וַתְּהִי־ל֥וֹ לְאִשָּׁ֖ה וַיֶּאֱהָבֶ֑הָ וַיִּנָּחֵ֥ם יִצְחָ֖ק אַחֲרֵ֥י אִמּֽוֹ׃ פ</span></p>
 </td>
 <td width="50%">
 <p>1 wə’aḇərâām zāqēn bā’ bayyāmîm wayhwâ bēraḵə ’eṯ-’aḇərâām bakōl: </p>
 <p>2 wayyō’mer ’aḇərâām ’el-‘aḇədwō zəqan bêṯwō hammōšēl bəḵāl-’ăšer-lwō śîm-nā’ yāḏəḵā t<sup>a</sup>ḥaṯ yərēḵî: </p>
 <p>3 wə’ašəbî‘ăḵā bayhwâ ’ĕlōhê haššāmayim wē’lōhê hā’āreṣ ’ăšer lō’-ṯiqq<sup>a</sup>ḥ ’iššâ liḇənî mibənwōṯ hakən<sup>a</sup>‘ănî ’ăšer ’ānōḵî ywōšēḇ bəqirəbwō: </p>
 <p>4 kî ’el-’arəṣî wə’el-mwōlaḏətî tēlēḵə wəlāq<sup>a</sup>ḥətā ’iššâ liḇənî ləyiṣəḥāq: </p>
 <p>5 wayyō’mer ’ēlāyw hā‘eḇeḏ ’ûlay lō’-ṯō’ḇeh hā’iššâ lāleḵeṯ ’<sup>a</sup>ḥăray ’el-hā’āreṣ hazzō’ṯ hehāšēḇ ’āšîḇ ’eṯ-binəḵā ’el-hā’āreṣ ’ăšer-yāṣā’ṯā miššām: </p>
 <p>6 wayyō’mer ’ēlāyw ’aḇərâām hiššāmer ləḵā pen-tāšîḇ ’eṯ-bənî šāmmâ: </p>
 <p>7 yəhwâ| ’ĕlōhê haššāmayim ’ăšer ləqāḥanî mibêṯ ’āḇî ûmē’ereṣ mwōlaḏətî wa’ăšer diber-lî wa’ăšer nišəb<sup>a</sup>‘-lî lē’mōr ləzarə‘ăḵā ’etēn ’eṯ-hā’āreṣ hazzō’ṯ hû’ yišəl<sup>a</sup>ḥ malə’āḵwō ləfāneyḵā wəlāq<sup>a</sup>ḥətā ’iššâ liḇənî miššām: </p>
 <p>8 wə’im-lō’ ṯō’ḇeh hā’iššâ lāleḵeṯ ’<sup>a</sup>ḥăreyḵā wəniqqîṯā miššəḇu‘āṯî zō’ṯ raq ’eṯ-bənî lō’ ṯāšēḇ šāmmâ: </p>
 <p>9 wayyāśem hā‘eḇeḏ ’eṯ-yāḏwō t<sup>a</sup>ḥaṯ yereḵə ’aḇərâām ’ăḏōnāyw wayyiššāḇ<sup>a</sup>‘ lwō ‘al-hadāḇār hazzeh: </p>
 <p>10 wayyiqq<sup>a</sup>ḥ hā‘eḇeḏ ‘ăśārâ ḡəmallîm migəmallê ’ăḏōnāyw wayyēleḵə wəḵāl-ṭûḇ ’ăḏōnāyw bəyāḏwō wayyāqām wayyēleḵə ’el-’ăram nahărayim ’el-‘îr nāḥwōr: </p>
 <p>11 wayyaḇərēḵə hagəmallîm miḥûṣ lā‘îr ’el-bə’ēr hammāyim lə‘ēṯ ‘ereḇ lə‘ēṯ ṣē’ṯ haššō’ăḇōṯ: </p>
 <p>12 wayyō’mar| yəhwâ ’ĕlōhê ’ăḏōnî ’aḇərâām haqərēh-nā’ ləfānay hayywōm w<sup>a</sup>‘ăśēh-ḥeseḏ ‘im ’ăḏōnî ’aḇərâām: </p>
 <p>13 hinnēh ’ānōḵî niṣṣāḇ ‘al-‘ên hammāyim ûḇənwōṯ ’anəšê hā‘îr yōṣə’ōṯ lišə’ōḇ māyim: </p>
 <p>14 wəhāyâ hann<sup>a</sup>‘ărā ’ăšer ’ōmar ’ēleyhā haṭṭî-nā’ ḵadēḵə wə’ešəteh wə’āmərâ šəṯēh wəḡam-gəmalleyḵā ’ašəqeh ’ōṯāh hōḵ<sup>a</sup>ḥətā lə‘aḇədəḵā ləyiṣəḥāq ûḇāh ’ēḏ<sup>a</sup>‘ kî-‘āśîṯā ḥeseḏ ‘im-’ăḏōnî: </p>
 <p>15 wayəhî-hû’ ṭerem killâ ləḏabēr wəhinnēh riḇəqâ yōṣē’ṯ ’ăšer yulləḏâ liḇəṯû’ēl ben-miləkâ ’ēšeṯ nāḥwōr ’ăḥî ’aḇərâām wəḵadāh ‘al-šiḵəmāh: </p>
 <p>16 wəhann<sup>a</sup>‘ărā ṭōḇaṯ marə’eh mə’ōḏ bəṯûlâ wə’îš lō’ yəḏā‘āh watēreḏ hā‘ayənâ watəmallē’ ḵadāh watā‘al: </p>
 <p>17 wayyārāṣ hā‘eḇeḏ liqərā’ṯāh wayyō’mer haḡəmî’înî nā’ mə‘aṭ-mayim mikadēḵə: </p>
 <p>18 watō’mer šəṯēh ’ăḏōnî watəmahēr watōreḏ kadāh ‘al-yāḏāh watašəqēhû: </p>
 <p>19 watəḵal ləhašəqōṯwō watō’mer gam liḡəmalleyḵā ’ešə’āḇ ‘aḏ ’im-killû lišətōṯ: </p>
 <p>20 watəmahēr watə‘ar kadāh ’el-haššōqeṯ watārāṣ ‘wōḏ ’el-habə’ēr lišə’ōḇ watišə’aḇ ləḵāl-gəmallāyw: </p>
 <p>21 wəhā’îš mišətā’ēh lāh m<sup>a</sup>ḥărîš lāḏ<sup>a</sup>‘aṯ hahiṣəlîḥa yəhwâ darəkwō ’im-lō’: </p>
 <p>22 wayəhî ka’ăšer killû hagəmallîm lišətwōṯ wayyiqq<sup>a</sup>ḥ hā’îš nezem zâāḇ beq<sup>a</sup>‘ mišəqālwō ûšənê ṣəmîḏîm ‘al-yāḏeyhā ‘ăśārâ zâāḇ mišəqālām: </p>
 <p>23 wayyō’mer baṯ-mî ’atə hagîḏî nā’ lî hăyēš bêṯ-’āḇîḵə māqwōm lānû lālîn: </p>
 <p>24 watō’mer ’ēlāyw baṯ-bəṯû’ēl ’ānōḵî ben-miləkâ ’ăšer yāləḏâ lənāḥwōr: </p>
 <p>25 watō’mer ’ēlāyw gam-teḇen gam-misəpwō’ raḇ ‘immānû gam-māqwōm lālûn: </p>
 <p>26 wayyiqqōḏ hā’îš wayyišət<sup>a</sup>ḥû layhwâ: </p>
 <p>27 wayyō’mer bārûḵə yəhwâ ’ĕlōhê ’ăḏōnî ’aḇərâām ’ăšer lō’-‘āzaḇ ḥasədwō wa’ămitwō mē‘im ’ăḏōnî ’ānōḵî badereḵə nāḥanî yəhwâ bêṯ ’ăḥê ’ăḏōnî: </p>
 <p>28 watārāṣ hann<sup>a</sup>‘ărā watagēḏ ləḇêṯ ’immāh kadəḇārîm hā’ēlleh: </p>
 <p>29 ûləriḇəqâ ’āḥ ûšəmwō lāḇān wayyārāṣ lāḇān ’el-hā’îš h<sup>a</sup>ḥûṣâ ’el-hā‘āyin: </p>
 <p>30 wayəhî| kirə’ōṯ ’eṯ-hannezem wə’eṯ-haṣṣəmiḏîm ‘al-yəḏê ’ăḥōṯwō ûḵəšāmə‘wō ’eṯ-diḇərê riḇəqâ ’ăḥōṯwō lē’mōr kōh-ḏiber ’ēlay hā’îš wayyāḇō’ ’el-hā’îš wəhinnēh ‘ōmēḏ ‘al-hagəmallîm ‘al-hā‘āyin: </p>
 <p>31 wayyō’mer bwō’ bərûḵə yəhwâ lāmmâ ṯ<sup>a</sup>‘ămōḏ b<sup>a</sup>ḥûṣ wə’ānōḵî pinnîṯî habayiṯ ûmāqwōm lagəmallîm: </p>
 <p>32 wayyāḇō’ hā’îš habayəṯâ wayəfat<sup>a</sup>ḥ hagəmallîm wayyitēn teḇen ûmisəpwō’ lagəmallîm ûmayim lirəḥōṣ raḡəlāyw wəraḡəlê hā’ănāšîm ’ăšer ’itwō: </p>
 <p>33 <font color="brown">wayyîśem</font> <font color="blue">wayyûśam</font> ləfānāyw le’ĕḵōl wayyō’mer lō’ ’ōḵal ‘aḏ ’im-dibarətî dəḇārāy wayyō’mer dabēr: </p>
 <p>34 wayyō’mar ‘eḇeḏ ’aḇərâām ’ānōḵî: </p>
 <p>35 wayhwâ bēraḵə ’eṯ-’ăḏōnî mə’ōḏ wayyiḡədāl wayyiten-lwō ṣō’n ûḇāqār wəḵesef wəzâāḇ w<sup>a</sup>‘ăḇāḏim ûšəfāḥōṯ ûḡəmallîm w<sup>a</sup>ḥămōrîm: </p>
 <p>36 watēleḏ śārâ ’ēšeṯ ’ăḏōnî ḇēn la’ḏōnî ’<sup>a</sup>ḥărê ziqənāṯāh wayyiten-llwō<font color="red"><sup>1</sup></font> ’eṯ-kāl-’ăšer-lwō: </p>
 <p>37 wayyašəbi‘ēnî ’ăḏōnî lē’mōr lō’-ṯiqq<sup>a</sup>ḥ ’iššâ liḇənî mibənwōṯ hakən<sup>a</sup>‘ănî ’ăšer ’ānōḵî yōšēḇ bə’arəṣwō: </p>
 <p>38 ’im-lō’ ’el-bêṯ-’āḇî tēlēḵə wə’el-mišəp<sup>a</sup>ḥətî wəlāq<sup>a</sup>ḥətā ’iššâ liḇənî: </p>
 <p>39 wā’ōmar ’el-’ăḏōnî ’ulay lō’-ṯēlēḵə hā’iššâ ’<sup>a</sup>ḥărāy: </p>
 <p>40 wayyō’mer ’ēlāy yəhwâ ’ăšer-hiṯəhallaḵətî ləfānāyw yišəl<sup>a</sup>ḥ malə’āḵwō ’itāḵə wəhiṣəlîḥa darəkeḵā wəlāq<sup>a</sup>ḥətā ’iššâ liḇənî mimmišəp<sup>a</sup>ḥətî ûmibêṯ ’āḇî: </p>
 <p>41 ’āz tinnāqeh mē’ālāṯî kî ṯāḇwō’ ’el-mišəp<sup>a</sup>ḥətî wə’im-lō’ yitənû lāḵə wəhāyîṯā nāqî mē’ālāṯî: </p>
 <p>42 wā’āḇō’ hayywōm ’el-hā‘āyin wā’ōmar yəhwâ ’ĕlōhê ’ăḏōnî ’aḇərâām ’im-yešəḵā-nnā’ maṣəlîḥa darəkî ’ăšer ’ānōḵî hōlēḵə ‘āleyhā: </p>
 <p>43 hinnēh ’ānōḵî niṣṣāḇ ‘al-‘ên hammāyim wəhāyâ hā‘aləmâ hayyōṣē’ṯ lišə’ōḇ wə’āmarətî ’ēleyhā hašəqînî-nā’ mə‘aṭ-mayim mikadēḵə: </p>
 <p>44 wə’āmərâ ’ēlay gam-’atâ šəṯēh wəḡam liḡəmalleyḵā ’ešə’āḇ hiw’ hā’iššâ ’ăšer-hōḵîḥa yəhwâ ləḇen-’ăḏōnî: </p>
 <p>45 ’ănî ṭerem ’ăḵalleh ləḏabēr ’el-libî wəhinnēh riḇəqâ yōṣē’ṯ wəḵadāh ‘al-šiḵəmāh watēreḏ hā‘ayənâ watišə’āḇ wā’ōmar ’ēleyhā hašəqînî nā’: </p>
 <p>46 watəmahēr watwōreḏ kadāh mē‘āleyhā watō’mer šəṯēh wəḡam-gəmalleyḵā ’ašəqeh wā’ēšətə wəḡam hagəmallîm hišəqāṯâ: </p>
 <p>47 wā’ešə’al ’ōṯāh wā’ōmar baṯ-mî ’atə watō’mer baṯ-bəṯû’ēl ben-nāḥwōr ’ăšer yāləḏâ-llwō miləkâ wā’āśim hannezem ‘al-’apāh wəhaṣṣəmîḏîm ‘al-yāḏeyhā: </p>
 <p>48 wā’eqqōḏ wā’ešət<sup>a</sup>ḥăweh layhwâ wā’ăḇārēḵə ’eṯ-yəhwâ ’ĕlōhê ’ăḏōnî ’aḇərâām ’ăšer hinəḥanî bəḏereḵə ’ĕmeṯ lāq<sup>a</sup>ḥaṯ ’eṯ-baṯ-’ăḥî ’ăḏōnî liḇənwō: </p>
 <p>49 wə‘atâ ’im-yešəḵem ‘ōśîm ḥeseḏ we’ĕmeṯ ’eṯ-’ăḏōnî hagîḏû lî wə’im-lō’ hagîḏû lî wə’efəneh ‘al-yāmîn ’wō ‘al-śəmō’l: </p>
 <p>50 wayy<sup>a</sup>‘an lāḇān ûḇəṯû’ēl wayyō’mərû mêəhwâ yāṣā’ hadāḇār lō’ nûḵal dabēr ’ēleyḵā r<sup>a</sup>‘ ’wō-ṭwōḇ: </p>
 <p>51 hinnēh-riḇəqâ ləfāneyḵā q<sup>a</sup>ḥ wālēḵə ûṯəhî ’iššâ ləḇen-’ăḏōneyḵā ka’ăšer diber yəhwâ: </p>
 <p>52 wayəhî ka’ăšer šām<sup>a</sup>‘ ‘eḇeḏ ’aḇərâām ’eṯ-diḇərêhem wayyišət<sup>a</sup>ḥû ’arəṣâ layhwâ: </p>
 <p>53 wayywōṣē’ hā‘eḇeḏ kəlê-ḵesef ûḵəlê zâāḇ ûḇəḡāḏîm wayyitēn ləriḇəqâ ûmiḡədānōṯ nāṯan lə’āḥîhā ûlə’immāh: </p>
 <p>54 wayyō’ḵəlû wayyišətû hû’ wəhā’ănāšîm ’ăšer-‘immwō wayyālînû wayyāqûmû ḇabōqer wayyō’mer šalləḥunî la’ḏōnî: </p>
 <p>55 wayyō’mer ’āḥîhā wə’immāh tēšēḇ hann<sup>a</sup>‘ărā ’itānû yāmîm ’wō ‘āśwōr ’<sup>a</sup>ḥar tēlēḵə: </p>
 <p>56 wayyō’mer ’ălēhem ’al-tə’<sup>a</sup>ḥărû ’ōṯî wayhwâ hiṣəlîḥa darəkî šalləḥûnî wə’ēləḵâ la’ḏōnî: </p>
 <p>57 wayyō’mərû niqərā’ lann<sup>a</sup>‘ărā wənišə’ălâ ’eṯ-pîhā: </p>
 <p>58 wayyiqərə’û ləriḇəqâ wayyō’mərû ’ēleyhā hăṯēləḵî ‘im-hā’îš hazzeh watō’mer ’ēlēḵə: </p>
 <p>59 wayəšalləḥû ’eṯ-riḇəqâ ’ăḥōṯām wə’eṯ-mēniqətāh wə’eṯ-‘eḇeḏ ’aḇərâām wə’eṯ-’ănāšāyw: </p>
 <p>60 wayəḇārăḵû ’eṯ-riḇəqâ wayyō’mərû lāh ’ăḥōṯēnû ’atə hăyî lə’aləfê rəḇāḇâ wəyîraš zarə‘ēḵə ’ēṯ š<sup>a</sup>‘ar śōnə’āyw: </p>
 <p>61 watāqām riḇəqâ wən<sup>a</sup>‘ărōṯeyhā watirəkaḇənâ ‘al-hagəmallîm watēlaḵənâ ’<sup>a</sup>ḥărê hā’îš wayyiqq<sup>a</sup>ḥ hā‘eḇeḏ ’eṯ-riḇəqâ wayyēlaḵə: </p>
 <p>62 wəyiṣəḥāq bā’ mibwō’ bə’ēr l<sup>a</sup>ḥay rō’î wəhû’ ywōšēḇ bə’ereṣ hanneḡeḇ: </p>
 <p>63 wayyēṣē’ yiṣəḥāq lāśûḥa baśśāḏeh lifənwōṯ ‘āreḇ wayyiśśā’ ‘ênāyw wayyarə’ wəhinnēh ḡəmallîm bā’îm: </p>
 <p>64 watiśśā’ riḇəqâ ’eṯ-‘êneyhā watēre’ ’eṯ-yiṣəḥāq watipōl mē‘al hagāmāl: </p>
 <p>65 watō’mer ’el-hā‘eḇeḏ mî-hā’îš hallāzeh hahōlēḵə baśśāḏeh liqərā’ṯēnû wayyō’mer hā‘eḇeḏ hû’ ’ăḏōnî watiqq<sup>a</sup>ḥ haṣṣā‘îf watiṯəkās: </p>
 <p>66 wayəsapēr hā‘eḇeḏ ləyiṣəḥāq ’ēṯ kāl-hadəḇārîm ’ăšer ‘āśâ: </p>
 <p>67 wayəḇi’ehā yiṣəḥāq hā’ōhĕlâ śārâ ’immwō wayyiqq<sup>a</sup>ḥ ’eṯ-riḇəqâ watəhî-lwō lə’iššâ wayye’ĕhāḇehā wayyinnāḥēm yiṣəḥāq ’<sup>a</sup>ḥărê ’immwō: f</p>
 </td>
 </tr></table>
 <p></p><hr>
 <center>
 <a href="gen025.htm">Next: Genesis (Bereshit) Chapter 25</a></center>
 </body>