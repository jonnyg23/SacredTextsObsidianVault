<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/kg2023.htm">Polyglot</a> 
 <a href="../kjv/kg2023.htm">KJV</a> 
 <a href="../sep/kg2023.htm">Sep</a> 
 <a href="../vul/kg2023.htm">Vul</a> 
 
 <br>
 <br><a href="kg2.htm">2 Kings (2 Melakhim) Index</a><br>
  
 <a href="kg2022.htm">Previous</a> 
 <a href="kg2024.htm">Next</a> 
 </center>
 <hr>
 
 <h3 align="CENTER">Tanach (Hebrew): 2 Kings (2 Melakhim) Chapter 23</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיִּשְׁלַ֖ח הַמֶּ֑לֶךְ וַיַּאַסְפ֣וּ אֵלָ֔יו כָּל־זִקְנֵ֥י יְהוּדָ֖ה וִירוּשָׁלִָֽם׃ </span></p>
 <p align="RIGHT"><span lang="he">‎<a name="002">2</a> ‏וַיַּ֣עַל הַמֶּ֣לֶךְ בֵּית־יְהוָ֡ה וְכָל־אִ֣ישׁ יְהוּדָה֩ וְכָל־יֹשְׁבֵ֨י יְרוּשָׁלִַ֜ם אִתּ֗וֹ וְהַכֹּֽהֲנִים֙ וְהַנְּבִיאִ֔ים וְכָל־הָעָ֖ם לְמִקָּטֹ֣ן וְעַד־גָּד֑וֹל וַיִּקְרָ֣א בְאָזְנֵיהֶ֗ם אֶת־כָּל־דִּבְרֵי֙ סֵ֣פֶר הַבְּרִ֔ית הַנִּמְצָ֖א בְּבֵ֥ית יְהוָֽה׃ </span></p>
 <p align="RIGHT"><span lang="he">‎<a name="003">3</a> ‏וַיַּעֲמֹ֣ד הַ֠מֶּלֶךְ עַֽל־הָ֨עַמּ֜וּד וַיִּכְרֹ֥ת אֶֽת־הַבְּרִ֣ית׀ לִפְנֵ֣י יְהוָ֗ה לָלֶ֜כֶת אַחַ֤ר יְהוָה֙ וְלִשְׁמֹ֨ר מִצְוֹתָ֜יו וְאֶת־עֵדְוֹתָ֤יו וְאֶת־חֻקֹּתָיו֙ בְּכָל־לֵ֣ב וּבְכָל־נֶ֔פֶשׁ לְהָקִ֗ים אֶת־דִּבְרֵי֙ הַבְּרִ֣ית הַזֹּ֔את הַכְּתֻבִ֖ים עַל־הַסֵּ֣פֶר הַזֶּ֑ה וַיַּעֲמֹ֥ד כָּל־הָעָ֖ם בַּבְּרִֽית׃ </span></p>
 <p align="RIGHT"><span lang="he">‎<a name="004">4</a> ‏וַיְצַ֣ו הַמֶּ֡לֶךְ אֶת־חִלְקִיָּהוּ֩ הַכֹּהֵ֨ן הַגָּד֜וֹל וְאֶת־כֹּהֲנֵ֣י הַמִּשְׁנֶה֮ וְאֶת־שֹׁמְרֵ֣י הַסַּף֒ לְהוֹצִיא֙ מֵהֵיכַ֣ל יְהוָ֔ה אֵ֣ת כָּל־הַכֵּלִ֗ים הָֽעֲשׂוּיִם֙ לַבַּ֣עַל וְלָֽאֲשֵׁרָ֔ה וּלְכֹ֖ל צְבָ֣א הַשָּׁמָ֑יִם וַֽיִּשְׂרְפֵ֞ם מִח֤וּץ לִירוּשָׁלִַ֙ם֙ בְּשַׁדְמ֣וֹת קִדְר֔וֹן וְנָשָׂ֥א אֶת־עֲפָרָ֖ם בֵּֽית־אֵֽל׃ </span></p>
 <p align="RIGHT"><span lang="he">‎<a name="005">5</a> ‏וְהִשְׁבִּ֣ית אֶת־הַכְּמָרִ֗ים אֲשֶׁ֤ר נָֽתְנוּ֙ מַלְכֵ֣י יְהוּדָ֔ה וַיְקַטֵּ֤ר בַּבָּמוֹת֙ בְּעָרֵ֣י יְהוּדָ֔ה וּמְסִבֵּ֖י יְרוּשָׁלִָ֑ם וְאֶת־הַֽמְקַטְּרִ֣ים לַבַּ֗עַל לַשֶּׁ֤מֶשׁ וְלַיָּרֵ֙חַ֙ וְלַמַּזָּל֔וֹת וּלְכֹ֖ל צְבָ֥א הַשָּׁמָֽיִם׃ </span></p>
 <p align="RIGHT"><span lang="he">‎<a name="006">6</a> ‏וַיֹּצֵ֣א אֶת־הָאֲשֵׁרָה֩ מִבֵּ֨ית יְהוָ֜ה מִח֤וּץ לִירוּשָׁלִַ֙ם֙ אֶל־נַ֣חַל קִדְר֔וֹן וַיִּשְׂרֹ֥ף אֹתָ֛הּ בְּנַ֥חַל קִדְר֖וֹן וַיָּ֣דֶק לְעָפָ֑ר וַיַּשְׁלֵךְ֙ אֶת־עֲפָרָ֔הּ עַל־קֶ֖בֶר בְּנֵ֥י הָעָֽם׃ </span></p>
 <p align="RIGHT"><span lang="he">‎<a name="007">7</a> ‏וַיִּתֹּץ֙ אֶת־בָּתֵּ֣י הַקְּדֵשִׁ֔ים אֲשֶׁ֖ר בְּבֵ֣ית יְהוָ֑ה אֲשֶׁ֣ר הַנָּשִׁ֗ים אֹרְג֥וֹת שָׁ֛ם בָּתִּ֖ים לָאֲשֵׁרָֽה׃ </span></p>
 <p align="RIGHT"><span lang="he">‎<a name="008">8</a> ‏וַיָּבֵ֤א אֶת־כָּל־הַכֹּֽהֲנִים֙ מֵעָרֵ֣י יְהוּדָ֔ה וַיְטַמֵּ֣א אֶת־הַבָּמ֗וֹת אֲשֶׁ֤ר קִטְּרוּ־שָׁ֙מָּה֙ הַכֹּ֣הֲנִ֔ים מִגֶּ֖בַע עַד־בְּאֵ֣ר שָׁ֑בַע וְנָתַ֞ץ אֶת־בָּמ֣וֹת הַשְּׁעָרִ֗ים אֲשֶׁר־פֶּ֜תַח שַׁ֤עַר יְהוֹשֻׁ֙עַ֙ שַׂר־הָעִ֔יר אֲשֶֽׁר־עַל־שְׂמֹ֥אול אִ֖ישׁ בְּשַׁ֥עַר הָעִֽיר׃ </span></p>
 <p align="RIGHT"><span lang="he">‎<a name="009">9</a> ‏אַ֗ךְ לֹ֤א יַֽעֲלוּ֙ כֹּהֲנֵ֣י הַבָּמ֔וֹת אֶל־מִזְבַּ֥ח יְהוָ֖ה בִּירוּשָׁלִָ֑ם כִּ֛י אִם־אָכְל֥וּ מַצּ֖וֹת בְּת֥וֹךְ אֲחֵיהֶֽם׃ </span></p>
 <p align="RIGHT"><span lang="he">‎<a name="010">10</a> ‏וְטִמֵּ֣א אֶת־הַתֹּ֔פֶת אֲשֶׁ֖ר בְּגֵ֣י <font color="brown">בני־</font> <font color="blue">בֶן־</font> הִנֹּ֑ם לְבִלְתִּ֗י לְהַעֲבִ֨יר אִ֜ישׁ אֶת־בְּנ֧וֹ וְאֶת־בִּתּ֛וֹ בָּאֵ֖שׁ לַמֹּֽלֶךְ׃ </span></p>
 <p align="RIGHT"><span lang="he">‎<a name="011">11</a> ‏וַיַּשְׁבֵּ֣ת אֶת־הַסּוּסִ֗ים אֲשֶׁ֣ר נָתְנוּ֩ מַלְכֵ֨י יְהוּדָ֤ה לַשֶּׁ֙מֶשׁ֙ מִבֹּ֣א בֵית־יְהוָ֔ה אֶל־לִשְׁכַּת֙ נְתַן־מֶ֣לֶךְ הַסָּרִ֔יס אֲשֶׁ֖ר בַּפַּרְוָרִ֑ים וְאֶת־מַרְכְּב֥וֹת הַשֶּׁ֖מֶשׁ שָׂרַ֥ף בָּאֵֽשׁ׃ </span></p>
 <p align="RIGHT"><span lang="he">‎<a name="012">12</a> ‏וְאֶֽת־הַֽמִּזְבְּח֡וֹת אֲשֶׁ֣ר עַל־הַגָּג֩ עֲלִיַּ֨ת אָחָ֜ז אֲשֶׁר־עָשׂ֣וּ׀ מַלְכֵ֣י יְהוּדָ֗ה וְאֶת־הַֽמִּזְבְּחוֹת֙ אֲשֶׁר־עָשָׂ֣ה מְנַשֶּׁ֔ה בִּשְׁתֵּ֛י חַצְר֥וֹת בֵּית־יְהוָ֖ה נָתַ֣ץ הַמֶּ֑לֶךְ וַיָּ֣רָץ מִשָּׁ֔ם וְהִשְׁלִ֥יךְ אֶת־עֲפָרָ֖ם אֶל־נַ֥חַל קִדְרֽוֹן׃ </span></p>
 <p align="RIGHT"><span lang="he">‎<a name="013">13</a> ‏וְֽאֶת־הַבָּמ֞וֹת אֲשֶׁ֣ר׀ עַל־פְּנֵ֣י יְרוּשָׁלִַ֗ם אֲשֶׁר֮ מִימִ֣ין לְהַר־הַמַּשְׁחִית֒ אֲשֶׁ֣ר בָּ֠נָה שְׁלֹמֹ֨ה מֶֽלֶךְ־יִשְׂרָאֵ֜ל לְעַשְׁתֹּ֣רֶת׀ שִׁקֻּ֣ץ צִידֹנִ֗ים וְלִכְמוֹשׁ֙ שִׁקֻּ֣ץ מוֹאָ֔ב וּלְמִלְכֹּ֖ם תּוֹעֲבַ֣ת בְּנֵֽי־עַמּ֑וֹן טִמֵּ֖א הַמֶּֽלֶךְ׃ </span></p>
 <p align="RIGHT"><span lang="he">‎<a name="014">14</a> ‏וְשִׁבַּר֙ אֶת־הַמַּצֵּב֔וֹת וַיִּכְרֹ֖ת אֶת־הָאֲשֵׁרִ֑ים וַיְמַלֵּ֥א אֶת־מְקוֹמָ֖ם עַצְמ֥וֹת אָדָֽם׃ </span></p>
 <p align="RIGHT"><span lang="he">‎<a name="015">15</a> ‏וְגַ֨ם אֶת־הַמִּזְבֵּ֜חַ אֲשֶׁ֣ר בְּבֵֽית־אֵ֗ל הַבָּמָה֙ אֲשֶׁ֨ר עָשָׂ֜ה יָרָבְעָ֤ם בֶּן־נְבָט֙ אֲשֶׁ֣ר הֶחֱטִ֣יא אֶת־יִשְׂרָאֵ֔ל גַּ֣ם אֶת־הַמִּזְבֵּ֧חַ הַה֛וּא וְאֶת־הַבָּמָ֖ה נָתָ֑ץ וַיִּשְׂרֹ֧ף אֶת־הַבָּמָ֛ה הֵדַ֥ק לְעָפָ֖ר וְשָׂרַ֥ף אֲשֵׁרָֽה׃ </span></p>
 <p align="RIGHT"><span lang="he">‎<a name="016">16</a> ‏וַיִּ֣פֶן יֹאשִׁיָּ֗הוּ וַיַּ֨רְא אֶת־הַקְּבָרִ֤ים אֲשֶׁר־שָׁם֙ בָּהָ֔ר וַיִּשְׁלַ֗ח וַיִּקַּ֤ח אֶת־הָֽעֲצָמוֹת֙ מִן־הַקְּבָרִ֔ים וַיִּשְׂרֹ֥ף עַל־הַמִּזְבֵּ֖חַ וַֽיְטַמְּאֵ֑הוּ כִּדְבַ֣ר יְהוָ֗ה אֲשֶׁ֤ר קָרָא֙ אִ֣ישׁ הָאֱלֹהִ֔ים אֲשֶׁ֣ר קָרָ֔א אֶת־הַדְּבָרִ֖ים הָאֵֽלֶּה׃ </span></p>
 <p align="RIGHT"><span lang="he">‎<a name="017">17</a> ‏וַיֹּ֕אמֶר מָ֚ה הַצִּיּ֣וּן הַלָּ֔ז אֲשֶׁ֖ר אֲנִ֣י רֹאֶ֑ה וַיֹּאמְר֨וּ אֵלָ֜יו אַנְשֵׁ֣י הָעִ֗יר הַקֶּ֤בֶר אִישׁ־הָֽאֱלֹהִים֙ אֲשֶׁר־בָּ֣א מִֽיהוּדָ֔ה וַיִּקְרָ֗א אֶת־הַדְּבָרִ֤ים הָאֵ֙לֶּה֙ אֲשֶׁ֣ר עָשִׂ֔יתָ עַ֖ל הַמִּזְבַּ֥ח בֵּֽית־אֵֽל׃ </span></p>
 <p align="RIGHT"><span lang="he">‎<a name="018">18</a> ‏וַיֹּ֙אמֶר֙ הַנִּ֣יחוּ ל֔וֹ אִ֖ישׁ אַל־יָנַ֣ע עַצְמֹתָ֑יו וַֽיְמַלְּטוּ֙ עַצְמֹתָ֔יו אֵ֚ת עַצְמ֣וֹת הַנָּבִ֔יא אֲשֶׁר־בָּ֖א מִשֹּׁמְרֽוֹן׃ </span></p>
 <p align="RIGHT"><span lang="he">‎<a name="019">19</a> ‏וְגַם֩ אֶת־כָּל־בָּתֵּ֨י הַבָּמ֜וֹת אֲשֶׁ֣ר׀ בְּעָרֵ֣י שֹׁמְר֗וֹן אֲשֶׁ֨ר עָשׂ֜וּ מַלְכֵ֤י יִשְׂרָאֵל֙ לְהַכְעִ֔יס הֵסִ֖יר יֹֽאשִׁיָּ֑הוּ וַיַּ֣עַשׂ לָהֶ֔ם כְּכָל־הַֽמַּעֲשִׂ֔ים אֲשֶׁ֥ר עָשָׂ֖ה בְּבֵֽית־אֵֽל׃ </span></p>
 <p align="RIGHT"><span lang="he">‎<a name="020">20</a> ‏וַ֠יִּזְבַּח אֶת־כָּל־כֹּהֲנֵ֨י הַבָּמ֤וֹת אֲשֶׁר־שָׁם֙ עַל־הַֽמִּזְבְּח֔וֹת וַיִּשְׂרֹ֛ף אֶת־עַצְמ֥וֹת אָדָ֖ם עֲלֵיהֶ֑ם וַיָּ֖שָׁב יְרוּשָׁלִָֽם׃ </span></p>
 <p align="RIGHT"><span lang="he">‎<a name="021">21</a> ‏וַיְצַ֤ו הַמֶּ֙לֶךְ֙ אֶת־כָּל־הָעָ֣ם לֵאמֹ֔ר עֲשׂ֣וּ פֶ֔סַח לַֽיהוָ֖ה אֱלֹֽהֵיכֶ֑ם כַּכָּת֕וּב עַ֛ל סֵ֥פֶר הַבְּרִ֖ית הַזֶּֽה׃ </span></p>
 <p align="RIGHT"><span lang="he">‎<a name="022">22</a> ‏כִּ֣י לֹ֤א נַֽעֲשָׂה֙ כַּפֶּ֣סַח הַזֶּ֔ה מִימֵי֙ הַשֹּׁ֣פְטִ֔ים אֲשֶׁ֥ר שָׁפְט֖וּ אֶת־יִשְׂרָאֵ֑ל וְכֹ֗ל יְמֵ֛י מַלְכֵ֥י יִשְׂרָאֵ֖ל וּמַלְכֵ֥י יְהוּדָֽה׃ </span></p>
 <p align="RIGHT"><span lang="he">‎<a name="023">23</a> ‏כִּ֗י אִם־בִּשְׁמֹנֶ֤ה עֶשְׂרֵה֙ שָׁנָ֔ה לַמֶּ֖לֶךְ יֹֽאשִׁיָּ֑הוּ נַעֲשָׂ֞ה הַפֶּ֧סַח הַזֶּ֛ה לַיהוָ֖ה בִּירוּשָׁלִָֽם׃ </span></p>
 <p align="RIGHT"><span lang="he">‎<a name="024">24</a> ‏וְגַ֣ם אֶת־הָאֹב֣וֹת וְאֶת־הַ֠יִּדְּעֹנִים וְאֶת־הַתְּרָפִ֨ים וְאֶת־הַגִּלֻּלִ֜ים וְאֵ֣ת כָּל־הַשִּׁקֻּצִ֗ים אֲשֶׁ֤ר נִרְאוּ֙ בְּאֶ֤רֶץ יְהוּדָה֙ וּבִיר֣וּשָׁלִַ֔ם בִּעֵ֖ר יֹֽאשִׁיָּ֑הוּ לְ֠מַעַן הָקִ֞ים אֶת־דִּבְרֵ֤י הַתּוֹרָה֙ הַכְּתֻבִ֣ים עַל־הַסֵּ֔פֶר אֲשֶׁ֥ר מָצָ֛א חִלְקִיָּ֥הוּ הַכֹּהֵ֖ן בֵּ֥ית יְהוָֽה׃ </span></p>
 <p align="RIGHT"><span lang="he">‎<a name="025">25</a> ‏וְכָמֹהוּ֩ לֹֽא־הָיָ֨ה לְפָנָ֜יו מֶ֗לֶךְ אֲשֶׁר־שָׁ֤ב אֶל־יְהוָה֙ בְּכָל־לְבָב֤וֹ וּבְכָל־נַפְשׁוֹ֙ וּבְכָל־מְאֹד֔וֹ כְּכֹ֖ל תּוֹרַ֣ת מֹשֶׁ֑ה וְאַחֲרָ֖יו לֹֽא־קָ֥ם כָּמֹֽהוּ׃ </span></p>
 <p align="RIGHT"><span lang="he">‎<a name="026">26</a> ‏אַ֣ךְ׀ לֹֽא־שָׁ֣ב יְהוָ֗ה מֵחֲר֤וֹן אַפּוֹ֙ הַגָּד֔וֹל אֲשֶׁר־חָרָ֥ה אַפּ֖וֹ בִּֽיהוּדָ֑ה עַ֚ל כָּל־הַכְּעָסִ֔ים אֲשֶׁ֥ר הִכְעִיס֖וֹ מְנַשֶּֽׁה׃ </span></p>
 <p align="RIGHT"><span lang="he">‎<a name="027">27</a> ‏וַיֹּ֣אמֶר יְהוָ֗ה גַּ֤ם אֶת־יְהוּדָה֙ אָסִיר֙ מֵעַ֣ל פָּנַ֔י כַּאֲשֶׁ֥ר הֲסִרֹ֖תִי אֶת־יִשְׂרָאֵ֑ל וּ֠מָאַסְתִּי אֶת־הָעִ֨יר הַזֹּ֤את אֲשֶׁר־בָּחַ֙רְתִּי֙ אֶת־יְר֣וּשָׁלִַ֔ם וְאֶת־הַבַּ֔יִת אֲשֶׁ֣ר אָמַ֔רְתִּי יִהְיֶ֥ה שְׁמִ֖י שָֽׁם׃ </span></p>
 <p align="RIGHT"><span lang="he">‎<a name="028">28</a> ‏וְיֶ֛תֶר דִּבְרֵ֥י יֹאשִׁיָּ֖הוּ וְכָל־אֲשֶׁ֣ר עָשָׂ֑ה הֲלֹא־הֵ֣ם כְּתוּבִ֗ים עַל־סֵ֛פֶר דִּבְרֵ֥י הַיָּמִ֖ים לְמַלְכֵ֥י יְהוּדָֽה׃ </span></p>
 <p align="RIGHT"><span lang="he">‎<a name="029">29</a> ‏בְּיָמָ֡יו עָלָה֩ פַרְעֹ֨ה נְכֹ֧ה מֶֽלֶךְ־מִצְרַ֛יִם עַל־מֶ֥לֶךְ אַשּׁ֖וּר עַל־נְהַר־פְּרָ֑ת וַיֵּ֨לֶךְ הַמֶּ֤לֶךְ יֹאשִׁיָּ֙הוּ֙ לִקְרָאת֔וֹ וַיְמִיתֵ֙הוּ֙ בִּמְגִדּ֔וֹ כִּרְאֹת֖וֹ אֹתֽוֹ׃ </span></p>
 <p align="RIGHT"><span lang="he">‎<a name="030">30</a> ‏וַיַּרְכִּבֻ֨הוּ עֲבָדָ֥יו מֵת֙ מִמְּגִדּ֔וֹ וַיְבִאֻ֙הוּ֙ יְר֣וּשָׁלִַ֔ם וַֽיִּקְבְּרֻ֖הוּ בִּקְבֻֽרָת֑וֹ וַיִּקַּ֣ח עַם־הָאָ֗רֶץ אֶת־יְהֽוֹאָחָז֙ בֶּן־יֹ֣אשִׁיָּ֔הוּ וַיִּמְשְׁח֥וּ אֹת֛וֹ וַיַּמְלִ֥יכוּ אֹת֖וֹ תַּ֥חַת אָבִֽיו׃ פ</span></p>
 <p align="RIGHT"><span lang="he">‎<a name="031">31</a> ‏בֶּן־עֶשְׂרִ֨ים וְשָׁלֹ֤שׁ שָׁנָה֙ יְהוֹאָחָ֣ז בְּמָלְכ֔וֹ וּשְׁלֹשָׁ֣ה חֳדָשִׁ֔ים מָלַ֖ךְ בִּירוּשָׁלִָ֑ם וְשֵׁ֣ם אִמּ֔וֹ חֲמוּטַ֥ל בַּֽת־יִרְמְיָ֖הוּ מִלִּבְנָֽה׃ </span></p>
 <p align="RIGHT"><span lang="he">‎<a name="032">32</a> ‏וַיַּ֥עַשׂ הָרַ֖ע בְּעֵינֵ֣י יְהוָ֑ה כְּכֹ֥ל אֲשֶׁר־עָשׂ֖וּ אֲבֹתָֽיו׃ </span></p>
 <p align="RIGHT"><span lang="he">‎<a name="033">33</a> ‏וַיַּאַסְרֵהוּ֩ פַרְעֹ֨ה נְכֹ֤ה בְרִבְלָה֙ בְּאֶ֣רֶץ חֲמָ֔ת <font color="brown">במלך</font> <font color="blue">מִמְּלֹ֖ךְ<font color="red"><sup>a</sup></font></font> בִּירוּשָׁלִָ֑ם וַיִּתֶּן־עֹ֙נֶשׁ֙ עַל־הָאָ֔רֶץ מֵאָ֥ה כִכַּר־כֶּ֖סֶף וְכִכַּ֥ר זָהָֽב׃ </span></p>
 <p align="RIGHT"><span lang="he">‎<a name="034">34</a> ‏וַיַּמְלֵךְ֩ פַּרְעֹ֨ה נְכֹ֜ה אֶת־אֶלְיָקִ֣ים בֶּן־יֹאשִׁיָּ֗הוּ תַּ֚חַת יֹאשִׁיָּ֣הוּ אָבִ֔יו וַיַּסֵּ֥ב אֶת־שְׁמ֖וֹ יְהוֹיָקִ֑ים וְאֶת־יְהוֹאָחָ֣ז לָקָ֔ח וַיָּבֹ֥א מִצְרַ֖יִם וַיָּ֥מָת שָֽׁם׃ </span></p>
 <p align="RIGHT"><span lang="he">‎<a name="035">35</a> ‏וְהַכֶּ֣סֶף וְהַזָּהָ֗ב נָתַ֤ן יְהוֹיָקִים֙ לְפַרְעֹ֔ה אַ֚ךְ הֶעֱרִ֣יךְ אֶת־הָאָ֔רֶץ לָתֵ֥ת אֶת־הַכֶּ֖סֶף עַל־פִּ֣י פַרְעֹ֑ה אִ֣ישׁ כְּעֶרְכּ֗וֹ נָגַ֞שׂ אֶת־הַכֶּ֤סֶף וְאֶת־הַזָּהָב֙ אֶת־עַ֣ם הָאָ֔רֶץ לָתֵ֖ת לְפַרְעֹ֥ה נְכֹֽה׃ ס</span></p>
 <p align="RIGHT"><span lang="he">‎<a name="036">36</a> ‏בֶּן־עֶשְׂרִ֨ים וְחָמֵ֤שׁ שָׁנָ֨ה יְהוֹיָקִ֣ים בְּמָלְכ֔וֹ וְאַחַ֤ת עֶשְׂרֵה֙ שָׁנָ֔ה מָלַ֖ךְ בִּירוּשָׁלִָ֑ם וְשֵׁ֣ם אִמּ֔וֹ <font color="brown">זבידה</font> <font color="blue">זְבוּדָּ֥ה</font> בַת־פְּדָיָ֖ה מִן־רוּמָֽה׃ </span></p>
 <p align="RIGHT"><span lang="he">‎<a name="037">37</a> ‏וַיַּ֥עַשׂ הָרַ֖ע בְּעֵינֵ֣י יְהוָ֑ה כְּכֹ֥ל אֲשֶׁר־עָשׂ֖וּ אֲבֹתָֽיו׃ </span></p>
 </td>
 <td width="50%">
 <p>1 wayyišəl<sup>a</sup>ḥ hammeleḵə wayya’asəfû ’ēlāyw kāl-ziqənê yəhûḏâ wîrûšālāim: </p>
 <p>2 wayy<sup>a</sup>‘al hammeleḵə bêṯ-yəhwâ wəḵāl-’îš yəhûḏâ wəḵāl-yōšəḇê yərûšālaim ’itwō wəhakōhănîm wəhannəḇî’îm wəḵāl-hā‘ām ləmiqqāṭōn wə‘aḏ-gāḏwōl wayyiqərā’ ḇə’āzənêhem ’eṯ-kāl-diḇərê sēfer habərîṯ hanniməṣā’ bəḇêṯ yəhwâ: </p>
 <p>3 wayy<sup>a</sup>‘ămōḏ hammeleḵə ‘al-hā‘ammûḏ wayyiḵərōṯ ’eṯ-habərîṯ| lifənê yəhwâ lāleḵeṯ ’<sup>a</sup>ḥar yəhwâ wəlišəmōr miṣəwōṯāyw wə’eṯ-‘ēḏəwōṯāyw wə’eṯ-ḥuqqōṯāyw bəḵāl-lēḇ ûḇəḵāl-nefeš ləhāqîm ’eṯ-diḇərê habərîṯ hazzō’ṯ hakəṯuḇîm ‘al-hassēfer hazzeh wayy<sup>a</sup>‘ămōḏ kāl-hā‘ām babərîṯ: </p>
 <p>4 wayəṣaw hammeleḵə ’eṯ-ḥiləqîyâû hakōhēn hagāḏwōl wə’eṯ-kōhănê hammišəneh wə’eṯ-šōmərê hassaf ləhwōṣî’ mēhêḵal yəhwâ ’ēṯ kāl-hakēlîm hā‘ăśûyim lab<sup>a</sup>‘al wəlā’ăšērâ ûləḵōl ṣəḇā’ haššāmāyim wayyiśərəfēm miḥûṣ lîrûšālaim bəšaḏəmwōṯ qiḏərwōn wənāśā’ ’eṯ-‘ăfārām bêṯ-’ēl: </p>
 <p>5 wəhišəbîṯ ’eṯ-hakəmārîm ’ăšer nāṯənû maləḵê yəhûḏâ wayəqaṭṭēr babāmwōṯ bə‘ārê yəhûḏâ ûməsibê yərûšālāim wə’eṯ-haməqaṭṭərîm lab<sup>a</sup>‘al laššemeš wəlayyārēḥa wəlammazzālwōṯ ûləḵōl ṣəḇā’ haššāmāyim: </p>
 <p>6 wayyōṣē’ ’eṯ-hā’ăšērâ mibêṯ yəhwâ miḥûṣ lîrûšālaim ’el-n<sup>a</sup>ḥal qiḏərwōn wayyiśərōf ’ōṯāh bən<sup>a</sup>ḥal qiḏərwōn wayyāḏeq lə‘āfār wayyašəlēḵə ’eṯ-‘ăfārāh ‘al-qeḇer bənê hā‘ām: </p>
 <p>7 wayyitōṣ ’eṯ-bātê haqqəḏēšîm ’ăšer bəḇêṯ yəhwâ ’ăšer hannāšîm ’ōrəḡwōṯ šām bātîm lā’ăšērâ: </p>
 <p>8 wayyāḇē’ ’eṯ-kāl-hakōhănîm mē‘ārê yəhûḏâ wayəṭammē’ ’eṯ-habāmwōṯ ’ăšer qiṭṭərû-šāmmâ hakōhănîm migeḇ<sup>a</sup>‘ ‘aḏ-bə’ēr šāḇ<sup>a</sup>‘ wənāṯaṣ ’eṯ-bāmwōṯ haššə‘ārîm ’ăšer-peṯ<sup>a</sup>ḥ š<sup>a</sup>‘ar yəhwōšu‘a śar-hā‘îr ’ăšer-‘al-śəmō’wl ’îš bəš<sup>a</sup>‘ar hā‘îr: </p>
 <p>9 ’aḵə lō’ y<sup>a</sup>‘ălû kōhănê habāmwōṯ ’el-mizəb<sup>a</sup>ḥ yəhwâ bîrûšālāim kî ’im-’āḵəlû maṣṣwōṯ bəṯwōḵə ’ăḥêhem: </p>
 <p>10 wəṭimmē’ ’eṯ-hatōfeṯ ’ăšer bəḡê <font color="brown">ḇənê-</font> <font color="blue">ḇen-</font> hinnōm ləḇilətî ləh<sup>a</sup>‘ăḇîr ’îš ’eṯ-bənwō wə’eṯ-bitwō bā’ēš lammōleḵə: </p>
 <p>11 wayyašəbēṯ ’eṯ-hassûsîm ’ăšer nāṯənû maləḵê yəhûḏâ laššemeš mibō’ ḇêṯ-yəhwâ ’el-lišəkaṯ nəṯan-meleḵə hassārîs ’ăšer baparəwārîm wə’eṯ-marəkəḇwōṯ haššemeš śāraf bā’ēš: </p>
 <p>12 wə’eṯ-hammizəbəḥwōṯ ’ăšer ‘al-hagāḡ ‘ălîyaṯ ’āḥāz ’ăšer-‘āśû| maləḵê yəhûḏâ wə’eṯ-hammizəbəḥwōṯ ’ăšer-‘āśâ mənaššeh bišətê ḥaṣərwōṯ bêṯ-yəhwâ nāṯaṣ hammeleḵə wayyārāṣ miššām wəhišəlîḵə ’eṯ-‘ăfārām ’el-n<sup>a</sup>ḥal qiḏərwōn: </p>
 <p>13 wə’eṯ-habāmwōṯ ’ăšer| ‘al-pənê yərûšālaim ’ăšer mîmîn ləhar-hammašəḥîṯ ’ăšer bānâ šəlōmōh meleḵə-yiśərā’ēl lə‘ašətōreṯ| šiqquṣ ṣîḏōnîm wəliḵəmwōš šiqquṣ mwō’āḇ ûləmiləkōm twō‘ăḇaṯ bənê-‘ammwōn ṭimmē’ hammeleḵə: </p>
 <p>14 wəšibar ’eṯ-hammaṣṣēḇwōṯ wayyiḵərōṯ ’eṯ-hā’ăšērîm wayəmallē’ ’eṯ-məqwōmām ‘aṣəmwōṯ ’āḏām: </p>
 <p>15 wəḡam ’eṯ-hammizəbēḥa ’ăšer bəḇêṯ-’ēl habāmâ ’ăšer ‘āśâ yārāḇə‘ām ben-nəḇāṭ ’ăšer heḥĕṭî’ ’eṯ-yiśərā’ēl gam ’eṯ-hammizəbēḥa hahû’ wə’eṯ-habāmâ nāṯāṣ wayyiśərōf ’eṯ-habāmâ hēḏaq lə‘āfār wəśāraf ’ăšērâ: </p>
 <p>16 wayyifen yō’šîyâû wayyarə’ ’eṯ-haqqəḇārîm ’ăšer-šām bâār wayyišəl<sup>a</sup>ḥ wayyiqq<sup>a</sup>ḥ ’eṯ-hā‘ăṣāmwōṯ min-haqqəḇārîm wayyiśərōf ‘al-hammizəbēḥa wayəṭammə’ēhû kiḏəḇar yəhwâ ’ăšer qārā’ ’îš hā’ĕlōhîm ’ăšer qārā’ ’eṯ-hadəḇārîm hā’ēlleh: </p>
 <p>17 wayyō’mer mâ haṣṣîyûn hallāz ’ăšer ’ănî rō’eh wayyō’mərû ’ēlāyw ’anəšê hā‘îr haqqeḇer ’îš-hā’ĕlōhîm ’ăšer-bā’ mîhûḏâ wayyiqərā’ ’eṯ-hadəḇārîm hā’ēlleh ’ăšer ‘āśîṯā ‘al hammizəb<sup>a</sup>ḥ bêṯ-’ēl: </p>
 <p>18 wayyō’mer hannîḥû lwō ’îš ’al-yān<sup>a</sup>‘ ‘aṣəmōṯāyw wayəmalləṭû ‘aṣəmōṯāyw ’ēṯ ‘aṣəmwōṯ hannāḇî’ ’ăšer-bā’ miššōmərwōn: </p>
 <p>19 wəḡam ’eṯ-kāl-bātê habāmwōṯ ’ăšer| bə‘ārê šōmərwōn ’ăšer ‘āśû maləḵê yiśərā’ēl ləhaḵə‘îs hēsîr yō’šîyâû wayy<sup>a</sup>‘aś lâem kəḵāl-hamm<sup>a</sup>‘ăśîm ’ăšer ‘āśâ bəḇêṯ-’ēl: </p>
 <p>20 wayyizəb<sup>a</sup>ḥ ’eṯ-kāl-kōhănê habāmwōṯ ’ăšer-šām ‘al-hammizəbəḥwōṯ wayyiśərōf ’eṯ-‘aṣəmwōṯ ’āḏām ‘ălêhem wayyāšāḇ yərûšālāim: </p>
 <p>21 wayəṣaw hammeleḵə ’eṯ-kāl-hā‘ām lē’mōr ‘ăśû fes<sup>a</sup>ḥ layhwâ ’ĕlōhêḵem kakāṯûḇ ‘al sēfer habərîṯ hazzeh: </p>
 <p>22 kî lō’ n<sup>a</sup>‘ăśâ kapes<sup>a</sup>ḥ hazzeh mîmê haššōfəṭîm ’ăšer šāfəṭû ’eṯ-yiśərā’ēl wəḵōl yəmê maləḵê yiśərā’ēl ûmaləḵê yəhûḏâ: </p>
 <p>23 kî ’im-bišəmōneh ‘eśərēh šānâ lammeleḵə yō’šîyâû n<sup>a</sup>‘ăśâ hapes<sup>a</sup>ḥ hazzeh layhwâ bîrûšālāim: </p>
 <p>24 wəḡam ’eṯ-hā’ōḇwōṯ wə’eṯ-hayyidə‘ōnîm wə’eṯ-hatərāfîm wə’eṯ-hagillulîm wə’ēṯ kāl-haššiqquṣîm ’ăšer nirə’û bə’ereṣ yəhûḏâ ûḇîrûšālaim bi‘ēr yō’šîyâû ləm<sup>a</sup>‘an hāqîm ’eṯ-diḇərê hatwōrâ hakəṯuḇîm ‘al-hassēfer ’ăšer māṣā’ ḥiləqîyâû hakōhēn bêṯ yəhwâ: </p>
 <p>25 wəḵāmōhû lō’-hāyâ ləfānāyw meleḵə ’ăšer-šāḇ ’el-yəhwâ bəḵāl-ləḇāḇwō ûḇəḵāl-nafəšwō ûḇəḵāl-mə’ōḏwō kəḵōl twōraṯ mōšeh wə’<sup>a</sup>ḥărāyw lō’-qām kāmōhû: </p>
 <p>26 ’aḵə| lō’-šāḇ yəhwâ mēḥărwōn ’apwō hagāḏwōl ’ăšer-ḥārâ ’apwō bîhûḏâ ‘al kāl-hakə‘āsîm ’ăšer hiḵə‘îswō mənaššeh: </p>
 <p>27 wayyō’mer yəhwâ gam ’eṯ-yəhûḏâ ’āsîr mē‘al pānay ka’ăšer hăsirōṯî ’eṯ-yiśərā’ēl ûmā’asətî ’eṯ-hā‘îr hazzō’ṯ ’ăšer-bāḥarətî ’eṯ-yərûšālaim wə’eṯ-habayiṯ ’ăšer ’āmarətî yihəyeh šəmî šām: </p>
 <p>28 wəyeṯer diḇərê yō’šîyâû wəḵāl-’ăšer ‘āśâ hălō’-hēm kəṯûḇîm ‘al-sēfer diḇərê hayyāmîm ləmaləḵê yəhûḏâ: </p>
 <p>29 bəyāmāyw ‘ālâ farə‘ōh nəḵōh meleḵə-miṣərayim ‘al-meleḵə ’aššûr ‘al-nəhar-pərāṯ wayyēleḵə hammeleḵə yō’šîyâû liqərā’ṯwō wayəmîṯēhû biməḡidwō kirə’ōṯwō ’ōṯwō: </p>
 <p>30 wayyarəkiḇuhû ‘ăḇāḏāyw mēṯ mimməḡidwō wayəḇi’uhû yərûšālaim wayyiqəbəruhû biqəḇurāṯwō wayyiqq<sup>a</sup>ḥ ‘am-hā’āreṣ ’eṯ-yəhwō’āḥāz ben-yō’šîyâû wayyiməšəḥû ’ōṯwō wayyaməlîḵû ’ōṯwō t<sup>a</sup>ḥaṯ ’āḇîw: f</p>
 <p>31 ben-‘eśərîm wəšālōš šānâ yəhwō’āḥāz bəmāləḵwō ûšəlōšâ ḥŏḏāšîm mālaḵə bîrûšālāim wəšēm ’immwō ḥămûṭal baṯ-yirəməyâû milliḇənâ: </p>
 <p>32 wayy<sup>a</sup>‘aś hār<sup>a</sup>‘ bə‘ênê yəhwâ kəḵōl ’ăšer-‘āśû ’ăḇōṯāyw: </p>
 <p>33 wayya’asərēhû farə‘ōh nəḵōh ḇəriḇəlâ bə’ereṣ ḥămāṯ <font color="brown">biməlōḵə</font> <font color="blue">mimməlōḵə<font color="red"><sup>a</sup></font></font> bîrûšālāim wayyiten-‘ōneš ‘al-hā’āreṣ mē’â ḵikar-kesef wəḵikar zâāḇ: </p>
 <p>34 wayyaməlēḵə parə‘ōh nəḵōh ’eṯ-’eləyāqîm ben-yō’šîyâû t<sup>a</sup>ḥaṯ yō’šîyâû ’āḇîw wayyassēḇ ’eṯ-šəmwō yəhwōyāqîm wə’eṯ-yəhwō’āḥāz lāqāḥ wayyāḇō’ miṣərayim wayyāmāṯ šām: </p>
 <p>35 wəhakesef wəhazzâāḇ nāṯan yəhwōyāqîm ləfarə‘ōh ’aḵə he‘ĕrîḵə ’eṯ-hā’āreṣ lāṯēṯ ’eṯ-hakesef ‘al-pî farə‘ōh ’îš kə‘erəkwō nāḡaś ’eṯ-hakesef wə’eṯ-hazzâāḇ ’eṯ-‘am hā’āreṣ lāṯēṯ ləfarə‘ōh nəḵōh: s</p>
 <p>36 ben-‘eśərîm wəḥāmēš šānâ yəhwōyāqîm bəmāləḵwō wə’<sup>a</sup>ḥaṯ ‘eśərēh šānâ mālaḵə bîrûšālāim wəšēm ’immwō <font color="brown">zəḇîḏâ</font> <font color="blue">zəḇûdâ</font> ḇaṯ-pəḏāyâ min-rûmâ: </p>
 <p>37 wayy<sup>a</sup>‘aś hār<sup>a</sup>‘ bə‘ênê yəhwâ kəḵōl ’ăšer-‘āśû ’ăḇōṯāyw: </p>
 </td>
 </tr></table>
 <p></p><hr>
 <center>
 <a href="kg2024.htm">Next: 2 Kings (2 Melakhim) Chapter 24</a></center>
 </body>