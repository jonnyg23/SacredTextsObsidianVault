<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/amo003.htm">Polyglot</a> 
 <a href="../kjv/amo003.htm">KJV</a> 
 <a href="../sep/amo003.htm">Sep</a> 
 <a href="../vul/amo003.htm">Vul</a> 
 
 <br>
 <br><a href="amo.htm">Amos Index</a><br>
  
 <a href="amo002.htm">Previous</a> 
 <a href="amo004.htm">Next</a> 
 </center>
 <hr>
 
 <h3 align="CENTER">Tanach (Hebrew): Amos Chapter 3</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏שִׁמְע֞וּ אֶת־הַדָּבָ֣ר הַזֶּ֗ה אֲשֶׁ֨ר דִּבֶּ֧ר יְהוָ֛ה עֲלֵיכֶ֖ם בְּנֵ֣י יִשְׂרָאֵ֑ל עַ֚ל כָּל־הַמִּשְׁפָּחָ֔ה אֲשֶׁ֧ר הֶעֱלֵ֛יתִי מֵאֶ֥רֶץ מִצְרַ֖יִם לֵאמֹֽר׃ </span></p>
 <p align="RIGHT"><span lang="he">‎<a name="002">2</a> ‏רַ֚ק אֶתְכֶ֣ם יָדַ֔עְתִּי מִכֹּ֖ל מִשְׁפְּח֣וֹת הָאֲדָמָ֑ה עַל־כֵּן֙ אֶפְקֹ֣ד עֲלֵיכֶ֔ם אֵ֖ת כָּל־עֲוֹנֹֽתֵיכֶֽם׃ </span></p>
 <p align="RIGHT"><span lang="he">‎<a name="003">3</a> ‏הֲיֵלְכ֥וּ שְׁנַ֖יִם יַחְדָּ֑ו בִּלְתִּ֖י אִם־נוֹעָֽדוּ׃ </span></p>
 <p align="RIGHT"><span lang="he">‎<a name="004">4</a> ‏הֲיִשְׁאַ֤ג אַרְיֵה֙ בַּיַּ֔עַר וְטֶ֖רֶף אֵ֣ין ל֑וֹ הֲיִתֵּ֨ן כְּפִ֤יר קוֹלוֹ֙ מִמְּעֹ֣נָת֔וֹ בִּלְתִּ֖י אִם־לָכָֽד׃ </span></p>
 <p align="RIGHT"><span lang="he">‎<a name="005">5</a> ‏הֲתִפֹּ֤ל צִפּוֹר֙ עַל־פַּ֣ח הָאָ֔רֶץ וּמוֹקֵ֖שׁ אֵ֣ין לָ֑הּ הֲיַֽעֲלֶה־פַּח֙ מִן־הָ֣אֲדָמָ֔ה וְלָכ֖וֹד לֹ֥א יִלְכּֽוֹד׃ </span></p>
 <p align="RIGHT"><span lang="he">‎<a name="006">6</a> ‏אִם־יִתָּקַ֤ע שׁוֹפָר֙ בְּעִ֔יר וְעָ֖ם לֹ֣א יֶחֱרָ֑דוּ אִם־תִּהְיֶ֤ה רָעָה֙ בְּעִ֔יר וַיהוָ֖ה לֹ֥א עָשָֽׂה׃ </span></p>
 <p align="RIGHT"><span lang="he">‎<a name="007">7</a> ‏כִּ֣י לֹ֧א יַעֲשֶׂ֛ה אֲדֹנָ֥י יְהוִ֖ה דָּבָ֑ר כִּ֚י אִם־גָּלָ֣ה סוֹד֔וֹ אֶל־עֲבָדָ֖יו הַנְּבִיאִֽים׃ </span></p>
 <p align="RIGHT"><span lang="he">‎<a name="008">8</a> ‏אַרְיֵ֥ה שָׁאָ֖ג מִ֣י לֹ֣א יִירָ֑א אֲדֹנָ֤י יְהוִה֙ דִּבֶּ֔ר מִ֖י לֹ֥א יִנָּבֵֽא׃ </span></p>
 <p align="RIGHT"><span lang="he">‎<a name="009">9</a> ‏הַשְׁמִ֙יעוּ֙ עַל־אַרְמְנ֣וֹת בְּאַשְׁדּ֔וֹד וְעַֽל־אַרְמְנ֖וֹת בְּאֶ֣רֶץ מִצְרָ֑יִם וְאִמְר֗וּ הֵאָֽסְפוּ֙ עַל־הָרֵ֣י שֹׁמְר֔וֹן וּרְא֞וּ מְהוּמֹ֤ת רַבּוֹת֙ בְּתוֹכָ֔הּ וַעֲשׁוּקִ֖ים בְּקִרְבָּֽהּ׃ </span></p>
 <p align="RIGHT"><span lang="he">‎<a name="010">10</a> ‏וְלֹֽא־יָדְע֥וּ עֲשׂוֹת־נְכֹחָ֖ה נְאֻם־יְהוָ֑ה הָאֽוֹצְרִ֛ים חָמָ֥ס וָשֹׁ֖ד בְּאַרְמְנֽוֹתֵיהֶֽם׃ פ</span></p>
 <p align="RIGHT"><span lang="he">‎<a name="011">11</a> ‏לָכֵ֗ן כֹּ֤ה אָמַר֙ אֲדֹנָ֣י יְהוִ֔ה צַ֖ר וּסְבִ֣יב הָאָ֑רֶץ וְהוֹרִ֤ד מִמֵּךְ֙ עֻזֵּ֔ךְ וְנָבֹ֖זּוּ אַרְמְנוֹתָֽיִךְ׃ </span></p>
 <p align="RIGHT"><span lang="he">‎<a name="012">12</a> ‏כֹּה֮ אָמַ֣ר יְהוָה֒ כַּאֲשֶׁר֩ יַצִּ֨יל הָרֹעֶ֜ה מִפִּ֧י הָאֲרִ֛י שְׁתֵּ֥י כְרָעַ֖יִם א֣וֹ בְדַל־אֹ֑זֶן כֵּ֣ן יִנָּצְל֞וּ בְּנֵ֣י יִשְׂרָאֵ֗ל הַיֹּֽשְׁבִים֙ בְּשֹׁ֣מְר֔וֹן בִּפְאַ֥ת מִטָּ֖ה וּבִדְמֶ֥שֶׁק עָֽרֶשׂ׃ </span></p>
 <p align="RIGHT"><span lang="he">‎<a name="013">13</a> ‏שִׁמְע֥וּ וְהָעִ֖ידוּ בְּבֵ֣ית יַֽעֲקֹ֑ב נְאֻם־אֲדֹנָ֥י יְהוִ֖ה אֱלֹהֵ֥י הַצְּבָאֽוֹת׃ </span></p>
 <p align="RIGHT"><span lang="he">‎<a name="014">14</a> ‏כִּ֗י בְּי֛וֹם פָּקְדִ֥י פִשְׁעֵֽי־יִשְׂרָאֵ֖ל עָלָ֑יו וּפָֽקַדְתִּי֙ עַל־מִזְבְּח֣וֹת בֵּֽית־אֵ֔ל וְנִגְדְּעוּ֙ קַרְנ֣וֹת הַמִּזְבֵּ֔חַ וְנָפְל֖וּ לָאָֽרֶץ׃ </span></p>
 <p align="RIGHT"><span lang="he">‎<a name="015">15</a> ‏וְהִכֵּיתִ֥י בֵית־הַחֹ֖רֶף עַל־בֵּ֣ית הַקָּ֑יִץ וְאָבְד֞וּ בָּתֵּ֣י הַשֵּׁ֗ן וְסָפ֛וּ בָּתִּ֥ים רַבִּ֖ים נְאֻם־יְהוָֽה׃ ס</span></p>
 </td>
 <td width="50%">
 <p>1 šimə‘û ’eṯ-hadāḇār hazzeh ’ăšer diber yəhwâ ‘ălêḵem bənê yiśərā’ēl ‘al kāl-hammišəpāḥâ ’ăšer he‘ĕlêṯî mē’ereṣ miṣərayim lē’mōr: </p>
 <p>2 raq ’eṯəḵem yāḏ<sup>a</sup>‘ətî mikōl mišəpəḥwōṯ hā’ăḏāmâ ‘al-kēn ’efəqōḏ ‘ălêḵem ’ēṯ kāl-‘ăwōnōṯêḵem: </p>
 <p>3 hăyēləḵû šənayim y<sup>a</sup>ḥədāw bilətî ’im-nwō‘āḏû: </p>
 <p>4 hăyišə’aḡ ’arəyēh bayy<sup>a</sup>‘ar wəṭeref ’ên lwō hăyitēn kəfîr qwōlwō mimmə‘ōnāṯwō bilətî ’im-lāḵāḏ: </p>
 <p>5 hăṯipōl ṣipwōr ‘al-p<sup>a</sup>ḥ hā’āreṣ ûmwōqēš ’ên lāh hăy<sup>a</sup>‘ăleh-p<sup>a</sup>ḥ min-hā’ăḏāmâ wəlāḵwōḏ lō’ yiləkwōḏ: </p>
 <p>6 ’im-yitāq<sup>a</sup>‘ šwōfār bə‘îr wə‘ām lō’ yeḥĕrāḏû ’im-tihəyeh rā‘â bə‘îr wayhwâ lō’ ‘āśâ: </p>
 <p>7 kî lō’ y<sup>a</sup>‘ăśeh ’ăḏōnāy yəhwih dāḇār kî ’im-gālâ swōḏwō ’el-‘ăḇāḏāyw hannəḇî’îm: </p>
 <p>8 ’arəyēh šā’āḡ mî lō’ yîrā’ ’ăḏōnāy yəhwih diber mî lō’ yinnāḇē’: </p>
 <p>9 hašəmî‘û ‘al-’arəmənwōṯ bə’ašədwōḏ wə‘al-’arəmənwōṯ bə’ereṣ miṣərāyim wə’imərû hē’āsəfû ‘al-hārê šōmərwōn ûrə’û məhûmōṯ rabwōṯ bəṯwōḵāh w<sup>a</sup>‘ăšûqîm bəqirəbāh: </p>
 <p>10 wəlō’-yāḏə‘û ‘ăśwōṯ-nəḵōḥâ nə’um-yəhwâ hā’wōṣərîm ḥāmās wāšōḏ bə’arəmənwōṯêhem: f</p>
 <p>11 lāḵēn kōh ’āmar ’ăḏōnāy yəhwih ṣar ûsəḇîḇ hā’āreṣ wəhwōriḏ mimmēḵə ‘uzzēḵə wənāḇōzzû ’arəmənwōṯāyiḵə: </p>
 <p>12 kōh ’āmar yəhwâ ka’ăšer yaṣṣîl hārō‘eh mipî hā’ărî šətê ḵərā‘ayim ’wō ḇəḏal-’ōzen kēn yinnāṣəlû bənê yiśərā’ēl hayyōšəḇîm bəšōmərwōn bifə’aṯ miṭṭâ ûḇiḏəmešeq ‘āreś: </p>
 <p>13 šimə‘û wəhā‘îḏû bəḇêṯ y<sup>a</sup>‘ăqōḇ nə’um-’ăḏōnāy yəhwih ’ĕlōhê haṣṣəḇā’wōṯ: </p>
 <p>14 kî bəywōm pāqəḏî fišə‘ê-yiśərā’ēl ‘ālāyw ûfāqaḏətî ‘al-mizəbəḥwōṯ bêṯ-’ēl wəniḡədə‘û qarənwōṯ hammizəbēḥa wənāfəlû lā’āreṣ: </p>
 <p>15 wəhikêṯî ḇêṯ-h<sup>a</sup>ḥōref ‘al-bêṯ haqqāyiṣ wə’āḇəḏû bātê haššēn wəsāfû bātîm rabîm nə’um-yəhwâ: s</p>
 </td>
 </tr></table>
 <p></p><hr>
 <center>
 <a href="amo004.htm">Next: Amos Chapter 4</a></center>
 </body>