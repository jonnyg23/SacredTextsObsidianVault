<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/job006.htm">Polyglot</a> 
 <a href="../kjv/job006.htm">KJV</a> 
 <a href="../sep/job006.htm">Sep</a> 
 <a href="../vul/job006.htm">Vul</a> 
 
 <br>
 <br><a href="job.htm">Job (Iyov) Index</a><br>
  
 <a href="job005.htm">Previous</a> 
 <a href="job007.htm">Next</a> 
 </center>
 <hr>
 
 <h3 align="CENTER">Tanach (Hebrew): Job (Iyov) Chapter 6</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏וַיַּ֥עַן אִיּ֗וֹב וַיֹּאמַֽר׃ </span></p>
 <p align="RIGHT"><span lang="he">‎<a name="002">2</a> ‏ל֗וּ שָׁק֣וֹל יִשָּׁקֵ֣ל כַּעְשִׂ֑י <font color="brown">והיתי</font> <font color="blue">וְ֝הַוָּתִ֗י</font> בְּֽמֹאזְנַ֥יִם יִשְׂאוּ־יָֽחַד׃ </span></p>
 <p align="RIGHT"><span lang="he">‎<a name="003">3</a> ‏כִּֽי־עַתָּ֗ה מֵח֣וֹל יַמִּ֣ים יִכְבָּ֑ד עַל־כֵּ֝֗ן דְּבָרַ֥י לָֽעוּ׃ </span></p>
 <p align="RIGHT"><span lang="he">‎<a name="004">4</a> ‏כִּ֤י חִצֵּ֪י שַׁדַּ֡י עִמָּדִ֗י אֲשֶׁ֣ר חֲ֭מָתָם שֹׁתָ֣ה רוּחִ֑י בִּעוּתֵ֖י אֱל֣וֹהַּ יַֽעַרְכֽוּנִי׃ </span></p>
 <p align="RIGHT"><span lang="he">‎<a name="005">5</a> ‏הֲיִֽנְהַק־פֶּ֥רֶא עֲלֵי־דֶ֑שֶׁא אִ֥ם יִגְעֶה־שּׁ֝֗וֹר עַל־בְּלִילֽוֹ׃ </span></p>
 <p align="RIGHT"><span lang="he">‎<a name="006">6</a> ‏הֲיֵאָכֵ֣ל תָּ֭פֵל מִבְּלִי־מֶ֑לַח אִם־יֶשׁ־טַ֝֗עַם בְּרִ֣יר חַלָּמֽוּת׃ </span></p>
 <p align="RIGHT"><span lang="he">‎<a name="007">7</a> ‏מֵאֲנָ֣ה לִנְגּ֣וֹעַ נַפְשִׁ֑י הֵ֝֗מָּה כִּדְוֵ֥י לַחְמִֽי׃ </span></p>
 <p align="RIGHT"><span lang="he">‎<a name="008">8</a> ‏מִֽי־יִ֭תֵּן תָּב֣וֹא שֶֽׁאֱלָתִ֑י וְ֝תִקְוָתִ֗י יִתֵּ֥ן אֱלֽוֹהַּ׃ </span></p>
 <p align="RIGHT"><span lang="he">‎<a name="009">9</a> ‏וְיֹאֵ֣ל אֱ֭לוֹהַּ וִֽידַכְּאֵ֑נִי יַתֵּ֥ר יָ֝ד֗וֹ וִֽיבַצְּעֵֽנִי׃ </span></p>
 <p align="RIGHT"><span lang="he">‎<a name="010">10</a> ‏וּ֥תְהִי<font color="red"><sup>3</sup></font> ע֨וֹד׀ נֶ֘חָ֤מָתִ֗י וַאֲסַלְּדָ֣ה בְ֭חִילָה לֹ֣א יַחְמ֑וֹל כִּי־לֹ֥א כִ֝חַ֗דְתִּי אִמְרֵ֥י קָדֽוֹשׁ׃ </span></p>
 <p align="RIGHT"><span lang="he">‎<a name="011">11</a> ‏מַה־כֹּחִ֥י כִֽי־אֲיַחֵ֑ל וּמַה־קִּ֝צִּ֗י כִּֽי־אַאֲרִ֥יךְ נַפְשִֽׁי׃ </span></p>
 <p align="RIGHT"><span lang="he">‎<a name="012">12</a> ‏אִם־כֹּ֣חַ אֲבָנִ֣ים כֹּחִ֑י אִֽם־בְּשָׂרִ֥י נָחֽוּשׁ׃ </span></p>
 <p align="RIGHT"><span lang="he">‎<a name="013">13</a> ‏הַאִ֬ם אֵ֣ין עֶזְרָתִ֣י בִ֑י וְ֝תֻשִׁיָּ֗ה נִדְּחָ֥ה מִמֶּֽנִּי׃ </span></p>
 <p align="RIGHT"><span lang="he">‎<a name="014">14</a> ‏לַמָּ֣ס מֵרֵעֵ֣הוּ חָ֑סֶד וְיִרְאַ֖ת שַׁדַּ֣י יַעֲזֽוֹב׃ </span></p>
 <p align="RIGHT"><span lang="he">‎<a name="015">15</a> ‏אַ֭חַי בָּגְד֣וּ כְמוֹ־נָ֑חַל כַּאֲפִ֖יק נְחָלִ֣ים יַעֲבֹֽרוּ׃ </span></p>
 <p align="RIGHT"><span lang="he">‎<a name="016">16</a> ‏הַקֹּדְרִ֥ים מִנִּי־קָ֑רַח עָ֝לֵ֗ימוֹ יִתְעַלֶּם־שָֽׁלֶג׃ </span></p>
 <p align="RIGHT"><span lang="he">‎<a name="017">17</a> ‏בְּ֭עֵת יְזֹרְב֣וּ נִצְמָ֑תוּ בְּ֝חֻמּ֗וֹ נִדְעֲכ֥וּ מִמְּקוֹמָֽם׃ </span></p>
 <p align="RIGHT"><span lang="he">‎<a name="018">18</a> ‏יִ֭לָּ֣פְתוּ אָרְח֣וֹת דַּרְכָּ֑ם יַעֲל֖וּ בַתֹּ֣הוּ וְיֹאבֵֽדוּ׃ </span></p>
 <p align="RIGHT"><span lang="he">‎<a name="019">19</a> ‏הִ֭בִּיטוּ אָרְח֣וֹת תֵּמָ֑א הֲלִיכֹ֥ת שְׁ֝בָ֗א קִוּוּ־לָֽמוֹ׃ </span></p>
 <p align="RIGHT"><span lang="he">‎<a name="020">20</a> ‏בֹּ֥שׁוּ כִּֽי־בָטָ֑ח בָּ֥אוּ<font color="red"><sup>1</sup></font> עָ֝דֶ֗יהָ וַיֶּחְפָּֽרוּ׃ </span></p>
 <p align="RIGHT"><span lang="he">‎<a name="021">21</a> ‏כִּֽי־עַ֭תָּה הֱיִ֣יתֶם <font color="brown">לא</font> <font color="blue">ל֑וֹ</font> תִּֽרְא֥וּ חֲ֝תַ֗ת וַתִּירָֽאוּ׃ </span></p>
 <p align="RIGHT"><span lang="he">‎<a name="022">22</a> ‏הֲ‍ֽכִי־אָ֭מַרְתִּי הָ֣בוּ לִ֑י וּ֝מִכֹּחֲכֶ֗ם שִׁחֲד֥וּ בַעֲדִֽי׃ </span></p>
 <p align="RIGHT"><span lang="he">‎<a name="023">23</a> ‏וּמַלְּט֥וּנִי מִיַּד־צָ֑ר וּמִיַּ֖ד עָרִיצִ֣ים תִּפְדּֽוּנִי׃ </span></p>
 <p align="RIGHT"><span lang="he">‎<a name="024">24</a> ‏ה֭וֹרוּנִי וַאֲנִ֣י אַחֲרִ֑ישׁ וּמַה־שָּׁ֝גִ֗יתִי הָבִ֥ינוּ לִֽי׃ </span></p>
 <p align="RIGHT"><span lang="he">‎<a name="025">25</a> ‏מַה־נִּמְרְצ֥וּ אִמְרֵי־יֹ֑שֶׁר וּמַה־יּוֹכִ֖יחַ הוֹכֵ֣חַ מִכֶּֽם׃ </span></p>
 <p align="RIGHT"><span lang="he">‎<a name="026">26</a> ‏הַלְהוֹכַ֣ח מִלִּ֣ים תַּחְשֹׁ֑בוּ וּ֝לְר֗וּחַ אִמְרֵ֥י נֹאָֽשׁ׃ </span></p>
 <p align="RIGHT"><span lang="he">‎<a name="027">27</a> ‏אַף־עַל־יָת֥וֹם תַּפִּ֑ילוּ וְ֝תִכְר֗וּ עַל־רֵֽיעֲכֶֽם׃ </span></p>
 <p align="RIGHT"><span lang="he">‎<a name="028">28</a> ‏וְ֭עַתָּה הוֹאִ֣ילוּ פְנוּ־בִ֑י וְעַל־פְּ֝נֵיכֶ֗ם אִם־אֲכַזֵּֽב׃ </span></p>
 <p align="RIGHT"><span lang="he">‎<a name="029">29</a> ‏שֻֽׁבוּ־נָ֭א אַל־תְּהִ֣י עַוְלָ֑ה <font color="brown">ושבי</font> <font color="blue">וְשׁ֥וּבוּ<font color="red"><sup>3</sup></font></font> ע֝וֹד צִדְקִי־בָֽהּ׃ </span></p>
 <p align="RIGHT"><span lang="he">‎<a name="030">30</a> ‏הֲיֵשׁ־בִּלְשׁוֹנִ֥י עַוְלָ֑ה אִם־חִ֝כִּ֗י לֹא־יָבִ֥ין הַוּֽוֹת׃ </span></p>
 </td>
 <td width="50%">
 <p>1 wayy<sup>a</sup>‘an ’îywōḇ wayyō’mar: </p>
 <p>2 lû šāqwōl yiššāqēl k<sup>a</sup>‘əśî <font color="brown">wəhayyāṯî</font> <font color="blue">wəhaûāṯî</font> bəmō’zənayim yiśə’û-yāḥaḏ: </p>
 <p>3 kî-‘atâ mēḥwōl yammîm yiḵəbāḏ ‘al-kēn dəḇāray lā‘û: </p>
 <p>4 kî ḥiṣṣê šaday ‘immāḏî ’ăšer ḥămāṯām šōṯâ rûḥî bi‘ûṯê ’ĕlwōhha y<sup>a</sup>‘arəḵûnî: </p>
 <p>5 hăyinəhaq-pere’ ‘ălê-ḏeše’ ’im yiḡə‘eh-ššwōr ‘al-bəlîlwō: </p>
 <p>6 hăyē’āḵēl tāfēl mibəlî-mel<sup>a</sup>ḥ ’im-yeš-ṭ<sup>a</sup>‘am bərîr ḥallāmûṯ: </p>
 <p>7 mē’ănâ linəgwō‘a nafəšî hēmmâ kiḏəwê l<sup>a</sup>ḥəmî: </p>
 <p>8 mî-yitēn tāḇwō’ še’ĕlāṯî wəṯiqəwāṯî yitēn ’ĕlwōhha: </p>
 <p>9 wəyō’ēl ’ĕlwōhha wîḏakə’ēnî yatēr yāḏwō wîḇaṣṣə‘ēnî: </p>
 <p>10 ûṯəhî<font color="red"><sup>3</sup></font> ‘wōḏ| neḥāmāṯî wa’ăsalləḏâ ḇəḥîlâ lō’ y<sup>a</sup>ḥəmwōl kî-lō’ ḵiḥaḏətî ’imərê qāḏwōš: </p>
 <p>11 mah-kōḥî ḵî-’ăy<sup>a</sup>ḥēl ûmah-qqiṣṣî kî-’a’ărîḵə nafəšî: </p>
 <p>12 ’im-kōḥa ’ăḇānîm kōḥî ’im-bəśārî nāḥûš: </p>
 <p>13 ha’im ’ên ‘ezərāṯî ḇî wəṯušîyâ nidəḥâ mimmennî: </p>
 <p>14 lammās mērē‘ēhû ḥāseḏ wəyirə’aṯ šaday y<sup>a</sup>‘ăzwōḇ: </p>
 <p>15 ’<sup>a</sup>ḥay bāḡəḏû ḵəmwō-nāḥal ka’ăfîq nəḥālîm y<sup>a</sup>‘ăḇōrû: </p>
 <p>16 haqqōḏərîm minnî-qār<sup>a</sup>ḥ ‘ālêmwō yiṯə‘allem-šāleḡ: </p>
 <p>17 bə‘ēṯ yəzōrəḇû niṣəmāṯû bəḥummwō niḏə‘ăḵû mimməqwōmām: </p>
 <p>18 yillāfəṯû ’ārəḥwōṯ darəkām y<sup>a</sup>‘ălû ḇatōhû wəyō’ḇēḏû: </p>
 <p>19 hibîṭû ’ārəḥwōṯ tēmā’ hălîḵōṯ šəḇā’ qiûû-lāmwō: </p>
 <p>20 bōšû kî-ḇāṭāḥ bā’û<font color="red"><sup>1</sup></font> ‘āḏeyhā wayyeḥəpārû: </p>
 <p>21 kî-‘atâ hĕyîṯem <font color="brown">lō’</font> <font color="blue">lwō</font> tirə’û ḥăṯaṯ watîrā’û: </p>
 <p>22 hă‍ḵî-’āmarətî hāḇû lî ûmikōḥăḵem šiḥăḏû ḇ<sup>a</sup>‘ăḏî: </p>
 <p>23 ûmalləṭûnî mîyaḏ-ṣār ûmîyaḏ ‘ārîṣîm tifədûnî: </p>
 <p>24 hwōrûnî wa’ănî ’<sup>a</sup>ḥărîš ûmah-ššāḡîṯî hāḇînû lî: </p>
 <p>25 mah-nnimərəṣû ’imərê-yōšer ûmah-yywōḵîḥa hwōḵēḥa mikem: </p>
 <p>26 haləhwōḵ<sup>a</sup>ḥ millîm t<sup>a</sup>ḥəšōḇû ûlərûḥa ’imərê nō’āš: </p>
 <p>27 ’af-‘al-yāṯwōm tapîlû wəṯiḵərû ‘al-rê‘ăḵem: </p>
 <p>28 wə‘atâ hwō’îlû fənû-ḇî wə‘al-pənêḵem ’im-’ăḵazzēḇ: </p>
 <p>29 šuḇû-nā’ ’al-təhî ‘awəlâ <font color="brown">wəšuḇî</font> <font color="blue">wəšûḇû<font color="red"><sup>3</sup></font></font> ‘wōḏ ṣiḏəqî-ḇāh: </p>
 <p>30 hăyēš-biləšwōnî ‘awəlâ ’im-ḥikî lō’-yāḇîn haûwōṯ: </p>
 </td>
 </tr></table>
 <p></p><hr>
 <center>
 <a href="job007.htm">Next: Job (Iyov) Chapter 7</a></center>
 </body>