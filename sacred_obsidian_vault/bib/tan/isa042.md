<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/isa042.htm">Polyglot</a> 
 <a href="../kjv/isa042.htm">KJV</a> 
 <a href="../sep/isa042.htm">Sep</a> 
 <a href="../vul/isa042.htm">Vul</a> 
 
 <br>
 <br><a href="isa.htm">Isaiah (Yisheyah) Index</a><br>
  
 <a href="isa041.htm">Previous</a> 
 <a href="isa043.htm">Next</a> 
 </center>
 <hr>
 
 <h3 align="CENTER">Tanach (Hebrew): Isaiah (Yisheyah) Chapter 42</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏הֵ֤ן עַבְדִּי֙ אֶתְמָךְ־בּ֔וֹ בְּחִירִ֖י רָצְתָ֣ה נַפְשִׁ֑י נָתַ֤תִּי רוּחִי֙ עָלָ֔יו מִשְׁפָּ֖ט לַגּוֹיִ֥ם יוֹצִֽיא׃ </span></p>
 <p align="RIGHT"><span lang="he">‎<a name="002">2</a> ‏לֹ֥א יִצְעַ֖ק וְלֹ֣א יִשָּׂ֑א וְלֹֽא־יַשְׁמִ֥יעַ בַּח֖וּץ קוֹלֽוֹ׃ </span></p>
 <p align="RIGHT"><span lang="he">‎<a name="003">3</a> ‏קָנֶ֤ה רָצוּץ֙ לֹ֣א יִשְׁבּ֔וֹר וּפִשְׁתָּ֥ה כֵהָ֖ה לֹ֣א יְכַבֶּ֑נָּה לֶאֱמֶ֖ת יוֹצִ֥יא מִשְׁפָּֽט׃ </span></p>
 <p align="RIGHT"><span lang="he">‎<a name="004">4</a> ‏לֹ֤א יִכְהֶה֙ וְלֹ֣א יָר֔וּץ עַד־יָשִׂ֥ים בָּאָ֖רֶץ מִשְׁפָּ֑ט וּלְתוֹרָת֖וֹ אִיִּ֥ים יְיַחֵֽילוּ׃ פ</span></p>
 <p align="RIGHT"><span lang="he">‎<a name="005">5</a> ‏כֹּֽה־אָמַ֞ר הָאֵ֣ל׀ יְהוָ֗ה בּוֹרֵ֤א הַשָּׁמַ֙יִם֙ וְנ֣וֹטֵיהֶ֔ם רֹקַ֥ע הָאָ֖רֶץ וְצֶאֱצָאֶ֑יהָ נֹתֵ֤ן נְשָׁמָה֙ לָעָ֣ם עָלֶ֔יהָ וְר֖וּחַ לַהֹלְכִ֥ים בָּֽהּ׃ </span></p>
 <p align="RIGHT"><span lang="he">‎<a name="006">6</a> ‏אֲנִ֧י יְהוָ֛ה קְרָאתִ֥יךָֽ בְצֶ֖דֶק וְאַחְזֵ֣ק בְּיָדֶ֑ךָ וְאֶצָּרְךָ֗ וְאֶתֶּנְךָ֛ לִבְרִ֥ית עָ֖ם לְא֥וֹר גּוֹיִֽם׃ </span></p>
 <p align="RIGHT"><span lang="he">‎<a name="007">7</a> ‏לִפְקֹ֖חַ עֵינַ֣יִם עִוְר֑וֹת לְהוֹצִ֤יא מִמַּסְגֵּר֙ אַסִּ֔יר מִבֵּ֥ית כֶּ֖לֶא יֹ֥שְׁבֵי חֹֽשֶׁךְ׃ </span></p>
 <p align="RIGHT"><span lang="he">‎<a name="008">8</a> ‏אֲנִ֥י יְהוָ֖ה ה֣וּא שְׁמִ֑י וּכְבוֹדִי֙ לְאַחֵ֣ר לֹֽא־אֶתֵּ֔ן וּתְהִלָּתִ֖י לַפְּסִילִֽים׃ </span></p>
 <p align="RIGHT"><span lang="he">‎<a name="009">9</a> ‏הָרִֽאשֹׁנ֖וֹת הִנֵּה־בָ֑אוּ וַֽחֲדָשׁוֹת֙ אֲנִ֣י מַגִּ֔יד בְּטֶ֥רֶם תִּצְמַ֖חְנָה אַשְׁמִ֥יע<font color="red"><sup>1</sup></font> אֶתְכֶֽם׃ פ</span></p>
 <p align="RIGHT"><span lang="he">‎<a name="010">10</a> ‏שִׁ֤ירוּ לַֽיהוָה֙ שִׁ֣יר חָדָ֔שׁ תְּהִלָּת֖וֹ מִקְצֵ֣ה הָאָ֑רֶץ יוֹרְדֵ֤י הַיָּם֙ וּמְלֹא֔וֹ אִיִּ֖ים וְיֹשְׁבֵיהֶֽם׃ </span></p>
 <p align="RIGHT"><span lang="he">‎<a name="011">11</a> ‏יִשְׂא֤וּ מִדְבָּר֙ וְעָרָ֔יו חֲצֵרִ֖ים תֵּשֵׁ֣ב קֵדָ֑ר יָרֹ֙נּוּ֙ יֹ֣שְׁבֵי סֶ֔לַע מֵרֹ֥אשׁ הָרִ֖ים יִצְוָֽחוּ׃ </span></p>
 <p align="RIGHT"><span lang="he">‎<a name="012">12</a> ‏יָשִׂ֥ימוּ לַֽיהוָ֖ה כָּב֑וֹד וּתְהִלָּת֖וֹ בָּאִיִּ֥ים יַגִּֽידוּ׃ </span></p>
 <p align="RIGHT"><span lang="he">‎<a name="013">13</a> ‏יְהוָה֙ כַּגִּבּ֣וֹר יֵצֵ֔א כְּאִ֥ישׁ מִלְחָמ֖וֹת יָעִ֣יר קִנְאָ֑ה יָרִ֙יעַ֙ אַף־יַצְרִ֔יחַ עַל־אֹיְבָ֖יו יִתְגַּבָּֽר׃ ס</span></p>
 <p align="RIGHT"><span lang="he">‎<a name="014">14</a> ‏הֶחֱשֵׁ֙יתִי֙ מֵֽעוֹלָ֔ם אַחֲרִ֖ישׁ אֶתְאַפָּ֑ק כַּיּוֹלֵדָ֣ה אֶפְעֶ֔ה אֶשֹּׁ֥ם וְאֶשְׁאַ֖ף יָֽחַד׃ </span></p>
 <p align="RIGHT"><span lang="he">‎<a name="015">15</a> ‏אַחֲרִ֤יב הָרִים֙ וּגְבָע֔וֹת וְכָל־עֶשְׂבָּ֖ם אוֹבִ֑ישׁ וְשַׂמְתִּ֤י נְהָרוֹת֙ לָֽאִיִּ֔ים וַאֲגַמִּ֖ים אוֹבִֽישׁ׃ </span></p>
 <p align="RIGHT"><span lang="he">‎<a name="016">16</a> ‏וְהוֹלַכְתִּ֣י עִוְרִ֗ים בְּדֶ֙רֶךְ֙ לֹ֣א יָדָ֔עוּ בִּנְתִיב֥וֹת לֹֽא־יָדְע֖וּ אַדְרִיכֵ֑ם אָשִׂים֩ מַחְשָׁ֨ךְ לִפְנֵיהֶ֜ם לָא֗וֹר וּמַֽעֲקַשִּׁים֙ לְמִישׁ֔וֹר אֵ֚לֶּה הַדְּבָרִ֔ים עֲשִׂיתִ֖ם וְלֹ֥א עֲזַבְתִּֽים׃ </span></p>
 <p align="RIGHT"><span lang="he">‎<a name="017">17</a> ‏נָסֹ֤גוּ אָחוֹר֙ יֵבֹ֣שׁוּ בֹ֔שֶׁת הַבֹּטְחִ֖ים בַּפָּ֑סֶל הָאֹמְרִ֥ים לְמַסֵּכָ֖ה אַתֶּ֥ם אֱלֹהֵֽינוּ׃ ס</span></p>
 <p align="RIGHT"><span lang="he">‎<a name="018">18</a> ‏הַחֵרְשִׁ֖ים שְׁמָ֑עוּ וְהַעִוְרִ֖ים הַבִּ֥יטוּ לִרְאֽוֹת׃ </span></p>
 <p align="RIGHT"><span lang="he">‎<a name="019">19</a> ‏מִ֤י עִוֵּר֙ כִּ֣י אִם־עַבְדִּ֔י וְחֵרֵ֖שׁ כְּמַלְאָכִ֣י אֶשְׁלָ֑ח מִ֤י עִוֵּר֙ כִּמְשֻׁלָּ֔ם וְעִוֵּ֖ר כְּעֶ֥בֶד יְהוָֽה׃ </span></p>
 <p align="RIGHT"><span lang="he">‎<a name="020">20</a> ‏<font color="brown">ראית</font> <font color="blue">רָא֥וֹת</font> רַבּ֖וֹת וְלֹ֣א תִשְׁמֹ֑ר פָּק֥וֹחַ אָזְנַ֖יִם וְלֹ֥א יִשְׁמָֽע׃ </span></p>
 <p align="RIGHT"><span lang="he">‎<a name="021">21</a> ‏יְהוָ֥ה חָפֵ֖ץ לְמַ֣עַן צִדְק֑וֹ יַגְדִּ֥יל תּוֹרָ֖ה וְיַאְדִּֽיר׃ </span></p>
 <p align="RIGHT"><span lang="he">‎<a name="022">22</a> ‏וְהוּא֮ עַם־בָּז֣וּז וְשָׁסוּי֒ הָפֵ֤חַ בַּֽחוּרִים֙ כֻּלָּ֔ם וּבְבָתֵּ֥י כְלָאִ֖ים הָחְבָּ֑אוּ הָי֤וּ לָבַז֙ וְאֵ֣ין מַצִּ֔יל מְשִׁסָּ֖ה וְאֵין־אֹמֵ֥ר הָשַֽׁב׃ </span></p>
 <p align="RIGHT"><span lang="he">‎<a name="023">23</a> ‏מִ֥י בָכֶ֖ם יַאֲזִ֣ין זֹ֑את יַקְשִׁ֥ב וְיִשְׁמַ֖ע לְאָחֽוֹר׃ </span></p>
 <p align="RIGHT"><span lang="he">‎<a name="024">24</a> ‏מִֽי־נָתַ֨ן <font color="brown">למשוסה</font> <font color="blue">לִמְשִׁסָּ֧ה<font color="red"><sup>3</sup></font></font> יַעֲקֹ֛ב וְיִשְׂרָאֵ֥ל לְבֹזְזִ֖ים הֲל֣וֹא יְהוָ֑ה ז֚וּ חָטָ֣אנוּ ל֔וֹ וְלֹֽא־אָב֤וּ בִדְרָכָיו֙ הָל֔וֹךְ וְלֹ֥א שָׁמְע֖וּ בְּתוֹרָתֽוֹ׃ </span></p>
 <p align="RIGHT"><span lang="he">‎<a name="025">25</a> ‏וַיִּשְׁפֹּ֤ךְ עָלָיו֙ חֵמָ֣ה אַפּ֔וֹ וֶעֱז֖וּז מִלְחָמָ֑ה וַתְּלַהֲטֵ֤הוּ מִסָּבִיב֙ וְלֹ֣א יָדָ֔ע וַתִּבְעַר־בּ֖וֹ וְלֹא־יָשִׂ֥ים עַל־לֵֽב׃ פ</span></p>
 </td>
 <td width="50%">
 <p>1 hēn ‘aḇədî ’eṯəmāḵə-bwō bəḥîrî rāṣəṯâ nafəšî nāṯatî rûḥî ‘ālāyw mišəpāṭ lagwōyim ywōṣî’: </p>
 <p>2 lō’ yiṣə‘aq wəlō’ yiśśā’ wəlō’-yašəmî‘a b<sup>a</sup>ḥûṣ qwōlwō: </p>
 <p>3 qāneh rāṣûṣ lō’ yišəbwōr ûfišətâ ḵēhâ lō’ yəḵabennâ le’ĕmeṯ ywōṣî’ mišəpāṭ: </p>
 <p>4 lō’ yiḵəheh wəlō’ yārûṣ ‘aḏ-yāśîm bā’āreṣ mišəpāṭ ûləṯwōrāṯwō ’îyîm yəy<sup>a</sup>ḥêlû: f</p>
 <p>5 kōh-’āmar hā’ēl| yəhwâ bwōrē’ haššāmayim wənwōṭêhem rōq<sup>a</sup>‘ hā’āreṣ wəṣe’ĕṣā’eyhā nōṯēn nəšāmâ lā‘ām ‘āleyhā wərûḥa lahōləḵîm bāh: </p>
 <p>6 ’ănî yəhwâ qərā’ṯîḵā ḇəṣeḏeq wə’<sup>a</sup>ḥəzēq bəyāḏeḵā wə’eṣṣārəḵā wə’etenəḵā liḇərîṯ ‘ām lə’wōr gwōyim: </p>
 <p>7 lifəqōḥa ‘ênayim ‘iwərwōṯ ləhwōṣî’ mimmasəgēr ’assîr mibêṯ kele’ yōšəḇê ḥōšeḵə: </p>
 <p>8 ’ănî yəhwâ hû’ šəmî ûḵəḇwōḏî lə’<sup>a</sup>ḥēr lō’-’etēn ûṯəhillāṯî lapəsîlîm: </p>
 <p>9 hāri’šōnwōṯ hinnēh-ḇā’û w<sup>a</sup>ḥăḏāšwōṯ ’ănî magîḏ bəṭerem tiṣəm<sup>a</sup>ḥənâ ’ašəmî‘<font color="red"><sup>1</sup></font> ’eṯəḵem: f</p>
 <p>10 šîrû layhwâ šîr ḥāḏāš təhillāṯwō miqəṣēh hā’āreṣ ywōrəḏê hayyām ûməlō’wō ’îyîm wəyōšəḇêhem: </p>
 <p>11 yiśə’û miḏəbār wə‘ārāyw ḥăṣērîm tēšēḇ qēḏār yārōnnû yōšəḇê sel<sup>a</sup>‘ mērō’š hārîm yiṣəwāḥû: </p>
 <p>12 yāśîmû layhwâ kāḇwōḏ ûṯəhillāṯwō bā’îyîm yagîḏû: </p>
 <p>13 yəhwâ kagibwōr yēṣē’ kə’îš miləḥāmwōṯ yā‘îr qinə’â yārî‘a ’af-yaṣərîḥa ‘al-’ōyəḇāyw yiṯəgabār: s</p>
 <p>14 heḥĕšêṯî mē‘wōlām ’<sup>a</sup>ḥărîš ’eṯə’apāq kayywōlēḏâ ’efə‘eh ’eššōm wə’ešə’af yāḥaḏ: </p>
 <p>15 ’<sup>a</sup>ḥărîḇ hārîm ûḡəḇā‘wōṯ wəḵāl-‘eśəbām ’wōḇîš wəśamətî nəhārwōṯ lā’îyîm wa’ăḡammîm ’wōḇîš: </p>
 <p>16 wəhwōlaḵətî ‘iwərîm bəḏereḵə lō’ yāḏā‘û binəṯîḇwōṯ lō’-yāḏə‘û ’aḏərîḵēm ’āśîm m<sup>a</sup>ḥəšāḵə lifənêhem lā’wōr ûm<sup>a</sup>‘ăqaššîm ləmîšwōr ’ēlleh hadəḇārîm ‘ăśîṯim wəlō’ ‘ăzaḇətîm: </p>
 <p>17 nāsōḡû ’āḥwōr yēḇōšû ḇōšeṯ habōṭəḥîm bapāsel hā’ōmərîm ləmassēḵâ ’atem ’ĕlōhênû: s</p>
 <p>18 h<sup>a</sup>ḥērəšîm šəmā‘û wəh<sup>a</sup>‘iwərîm habîṭû lirə’wōṯ: </p>
 <p>19 mî ‘iûēr kî ’im-‘aḇədî wəḥērēš kəmalə’āḵî ’ešəlāḥ mî ‘iûēr kiməšullām wə‘iûēr kə‘eḇeḏ yəhwâ: </p>
 <p>20 <font color="brown">rā’îṯā</font> <font color="blue">rā’wōṯ</font> rabwōṯ wəlō’ ṯišəmōr pāqwōḥa ’āzənayim wəlō’ yišəmā‘: </p>
 <p>21 yəhwâ ḥāfēṣ ləm<sup>a</sup>‘an ṣiḏəqwō yaḡədîl twōrâ wəya’ədîr: </p>
 <p>22 wəhû’ ‘am-bāzûz wəšāsûy hāfēḥa b<sup>a</sup>ḥûrîm kullām ûḇəḇātê ḵəlā’îm hāḥəbā’û hāyû lāḇaz wə’ên maṣṣîl məšissâ wə’ên-’ōmēr hāšaḇ: </p>
 <p>23 mî ḇāḵem ya’ăzîn zō’ṯ yaqəšiḇ wəyišəm<sup>a</sup>‘ lə’āḥwōr: </p>
 <p>24 mî-nāṯan <font color="brown">liməšwōseh</font> <font color="blue">liməšissâ<font color="red"><sup>3</sup></font></font> y<sup>a</sup>‘ăqōḇ wəyiśərā’ēl ləḇōzəzîm hălwō’ yəhwâ zû ḥāṭā’nû lwō wəlō’-’āḇû ḇiḏərāḵāyw hālwōḵə wəlō’ šāmə‘û bəṯwōrāṯwō: </p>
 <p>25 wayyišəpōḵə ‘ālāyw ḥēmâ ’apwō we‘ĕzûz miləḥāmâ watəlahăṭēhû missāḇîḇ wəlō’ yāḏā‘ watiḇə‘ar-bwō wəlō’-yāśîm ‘al-lēḇ: f</p>
 </td>
 </tr></table>
 <p></p><hr>
 <center>
 <a href="isa043.htm">Next: Isaiah (Yisheyah) Chapter 43</a></center>
 </body>