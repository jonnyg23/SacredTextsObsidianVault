<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jer051.htm">Polyglot</a> 
 <a href="../kjv/jer051.htm">KJV</a> 
 <a href="../sep/jer051.htm">Sep</a> 
 <a href="../vul/jer051.htm">Vul</a> 
 
 <br>
 <br><a href="jer.htm">Jeremiah (Yermiyah) Index</a><br>
  
 <a href="jer050.htm">Previous</a> 
 <a href="jer052.htm">Next</a> 
 </center>
 <hr>
 
 <h3 align="CENTER">Tanach (Hebrew): Jeremiah (Yermiyah) Chapter 51</h3><table width="100%" border="1">
 <tr>
 <td width="50%" valign="TOP">
 <p align="RIGHT"><span lang="he">‎<a name="001">1</a> ‏כֹּ֚ה אָמַ֣ר יְהוָ֔ה הִנְנִי֙ מֵעִ֣יר עַל־בָּבֶ֔ל וְאֶל־יֹשְׁבֵ֖י לֵ֣ב קָמָ֑י ר֖וּחַ מַשְׁחִֽית׃ </span></p>
 <p align="RIGHT"><span lang="he">‎<a name="002">2</a> ‏וְשִׁלַּחְתִּ֨י לְבָבֶ֤ל׀ זָרִים֙ וְזֵר֔וּהָ וִיבֹקְק֖וּ אֶת־אַרְצָ֑הּ כִּֽי־הָי֥וּ עָלֶ֛יהָ מִסָּבִ֖יב בְּי֥וֹם רָעָֽה׃ </span></p>
 <p align="RIGHT"><span lang="he">‎<a name="003">3</a> ‏אֶֽל־יִדְרֹ֤ךְ <font color="brown">ידרך</font> הַדֹּרֵךְ֙ קַשְׁתּ֔וֹ וְאֶל־יִתְעַ֖ל בְּסִרְיֹנ֑וֹ וְאַֽל־תַּחְמְלוּ֙ אֶל־בַּ֣חֻרֶ֔יהָ הַחֲרִ֖ימוּ כָּל־צְבָאָֽהּ׃ </span></p>
 <p align="RIGHT"><span lang="he">‎<a name="004">4</a> ‏וְנָפְל֥וּ חֲלָלִ֖ים בְּאֶ֣רֶץ כַּשְׂדִּ֑ים וּמְדֻקָּרִ֖ים בְּחוּצוֹתֶֽיהָ׃ </span></p>
 <p align="RIGHT"><span lang="he">‎<a name="005">5</a> ‏כִּ֠י לֹֽא־אַלְמָ֨ן יִשְׂרָאֵ֤ל וִֽיהוּדָה֙ מֵֽאֱלֹהָ֔יו מֵֽיְהוָ֖ה צְבָא֑וֹת כִּ֤י אַרְצָם֙ מָלְאָ֣ה אָשָׁ֔ם מִקְּד֖וֹשׁ יִשְׂרָאֵֽל׃ </span></p>
 <p align="RIGHT"><span lang="he">‎<a name="006">6</a> ‏נֻ֣סוּ׀ מִתּ֣וֹךְ בָּבֶ֗ל וּמַלְּטוּ֙ אִ֣ישׁ נַפְשׁ֔וֹ אַל־תִּדַּ֖מּוּ בַּעֲוֹנָ֑הּ כִּי֩ עֵ֨ת נְקָמָ֥ה הִיא֙ לַֽיהוָ֔ה גְּמ֕וּל ה֥וּא מְשַׁלֵּ֖ם לָֽהּ׃ </span></p>
 <p align="RIGHT"><span lang="he">‎<a name="007">7</a> ‏כּוֹס־זָהָ֤ב בָּבֶל֙ בְּיַד־יְהוָ֔ה מְשַׁכֶּ֖רֶת כָּל־הָאָ֑רֶץ מִיֵּינָהּ֙ שָׁת֣וּ גוֹיִ֔ם עַל־כֵּ֖ן יִתְהֹלְל֥וּ גוֹיִֽם׃ </span></p>
 <p align="RIGHT"><span lang="he">‎<a name="008">8</a> ‏פִּתְאֹ֛ם נָפְלָ֥ה בָבֶ֖ל וַתִּשָּׁבֵ֑ר הֵילִ֣ילוּ עָלֶ֗יהָ קְח֤וּ צֳרִי֙ לְמַכְאוֹבָ֔הּ אוּלַ֖י תֵּרָפֵֽא׃ </span></p>
 <p align="RIGHT"><span lang="he">‎<a name="009">9</a> ‏<font color="brown">רפאנו</font> <font color="blue">רִפִּ֣ינוּ</font> אֶת־בָּבֶל֙ וְלֹ֣א נִרְפָּ֔תָה עִזְב֕וּהָ וְנֵלֵ֖ךְ אִ֣ישׁ לְאַרְצ֑וֹ כִּֽי־נָגַ֤ע אֶל־הַשָּׁמַ֙יִם֙ מִשְׁפָּטָ֔הּ וְנִשָּׂ֖א עַד־שְׁחָקִֽים׃ </span></p>
 <p align="RIGHT"><span lang="he">‎<a name="010">10</a> ‏הוֹצִ֥יא יְהוָ֖ה אֶת־צִדְקֹתֵ֑ינוּ בֹּ֚אוּ וּנְסַפְּרָ֣ה בְצִיּ֔וֹן אֶֽת־מַעֲשֵׂ֖ה יְהוָ֥ה אֱלֹהֵֽינוּ׃ </span></p>
 <p align="RIGHT"><span lang="he">‎<a name="011">11</a> ‏הָבֵ֣רוּ הַחִצִּים֮ מִלְא֣וּ הַשְּׁלָטִים֒ הֵעִ֣יר יְהוָ֗ה אֶת־ר֙וּחַ֙ מַלְכֵ֣י מָדַ֔י כִּֽי־עַל־בָּבֶ֥ל מְזִמָּת֖וֹ לְהַשְׁחִיתָ֑הּ כִּֽי־נִקְמַ֤ת יְהוָה֙ הִ֔יא נִקְמַ֖ת הֵיכָלֽוֹ׃ </span></p>
 <p align="RIGHT"><span lang="he">‎<a name="012">12</a> ‏אֶל־חוֹמֹ֨ת בָּבֶ֜ל שְׂאוּ־נֵ֗ס הַחֲזִ֙יקוּ֙ הַמִּשְׁמָ֔ר הָקִ֙ימוּ֙ שֹֽׁמְרִ֔ים הָכִ֖ינוּ הָאֹֽרְבִ֑ים כִּ֚י גַּם־זָמַ֣ם יְהוָ֔ה גַּם־עָשָׂ֕ה אֵ֥ת אֲשֶׁר־דִּבֶּ֖ר אֶל־יֹשְׁבֵ֥י בָבֶֽל׃ </span></p>
 <p align="RIGHT"><span lang="he">‎<a name="013">13</a> ‏<font color="brown">שכנתי</font> <font color="blue">שֹׁכַנְתְּ֙</font> עַל־מַ֣יִם רַבִּ֔ים רַבַּ֖ת אֽוֹצָרֹ֑ת בָּ֥א קִצֵּ֖ךְ אַמַּ֥ת בִּצְעֵֽךְ׃ </span></p>
 <p align="RIGHT"><span lang="he">‎<a name="014">14</a> ‏נִשְׁבַּ֛ע יְהוָ֥ה צְבָא֖וֹת בְּנַפְשׁ֑וֹ כִּ֣י אִם־מִלֵּאתִ֤יךְ אָדָם֙ כַּיֶּ֔לֶק וְעָנ֥וּ עָלַ֖יִךְ הֵידָֽד׃ ס</span></p>
 <p align="RIGHT"><span lang="he">‎<a name="015">15</a> ‏עֹשֵׂ֥ה אֶ֙רֶץ֙ בְּכֹח֔וֹ מֵכִ֥ין תֵּבֵ֖ל בְּחָכְמָת֑וֹ וּבִתְבוּנָת֖וֹ נָטָ֥ה שָׁמָֽיִם׃ </span></p>
 <p align="RIGHT"><span lang="he">‎<a name="016">16</a> ‏לְק֨וֹל תִּתּ֜וֹ הֲמ֥וֹן מַ֙יִם֙ בַּשָּׁמַ֔יִם וַיַּ֥עַל נְשִׂאִ֖ים מִקְצֵה־אָ֑רֶץ בְּרָקִ֤ים לַמָּטָר֙ עָשָׂ֔ה וַיֹּ֥צֵא ר֖וּחַ מֵאֹצְרֹתָֽיו׃ </span></p>
 <p align="RIGHT"><span lang="he">‎<a name="017">17</a> ‏נִבְעַ֤ר כָּל־אָדָם֙ מִדַּ֔עַת הֹבִ֥ישׁ כָּל־צֹרֵ֖ף מִפָּ֑סֶל כִּ֛י שֶׁ֥קֶר נִסְכּ֖וֹ וְלֹא־ר֥וּחַ בָּֽם׃ </span></p>
 <p align="RIGHT"><span lang="he">‎<a name="018">18</a> ‏הֶ֣בֶל הֵ֔מָּה מַעֲשֵׂ֖ה תַּעְתֻּעִ֑ים בְּעֵ֥ת פְּקֻדָּתָ֖ם יֹאבֵֽדוּ׃ </span></p>
 <p align="RIGHT"><span lang="he">‎<a name="019">19</a> ‏לֹֽא־כְאֵ֜לֶּה חֵ֣לֶק יַעֲק֗וֹב כִּֽי־יוֹצֵ֤ר הַכֹּל֙ ה֔וּא וְשֵׁ֖בֶט נַחֲלָת֑וֹ יְהוָ֥ה צְבָא֖וֹת שְׁמֽוֹ׃ ס</span></p>
 <p align="RIGHT"><span lang="he">‎<a name="020">20</a> ‏מַפֵּץ־אַתָּ֣ה לִ֔י כְּלֵ֖י מִלְחָמָ֑ה וְנִפַּצְתִּ֤י בְךָ֙ גּוֹיִ֔ם וְהִשְׁחַתִּ֥י בְךָ֖ מַמְלָכֽוֹת׃ </span></p>
 <p align="RIGHT"><span lang="he">‎<a name="021">21</a> ‏וְנִפַּצְתִּ֣י בְךָ֔ ס֖וּס וְרֹֽכְב֑וֹ וְנִפַּצְתִּ֣י בְךָ֔ רֶ֖כֶב וְרֹכְבֽוֹ׃ </span></p>
 <p align="RIGHT"><span lang="he">‎<a name="022">22</a> ‏וְנִפַּצְתִּ֤י בְךָ֙ אִ֣ישׁ וְאִשָּׁ֔ה וְנִפַּצְתִּ֥י בְךָ֖ זָקֵ֣ן וָנָ֑עַר וְנִפַּצְתִּ֣י בְךָ֔ בָּח֖וּר וּבְתוּלָֽה׃ </span></p>
 <p align="RIGHT"><span lang="he">‎<a name="023">23</a> ‏וְנִפַּצְתִּ֤י בְךָ֙ רֹעֶ֣ה וְעֶדְר֔וֹ וְנִפַּצְתִּ֥י בְךָ֖ אִכָּ֣ר וְצִמְדּ֑וֹ וְנִפַּצְתִּ֣י בְךָ֔ פַּח֖וֹת וּסְגָנִֽים׃ </span></p>
 <p align="RIGHT"><span lang="he">‎<a name="024">24</a> ‏וְשִׁלַּמְתִּ֨י לְבָבֶ֜ל וּלְכֹ֣ל׀ יוֹשְׁבֵ֣י כַשְׂדִּ֗ים אֵ֧ת כָּל־רָעָתָ֛ם אֲשֶׁר־עָשׂ֥וּ בְצִיּ֖וֹן לְעֵֽינֵיכֶ֑ם נְאֻ֖ם יְהוָֽה׃ ס</span></p>
 <p align="RIGHT"><span lang="he">‎<a name="025">25</a> ‏הִנְנִ֨י אֵלֶ֜יךָ הַ֤ר הַמַּשְׁחִית֙ נְאֻם־יְהוָ֔ה הַמַּשְׁחִ֖ית אֶת־כָּל־הָאָ֑רֶץ וְנָטִ֨יתִי אֶת־יָדִ֜י עָלֶ֗יךָ וְגִלְגַּלְתִּ֙יךָ֙ מִן־הַסְּלָעִ֔ים וּנְתַתִּ֖יךָ לְהַ֥ר שְׂרֵפָֽה׃ </span></p>
 <p align="RIGHT"><span lang="he">‎<a name="026">26</a> ‏וְלֹֽא־יִקְח֤וּ מִמְּךָ֙ אֶ֣בֶן לְפִנָּ֔ה וְאֶ֖בֶן לְמֽוֹסָד֑וֹת כִּֽי־שִׁמְמ֥וֹת עוֹלָ֛ם תִּֽהְיֶ֖ה נְאֻם־יְהוָֽה׃ </span></p>
 <p align="RIGHT"><span lang="he">‎<a name="027">27</a> ‏שְׂאוּ־נֵ֣ס בָּאָ֗רֶץ תִּקְע֨וּ שׁוֹפָ֤ר בַּגּוֹיִם֙ קַדְּשׁ֤וּ עָלֶ֙יהָ֙ גּוֹיִ֔ם הַשְׁמִ֧יעוּ עָלֶ֛יהָ מַמְלְכ֥וֹת אֲרָרַ֖ט מִנִּ֣י וְאַשְׁכְּנָ֑ז פִּקְד֤וּ עָלֶ֙יהָ֙ טִפְסָ֔ר הַֽעֲלוּ־ס֖וּס כְּיֶ֥לֶק סָמָֽר׃ </span></p>
 <p align="RIGHT"><span lang="he">‎<a name="028">28</a> ‏קַדְּשׁ֨וּ עָלֶ֤יהָ גוֹיִם֙ אֶת־מַלְכֵ֣י מָדַ֔י אֶת־פַּחוֹתֶ֖יהָ וְאֶת־כָּל־סְגָנֶ֑יהָ וְאֵ֖ת כָּל־אֶ֥רֶץ מֶמְשַׁלְתּֽוֹ׃ </span></p>
 <p align="RIGHT"><span lang="he">‎<a name="029">29</a> ‏וַתִּרְעַ֥שׁ הָאָ֖רֶץ וַתָּחֹ֑ל כִּ֣י קָ֤מָה עַל־בָּבֶל֙ מַחְשְׁב֣וֹת יְהוָ֔ה לָשׂ֞וּם אֶת־אֶ֧רֶץ בָּבֶ֛ל לְשַׁמָּ֖ה מֵאֵ֥ין יוֹשֵֽׁב׃ </span></p>
 <p align="RIGHT"><span lang="he">‎<a name="030">30</a> ‏חָדְלוּ֩ גִבּוֹרֵ֨י בָבֶ֜ל לְהִלָּחֵ֗ם יָֽשְׁבוּ֙ בַּמְּצָד֔וֹת נָשְׁתָ֥ה גְבוּרָתָ֖ם הָי֣וּ לְנָשִׁ֑ים הִצִּ֥יתוּ מִשְׁכְּנֹתֶ֖יהָ נִשְׁבְּר֥וּ בְרִיחֶֽיהָ׃ </span></p>
 <p align="RIGHT"><span lang="he">‎<a name="031">31</a> ‏רָ֤ץ לִקְרַאת־רָץ֙ יָר֔וּץ וּמַגִּ֖יד לִקְרַ֣את מַגִּ֑יד לְהַגִּיד֙ לְמֶ֣לֶךְ בָּבֶ֔ל כִּֽי־נִלְכְּדָ֥ה עִיר֖וֹ מִקָּצֶֽה׃ </span></p>
 <p align="RIGHT"><span lang="he">‎<a name="032">32</a> ‏וְהַמַּעְבָּר֣וֹת נִתְפָּ֔שׂוּ וְאֶת־הָאֲגַמִּ֖ים שָׂרְפ֣וּ בָאֵ֑שׁ וְאַנְשֵׁ֥י הַמִּלְחָמָ֖ה נִבְהָֽלוּ׃ ס</span></p>
 <p align="RIGHT"><span lang="he">‎<a name="033">33</a> ‏כִּי֩ כֹ֨ה אָמַ֜ר יְהוָ֤ה צְבָאוֹת֙ אֱלֹהֵ֣י יִשְׂרָאֵ֔ל בַּת־בָּבֶ֕ל כְּגֹ֖רֶן עֵ֣ת הִדְרִיכָ֑הּ ע֣וֹד מְעַ֔ט וּבָ֥אָה עֵֽת־הַקָּצִ֖יר לָֽהּ׃ </span></p>
 <p align="RIGHT"><span lang="he">‎<a name="034">34</a> ‏<font color="brown">אכלנו</font> <font color="blue">אֲכָלַ֣נִי</font> <font color="brown">הממנו</font> <font color="blue">הֲמָמַ֗נִי</font> נְבוּכַדְרֶאצַּר֮ מֶ֣לֶךְ בָּבֶל֒ <font color="brown">הציגנו</font> <font color="blue">הִצִּיגַ֙נִי֙</font> כְּלִ֣י רִ֔יק <font color="brown">בלענו</font> <font color="blue">בְּלָעַ֙נִי֙</font> כַּתַּנִּ֔ין מִלָּ֥א כְרֵשׂ֖וֹ מֵֽעֲדָנָ֑י <font color="brown">הדיחנו</font> <font color="blue">הֱדִיחָֽנִי׃</font> </span></p>
 <p align="RIGHT"><span lang="he">‎<a name="035">35</a> ‏חֲמָסִ֤י וּשְׁאֵרִי֙ עַל־בָּבֶ֔ל תֹּאמַ֖ר יֹשֶׁ֣בֶת צִיּ֑וֹן וְדָמִי֙ אֶל־יֹשְׁבֵ֣י כַשְׂדִּ֔ים תֹּאמַ֖ר יְרוּשָׁלִָֽם׃ ס</span></p>
 <p align="RIGHT"><span lang="he">‎<a name="036">36</a> ‏לָכֵ֗ן כֹּ֚ה אָמַ֣ר יְהוָ֔ה הִנְנִי־רָב֙ אֶת־רִיבֵ֔ךְ וְנִקַּמְתִּ֖י אֶת־נִקְמָתֵ֑ךְ וְהַחֲרַבְתִּי֙ אֶת־יַמָּ֔הּ וְהֹבַשְׁתִּ֖י אֶת־מְקוֹרָֽהּ׃ </span></p>
 <p align="RIGHT"><span lang="he">‎<a name="037">37</a> ‏וְהָיְתָה֩ בָבֶ֨ל׀ לְגַלִּ֧ים׀ מְעוֹן־תַּנִּ֛ים שַׁמָּ֥ה וּשְׁרֵקָ֖ה מֵאֵ֥ין יוֹשֵֽׁב׃ </span></p>
 <p align="RIGHT"><span lang="he">‎<a name="038">38</a> ‏יַחְדָּ֖ו כַּכְּפִרִ֣ים יִשְׁאָ֑גוּ נָעֲר֖וּ כְּגוֹרֵ֥י אֲרָיֽוֹת׃ </span></p>
 <p align="RIGHT"><span lang="he">‎<a name="039">39</a> ‏בְּחֻמָּ֞ם אָשִׁ֣ית אֶת־מִשְׁתֵּיהֶ֗ם וְהִשְׁכַּרְתִּים֙ לְמַ֣עַן יַעֲלֹ֔זוּ וְיָשְׁנ֥וּ שְׁנַת־עוֹלָ֖ם וְלֹ֣א יָקִ֑יצוּ נְאֻ֖ם יְהוָֽה׃ </span></p>
 <p align="RIGHT"><span lang="he">‎<a name="040">40</a> ‏אֽוֹרִידֵ֖ם כְּכָרִ֣ים לִטְב֑וֹחַ כְּאֵילִ֖ים עִם־עַתּוּדִֽים׃ </span></p>
 <p align="RIGHT"><span lang="he">‎<a name="041">41</a> ‏אֵ֚יךְ נִלְכְּדָ֣ה שֵׁשַׁ֔ךְ וַתִּתָּפֵ֖שׂ תְּהִלַּ֣ת כָּל־הָאָ֑רֶץ אֵ֣יךְ הָיְתָ֧ה לְשַׁמָּ֛ה בָּבֶ֖ל בַּגּוֹיִֽם׃ </span></p>
 <p align="RIGHT"><span lang="he">‎<a name="042">42</a> ‏עָלָ֥ה עַל־בָּבֶ֖ל הַיָּ֑ם בַּהֲמ֥וֹן גַּלָּ֖יו נִכְסָֽתָה׃ </span></p>
 <p align="RIGHT"><span lang="he">‎<a name="043">43</a> ‏הָי֤וּ עָרֶ֙יהָ֙ לְשַׁמָּ֔ה אֶ֖רֶץ צִיָּ֣ה וַעֲרָבָ֑ה אֶ֗רֶץ לֹֽא־יֵשֵׁ֤ב בָּהֵן֙ כָּל־אִ֔ישׁ וְלֹֽא־יַעֲבֹ֥ר בָּהֵ֖ן בֶּן־אָדָֽם׃ </span></p>
 <p align="RIGHT"><span lang="he">‎<a name="044">44</a> ‏וּפָקַדְתִּ֨י עַל־בֵּ֜ל בְּבָבֶ֗ל וְהֹצֵאתִ֤י אֶת־בִּלְעוֹ֙ מִפִּ֔יו וְלֹֽא־יִנְהֲר֥וּ אֵלָ֛יו ע֖וֹד גּוֹיִ֑ם גַּם־חוֹמַ֥ת בָּבֶ֖ל נָפָֽלָה׃ </span></p>
 <p align="RIGHT"><span lang="he">‎<a name="045">45</a> ‏צְא֤וּ מִתּוֹכָהּ֙ עַמִּ֔י וּמַלְּט֖וּ אִ֣ישׁ אֶת־נַפְשׁ֑וֹ מֵחֲר֖וֹן אַף־יְהוָֽה׃ </span></p>
 <p align="RIGHT"><span lang="he">‎<a name="046">46</a> ‏וּפֶן־יֵרַ֤ךְ לְבַבְכֶם֙ וְתִֽירְא֔וּ בַּשְּׁמוּעָ֖ה הַנִּשְׁמַ֣עַת בָּאָ֑רֶץ וּבָ֧א בַשָּׁנָ֣ה הַשְּׁמוּעָ֗ה וְאַחֲרָ֤יו בַּשָּׁנָה֙ הַשְּׁמוּעָ֔ה וְחָמָ֣ס בָּאָ֔רֶץ וּמֹשֵׁ֖ל עַל־מֹשֵֽׁל׃ </span></p>
 <p align="RIGHT"><span lang="he">‎<a name="047">47</a> ‏לָכֵן֙ הִנֵּ֣ה יָמִ֣ים בָּאִ֔ים וּפָקַדְתִּי֙ עַל־פְּסִילֵ֣י בָבֶ֔ל וְכָל־אַרְצָ֖הּ תֵּב֑וֹשׁ וְכָל־חֲלָלֶ֖יהָ יִפְּל֥וּ בְתוֹכָֽהּ׃ </span></p>
 <p align="RIGHT"><span lang="he">‎<a name="048">48</a> ‏וְרִנְּנ֤וּ עַל־בָּבֶל֙ שָׁמַ֣יִם וָאָ֔רֶץ וְכֹ֖ל אֲשֶׁ֣ר בָּהֶ֑ם כִּ֧י מִצָּפ֛וֹן יָבוֹא־לָ֥הּ הַשּׁוֹדְדִ֖ים נְאֻם־יְהוָֽה׃ </span></p>
 <p align="RIGHT"><span lang="he">‎<a name="049">49</a> ‏גַּם־בָּבֶ֕ל לִנְפֹּ֖ל חַֽלְלֵ֣י יִשְׂרָאֵ֑ל גַּם־לְבָבֶ֥ל נָפְל֖וּ חַֽלְלֵ֥י כָל־הָאָֽרֶץ׃ </span></p>
 <p align="RIGHT"><span lang="he">‎<a name="050">50</a> ‏פְּלֵטִ֣ים מֵחֶ֔רֶב הִלְכ֖וּ אַֽל־תַּעֲמֹ֑דוּ זִכְר֤וּ מֵֽרָחוֹק֙ אֶת־יְהוָ֔ה וִירֽוּשָׁלִַ֖ם תַּעֲלֶ֥ה עַל־לְבַבְכֶֽם׃ </span></p>
 <p align="RIGHT"><span lang="he">‎<a name="051">51</a> ‏בֹּ֚שְׁנוּ כִּֽי־שָׁמַ֣עְנוּ חֶרְפָּ֔ה כִּסְּתָ֥ה כְלִמָּ֖ה פָּנֵ֑ינוּ כִּ֚י בָּ֣אוּ זָרִ֔ים עַֽל־מִקְדְּשֵׁ֖י בֵּ֥ית יְהוָֽה׃ ס</span></p>
 <p align="RIGHT"><span lang="he">‎<a name="052">52</a> ‏לָכֵ֞ן הִנֵּֽה־יָמִ֤ים בָּאִים֙ נְאֻם־יְהוָ֔ה וּפָקַדְתִּ֖י עַל־פְּסִילֶ֑יהָ וּבְכָל־אַרְצָ֖הּ יֶאֱנֹ֥ק חָלָֽל׃ </span></p>
 <p align="RIGHT"><span lang="he">‎<a name="053">53</a> ‏כִּֽי־תַעֲלֶ֤ה בָבֶל֙ הַשָּׁמַ֔יִם וְכִ֥י תְבַצֵּ֖ר מְר֣וֹם עֻזָּ֑הּ מֵאִתִּ֗י יָבֹ֧אוּ שֹׁדְדִ֛ים לָ֖הּ נְאֻם־יְהוָֽה׃ ס</span></p>
 <p align="RIGHT"><span lang="he">‎<a name="054">54</a> ‏ק֥וֹל זְעָקָ֖ה מִבָּבֶ֑ל וְשֶׁ֥בֶר גָּד֖וֹל מֵאֶ֥רֶץ כַּשְׂדִּֽים׃ </span></p>
 <p align="RIGHT"><span lang="he">‎<a name="055">55</a> ‏כִּֽי־שֹׁדֵ֤ד יְהוָה֙ אֶת־בָּבֶ֔ל וְאִבַּ֥ד מִמֶּ֖נָּה ק֣וֹל גָּד֑וֹל וְהָמ֤וּ גַלֵּיהֶם֙ כְּמַ֣יִם רַבִּ֔ים נִתַּ֥ן שְׁא֖וֹן קוֹלָֽם׃ </span></p>
 <p align="RIGHT"><span lang="he">‎<a name="056">56</a> ‏כִּי֩ בָ֨א עָלֶ֤יהָ עַל־בָּבֶל֙ שׁוֹדֵ֔ד וְנִלְכְּדוּ֙ גִּבּוֹרֶ֔יהָ חִתְּתָ֖ה קַשְּׁתוֹתָ֑ם כִּ֣י אֵ֧ל גְּמֻל֛וֹת יְהוָ֖ה שַׁלֵּ֥ם יְשַׁלֵּֽם׃ </span></p>
 <p align="RIGHT"><span lang="he">‎<a name="057">57</a> ‏וְ֠הִשְׁכַּרְתִּי שָׂרֶ֨יהָ וַחֲכָמֶ֜יהָ פַּחוֹתֶ֤יהָ וּסְגָנֶ֙יהָ֙ וְגִבּוֹרֶ֔יהָ וְיָשְׁנ֥וּ שְׁנַת־עוֹלָ֖ם וְלֹ֣א יָקִ֑יצוּ נְאֻ֨ם־הַמֶּ֔לֶךְ יְהוָ֥ה צְבָא֖וֹת שְׁמֽוֹ׃ ס</span></p>
 <p align="RIGHT"><span lang="he">‎<a name="058">58</a> ‏כֹּֽה־אָמַ֞ר יְהוָ֣ה צְבָא֗וֹת חֹ֠מוֹת בָּבֶ֤ל הָֽרְחָבָה֙ עַרְעֵ֣ר תִּתְעַרְעָ֔ר וּשְׁעָרֶ֥יהָ הַגְּבֹהִ֖ים בָּאֵ֣שׁ יִצַּ֑תּוּ וְיִֽגְע֨וּ עַמִּ֧ים בְּדֵי־רִ֛יק וּלְאֻמִּ֥ים בְּדֵי־אֵ֖שׁ וְיָעֵֽפוּ׃ ס</span></p>
 <p align="RIGHT"><span lang="he">‎<a name="059">59</a> ‏הַדָּבָ֞ר אֲשֶׁר־צִוָּ֣ה׀ יִרְמְיָ֣הוּ הַנָּבִ֗יא אֶת־שְׂרָיָ֣ה בֶן־נֵרִיָּה֮ בֶּן־מַחְסֵיָה֒ בְּלֶכְתּ֞וֹ אֶת־צִדְקִיָּ֤הוּ מֶֽלֶךְ־יְהוּדָה֙ בָּבֶ֔ל בִּשְׁנַ֥ת הָרְבִעִ֖ית לְמָלְכ֑וֹ וּשְׂרָיָ֖ה שַׂ֥ר מְנוּחָֽה׃ </span></p>
 <p align="RIGHT"><span lang="he">‎<a name="060">60</a> ‏וַיִּכְתֹּ֣ב יִרְמְיָ֗הוּ אֵ֧ת כָּל־הָרָעָ֛ה אֲשֶׁר־תָּב֥וֹא אֶל־בָּבֶ֖ל אֶל־סֵ֣פֶר אֶחָ֑ד אֵ֚ת כָּל־הַדְּבָרִ֣ים הָאֵ֔לֶּה הַכְּתֻבִ֖ים אֶל־בָּבֶֽל׃ </span></p>
 <p align="RIGHT"><span lang="he">‎<a name="061">61</a> ‏וַיֹּ֥אמֶר יִרְמְיָ֖הוּ אֶל־שְׂרָיָ֑ה כְּבֹאֲךָ֣ בָבֶ֔ל וְֽרָאִ֔יתָ וְֽקָרָ֔אתָ אֵ֥ת כָּל־הַדְּבָרִ֖ים הָאֵֽלֶּה׃ </span></p>
 <p align="RIGHT"><span lang="he">‎<a name="062">62</a> ‏וְאָמַרְתָּ֗ יְהוָה֙ אַתָּ֨ה דִבַּ֜רְתָּ אֶל־הַמָּק֤וֹם הַזֶּה֙ לְהַכְרִית֔וֹ לְבִלְתִּ֤י הֱיֽוֹת־בּוֹ֙ יוֹשֵׁ֔ב לְמֵאָדָ֖ם וְעַד־בְּהֵמָ֑ה כִּֽי־שִׁמְמ֥וֹת עוֹלָ֖ם תִּֽהְיֶֽה׃ </span></p>
 <p align="RIGHT"><span lang="he">‎<a name="063">63</a> ‏וְהָיָה֙ כְּכַלֹּ֣תְךָ֔ לִקְרֹ֖א אֶת־הַסֵּ֣פֶר הַזֶּ֑ה תִּקְשֹׁ֤ר עָלָיו֙ אֶ֔בֶן וְהִשְׁלַכְתּ֖וֹ אֶל־תּ֥וֹךְ פְּרָֽת׃ </span></p>
 <p align="RIGHT"><span lang="he">‎<a name="064">64</a> ‏וְאָמַרְתָּ֗ כָּ֠כָה תִּשְׁקַ֨ע בָּבֶ֤ל וְלֹֽא־תָקוּם֙ מִפְּנֵ֣י הָרָעָ֗ה אֲשֶׁ֧ר אָנֹכִ֛י מֵבִ֥יא עָלֶ֖יהָ וְיָעֵ֑פוּ עַד־הֵ֖נָּה דִּבְרֵ֥י יִרְמְיָֽהוּ׃ ס</span></p>
 </td>
 <td width="50%">
 <p>1 kōh ’āmar yəhwâ hinənî mē‘îr ‘al-bāḇel wə’el-yōšəḇê lēḇ qāmāy rûḥa mašəḥîṯ: </p>
 <p>2 wəšill<sup>a</sup>ḥətî ləḇāḇel| zārîm wəzērûhā wîḇōqəqû ’eṯ-’arəṣāh kî-hāyû ‘āleyhā missāḇîḇ bəywōm rā‘â: </p>
 <p>3 ’el-yiḏərōḵə <font color="brown">yiḏərōḵə</font> hadōrēḵə qašətwō wə’el-yiṯə‘al bəsirəyōnwō wə’al-t<sup>a</sup>ḥəməlû ’el-b<sup>a</sup>ḥureyhā h<sup>a</sup>ḥărîmû kāl-ṣəḇā’āh: </p>
 <p>4 wənāfəlû ḥălālîm bə’ereṣ kaśədîm ûməḏuqqārîm bəḥûṣwōṯeyhā: </p>
 <p>5 kî lō’-’aləmān yiśərā’ēl wîhûḏâ mē’ĕlōhāyw mêəhwâ ṣəḇā’wōṯ kî ’arəṣām mālə’â ’āšām miqqəḏwōš yiśərā’ēl: </p>
 <p>6 nusû| mitwōḵə bāḇel ûmalləṭû ’îš nafəšwō ’al-tidammû b<sup>a</sup>‘ăwōnāh kî ‘ēṯ nəqāmâ hî’ layhwâ gəmûl hû’ məšallēm lāh: </p>
 <p>7 kwōs-zâāḇ bāḇel bəyaḏ-yəhwâ məšakereṯ kāl-hā’āreṣ mîyênāh šāṯû ḡwōyim ‘al-kēn yiṯəhōləlû ḡwōyim: </p>
 <p>8 piṯə’ōm nāfəlâ ḇāḇel watiššāḇēr hêlîlû ‘āleyhā qəḥû ṣŏrî ləmaḵə’wōḇāh ’ûlay tērāfē’: </p>
 <p>9 <font color="brown">ripi’nû</font> <font color="blue">ripînû</font> ’eṯ-bāḇel wəlō’ nirəpāṯâ ‘izəḇûhā wənēlēḵə ’îš lə’arəṣwō kî-nāḡ<sup>a</sup>‘ ’el-haššāmayim mišəpāṭāh wəniśśā’ ‘aḏ-šəḥāqîm: </p>
 <p>10 hwōṣî’ yəhwâ ’eṯ-ṣiḏəqōṯênû bō’û ûnəsapərâ ḇəṣîywōn ’eṯ-m<sup>a</sup>‘ăśēh yəhwâ ’ĕlōhênû: </p>
 <p>11 hāḇērû h<sup>a</sup>ḥiṣṣîm milə’û haššəlāṭîm hē‘îr yəhwâ ’eṯ-rûḥa maləḵê māḏay kî-‘al-bāḇel məzimmāṯwō ləhašəḥîṯāh kî-niqəmaṯ yəhwâ hî’ niqəmaṯ hêḵālwō: </p>
 <p>12 ’el-ḥwōmōṯ bāḇel śə’û-nēs h<sup>a</sup>ḥăzîqû hammišəmār hāqîmû šōmərîm hāḵînû hā’ōrəḇîm kî gam-zāmam yəhwâ gam-‘āśâ ’ēṯ ’ăšer-diber ’el-yōšəḇê ḇāḇel: </p>
 <p>13 <font color="brown">šōḵanətî</font> <font color="blue">šōḵanətə</font> ‘al-mayim rabîm rabaṯ ’wōṣārōṯ bā’ qiṣṣēḵə ’ammaṯ biṣə‘ēḵə: </p>
 <p>14 nišəb<sup>a</sup>‘ yəhwâ ṣəḇā’wōṯ bənafəšwō kî ’im-millē’ṯîḵə ’āḏām kayyeleq wə‘ānû ‘ālayiḵə hêḏāḏ: s</p>
 <p>15 ‘ōśēh ’ereṣ bəḵōḥwō mēḵîn tēḇēl bəḥāḵəmāṯwō ûḇiṯəḇûnāṯwō nāṭâ šāmāyim: </p>
 <p>16 ləqwōl titwō hămwōn mayim baššāmayim wayy<sup>a</sup>‘al nəśi’îm miqəṣēh-’āreṣ bərāqîm lammāṭār ‘āśâ wayyōṣē’ rûḥa mē’ōṣərōṯāyw: </p>
 <p>17 niḇə‘ar kāl-’āḏām mid<sup>a</sup>‘aṯ hōḇîš kāl-ṣōrēf mipāsel kî šeqer nisəkwō wəlō’-rûḥa bām: </p>
 <p>18 heḇel hēmmâ m<sup>a</sup>‘ăśēh t<sup>a</sup>‘ətu‘îm bə‘ēṯ pəqudāṯām yō’ḇēḏû: </p>
 <p>19 lō’-ḵə’ēlleh ḥēleq y<sup>a</sup>‘ăqwōḇ kî-ywōṣēr hakōl hû’ wəšēḇeṭ n<sup>a</sup>ḥălāṯwō yəhwâ ṣəḇā’wōṯ šəmwō: s</p>
 <p>20 mapēṣ-’atâ lî kəlê miləḥāmâ wənipaṣətî ḇəḵā gwōyim wəhišəḥatî ḇəḵā maməlāḵwōṯ: </p>
 <p>21 wənipaṣətî ḇəḵā sûs wərōḵəḇwō wənipaṣətî ḇəḵā reḵeḇ wərōḵəḇwō: </p>
 <p>22 wənipaṣətî ḇəḵā ’îš wə’iššâ wənipaṣətî ḇəḵā zāqēn wānā‘ar wənipaṣətî ḇəḵā bāḥûr ûḇəṯûlâ: </p>
 <p>23 wənipaṣətî ḇəḵā rō‘eh wə‘eḏərwō wənipaṣətî ḇəḵā ’ikār wəṣimədwō wənipaṣətî ḇəḵā p<sup>a</sup>ḥwōṯ ûsəḡānîm: </p>
 <p>24 wəšillamətî ləḇāḇel ûləḵōl| ywōšəḇê ḵaśədîm ’ēṯ kāl-rā‘āṯām ’ăšer-‘āśû ḇəṣîywōn lə‘ênêḵem nə’um yəhwâ: s</p>
 <p>25 hinənî ’ēleyḵā har hammašəḥîṯ nə’um-yəhwâ hammašəḥîṯ ’eṯ-kāl-hā’āreṣ wənāṭîṯî ’eṯ-yāḏî ‘āleyḵā wəḡiləgalətîḵā min-hassəlā‘îm ûnəṯatîḵā ləhar śərēfâ: </p>
 <p>26 wəlō’-yiqəḥû mimməḵā ’eḇen ləfinnâ wə’eḇen ləmwōsāḏwōṯ kî-šiməmwōṯ ‘wōlām tihəyeh nə’um-yəhwâ: </p>
 <p>27 śə’û-nēs bā’āreṣ tiqə‘û šwōfār bagwōyim qadəšû ‘āleyhā gwōyim hašəmî‘û ‘āleyhā mamələḵwōṯ ’ărāraṭ minnî wə’ašəkənāz piqəḏû ‘āleyhā ṭifəsār h<sup>a</sup>‘ălû-sûs kəyeleq sāmār: </p>
 <p>28 qadəšû ‘āleyhā ḡwōyim ’eṯ-maləḵê māḏay ’eṯ-p<sup>a</sup>ḥwōṯeyhā wə’eṯ-kāl-səḡāneyhā wə’ēṯ kāl-’ereṣ meməšalətwō: </p>
 <p>29 watirə‘aš hā’āreṣ watāḥōl kî qāmâ ‘al-bāḇel m<sup>a</sup>ḥəšəḇwōṯ yəhwâ lāśûm ’eṯ-’ereṣ bāḇel ləšammâ mē’ên ywōšēḇ: </p>
 <p>30 ḥāḏəlû ḡibwōrê ḇāḇel ləhillāḥēm yāšəḇû bamməṣāḏwōṯ nāšəṯâ ḡəḇûrāṯām hāyû lənāšîm hiṣṣîṯû mišəkənōṯeyhā nišəbərû ḇərîḥeyhā: </p>
 <p>31 rāṣ liqəra’ṯ-rāṣ yārûṣ ûmagîḏ liqəra’ṯ magîḏ ləhagîḏ ləmeleḵə bāḇel kî-niləkəḏâ ‘îrwō miqqāṣeh: </p>
 <p>32 wəhamm<sup>a</sup>‘əbārwōṯ niṯəpāśû wə’eṯ-hā’ăḡammîm śārəfû ḇā’ēš wə’anəšê hammiləḥāmâ niḇəhālû: s</p>
 <p>33 kî ḵōh ’āmar yəhwâ ṣəḇā’wōṯ ’ĕlōhê yiśərā’ēl baṯ-bāḇel kəḡōren ‘ēṯ hiḏərîḵāh ‘wōḏ mə‘aṭ ûḇā’â ‘ēṯ-haqqāṣîr lāh: </p>
 <p>34 <font color="brown">’ăḵālānû</font> <font color="blue">’ăḵālanî</font> <font color="brown">hămāmānû</font> <font color="blue">hămāmanî</font> nəḇûḵaḏəre’ṣṣar meleḵə bāḇel <font color="brown">hiṣṣîḡānû</font> <font color="blue">hiṣṣîḡanî</font> kəlî rîq <font color="brown">bəlā‘ānû</font> <font color="blue">bəlā‘anî</font> katannîn millā’ ḵərēśwō mē‘ăḏānāy <font color="brown">hĕḏîḥānû</font> <font color="blue">hĕḏîḥānî:</font> </p>
 <p>35 ḥămāsî ûšə’ērî ‘al-bāḇel tō’mar yōšeḇeṯ ṣîywōn wəḏāmî ’el-yōšəḇê ḵaśədîm tō’mar yərûšālāim: s</p>
 <p>36 lāḵēn kōh ’āmar yəhwâ hinənî-rāḇ ’eṯ-rîḇēḵə wəniqqamətî ’eṯ-niqəmāṯēḵə wəh<sup>a</sup>ḥăraḇətî ’eṯ-yammāh wəhōḇašətî ’eṯ-məqwōrāh: </p>
 <p>37 wəhāyəṯâ ḇāḇel| ləḡallîm| mə‘wōn-tannîm šammâ ûšərēqâ mē’ên ywōšēḇ: </p>
 <p>38 y<sup>a</sup>ḥədāw kakəfirîm yišə’āḡû nā‘ărû kəḡwōrê ’ărāywōṯ: </p>
 <p>39 bəḥummām ’āšîṯ ’eṯ-mišətêhem wəhišəkarətîm ləm<sup>a</sup>‘an y<sup>a</sup>‘ălōzû wəyāšənû šənaṯ-‘wōlām wəlō’ yāqîṣû nə’um yəhwâ: </p>
 <p>40 ’wōrîḏēm kəḵārîm liṭəḇwōḥa kə’êlîm ‘im-‘atûḏîm: </p>
 <p>41 ’êḵə niləkəḏâ šēšaḵə watitāfēś təhillaṯ kāl-hā’āreṣ ’êḵə hāyəṯâ ləšammâ bāḇel bagwōyim: </p>
 <p>42 ‘ālâ ‘al-bāḇel hayyām bahămwōn gallāyw niḵəsāṯâ: </p>
 <p>43 hāyû ‘āreyhā ləšammâ ’ereṣ ṣîyâ w<sup>a</sup>‘ărāḇâ ’ereṣ lō’-yēšēḇ bâēn kāl-’îš wəlō’-y<sup>a</sup>‘ăḇōr bâēn ben-’āḏām: </p>
 <p>44 ûfāqaḏətî ‘al-bēl bəḇāḇel wəhōṣē’ṯî ’eṯ-bilə‘wō mipîw wəlō’-yinəhărû ’ēlāyw ‘wōḏ gwōyim gam-ḥwōmaṯ bāḇel nāfālâ: </p>
 <p>45 ṣə’û mitwōḵāh ‘ammî ûmalləṭû ’îš ’eṯ-nafəšwō mēḥărwōn ’af-yəhwâ: </p>
 <p>46 ûfen-yēraḵə ləḇaḇəḵem wəṯîrə’û baššəmû‘â hannišəm<sup>a</sup>‘aṯ bā’āreṣ ûḇā’ ḇaššānâ haššəmû‘â wə’<sup>a</sup>ḥărāyw baššānâ haššəmû‘â wəḥāmās bā’āreṣ ûmōšēl ‘al-mōšēl: </p>
 <p>47 lāḵēn hinnēh yāmîm bā’îm ûfāqaḏətî ‘al-pəsîlê ḇāḇel wəḵāl-’arəṣāh tēḇwōš wəḵāl-ḥălāleyhā yipəlû ḇəṯwōḵāh: </p>
 <p>48 wərinnənû ‘al-bāḇel šāmayim wā’āreṣ wəḵōl ’ăšer bâem kî miṣṣāfwōn yāḇwō’-lāh haššwōḏəḏîm nə’um-yəhwâ: </p>
 <p>49 gam-bāḇel linəpōl ḥaləlê yiśərā’ēl gam-ləḇāḇel nāfəlû ḥaləlê ḵāl-hā’āreṣ: </p>
 <p>50 pəlēṭîm mēḥereḇ hiləḵû ’al-t<sup>a</sup>‘ămōḏû ziḵərû mērāḥwōq ’eṯ-yəhwâ wîrûšālaim t<sup>a</sup>‘ăleh ‘al-ləḇaḇəḵem: </p>
 <p>51 bōšənû kî-šām<sup>a</sup>‘ənû ḥerəpâ kissəṯâ ḵəlimmâ pānênû kî bā’û zārîm ‘al-miqədəšê bêṯ yəhwâ: s</p>
 <p>52 lāḵēn hinnēh-yāmîm bā’îm nə’um-yəhwâ ûfāqaḏətî ‘al-pəsîleyhā ûḇəḵāl-’arəṣāh ye’ĕnōq ḥālāl: </p>
 <p>53 kî-ṯ<sup>a</sup>‘ăleh ḇāḇel haššāmayim wəḵî ṯəḇaṣṣēr mərwōm ‘uzzāh mē’itî yāḇō’û šōḏəḏîm lāh nə’um-yəhwâ: s</p>
 <p>54 qwōl zə‘āqâ mibāḇel wəšeḇer gāḏwōl mē’ereṣ kaśədîm: </p>
 <p>55 kî-šōḏēḏ yəhwâ ’eṯ-bāḇel wə’ibaḏ mimmennâ qwōl gāḏwōl wəhāmû ḡallêhem kəmayim rabîm nitan šə’wōn qwōlām: </p>
 <p>56 kî ḇā’ ‘āleyhā ‘al-bāḇel šwōḏēḏ wəniləkəḏû gibwōreyhā ḥitəṯâ qaššəṯwōṯām kî ’ēl gəmulwōṯ yəhwâ šallēm yəšallēm: </p>
 <p>57 wəhišəkarətî śāreyhā w<sup>a</sup>ḥăḵāmeyhā p<sup>a</sup>ḥwōṯeyhā ûsəḡāneyhā wəḡibwōreyhā wəyāšənû šənaṯ-‘wōlām wəlō’ yāqîṣû nə’um-hammeleḵə yəhwâ ṣəḇā’wōṯ šəmwō: s</p>
 <p>58 kōh-’āmar yəhwâ ṣəḇā’wōṯ ḥōmwōṯ bāḇel hārəḥāḇâ ‘arə‘ēr tiṯə‘arə‘ār ûšə‘āreyhā hagəḇōhîm bā’ēš yiṣṣatû wəyiḡə‘û ‘ammîm bəḏê-rîq ûlə’ummîm bəḏê-’ēš wəyā‘ēfû: s</p>
 <p>59 hadāḇār ’ăšer-ṣiûâ| yirəməyâû hannāḇî’ ’eṯ-śərāyâ ḇen-nērîyâ ben-m<sup>a</sup>ḥəsêâ bəleḵətwō ’eṯ-ṣiḏəqîyâû meleḵə-yəhûḏâ bāḇel bišənaṯ hārəḇi‘îṯ ləmāləḵwō ûśərāyâ śar mənûḥâ: </p>
 <p>60 wayyiḵətōḇ yirəməyâû ’ēṯ kāl-hārā‘â ’ăšer-tāḇwō’ ’el-bāḇel ’el-sēfer ’eḥāḏ ’ēṯ kāl-hadəḇārîm hā’ēlleh hakəṯuḇîm ’el-bāḇel: </p>
 <p>61 wayyō’mer yirəməyâû ’el-śərāyâ kəḇō’ăḵā ḇāḇel wərā’îṯā wəqārā’ṯā ’ēṯ kāl-hadəḇārîm hā’ēlleh: </p>
 <p>62 wə’āmarətā yəhwâ ’atâ ḏibarətā ’el-hammāqwōm hazzeh ləhaḵərîṯwō ləḇilətî hĕywōṯ-bwō ywōšēḇ ləmē’āḏām wə‘aḏ-bəhēmâ kî-šiməmwōṯ ‘wōlām tihəyeh: </p>
 <p>63 wəhāyâ kəḵallōṯəḵā liqərō’ ’eṯ-hassēfer hazzeh tiqəšōr ‘ālāyw ’eḇen wəhišəlaḵətwō ’el-twōḵə pərāṯ: </p>
 <p>64 wə’āmarətā kāḵâ tišəq<sup>a</sup>‘ bāḇel wəlō’-ṯāqûm mipənê hārā‘â ’ăšer ’ānōḵî mēḇî’ ‘āleyhā wəyā‘ēfû ‘aḏ-hēnnâ diḇərê yirəməyâû: s</p>
 </td>
 </tr></table>
 <p></p><hr>
 <center>
 <a href="jer052.htm">Next: Jeremiah (Yermiyah) Chapter 52</a></center>
 </body>