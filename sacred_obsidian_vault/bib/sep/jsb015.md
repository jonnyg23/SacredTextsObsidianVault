<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Bible</a> 
 <a href="index.htm">Index</a> 
 
 <br>
 <a href="../poly/jos015.htm">Polyglot</a> 
 <a href="../kjv/jos015.htm">KJV</a> 
 <a href="jsa015.htm">Sep:JsA</a> 
 <a href="../tan/jos015.htm">Tan</a> 
 <a href="../vul/jos015.htm">Vul</a> 
 
 <br>
 <br><a href="jsb.htm">Joshua B Index</a><br>
  
 <a href="jsb014.htm">Previous</a> 
 <a href="jsb016.htm">Next</a> 
 </center>
 <hr>
 
 <h3 align="CENTER">Septuagint: Joshua B Chapter 15</h3><p><a name="001">1</a> καὶ ἐγένετο τὰ ὅρια φυλῆς Ιουδα κατὰ δήμους αὐτῶν ἀπὸ τῶν ὁρίων τῆς Ιδουμαίας ἀπὸ τῆς ἐρήμου Σιν ἕως Καδης πρὸς λίβα </p>
 <p><a name="002">2</a> καὶ ἐγενήθη αὐτῶν τὰ ὅρια ἀπὸ λιβὸς ἕως μέρους τῆς θαλάσσης τῆς ἁλυκῆς ἀπὸ τῆς λοφιᾶς τῆς φερούσης ἐπὶ λίβα </p>
 <p><a name="003">3</a> καὶ διαπορεύεται ἀπέναντι τῆς προσαναβάσεως Ακραβιν καὶ ἐκπεριπορεύεται Σεννα καὶ ἀναβαίνει ἀπὸ λιβὸς ἐπὶ Καδης Βαρνη καὶ ἐκπορεύεται Ασωρων καὶ προσαναβαίνει εἰς Αδδαρα καὶ περιπορεύεται τὴν κατὰ δυσμὰς Καδης </p>
 <p><a name="004">4</a> καὶ πορεύεται ἐπὶ Ασεμωνα καὶ διεκβαλεῖ ἕως φάραγγος Αἰγύπτου καὶ ἔσται αὐτοῦ ἡ διέξοδος τῶν ὁρίων ἐπὶ τὴν θάλασσαν τοῦτό ἐστιν αὐτῶν ὅρια ἀπὸ λιβός </p>
 <p><a name="005">5</a> καὶ τὰ ὅρια ἀπὸ ἀνατολῶν πᾶσα ἡ θάλασσα ἡ ἁλυκὴ ἕως τοῦ Ιορδάνου καὶ τὰ ὅρια αὐτῶν ἀπὸ βορρᾶ καὶ ἀπὸ τῆς λοφιᾶς τῆς θαλάσσης καὶ ἀπὸ τοῦ μέρους τοῦ Ιορδάνου </p>
 <p><a name="006">6</a> ἐπιβαίνει τὰ ὅρια ἐπὶ Βαιθαγλα καὶ παραπορεύεται ἀπὸ βορρᾶ ἐπὶ Βαιθαραβα καὶ προσαναβαίνει τὰ ὅρια ἐπὶ λίθον Βαιων υἱοῦ Ρουβην </p>
 <p><a name="007">7</a> καὶ προσαναβαίνει τὰ ὅρια ἐπὶ τὸ τέταρτον τῆς φάραγγος Αχωρ καὶ καταβαίνει ἐπὶ Γαλγαλ ἥ ἐστιν ἀπέναντι τῆς προσβάσεως Αδδαμιν ἥ ἐστιν κατὰ λίβα τῇ φάραγγι καὶ διεκβαλεῖ ἐπὶ τὸ ὕδωρ πηγῆς ἡλίου καὶ ἔσται αὐτοῦ ἡ διέξοδος πηγὴ Ρωγηλ </p>
 <p><a name="008">8</a> καὶ ἀναβαίνει τὰ ὅρια εἰς φάραγγα Ονομ ἐπὶ νώτου Ιεβους ἀπὸ λιβός αὕτη ἐστὶν Ιερουσαλημ καὶ διεκβάλλει τὰ ὅρια ἐπὶ κορυφὴν ὄρους ἥ ἐστιν κατὰ πρόσωπον φάραγγος Ονομ πρὸς θαλάσσης ἥ ἐστιν ἐκ μέρους γῆς Ραφαϊν ἐπὶ βορρᾶ </p>
 <p><a name="009">9</a> καὶ διεκβάλλει τὸ ὅριον ἀπὸ κορυφῆς τοῦ ὄρους ἐπὶ πηγὴν ὕδατος Ναφθω καὶ διεκβάλλει εἰς τὸ ὄρος Εφρων καὶ ἐξάξει τὸ ὅριον εἰς Βααλ αὕτη ἐστὶν πόλις Ιαριμ </p>
 <p><a name="010">10</a> καὶ περιελεύσεται ὅριον ἀπὸ Βααλ ἐπὶ θάλασσαν καὶ παρελεύσεται εἰς ὄρος Ασσαρες ἐπὶ νώτου πόλιν Ιαριμ ἀπὸ βορρᾶ αὕτη ἐστὶν Χασλων καὶ καταβήσεται ἐπὶ Πόλιν ἡλίου καὶ παρελεύσεται ἐπὶ λίβα </p>
 <p><a name="011">11</a> καὶ διεκβαλεῖ τὸ ὅριον κατὰ νώτου Ακκαρων ἐπὶ βορρᾶν καὶ διεκβαλεῖ τὰ ὅρια εἰς Σακχαρωνα καὶ παρελεύσεται ὄρος τῆς Βαλα καὶ διεκβαλεῖ ἐπὶ Ιαβνηλ καὶ ἔσται ἡ διέξοδος τῶν ὁρίων ἐπὶ θάλασσαν </p>
 <p><a name="012">12</a> καὶ τὰ ὅρια αὐτῶν ἀπὸ θαλάσσης ἡ θάλασσα ἡ μεγάλη ὁριεῖ ταῦτα τὰ ὅρια υἱῶν Ιουδα κύκλῳ κατὰ δήμους αὐτῶν </p>
 <p><a name="013">13</a> καὶ τῷ Χαλεβ υἱῷ Ιεφοννη ἔδωκεν μερίδα ἐν μέσῳ υἱῶν Ιουδα διὰ προστάγματος τοῦ θεοῦ καὶ ἔδωκεν αὐτῷ Ἰησοῦς τὴν πόλιν Αρβοκ μητρόπολιν Ενακ αὕτη ἐστὶν Χεβρων </p>
 <p><a name="014">14</a> καὶ ἐξωλέθρευσεν ἐκεῖθεν Χαλεβ υἱὸς Ιεφοννη τοὺς τρεῖς υἱοὺς Ενακ τὸν Σουσι καὶ τὸν Θολμι καὶ τὸν Αχιμα </p>
 <p><a name="015">15</a> καὶ ἀνέβη ἐκεῖθεν Χαλεβ ἐπὶ τοὺς κατοικοῦντας Δαβιρ τὸ δὲ ὄνομα Δαβιρ ἦν τὸ πρότερον Πόλις γραμμάτων </p>
 <p><a name="016">16</a> καὶ εἶπεν Χαλεβ ὃς ἐὰν λάβῃ καὶ ἐκκόψῃ τὴν Πόλιν τῶν γραμμάτων καὶ κυριεύσῃ αὐτῆς δώσω αὐτῷ τὴν Αχσαν θυγατέρα μου εἰς γυναῖκα </p>
 <p><a name="017">17</a> καὶ ἔλαβεν αὐτὴν Γοθονιηλ υἱὸς Κενεζ ἀδελφὸς Χαλεβ ὁ νεώτερος καὶ ἔδωκεν αὐτῷ τὴν Αχσαν θυγατέρα αὐτοῦ αὐτῷ γυναῖκα </p>
 <p><a name="018">18</a> καὶ ἐγένετο ἐν τῷ εἰσπορεύεσθαι αὐτὴν καὶ συνεβουλεύσατο αὐτῷ λέγουσα αἰτήσομαι τὸν πατέρα μου ἀγρόν καὶ ἐβόησεν ἐκ τοῦ ὄνου καὶ εἶπεν αὐτῇ Χαλεβ τί ἐστίν σοι </p>
 <p><a name="019">19</a> καὶ εἶπεν αὐτῷ δός μοι εὐλογίαν ὅτι εἰς γῆν Ναγεβ δέδωκάς με δός μοι τὴν Γολαθμαιν καὶ ἔδωκεν αὐτῇ Χαλεβ τὴν Γολαθμαιν τὴν ἄνω καὶ τὴν Γολαθμαιν τὴν κάτω </p>
 <p><a name="020">20</a> αὕτη ἡ κληρονομία φυλῆς υἱῶν Ιουδα </p>
 <p><a name="021">21</a> ἐγενήθησαν δὲ αἱ πόλεις αὐτῶν πόλις πρώτη φυλῆς υἱῶν Ιουδα ἐφ᾽ ὁρίων Εδωμ ἐπὶ τῆς ἐρήμου Καιβαισελεηλ καὶ Αρα καὶ Ασωρ </p>
 <p><a name="022">22</a> καὶ Ικαμ καὶ Ρεγμα καὶ Αρουηλ </p>
 <p><a name="023">23</a> καὶ Καδης καὶ Ασοριωναιν </p>
 <p><a name="024">24</a> καὶ Μαιναμ καὶ Βαλμαιναν καὶ αἱ κῶμαι αὐτῶν </p>
 <p><a name="025">25</a> καὶ αἱ πόλεις Ασερων αὕτη Ασωρ </p>
 <p><a name="026">26</a> καὶ Σην καὶ Σαλμαα καὶ Μωλαδα </p>
 <p><a name="027">27</a> καὶ Σερι καὶ Βαιφαλαδ </p>
 <p><a name="028">28</a> καὶ Χολασεωλα καὶ Βηρσαβεε καὶ αἱ κῶμαι αὐτῶν καὶ αἱ ἐπαύλεις αὐτῶν </p>
 <p><a name="029">29</a> Βαλα καὶ Βακωκ καὶ Ασομ </p>
 <p><a name="030">30</a> καὶ Ελβωυδαδ καὶ Βαιθηλ καὶ Ερμα </p>
 <p><a name="031">31</a> καὶ Σεκελακ καὶ Μαχαριμ καὶ Σεθεννακ </p>
 <p><a name="032">32</a> καὶ Λαβως καὶ Σαλη καὶ Ερωμωθ πόλεις κθ# καὶ αἱ κῶμαι αὐτῶν </p>
 <p><a name="033">33</a> ἐν τῇ πεδινῇ Ασταωλ καὶ Ραα καὶ Ασσα </p>
 <p><a name="034">34</a> καὶ Ραμεν καὶ Τανω καὶ Ιλουθωθ καὶ Μαιανι </p>
 <p><a name="035">35</a> καὶ Ιερμουθ καὶ Οδολλαμ καὶ Μεμβρα καὶ Σαωχω καὶ Αζηκα </p>
 <p><a name="036">36</a> καὶ Σακαριμ καὶ Γαδηρα καὶ αἱ ἐπαύλεις αὐτῆς πόλεις δέκα τέσσαρες καὶ αἱ κῶμαι αὐτῶν </p>
 <p><a name="037">37</a> Σεννα καὶ Αδασαν καὶ Μαγαδαγαδ </p>
 <p><a name="038">38</a> καὶ Δαλαλ καὶ Μασφα καὶ Ιακαρεηλ </p>
 <p><a name="039">39</a> καὶ Λαχης καὶ Βασηδωθ καὶ Ιδεαδαλεα </p>
 <p><a name="040">40</a> καὶ Χαβρα καὶ Μαχες καὶ Μααχως </p>
 <p><a name="041">41</a> καὶ Γεδδωρ καὶ Βαγαδιηλ καὶ Νωμαν καὶ Μακηδαν πόλεις δεκαὲξ καὶ αἱ κῶμαι αὐτῶν </p>
 <p><a name="042">42</a> Λεμνα καὶ Ιθακ </p>
 <p><a name="043">43</a> καὶ Ανωχ καὶ Ιανα καὶ Νασιβ </p>
 <p><a name="044">44</a> καὶ Κεϊλαμ καὶ Ακιεζι καὶ Κεζιβ καὶ Βαθησαρ καὶ Αιλων πόλεις δέκα καὶ αἱ κῶμαι αὐτῶν </p>
 <p><a name="045">45</a> Ακκαρων καὶ αἱ κῶμαι αὐτῆς καὶ αἱ ἐπαύλεις αὐτῶν </p>
 <p><a name="046">46</a> ἀπὸ Ακκαρων Γεμνα καὶ πᾶσαι ὅσαι εἰσὶν πλησίον Ασηδωθ καὶ αἱ κῶμαι αὐτῶν </p>
 <p><a name="047">47</a> Ασιεδωθ καὶ αἱ κῶμαι αὐτῆς καὶ αἱ ἐπαύλεις αὐτῆς Γάζα καὶ αἱ κῶμαι αὐτῆς καὶ αἱ ἐπαύλεις αὐτῆς ἕως τοῦ χειμάρρου Αἰγύπτου καὶ ἡ θάλασσα ἡ μεγάλη διορίζει </p>
 <p><a name="048">48</a> καὶ ἐν τῇ ὀρεινῇ Σαμιρ καὶ Ιεθερ καὶ Σωχα </p>
 <p><a name="049">49</a> καὶ Ρεννα καὶ Πόλις γραμμάτων αὕτη Δαβιρ </p>
 <p><a name="050">50</a> καὶ Ανων καὶ Εσκαιμαν καὶ Αισαμ </p>
 <p><a name="051">51</a> καὶ Γοσομ καὶ Χαλου καὶ Χαννα πόλεις ἕνδεκα καὶ αἱ κῶμαι αὐτῶν </p>
 <p><a name="052">52</a> Αιρεμ καὶ Ρεμνα καὶ Σομα </p>
 <p><a name="053">53</a> καὶ Ιεμαϊν καὶ Βαιθαχου καὶ Φακουα </p>
 <p><a name="054">54</a> καὶ Ευμα καὶ πόλις Αρβοκ αὕτη ἐστὶν Χεβρων καὶ Σωρθ πόλεις ἐννέα καὶ αἱ ἐπαύλεις αὐτῶν </p>
 <p><a name="055">55</a> Μαωρ καὶ Χερμελ καὶ Οζιβ καὶ Ιταν </p>
 <p><a name="056">56</a> καὶ Ιαριηλ καὶ Ιαρικαμ καὶ Ζακαναϊμ </p>
 <p><a name="057">57</a> καὶ Γαβαα καὶ Θαμναθα πόλεις ἐννέα καὶ αἱ κῶμαι αὐτῶν </p>
 <p><a name="058">58</a> Αλουα καὶ Βαιθσουρ καὶ Γεδδων </p>
 <p><a name="059">59</a> καὶ Μαγαρωθ καὶ Βαιθαναμ καὶ Θεκουμ πόλεις ἓξ καὶ αἱ κῶμαι αὐτῶν  <br>
  Θεκω καὶ Εφραθα αὕτη ἐστὶν Βαιθλεεμ καὶ Φαγωρ καὶ Αιταν καὶ Κουλον καὶ Ταταμ καὶ Εωβης καὶ Καρεμ καὶ Γαλεμ καὶ Θεθηρ καὶ Μανοχω πόλεις ἕνδεκα καὶ αἱ κῶμαι αὐτῶν </p>
 <p><a name="060">60</a> Καριαθβααλ αὕτη ἡ πόλις Ιαριμ καὶ Σωθηβα πόλεις δύο καὶ αἱ ἐπαύλεις αὐτῶν </p>
 <p><a name="061">61</a> καὶ Βαδδαργις καὶ Θαραβααμ καὶ Αινων καὶ Αιχιοζα </p>
 <p><a name="062">62</a> καὶ Ναφλαζων καὶ αἱ πόλεις Σαδωμ καὶ Ανκαδης πόλεις ἑπτὰ καὶ αἱ κῶμαι αὐτῶν </p>
 <p><a name="063">63</a> καὶ ὁ Ιεβουσαῖος κατῴκει ἐν Ιερουσαλημ καὶ οὐκ ἠδυνάσθησαν οἱ υἱοὶ Ιουδα ἀπολέσαι αὐτούς καὶ κατῴκησαν οἱ Ιεβουσαῖοι ἐν Ιερουσαλημ ἕως τῆς ἡμέρας ἐκείνης </p>
 <p></p><hr>
 <center>
 <a href="jsb016.htm">Next: Joshua B Chapter 16</a></center>
 </body>