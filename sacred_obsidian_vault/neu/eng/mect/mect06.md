<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Legends and Sagas</a> 
 <a href="../index.htm">England</a> 
 <a href="index.htm">Index</a> 
 <a href="mect05.htm">Previous</a> 
 <a href="mect07.htm">Next</a> 
 </center>
 <hr>
 <p align="CENTER"><font size="-1" color="GREEN"><a href="index.htm"><img src="img/tease.jpg"></a><br><i>The Canterbury Tales and Other Works of Chaucer (Middle English)</i>, by Geoffery Chaucer, [14th cent.], at sacred-texts.com</font></p><hr> <h4 align="center">The Canterbury Tales</h4> <h3 align="center">The Cook's Prologue</h3> <a name="an_4325"></a> The Cook of Londoun, whil the Reve spak,<br> <a name="an_4326"></a> For joye him thoughte he clawed him on the bak.<br> <a name="an_4327"></a> "Ha! ha!" quod he, "For Cristes passion,<br> <a name="an_4328"></a> This millere hadde a sharp conclusion<br> <a name="an_4329"></a> Upon his argument of herbergage!<br> <span class="margnote"><font color="GREEN" size="-1"><a name="an_4330">4330</a></font></span> Wel seyde Salomon in his langage,<br> <a name="an_4331"></a> `Ne bryng nat every man into thyn hous,'<br> <a name="an_4332"></a> For herberwynge by nyghte is perilous.<br> <a name="an_4333"></a> Wel oghte a man avysed for to be<br> <a name="an_4334"></a> Whom that he broghte into his pryvetee.<br> <a name="an_4335"></a> I pray to God, so yeve me sorwe and care<br> <a name="an_4336"></a> If evere, sitthe I highte Hogge of Ware,<br> <a name="an_4337"></a> Herde I a millere bettre yset a-werk.<br> <a name="an_4338"></a> He hadde a jape of malice in the derk.<br> <a name="an_4339"></a> But God forbede that we stynte heere;<br> <span class="margnote"><font color="GREEN" size="-1"><a name="an_4340">4340</a></font></span> And therfore, if ye vouche-sauf to heere<br> <a name="an_4341"></a> A tale of me, that am a povre man,<br> <a name="an_4342"></a> I wol yow telle, as wel as evere I kan,<br> <a name="an_4343"></a> A litel jape that fil in oure citee."<br> <a name="an_4344"></a> Oure Hoost answerde and seide, "I graunte it thee.<br> <a name="an_4345"></a> Now telle on, Roger; looke that it be good,<br> <a name="an_4346"></a> For many a pastee hastow laten blood,<br> <a name="an_4347"></a> And many a Jakke of Dovere hastow soold<br> <a name="an_4348"></a> That hath been twies hoot and twies coold.<br> <a name="an_4349"></a> Of many a pilgrym hastow Cristes curs,<br> <span class="margnote"><font color="GREEN" size="-1"><a name="an_4350">4350</a></font></span> For of thy percely yet they fare the wors,<br> <a name="an_4351"></a> That they han eten with thy stubbel goos,<br> <a name="an_4352"></a> For in thy shoppe is many a flye loos.<br> <a name="an_4353"></a> Now telle on, gentil Roger by thy name.<br> <a name="an_4354"></a> But yet I pray thee, be nat wroth for game;<br> <a name="an_4355"></a> A man may seye ful sooth in game and pley."<br> <a name="an_4356"></a> "Thou seist ful sooth," quod Roger, "by my fey!<br> <a name="an_4357"></a> But `sooth pley, quaad pley,' as the Flemyng seith.<br> <a name="an_4358"></a> And therfore, Herry Bailly, by thy feith,<br> <a name="an_4359"></a> Be thou nat wrooth, er we departen heer,<br> <span class="margnote"><font color="GREEN" size="-1"><a name="an_4360">4360</a></font></span> Though that my tale be of an hostileer.<br> <a name="an_4361"></a> But nathelees I wol nat telle it yit;<br> <a name="an_4362"></a> But er we parte, ywis, thou shalt be quit."<br> <a name="an_4363"></a> And therwithal he lough and made cheere,<br> <a name="an_4364"></a> And seyde his tale, as ye shul after heere.<br>  
 <p></p><hr>
 <center>
 <a href="mect07.htm">Next: The Cook's Tale</a></center>
 </body>