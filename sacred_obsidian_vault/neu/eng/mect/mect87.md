<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Legends and Sagas</a> 
 <a href="../index.htm">England</a> 
 <a href="index.htm">Index</a> 
 <a href="mect86.htm">Previous</a> 
 <a href="mect88.htm">Next</a> 
 </center>
 <hr>
 <p align="CENTER"><font size="-1" color="GREEN"><a href="index.htm"><img src="img/tease.jpg"></a><br><i>The Canterbury Tales and Other Works of Chaucer (Middle English)</i>, by Geoffery Chaucer, [14th cent.], at sacred-texts.com</font></p><hr> <h4 align="center">A Treatise on the Astrolabe</h4> <h3 align="center">Part 1</h3> <a name="an_1"></a> Lyte Lowys my sone, I aperceyve wel by certeyne<br> <a name="an_2"></a> evydences thyn abilite to lerne sciences<br> <a name="an_3"></a> touching nombres and proporciouns; and as wel<br> <a name="an_4"></a> considre I thy besy praier in special to lerne the<br> <a name="an_5"></a> tretys of the Astrelabie. Than for as moche as a<br> <a name="an_6"></a> philosofre saith, "he wrappith him in his frend,<br> <a name="an_7"></a> that condescendith to the rightfulle praiers of his<br> <a name="an_8"></a> frend," therfore have I yeven the a suffisant Astrolabie<br> <a name="an_9"></a> as for oure orizonte, compowned<br> <span class="margnote"><font color="GREEN" size="-1"><a name="an_10">10</a></font></span> after the latitude of Oxenforde; upon<br> <a name="an_11"></a> which, by mediacioun of this litel tretys, I<br> <a name="an_12"></a> purpose to teche the a certein nombre of conclusions<br> <a name="an_13"></a> aperteynyng to the same instrument. I<br> <a name="an_14"></a> seie a certein of conclusions, for thre causes. The<br> <a name="an_15"></a> first cause is this: truste wel that alle the conclusions<br> <a name="an_16"></a> that han be founde, or ellys possibly<br> <a name="an_17"></a> might be founde in so noble an instrument as is<br> <a name="an_18"></a> an Astrelabie ben unknowe parfitly to eny mortal<br> <a name="an_19"></a> man in this regioun, as I suppose. Another<br> <span class="margnote"><font color="GREEN" size="-1"><a name="an_20">20</a></font></span> cause is this, that sothly in any tretis of the<br> <a name="an_21"></a> Astrelabie that I have seyn, there be somme<br> <a name="an_22"></a> conclusions that wol not in alle thinges parformen<br> <a name="an_23"></a> her bihestes; and somme of hem ben to<br> <a name="an_24"></a> harde to thy tendir age of ten yeer to conceyve.<br> <a name="an_25"></a> This tretis, divided in 5 parties, wol I shewe<br> <a name="an_26"></a> the under full light reules and naked wordes in<br> <a name="an_27"></a> Englissh, for Latyn canst thou yit but small,<br> <a name="an_28"></a> my litel sone. But natheles suffise to the these<br> <a name="an_29"></a> trewe conclusions in Englissh as wel as sufficith<br> <span class="margnote"><font color="GREEN" size="-1"><a name="an_30">30</a></font></span> to these noble clerkes Grekes these<br> <a name="an_31"></a> same conclusions in Grek; and to Arabiens<br> <a name="an_32"></a> in Arabik, and to Jewes in Ebrew, and to<br> <a name="an_33"></a> Latyn folk in Latyn; whiche Latyn folk had<br> <a name="an_34"></a> hem first out of othere dyverse langages, and<br> <a name="an_35"></a> writen hem in her owne tunge, that is to seyn,<br> <a name="an_36"></a> in Latyn. And God woot that in alle these<br> <a name="an_37"></a> langages and in many moo han these conclusions<br> <a name="an_38"></a> ben suffisantly lerned and taught, and yit<br> <a name="an_39"></a> by diverse reules; right as diverse pathes<br> <span class="margnote"><font color="GREEN" size="-1"><a name="an_40">40</a></font></span> leden diverse folk the righte way to Rome.<br> <a name="an_41"></a> Now wol I preie mekely every discret persone<br> <a name="an_42"></a> that redith or herith this litel tretys to have<br> <a name="an_43"></a> my rude endityng for excusid, and my superfluite<br> <a name="an_44"></a> of wordes, for two causes. The firste cause<br> <a name="an_45"></a> is for that curious endityng and hard sentence<br> <a name="an_46"></a> is ful hevy at onys for such a child to lerne.<br> <a name="an_47"></a> And the secunde cause is this, that sothly me<br> <a name="an_48"></a> semith better to writen unto a child twyes a<br> <a name="an_49"></a> god sentence, than he forgete it onys.<br> <span class="margnote"><font color="GREEN" size="-1"><a name="an_50">50</a></font></span> And Lowys, yf so be that I shewe the in<br> <a name="an_51"></a> my lighte Englissh as trewe conclusions<br> <a name="an_52"></a> touching this mater, and not oonly as trewe<br> <a name="an_53"></a> but as many and as subtile conclusiouns, as<br> <a name="an_54"></a> ben shewid in Latyn in eny commune tretys<br> <a name="an_55"></a> of the Astrelabie, konne me the more thank.<br> <a name="an_56"></a> And preie God save the king, that is lord of<br> <a name="an_57"></a> this langage, and alle that him feith berith and<br> <a name="an_58"></a> obeieth, everich in his degre, the more and<br> <a name="an_59"></a> the lasse. But considre wel that I ne usurpe<br> <span class="margnote"><font color="GREEN" size="-1"><a name="an_60">60</a></font></span> not to have founden this werk of my labour<br> <a name="an_61"></a> or of myn engyn. I n' am but a lewd compilator<br> <a name="an_62"></a> of the labour of olde astrologiens, and have it<br> <a name="an_63"></a> translatid in myn Englissh oonly for thy doctrine.<br> <a name="an_64"></a> And with this swerd shal I sleen envie.<br> <a name="an_65"></a> Prima pars. -- The firste partie of this tretys<br> <a name="an_66"></a> shal reherse the figures and the membres of<br> <a name="an_67"></a> thyn Astrelabie by cause that thou shalt have<br> <a name="an_68"></a> the gretter knowing of thyn oune instrument.<br> <a name="an_69"></a> Secunda pars. -- The secunde partie<br> <span class="margnote"><font color="GREEN" size="-1"><a name="an_70">70</a></font></span> shal techen the worken the verrey practik<br> <a name="an_71"></a> of the forseide conclusiouns, as ferforth and<br> <a name="an_72"></a> as narwe as may be shewed in so small an<br> <a name="an_73"></a> instrument portatif aboute. For wel woot<br> <a name="an_74"></a> every astrologien that smallist fraccions ne<br> <a name="an_75"></a> wol not be shewid in so small an instrument as<br> <a name="an_76"></a> in subtile tables calculed for a cause.<br> <a name="an_77"></a> Tertia pars. -- The thirde partie shal contene<br> <a name="an_78"></a> diverse tables of longitudes and latitudes<br> <a name="an_79"></a> of sterres fixe for the Astrelabie, and tables<br> <span class="margnote"><font color="GREEN" size="-1"><a name="an_80">80</a></font></span> of the declinacions of the sonne, and tables<br> <a name="an_81"></a> of longitudes of citees and townes; and<br> <a name="an_82"></a> tables as well for the governaunce of a clokke, as<br> <a name="an_83"></a> for to fynde the altitude meridian; and many anothir<br> <a name="an_84"></a> notable conclusioun after the kalenders<br> <a name="an_85"></a> of the reverent clerkes, Frere J. Somer and<br> <a name="an_86"></a> Frere N. Lenne.<br> <a name="an_87"></a> Quarta pars. -- The fourthe partie shal ben<br> <a name="an_88"></a> a theorike to declare the moevyng of the celestiall<br> <a name="an_89"></a> bodies with the causes. The whiche<br> <span class="margnote"><font color="GREEN" size="-1"><a name="an_90">90</a></font></span> fourthe partie in speciall shal shewen a<br> <a name="an_91"></a> table of the verrey moeving of the mone<br> <a name="an_92"></a> from houre to houre every day and in every<br> <a name="an_93"></a> signe after thyn almenak. Upon which table<br> <a name="an_94"></a> there folewith a canoun suffisant to teche as<br> <a name="an_95"></a> wel the manere of the worchynge of the same<br> <a name="an_96"></a> conclusioun as to knowe in oure orizonte with<br> <a name="an_97"></a> which degre of the zodiak that the mone arisith<br> <a name="an_98"></a> in any latitude, and the arisyng of any planete<br> <a name="an_99"></a> after his latitude fro the ecliptik lyne.<br> <span class="margnote"><font color="GREEN" size="-1"><a name="an_100">100</a></font></span> Quinta pars. -- The fifthe partie shal<br> <a name="an_101"></a> be an introductorie, after the statutes of<br> <a name="an_102"></a> oure doctours, in which thou maist lerne a gret<br> <a name="an_103"></a> part of the generall rewles of theorik in astrologie.<br> <a name="an_104"></a> In which fifthe partie shalt thou fynden<br> <a name="an_105"></a> tables of equaciouns of houses after the latitude of<br> <a name="an_106"></a> Oxenforde; and tables of dignitees of planetes,<br> <a name="an_107"></a> and othere notefull thinges, yf God wol vouche<br> <a name="an_108"></a> saaf and his Moder the Maide, moo then I behete.<br> <a name="an_1"></a> Thyn Astrolabie hath a ring to putten on<br> <a name="an_2"></a> the thombe of thi right hond in taking the<br> <a name="an_3"></a> height of thinges. And tak kep, for from henes<br> <a name="an_4"></a> forthward I wol clepen the heighte of any thing<br> <a name="an_5"></a> that is taken by the rewle "the altitude," withoute<br> <a name="an_6"></a> moo wordes.<br> <a name="an_1"></a> This ryng renneth in a maner toret fast<br> <a name="an_2"></a> to the moder of thyn Astrelabie in so rowme a<br> <a name="an_3"></a> space that it distourbith not the instrument to<br> <a name="an_4"></a> hangen after his right centre.<br> <a name="an_1"></a> The moder of thin Astrelabye is thikkest<br> <a name="an_2"></a> plate, perced with a large hool, that resceiveth<br> <span class="margnote"><font color="GREEN" size="-1"><a name="an_in">in</a></font></span> hir wombe the thynne plates compowned<br> <a name="an_4"></a> for diverse clymates, and thy reet shapen in<br> <a name="an_5"></a> manere of a nett or of a web of a loppe.<br> <a name="an_1"></a> This moder is dividid on the bakhalf with<br> <a name="an_2"></a> a lyne that cometh descending fro the ring<br> <a name="an_3"></a> doun to the netherist bordure. The whiche<br> <a name="an_4"></a> lyne, fro the forseide ring unto the centre of<br> <a name="an_5"></a> the large hool amidde, is clepid the south lyne,<br> <a name="an_6"></a> or ellis the lyne meridional. And the remenaunt<br> <a name="an_7"></a> of this lyne doun to the bordure is<br> <a name="an_8"></a> clepid the north lyne, or ellis the lyne of midnyght.<br> <a name="an_1"></a> Overthwart this forseide longe lyne ther<br> <a name="an_2"></a> crossith him another lyne of the same lengthe<br> <a name="an_3"></a> from eest to west. Of the whiche lyne, from<br> <a name="an_4"></a> a litel cros (+) in the bordure unto the centre<br> <a name="an_5"></a> of the large hool, is clepid the est lyne, or<br> <a name="an_6"></a> ellis the lyne orientale. And the remenaunt of<br> <a name="an_7"></a> this lyne, fro the forseide centre unto the bordure,<br> <a name="an_8"></a> is clepid the west lyne, or ellis the lyne<br> <a name="an_9"></a> occidentale. Now hast thou here the foure<br> <span class="margnote"><font color="GREEN" size="-1"><a name="an_10">10</a></font></span> quarters of thin Astrolabie divided after the<br> <a name="an_11"></a> foure principales plages or quarters of the firmament.<br> <a name="an_1"></a> The est syde of thyn Astrolabie is clepid<br> <a name="an_2"></a> the right syde, and the west syde is clepid the<br> <a name="an_3"></a> left syde. Forget not thys, litel Lowys. Put<br> <a name="an_4"></a> the ryng of thyn Astrolabie upon the thombe<br> <a name="an_5"></a> of thi right hond, and than wol his right side<br> <a name="an_6"></a> be toward thi lift side, and his left side wol be<br> <a name="an_7"></a> toward thy right side. Tak this rewle generall,<br> <a name="an_8"></a> as wel on the bak as on the wombe syde. Upon<br> <a name="an_9"></a> the ende of this est lyne, as I first seide, is<br> <span class="margnote"><font color="GREEN" size="-1"><a name="an_10">10</a></font></span> marked a litel cros (+), where as evere<br> <a name="an_11"></a> moo generaly is considerid the entring of<br> <a name="an_12"></a> the first degre in which the sonne arisith.<br> <a name="an_1"></a> Fro this litel cros (+) up to the ende<br> <a name="an_2"></a> of the lyne meridionall, under the ryng, shalt<br> <a name="an_3"></a> thou fynden the bordure divided with 90 degrees;<br> <a name="an_4"></a> and by that same proporcioun is every<br> <a name="an_5"></a> quarter of thin Astrolabie divided. Over the<br> <a name="an_6"></a> whiche degrees there ben noumbres of augrym<br> <a name="an_7"></a> that dividen thilke same degres fro 5 to 5, as<br> <a name="an_8"></a> shewith by longe strikes bitwene. Of whiche<br> <a name="an_9"></a> longe strikes the space bitwene contenith<br> <span class="margnote"><font color="GREEN" size="-1"><a name="an_10">10</a></font></span> a myle wey, and every degre of the bordure<br> <a name="an_11"></a> conteneth 4 minutes; this is to seien,<br> <a name="an_12"></a> mynutes of an houre.<br> <a name="an_1"></a> Under the compas of thilke degrees ben<br> <a name="an_2"></a> writen the names of the 12 Signes: as<br> <a name="an_3"></a> Aries, Taurus, Gemini, Cancer, Leo, Virgo,<br> <a name="an_4"></a> Libra, Scorpio, Sagittarius, Capricornus, Aquarius,<br> <a name="an_5"></a> Piscis. And the nombres of the degrees of<br> <a name="an_6"></a> thoo signes be writen in augrym above, and<br> <a name="an_7"></a> with longe divisiouns fro 5 to 5, dyvidid fro<br> <a name="an_8"></a> the tyme that the signe entrith unto the last<br> <a name="an_9"></a> ende. But understond wel that these degres<br> <span class="margnote"><font color="GREEN" size="-1"><a name="an_10">10</a></font></span> of signes ben everich of hem considred<br> <a name="an_11"></a> of 60 mynutes, and every mynute of<br> <a name="an_12"></a> 60 secundes, and so furth into smale fraccions<br> <a name="an_13"></a> infinite, as saith Alkabucius. And therfore<br> <a name="an_14"></a> knowe wel that a degre of the bordure contenith<br> <a name="an_15"></a> 4 minutes, and a degre of a signe conteneth<br> <a name="an_16"></a> 60 minutes, and have this in mynde.<br> <a name="an_1"></a> Next this folewith the cercle of the daies,<br> <a name="an_2"></a> that ben figured in manere of degres, that contenen<br> <a name="an_3"></a> in nombre 365, dividid also with longe<br> <a name="an_4"></a> strikes fro 5 to 5, and the nombre in augrym<br> <a name="an_5"></a> writen under that cercle.<br> <a name="an_1"></a> Next the cercle of the daies folewith the<br> <a name="an_2"></a> cercle of the names of the monthes, that is to<br> <a name="an_3"></a> say, Januarius, Februarius, Marcius, Aprilis,<br> <a name="an_4"></a> Maius, Junius, Julius, Augustus, September,<br> <a name="an_5"></a> October, November, December. The names<br> <a name="an_6"></a> of these monthes were clepid somme for<br> <a name="an_7"></a> her propirtees and somme by statutes of<br> <a name="an_8"></a> Arabiens, somme by othre lordes of Rome.<br> <a name="an_9"></a> Eke of these monthes, as liked to Julius<br> <span class="margnote"><font color="GREEN" size="-1"><a name="an_10">10</a></font></span> Cesar and to Cesar Augustus, somme were<br> <a name="an_11"></a> compouned of diverse nombres of daies, as<br> <a name="an_12"></a> Julie and August. Than hath Januarie 31 daies,<br> <a name="an_13"></a> Februarie 28, March 31, Aprill 30, May 31,<br> <a name="an_14"></a> Junius 30, Julius 31, Augustus 31, Septembre<br> <a name="an_15"></a> 30, Octobre 31, Novembre 30, Decembre 31.<br> <a name="an_16"></a> Natheles, all though that Julius Cesar toke 2<br> <a name="an_17"></a> daies out of Feverer and putte hem in his<br> <a name="an_18"></a> month of Juyll, and Augustus Cesar clepid the<br> <a name="an_19"></a> month of August after his name and ordeined<br> <span class="margnote"><font color="GREEN" size="-1"><a name="an_20">20</a></font></span> it of 31 daies, yit truste wel that the<br> <a name="an_21"></a> sonne dwellith therfore nevere the more<br> <a name="an_22"></a> ne lasse in oon signe than in another.<br> <a name="an_1"></a> Than folewen the names of the holy<br> <a name="an_2"></a> daies in the Kalender, and next hem the lettres<br> <a name="an_3"></a> of the A B C on whiche thei fallen.<br> <a name="an_1"></a> Next the forseide cercle of the A B C,<br> <a name="an_2"></a> under the cross lyne, is marked the skale in<br> <a name="an_3"></a> manere of 2 squyres, or ellis in manere of laddres,<br> <a name="an_4"></a> that serveth by his 12 pointes and his<br> <a name="an_5"></a> dyvisiouns of ful many a subtil conclusioun.<br> <a name="an_6"></a> Of this forseide skale fro the cross lyne unto<br> <a name="an_7"></a> the verrey angle is clepid Umbra Versa, and<br> <a name="an_8"></a> the nethir partie is clepid Umbra Recta, or<br> <a name="an_9"></a> ellis Umbra Extensa.<br> <a name="an_1"></a> Than hast thou a brod reule, that hath<br> <a name="an_2"></a> on either ende a square plate perced with certein<br> <a name="an_3"></a> holes, somme more and somme lasse, to<br> <a name="an_4"></a> resceyve the stremes of the sonne by day, and<br> <a name="an_5"></a> eke by mediacioun of thin eye to knowe the<br> <a name="an_6"></a> altitude of sterres by night.<br> <a name="an_1"></a> Than is there a large pyn in manere of<br> <a name="an_2"></a> an extre, that goth thorugh the hole that halt<br> <a name="an_3"></a> the tables of the clymates and the riet in the<br> <a name="an_4"></a> wombe of the moder; thorugh which pyn ther<br> <a name="an_5"></a> goth a litel wegge, which that is clepid the<br> <a name="an_6"></a> hors, that streynith all these parties to-hepe.<br> <a name="an_7"></a> Thys forseide grete pyn in manere of an extre<br> <a name="an_8"></a> is ymagyned to be the Pool Artik in thyn<br> <a name="an_9"></a> Astralabie.<br> <a name="an_1"></a> The wombe syde of thyn Astrelabie is<br> <a name="an_2"></a> also divided with a longe cros in 4 quarters<br> <a name="an_3"></a> from est to west, fro southe to northe, fro<br> <a name="an_4"></a> right syde to left side, as is the bakside.<br> <a name="an_1"></a> The bordure of which wombe side is<br> <a name="an_2"></a> divided fro the point of the est lyne unto the<br> <a name="an_3"></a> point of the south lyne under the ring, in 90<br> <a name="an_4"></a> degrees; and by that same proporcioun is every<br> <a name="an_5"></a> quarter divided, as is the bakside. That<br> <a name="an_6"></a> amountith 360 degrees. And understond wel<br> <a name="an_7"></a> that degres of this bordure ben aunswering and<br> <a name="an_8"></a> consentrike to the degrees of the equinoxiall,<br> <a name="an_9"></a> that is dividid in the same nombre as every<br> <span class="margnote"><font color="GREEN" size="-1"><a name="an_10">10</a></font></span> othir cercle is in the highe hevene. This<br> <a name="an_11"></a> same bordure is divided also with 23<br> <a name="an_12"></a> lettres capitals and a small cross (+) above<br> <a name="an_13"></a> the south lyne, that shewith the 24 houres<br> <a name="an_14"></a> equals of the clokke. And, as I have seid, 5<br> <a name="an_15"></a> of these degres maken a myle wey, and 3 mile-wei<br> <a name="an_16"></a> maken an houre. And every degre of thys<br> <a name="an_17"></a> bordure contenith 4 minutes, and every minute<br> <a name="an_18"></a> 60 secundes. Now have I told the twyes.<br> <a name="an_1"></a> The plate under the riet is discrived<br> <a name="an_2"></a> with 3 cercles, of whiche the leest is<br> <a name="an_3"></a> clepid the cercle of Cancre by cause that the<br> <a name="an_4"></a> heved of Cancre turnith evermo consentrik<br> <a name="an_5"></a> upon the same cercle. In this heved<br> <a name="an_6"></a> of Cancer is the grettist declinacioun northward<br> <a name="an_7"></a> of the sonne, and therfore is he clepid<br> <a name="an_8"></a> solsticium of somer; which declinacioun, after<br> <a name="an_9"></a> Ptholome, is 23 degrees and 50 minutes as<br> <span class="margnote"><font color="GREEN" size="-1"><a name="an_10">10</a></font></span> wel in Cancer as in Capricorn. This signe<br> <a name="an_11"></a> of Cancer is clepid the tropik of somer, of<br> <a name="an_12"></a> tropos, that is to seien "ageynward." For than<br> <a name="an_13"></a> beginneth the sonne to passen from us-ward.<br> <a name="an_14"></a> The myddel cercle in wydnesse, of these 3,<br> <a name="an_15"></a> is clepid the cercle equinoxiall, upon which<br> <a name="an_16"></a> turnith evermo the hevedes of Aries and Libra.<br> <a name="an_17"></a> And understond wel that evermo thys cercle<br> <a name="an_18"></a> equinoxiall turnith justly from verrey est to verrey<br> <a name="an_19"></a> west as I have shewed the in the speer<br> <span class="margnote"><font color="GREEN" size="-1"><a name="an_20">20</a></font></span> solide. This same cercle is clepid also<br> <a name="an_21"></a> Equator, that is the weyer of the day; for<br> <a name="an_22"></a> whan the sonne is in the hevedes of Aries and<br> <a name="an_23"></a> Libra, than ben the dayes and the nightes ylike<br> <a name="an_24"></a> of lengthe in all the world. And therfore ben<br> <a name="an_25"></a> these 2 signes called the equinoxiis. And all<br> <a name="an_26"></a> that moeveth withinne the hevedes of these<br> <a name="an_27"></a> Aries and Libra, his moevyng is clepid northward;<br> <a name="an_28"></a> and all that moevith withoute these<br> <a name="an_29"></a> hevedes, his moevyng is clepid southward,<br> <span class="margnote"><font color="GREEN" size="-1"><a name="an_30">30</a></font></span> as fro the equinoxiall. Tak kep of these<br> <a name="an_31"></a> latitudes north and south, and forget it nat.<br> <a name="an_32"></a> By this cercle equinoxiall ben considred the<br> <a name="an_33"></a> 24 houres of the clokke; for evermo the arisyng<br> <a name="an_34"></a> of 15 degrees of the equinoxiall makith an<br> <a name="an_35"></a> houre equal of the clokke. This equinoxiall is<br> <a name="an_36"></a> clepid the gurdel of the first moeving, or ellis<br> <a name="an_37"></a> of the firste moevable. And note that the firste<br> <a name="an_38"></a> moevyng is clepid moevyng of the firste moevable<br> <a name="an_39"></a> of the 8 speer, which moeving is from<br> <span class="margnote"><font color="GREEN" size="-1"><a name="an_40">40</a></font></span> est to west, and eft ageyn into est. Also<br> <a name="an_41"></a> it is clepid girdel of the firste moeving for it<br> <a name="an_42"></a> departith the firste moevable, that is to seyn<br> <a name="an_43"></a> the spere, in two like partyes evene distantz<br> <a name="an_44"></a> fro the poles of this world.<br> <a name="an_45"></a> The widest of these 3 principale cercles is<br> <a name="an_46"></a> clepid the cercle of Capricorne, by cause that<br> <a name="an_47"></a> the heved of Capricorne turneth evermo consentrik<br> <a name="an_48"></a> upon the same cercle. In the heved of<br> <a name="an_49"></a> this forseide Capricorne is the grettist declinacioun<br> <span class="margnote"><font color="GREEN" size="-1"><a name="an_50">50</a></font></span> southward of the sonne, and therfore<br> <a name="an_51"></a> it is clepid the solsticium of wynter.<br> <a name="an_52"></a> This signe of Capricorne is also clepid the<br> <a name="an_53"></a> tropic of wynter, for than begynneth the sonne<br> <a name="an_54"></a> to come ageyn to us-ward.<br> <a name="an_1"></a> Upon this forseide plate ben compassed<br> <a name="an_2"></a> certeyn cercles that highten almycanteras, of<br> <a name="an_3"></a> whiche somme of hem semen parfit cercles and<br> <a name="an_4"></a> somme semen inparfit. The centre that stondith<br> <a name="an_5"></a> amyddes the narwest cercle is clepid the<br> <a name="an_6"></a> cenyth. And the netherist cercle, or the firste<br> <a name="an_7"></a> cercle, is clepid the orizonte, that is to seyn,<br> <a name="an_8"></a> the cercle that divideth the two emysperies,<br> <a name="an_9"></a> that is, the partie of the hevene above the<br> <span class="margnote"><font color="GREEN" size="-1"><a name="an_10">10</a></font></span> erthe and the partie bynethe. These almykanteras<br> <a name="an_11"></a> ben compowned by 2 and 2, all<br> <a name="an_12"></a> be it so that on diverse Astrelabies somme<br> <a name="an_13"></a> almykanteras ben divided by oon, and somme<br> <a name="an_14"></a> by two, and somme by thre, after the quantite<br> <a name="an_15"></a> of the Astrelabie. This forseide cenyth is<br> <a name="an_16"></a> ymagined to ben the verrey point over the<br> <a name="an_17"></a> crowne of thin heved. And also this cenyth<br> <a name="an_18"></a> is the verray pool of the orizonte in every regioun.<br> <a name="an_1"></a> From this cenyth, as it semeth, there<br> <a name="an_2"></a> comen a maner croked strikes like to the clawes<br> <a name="an_3"></a> of a loppe, or elles like the werk of a wommans<br> <a name="an_4"></a> calle, in kervyng overthwart the almykanteras.<br> <a name="an_5"></a> And these same strikes or divisiouns<br> <a name="an_6"></a> ben clepid azimutz, and thei dividen the orisounte<br> <a name="an_7"></a> of thin Astrelabie in 24 divisiouns. And<br> <a name="an_8"></a> these azymutz serven to knowe the costes of<br> <a name="an_9"></a> the firmament, and to othre conclusions, as<br> <span class="margnote"><font color="GREEN" size="-1"><a name="an_10">10</a></font></span> for to knowe the cenyth of the sonne and<br> <a name="an_11"></a> of every sterre.<br> <a name="an_1"></a> Next these azymutz, under the cercle<br> <a name="an_2"></a> of Cancer, ben there 12 divisiouns embelif,<br> <a name="an_3"></a> muche like to the shap of the azemutz, that<br> <a name="an_4"></a> shewen the spaces of the houres of planetes.<br> <a name="an_1"></a> The riet of thin Astrelabie with thy zodiak,<br> <a name="an_2"></a> shapen in manere of a net or of a lopweb<br> <a name="an_3"></a> after the olde descripcioun, which thou maist<br> <a name="an_4"></a> turnen up and doun as thiself liketh, contenith<br> <a name="an_5"></a> certein nombre of sterres fixes, with her longitudes<br> <a name="an_6"></a> and latitudes determinat, yf so be that the<br> <a name="an_7"></a> maker have not errid. The names of the sterres<br> <a name="an_8"></a> ben writen in the margyn of the riet there as thei<br> <a name="an_9"></a> sitte, of whiche sterres the smale point is<br> <span class="margnote"><font color="GREEN" size="-1"><a name="an_10">10</a></font></span> clepid the centre. And understond also that<br> <a name="an_11"></a> alle the sterres sitting within the zodiak of<br> <a name="an_12"></a> thin Astrelabie ben clepid sterres of the north,<br> <a name="an_13"></a> for thei arise by northe the est lyne. And all the<br> <a name="an_14"></a> remenaunt fixed oute of the zodiak ben clepid<br> <a name="an_15"></a> sterres of the south. But I seie not that thei arisen<br> <a name="an_16"></a> alle by southe the est lyne; witnesse on Aldeberan<br> <a name="an_17"></a> and Algomeysa. Generaly understond this<br> <a name="an_18"></a> rewle, that thilke sterres that ben clepid sterres<br> <a name="an_19"></a> of the north arisen rather than the degre of<br> <span class="margnote"><font color="GREEN" size="-1"><a name="an_20">20</a></font></span> her longitude, and alle the sterres of the<br> <a name="an_21"></a> south arisen after the degre of her longitude --<br> <a name="an_22"></a> this is to seyn, sterres fixed in thyn<br> <a name="an_23"></a> Astrelabie. The mesure of this longitude of<br> <a name="an_24"></a> sterres is taken in the lyne ecliptik of hevene,<br> <a name="an_25"></a> under which lyne, whan that the sonne and the<br> <a name="an_26"></a> mone be lyne-right, or ellis in the superficie of<br> <a name="an_27"></a> this lyne, than is the eclipse of the sonne or of<br> <a name="an_28"></a> the mone, as I shal declare, and eke the cause<br> <a name="an_29"></a> why. But sothly the ecliptik lyne of thy<br> <span class="margnote"><font color="GREEN" size="-1"><a name="an_30">30</a></font></span> zodiak is the utterist bordure of thy zodiak<br> <a name="an_31"></a> there the degrees be marked.<br> <a name="an_32"></a> Thy zodiak of thin Astrelabie is shapen as<br> <a name="an_33"></a> a compas which that contenith a large brede<br> <a name="an_34"></a> as after the quantite of thyn Astrelabie, in ensample<br> <a name="an_35"></a> that the zodiak in hevene is ymagyned<br> <a name="an_36"></a> to ben a superfice contenyng a latitude of 12<br> <a name="an_37"></a> degrees, whereas alle the remenaunt of cercles<br> <a name="an_38"></a> in the hevene ben ymagyned verrey lynes withoute<br> <a name="an_39"></a> eny latitude. Amiddes this celestial<br> <span class="margnote"><font color="GREEN" size="-1"><a name="an_40">40</a></font></span> zodiak is ymagined a lyne which that is<br> <a name="an_41"></a> clepid the ecliptik lyne, under which lyne<br> <a name="an_42"></a> is evermo the wey of the sonne. Thus ben<br> <a name="an_43"></a> there 6 degres of the zodiak on that oo syde<br> <a name="an_44"></a> of the lyne and 6 degrees on that othir. This<br> <a name="an_45"></a> zodiak is dividid in 12 principale divisiouns that<br> <a name="an_46"></a> departen the 12 signes, and, for the streitnesse<br> <a name="an_47"></a> of thin Astrolabie, than is every smal divisioun<br> <a name="an_48"></a> in a signe departed by two degrees and two, I<br> <a name="an_49"></a> mene degrees contenyng 60 mynutes. And<br> <span class="margnote"><font color="GREEN" size="-1"><a name="an_50">50</a></font></span> this forseide hevenysshe zodiak is clepid<br> <a name="an_51"></a> the cercle of the signes, or the cercle of the<br> <a name="an_52"></a> bestes, for "zodia" in langage of Grek sowneth<br> <a name="an_53"></a> "bestes" in Latyn tunge. And in the zodiak<br> <a name="an_54"></a> ben the 12 signes that han names of bestes,<br> <a name="an_55"></a> or ellis for whan the sonne entrith in eny<br> <a name="an_56"></a> of tho signes he takith the propirte of suche<br> <a name="an_57"></a> bestes, or ellis for that the sterres that ben<br> <a name="an_58"></a> ther fixed ben disposid in signes of bestes or<br> <a name="an_59"></a> shape like bestes, or elles whan the planetes<br> <span class="margnote"><font color="GREEN" size="-1"><a name="an_60">60</a></font></span> ben under thilke signes thei causen us by<br> <a name="an_61"></a> her influence operaciouns and effectes like<br> <a name="an_62"></a> to the operaciouns of bestes.<br> <a name="an_63"></a> And understond also that whan an hot planete<br> <a name="an_64"></a> cometh into an hot signe, than encrescith<br> <a name="an_65"></a> his hete; and yf a planete be cold, than amenusith<br> <a name="an_66"></a> his coldnesse by cause of the hoote sygne.<br> <a name="an_67"></a> And by thys conclusioun maist thou take ensample<br> <a name="an_68"></a> in alle the signes, be thei moist or drie,<br> <a name="an_69"></a> or moeble or fixe, reknyng the qualite of the<br> <span class="margnote"><font color="GREEN" size="-1"><a name="an_70">70</a></font></span> planete as I first seide. And everich of<br> <a name="an_71"></a> these 12 signes hath respect to a certeyn<br> <a name="an_72"></a> parcel of the body of a man, and hath it in<br> <a name="an_73"></a> governaunce; as Aries hath thin heved, and<br> <a name="an_74"></a> Taurus thy nekke and thy throte, Gemini thin<br> <a name="an_75"></a> armholes and thin armes, and so furth, as shall<br> <a name="an_76"></a> be shewid more pleyn in the 5 partie of this<br> <a name="an_77"></a> tretis.<br> <a name="an_78"></a> This zodiak, which that is part of the 8 speer,<br> <a name="an_79"></a> over-kervith the equinoxial, and he over-kervith<br> <span class="margnote"><font color="GREEN" size="-1"><a name="an_80">80</a></font></span> him ageyn in evene parties; and<br> <a name="an_81"></a> that oo half declineth southward; and that<br> <a name="an_82"></a> othir northward, as pleinly declarith the Tretys<br> <a name="an_83"></a> of the Speer.<br> <a name="an_84"></a> Than hast thou a label that is shapen like<br> <a name="an_85"></a> a reule, save that it is streit and hath no plates<br> <a name="an_86"></a> on either ende with holes. But with the smale<br> <a name="an_87"></a> point of the forseide label shalt thou calcule<br> <a name="an_88"></a> thin equaciouns in the bordure of thin Astralabie,<br> <a name="an_89"></a> as by thin almury.<br> <span class="margnote"><font color="GREEN" size="-1"><a name="an_90">90</a></font></span> Thin almury is clepid the denticle of<br> <a name="an_91"></a> Capricorne, or ellis the calculer. This same<br> <a name="an_92"></a> almury sitt fix in the heved of Capricorne, and<br> <a name="an_93"></a> it serveth of many a necessarie conclusioun in<br> <a name="an_94"></a> equacions of thinges as shal be shewid.<br>  
 <p></p><hr>
 <center>
 <a href="mect88.htm">Next: Part 2</a></center>
 </body>