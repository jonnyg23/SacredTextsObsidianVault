<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Legends and Sagas</a> 
 <a href="../index.htm">England</a> 
 <a href="index.htm">Index</a> 
 <a href="mect29.htm">Previous</a> 
 <a href="mect31.htm">Next</a> 
 </center>
 <hr>
 <p align="CENTER"><font size="-1" color="GREEN"><a href="index.htm"><img src="img/tease.jpg"></a><br><i>The Canterbury Tales and Other Works of Chaucer (Middle English)</i>, by Geoffery Chaucer, [14th cent.], at sacred-texts.com</font></p><hr> <h4 align="center">The Canterbury Tales</h4> <h3 align="center">The Prioress' Prologue</h3> <a name="an_453"></a> O Lord, oure Lord, thy name how merveillous<br> <a name="an_454"></a> Is in this large world ysprad -- quod she --<br> <a name="an_455"></a> For noght oonly thy laude precious<br> <a name="an_456"></a> Parfourned is by men of dignitee,<br> <a name="an_457"></a> But by the mouth of children thy bountee<br> <a name="an_458"></a> Parfourned is, for on the brest soukynge<br> <a name="an_459"></a> Somtyme shewen they thyn heriynge.<br> <span class="margnote"><font color="GREEN" size="-1"><a name="an_460">460</a></font></span> Wherfore in laude, as I best kan or may,<br> <a name="an_461"></a> Of thee and of the white lylye flour<br> <a name="an_462"></a> Which that the bar, and is a mayde alway,<br> <a name="an_463"></a> To telle a storie I wol do my labour;<br> <a name="an_464"></a> Nat that I may encressen hir honour,<br> <a name="an_465"></a> For she hirself is honour and the roote<br> <a name="an_466"></a> Of bountee, next hir Sone, and soules boote.<br> <a name="an_467"></a> O mooder Mayde, O mayde Mooder free!<br> <a name="an_468"></a> O bussh unbrent, brennynge in Moyses sighte,<br> <a name="an_469"></a> That ravyshedest doun fro the Deitee,<br> <span class="margnote"><font color="GREEN" size="-1"><a name="an_470">470</a></font></span> Thurgh thyn humblesse, the Goost that in th' alighte,<br> <a name="an_471"></a> Of whos vertu, whan he thyn herte lighte,<br> <a name="an_472"></a> Conceyved was the Fadres sapience,<br> <a name="an_473"></a> Help me to telle it in thy reverence!<br> <a name="an_474"></a> Lady, thy bountee, thy magnificence,<br> <a name="an_475"></a> Thy vertu and thy grete humylitee<br> <a name="an_476"></a> Ther may no tonge expresse in no science;<br> <a name="an_477"></a> For somtyme, Lady, er men praye to thee,<br> <a name="an_478"></a> Thou goost biforn of thy benyngnytee,<br> <a name="an_479"></a> And getest us the lyght, of thy preyere,<br> <span class="margnote"><font color="GREEN" size="-1"><a name="an_480">480</a></font></span> To gyden us unto thy Sone so deere.<br> <a name="an_481"></a> My konnyng is so wayk, O blisful Queene,<br> <a name="an_482"></a> For to declare thy grete worthynesse<br> <a name="an_483"></a> That I ne may the weighte nat susteene;<br> <a name="an_484"></a> But as a child of twelf month oold, or lesse,<br> <a name="an_485"></a> That kan unnethes any word expresse,<br> <a name="an_486"></a> Right so fare I, and therfore I yow preye,<br> <a name="an_487"></a> Gydeth my song that I shal of yow seye.<br>  
 <p></p><hr>
 <center>
 <a href="mect31.htm">Next: The Prioress' Tale</a></center>
 </body>