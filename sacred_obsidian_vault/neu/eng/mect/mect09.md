<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Legends and Sagas</a> 
 <a href="../index.htm">England</a> 
 <a href="index.htm">Index</a> 
 <a href="mect08.htm">Previous</a> 
 <a href="mect10.htm">Next</a> 
 </center>
 <hr>
 <p align="CENTER"><font size="-1" color="GREEN"><a href="index.htm"><img src="img/tease.jpg"></a><br><i>The Canterbury Tales and Other Works of Chaucer (Middle English)</i>, by Geoffery Chaucer, [14th cent.], at sacred-texts.com</font></p><hr> <h4 align="center">The Canterbury Tales</h4> <h3 align="center">The Man of Law's Tale</h3> <a name="an_134"></a> In Surrye whilom dwelte a compaignye<br> <a name="an_135"></a> Of chapmen riche, and therto sadde and trewe,<br> <a name="an_136"></a> That wyde-where senten hir spicerye,<br> <a name="an_137"></a> Clothes of gold, and satyns riche of hewe.<br> <a name="an_138"></a> Hir chaffare was so thrifty and so newe<br> <a name="an_139"></a> That every wight hath deyntee to chaffare<br> <span class="margnote"><font color="GREEN" size="-1"><a name="an_140">140</a></font></span> With hem, and eek to sellen hem hire ware.<br> <a name="an_141"></a> Now fil it that the maistres of that sort<br> <a name="an_142"></a> Han shapen hem to Rome for to wende;<br> <a name="an_143"></a> Were it for chapmanhod or for disport,<br> <a name="an_144"></a> Noon oother message wolde they thider sende,<br> <a name="an_145"></a> But comen hemself to Rome; this is the ende.<br> <a name="an_146"></a> And in swich place as thoughte hem avantage<br> <a name="an_147"></a> For hire entente, they take hir herbergage.<br> <a name="an_148"></a> Sojourned han thise merchantz in that toun<br> <a name="an_149"></a> A certein tyme, as fil to hire plesance.<br> <span class="margnote"><font color="GREEN" size="-1"><a name="an_150">150</a></font></span> And so bifel that th' excellent renoun<br> <a name="an_151"></a> Of the Emperoures doghter, dame Custance,<br> <a name="an_152"></a> Reported was, with every circumstance,<br> <a name="an_153"></a> Unto thise Surryen marchantz in swich wyse,<br> <a name="an_154"></a> Fro day to day, as I shal yow devyse.<br> <a name="an_155"></a> This was the commune voys of every man:<br> <a name="an_156"></a> "Oure Emperour of Rome -- God hym see! --<br> <a name="an_157"></a> A doghter hath that, syn the world bigan,<br> <a name="an_158"></a> To rekene as wel hir goodnesse as beautee,<br> <a name="an_159"></a> Nas nevere swich another as is shee.<br> <span class="margnote"><font color="GREEN" size="-1"><a name="an_160">160</a></font></span> I prey to God in honour hire susteene,<br> <a name="an_161"></a> And wolde she were of al Europe the queene.<br> <a name="an_162"></a> "In hire is heigh beautee, withoute pride,<br> <a name="an_163"></a> Yowthe, withoute grenehede or folye;<br> <a name="an_164"></a> To alle hire werkes vertu is hir gyde;<br> <a name="an_165"></a> Humblesse hath slayn in hire al tirannye.<br> <a name="an_166"></a> She is mirour of alle curteisye;<br> <a name="an_167"></a> Hir herte is verray chambre of hoolynesse,<br> <a name="an_168"></a> Hir hand, ministre of fredam for almesse."<br> <a name="an_169"></a> And al this voys was sooth, as God is trewe.<br> <span class="margnote"><font color="GREEN" size="-1"><a name="an_170">170</a></font></span> But now to purpos lat us turne agayn.<br> <a name="an_171"></a> Thise marchantz han doon fraught hir shippes newe,<br> <a name="an_172"></a> And whan they han this blisful mayden sayn,<br> <a name="an_173"></a> Hoom to Surrye been they went ful fayn,<br> <a name="an_174"></a> And doon hir nedes as they han doon yoore,<br> <a name="an_175"></a> And lyven in wele; I kan sey yow namoore.<br> <a name="an_176"></a> Now fil it that thise marchantz stode in grace<br> <a name="an_177"></a> Of hym that was the Sowdan of Surrye;<br> <a name="an_178"></a> For whan they cam from any strange place,<br> <a name="an_179"></a> He wolde, of his benigne curteisye,<br> <span class="margnote"><font color="GREEN" size="-1"><a name="an_180">180</a></font></span> Make hem good chiere, and bisily espye<br> <a name="an_181"></a> Tidynges of sondry regnes, for to leere<br> <a name="an_182"></a> The wondres that they myghte seen or heere.<br> <a name="an_183"></a> Amonges othere thynges, specially,<br> <a name="an_184"></a> Thise marchantz han hym toold of dame Custance<br> <a name="an_185"></a> So greet noblesse in ernest, ceriously,<br> <a name="an_186"></a> That this Sowdan hath caught so greet plesance<br> <a name="an_187"></a> To han hir figure in his remembrance,<br> <a name="an_188"></a> That al his lust and al his bisy cure<br> <a name="an_189"></a> Was for to love hire while his lyf may dure.<br> <span class="margnote"><font color="GREEN" size="-1"><a name="an_190">190</a></font></span> Paraventure in thilke large book<br> <a name="an_191"></a> Which that men clepe the hevene ywriten was<br> <a name="an_192"></a> With sterres, whan that he his birthe took,<br> <a name="an_193"></a> That he for love sholde han his deeth, allas!<br> <a name="an_194"></a> For in the sterres, clerer than is glas,<br> <a name="an_195"></a> Is writen, God woot, whoso koude it rede,<br> <a name="an_196"></a> The deeth of every man, withouten drede.<br> <a name="an_197"></a> In sterres, many a wynter therbiforn,<br> <a name="an_198"></a> Was writen the deeth of Ector, Achilles,<br> <a name="an_199"></a> Of Pompei, Julius, er they were born;<br> <span class="margnote"><font color="GREEN" size="-1"><a name="an_200">200</a></font></span> The strif of Thebes; and of Ercules,<br> <a name="an_201"></a> Of Sampson, Turnus, and of Socrates<br> <a name="an_202"></a> The deeth; but mennes wittes ben so dulle<br> <a name="an_203"></a> That no wight kan wel rede it atte fulle.<br> <a name="an_204"></a> This Sowdan for his privee conseil sente,<br> <a name="an_205"></a> And, shortly of this matiere for to pace,<br> <a name="an_206"></a> He hath to hem declared his entente,<br> <a name="an_207"></a> And seyde hem, certein, but he myghte have grace<br> <a name="an_208"></a> To han Custance withinne a litel space,<br> <a name="an_209"></a> He nas but deed; and charged hem in hye<br> <span class="margnote"><font color="GREEN" size="-1"><a name="an_210">210</a></font></span> To shapen for his lyf som remedye.<br> <a name="an_211"></a> Diverse men diverse thynges seyden;<br> <a name="an_212"></a> They argumenten, casten up and doun;<br> <a name="an_213"></a> Many a subtil resoun forth they leyden;<br> <a name="an_214"></a> They speken of magyk and abusioun.<br> <a name="an_215"></a> But finally, as in conclusioun,<br> <a name="an_216"></a> They kan nat seen in that noon avantage,<br> <a name="an_217"></a> Ne in noon oother wey, save mariage.<br> <a name="an_218"></a> Thanne sawe they therinne swich difficultee<br> <a name="an_219"></a> By wey of reson, for to speke al playn,<br> <span class="margnote"><font color="GREEN" size="-1"><a name="an_220">220</a></font></span> By cause that ther was swich diversitee<br> <a name="an_221"></a> Bitwene hir bothe lawes, that they sayn<br> <a name="an_222"></a> They trowe that no "Cristen prince wolde fayn<br> <a name="an_223"></a> Wedden his child under oure lawe sweete<br> <a name="an_224"></a> That us was taught by Mahoun, oure prophete."<br> <a name="an_225"></a> And he answerde, "Rather than I lese<br> <a name="an_226"></a> Custance, I wol be cristned, doutelees.<br> <a name="an_227"></a> I moot been hires; I may noon oother chese.<br> <a name="an_228"></a> I prey yow hoold youre argumentz in pees;<br> <a name="an_229"></a> Saveth my lyf, and beth noght recchelees<br> <span class="margnote"><font color="GREEN" size="-1"><a name="an_230">230</a></font></span> To geten hire that hath my lyf in cure,<br> <a name="an_231"></a> For in this wo I may nat longe endure."<br> <a name="an_232"></a> What nedeth gretter dilatacioun?<br> <a name="an_233"></a> I seye, by tretys and embassadrie,<br> <a name="an_234"></a> And by the popes mediacioun,<br> <a name="an_235"></a> And al the chirche, and al the chivalrie,<br> <a name="an_236"></a> That in destruccioun of mawmettrie,<br> <a name="an_237"></a> And in encrees of Cristes lawe deere,<br> <a name="an_238"></a> They been acorded, so as ye shal heere:<br> <a name="an_239"></a> How that the Sowdan and his baronage<br> <span class="margnote"><font color="GREEN" size="-1"><a name="an_240">240</a></font></span> And alle his liges sholde ycristned be,<br> <a name="an_241"></a> And he shal han Custance in mariage,<br> <a name="an_242"></a> And certein gold, I noot what quantitee;<br> <a name="an_243"></a> And heer-to founden sufficient suretee.<br> <a name="an_244"></a> This same accord was sworn on eyther syde;<br> <a name="an_245"></a> Now, faire Custance, almyghty God thee gyde!<br> <a name="an_246"></a> Now wolde som men waiten, as I gesse,<br> <a name="an_247"></a> That I sholde tellen al the purveiance<br> <a name="an_248"></a> That th' Emperour, of his grete noblesse,<br> <a name="an_249"></a> Hath shapen for his doghter, dame Custance.<br> <span class="margnote"><font color="GREEN" size="-1"><a name="an_250">250</a></font></span> Wel may men knowen that so greet ordinance<br> <a name="an_251"></a> May no man tellen in a litel clause<br> <a name="an_252"></a> As was arrayed for so heigh a cause.<br> <a name="an_253"></a> Bisshopes been shapen with hire for to wende,<br> <a name="an_254"></a> Lordes, ladies, knyghtes of renoun,<br> <a name="an_255"></a> And oother folk ynowe; this is th' ende;<br> <a name="an_256"></a> And notified is thurghout the toun<br> <a name="an_257"></a> That every wight, with greet devocioun,<br> <a name="an_258"></a> Sholde preyen Crist that he this mariage<br> <a name="an_259"></a> Receyve in gree and spede this viage.<br> <span class="margnote"><font color="GREEN" size="-1"><a name="an_260">260</a></font></span> The day is comen of hir departynge;<br> <a name="an_261"></a> I seye, the woful day fatal is come,<br> <a name="an_262"></a> That ther may be no lenger tariynge,<br> <a name="an_263"></a> But forthward they hem dressen, alle and some.<br> <a name="an_264"></a> Custance, that was with sorwe al overcome,<br> <a name="an_265"></a> Ful pale arist, and dresseth hire to wende;<br> <a name="an_266"></a> For wel she seeth ther is noon oother ende.<br> <a name="an_267"></a> Allas, what wonder is it thogh she wepte,<br> <a name="an_268"></a> That shal be sent to strange nacioun<br> <a name="an_269"></a> Fro freendes that so tendrely hire kepte,<br> <span class="margnote"><font color="GREEN" size="-1"><a name="an_270">270</a></font></span> And to be bounden under subjeccioun<br> <a name="an_271"></a> Of oon, she knoweth nat his condicioun?<br> <a name="an_272"></a> Housbondes been alle goode, and han ben yoore;<br> <a name="an_273"></a> That knowen wyves; I dar sey yow na moore.<br> <a name="an_274"></a> "Fader," she seyde, "thy wrecched child Custance,<br> <a name="an_275"></a> Thy yonge doghter fostred up so softe,<br> <a name="an_276"></a> And ye, my mooder, my soverayn plesance<br> <a name="an_277"></a> Over alle thyng, out-taken Crist on-lofte,<br> <a name="an_278"></a> Custance youre child hire recomandeth ofte<br> <a name="an_279"></a> Unto youre grace, for I shal to Surrye,<br> <span class="margnote"><font color="GREEN" size="-1"><a name="an_280">280</a></font></span> Ne shal I nevere seen yow moore with ye.<br> <a name="an_281"></a> "Allas, unto the Barbre nacioun<br> <a name="an_282"></a> I moste anoon, syn that it is youre wille;<br> <a name="an_283"></a> But Crist, that starf for our redempcioun<br> <a name="an_284"></a> So yeve me grace his heestes to fulfille!<br> <a name="an_285"></a> I, wrecche womman, no fors though I spille!<br> <a name="an_286"></a> Wommen are born to thraldom and penance,<br> <a name="an_287"></a> And to been under mannes governance."<br> <a name="an_288"></a> I trowe at Troye, whan Pirrus brak the wal<br> <a name="an_289"></a> Or Ilion brende, at Thebes the citee,<br> <span class="margnote"><font color="GREEN" size="-1"><a name="an_290">290</a></font></span> N' at Rome, for the harm thurgh Hanybal<br> <a name="an_291"></a> That Romayns hath venquysshed tymes thre,<br> <a name="an_292"></a> Nas herd swich tendre wepyng for pitee<br> <a name="an_293"></a> As in the chambre was for hire departynge;<br> <a name="an_294"></a> But forth she moot, wher-so she wepe or synge.<br> <a name="an_295"></a> O firste moevyng! Crueel firmament,<br> <a name="an_296"></a> With thy diurnal sweigh that crowdest ay<br> <a name="an_297"></a> And hurlest al from est til occident<br> <a name="an_298"></a> That naturelly wolde holde another way,<br> <a name="an_299"></a> Thy crowdyng set the hevene in swich array<br> <span class="margnote"><font color="GREEN" size="-1"><a name="an_300">300</a></font></span> At the bigynnyng of this fiers viage,<br> <a name="an_301"></a> That crueel Mars hath slayn this mariage.<br> <a name="an_302"></a> Infortunat ascendent tortuous,<br> <a name="an_303"></a> Of which the lord is helplees falle, allas,<br> <a name="an_304"></a> Out of his angle into the derkeste hous!<br> <a name="an_305"></a> O Mars, o atazir, as in this cas!<br> <a name="an_306"></a> O fieble moone, unhappy been thy paas!<br> <a name="an_307"></a> Thou knyttest thee ther thou art nat receyved;<br> <a name="an_308"></a> Ther thou were weel, fro thennes artow weyved.<br> <a name="an_309"></a> Imprudent Emperour of Rome, allas!<br> <span class="margnote"><font color="GREEN" size="-1"><a name="an_310">310</a></font></span> Was ther no philosophre in al thy toun?<br> <a name="an_311"></a> Is no tyme bet than oother in swich cas?<br> <a name="an_312"></a> Of viage is ther noon eleccioun,<br> <a name="an_313"></a> Namely to folk of heigh condicioun?<br> <a name="an_314"></a> Noght whan a roote is of a burthe yknowe?<br> <a name="an_315"></a> Allas, we been to lewed or to slowe!<br> <a name="an_316"></a> To shippe is brought this woful faire mayde<br> <a name="an_317"></a> Solempnely, with every circumstance.<br> <a name="an_318"></a> "Now Jhesu Crist be with yow alle!" she sayde;<br> <a name="an_319"></a> Ther nys namoore, but "Farewel, faire Custance!"<br> <span class="margnote"><font color="GREEN" size="-1"><a name="an_320">320</a></font></span> She peyneth hire to make good contenance;<br> <a name="an_321"></a> And forth I lete hire saille in this manere,<br> <a name="an_322"></a> And turne I wole agayn to my matere.<br> <a name="an_323"></a> The mooder of the Sowdan, welle of vices,<br> <a name="an_324"></a> Espied hath hir sones pleyn entente,<br> <a name="an_325"></a> How he wol lete his olde sacrifices;<br> <a name="an_326"></a> And right anon she for hir conseil sente,<br> <a name="an_327"></a> And they been come to knowe what she mente.<br> <a name="an_328"></a> And whan assembled was this folk in-feere,<br> <a name="an_329"></a> She sette hire doun, and seyde as ye shal heere.<br> <span class="margnote"><font color="GREEN" size="-1"><a name="an_330">330</a></font></span> "Lordes," quod she, "ye knowen everichon,<br> <a name="an_331"></a> How that my sone in point is for to lete<br> <a name="an_332"></a> The hooly lawes of our Alkaron,<br> <a name="an_333"></a> Yeven by Goddes message Makomete.<br> <a name="an_334"></a> But oon avow to grete God I heete,<br> <a name="an_335"></a> The lyf shal rather out of my body sterte<br> <a name="an_336"></a> Or Makometes lawe out of myn herte!<br> <a name="an_337"></a> "What sholde us tyden of this newe lawe<br> <a name="an_338"></a> But thraldom to oure bodies and penance,<br> <a name="an_339"></a> And afterward in helle to be drawe,<br> <span class="margnote"><font color="GREEN" size="-1"><a name="an_340">340</a></font></span> For we reneyed Mahoun oure creance?<br> <a name="an_341"></a> But, lordes, wol ye maken assurance,<br> <a name="an_342"></a> As I shal seyn, assentynge to my loore,<br> <a name="an_343"></a> And I shal make us sauf for everemoore?"<br> <a name="an_344"></a> They sworen and assenten, every man,<br> <a name="an_345"></a> To lyve with hire and dye, and by hire stonde,<br> <a name="an_346"></a> And everich, in the beste wise he kan,<br> <a name="an_347"></a> To strengthen hire shal alle his frendes fonde;<br> <a name="an_348"></a> And she hath this emprise ytake on honde,<br> <a name="an_349"></a> Which ye shal heren that I shal devyse,<br> <span class="margnote"><font color="GREEN" size="-1"><a name="an_350">350</a></font></span> And to hem alle she spak right in this wyse:<br> <a name="an_351"></a> "We shul first feyne us cristendom to take --<br> <a name="an_352"></a> Coold water shal nat greve us but a lite! --<br> <a name="an_353"></a> And I shal swich a feeste and revel make<br> <a name="an_354"></a> That, as I trowe, I shal the Sowdan quite.<br> <a name="an_355"></a> For thogh his wyf be cristned never so white,<br> <a name="an_356"></a> She shal have nede to wasshe awey the rede,<br> <a name="an_357"></a> Thogh she a font-ful water with hire lede."<br> <a name="an_358"></a> O Sowdanesse, roote of iniquitee!<br> <a name="an_359"></a> Virago, thou Semyrame the secounde!<br> <span class="margnote"><font color="GREEN" size="-1"><a name="an_360">360</a></font></span> O serpent under femynynytee,<br> <a name="an_361"></a> Lik to the serpent depe in helle ybounde!<br> <a name="an_362"></a> O feyned womman, al that may confounde<br> <a name="an_363"></a> Vertu and innocence, thurgh thy malice,<br> <a name="an_364"></a> Is bred in thee, as nest of every vice!<br> <a name="an_365"></a> O Sathan, envious syn thilke day<br> <a name="an_366"></a> That thou were chaced from oure heritage,<br> <a name="an_367"></a> Wel knowestow to wommen the olde way!<br> <a name="an_368"></a> Thou madest Eva brynge us in servage;<br> <a name="an_369"></a> Thou wolt fordoon this Cristen mariage.<br> <span class="margnote"><font color="GREEN" size="-1"><a name="an_370">370</a></font></span> Thyn instrument so -- weylawey the while! --<br> <a name="an_371"></a> Makestow of wommen, whan thou wolt bigile.<br> <a name="an_372"></a> This Sowdanesse, whom I thus blame and warye,<br> <a name="an_373"></a> Leet prively hire conseil goon hire way.<br> <a name="an_374"></a> What sholde I in this tale lenger tarye?<br> <a name="an_375"></a> She rydeth to the Sowdan on a day,<br> <a name="an_376"></a> And seyde hym that she wolde reneye hir lay,<br> <a name="an_377"></a> And cristendom of preestes handes fonge,<br> <a name="an_378"></a> Repentynge hire she hethen was so longe,<br> <a name="an_379"></a> Bisechynge hym to doon hire that honour,<br> <span class="margnote"><font color="GREEN" size="-1"><a name="an_380">380</a></font></span> That she moste han the Cristen folk to feeste --<br> <a name="an_381"></a> "To plesen hem I wol do my labour."<br> <a name="an_382"></a> The Sowdan seith, "I wol doon at youre heeste,"<br> <a name="an_383"></a> And knelynge thanketh hire of that requeste.<br> <a name="an_384"></a> So glad he was, he nyste what to seye.<br> <a name="an_385"></a> She kiste hir sone, and hoom she gooth hir weye.<br> <a name="an_386"></a> Arryved been this Cristen folk to londe<br> <a name="an_387"></a> In Surrye, with a greet solempne route,<br> <a name="an_388"></a> And hastifliche this Sowdan sente his sonde<br> <a name="an_389"></a> First to his mooder, and al the regne aboute,<br> <span class="margnote"><font color="GREEN" size="-1"><a name="an_390">390</a></font></span> And seyde his wyf was comen, out of doute,<br> <a name="an_391"></a> And preyde hire for to ryde agayn the queene,<br> <a name="an_392"></a> The honour of his regne to susteene.<br> <a name="an_393"></a> Greet was the prees, and riche was th' array<br> <a name="an_394"></a> Of Surryens and Romayns met yfeere;<br> <a name="an_395"></a> The mooder of the Sowdan, riche and gay,<br> <a name="an_396"></a> Receyveth hire with also glad a cheere<br> <a name="an_397"></a> As any mooder myghte hir doghter deere,<br> <a name="an_398"></a> And to the nexte citee ther bisyde<br> <a name="an_399"></a> A softe paas solempnely they ryde.<br> <span class="margnote"><font color="GREEN" size="-1"><a name="an_400">400</a></font></span> Noght trowe I the triumphe of Julius,<br> <a name="an_401"></a> Of which that Lucan maketh swich a boost,<br> <a name="an_402"></a> Was roialler ne moore curius<br> <a name="an_403"></a> Than was th' assemblee of this blisful hoost.<br> <a name="an_404"></a> But this scorpioun, this wikked goost,<br> <a name="an_405"></a> The Sowdanesse, for al hire flaterynge,<br> <a name="an_406"></a> Caste under this ful mortally to stynge.<br> <a name="an_407"></a> The Sowdan comth hymself soone after this<br> <a name="an_408"></a> So roially that wonder is to telle,<br> <a name="an_409"></a> And welcometh hire with alle joye and blis.<br> <span class="margnote"><font color="GREEN" size="-1"><a name="an_410">410</a></font></span> And thus in murthe and joye I lete hem dwelle;<br> <a name="an_411"></a> The fruyt of this matiere is that I telle.<br> <a name="an_412"></a> Whan tyme cam, men thoughte it for the beste<br> <a name="an_413"></a> That revel stynte, and men goon to hir reste.<br> <a name="an_414"></a> The tyme cam, this olde Sowdanesse<br> <a name="an_415"></a> Ordeyned hath this feeste of which I tolde,<br> <a name="an_416"></a> And to the feeste Cristen folk hem dresse<br> <a name="an_417"></a> In general, ye, bothe yonge and olde.<br> <a name="an_418"></a> Heere may men feeste and roialtee biholde,<br> <a name="an_419"></a> And deyntees mo than I kan yow devyse;<br> <span class="margnote"><font color="GREEN" size="-1"><a name="an_420">420</a></font></span> But al to deere they boghte it er they ryse.<br> <a name="an_421"></a> O sodeyn wo, that evere art successour<br> <a name="an_422"></a> To worldly blisse, spreynd with bitternesse,<br> <a name="an_423"></a> The ende of the joye of oure worldly labour!<br> <a name="an_424"></a> Wo occupieth the fyn of oure gladnesse.<br> <a name="an_425"></a> Herke this conseil for thy sikernesse:<br> <a name="an_426"></a> Upon thy glade day have in thy mynde<br> <a name="an_427"></a> The unwar wo or harm that comth bihynde.<br> <a name="an_428"></a> For shortly for to tellen, at o word,<br> <a name="an_429"></a> The Sowdan and the Cristen everichone<br> <span class="margnote"><font color="GREEN" size="-1"><a name="an_430">430</a></font></span> Been al tohewe and stiked at the bord,<br> <a name="an_431"></a> But it were oonly dame Custance allone.<br> <a name="an_432"></a> This olde Sowdanesse, cursed krone,<br> <a name="an_433"></a> Hath with hir freendes doon this cursed dede,<br> <a name="an_434"></a> For she hirself wolde al the contree lede.<br> <a name="an_435"></a> Ne ther was Surryen noon that was converted,<br> <a name="an_436"></a> That of the conseil of the Sowdan woot,<br> <a name="an_437"></a> That he nas al tohewe er he asterted.<br> <a name="an_438"></a> And Custance han they take anon, foot-hoot,<br> <a name="an_439"></a> And in a ship al steerelees, God woot,<br> <span class="margnote"><font color="GREEN" size="-1"><a name="an_440">440</a></font></span> They han hir set, and bidde hire lerne saille<br> <a name="an_441"></a> Out of Surrye agaynward to Ytaille.<br> <a name="an_442"></a> A certein tresor that she thider ladde,<br> <a name="an_443"></a> And, sooth to seyn, vitaille greet plentee<br> <a name="an_444"></a> They han hire yeven, and clothes eek she hadde,<br> <a name="an_445"></a> And forth she sailleth in the salte see.<br> <a name="an_446"></a> O my Custance, ful of benignytee,<br> <a name="an_447"></a> O Emperoures yonge doghter deere,<br> <a name="an_448"></a> He that is lord of Fortune be thy steere!<br> <a name="an_449"></a> She blesseth hire, and with ful pitous voys<br> <span class="margnote"><font color="GREEN" size="-1"><a name="an_450">450</a></font></span> Unto the croys of Crist thus seyde she:<br> <a name="an_451"></a> "O cleere, o welful auter, hooly croys,<br> <a name="an_452"></a> Reed of the Lambes blood ful of pitee,<br> <a name="an_453"></a> That wessh the world fro the olde iniquitee,<br> <a name="an_454"></a> Me fro the feend and fro his clawes kepe,<br> <a name="an_455"></a> That day that I shal drenchen in the depe.<br> <a name="an_456"></a> "Victorious tree, proteccioun of trewe,<br> <a name="an_457"></a> That oonly worthy were for to bere<br> <a name="an_458"></a> The Kyng of Hevene with his woundes newe,<br> <a name="an_459"></a> The white Lamb, that hurt was with a spere,<br> <span class="margnote"><font color="GREEN" size="-1"><a name="an_460">460</a></font></span> Flemere of feendes out of hym and here<br> <a name="an_461"></a> On which thy lymes feithfully extenden,<br> <a name="an_462"></a> Me kepe, and yif me myght my lyf t' amenden."<br> <a name="an_463"></a> Yeres and dayes fleet this creature<br> <a name="an_464"></a> Thurghout the See of Grece unto the Strayte<br> <a name="an_465"></a> Of Marrok, as it was hire aventure.<br> <a name="an_466"></a> On many a sory meel now may she bayte;<br> <a name="an_467"></a> After hir deeth ful often may she wayte,<br> <a name="an_468"></a> Er that the wilde wawes wol hire dryve<br> <a name="an_469"></a> Unto the place ther she shal arryve.<br> <span class="margnote"><font color="GREEN" size="-1"><a name="an_470">470</a></font></span> Men myghten asken why she was nat slayn<br> <a name="an_471"></a> Eek at the feeste? Who myghte hir body save?<br> <a name="an_472"></a> And I answere to that demande agayn,<br> <a name="an_473"></a> Who saved Danyel in the horrible cave<br> <a name="an_474"></a> Ther every wight save he, maister and knave,<br> <a name="an_475"></a> Was with the leon frete er he asterte?<br> <a name="an_476"></a> No wight but God that he bar in his herte.<br> <a name="an_477"></a> God liste to shewe his wonderful myracle<br> <a name="an_478"></a> In hire, for we sholde seen his myghty werkis;<br> <a name="an_479"></a> Crist, which that is to every harm triacle,<br> <span class="margnote"><font color="GREEN" size="-1"><a name="an_480">480</a></font></span> By certeine meenes ofte, as knowen clerkis,<br> <a name="an_481"></a> Dooth thyng for certein ende that ful derk is<br> <a name="an_482"></a> To mannes wit, that for oure ignorance<br> <a name="an_483"></a> Ne konne noght knowe his prudent purveiance.<br> <a name="an_484"></a> Now sith she was nat at the feeste yslawe,<br> <a name="an_485"></a> Who kepte hire fro the drenchyng in the see?<br> <a name="an_486"></a> Who kepte Jonas in the fisshes mawe<br> <a name="an_487"></a> Til he was spouted up at Nynyvee?<br> <a name="an_488"></a> Wel may men knowe it was no wight but he<br> <a name="an_489"></a> That kepte peple Ebrayk from hir drenchynge,<br> <span class="margnote"><font color="GREEN" size="-1"><a name="an_490">490</a></font></span> With drye feet thurghout the see passynge.<br> <a name="an_491"></a> Who bad the foure spirites of tempest<br> <a name="an_492"></a> That power han t' anoyen lond and see,<br> <a name="an_493"></a> Bothe north and south, and also west and est,<br> <a name="an_494"></a> "Anoyeth neither see, ne land, ne tree"?<br> <a name="an_495"></a> Soothly, the comandour of that was he<br> <a name="an_496"></a> That fro the tempest ay this womman kepte<br> <a name="an_497"></a> As wel whan she wook as whan she slepte.<br> <a name="an_498"></a> Where myghte this womman mete and drynke have<br> <a name="an_499"></a> Thre yeer and moore? How lasteth hire vitaille?<br> <span class="margnote"><font color="GREEN" size="-1"><a name="an_500">500</a></font></span> Who fedde the Egipcien Marie in the cave,<br> <a name="an_501"></a> Or in desert? No wight but Crist, sanz faille.<br> <a name="an_502"></a> Fyve thousand folk it was as greet mervaille<br> <a name="an_503"></a> With loves fyve and fisshes two to feede.<br> <a name="an_504"></a> God sente his foyson at hir grete neede.<br> <a name="an_505"></a> She dryveth forth into oure occian<br> <a name="an_506"></a> Thurghout oure wilde see, til atte laste<br> <a name="an_507"></a> Under an hoold that nempnen I ne kan,<br> <a name="an_508"></a> Fer in Northhumberlond the wawe hire caste,<br> <a name="an_509"></a> And in the sond hir ship stiked so faste<br> <span class="margnote"><font color="GREEN" size="-1"><a name="an_510">510</a></font></span> That thennes wolde it noght of al a tyde;<br> <a name="an_511"></a> The wyl of Crist was that she sholde abyde.<br> <a name="an_512"></a> The constable of the castel doun is fare<br> <a name="an_513"></a> To seen this wrak, and al the ship he soghte,<br> <a name="an_514"></a> And foond this wery womman ful of care;<br> <a name="an_515"></a> He foond also the tresor that she broghte.<br> <a name="an_516"></a> In hir langage mercy she bisoghte,<br> <a name="an_517"></a> The lyf out of hir body for to twynne,<br> <a name="an_518"></a> Hire to delivere of wo that she was inne.<br> <a name="an_519"></a> A maner Latyn corrupt was hir speche,<br> <span class="margnote"><font color="GREEN" size="-1"><a name="an_520">520</a></font></span> But algates therby was she understonde.<br> <a name="an_521"></a> The constable, whan hym lyst no longer seche,<br> <a name="an_522"></a> This woful womman broghte he to the londe.<br> <a name="an_523"></a> She kneleth doun and thanketh Goddes sonde;<br> <a name="an_524"></a> But what she was she wolde no man seye,<br> <a name="an_525"></a> For foul ne fair, thogh that she sholde deye.<br> <a name="an_526"></a> She seyde she was so mazed in the see<br> <a name="an_527"></a> That she forgat hir mynde, by hir trouthe.<br> <a name="an_528"></a> The constable hath of hire so greet pitee,<br> <a name="an_529"></a> And eek his wyf, that they wepen for routhe.<br> <span class="margnote"><font color="GREEN" size="-1"><a name="an_530">530</a></font></span> She was so diligent, withouten slouthe,<br> <a name="an_531"></a> To serve and plesen everich in that place<br> <a name="an_532"></a> That alle hir loven that looken in hir face.<br> <a name="an_533"></a> This constable and dame Hermengyld, his wyf,<br> <a name="an_534"></a> Were payens, and that contree everywhere;<br> <a name="an_535"></a> But Hermengyld loved hire right as hir lyf,<br> <a name="an_536"></a> And Custance hath so longe sojourned there,<br> <a name="an_537"></a> In orisons, with many a bitter teere,<br> <a name="an_538"></a> Til Jhesu hath converted thurgh his grace<br> <a name="an_539"></a> Dame Hermengyld, constablesse of that place.<br> <span class="margnote"><font color="GREEN" size="-1"><a name="an_540">540</a></font></span> In al that lond no Cristen dorste route;<br> <a name="an_541"></a> Alle Cristen folk been fled fro that contree<br> <a name="an_542"></a> Thurgh payens, that conquereden al aboute<br> <a name="an_543"></a> The plages of the north, by land and see.<br> <a name="an_544"></a> To Walys fledde the Cristyanytee<br> <a name="an_545"></a> Of olde Britons dwellynge in this ile;<br> <a name="an_546"></a> Ther was hir refut for the meene while.<br> <a name="an_547"></a> But yet nere Cristene Britons so exiled<br> <a name="an_548"></a> That ther nere somme that in hir privetee<br> <a name="an_549"></a> Honoured Crist and hethen folk bigiled,<br> <span class="margnote"><font color="GREEN" size="-1"><a name="an_550">550</a></font></span> And ny the castel swiche ther dwelten three.<br> <a name="an_551"></a> That oon of hem was blynd and myghte nat see,<br> <a name="an_552"></a> But it were with thilke eyen of his mynde<br> <a name="an_553"></a> With whiche men seen, after that they ben blynde.<br> <a name="an_554"></a> Bright was the sonne as in that someres day,<br> <a name="an_555"></a> For which the constable and his wyf also<br> <a name="an_556"></a> And Custance han ytake the righte way<br> <a name="an_557"></a> Toward the see a furlong wey or two,<br> <a name="an_558"></a> To pleyen and to romen to and fro,<br> <a name="an_559"></a> And in hir walk this blynde man they mette,<br> <span class="margnote"><font color="GREEN" size="-1"><a name="an_560">560</a></font></span> Croked and oold, with eyen faste yshette.<br> <a name="an_561"></a> "In name of Crist," cride this blinde Britoun,<br> <a name="an_562"></a> "Dame Hermengyld, yif me my sighte agayn!"<br> <a name="an_563"></a> This lady weex affrayed of the soun,<br> <a name="an_564"></a> Lest that hir housbonde, shortly for to sayn,<br> <a name="an_565"></a> Wolde hire for Jhesu Cristes love han slayn,<br> <a name="an_566"></a> Til Custance made hire boold, and bad hire wirche<br> <a name="an_567"></a> The wyl of Crist, as doghter of his chirche.<br> <a name="an_568"></a> The constable weex abasshed of that sight,<br> <a name="an_569"></a> And seyde, "What amounteth al this fare?"<br> <span class="margnote"><font color="GREEN" size="-1"><a name="an_570">570</a></font></span> Custance answerde, "Sire, it is Cristes myght,<br> <a name="an_571"></a> That helpeth folk out of the feendes snare."<br> <a name="an_572"></a> And so ferforth she gan oure lay declare<br> <a name="an_573"></a> That she the constable, er that it was eve<br> <a name="an_574"></a> Converteth, and on Crist made hym bileve.<br> <a name="an_575"></a> This constable was nothyng lord of this place<br> <a name="an_576"></a> Of which I speke, ther he Custance fond,<br> <a name="an_577"></a> But kepte it strongly many a wyntres space<br> <a name="an_578"></a> Under Alla, kyng of al Northhumbrelond,<br> <a name="an_579"></a> That was ful wys, and worthy of his hond<br> <span class="margnote"><font color="GREEN" size="-1"><a name="an_580">580</a></font></span> Agayn the Scottes, as men may wel heere;<br> <a name="an_581"></a> But turne I wole agayn to my mateere.<br> <a name="an_582"></a> Sathan, that evere us waiteth to bigile,<br> <a name="an_583"></a> Saugh of Custance al hire perfeccioun,<br> <a name="an_584"></a> And caste anon how he myghte quite hir while,<br> <a name="an_585"></a> And made a yong knyght that dwelte in that toun<br> <a name="an_586"></a> Love hire so hoote, of foul affeccioun,<br> <a name="an_587"></a> That verraily hym thoughte he sholde spille,<br> <a name="an_588"></a> But he of hire myghte ones have his wille.<br> <a name="an_589"></a> He woweth hire, but it availleth noght;<br> <span class="margnote"><font color="GREEN" size="-1"><a name="an_590">590</a></font></span> She wolde do no synne, by no weye.<br> <a name="an_591"></a> And for despit he compassed in his thoght<br> <a name="an_592"></a> To maken hire on shameful deeth to deye.<br> <a name="an_593"></a> He wayteth whan the constable was aweye,<br> <a name="an_594"></a> And pryvely upon a nyght he crepte<br> <a name="an_595"></a> In Hermengyldes chambre, whil she slepte.<br> <a name="an_596"></a> Wery, forwaked in hire orisouns,<br> <a name="an_597"></a> Slepeth Custance, and Hermengyld also.<br> <a name="an_598"></a> This knyght, thurgh Sathanas temptaciouns,<br> <a name="an_599"></a> Al softely is to the bed ygo,<br> <span class="margnote"><font color="GREEN" size="-1"><a name="an_600">600</a></font></span> And kitte the throte of Hermengyld atwo,<br> <a name="an_601"></a> And leyde the blody knyf by dame Custance,<br> <a name="an_602"></a> And wente his wey, ther God yeve hym meschance!<br> <a name="an_603"></a> Soone after cometh this constable hoom agayn,<br> <a name="an_604"></a> And eek Alla, that kyng was of that lond,<br> <a name="an_605"></a> And saugh his wyf despitously yslayn,<br> <a name="an_606"></a> For which ful ofte he weep and wroong his hond,<br> <a name="an_607"></a> And in the bed the blody knyf he fond<br> <a name="an_608"></a> By Dame Custance. Allas, what myghte she seye?<br> <a name="an_609"></a> For verray wo hir wit was al aweye.<br> <span class="margnote"><font color="GREEN" size="-1"><a name="an_610">610</a></font></span> To kyng Alla was toold al this meschance,<br> <a name="an_611"></a> And eek the tyme, and where, and in what wise<br> <a name="an_612"></a> That in a ship was founden this Custance,<br> <a name="an_613"></a> As heer-biforn that ye han herd devyse.<br> <a name="an_614"></a> The kynges herte of pitee gan agryse,<br> <a name="an_615"></a> Whan he saugh so benigne a creature<br> <a name="an_616"></a> Falle in disese and in mysaventure.<br> <a name="an_617"></a> For as the lomb toward his deeth is broght,<br> <a name="an_618"></a> So stant this innocent bifore the kyng.<br> <a name="an_619"></a> This false knyght, that hath this tresoun wroght,<br> <span class="margnote"><font color="GREEN" size="-1"><a name="an_620">620</a></font></span> Berth hire on hond that she hath doon thys thyng.<br> <a name="an_621"></a> But nathelees, ther was greet moornyng<br> <a name="an_622"></a> Among the peple, and seyn they kan nat gesse<br> <a name="an_623"></a> That she had doon so greet a wikkednesse,<br> <a name="an_624"></a> For they han seyn hire evere so vertuous,<br> <a name="an_625"></a> And lovynge Hermengyld right as hir lyf.<br> <a name="an_626"></a> Of this baar witnesse everich in that hous,<br> <a name="an_627"></a> Save he that Hermengyld slow with his knyf.<br> <a name="an_628"></a> This gentil kyng hath caught a greet motyf<br> <a name="an_629"></a> Of this witnesse, and thoghte he wolde enquere<br> <span class="margnote"><font color="GREEN" size="-1"><a name="an_630">630</a></font></span> Depper in this, a trouthe for to lere.<br> <a name="an_631"></a> Allas! Custance, thou hast no champioun,<br> <a name="an_632"></a> Ne fighte kanstow noght, so weylaway!<br> <a name="an_633"></a> But he that starf for our redempcioun,<br> <a name="an_634"></a> And boond Sathan (and yet lith ther he lay),<br> <a name="an_635"></a> So be thy stronge champion this day!<br> <a name="an_636"></a> For, but if Crist open myracle kithe,<br> <a name="an_637"></a> Withouten gilt thou shalt be slayn as swithe.<br> <a name="an_638"></a> She sette hire doun on knees, and thus she sayde:<br> <a name="an_639"></a> "Immortal God, that savedest Susanne<br> <span class="margnote"><font color="GREEN" size="-1"><a name="an_640">640</a></font></span> Fro false blame, and thou, merciful mayde,<br> <a name="an_641"></a> Marie I meene, doghter to Seint Anne,<br> <a name="an_642"></a> Bifore whos child angeles synge Osanne,<br> <a name="an_643"></a> If I be giltlees of this felonye,<br> <a name="an_644"></a> My socour be, for ellis shal I dye!"<br> <a name="an_645"></a> Have ye nat seyn somtyme a pale face,<br> <a name="an_646"></a> Among a prees, of hym that hath be lad<br> <a name="an_647"></a> Toward his deeth, wher as hym gat no grace,<br> <a name="an_648"></a> And swich a colour in his face hath had<br> <a name="an_649"></a> Men myghte knowe his face that was bistad<br> <span class="margnote"><font color="GREEN" size="-1"><a name="an_650">650</a></font></span> Amonges alle the faces in that route?<br> <a name="an_651"></a> So stant Custance, and looketh hire aboute.<br> <a name="an_652"></a> O queenes, lyvynge in prosperitee,<br> <a name="an_653"></a> Duchesses, and ye ladyes everichone,<br> <a name="an_654"></a> Haveth som routhe on hire adversitee!<br> <a name="an_655"></a> An Emperoures doghter stant allone;<br> <a name="an_656"></a> She hath no wight to whom to make hir mone.<br> <a name="an_657"></a> O blood roial, that stondest in this drede,<br> <a name="an_658"></a> Fer been thy freendes at thy grete nede!<br> <a name="an_659"></a> This Alla kyng hath swich compassioun,<br> <span class="margnote"><font color="GREEN" size="-1"><a name="an_660">660</a></font></span> As gentil herte is fulfild of pitee,<br> <a name="an_661"></a> That from his eyen ran the water doun.<br> <a name="an_662"></a> "Now hastily do fecche a book," quod he,<br> <a name="an_663"></a> "And if this knyght wol sweren how that she<br> <a name="an_664"></a> This womman slow, yet wol we us avyse<br> <a name="an_665"></a> Whom that we wole that shal been oure justise."<br> <a name="an_666"></a> A Britoun book, written with Evaungiles,<br> <a name="an_667"></a> Was fet, and on this book he swoor anoon<br> <a name="an_668"></a> She gilty was, and in the meene whiles<br> <a name="an_669"></a> An hand hym smoot upon the nekke-boon,<br> <span class="margnote"><font color="GREEN" size="-1"><a name="an_670">670</a></font></span> That doun he fil atones as a stoon,<br> <a name="an_671"></a> And bothe his eyen broste out of his face<br> <a name="an_672"></a> In sighte of every body in that place.<br> <a name="an_673"></a> A voys was herd in general audience,<br> <a name="an_674"></a> And seyde, "Thou hast desclaundred, giltelees,<br> <a name="an_675"></a> The doghter of hooly chirche in heigh presence;<br> <a name="an_676"></a> Thus hastou doon, and yet holde I my pees!"<br> <a name="an_677"></a> Of this mervaille agast was al the prees;<br> <a name="an_678"></a> As mazed folk they stoden everichone,<br> <a name="an_679"></a> For drede of wreche, save Custance allone.<br> <span class="margnote"><font color="GREEN" size="-1"><a name="an_680">680</a></font></span> Greet was the drede and eek the repentance<br> <a name="an_681"></a> Of hem that hadden wrong suspecioun<br> <a name="an_682"></a> Upon this sely innocent, Custance;<br> <a name="an_683"></a> And for this miracle, in conclusioun,<br> <a name="an_684"></a> And by Custances mediacioun,<br> <a name="an_685"></a> The kyng -- and many another in that place --<br> <a name="an_686"></a> Converted was, thanked be Cristes grace!<br> <a name="an_687"></a> This false knyght was slayn for his untrouthe<br> <a name="an_688"></a> By juggement of Alla hastifly;<br> <a name="an_689"></a> And yet Custance hadde of his deeth greet routhe.<br> <span class="margnote"><font color="GREEN" size="-1"><a name="an_690">690</a></font></span> And after this Jhesus, of his mercy,<br> <a name="an_691"></a> Made Alla wedden ful solempnely<br> <a name="an_692"></a> This hooly mayden, that is so bright and sheene;<br> <a name="an_693"></a> And thus hath Crist ymaad Custance a queene.<br> <a name="an_694"></a> But who was woful, if I shal nat lye,<br> <a name="an_695"></a> Of this weddyng but Donegild, and namo,<br> <a name="an_696"></a> The kynges mooder, ful of tirannye?<br> <a name="an_697"></a> Hir thoughte hir cursed herte brast atwo.<br> <a name="an_698"></a> She wolde noght hir sone had do so;<br> <a name="an_699"></a> Hir thoughte a despit that he sholde take<br> <span class="margnote"><font color="GREEN" size="-1"><a name="an_700">700</a></font></span> So strange a creature unto his make.<br> <a name="an_701"></a> Me list nat of the chaf, ne of the stree,<br> <a name="an_702"></a> Maken so long a tale as of the corn.<br> <a name="an_703"></a> What sholde I tellen of the roialtee<br> <a name="an_704"></a> At mariage, or which cours goth biforn;<br> <a name="an_705"></a> Who bloweth in a trumpe or in an horn?<br> <a name="an_706"></a> The fruyt of every tale is for to seye:<br> <a name="an_707"></a> They ete, and drynke, and daunce, and synge, and pleye.<br> <a name="an_708"></a> They goon to bedde, as it was skile and right;<br> <a name="an_709"></a> For thogh that wyves be ful hooly thynges,<br> <span class="margnote"><font color="GREEN" size="-1"><a name="an_710">710</a></font></span> They moste take in pacience at nyght<br> <a name="an_711"></a> Swiche manere necessaries as been plesynges<br> <a name="an_712"></a> To folk that han ywedded hem with rynges,<br> <a name="an_713"></a> And leye a lite hir hoolynesse aside,<br> <a name="an_714"></a> As for the tyme -- it may no bet bitide.<br> <a name="an_715"></a> On hire he gat a knave child anon,<br> <a name="an_716"></a> And to a bisshop, and his constable eke,<br> <a name="an_717"></a> He took his wyf to kepe, whan he is gon<br> <a name="an_718"></a> To Scotlond-ward, his foomen for to seke.<br> <a name="an_719"></a> Now faire Custance, that is so humble and meke,<br> <span class="margnote"><font color="GREEN" size="-1"><a name="an_720">720</a></font></span> So longe is goon with childe, til that stille<br> <a name="an_721"></a> She halt hire chambre, abidyng Cristes wille.<br> <a name="an_722"></a> The tyme is come a knave child she beer;<br> <a name="an_723"></a> Mauricius at the fontstoon they hym calle.<br> <a name="an_724"></a> This constable dooth forth come a messageer,<br> <a name="an_725"></a> And wroot unto his kyng, that cleped was Alle,<br> <a name="an_726"></a> How that this blisful tidyng is bifalle,<br> <a name="an_727"></a> And othere tidynges spedeful for to seye.<br> <a name="an_728"></a> He taketh the lettre, and forth he gooth his weye.<br> <a name="an_729"></a> This messager, to doon his avantage,<br> <span class="margnote"><font color="GREEN" size="-1"><a name="an_730">730</a></font></span> Unto the kynges mooder rideth swithe,<br> <a name="an_731"></a> And salueth hire ful faire in his langage:<br> <a name="an_732"></a> "Madame," quod he, "ye may be glad and blithe,<br> <a name="an_733"></a> And thanketh God an hundred thousand sithe!<br> <a name="an_734"></a> My lady queene hath child, withouten doute,<br> <a name="an_735"></a> To joye and blisse to al this regne aboute.<br> <a name="an_736"></a> "Lo, heere the lettres seled of this thyng,<br> <a name="an_737"></a> That I moot bere with al the haste I may.<br> <a name="an_738"></a> If ye wol aught unto youre sone the kyng,<br> <a name="an_739"></a> I am youre servant, bothe nyght and day."<br> <span class="margnote"><font color="GREEN" size="-1"><a name="an_740">740</a></font></span> Donegild answerde, "As now at this tyme, nay;<br> <a name="an_741"></a> But heere al nyght I wol thou take thy reste.<br> <a name="an_742"></a> To-morwe wol I seye thee what me leste."<br> <a name="an_743"></a> This messager drank sadly ale and wyn,<br> <a name="an_744"></a> And stolen were his lettres pryvely<br> <a name="an_745"></a> Out of his box, whil he sleep as a swyn;<br> <a name="an_746"></a> And countrefeted was ful subtilly<br> <a name="an_747"></a> Another lettre, wroght ful synfully,<br> <a name="an_748"></a> Unto the kyng direct of this mateere<br> <a name="an_749"></a> Fro his constable, as ye shal after heere.<br> <span class="margnote"><font color="GREEN" size="-1"><a name="an_750">750</a></font></span> The lettre spak the queene delivered was<br> <a name="an_751"></a> Of so horrible a feendly creature<br> <a name="an_752"></a> That in the castel noon so hardy was<br> <a name="an_753"></a> That any while dorste ther endure.<br> <a name="an_754"></a> The mooder was an elf, by aventure<br> <a name="an_755"></a> Ycomen, by charmes or by sorcerie,<br> <a name="an_756"></a> And every wight hateth hir compaignye.<br> <a name="an_757"></a> Wo was this kyng whan he this lettre had sayn,<br> <a name="an_758"></a> But to no wight he tolde his sorwes soore,<br> <a name="an_759"></a> But of his owene hand he wroot agayn,<br> <span class="margnote"><font color="GREEN" size="-1"><a name="an_760">760</a></font></span> "Welcome the sonde of Crist for everemoore<br> <a name="an_761"></a> To me that am now lerned in his loore!<br> <a name="an_762"></a> Lord, welcome be thy lust and thy plesaunce;<br> <a name="an_763"></a> My lust I putte al in thyn ordinaunce.<br> <a name="an_764"></a> "Kepeth this child, al be it foul or feir,<br> <a name="an_765"></a> And eek my wyf, unto myn hoom-comynge.<br> <a name="an_766"></a> Crist, whan hym list, may sende me an heir<br> <a name="an_767"></a> Moore agreable than this to my likynge."<br> <a name="an_768"></a> This lettre he seleth, pryvely wepynge,<br> <a name="an_769"></a> Which to the messager was take soone,<br> <span class="margnote"><font color="GREEN" size="-1"><a name="an_770">770</a></font></span> And forth he gooth; ther is na moore to doone.<br> <a name="an_771"></a> O messager, fulfild of dronkenesse,<br> <a name="an_772"></a> Strong is thy breeth, thy lymes faltren ay,<br> <a name="an_773"></a> And thou biwreyest alle secreenesse.<br> <a name="an_774"></a> Thy mynde is lorn, thou janglest as a jay,<br> <a name="an_775"></a> Thy face is turned in a newe array.<br> <a name="an_776"></a> Ther dronkenesse regneth in any route,<br> <a name="an_777"></a> Ther is no conseil hyd, withouten doute.<br> <a name="an_778"></a> O Donegild, I ne have noon Englissh digne<br> <a name="an_779"></a> Unto thy malice and thy tirannye!<br> <span class="margnote"><font color="GREEN" size="-1"><a name="an_780">780</a></font></span> And therfore to the feend I thee resigne;<br> <a name="an_781"></a> Lat hym enditen of thy traitorie!<br> <a name="an_782"></a> Fy, mannysh, fy! -- o nay, by God, I lye --<br> <a name="an_783"></a> Fy, feendlych spirit, for I dar wel telle,<br> <a name="an_784"></a> Thogh thou heere walke, thy spirit is in helle!<br> <a name="an_785"></a> This messager comth fro the kyng agayn,<br> <a name="an_786"></a> And at the kynges moodres court he lighte,<br> <a name="an_787"></a> And she was of this messager ful fayn,<br> <a name="an_788"></a> And plesed hym in al that ever she myghte.<br> <a name="an_789"></a> He drank, and wel his girdel underpighte;<br> <span class="margnote"><font color="GREEN" size="-1"><a name="an_790">790</a></font></span> He slepeth, and he fnorteth in his gyse<br> <a name="an_791"></a> Al nyght, til the sonne gan aryse.<br> <a name="an_792"></a> Eft were his lettres stolen everychon,<br> <a name="an_793"></a> And countrefeted lettres in this wyse:<br> <a name="an_794"></a> "The king comandeth his constable anon,<br> <a name="an_795"></a> Up peyne of hangyng, and on heigh juyse,<br> <a name="an_796"></a> That he ne sholde suffren in no wyse<br> <a name="an_797"></a> Custance in-with his reawme for t' abyde<br> <a name="an_798"></a> Thre dayes and o quarter of a tyde;<br> <a name="an_799"></a> "But in the same ship as he hire fond,<br> <span class="margnote"><font color="GREEN" size="-1"><a name="an_800">800</a></font></span> Hire, and hir yonge sone, and al hir geere,<br> <a name="an_801"></a> He sholde putte, and croude hire fro the lond,<br> <a name="an_802"></a> And charge hire that she never eft coome theere."<br> <a name="an_803"></a> O my Custance, wel may thy goost have feere,<br> <a name="an_804"></a> And, slepynge, in thy dreem been in penance,<br> <a name="an_805"></a> Whan Donegild cast al this ordinance.<br> <a name="an_806"></a> This messager on morwe, whan he wook,<br> <a name="an_807"></a> Unto the castel halt the nexte way,<br> <a name="an_808"></a> And to the constable he the lettre took;<br> <a name="an_809"></a> And whan that he this pitous lettre say,<br> <span class="margnote"><font color="GREEN" size="-1"><a name="an_810">810</a></font></span> Ful ofte he seyde, "Allas and weylaway!"<br> <a name="an_811"></a> "Lord Crist," quod he, "how may this world endure,<br> <a name="an_812"></a> So ful of synne is many a creature?<br> <a name="an_813"></a> "O myghty God, if that it be thy wille,<br> <a name="an_814"></a> Sith thou art rightful juge, how may it be<br> <a name="an_815"></a> That thou wolt suffren innocentz to spille,<br> <a name="an_816"></a> And wikked folk regne in prosperitee?<br> <a name="an_817"></a> O goode Custance, allas, so wo is me<br> <a name="an_818"></a> That I moot be thy tormentour, or deye<br> <a name="an_819"></a> On shames deeth; ther is noon oother weye."<br> <span class="margnote"><font color="GREEN" size="-1"><a name="an_820">820</a></font></span> Wepen bothe yonge and olde in al that place<br> <a name="an_821"></a> Whan that the kyng this cursed lettre sente,<br> <a name="an_822"></a> And Custance, with a deedly pale face,<br> <a name="an_823"></a> The ferthe day toward hir ship she wente.<br> <a name="an_824"></a> But nathelees she taketh in good entente<br> <a name="an_825"></a> The wyl of Crist, and knelynge on the stronde,<br> <a name="an_826"></a> She seyde, "Lord, ay welcome be thy sonde!<br> <a name="an_827"></a> "He that me kepte fro the false blame<br> <a name="an_828"></a> While I was on the lond amonges yow,<br> <a name="an_829"></a> He kan me kepe from harm and eek fro shame<br> <span class="margnote"><font color="GREEN" size="-1"><a name="an_830">830</a></font></span> In salte see, althogh I se noght how.<br> <a name="an_831"></a> As strong as evere he was, he is yet now.<br> <a name="an_832"></a> In hym triste I, and in his mooder deere,<br> <a name="an_833"></a> That is to me my seyl and eek my steere."<br> <a name="an_834"></a> Hir litel child lay wepyng in hir arm,<br> <a name="an_835"></a> And knelynge, pitously to hym she seyde,<br> <a name="an_836"></a> "Pees, litel sone, I wol do thee noon harm."<br> <a name="an_837"></a> With that hir coverchief of hir heed she breyde,<br> <a name="an_838"></a> And over his litel eyen she it leyde,<br> <a name="an_839"></a> And in hir arm she lulleth it ful faste,<br> <span class="margnote"><font color="GREEN" size="-1"><a name="an_840">840</a></font></span> And into hevene hire eyen up she caste.<br> <a name="an_841"></a> "Mooder," quod she, "and mayde bright, Marie,<br> <a name="an_842"></a> Sooth is that thurgh wommanes eggement<br> <a name="an_843"></a> Mankynde was lorn, and damned ay to dye,<br> <a name="an_844"></a> For which thy child was on a croys yrent.<br> <a name="an_845"></a> Thy blisful eyen sawe al his torment;<br> <a name="an_846"></a> Thanne is ther no comparison bitwene<br> <a name="an_847"></a> Thy wo and any wo man may sustene.<br> <a name="an_848"></a> "Thow sawe thy child yslayn bifore thyne yen,<br> <a name="an_849"></a> And yet now lyveth my litel child, parfay!<br> <span class="margnote"><font color="GREEN" size="-1"><a name="an_850">850</a></font></span> Now, lady bright, to whom alle woful cryen,<br> <a name="an_851"></a> Thow glorie of wommanhede, thow faire may,<br> <a name="an_852"></a> Thow haven of refut, brighte sterre of day,<br> <a name="an_853"></a> Rewe on my child, that of thy gentillesse<br> <a name="an_854"></a> Rewest on every reweful in distresse.<br> <a name="an_855"></a> "O litel child, allas! What is thy gilt,<br> <a name="an_856"></a> That nevere wroghtest synne as yet, pardee?<br> <a name="an_857"></a> Why wil thyn harde fader han thee spilt?<br> <a name="an_858"></a> O mercy, deere constable," quod she,<br> <a name="an_859"></a> "As lat my litel child dwelle heer with thee;<br> <span class="margnote"><font color="GREEN" size="-1"><a name="an_860">860</a></font></span> And if thou darst nat saven hym, for blame,<br> <a name="an_861"></a> So kys hym ones in his fadres name!"<br> <a name="an_862"></a> Therwith she looked bakward to the londe,<br> <a name="an_863"></a> And seyde, "Farewel, housbonde routhelees!"<br> <a name="an_864"></a> And up she rist, and walketh doun the stronde<br> <a name="an_865"></a> Toward the ship -- hir folweth al the prees --<br> <a name="an_866"></a> And evere she preyeth hire child to holde his pees;<br> <a name="an_867"></a> And taketh hir leve, and with an hooly entente<br> <a name="an_868"></a> She blisseth hire, and into ship she wente.<br> <a name="an_869"></a> Vitailled was the ship, it is no drede,<br> <span class="margnote"><font color="GREEN" size="-1"><a name="an_870">870</a></font></span> Habundantly for hire ful longe space,<br> <a name="an_871"></a> And othere necessaries that sholde nede<br> <a name="an_872"></a> She hadde ynogh -- heryed be Goddes grace!<br> <a name="an_873"></a> For wynd and weder almyghty God purchace,<br> <a name="an_874"></a> And brynge hire hoom! I kan no bettre seye,<br> <a name="an_875"></a> But in the see she dryveth forth hir weye.<br> <a name="an_876"></a> Alla the kyng comth hoom soone after this<br> <a name="an_877"></a> Unto his castel, of the which I tolde,<br> <a name="an_878"></a> And asketh where his wyf and his child is.<br> <a name="an_879"></a> The constable gan aboute his herte colde,<br> <span class="margnote"><font color="GREEN" size="-1"><a name="an_880">880</a></font></span> And pleynly al the manere he hym tolde<br> <a name="an_881"></a> As ye han herd -- I kan telle it no bettre --<br> <a name="an_882"></a> And sheweth the kyng his seel and eek his lettre,<br> <a name="an_883"></a> And seyde, "Lord, as ye comanded me<br> <a name="an_884"></a> Up peyne of deeth, so have I doon, certein."<br> <a name="an_885"></a> This messager tormented was til he<br> <a name="an_886"></a> Moste biknowe and tellen, plat and pleyn,<br> <a name="an_887"></a> Fro nyght to nyght, in what place he had leyn;<br> <a name="an_888"></a> And thus, by wit and sotil enquerynge,<br> <a name="an_889"></a> Ymagined was by whom this harm gan sprynge.<br> <span class="margnote"><font color="GREEN" size="-1"><a name="an_890">890</a></font></span> The hand was knowe that the lettre wroot,<br> <a name="an_891"></a> And al the venym of this cursed dede,<br> <a name="an_892"></a> But in what wise, certeinly, I noot.<br> <a name="an_893"></a> Th' effect is this: that Alla, out of drede,<br> <a name="an_894"></a> His mooder slow -- that may men pleynly rede --<br> <a name="an_895"></a> For that she traitour was to hire ligeance.<br> <a name="an_896"></a> Thus endeth olde Donegild, with meschance!<br> <a name="an_897"></a> The sorwe that this Alla nyght and day<br> <a name="an_898"></a> Maketh for his wyf, and for his child also,<br> <a name="an_899"></a> Ther is no tonge that it telle may.<br> <span class="margnote"><font color="GREEN" size="-1"><a name="an_900">900</a></font></span> But now wol I unto Custance go,<br> <a name="an_901"></a> That fleteth in the see, in peyne and wo,<br> <a name="an_902"></a> Fyve yeer and moore, as liked Cristes sonde,<br> <a name="an_903"></a> Er that hir ship approched unto londe.<br> <a name="an_904"></a> Under an hethen castel, atte laste,<br> <a name="an_905"></a> Of which the name in my text noght I fynde,<br> <a name="an_906"></a> Custance, and eek hir child, the see up caste.<br> <a name="an_907"></a> Almyghty God, that saveth al mankynde,<br> <a name="an_908"></a> Have on Custance and on hir child som mynde,<br> <a name="an_909"></a> That fallen is in hethen hand eft soone,<br> <span class="margnote"><font color="GREEN" size="-1"><a name="an_910">910</a></font></span> In point to spille, as I shal telle yow soone.<br> <a name="an_911"></a> Doun fro the castel comth ther many a wight<br> <a name="an_912"></a> To gauren on this ship and on Custance.<br> <a name="an_913"></a> But shortly, from the castel, on a nyght,<br> <a name="an_914"></a> The lordes styward -- God yeve hym meschance! --<br> <a name="an_915"></a> A theef, that hadde reneyed oure creance,<br> <a name="an_916"></a> Cam into ship allone, and seyde he sholde<br> <a name="an_917"></a> Hir lemman be, wher-so she wolde or nolde.<br> <a name="an_918"></a> Wo was this wrecched womman tho bigon;<br> <a name="an_919"></a> Hir child cride, and she cride pitously.<br> <span class="margnote"><font color="GREEN" size="-1"><a name="an_920">920</a></font></span> But blisful Marie heelp hire right anon;<br> <a name="an_921"></a> For with hir struglyng wel and myghtily<br> <a name="an_922"></a> The theef fil over bord al sodeynly,<br> <a name="an_923"></a> And in the see he dreynte for vengeance;<br> <a name="an_924"></a> And thus hath Crist unwemmed kept Custance.<br> <a name="an_925"></a> O foule lust of luxurie, lo, thyn ende!<br> <a name="an_926"></a> Nat oonly that thou feyntest mannes mynde,<br> <a name="an_927"></a> But verraily thou wolt his body shende.<br> <a name="an_928"></a> Th' ende of thy werk, or of thy lustes blynde,<br> <a name="an_929"></a> Is compleynyng. Hou many oon may men fynde<br> <span class="margnote"><font color="GREEN" size="-1"><a name="an_930">930</a></font></span> That noght for werk somtyme, but for th' entente<br> <a name="an_931"></a> To doon this synne, been outher slayn or shente!<br> <a name="an_932"></a> How may this wayke womman han this strengthe<br> <a name="an_933"></a> Hire to defende agayn this renegat?<br> <a name="an_934"></a> O Golias, unmesurable of lengthe,<br> <a name="an_935"></a> Hou myghte David make thee so maat,<br> <a name="an_936"></a> So yong and of armure so desolaat?<br> <a name="an_937"></a> Hou dorste he looke upon thy dredful face?<br> <a name="an_938"></a> Wel may men seen, it nas but Goddes grace.<br> <a name="an_939"></a> Who yaf Judith corage or hardynesse<br> <span class="margnote"><font color="GREEN" size="-1"><a name="an_940">940</a></font></span> To sleen hym Olofernus in his tente,<br> <a name="an_941"></a> And to deliveren out of wrecchednesse<br> <a name="an_942"></a> The peple of God? I seye, for this entente,<br> <a name="an_943"></a> That right as God spirit of vigour sente<br> <a name="an_944"></a> To hem and saved hem out of meschance,<br> <a name="an_945"></a> So sente he myght and vigour to Custance.<br> <a name="an_946"></a> Forth gooth hir ship thurghout the narwe mouth<br> <a name="an_947"></a> Of Jubaltare and Septe, dryvynge ay<br> <a name="an_948"></a> Somtyme west, and somtyme north and south,<br> <a name="an_949"></a> And somtyme est, ful many a wery day,<br> <span class="margnote"><font color="GREEN" size="-1"><a name="an_950">950</a></font></span> Til Cristes mooder -- blessed be she ay! --<br> <a name="an_951"></a> Hath shapen, thurgh hir endelees goodnesse,<br> <a name="an_952"></a> To make an ende of al hir hevynesse.<br> <a name="an_953"></a> Now lat us stynte of Custance but a throwe,<br> <a name="an_954"></a> And speke we of the Romayn Emperour,<br> <a name="an_955"></a> That out of Surrye hath by lettres knowe<br> <a name="an_956"></a> The slaughtre of cristen folk, and dishonour<br> <a name="an_957"></a> Doon to his doghter by a fals traytour,<br> <a name="an_958"></a> I mene the cursed wikked Sowdanesse<br> <a name="an_959"></a> That at the feeste leet sleen bothe moore and lesse.<br> <span class="margnote"><font color="GREEN" size="-1"><a name="an_960">960</a></font></span> For which this Emperour hath sent anon<br> <a name="an_961"></a> His senatour, with roial ordinance,<br> <a name="an_962"></a> And othere lordes, God woot, many oon,<br> <a name="an_963"></a> On Surryens to taken heigh vengeance.<br> <a name="an_964"></a> They brennen, sleen, and brynge hem to meschance<br> <a name="an_965"></a> Ful many a day; but shortly -- this is th' ende --<br> <a name="an_966"></a> Homward to Rome they shapen hem to wende.<br> <a name="an_967"></a> This senatour repaireth with victorie<br> <a name="an_968"></a> To Rome-ward, saillynge ful roially,<br> <a name="an_969"></a> And mette the ship dryvynge, as seith the storie,<br> <span class="margnote"><font color="GREEN" size="-1"><a name="an_970">970</a></font></span> In which Custance sit ful pitously.<br> <a name="an_971"></a> Nothyng ne knew he what she was, ne why<br> <a name="an_972"></a> She was in swich array, ne she nyl seye<br> <a name="an_973"></a> Of hire estaat, althogh she sholde deye.<br> <a name="an_974"></a> He bryngeth hire to Rome, and to his wyf<br> <a name="an_975"></a> He yaf hire, and hir yonge sone also;<br> <a name="an_976"></a> And with the senatour she ladde hir lyf.<br> <a name="an_977"></a> Thus kan Oure Lady bryngen out of wo<br> <a name="an_978"></a> Woful Custance, and many another mo.<br> <a name="an_979"></a> And longe tyme dwelled she in that place,<br> <span class="margnote"><font color="GREEN" size="-1"><a name="an_980">980</a></font></span> In hooly werkes evere, as was hir grace.<br> <a name="an_981"></a> The senatoures wyf hir aunte was,<br> <a name="an_982"></a> But for al that she knew hire never the moore.<br> <a name="an_983"></a> I wol no lenger tarien in this cas,<br> <a name="an_984"></a> But to kyng Alla, which I spak of yoore,<br> <a name="an_985"></a> That for his wyf wepeth and siketh soore,<br> <a name="an_986"></a> I wol retourne, and lete I wol Custance<br> <a name="an_987"></a> Under the senatoures governance.<br> <a name="an_988"></a> Kyng Alla, which that hadde his mooder slayn,<br> <a name="an_989"></a> Upon a day fil in swich repentance<br> <span class="margnote"><font color="GREEN" size="-1"><a name="an_990">990</a></font></span> That, if I shortly tellen shal and playn,<br> <a name="an_991"></a> To Rome he comth to receyven his penance;<br> <a name="an_992"></a> And putte hym in the Popes ordinance<br> <a name="an_993"></a> In heigh and logh, and Jhesu Crist bisoghte<br> <a name="an_994"></a> Foryeve his wikked werkes that he wroghte.<br> <a name="an_995"></a> The fame anon thurgh Rome toun is born,<br> <a name="an_996"></a> How Alla kyng shal comen in pilgrymage,<br> <a name="an_997"></a> By herbergeours that wenten hym biforn;<br> <a name="an_998"></a> For which the senatour, as was usage,<br> <a name="an_999"></a> Rood hym agayns, and many of his lynage,<br> <span class="margnote"><font color="GREEN" size="-1"><a name="an_1000">1000</a></font></span> As wel to shewen his heighe magnificence<br> <a name="an_1001"></a> As to doon any kyng a reverence.<br> <a name="an_1002"></a> Greet cheere dooth this noble senatour<br> <a name="an_1003"></a> To kyng Alla, and he to hym also;<br> <a name="an_1004"></a> Everich of hem dooth oother greet honour.<br> <a name="an_1005"></a> And so bifel that in a day or two<br> <a name="an_1006"></a> This senatour is to kyng Alla go<br> <a name="an_1007"></a> To feste, and shortly, if I shal nat lye,<br> <a name="an_1008"></a> Custances sone wente in his compaignye.<br> <a name="an_1009"></a> Som men wolde seyn at requeste of Custance<br> <span class="margnote"><font color="GREEN" size="-1"><a name="an_1010">1010</a></font></span> This senatour hath lad this child to feeste;<br> <a name="an_1011"></a> I may nat tellen every circumstance --<br> <a name="an_1012"></a> Be as be may, ther was he at the leeste.<br> <a name="an_1013"></a> But sooth is this, that at his moodres heeste<br> <a name="an_1014"></a> Biforn Alla, durynge the metes space,<br> <a name="an_1015"></a> The child stood, lookynge in the kynges face.<br> <a name="an_1016"></a> This Alla kyng hath of this child greet wonder,<br> <a name="an_1017"></a> And to the senatour he seyde anon,<br> <a name="an_1018"></a> "Whos is that faire child that stondeth yonder?"<br> <a name="an_1019"></a> "I noot," quod he, "by God, and by Seint John!<br> <span class="margnote"><font color="GREEN" size="-1"><a name="an_1020">1020</a></font></span> A mooder he hath, but fader hath he noon<br> <a name="an_1021"></a> That I of woot" -- and shortly, in a stounde,<br> <a name="an_1022"></a> He tolde Alla how that this child was founde.<br> <a name="an_1023"></a> "But God woot," quod this senatour also,<br> <a name="an_1024"></a> "So vertuous a lyvere in my lyf<br> <a name="an_1025"></a> Ne saugh I nevere as she, ne herde of mo,<br> <a name="an_1026"></a> Of worldly wommen, mayde, ne of wyf.<br> <a name="an_1027"></a> I dar wel seyn hir hadde levere a knyf<br> <a name="an_1028"></a> Thurghout hir brest, than ben a womman wikke;<br> <a name="an_1029"></a> There is no man koude brynge hire to that prikke."<br> <span class="margnote"><font color="GREEN" size="-1"><a name="an_1030">1030</a></font></span> Now was this child as lyk unto Custance<br> <a name="an_1031"></a> As possible is a creature to be.<br> <a name="an_1032"></a> This Alla hath the face in remembrance<br> <a name="an_1033"></a> Of dame Custance, and ther on mused he<br> <a name="an_1034"></a> If that the childes mooder were aught she<br> <a name="an_1035"></a> That is his wyf, and pryvely he sighte,<br> <a name="an_1036"></a> And spedde hym fro the table that he myghte.<br> <a name="an_1037"></a> "Parfay," thoghte he, "fantome is in myn heed!<br> <a name="an_1038"></a> I oghte deme, of skilful juggement,<br> <a name="an_1039"></a> That in the salte see my wyf is deed."<br> <span class="margnote"><font color="GREEN" size="-1"><a name="an_1040">1040</a></font></span> And afterward he made his argument:<br> <a name="an_1041"></a> "What woot I if that Crist have hyder ysent<br> <a name="an_1042"></a> My wyf by see, as wel as he hire sente<br> <a name="an_1043"></a> To my contree fro thennes that she wente?"<br> <a name="an_1044"></a> And after noon, hoom with the senatour<br> <a name="an_1045"></a> Goth Alla, for to seen this wonder chaunce.<br> <a name="an_1046"></a> This senatour dooth Alla greet honour,<br> <a name="an_1047"></a> And hastifly he sente after Custaunce.<br> <a name="an_1048"></a> But trusteth weel, hire liste nat to daunce<br> <a name="an_1049"></a> Whan that she wiste wherfore was that sonde;<br> <span class="margnote"><font color="GREEN" size="-1"><a name="an_1050">1050</a></font></span> Unnethe upon hir feet she myghte stonde.<br> <a name="an_1051"></a> Whan Alla saugh his wyf, faire he hire grette,<br> <a name="an_1052"></a> And weep that it was routhe for to see;<br> <a name="an_1053"></a> For at the firste look he on hire sette<br> <a name="an_1054"></a> He knew wel verraily that it was she.<br> <a name="an_1055"></a> And she, for sorwe, as doumb stant as a tree,<br> <a name="an_1056"></a> So was hir herte shet in hir distresse,<br> <a name="an_1057"></a> Whan she remembred his unkyndenesse.<br> <a name="an_1058"></a> Twyes she swowned in his owene sighte;<br> <a name="an_1059"></a> He weep, and hym excuseth pitously.<br> <span class="margnote"><font color="GREEN" size="-1"><a name="an_1060">1060</a></font></span> "Now God," quod he, "and his halwes brighte<br> <a name="an_1061"></a> So wisly on my soule as have mercy,<br> <a name="an_1062"></a> That of youre harm as giltelees am I<br> <a name="an_1063"></a> As is Maurice my sone, so lyk youre face;<br> <a name="an_1064"></a> Elles the feend me fecche out of this place!"<br> <a name="an_1065"></a> Long was the sobbyng and the bitter peyne,<br> <a name="an_1066"></a> Er that hir woful hertes myghte cesse;<br> <a name="an_1067"></a> Greet was the pitee for to heere hem pleyne,<br> <a name="an_1068"></a> Thurgh whiche pleintes gan hir wo encresse.<br> <a name="an_1069"></a> I pray yow alle my labour to relesse;<br> <span class="margnote"><font color="GREEN" size="-1"><a name="an_1070">1070</a></font></span> I may nat telle hir wo until to-morwe,<br> <a name="an_1071"></a> I am so wery for to speke of sorwe.<br> <a name="an_1072"></a> But finally, whan that the sothe is wist<br> <a name="an_1073"></a> That Alla giltelees was of hir wo,<br> <a name="an_1074"></a> I trowe an hundred tymes been they kist,<br> <a name="an_1075"></a> And swich a blisse is ther bitwix hem two<br> <a name="an_1076"></a> That, save the joye that lasteth everemo,<br> <a name="an_1077"></a> Ther is noon lyk that any creature<br> <a name="an_1078"></a> Hath seyn or shal, whil that the world may dure.<br> <a name="an_1079"></a> Tho preyde she hir housbonde mekely,<br> <span class="margnote"><font color="GREEN" size="-1"><a name="an_1080">1080</a></font></span> In relief of hir longe, pitous pyne,<br> <a name="an_1081"></a> That he wolde preye hir fader specially<br> <a name="an_1082"></a> That of his magestee he wolde enclyne<br> <a name="an_1083"></a> To vouche sauf som day with hym to dyne.<br> <a name="an_1084"></a> She preyde hym eek he sholde by no weye<br> <a name="an_1085"></a> Unto hir fader no word of hire seye.<br> <a name="an_1086"></a> Som men wolde seyn how that the child Maurice<br> <a name="an_1087"></a> Dooth this message unto this Emperour;<br> <a name="an_1088"></a> But, as I gesse, Alla was nat so nyce<br> <a name="an_1089"></a> To hym that was of so sovereyn honour<br> <span class="margnote"><font color="GREEN" size="-1"><a name="an_1090">1090</a></font></span> As he that is of Cristen folk the flour,<br> <a name="an_1091"></a> Sente any child, but it is bet to deeme<br> <a name="an_1092"></a> He wente hymself, and so it may wel seeme.<br> <a name="an_1093"></a> This Emperour hath graunted gentilly<br> <a name="an_1094"></a> To come to dyner, as he hym bisoughte;<br> <a name="an_1095"></a> And wel rede I he looked bisily<br> <a name="an_1096"></a> Upon this child, and on his doghter thoghte.<br> <a name="an_1097"></a> Alla goth to his in, and as hym oghte,<br> <a name="an_1098"></a> Arrayed for this feste in every wise<br> <a name="an_1099"></a> As ferforth as his konnyng may suffise.<br> <span class="margnote"><font color="GREEN" size="-1"><a name="an_1100">1100</a></font></span> The morwe cam, and Alla gan hym dresse,<br> <a name="an_1101"></a> And eek his wyf, this Emperour to meete;<br> <a name="an_1102"></a> And forth they ryde in joye and in gladnesse.<br> <a name="an_1103"></a> And whan she saugh hir fader in the strete,<br> <a name="an_1104"></a> She lighte doun, and falleth hym to feete.<br> <a name="an_1105"></a> "Fader," quod she, "youre yonge child Custance<br> <a name="an_1106"></a> Is now ful clene out of youre remembrance.<br> <a name="an_1107"></a> "I am youre doghter Custance," quod she,<br> <a name="an_1108"></a> "That whilom ye han sent unto Surrye.<br> <a name="an_1109"></a> It am I, fader, that in the salte see<br> <span class="margnote"><font color="GREEN" size="-1"><a name="an_1110">1110</a></font></span> Was put allone and dampned for to dye.<br> <a name="an_1111"></a> Now, goode fader, mercy I yow crye!<br> <a name="an_1112"></a> Sende me namoore unto noon hethenesse,<br> <a name="an_1113"></a> But thonketh my lord heere of his kyndenesse."<br> <a name="an_1114"></a> Who kan the pitous joye tellen al<br> <a name="an_1115"></a> Bitwixe hem thre, syn they been thus ymette?<br> <a name="an_1116"></a> But of my tale make an ende I shal;<br> <a name="an_1117"></a> The day goth faste, I wol no lenger lette.<br> <a name="an_1118"></a> This glade folk to dyner they hem sette;<br> <a name="an_1119"></a> In joye and blisse at mete I lete hem dwelle<br> <span class="margnote"><font color="GREEN" size="-1"><a name="an_1120">1120</a></font></span> A thousand foold wel moore than I kan telle.<br> <a name="an_1121"></a> This child Maurice was sithen Emperour<br> <a name="an_1122"></a> Maad by the Pope, and lyved cristenly;<br> <a name="an_1123"></a> To Cristes chirche he dide greet honour.<br> <a name="an_1124"></a> But I lete al his storie passen by;<br> <a name="an_1125"></a> Of Custance is my tale specially.<br> <a name="an_1126"></a> In the olde Romayn geestes may men fynde<br> <a name="an_1127"></a> Maurices lyf; I bere it noght in mynde.<br> <a name="an_1128"></a> This kyng Alla, whan he his tyme say,<br> <a name="an_1129"></a> With his Custance, his hooly wyf so sweete,<br> <span class="margnote"><font color="GREEN" size="-1"><a name="an_1130">1130</a></font></span> To Engelond been they come the righte way,<br> <a name="an_1131"></a> Wher as they lyve in joye and in quiete.<br> <a name="an_1132"></a> But litel while it lasteth, I yow heete,<br> <a name="an_1133"></a> Joye of this world, for tyme wol nat abyde;<br> <a name="an_1134"></a> Fro day to nyght it changeth as the tyde.<br> <a name="an_1135"></a> Who lyved euere in swich delit o day<br> <a name="an_1136"></a> That hym ne moeved outher conscience,<br> <a name="an_1137"></a> Or ire, or talent, or som kynnes affray,<br> <a name="an_1138"></a> Envye, or pride, or passion, or offence?<br> <a name="an_1139"></a> I ne seye but for this ende this sentence,<br> <span class="margnote"><font color="GREEN" size="-1"><a name="an_1140">1140</a></font></span> That litel while in joye or in plesance<br> <a name="an_1141"></a> Lasteth the blisse of Alla with Custance.<br> <a name="an_1142"></a> For Deeth, that taketh of heigh and logh his rente,<br> <a name="an_1143"></a> Whan passed was a yeer, evene as I gesse,<br> <a name="an_1144"></a> Out of this world this kyng Alla he hente,<br> <a name="an_1145"></a> For whom Custance hath ful greet hevynesse.<br> <a name="an_1146"></a> Now lat us prayen God his soule blesse!<br> <a name="an_1147"></a> And dame Custance, finally to seye,<br> <a name="an_1148"></a> Toward the toun of Rome goth hir weye.<br> <a name="an_1149"></a> To Rome is come this hooly creature,<br> <span class="margnote"><font color="GREEN" size="-1"><a name="an_1150">1150</a></font></span> And fyndeth hire freendes hoole and sounde;<br> <a name="an_1151"></a> Now is she scaped al hire aventure.<br> <a name="an_1152"></a> And whan that she hir fader hath yfounde,<br> <a name="an_1153"></a> Doun on hir knees falleth she to grounde;<br> <a name="an_1154"></a> Wepynge for tendrenesse in herte blithe,<br> <a name="an_1155"></a> She heryeth God an hundred thousand sithe.<br> <a name="an_1156"></a> In vertu and in hooly almus-dede<br> <a name="an_1157"></a> They lyven alle, and nevere asonder wende;<br> <a name="an_1158"></a> Til deeth departeth hem, this lyf they lede.<br> <a name="an_1159"></a> And fareth now weel! my tale is at an ende.<br> <span class="margnote"><font color="GREEN" size="-1"><a name="an_1160">1160</a></font></span> Now Jhesu Crist, that of his myght may sende<br> <a name="an_1161"></a> Joye after wo, governe us in his grace,<br> <a name="an_1162"></a> And kepe us alle that been in this place! Amen<br>  
 <p></p><hr>
 <center>
 <a href="mect10.htm">Next: The Man of Law's Epilogue</a></center>
 </body>