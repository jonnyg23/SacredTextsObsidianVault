<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Legends and Sagas</a> 
 <a href="../index.htm">England</a> 
 <a href="index.htm">Index</a> 
 <a href="mect10.htm">Previous</a> 
 <a href="mect12.htm">Next</a> 
 </center>
 <hr>
 <p align="CENTER"><font size="-1" color="GREEN"><a href="index.htm"><img src="img/tease.jpg"></a><br><i>The Canterbury Tales and Other Works of Chaucer (Middle English)</i>, by Geoffery Chaucer, [14th cent.], at sacred-texts.com</font></p><hr> <h4 align="center">The Canterbury Tales</h4> <h3 align="center">The Wife of Bath's Prologue</h3> <a name="an_1"></a> "Experience, though noon auctoritee<br> <a name="an_2"></a> Were in this world, is right ynogh for me<br> <a name="an_3"></a> To speke of wo that is in mariage;<br> <a name="an_4"></a> For, lordynges, sith I twelve yeer was of age,<br> <a name="an_5"></a> Thonked be God that is eterne on lyve,<br> <a name="an_6"></a> Housbondes at chirche dore I have had fyve --<br> <a name="an_7"></a> If I so ofte myghte have ywedded bee --<br> <a name="an_8"></a> And alle were worthy men in hir degree.<br> <a name="an_9"></a> But me was toold, certeyn, nat longe agoon is,<br> <span class="margnote"><font color="GREEN" size="-1"><a name="an_10">10</a></font></span> That sith that Crist ne wente nevere but onis<br> <a name="an_11"></a> To weddyng, in the Cane of Galilee,<br> <a name="an_12"></a> That by the same ensample taughte he me<br> <a name="an_13"></a> That I ne sholde wedded be but ones.<br> <a name="an_14"></a> Herkne eek, lo, which a sharp word for the nones,<br> <a name="an_15"></a> Biside a welle, Jhesus, God and man,<br> <a name="an_16"></a> Spak in repreeve of the Samaritan:<br> <a name="an_17"></a> `Thou hast yhad fyve housbondes,' quod he,<br> <a name="an_18"></a> `And that ilke man that now hath thee<br> <a name="an_19"></a> Is noght thyn housbonde,' thus seyde he certeyn.<br> <span class="margnote"><font color="GREEN" size="-1"><a name="an_20">20</a></font></span> What that he mente therby, I kan nat seyn;<br> <a name="an_21"></a> But that I axe, why that the fifthe man<br> <a name="an_22"></a> Was noon housbonde to the Samaritan?<br> <a name="an_23"></a> How manye myghte she have in mariage?<br> <a name="an_24"></a> Yet herde I nevere tellen in myn age<br> <a name="an_25"></a> Upon this nombre diffinicioun.<br> <a name="an_26"></a> Men may devyne and glosen, up and doun,<br> <a name="an_27"></a> But wel I woot, expres, withoute lye,<br> <a name="an_28"></a> God bad us for to wexe and multiplye;<br> <a name="an_29"></a> That gentil text kan I wel understonde.<br> <span class="margnote"><font color="GREEN" size="-1"><a name="an_30">30</a></font></span> Eek wel I woot, he seyde myn housbonde<br> <a name="an_31"></a> Sholde lete fader and mooder and take to me.<br> <a name="an_32"></a> But of no nombre mencion made he,<br> <a name="an_33"></a> Of bigamye, or of octogamye;<br> <a name="an_34"></a> Why sholde men thanne speke of it vileynye?<br> <a name="an_35"></a> Lo, heere the wise kyng, daun Salomon;<br> <a name="an_36"></a> I trowe he hadde wyves mo than oon.<br> <a name="an_37"></a> As wolde God it leveful were unto me<br> <a name="an_38"></a> To be refresshed half so ofte as he!<br> <a name="an_39"></a> Which yifte of God hadde he for alle his wyvys!<br> <span class="margnote"><font color="GREEN" size="-1"><a name="an_40">40</a></font></span> No man hath swich that in this world alyve is.<br> <a name="an_41"></a> God woot, this noble kyng, as to my wit,<br> <a name="an_42"></a> The firste nyght had many a myrie fit<br> <a name="an_43"></a> With ech of hem, so wel was hym on lyve.<br> <a name="an_44"></a> Yblessed be God that I have wedded fyve!<br> <a name="an_44a"></a> [Of whiche I have pyked out the beste,<br> <a name="an_44b"></a> Bothe of here nether purs and of here cheste.<br> <a name="an_44c"></a> Diverse scoles maken parfyt clerkes,<br> <a name="an_44d"></a> And diverse practyk in many sondry werkes<br> <a name="an_44e"></a> Maketh the werkman parfyt sekirly;<br> <a name="an_44f"></a> Of fyve husbondes scoleiyng am I.]<br> <a name="an_45"></a> Welcome the sixte, whan that evere he shal.<br> <a name="an_46"></a> For sothe, I wol nat kepe me chaast in al.<br> <a name="an_47"></a> Whan myn housbonde is fro the world ygon,<br> <a name="an_48"></a> Som Cristen man shal wedde me anon,<br> <a name="an_49"></a> For thanne th' apostle seith that I am free<br> <span class="margnote"><font color="GREEN" size="-1"><a name="an_50">50</a></font></span> To wedde, a Goddes half, where it liketh me.<br> <a name="an_51"></a> He seith that to be wedded is no synne;<br> <a name="an_52"></a> Bet is to be wedded than to brynne.<br> <a name="an_53"></a> What rekketh me, thogh folk seye vileynye<br> <a name="an_54"></a> Of shrewed Lameth and his bigamye?<br> <a name="an_55"></a> I woot wel Abraham was an hooly man,<br> <a name="an_56"></a> And Jacob eek, as ferforth as I kan;<br> <a name="an_57"></a> And ech of hem hadde wyves mo than two,<br> <a name="an_58"></a> And many another holy man also.<br> <a name="an_59"></a> Wher can ye seye, in any manere age,<br> <span class="margnote"><font color="GREEN" size="-1"><a name="an_60">60</a></font></span> That hye God defended mariage<br> <a name="an_61"></a> By expres word? I pray yow, telleth me.<br> <a name="an_62"></a> Or where comanded he virginitee?<br> <a name="an_63"></a> I woot as wel as ye, it is no drede,<br> <a name="an_64"></a> Th' apostel, whan he speketh of maydenhede,<br> <a name="an_65"></a> He seyde that precept therof hadde he noon.<br> <a name="an_66"></a> Men may conseille a womman to been oon,<br> <a name="an_67"></a> But conseillyng is no comandement.<br> <a name="an_68"></a> He putte it in oure owene juggement;<br> <a name="an_69"></a> For hadde God comanded maydenhede,<br> <span class="margnote"><font color="GREEN" size="-1"><a name="an_70">70</a></font></span> Thanne hadde he dampned weddyng with the dede.<br> <a name="an_71"></a> And certes, if ther were no seed ysowe,<br> <a name="an_72"></a> Virginitee, thanne wherof sholde it growe?<br> <a name="an_73"></a> Poul dorste nat comanden, atte leeste,<br> <a name="an_74"></a> A thyng of which his maister yaf noon heeste.<br> <a name="an_75"></a> The dart is set up for virginitee;<br> <a name="an_76"></a> Cacche whoso may, who renneth best lat see.<br> <a name="an_77"></a> But this word is nat taken of every wight,<br> <a name="an_78"></a> But ther as God lust gyve it of his myght.<br> <a name="an_79"></a> I woot wel that th' apostel was a mayde;<br> <span class="margnote"><font color="GREEN" size="-1"><a name="an_80">80</a></font></span> But nathelees, thogh that he wroot and sayde<br> <a name="an_81"></a> He wolde that every wight were swich as he,<br> <a name="an_82"></a> Al nys but conseil to virginitee.<br> <a name="an_83"></a> And for to been a wyf he yaf me leve<br> <a name="an_84"></a> Of indulgence; so nys it no repreve<br> <a name="an_85"></a> To wedde me, if that my make dye,<br> <a name="an_86"></a> Withouten excepcion of bigamye.<br> <a name="an_87"></a> Al were it good no womman for to touche --<br> <a name="an_88"></a> He mente as in his bed or in his couche,<br> <a name="an_89"></a> For peril is bothe fyr and tow t' assemble;<br> <span class="margnote"><font color="GREEN" size="-1"><a name="an_90">90</a></font></span> Ye knowe what this ensample may resemble.<br> <a name="an_91"></a> This is al and som: he heeld virginitee<br> <a name="an_92"></a> Moore parfit than weddyng in freletee.<br> <a name="an_93"></a> Freletee clepe I, but if that he and she<br> <a name="an_94"></a> Wolde leden al hir lyf in chastitee.<br> <a name="an_95"></a> I graunte it wel; I have noon envie,<br> <a name="an_96"></a> Thogh maydenhede preferre bigamye.<br> <a name="an_97"></a> It liketh hem to be clene, body and goost;<br> <a name="an_98"></a> Of myn estaat I nyl nat make no boost,<br> <a name="an_99"></a> For wel ye knowe, a lord in his houshold,<br> <span class="margnote"><font color="GREEN" size="-1"><a name="an_100">100</a></font></span> He nath nat every vessel al of gold;<br> <a name="an_101"></a> Somme been of tree, and doon hir lord servyse.<br> <a name="an_102"></a> God clepeth folk to hym in sondry wyse,<br> <a name="an_103"></a> And everich hath of God a propre yifte --<br> <a name="an_104"></a> Som this, som that, as hym liketh shifte.<br> <a name="an_105"></a> Virginitee is greet perfeccion,<br> <a name="an_106"></a> And continence eek with devocion,<br> <a name="an_107"></a> But Crist, that of perfeccion is welle,<br> <a name="an_108"></a> Bad nat every wight he sholde go selle<br> <a name="an_109"></a> Al that he hadde, and gyve it to the poore,<br> <span class="margnote"><font color="GREEN" size="-1"><a name="an_110">110</a></font></span> And in swich wise folwe hym and his foore.<br> <a name="an_111"></a> He spak to hem that wolde lyve parfitly;<br> <a name="an_112"></a> And lordynges, by youre leve, that am nat I.<br> <a name="an_113"></a> I wol bistowe the flour of al myn age<br> <a name="an_114"></a> In the actes and in fruyt of mariage.<br> <a name="an_115"></a> Telle me also, to what conclusion<br> <a name="an_116"></a> Were membres maad of generacion,<br> <a name="an_117"></a> And of so parfit wys a [wright] ywroght?<br> <a name="an_118"></a> Trusteth right wel, they were nat maad for noght.<br> <a name="an_119"></a> Glose whoso wole, and seye bothe up and doun<br> <span class="margnote"><font color="GREEN" size="-1"><a name="an_120">120</a></font></span> That they were maked for purgacioun<br> <a name="an_121"></a> Of uryne, and oure bothe thynges smale<br> <a name="an_122"></a> Were eek to knowe a femele from a male,<br> <a name="an_123"></a> And for noon oother cause -- say ye no?<br> <a name="an_124"></a> The experience woot wel it is noght so.<br> <a name="an_125"></a> So that the clerkes be nat with me wrothe,<br> <a name="an_126"></a> I sey this: that they maked ben for bothe;<br> <a name="an_127"></a> That is to seye, for office and for ese<br> <a name="an_128"></a> Of engendrure, ther we nat God displese.<br> <a name="an_129"></a> Why sholde men elles in hir bookes sette<br> <span class="margnote"><font color="GREEN" size="-1"><a name="an_130">130</a></font></span> That man shal yelde to his wyf hire dette?<br> <a name="an_131"></a> Now wherwith sholde he make his paiement,<br> <a name="an_132"></a> If he ne used his sely instrument?<br> <a name="an_133"></a> Thanne were they maad upon a creature<br> <a name="an_134"></a> To purge uryne, and eek for engendrure.<br> <a name="an_135"></a> But I seye noght that every wight is holde,<br> <a name="an_136"></a> That hath swich harneys as I to yow tolde,<br> <a name="an_137"></a> To goon and usen hem in engendrure.<br> <a name="an_138"></a> Thanne sholde men take of chastitee no cure.<br> <a name="an_139"></a> Crist was a mayde and shapen as a man,<br> <span class="margnote"><font color="GREEN" size="-1"><a name="an_140">140</a></font></span> And many a seint, sith that the world bigan;<br> <a name="an_141"></a> Yet lyved they evere in parfit chastitee.<br> <a name="an_142"></a> I nyl envye no virginitee.<br> <a name="an_143"></a> Lat hem be breed of pured whete-seed,<br> <a name="an_144"></a> And lat us wyves hoten barly-breed;<br> <a name="an_145"></a> And yet with barly-breed, Mark telle kan,<br> <a name="an_146"></a> Oure Lord Jhesu refresshed many a man.<br> <a name="an_147"></a> In swich estaat as God hath cleped us<br> <a name="an_148"></a> I wol persevere; I nam nat precius.<br> <a name="an_149"></a> In wyfhod I wol use myn instrument<br> <span class="margnote"><font color="GREEN" size="-1"><a name="an_150">150</a></font></span> As frely as my Makere hath it sent.<br> <a name="an_151"></a> If I be daungerous, God yeve me sorwe!<br> <a name="an_152"></a> Myn housbonde shal it have bothe eve and morwe,<br> <a name="an_153"></a> Whan that hym list come forth and paye his dette.<br> <a name="an_154"></a> An housbonde I wol have -- I wol nat lette --<br> <a name="an_155"></a> Which shal be bothe my dettour and my thral,<br> <a name="an_156"></a> And have his tribulacion withal<br> <a name="an_157"></a> Upon his flessh, whil that I am his wyf.<br> <a name="an_158"></a> I have the power durynge al my lyf<br> <a name="an_159"></a> Upon his propre body, and noght he.<br> <span class="margnote"><font color="GREEN" size="-1"><a name="an_160">160</a></font></span> Right thus the Apostel tolde it unto me,<br> <a name="an_161"></a> And bad oure housbondes for to love us weel.<br> <a name="an_162"></a> Al this sentence me liketh every deel" --<br> <a name="an_163"></a> Up stirte the Pardoner, and that anon;<br> <a name="an_164"></a> "Now, dame," quod he, "by God and by Seint John!<br> <a name="an_165"></a> Ye been a noble prechour in this cas.<br> <a name="an_166"></a> I was aboute to wedde a wyf; allas!<br> <a name="an_167"></a> What sholde I bye it on my flessh so deere?<br> <a name="an_168"></a> Yet hadde I levere wedde no wyf to-yeere!"<br> <a name="an_169"></a> "Abyde!" quod she, "my tale is nat bigonne.<br> <span class="margnote"><font color="GREEN" size="-1"><a name="an_170">170</a></font></span> Nay, thou shalt drynken of another tonne,<br> <a name="an_171"></a> Er that I go, shal savoure wors than ale.<br> <a name="an_172"></a> And whan that I have toold thee forth my tale<br> <a name="an_173"></a> Of tribulacion in mariage,<br> <a name="an_174"></a> Of which I am expert in al myn age --<br> <a name="an_175"></a> This is to seyn, myself have been the whippe --<br> <a name="an_176"></a> Than maystow chese wheither thou wolt sippe<br> <a name="an_177"></a> Of thilke tonne that I shal abroche.<br> <a name="an_178"></a> Be war of it, er thou to ny approche;<br> <a name="an_179"></a> For I shal telle ensamples mo than ten.<br> <span class="margnote"><font color="GREEN" size="-1"><a name="an_180">180</a></font></span> `Whoso that nyl be war by othere men,<br> <a name="an_181"></a> By hym shul othere men corrected be.'<br> <a name="an_182"></a> The same wordes writeth Ptholomee;<br> <a name="an_183"></a> Rede in his Almageste, and take it there."<br> <a name="an_184"></a> "Dame, I wolde praye yow, if youre wyl it were,"<br> <a name="an_185"></a> Seyde this Pardoner, "as ye bigan,<br> <a name="an_186"></a> Telle forth youre tale, spareth for no man,<br> <a name="an_187"></a> And teche us yonge men of youre praktike."<br> <a name="an_188"></a> "Gladly," quod she, "sith it may yow like;<br> <a name="an_189"></a> But yet I praye to al this compaignye,<br> <span class="margnote"><font color="GREEN" size="-1"><a name="an_190">190</a></font></span> If that I speke after my fantasye,<br> <a name="an_191"></a> As taketh not agrief of that I seye,<br> <a name="an_192"></a> For myn entente nys but for to pleye.<br> <a name="an_193"></a> Now, sire, now wol I telle forth my tale.<br> <a name="an_194"></a> As evere moote I drynken wyn or ale,<br> <a name="an_195"></a> I shal seye sooth; tho housbondes that I hadde,<br> <a name="an_196"></a> As thre of hem were goode, and two were badde.<br> <a name="an_197"></a> The thre were goode men, and riche, and olde;<br> <a name="an_198"></a> Unnethe myghte they the statut holde<br> <a name="an_199"></a> In which that they were bounden unto me.<br> <span class="margnote"><font color="GREEN" size="-1"><a name="an_200">200</a></font></span> Ye woot wel what I meene of this, pardee!<br> <a name="an_201"></a> As help me God, I laughe whan I thynke<br> <a name="an_202"></a> How pitously a-nyght I made hem swynke!<br> <a name="an_203"></a> And, by my fey, I tolde of it no stoor.<br> <a name="an_204"></a> They had me yeven hir lond and hir tresoor;<br> <a name="an_205"></a> Me neded nat do lenger diligence<br> <a name="an_206"></a> To wynne hir love, or doon hem reverence.<br> <a name="an_207"></a> They loved me so wel, by God above,<br> <a name="an_208"></a> That I ne tolde no deyntee of hir love!<br> <a name="an_209"></a> A wys womman wol bisye hire evere in oon<br> <span class="margnote"><font color="GREEN" size="-1"><a name="an_210">210</a></font></span> To gete hire love, ye, ther as she hath noon.<br> <a name="an_211"></a> But sith I hadde hem hoolly in myn hond,<br> <a name="an_212"></a> And sith they hadde me yeven al hir lond,<br> <a name="an_213"></a> What sholde I taken keep hem for to plese,<br> <a name="an_214"></a> But it were for my profit and myn ese?<br> <a name="an_215"></a> I sette hem so a-werke, by my fey,<br> <a name="an_216"></a> That many a nyght they songen `Weilawey!'<br> <a name="an_217"></a> The bacon was nat fet for hem, I trowe,<br> <a name="an_218"></a> That som men han in Essex at Dunmowe.<br> <a name="an_219"></a> I governed hem so wel, after my lawe,<br> <span class="margnote"><font color="GREEN" size="-1"><a name="an_220">220</a></font></span> That ech of hem ful blisful was and fawe<br> <a name="an_221"></a> To brynge me gaye thynges fro the fayre.<br> <a name="an_222"></a> They were ful glad whan I spak to hem faire,<br> <a name="an_223"></a> For, God it woot, I chidde hem spitously.<br> <a name="an_224"></a> Now herkneth hou I baar me proprely,<br> <a name="an_225"></a> Ye wise wyves, that kan understonde.<br> <a name="an_226"></a> Thus shulde ye speke and bere hem wrong on honde,<br> <a name="an_227"></a> For half so boldely kan ther no man<br> <a name="an_228"></a> Swere and lyen, as a womman kan.<br> <a name="an_229"></a> I sey nat this by wyves that been wyse,<br> <span class="margnote"><font color="GREEN" size="-1"><a name="an_230">230</a></font></span> But if it be whan they hem mysavyse.<br> <a name="an_231"></a> A wys wyf, if that she kan hir good,<br> <a name="an_232"></a> Shal beren hym on honde the cow is wood,<br> <a name="an_233"></a> And take witnesse of hir owene mayde<br> <a name="an_234"></a> Of hir assent. But herkneth how I sayde:<br> <a name="an_235"></a> `Sire olde kaynard, is this thyn array?<br> <a name="an_236"></a> Why is my neighebores wyf so gay?<br> <a name="an_237"></a> She is honoured overal ther she gooth;<br> <a name="an_238"></a> I sitte at hoom; I have no thrifty clooth.<br> <a name="an_239"></a> What dostow at my neighebores hous?<br> <span class="margnote"><font color="GREEN" size="-1"><a name="an_240">240</a></font></span> Is she so fair? Artow so amorous?<br> <a name="an_241"></a> What rowne ye with oure mayde? Benedicite!<br> <a name="an_242"></a> Sire olde lecchour, lat thy japes be!<br> <a name="an_243"></a> And if I have a gossib or a freend,<br> <a name="an_244"></a> Withouten gilt, thou chidest as a feend,<br> <a name="an_245"></a> If that I walke or pleye unto his hous!<br> <a name="an_246"></a> Thou comest hoom as dronken as a mous,<br> <a name="an_247"></a> And prechest on thy bench, with yvel preef!<br> <a name="an_248"></a> Thou seist to me it is a greet meschief<br> <a name="an_249"></a> To wedde a povre womman, for costage;<br> <span class="margnote"><font color="GREEN" size="-1"><a name="an_250">250</a></font></span> And if that she be riche, of heigh parage,<br> <a name="an_251"></a> Thanne seistow that it is a tormentrie<br> <a name="an_252"></a> To soffre hire pride and hire malencolie.<br> <a name="an_253"></a> And if that she be fair, thou verray knave,<br> <a name="an_254"></a> Thou seyst that every holour wol hire have;<br> <a name="an_255"></a> She may no while in chastitee abyde,<br> <a name="an_256"></a> That is assailled upon ech a syde.<br> <a name="an_257"></a> Thou seyst som folk desiren us for richesse,<br> <a name="an_258"></a> Somme for oure shap, and somme for oure fairnesse,<br> <a name="an_259"></a> And som for she kan outher synge or daunce,<br> <span class="margnote"><font color="GREEN" size="-1"><a name="an_260">260</a></font></span> And som for gentillesse and daliaunce;<br> <a name="an_261"></a> Som for hir handes and hir armes smale;<br> <a name="an_262"></a> Thus goth al to the devel, by thy tale.<br> <a name="an_263"></a> Thou seyst men may nat kepe a castel wal,<br> <a name="an_264"></a> It may so longe assailled been overal.<br> <a name="an_265"></a> And if that she be foul, thou seist that she<br> <a name="an_266"></a> Coveiteth every man that she may se,<br> <a name="an_267"></a> For as a spanyel she wol on hym lepe,<br> <a name="an_268"></a> Til that she fynde som man hire to chepe.<br> <a name="an_269"></a> Ne noon so grey goos gooth ther in the lake<br> <span class="margnote"><font color="GREEN" size="-1"><a name="an_270">270</a></font></span> As, seistow, wol been withoute make.<br> <a name="an_271"></a> And seyst it is an hard thyng for to welde<br> <a name="an_272"></a> A thyng that no man wole, his thankes, helde.<br> <a name="an_273"></a> Thus seistow, lorel, whan thow goost to bedde,<br> <a name="an_274"></a> And that no wys man nedeth for to wedde,<br> <a name="an_275"></a> Ne no man that entendeth unto hevene.<br> <a name="an_276"></a> With wilde thonder-dynt and firy levene<br> <a name="an_277"></a> Moote thy welked nekke be tobroke!<br> <a name="an_278"></a> Thow seyst that droppyng houses, and eek smoke,<br> <a name="an_279"></a> And chidyng wyves maken men to flee<br> <span class="margnote"><font color="GREEN" size="-1"><a name="an_280">280</a></font></span> Out of hir owene houses; a, benedicitee!<br> <a name="an_281"></a> What eyleth swich an old man for to chide?<br> <a name="an_282"></a> Thow seyst we wyves wol oure vices hide<br> <a name="an_283"></a> Til we be fast, and thanne we wol hem shewe --<br> <a name="an_284"></a> Wel may that be a proverbe of a shrewe!<br> <a name="an_285"></a> Thou seist that oxen, asses, hors, and houndes,<br> <a name="an_286"></a> They been assayed at diverse stoundes;<br> <a name="an_287"></a> Bacyns, lavours, er that men hem bye,<br> <a name="an_288"></a> Spoones and stooles, and al swich housbondrye,<br> <a name="an_289"></a> And so been pottes, clothes, and array;<br> <span class="margnote"><font color="GREEN" size="-1"><a name="an_290">290</a></font></span> But folk of wyves maken noon assay,<br> <a name="an_291"></a> Til they be wedded -- olde dotard shrewe! --<br> <a name="an_292"></a> And thanne, seistow, we wol oure vices shewe.<br> <a name="an_293"></a> Thou seist also that it displeseth me<br> <a name="an_294"></a> But if that thou wolt preyse my beautee,<br> <a name="an_295"></a> And but thou poure alwey upon my face,<br> <a name="an_296"></a> And clepe me "faire dame" in every place.<br> <a name="an_297"></a> And but thou make a feeste on thilke day<br> <a name="an_298"></a> That I was born, and make me fressh and gay;<br> <a name="an_299"></a> And but thou do to my norice honour,<br> <span class="margnote"><font color="GREEN" size="-1"><a name="an_300">300</a></font></span> And to my chamberere withinne my bour,<br> <a name="an_301"></a> And to my fadres folk and his allyes --<br> <a name="an_302"></a> Thus seistow, olde barel-ful of lyes!<br> <a name="an_303"></a> And yet of oure apprentice Janekyn,<br> <a name="an_304"></a> For his crispe heer, shynynge as gold so fyn,<br> <a name="an_305"></a> And for he squiereth me bothe up and doun,<br> <a name="an_306"></a> Yet hastow caught a fals suspecioun.<br> <a name="an_307"></a> I wol hym noght, thogh thou were deed tomorwe!<br> <a name="an_308"></a> But tel me this: why hydestow, with sorwe,<br> <a name="an_309"></a> The keyes of thy cheste awey fro me?<br> <span class="margnote"><font color="GREEN" size="-1"><a name="an_310">310</a></font></span> It is my good as wel as thyn, pardee!<br> <a name="an_311"></a> What, wenestow make an ydiot of oure dame?<br> <a name="an_312"></a> Now by that lord that called is Seint Jame,<br> <a name="an_313"></a> Thou shalt nat bothe, thogh that thou were wood,<br> <a name="an_314"></a> Be maister of my body and of my good;<br> <a name="an_315"></a> That oon thou shalt forgo, maugree thyne yen.<br> <a name="an_316"></a> What helpith it of me to enquere or spyen?<br> <a name="an_317"></a> I trowe thou woldest loke me in thy chiste!<br> <a name="an_318"></a> Thou sholdest seye, "Wyf, go wher thee liste;<br> <a name="an_319"></a> Taak youre disport; I wol nat leve no talys.<br> <span class="margnote"><font color="GREEN" size="-1"><a name="an_320">320</a></font></span> I knowe yow for a trewe wyf, dame Alys."<br> <a name="an_321"></a> We love no man that taketh kep or charge<br> <a name="an_322"></a> Wher that we goon; we wol ben at oure large.<br> <a name="an_323"></a> Of alle men yblessed moot he be,<br> <a name="an_324"></a> The wise astrologien, Daun Ptholome,<br> <a name="an_325"></a> That seith this proverbe in his Almageste:<br> <a name="an_326"></a> "Of alle men his wysdom is the hyeste<br> <a name="an_327"></a> That rekketh nevere who hath the world in honde."<br> <a name="an_328"></a> By this proverbe thou shalt understonde,<br> <a name="an_329"></a> Have thou ynogh, what thar thee recche or care<br> <span class="margnote"><font color="GREEN" size="-1"><a name="an_330">330</a></font></span> How myrily that othere folkes fare?<br> <a name="an_331"></a> For, certeyn, olde dotard, by youre leve,<br> <a name="an_332"></a> Ye shul have queynte right ynogh at eve.<br> <a name="an_333"></a> He is to greet a nygard that wolde werne<br> <a name="an_334"></a> A man to lighte a candle at his lanterne;<br> <a name="an_335"></a> He shal have never the lasse light, pardee.<br> <a name="an_336"></a> Have thou ynogh, thee thar nat pleyne thee.<br> <a name="an_337"></a> Thou seyst also, that if we make us gay<br> <a name="an_338"></a> With clothyng, and with precious array,<br> <a name="an_339"></a> That it is peril of oure chastitee;<br> <span class="margnote"><font color="GREEN" size="-1"><a name="an_340">340</a></font></span> And yet -- with sorwe! -- thou most enforce thee,<br> <a name="an_341"></a> And seye thise wordes in the Apostles name:<br> <a name="an_342"></a> "In habit maad with chastitee and shame<br> <a name="an_343"></a> Ye wommen shul apparaille yow," quod he,<br> <a name="an_344"></a> "And noght in tressed heer and gay perree,<br> <a name="an_345"></a> As perles, ne with gold, ne clothes riche."<br> <a name="an_346"></a> After thy text, ne after thy rubriche,<br> <a name="an_347"></a> I wol nat wirche as muchel as a gnat.<br> <a name="an_348"></a> Thou seydest this, that I was lyk a cat;<br> <a name="an_349"></a> For whoso wolde senge a cattes skyn,<br> <span class="margnote"><font color="GREEN" size="-1"><a name="an_350">350</a></font></span> Thanne wolde the cat wel dwellen in his in;<br> <a name="an_351"></a> And if the cattes skyn be slyk and gay,<br> <a name="an_352"></a> She wol nat dwelle in house half a day,<br> <a name="an_353"></a> But forth she wole, er any day be dawed,<br> <a name="an_354"></a> To shewe hir skyn and goon a-caterwawed.<br> <a name="an_355"></a> This is to seye, if I be gay, sire shrewe,<br> <a name="an_356"></a> I wol renne out my borel for to shewe.<br> <a name="an_357"></a> Sire olde fool, what helpeth thee to spyen?<br> <a name="an_358"></a> Thogh thou preye Argus with his hundred yen<br> <a name="an_359"></a> To be my warde-cors, as he kan best,<br> <span class="margnote"><font color="GREEN" size="-1"><a name="an_360">360</a></font></span> In feith, he shal nat kepe me but me lest;<br> <a name="an_361"></a> Yet koude I make his berd, so moot I thee!<br> <a name="an_362"></a> Thou seydest eek that ther been thynges thre,<br> <a name="an_363"></a> The whiche thynges troublen al this erthe,<br> <a name="an_364"></a> And that no wight may endure the ferthe.<br> <a name="an_365"></a> O leeve sire shrewe, Jhesu shorte thy lyf!<br> <a name="an_366"></a> Yet prechestow and seyst an hateful wyf<br> <a name="an_367"></a> Yrekened is for oon of thise meschances.<br> <a name="an_368"></a> Been ther none othere maner resemblances<br> <a name="an_369"></a> That ye may likne youre parables to,<br> <span class="margnote"><font color="GREEN" size="-1"><a name="an_370">370</a></font></span> But if a sely wyf be oon of tho?<br> <a name="an_371"></a> Thou liknest eek wommenes love to helle,<br> <a name="an_372"></a> To bareyne lond, ther water may nat dwelle.<br> <a name="an_373"></a> Thou liknest it also to wilde fyr;<br> <a name="an_374"></a> The moore it brenneth, the moore it hath desir<br> <a name="an_375"></a> To consume every thyng that brent wole be.<br> <a name="an_376"></a> Thou seyest, right as wormes shende a tree,<br> <a name="an_377"></a> Right so a wyf destroyeth hire housbonde;<br> <a name="an_378"></a> This knowe they that been to wyves bonde.'<br> <a name="an_379"></a> Lordynges, right thus, as ye have understonde,<br> <span class="margnote"><font color="GREEN" size="-1"><a name="an_380">380</a></font></span> Baar I stifly myne olde housbondes on honde<br> <a name="an_381"></a> That thus they seyden in hir dronkenesse;<br> <a name="an_382"></a> And al was fals, but that I took witnesse<br> <a name="an_383"></a> On Janekyn, and on my nece also.<br> <a name="an_384"></a> O Lord! The peyne I dide hem and the wo,<br> <a name="an_385"></a> Ful giltelees, by Goddes sweete pyne!<br> <a name="an_386"></a> For as an hors I koude byte and whyne.<br> <a name="an_387"></a> I koude pleyne, and yit was in the gilt,<br> <a name="an_388"></a> Or elles often tyme hadde I been spilt.<br> <a name="an_389"></a> Whoso that first to mille comth, first grynt;<br> <span class="margnote"><font color="GREEN" size="-1"><a name="an_390">390</a></font></span> I pleyned first, so was oure werre ystynt.<br> <a name="an_391"></a> They were ful glade to excuse hem blyve<br> <a name="an_392"></a> Of thyng of which they nevere agilte hir lyve.<br> <a name="an_393"></a> Of wenches wolde I beren hem on honde,<br> <a name="an_394"></a> Whan that for syk unnethes myghte they stonde.<br> <a name="an_395"></a> Yet tikled I his herte, for that he<br> <a name="an_396"></a> Wende that I hadde of hym so greet chiertee!<br> <a name="an_397"></a> I swoor that al my walkynge out by nyghte<br> <a name="an_398"></a> Was for t' espye wenches that he dighte;<br> <a name="an_399"></a> Under that colour hadde I many a myrthe.<br> <span class="margnote"><font color="GREEN" size="-1"><a name="an_400">400</a></font></span> For al swich wit is yeven us in oure byrthe;<br> <a name="an_401"></a> Deceite, wepyng, spynnyng God hath yive<br> <a name="an_402"></a> To wommen kyndely, whil that they may lyve.<br> <a name="an_403"></a> And thus of o thyng I avaunte me:<br> <a name="an_404"></a> Atte ende I hadde the bettre in ech degree,<br> <a name="an_405"></a> By sleighte, or force, or by som maner thyng,<br> <a name="an_406"></a> As by continueel murmur or grucchyng.<br> <a name="an_407"></a> Namely abedde hadden they meschaunce:<br> <a name="an_408"></a> Ther wolde I chide and do hem no plesaunce;<br> <a name="an_409"></a> I wolde no lenger in the bed abyde,<br> <span class="margnote"><font color="GREEN" size="-1"><a name="an_410">410</a></font></span> If that I felte his arm over my syde,<br> <a name="an_411"></a> Til he had maad his raunson unto me;<br> <a name="an_412"></a> Thanne wolde I suffre hym do his nycetee.<br> <a name="an_413"></a> And therfore every man this tale I telle,<br> <a name="an_414"></a> Wynne whoso may, for al is for to selle;<br> <a name="an_415"></a> With empty hand men may none haukes lure.<br> <a name="an_416"></a> For wynnyng wolde I al his lust endure,<br> <a name="an_417"></a> And make me a feyned appetit;<br> <a name="an_418"></a> And yet in bacon hadde I nevere delit.<br> <a name="an_419"></a> That made me that evere I wolde hem chide,<br> <span class="margnote"><font color="GREEN" size="-1"><a name="an_420">420</a></font></span> For thogh the pope hadde seten hem biside,<br> <a name="an_421"></a> I wolde nat spare hem at hir owene bord,<br> <a name="an_422"></a> For, by my trouthe, I quitte hem word for word.<br> <a name="an_423"></a> As helpe me verray God omnipotent,<br> <a name="an_424"></a> Though I right now sholde make my testament,<br> <a name="an_425"></a> I ne owe hem nat a word that it nys quit.<br> <a name="an_426"></a> I broghte it so aboute by my wit<br> <a name="an_427"></a> That they moste yeve it up, as for the beste,<br> <a name="an_428"></a> Or elles hadde we nevere been in reste;<br> <a name="an_429"></a> For thogh he looked as a wood leon,<br> <span class="margnote"><font color="GREEN" size="-1"><a name="an_430">430</a></font></span> Yet sholde he faille of his conclusion.<br> <a name="an_431"></a> Thanne wolde I seye, `Goode lief, taak keep<br> <a name="an_432"></a> How mekely looketh Wilkyn, oure sheep!<br> <a name="an_433"></a> Com neer, my spouse, lat me ba thy cheke!<br> <a name="an_434"></a> Ye sholde been al pacient and meke,<br> <a name="an_435"></a> And han a sweete spiced conscience,<br> <a name="an_436"></a> Sith ye so preche of Jobes pacience.<br> <a name="an_437"></a> Suffreth alwey, syn ye so wel kan preche;<br> <a name="an_438"></a> And but ye do, certein we shal yow teche<br> <a name="an_439"></a> That it is fair to have a wyf in pees.<br> <span class="margnote"><font color="GREEN" size="-1"><a name="an_440">440</a></font></span> Oon of us two moste bowen, doutelees,<br> <a name="an_441"></a> And sith a man is moore resonable<br> <a name="an_442"></a> Than womman is, ye moste been suffrable.<br> <a name="an_443"></a> What eyleth yow to grucche thus and grone?<br> <a name="an_444"></a> Is it for ye wolde have my queynte allone?<br> <a name="an_445"></a> Wy, taak it al! Lo, have it every deel!<br> <a name="an_446"></a> Peter! I shrewe yow, but ye love it weel;<br> <a name="an_447"></a> For if I wolde selle my bele chose,<br> <a name="an_448"></a> I koude walke as fressh as is a rose;<br> <a name="an_449"></a> But I wol kepe it for youre owene tooth.<br> <span class="margnote"><font color="GREEN" size="-1"><a name="an_450">450</a></font></span> Ye be to blame, by God! I sey yow sooth.'<br> <a name="an_451"></a> Swiche manere wordes hadde we on honde.<br> <a name="an_452"></a> Now wol I speken of my fourthe housbonde.<br> <a name="an_453"></a> My fourthe housbonde was a revelour --<br> <a name="an_454"></a> This is to seyn, he hadde a paramour --<br> <a name="an_455"></a> And I was yong and ful of ragerye,<br> <a name="an_456"></a> Stibourn and strong, and joly as a pye.<br> <a name="an_457"></a> How koude I daunce to an harpe smale,<br> <a name="an_458"></a> And synge, ywis, as any nyghtyngale,<br> <a name="an_459"></a> Whan I had dronke a draughte of sweete wyn!<br> <span class="margnote"><font color="GREEN" size="-1"><a name="an_460">460</a></font></span> Metellius, the foule cherl, the swyn,<br> <a name="an_461"></a> That with a staf birafte his wyf hir lyf,<br> <a name="an_462"></a> For she drank wyn, thogh I hadde been his wyf,<br> <a name="an_463"></a> He sholde nat han daunted me fro drynke!<br> <a name="an_464"></a> And after wyn on Venus moste I thynke,<br> <a name="an_465"></a> For al so siker as cold engendreth hayl,<br> <a name="an_466"></a> A likerous mouth moste han a likerous tayl.<br> <a name="an_467"></a> In wommen vinolent is no defence --<br> <a name="an_468"></a> This knowen lecchours by experience.<br> <a name="an_469"></a> But -- Lord Crist! -- whan that it remembreth me<br> <span class="margnote"><font color="GREEN" size="-1"><a name="an_470">470</a></font></span> Upon my yowthe, and on my jolitee,<br> <a name="an_471"></a> It tikleth me aboute myn herte roote.<br> <a name="an_472"></a> Unto this day it dooth myn herte boote<br> <a name="an_473"></a> That I have had my world as in my tyme.<br> <a name="an_474"></a> But age, allas, that al wole envenyme,<br> <a name="an_475"></a> Hath me biraft my beautee and my pith.<br> <a name="an_476"></a> Lat go. Farewel! The devel go therwith!<br> <a name="an_477"></a> The flour is goon; ther is namoore to telle;<br> <a name="an_478"></a> The bren, as I best kan, now moste I selle;<br> <a name="an_479"></a> But yet to be right myrie wol I fonde.<br> <span class="margnote"><font color="GREEN" size="-1"><a name="an_480">480</a></font></span> Now wol I tellen of my fourthe housbonde.<br> <a name="an_481"></a> I seye, I hadde in herte greet despit<br> <a name="an_482"></a> That he of any oother had delit.<br> <a name="an_483"></a> But he was quit, by God and by Seint Joce!<br> <a name="an_484"></a> I made hym of the same wode a croce;<br> <a name="an_485"></a> Nat of my body, in no foul manere,<br> <a name="an_486"></a> But certeinly, I made folk swich cheere<br> <a name="an_487"></a> That in his owene grece I made hym frye<br> <a name="an_488"></a> For angre, and for verray jalousye.<br> <a name="an_489"></a> By God, in erthe I was his purgatorie,<br> <span class="margnote"><font color="GREEN" size="-1"><a name="an_490">490</a></font></span> For which I hope his soule be in glorie.<br> <a name="an_491"></a> For, God it woot, he sat ful ofte and song,<br> <a name="an_492"></a> Whan that his shoo ful bitterly hym wrong.<br> <a name="an_493"></a> Ther was no wight, save God and he, that wiste,<br> <a name="an_494"></a> In many wise, how soore I hym twiste.<br> <a name="an_495"></a> He deyde whan I cam fro Jerusalem,<br> <a name="an_496"></a> And lith ygrave under the roode beem,<br> <a name="an_497"></a> Al is his tombe noght so curyus<br> <a name="an_498"></a> As was the sepulcre of hym Daryus,<br> <a name="an_499"></a> Which that Appelles wroghte subtilly;<br> <span class="margnote"><font color="GREEN" size="-1"><a name="an_500">500</a></font></span> It nys but wast to burye hym preciously.<br> <a name="an_501"></a> Lat hym fare wel; God yeve his soule reste!<br> <a name="an_502"></a> He is now in his grave and in his cheste.<br> <a name="an_503"></a> Now of my fifthe housbonde wol I telle.<br> <a name="an_504"></a> God lete his soule nevere come in helle!<br> <a name="an_505"></a> And yet was he to me the mooste shrewe;<br> <a name="an_506"></a> That feele I on my ribbes al by rewe,<br> <a name="an_507"></a> And evere shal unto myn endyng day.<br> <a name="an_508"></a> But in oure bed he was so fressh and gay,<br> <a name="an_509"></a> And therwithal so wel koude he me glose,<br> <span class="margnote"><font color="GREEN" size="-1"><a name="an_510">510</a></font></span> Whan that he wolde han my bele chose;<br> <a name="an_511"></a> That thogh he hadde me bete on every bon,<br> <a name="an_512"></a> He koude wynne agayn my love anon.<br> <a name="an_513"></a> I trowe I loved hym best, for that he<br> <a name="an_514"></a> Was of his love daungerous to me.<br> <a name="an_515"></a> We wommen han, if that I shal nat lye,<br> <a name="an_516"></a> In this matere a queynte fantasye:<br> <a name="an_517"></a> Wayte what thyng we may nat lightly have,<br> <a name="an_518"></a> Therafter wol we crie al day and crave.<br> <a name="an_519"></a> Forbede us thyng, and that desiren we;<br> <span class="margnote"><font color="GREEN" size="-1"><a name="an_520">520</a></font></span> Preesse on us faste, and thanne wol we fle.<br> <a name="an_521"></a> With daunger oute we al oure chaffare;<br> <a name="an_522"></a> Greet prees at market maketh deere ware,<br> <a name="an_523"></a> And to greet cheep is holde at litel prys:<br> <a name="an_524"></a> This knoweth every womman that is wys.<br> <a name="an_525"></a> My fifthe housbonde -- God his soule blesse! --<br> <a name="an_526"></a> Which that I took for love, and no richesse,<br> <a name="an_527"></a> He som tyme was a clerk of Oxenford,<br> <a name="an_528"></a> And hadde left scole, and wente at hom to bord<br> <a name="an_529"></a> With my gossib, dwellynge in oure toun;<br> <span class="margnote"><font color="GREEN" size="-1"><a name="an_530">530</a></font></span> God have hir soule! Hir name was Alisoun.<br> <a name="an_531"></a> She knew myn herte, and eek my privetee,<br> <a name="an_532"></a> Bet than oure parisshe preest, so moot I thee!<br> <a name="an_533"></a> To hire biwreyed I my conseil al.<br> <a name="an_534"></a> For hadde myn housbonde pissed on a wal,<br> <a name="an_535"></a> Or doon a thyng that sholde han cost his lyf,<br> <a name="an_536"></a> To hire, and to another worthy wyf,<br> <a name="an_537"></a> And to my nece, which that I loved weel,<br> <a name="an_538"></a> I wolde han toold his conseil every deel.<br> <a name="an_539"></a> And so I dide ful often, God it woot,<br> <span class="margnote"><font color="GREEN" size="-1"><a name="an_540">540</a></font></span> That made his face often reed and hoot<br> <a name="an_541"></a> For verray shame, and blamed hymself for he<br> <a name="an_542"></a> Had toold to me so greet a pryvetee.<br> <a name="an_543"></a> And so bifel that ones in a Lente --<br> <a name="an_544"></a> So often tymes I to my gossyb wente,<br> <a name="an_545"></a> For evere yet I loved to be gay,<br> <a name="an_546"></a> And for to walke in March, Averill, and May,<br> <a name="an_547"></a> Fro hous to hous, to heere sondry talys --<br> <a name="an_548"></a> That Jankyn clerk, and my gossyb dame Alys,<br> <a name="an_549"></a> And I myself, into the feeldes wente.<br> <span class="margnote"><font color="GREEN" size="-1"><a name="an_550">550</a></font></span> Myn housbonde was at Londoun al that Lente;<br> <a name="an_551"></a> I hadde the bettre leyser for to pleye,<br> <a name="an_552"></a> And for to se, and eek for to be seye<br> <a name="an_553"></a> Of lusty folk. What wiste I wher my grace<br> <a name="an_554"></a> Was shapen for to be, or in what place?<br> <a name="an_555"></a> Therfore I made my visitaciouns<br> <a name="an_556"></a> To vigilies and to processiouns,<br> <a name="an_557"></a> To prechyng eek, and to thise pilgrimages,<br> <a name="an_558"></a> To pleyes of myracles, and to mariages,<br> <a name="an_559"></a> And wered upon my gaye scarlet gytes.<br> <span class="margnote"><font color="GREEN" size="-1"><a name="an_560">560</a></font></span> Thise wormes, ne thise motthes, ne thise mytes,<br> <a name="an_561"></a> Upon my peril, frete hem never a deel;<br> <a name="an_562"></a> And wostow why? For they were used weel.<br> <a name="an_563"></a> Now wol I tellen forth what happed me.<br> <a name="an_564"></a> I seye that in the feeldes walked we,<br> <a name="an_565"></a> Til trewely we hadde swich daliance,<br> <a name="an_566"></a> This clerk and I, that of my purveiance<br> <a name="an_567"></a> I spak to hym and seyde hym how that he,<br> <a name="an_568"></a> If I were wydwe, sholde wedde me.<br> <a name="an_569"></a> For certeinly -- I sey for no bobance --<br> <span class="margnote"><font color="GREEN" size="-1"><a name="an_570">570</a></font></span> Yet was I nevere withouten purveiance<br> <a name="an_571"></a> Of mariage, n' of othere thynges eek.<br> <a name="an_572"></a> I holde a mouses herte nat worth a leek<br> <a name="an_573"></a> That hath but oon hole for to sterte to,<br> <a name="an_574"></a> And if that faille, thanne is al ydo.<br> <a name="an_575"></a> I bar hym on honde he hadde enchanted me --<br> <a name="an_576"></a> My dame taughte me that soutiltee --<br> <a name="an_577"></a> And eek I seyde I mette of hym al nyght,<br> <a name="an_578"></a> He wolde han slayn me as I lay upright,<br> <a name="an_579"></a> And al my bed was ful of verray blood;<br> <span class="margnote"><font color="GREEN" size="-1"><a name="an_580">580</a></font></span> `But yet I hope that ye shal do me good,<br> <a name="an_581"></a> For blood bitokeneth gold, as me was taught.'<br> <a name="an_582"></a> And al was fals; I dremed of it right naught,<br> <a name="an_583"></a> But as I folwed ay my dames loore,<br> <a name="an_584"></a> As wel of this as of othere thynges moore.<br> <a name="an_585"></a> But now, sire, lat me se what I shal seyn.<br> <a name="an_586"></a> A ha! By God, I have my tale ageyn.<br> <a name="an_587"></a> Whan that my fourthe housbonde was on beere,<br> <a name="an_588"></a> I weep algate, and made sory cheere,<br> <a name="an_589"></a> As wyves mooten, for it is usage,<br> <span class="margnote"><font color="GREEN" size="-1"><a name="an_590">590</a></font></span> And with my coverchief covered my visage,<br> <a name="an_591"></a> But for that I was purveyed of a make,<br> <a name="an_592"></a> I wepte but smal, and that I undertake.<br> <a name="an_593"></a> To chirche was myn housbonde born a-morwe<br> <a name="an_594"></a> With neighebores, that for hym maden sorwe;<br> <a name="an_595"></a> And Jankyn, oure clerk, was oon of tho.<br> <a name="an_596"></a> As help me God, whan that I saugh hym go<br> <a name="an_597"></a> After the beere, me thoughte he hadde a paire<br> <a name="an_598"></a> Of legges and of feet so clene and faire<br> <a name="an_599"></a> That al myn herte I yaf unto his hoold.<br> <span class="margnote"><font color="GREEN" size="-1"><a name="an_600">600</a></font></span> He was, I trowe, twenty wynter oold,<br> <a name="an_601"></a> And I was fourty, if I shal seye sooth;<br> <a name="an_602"></a> But yet I hadde alwey a coltes tooth.<br> <a name="an_603"></a> Gat-tothed I was, and that bicam me weel;<br> <a name="an_604"></a> I hadde the prente of seinte Venus seel.<br> <a name="an_605"></a> As help me God, I was a lusty oon,<br> <a name="an_606"></a> And faire, and riche, and yong, and wel bigon,<br> <a name="an_607"></a> And trewely, as myne housbondes tolde me,<br> <a name="an_608"></a> I hadde the beste quoniam myghte be.<br> <a name="an_609"></a> For certes, I am al Venerien<br> <span class="margnote"><font color="GREEN" size="-1"><a name="an_610">610</a></font></span> In feelynge, and myn herte is Marcien.<br> <a name="an_611"></a> Venus me yaf my lust, my likerousnesse,<br> <a name="an_612"></a> And Mars yaf me my sturdy hardynesse;<br> <a name="an_613"></a> Myn ascendent was Taur, and Mars therinne.<br> <a name="an_614"></a> Allas, allas! That evere love was synne!<br> <a name="an_615"></a> I folwed ay myn inclinacioun<br> <a name="an_616"></a> By vertu of my constellacioun;<br> <a name="an_617"></a> That made me I koude noght withdrawe<br> <a name="an_618"></a> My chambre of Venus from a good felawe.<br> <a name="an_619"></a> Yet have I Martes mark upon my face,<br> <span class="margnote"><font color="GREEN" size="-1"><a name="an_620">620</a></font></span> And also in another privee place.<br> <a name="an_621"></a> For God so wys be my savacioun,<br> <a name="an_622"></a> I ne loved nevere by no discrecioun,<br> <a name="an_623"></a> But evere folwede myn appetit,<br> <a name="an_624"></a> Al were he short, or long, or blak, or whit;<br> <a name="an_625"></a> I took no kep, so that he liked me,<br> <a name="an_626"></a> How poore he was, ne eek of what degree.<br> <a name="an_627"></a> What sholde I seye but, at the monthes ende,<br> <a name="an_628"></a> This joly clerk, Jankyn, that was so hende,<br> <a name="an_629"></a> Hath wedded me with greet solempnytee,<br> <span class="margnote"><font color="GREEN" size="-1"><a name="an_630">630</a></font></span> And to hym yaf I al the lond and fee<br> <a name="an_631"></a> That evere was me yeven therbifoore.<br> <a name="an_632"></a> But afterward repented me ful soore;<br> <a name="an_633"></a> He nolde suffre nothyng of my list.<br> <a name="an_634"></a> By God, he smoot me ones on the lyst,<br> <a name="an_635"></a> For that I rente out of his book a leef,<br> <a name="an_636"></a> That of the strook myn ere wax al deef.<br> <a name="an_637"></a> Stibourn I was as is a leonesse,<br> <a name="an_638"></a> And of my tonge a verray jangleresse,<br> <a name="an_639"></a> And walke I wolde, as I had doon biforn,<br> <span class="margnote"><font color="GREEN" size="-1"><a name="an_640">640</a></font></span> From hous to hous, although he had it sworn;<br> <a name="an_641"></a> For which he often tymes wolde preche,<br> <a name="an_642"></a> And me of olde Romayn geestes teche;<br> <a name="an_643"></a> How he Symplicius Gallus lefte his wyf,<br> <a name="an_644"></a> And hire forsook for terme of al his lyf,<br> <a name="an_645"></a> Noght but for open-heveded he hir say<br> <a name="an_646"></a> Lookynge out at his dore upon a day.<br> <a name="an_647"></a> Another Romayn tolde he me by name,<br> <a name="an_648"></a> That, for his wyf was at a someres game<br> <a name="an_649"></a> Withouten his wityng, he forsook hire eke.<br> <span class="margnote"><font color="GREEN" size="-1"><a name="an_650">650</a></font></span> And thanne wolde he upon his Bible seke<br> <a name="an_651"></a> That ilke proverbe of Ecclesiaste<br> <a name="an_652"></a> Where he comandeth and forbedeth faste<br> <a name="an_653"></a> Man shal nat suffre his wyf go roule aboute.<br> <a name="an_654"></a> Thanne wolde he seye right thus, withouten doute:<br> <a name="an_655"></a> `Whoso that buyldeth his hous al of salwes,<br> <a name="an_656"></a> And priketh his blynde hors over the falwes,<br> <a name="an_657"></a> And suffreth his wyf to go seken halwes,<br> <a name="an_658"></a> Is worthy to been hanged on the galwes!'<br> <a name="an_659"></a> But al for noght, I sette noght an hawe<br> <span class="margnote"><font color="GREEN" size="-1"><a name="an_660">660</a></font></span> Of his proverbes n' of his olde sawe,<br> <a name="an_661"></a> Ne I wolde nat of hym corrected be.<br> <a name="an_662"></a> I hate hym that my vices telleth me,<br> <a name="an_663"></a> And so doo mo, God woot, of us than I.<br> <a name="an_664"></a> This made hym with me wood al outrely;<br> <a name="an_665"></a> I nolde noght forbere hym in no cas.<br> <a name="an_666"></a> Now wol I seye yow sooth, by Seint Thomas,<br> <a name="an_667"></a> Why that I rente out of his book a leef,<br> <a name="an_668"></a> For which he smoot me so that I was deef.<br> <a name="an_669"></a> He hadde a book that gladly, nyght and day,<br> <span class="margnote"><font color="GREEN" size="-1"><a name="an_670">670</a></font></span> For his desport he wolde rede alway;<br> <a name="an_671"></a> He cleped it Valerie and Theofraste,<br> <a name="an_672"></a> At which book he lough alwey ful faste.<br> <a name="an_673"></a> And eek ther was somtyme a clerk at Rome,<br> <a name="an_674"></a> A cardinal, that highte Seint Jerome,<br> <a name="an_675"></a> That made a book agayn Jovinian;<br> <a name="an_676"></a> In which book eek ther was Tertulan,<br> <a name="an_677"></a> Crisippus, Trotula, and Helowys,<br> <a name="an_678"></a> That was abbesse nat fer fro Parys,<br> <a name="an_679"></a> And eek the Parables of Salomon,<br> <span class="margnote"><font color="GREEN" size="-1"><a name="an_680">680</a></font></span> Ovides Art, and bookes many on,<br> <a name="an_681"></a> And alle thise were bounden in o volume.<br> <a name="an_682"></a> And every nyght and day was his custume,<br> <a name="an_683"></a> Whan he hadde leyser and vacacioun<br> <a name="an_684"></a> From oother worldly occupacioun,<br> <a name="an_685"></a> To reden on this book of wikked wyves.<br> <a name="an_686"></a> He knew of hem mo legendes and lyves<br> <a name="an_687"></a> Than been of goode wyves in the Bible.<br> <a name="an_688"></a> For trusteth wel, it is an impossible<br> <a name="an_689"></a> That any clerk wol speke good of wyves,<br> <span class="margnote"><font color="GREEN" size="-1"><a name="an_690">690</a></font></span> But if it be of hooly seintes lyves,<br> <a name="an_691"></a> Ne of noon oother womman never the mo.<br> <a name="an_692"></a> Who peyntede the leon, tel me who?<br> <a name="an_693"></a> By God, if wommen hadde writen stories,<br> <a name="an_694"></a> As clerkes han withinne hire oratories,<br> <a name="an_695"></a> They wolde han writen of men moore wikkednesse<br> <a name="an_696"></a> Than al the mark of Adam may redresse.<br> <a name="an_697"></a> The children of Mercurie and of Venus<br> <a name="an_698"></a> Been in hir wirkyng ful contrarius;<br> <a name="an_699"></a> Mercurie loveth wysdam and science,<br> <span class="margnote"><font color="GREEN" size="-1"><a name="an_700">700</a></font></span> And Venus loveth ryot and dispence.<br> <a name="an_701"></a> And, for hire diverse disposicioun,<br> <a name="an_702"></a> Ech falleth in otheres exaltacioun.<br> <a name="an_703"></a> And thus, God woot, Mercurie is desolat<br> <a name="an_704"></a> In Pisces, wher Venus is exaltat,<br> <a name="an_705"></a> And Venus falleth ther Mercurie is reysed.<br> <a name="an_706"></a> Therfore no womman of no clerk is preysed.<br> <a name="an_707"></a> The clerk, whan he is oold, and may noght do<br> <a name="an_708"></a> Of Venus werkes worth his olde sho,<br> <a name="an_709"></a> Thanne sit he doun, and writ in his dotage<br> <span class="margnote"><font color="GREEN" size="-1"><a name="an_710">710</a></font></span> That wommen kan nat kepe hir mariage!<br> <a name="an_711"></a> But now to purpos, why I tolde thee<br> <a name="an_712"></a> That I was beten for a book, pardee!<br> <a name="an_713"></a> Upon a nyght Jankyn, that was oure sire,<br> <a name="an_714"></a> Redde on his book, as he sat by the fire,<br> <a name="an_715"></a> Of Eva first, that for hir wikkednesse<br> <a name="an_716"></a> Was al mankynde broght to wrecchednesse,<br> <a name="an_717"></a> For which that Jhesu Crist hymself was slayn,<br> <a name="an_718"></a> That boghte us with his herte blood agayn.<br> <a name="an_719"></a> Lo, heere expres of womman may ye fynde<br> <span class="margnote"><font color="GREEN" size="-1"><a name="an_720">720</a></font></span> That womman was the los of al mankynde.<br> <a name="an_721"></a> Tho redde he me how Sampson loste his heres:<br> <a name="an_722"></a> Slepynge, his lemman kitte it with hir sheres;<br> <a name="an_723"></a> Thurgh which treson loste he bothe his yen.<br> <a name="an_724"></a> Tho redde he me, if that I shal nat lyen,<br> <a name="an_725"></a> Of Hercules and of his Dianyre,<br> <a name="an_726"></a> That caused hym to sette hymself afyre.<br> <a name="an_727"></a> No thyng forgat he the care and the wo<br> <a name="an_728"></a> That Socrates hadde with his wyves two,<br> <a name="an_729"></a> How Xantippa caste pisse upon his heed.<br> <span class="margnote"><font color="GREEN" size="-1"><a name="an_730">730</a></font></span> This sely man sat stille as he were deed;<br> <a name="an_731"></a> He wiped his heed, namoore dorste he seyn,<br> <a name="an_732"></a> But `Er that thonder stynte, comth a reyn!'<br> <a name="an_733"></a> Of Phasipha, that was the queene of Crete,<br> <a name="an_734"></a> For shrewednesse, hym thoughte the tale swete;<br> <a name="an_735"></a> Fy! Spek namoore -- it is a grisly thyng --<br> <a name="an_736"></a> Of hire horrible lust and hir likyng.<br> <a name="an_737"></a> Of Clitermystra, for hire lecherye,<br> <a name="an_738"></a> That falsly made hire housbonde for to dye,<br> <a name="an_739"></a> He redde it with ful good devocioun.<br> <span class="margnote"><font color="GREEN" size="-1"><a name="an_740">740</a></font></span> He tolde me eek for what occasioun<br> <a name="an_741"></a> Amphiorax at Thebes loste his lyf.<br> <a name="an_742"></a> Myn housbonde hadde a legende of his wyf,<br> <a name="an_743"></a> Eriphilem, that for an ouche of gold<br> <a name="an_744"></a> Hath prively unto the Grekes told<br> <a name="an_745"></a> Wher that hir housbonde hidde hym in a place,<br> <a name="an_746"></a> For which he hadde at Thebes sory grace.<br> <a name="an_747"></a> Of Lyvia tolde he me, and of Lucye:<br> <a name="an_748"></a> They bothe made hir housbondes for to dye,<br> <a name="an_749"></a> That oon for love, that oother was for hate.<br> <span class="margnote"><font color="GREEN" size="-1"><a name="an_750">750</a></font></span> Lyvia hir housbonde, on an even late,<br> <a name="an_751"></a> Empoysoned hath, for that she was his fo;<br> <a name="an_752"></a> Lucia, likerous, loved hire housbonde so<br> <a name="an_753"></a> That, for he sholde alwey upon hire thynke,<br> <a name="an_754"></a> She yaf hym swich a manere love-drynke<br> <a name="an_755"></a> That he was deed er it were by the morwe;<br> <a name="an_756"></a> And thus algates housbondes han sorwe.<br> <a name="an_757"></a> Thanne tolde he me how oon Latumyus<br> <a name="an_758"></a> Compleyned unto his felawe Arrius<br> <a name="an_759"></a> That in his gardyn growed swich a tree<br> <span class="margnote"><font color="GREEN" size="-1"><a name="an_760">760</a></font></span> On which he seyde how that his wyves thre<br> <a name="an_761"></a> Hanged hemself for herte despitus.<br> <a name="an_762"></a> `O leeve brother,' quod this Arrius,<br> <a name="an_763"></a> `Yif me a plante of thilke blissed tree,<br> <a name="an_764"></a> And in my gardyn planted shal it bee.'<br> <a name="an_765"></a> Of latter date, of wyves hath he red<br> <a name="an_766"></a> That somme han slayn hir housbondes in hir bed,<br> <a name="an_767"></a> And lete hir lecchour dighte hire al the nyght,<br> <a name="an_768"></a> Whan that the corps lay in the floor upright.<br> <a name="an_769"></a> And somme han dryve nayles in hir brayn,<br> <span class="margnote"><font color="GREEN" size="-1"><a name="an_770">770</a></font></span> Whil that they slepte, and thus they had hem slayn.<br> <a name="an_771"></a> Somme han hem yeve poysoun in hire drynke.<br> <a name="an_772"></a> He spak moore harm than herte may bithynke,<br> <a name="an_773"></a> And therwithal he knew of mo proverbes<br> <a name="an_774"></a> Than in this world ther growen gras or herbes.<br> <a name="an_775"></a> `Bet is,' quod he, `thyn habitacioun<br> <a name="an_776"></a> Be with a leon or a foul dragoun,<br> <a name="an_777"></a> Than with a womman usynge for to chyde.<br> <a name="an_778"></a> Bet is,' quod he, `hye in the roof abyde,<br> <a name="an_779"></a> Than with an angry wyf doun in the hous;<br> <span class="margnote"><font color="GREEN" size="-1"><a name="an_780">780</a></font></span> They been so wikked and contrarious,<br> <a name="an_781"></a> They haten that hir housbondes loven ay.'<br> <a name="an_782"></a> He seyde, `A womman cast hir shame away,<br> <a name="an_783"></a> Whan she cast of hir smok'; and forthermo,<br> <a name="an_784"></a> `A fair womman, but she be chaast also,<br> <a name="an_785"></a> Is lyk a gold ryng in a sowes nose.'<br> <a name="an_786"></a> Who wolde wene, or who wolde suppose,<br> <a name="an_787"></a> The wo that in myn herte was, and pyne?<br> <a name="an_788"></a> And whan I saugh he wolde nevere fyne<br> <a name="an_789"></a> To reden on this cursed book al nyght,<br> <span class="margnote"><font color="GREEN" size="-1"><a name="an_790">790</a></font></span> Al sodeynly thre leves have I plyght<br> <a name="an_791"></a> Out of his book, right as he radde, and eke<br> <a name="an_792"></a> I with my fest so took hym on the cheke<br> <a name="an_793"></a> That in oure fyr he fil bakward adoun.<br> <a name="an_794"></a> And he up stirte as dooth a wood leoun,<br> <a name="an_795"></a> And with his fest he smoot me on the heed<br> <a name="an_796"></a> That in the floor I lay as I were deed.<br> <a name="an_797"></a> And whan he saugh how stille that I lay,<br> <a name="an_798"></a> He was agast and wolde han fled his way,<br> <a name="an_799"></a> Til atte laste out of my swogh I breyde.<br> <span class="margnote"><font color="GREEN" size="-1"><a name="an_800">800</a></font></span> `O! hastow slayn me, false theef?' I seyde,<br> <a name="an_801"></a> `And for my land thus hastow mordred me?<br> <a name="an_802"></a> Er I be deed, yet wol I kisse thee.'<br> <a name="an_803"></a> And neer he cam, and kneled faire adoun,<br> <a name="an_804"></a> And seyde, `Deere suster Alisoun,<br> <a name="an_805"></a> As help me God, I shal thee nevere smyte!<br> <a name="an_806"></a> That I have doon, it is thyself to wyte.<br> <a name="an_807"></a> Foryeve it me, and that I thee biseke!'<br> <a name="an_808"></a> And yet eftsoones I hitte hym on the cheke,<br> <a name="an_809"></a> And seyde, `Theef, thus muchel am I wreke;<br> <span class="margnote"><font color="GREEN" size="-1"><a name="an_810">810</a></font></span> Now wol I dye, I may no lenger speke.'<br> <a name="an_811"></a> But atte laste, with muchel care and wo,<br> <a name="an_812"></a> We fille acorded by us selven two.<br> <a name="an_813"></a> He yaf me al the bridel in myn hond,<br> <a name="an_814"></a> To han the governance of hous and lond,<br> <a name="an_815"></a> And of his tonge, and of his hond also;<br> <a name="an_816"></a> And made hym brenne his book anon right tho.<br> <a name="an_817"></a> And whan that I hadde geten unto me,<br> <a name="an_818"></a> By maistrie, al the soveraynetee,<br> <a name="an_819"></a> And that he seyde, `Myn owene trewe wyf,<br> <span class="margnote"><font color="GREEN" size="-1"><a name="an_820">820</a></font></span> Do as thee lust the terme of al thy lyf;<br> <a name="an_821"></a> Keep thyn honour, and keep eek myn estaat' --<br> <a name="an_822"></a> After that day we hadden never debaat.<br> <a name="an_823"></a> God helpe me so, I was to hym as kynde<br> <a name="an_824"></a> As any wyf from Denmark unto Ynde,<br> <a name="an_825"></a> And also trewe, and so was he to me.<br> <a name="an_826"></a> I prey to God, that sit in magestee,<br> <a name="an_827"></a> So blesse his soule for his mercy deere.<br> <a name="an_828"></a> Now wol I seye my tale, if ye wol heere."<br> <a name="an_829"></a> The Frere lough, whan he hadde herd al this;<br> <span class="margnote"><font color="GREEN" size="-1"><a name="an_830">830</a></font></span> "Now dame," quod he, "so have I joye or blis,<br> <a name="an_831"></a> This is a long preamble of a tale!"<br> <a name="an_832"></a> And whan the Somonour herde the Frere gale,<br> <a name="an_833"></a> "Lo," quod the Somonour, "Goddes armes two!<br> <a name="an_834"></a> A frere wol entremette hym everemo.<br> <a name="an_835"></a> Lo, goode men, a flye and eek a frere<br> <a name="an_836"></a> Wol falle in every dyssh and eek mateere.<br> <a name="an_837"></a> What spekestow of preambulacioun?<br> <a name="an_838"></a> What! amble, or trotte, or pees, or go sit doun!<br> <a name="an_839"></a> Thou lettest oure disport in this manere."<br> <span class="margnote"><font color="GREEN" size="-1"><a name="an_840">840</a></font></span> "Ye, woltow so, sire Somonour?" quod the Frere;<br> <a name="an_841"></a> "Now, by my feith I shal, er that I go,<br> <a name="an_842"></a> Telle of a somonour swich a tale or two<br> <a name="an_843"></a> That alle the folk shal laughen in this place."<br> <a name="an_844"></a> "Now elles, Frere, I bishrewe thy face,"<br> <a name="an_845"></a> Quod this Somonour, "and I bishrewe me,<br> <a name="an_846"></a> But if I telle tales two or thre<br> <a name="an_847"></a> Of freres er I come to Sidyngborne<br> <a name="an_848"></a> That I shal make thyn herte for to morne,<br> <a name="an_849"></a> For wel I woot thy pacience is gon."<br> <span class="margnote"><font color="GREEN" size="-1"><a name="an_850">850</a></font></span> Oure Hooste cride "Pees! And that anon!"<br> <a name="an_851"></a> And seyde, "Lat the womman telle hire tale.<br> <a name="an_852"></a> Ye fare as folk that dronken ben of ale.<br> <a name="an_853"></a> Do, dame, telle forth youre tale, and that is best."<br> <a name="an_854"></a> "Al redy, sire," quod she, "right as yow lest,<br> <a name="an_855"></a> If I have licence of this worthy Frere."<br> <a name="an_856"></a> "Yis, dame," quod he, "tel forth, and I wol heere."<br>  
 <p></p><hr>
 <center>
 <a href="mect12.htm">Next: The Wife of Bath's Tale</a></center>
 </body>