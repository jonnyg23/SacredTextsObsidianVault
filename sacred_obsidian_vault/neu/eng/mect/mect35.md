<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Legends and Sagas</a> 
 <a href="../index.htm">England</a> 
 <a href="index.htm">Index</a> 
 <a href="mect34.htm">Previous</a> 
 <a href="mect36.htm">Next</a> 
 </center>
 <hr>
 <p align="CENTER"><font size="-1" color="GREEN"><a href="index.htm"><img src="img/tease.jpg"></a><br><i>The Canterbury Tales and Other Works of Chaucer (Middle English)</i>, by Geoffery Chaucer, [14th cent.], at sacred-texts.com</font></p><hr> <h4 align="center">The Canterbury Tales</h4> <h3 align="center">The Monk's Prologue</h3> <a name="an_1889"></a> Whan ended was my tale of Melibee,<br> <span class="margnote"><font color="GREEN" size="-1"><a name="an_1890">1890</a></font></span> And of Prudence and hire benignytee,<br> <a name="an_1891"></a> Oure Hooste seyde, "As I am feithful man,<br> <a name="an_1892"></a> And by that precious corpus Madrian,<br> <a name="an_1893"></a> I hadde levere than a barel ale<br> <a name="an_1894"></a> That Goodelief, my wyf, hadde herd this tale!<br> <a name="an_1895"></a> For she nys no thyng of swich pacience<br> <a name="an_1896"></a> As was this Melibeus wyf Prudence.<br> <a name="an_1897"></a> By Goddes bones, whan I bete my knaves,<br> <a name="an_1898"></a> She bryngeth me forth the grete clobbed staves,<br> <a name="an_1899"></a> And crieth, `Slee the dogges everichoon,<br> <span class="margnote"><font color="GREEN" size="-1"><a name="an_1900">1900</a></font></span> And brek hem, bothe bak and every boon!'<br> <a name="an_1901"></a> "And if that any neighebor of myne<br> <a name="an_1902"></a> Wol nat in chirche to my wyf enclyne,<br> <a name="an_1903"></a> Or be so hardy to hire to trespace,<br> <a name="an_1904"></a> Whan she comth hoom she rampeth in my face,<br> <a name="an_1905"></a> And crieth, `False coward, wrek thy wyf!<br> <a name="an_1906"></a> By corpus bones, I wol have thy knyf,<br> <a name="an_1907"></a> And thou shalt have my distaf and go spynne!'<br> <a name="an_1908"></a> Fro day to nyght right thus she wol bigynne.<br> <a name="an_1909"></a> `Allas,' she seith, `that evere I was shape<br> <span class="margnote"><font color="GREEN" size="-1"><a name="an_1910">1910</a></font></span> To wedden a milksop, or a coward ape,<br> <a name="an_1911"></a> That wol been overlad with every wight!<br> <a name="an_1912"></a> Thou darst nat stonden by thy wyves right!'<br> <a name="an_1913"></a> "This is my lif, but if that I wol fighte;<br> <a name="an_1914"></a> And out at dore anon I moot me dighte,<br> <a name="an_1915"></a> Or elles I am but lost, but if that I<br> <a name="an_1916"></a> Be lik a wilde leoun, fool-hardy.<br> <a name="an_1917"></a> I woot wel she wol do me slee som day<br> <a name="an_1918"></a> Som neighebor, and thanne go my way;<br> <a name="an_1919"></a> For I am perilous with knyf in honde,<br> <span class="margnote"><font color="GREEN" size="-1"><a name="an_1920">1920</a></font></span> Al be it that I dar nat hire withstonde,<br> <a name="an_1921"></a> For she is byg in armes, by my feith:<br> <a name="an_1922"></a> That shal he fynde that hire mysdooth or seith --<br> <a name="an_1923"></a> But lat us passe awey fro this mateere.<br> <a name="an_1924"></a> "My lord, the Monk," quod he, "be myrie of cheere,<br> <a name="an_1925"></a> For ye shul telle a tale trewely.<br> <a name="an_1926"></a> Loo, Rouchestre stant heer faste by!<br> <a name="an_1927"></a> Ryde forth, myn owene lord, brek nat oure game.<br> <a name="an_1928"></a> But, by my trouthe, I knowe nat youre name.<br> <a name="an_1929"></a> Wher shal I calle yow my lord daun John,<br> <span class="margnote"><font color="GREEN" size="-1"><a name="an_1930">1930</a></font></span> Or daun Thomas, or elles daun Albon?<br> <a name="an_1931"></a> Of what hous be ye, by youre fader kyn?<br> <a name="an_1932"></a> I vowe to God, thou hast a ful fair skyn;<br> <a name="an_1933"></a> It is a gentil pasture ther thow goost.<br> <a name="an_1934"></a> Thou art nat lyk a penant or a goost:<br> <a name="an_1935"></a> Upon my feith, thou art som officer,<br> <a name="an_1936"></a> Som worthy sexteyn, or som celerer,<br> <a name="an_1937"></a> For by my fader soule, as to my doom,<br> <a name="an_1938"></a> Thou art a maister whan thou art at hoom;<br> <a name="an_1939"></a> No povre cloysterer, ne no novys,<br> <span class="margnote"><font color="GREEN" size="-1"><a name="an_1940">1940</a></font></span> But a governour, wily and wys,<br> <a name="an_1941"></a> And therwithal of brawnes and of bones<br> <a name="an_1942"></a> A wel farynge persone for the nones.<br> <a name="an_1943"></a> I pray to God, yeve hym confusioun<br> <a name="an_1944"></a> That first thee broghte unto religioun!<br> <a name="an_1945"></a> Thou woldest han been a tredefowel aright.<br> <a name="an_1946"></a> Haddestow as greet a leeve as thou hast myght<br> <a name="an_1947"></a> To parfourne al thy lust in engendrure,<br> <a name="an_1948"></a> Thou haddest bigeten ful many a creature.<br> <a name="an_1949"></a> Allas, why werestow so wyd a cope?<br> <span class="margnote"><font color="GREEN" size="-1"><a name="an_1950">1950</a></font></span> God yeve me sorwe, but, and I were a pope,<br> <a name="an_1951"></a> Nat oonly thou, but every myghty man,<br> <a name="an_1952"></a> Though he were shorn ful hye upon his pan,<br> <a name="an_1953"></a> Sholde have a wyf; for al the world is lorn!<br> <a name="an_1954"></a> Religioun hath take up al the corn<br> <a name="an_1955"></a> Of tredyng, and we borel men been shrympes.<br> <a name="an_1956"></a> Of fieble trees ther comen wrecched ympes.<br> <a name="an_1957"></a> This maketh that oure heires been so sklendre<br> <a name="an_1958"></a> And feble that they may nat wel engendre.<br> <a name="an_1959"></a> This maketh that oure wyves wole assaye<br> <span class="margnote"><font color="GREEN" size="-1"><a name="an_1960">1960</a></font></span> Religious folk, for ye mowe bettre paye<br> <a name="an_1961"></a> Of Venus paiementz than mowe we;<br> <a name="an_1962"></a> God woot, no lussheburghes payen ye!<br> <a name="an_1963"></a> But be nat wrooth, my lord, though that I pleye.<br> <a name="an_1964"></a> Ful ofte in game a sooth I have herd seye!"<br> <a name="an_1965"></a> This worthy Monk took al in pacience,<br> <a name="an_1966"></a> And seyde, "I wol doon al my diligence,<br> <a name="an_1967"></a> As fer as sowneth into honestee,<br> <a name="an_1968"></a> To telle yow a tale, or two, or three.<br> <a name="an_1969"></a> And if yow list to herkne hyderward,<br> <span class="margnote"><font color="GREEN" size="-1"><a name="an_1970">1970</a></font></span> I wol yow seyn the lyf of Seint Edward;<br> <a name="an_1971"></a> Or ellis, first, tragedies wol I telle,<br> <a name="an_1972"></a> Of whiche I have an hundred in my celle.<br> <a name="an_1973"></a> Tragedie is to seyn a certeyn storie,<br> <a name="an_1974"></a> As olde bookes maken us memorie,<br> <a name="an_1975"></a> Of hym that stood in greet prosperitee,<br> <a name="an_1976"></a> And is yfallen out of heigh degree<br> <a name="an_1977"></a> Into myserie, and endeth wrecchedly.<br> <a name="an_1978"></a> And they ben versified communely<br> <a name="an_1979"></a> Of six feet, which men clepen exametron.<br> <span class="margnote"><font color="GREEN" size="-1"><a name="an_1980">1980</a></font></span> In prose eek been endited many oon,<br> <a name="an_1981"></a> And eek in meetre in many a sondry wyse.<br> <a name="an_1982"></a> Lo, this declaryng oghte ynogh suffise.<br> <a name="an_1983"></a> "Now herkneth, if yow liketh for to heere.<br> <a name="an_1984"></a> But first I yow biseeke in this mateere,<br> <a name="an_1985"></a> Though I by ordre telle nat thise thynges,<br> <a name="an_1986"></a> Be it of popes, emperours, or kynges,<br> <a name="an_1987"></a> After hir ages, as men writen fynde,<br> <a name="an_1988"></a> But tellen hem som bifore and som bihynde,<br> <a name="an_1989"></a> As it now comth unto my remembraunce,<br> <span class="margnote"><font color="GREEN" size="-1"><a name="an_1990">1990</a></font></span> Have me excused of myn ignoraunce."<br>  
 <p></p><hr>
 <center>
 <a href="mect36.htm">Next: The Monk's Tale</a></center>
 </body>