<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Legends and Sagas</a> 
 <a href="../index.htm">England</a> 
 <a href="index.htm">Index</a> 
 <a href="mect20.htm">Previous</a> 
 <a href="mect22.htm">Next</a> 
 </center>
 <hr>
 <p align="CENTER"><font size="-1" color="GREEN"><a href="index.htm"><img src="img/tease.jpg"></a><br><i>The Canterbury Tales and Other Works of Chaucer (Middle English)</i>, by Geoffery Chaucer, [14th cent.], at sacred-texts.com</font></p><hr> <h4 align="center">The Canterbury Tales</h4> <h3 align="center">The Merchant's Epilogue</h3> <a name="an_2419"></a> "Ey! Goddes mercy!" seyde oure Hooste tho,<br> <span class="margnote"><font color="GREEN" size="-1"><a name="an_2420">2420</a></font></span> "Now swich a wyf I pray God kepe me fro!<br> <a name="an_2421"></a> Lo, whiche sleightes and subtilitees<br> <a name="an_2422"></a> In wommen been! For ay as bisy as bees<br> <a name="an_2423"></a> Been they, us sely men for to deceyve,<br> <a name="an_2424"></a> And from the soothe evere wol they weyve;<br> <a name="an_2425"></a> By this Marchauntes tale it preveth weel.<br> <a name="an_2426"></a> But doutelees, as trewe as any steel<br> <a name="an_2427"></a> I have a wyf, though that she povre be,<br> <a name="an_2428"></a> But of hir tonge, a labbyng shrewe is she,<br> <a name="an_2429"></a> And yet she hath an heep of vices mo;<br> <span class="margnote"><font color="GREEN" size="-1"><a name="an_2430">2430</a></font></span> Therof no fors! Lat alle swiche thynges go.<br> <a name="an_2431"></a> But wyte ye what? In conseil be it seyd,<br> <a name="an_2432"></a> Me reweth soore I am unto hire teyd.<br> <a name="an_2433"></a> For and I sholde rekenen every vice<br> <a name="an_2434"></a> Which that she hath, ywis I were to nyce.<br> <a name="an_2435"></a> And cause why? It sholde reported be<br> <a name="an_2436"></a> And toold to hire of somme of this meynee --<br> <a name="an_2437"></a> Of whom, it nedeth nat for to declare,<br> <a name="an_2438"></a> Syn wommen konnen outen swich chaffare;<br> <a name="an_2439"></a> And eek my wit suffiseth nat therto<br> <span class="margnote"><font color="GREEN" size="-1"><a name="an_2440">2440</a></font></span> To tellen al; wherfore my tale is do."<br>  
 <p></p><hr>
 <center>
 <a href="mect22.htm">Next: The Squire's Introduction</a></center>
 </body>