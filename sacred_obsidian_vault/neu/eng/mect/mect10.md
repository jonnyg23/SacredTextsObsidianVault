<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Legends and Sagas</a> 
 <a href="../index.htm">England</a> 
 <a href="index.htm">Index</a> 
 <a href="mect09.htm">Previous</a> 
 <a href="mect11.htm">Next</a> 
 </center>
 <hr>
 <p align="CENTER"><font size="-1" color="GREEN"><a href="index.htm"><img src="img/tease.jpg"></a><br><i>The Canterbury Tales and Other Works of Chaucer (Middle English)</i>, by Geoffery Chaucer, [14th cent.], at sacred-texts.com</font></p><hr> <h4 align="center">The Canterbury Tales</h4> <h3 align="center">The Man of Law's Epilogue</h3> <a name="an_1163"></a> [Owre Hoost upon his stiropes stood anon,<br> <a name="an_1164"></a> And seyde, "Goode men, herkeneth everych on!<br> <a name="an_1165"></a> This was a thrifty tale for the nones!<br> <a name="an_1166"></a> Sir Parisshe Prest," quod he, "for Goddes bones,<br> <a name="an_1167"></a> Telle us a tale, as was thi forward yore.<br> <a name="an_1168"></a> I se wel that ye lerned men in lore<br> <a name="an_1169"></a> Can moche good, by Goddes dignitee!"<br> <span class="margnote"><font color="GREEN" size="-1"><a name="an_1170">1170</a></font></span> The Parson him answerde, "Benedicite!<br> <a name="an_1171"></a> What eyleth the man, so synfully to swere?"<br> <a name="an_1172"></a> Oure Host answerde, "O Jankin, be ye there?<br> <a name="an_1173"></a> I smelle a Lollere in the wynd," quod he.<br> <a name="an_1174"></a> "Now! goode men," quod oure Hoste, "herkeneth me;<br> <a name="an_1175"></a> Abydeth, for Goddes digne passioun,<br> <a name="an_1176"></a> For we schal han a predicacioun;<br> <a name="an_1177"></a> This Lollere heer wil prechen us somwhat."<br> <a name="an_1178"></a> "Nay, by my fader soule, that schal he nat!"<br> <a name="an_1179"></a> Seyde the Shipman, "Heer schal he nat preche;<br> <span class="margnote"><font color="GREEN" size="-1"><a name="an_1180">1180</a></font></span> He schal no gospel glosen here ne teche.<br> <a name="an_1181"></a> We leven alle in the grete God," quod he;<br> <a name="an_1182"></a> "He wolde sowen som difficulte,<br> <a name="an_1183"></a> Or springen cokkel in our clene corn.<br> <a name="an_1184"></a> And therfore, Hoost, I warne thee biforn,<br> <a name="an_1185"></a> My joly body schal a tale telle,<br> <a name="an_1186"></a> And I schal clynken you so mery a belle,<br> <a name="an_1187"></a> That I schal waken al this compaignie.<br> <a name="an_1188"></a> But it schal not ben of philosophie,<br> <a name="an_1189"></a> Ne phislyas, ne termes queinte of lawe.<br> <span class="margnote"><font color="GREEN" size="-1"><a name="an_1190">1190</a></font></span> Ther is but litel Latyn in my mawe!"]<br>  
 <p></p><hr>
 <center>
 <a href="mect11.htm">Next: The Wife of Bath's Prologue</a></center>
 </body>