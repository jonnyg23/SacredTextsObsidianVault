<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Legends and Sagas</a> 
 <a href="../index.htm">England</a> 
 <a href="index.htm">Index</a> 
 <a href="mect06.htm">Previous</a> 
 <a href="mect08.htm">Next</a> 
 </center>
 <hr>
 <p align="CENTER"><font size="-1" color="GREEN"><a href="index.htm"><img src="img/tease.jpg"></a><br><i>The Canterbury Tales and Other Works of Chaucer (Middle English)</i>, by Geoffery Chaucer, [14th cent.], at sacred-texts.com</font></p><hr> <h4 align="center">The Canterbury Tales</h4> <h3 align="center">The Cook's Tale</h3> <a name="an_4365"></a> A prentys whilom dwelled in oure citee,<br> <a name="an_4366"></a> And of a craft of vitailliers was hee.<br> <a name="an_4367"></a> Gaillard he was as goldfynch in the shawe,<br> <a name="an_4368"></a> Broun as a berye, a propre short felawe,<br> <a name="an_4369"></a> With lokkes blake, ykembd ful fetisly.<br> <span class="margnote"><font color="GREEN" size="-1"><a name="an_4370">4370</a></font></span> Dauncen he koude so wel and jolily<br> <a name="an_4371"></a> That he was cleped Perkyn Revelour.<br> <a name="an_4372"></a> He was as ful of love and paramour<br> <a name="an_4373"></a> As is the hyve ful of hony sweete;<br> <a name="an_4374"></a> Wel was the wenche with hym myghte meete.<br> <a name="an_4375"></a> At every bridale wolde he synge and hoppe;<br> <a name="an_4376"></a> He loved bet the taverne than the shoppe.<br> <a name="an_4377"></a> For whan ther any ridyng was in Chepe,<br> <a name="an_4378"></a> Out of the shoppe thider wolde he lepe --<br> <a name="an_4379"></a> Til that he hadde al the sighte yseyn,<br> <span class="margnote"><font color="GREEN" size="-1"><a name="an_4380">4380</a></font></span> And daunced wel, he wolde nat come ayeyn --<br> <a name="an_4381"></a> And gadered hym a meynee of his sort<br> <a name="an_4382"></a> To hoppe and synge and maken swich disport;<br> <a name="an_4383"></a> And ther they setten stevene for to meete,<br> <a name="an_4384"></a> To pleyen at the dys in swich a streete.<br> <a name="an_4385"></a> For in the toune nas ther no prentys<br> <a name="an_4386"></a> That fairer koude caste a paire of dys<br> <a name="an_4387"></a> Than Perkyn koude, and therto he was free<br> <a name="an_4388"></a> Of his dispense, in place of pryvetee.<br> <a name="an_4389"></a> That fond his maister wel in his chaffare,<br> <span class="margnote"><font color="GREEN" size="-1"><a name="an_4390">4390</a></font></span> For often tyme he foond his box ful bare.<br> <a name="an_4391"></a> For sikerly a prentys revelour<br> <a name="an_4392"></a> That haunteth dys, riot, or paramour,<br> <a name="an_4393"></a> His maister shal it in his shoppe abye,<br> <a name="an_4394"></a> Al have he no part of the mynstralcye.<br> <a name="an_4395"></a> For thefte and riot, they been convertible,<br> <a name="an_4396"></a> Al konne he pleye on gyterne or ribible.<br> <a name="an_4397"></a> Revel and trouthe, as in a lowe degree,<br> <a name="an_4398"></a> They been ful wrothe al day, as men may see.<br> <a name="an_4399"></a> This joly prentys with his maister bood,<br> <span class="margnote"><font color="GREEN" size="-1"><a name="an_4400">4400</a></font></span> Til he were ny out of his prentishood,<br> <a name="an_4401"></a> Al were he snybbed bothe erly and late,<br> <a name="an_4402"></a> And somtyme lad with revel to Newegate.<br> <a name="an_4403"></a> But atte laste his maister hym bithoghte,<br> <a name="an_4404"></a> Upon a day, whan he his papir soghte,<br> <a name="an_4405"></a> Of a proverbe that seith this same word:<br> <a name="an_4406"></a> "Wel bet is roten appul out of hoord<br> <a name="an_4407"></a> Than that it rotie al the remenaunt."<br> <a name="an_4408"></a> So fareth it by a riotous servaunt;<br> <a name="an_4409"></a> It is ful lasse harm to lete hym pace,<br> <span class="margnote"><font color="GREEN" size="-1"><a name="an_4410">4410</a></font></span> Than he shende alle the servantz in the place.<br> <a name="an_4411"></a> Therfore his maister yaf hym acquitance,<br> <a name="an_4412"></a> And bad hym go, with sorwe and with meschance!<br> <a name="an_4413"></a> And thus this joly prentys hadde his leve.<br> <a name="an_4414"></a> Now lat hym riote al the nyght or leve.<br> <a name="an_4415"></a> And for ther is no theef withoute a lowke,<br> <a name="an_4416"></a> That helpeth hym to wasten and to sowke<br> <a name="an_4417"></a> Of that he brybe kan or borwe may,<br> <a name="an_4418"></a> Anon he sente his bed and his array<br> <a name="an_4419"></a> Unto a compeer of his owene sort,<br> <span class="margnote"><font color="GREEN" size="-1"><a name="an_4420">4420</a></font></span> That lovede dys, and revel, and disport,<br> <a name="an_4421"></a> And hadde a wyf that heeld for contenance<br> <a name="an_4422"></a> A shoppe, and swyved for hir sustenance.<br>  
 <p></p><hr>
 <center>
 <a href="mect08.htm">Next: The Man of Law's Introduction and Prologue</a></center>
 </body>