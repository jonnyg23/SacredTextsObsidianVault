<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Legends and Sagas</a> 
 <a href="../index.htm">England</a> 
 <a href="index.htm">Index</a> 
 <a href="mect80.htm">Previous</a> 
 <a href="mect82.htm">Next</a> 
 </center>
 <hr>
 <p align="CENTER"><font size="-1" color="GREEN"><a href="index.htm"><img src="img/tease.jpg"></a><br><i>The Canterbury Tales and Other Works of Chaucer (Middle English)</i>, by Geoffery Chaucer, [14th cent.], at sacred-texts.com</font></p><hr> <h4 align="center">The Shorter Poems</h4> <h3 align="center">The Complaint of Chaucer to His Purse</h3> <a name="an_1"></a> To yow, my purse, and to noon other wight<br> <a name="an_2"></a> Complayne I, for ye be my lady dere.<br> <a name="an_3"></a> I am so sory, now that ye been lyght;<br> <a name="an_4"></a> For certes but yf ye make me hevy chere,<br> <a name="an_5"></a> Me were as leef be layd upon my bere;<br> <a name="an_6"></a> For which unto your mercy thus I crye,<br> <a name="an_7"></a> Beth hevy ageyn, or elles mot I dye.<br> <a name="an_8"></a> Now voucheth sauf this day or hyt be nyght<br> <a name="an_9"></a> That I of yow the blisful soun may here<br> <span class="margnote"><font color="GREEN" size="-1"><a name="an_10">10</a></font></span> Or see your colour lyk the sonne bryght<br> <a name="an_11"></a> That of yelownesse hadde never pere.<br> <a name="an_12"></a> Ye be my lyf, ye be myn hertes stere.<br> <a name="an_13"></a> Quene of comfort and of good companye,<br> <a name="an_14"></a> Beth hevy ageyn, or elles moot I dye.<br> <a name="an_15"></a> Now purse that ben to me my lyves lyght<br> <a name="an_16"></a> And saveour as doun in this world here,<br> <a name="an_17"></a> Out of this toune helpe me thurgh your myght,<br> <a name="an_18"></a> Syn that ye wole nat ben my tresorere;<br> <a name="an_19"></a> For I am shave as nye as any frere.<br> <span class="margnote"><font color="GREEN" size="-1"><a name="an_20">20</a></font></span> But yet I pray unto your curtesye,<br> <a name="an_21"></a> Beth hevy agen, or elles moot I dye.<br> <a name="an_22"></a> O conquerour of Brutes Albyon,<br> <a name="an_23"></a> Which that by lyne and free eleccion<br> <a name="an_24"></a> Been verray kyng, this song to yow I sende,<br> <a name="an_25"></a> And ye, that mowen alle oure harmes amende,<br> <a name="an_26"></a> Have mynde upon my supplicacion.<br>  
 <p></p><hr>
 <center>
 <a href="mect82.htm">Next: Proverbs</a></center>
 </body>