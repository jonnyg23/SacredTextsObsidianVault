<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Legends and Sagas</a> 
 <a href="../index.htm">England</a> 
 <a href="index.htm">Index</a> 
 <a href="mect59.htm">Previous</a> 
 <a href="mect61.htm">Next</a> 
 </center>
 <hr>
 <p align="CENTER"><font size="-1" color="GREEN"><a href="index.htm"><img src="img/tease.jpg"></a><br><i>The Canterbury Tales and Other Works of Chaucer (Middle English)</i>, by Geoffery Chaucer, [14th cent.], at sacred-texts.com</font></p><hr> <h4 align="center">Troilus and Criseyde</h4> <h3 align="center">Book 3</h3> <a name="an_1"></a> O blisful light of which the bemes clere<br> <a name="an_2"></a> Adorneth al the thridde heven faire!<br> <a name="an_3"></a> O sonnes lief, O Joves doughter deere,<br> <a name="an_4"></a> Plesance of love, O goodly debonaire,<br> <a name="an_5"></a> In gentil hertes ay redy to repaire!<br> <a name="an_6"></a> O veray cause of heele and of gladnesse,<br> <a name="an_7"></a> Iheryed be thy myght and thi goodnesse!<br> <a name="an_8"></a> In hevene and helle, in erthe and salte see<br> <a name="an_9"></a> Is felt thi myght, if that I wel descerne,<br> <span class="margnote"><font color="GREEN" size="-1"><a name="an_10">10</a></font></span> As man, brid, best, fissh, herbe, and grene tree<br> <a name="an_11"></a> Thee fele in tymes with vapour eterne.<br> <a name="an_12"></a> God loveth, and to love wol nought werne,<br> <a name="an_13"></a> And in this world no lyves creature<br> <a name="an_14"></a> Withouten love is worth, or may endure.<br> <a name="an_15"></a> Ye Joves first to thilke effectes glade,<br> <a name="an_16"></a> Thorugh which that thynges lyven alle and be,<br> <a name="an_17"></a> Comeveden, and amorous him made<br> <a name="an_18"></a> On mortal thyng, and as yow list, ay ye<br> <a name="an_19"></a> Yeve hym in love ese or adversitee,<br> <span class="margnote"><font color="GREEN" size="-1"><a name="an_20">20</a></font></span> And in a thousand formes down hym sente<br> <a name="an_21"></a> For love in erthe, and whom yow liste he hente.<br> <a name="an_22"></a> Ye fierse Mars apaisen of his ire,<br> <a name="an_23"></a> And as yow list, ye maken hertes digne;<br> <a name="an_24"></a> Algates hem that ye wol sette a-fyre,<br> <a name="an_25"></a> They dreden shame, and vices they resygne;<br> <a name="an_26"></a> Ye do hem corteys be, fresshe and benigne;<br> <a name="an_27"></a> And heighe or lowe, after a wight entendeth,<br> <a name="an_28"></a> The joies that he hath, youre myght it sendeth.<br> <a name="an_29"></a> Ye holden regne and hous in unitee;<br> <span class="margnote"><font color="GREEN" size="-1"><a name="an_30">30</a></font></span> Ye sothfast cause of frendship ben also;<br> <a name="an_31"></a> Ye knowe al thilke covered qualitee<br> <a name="an_32"></a> Of thynges, which that folk on wondren so,<br> <a name="an_33"></a> Whan they kan nought construe how it may jo<br> <a name="an_34"></a> She loveth hym, or whi he loveth here,<br> <a name="an_35"></a> As whi this fissh, and naught that, comth to were.<br> <a name="an_36"></a> Ye folk a lawe han set in universe,<br> <a name="an_37"></a> And this knowe I by hem that lovers be,<br> <a name="an_38"></a> That whoso stryveth with yow hath the werse.<br> <a name="an_39"></a> Now, lady bryght, for thi benignite,<br> <span class="margnote"><font color="GREEN" size="-1"><a name="an_40">40</a></font></span> At reverence of hem that serven the,<br> <a name="an_41"></a> Whos clerc I am, so techeth me devyse<br> <a name="an_42"></a> Som joye of that is felt in thi servyse.<br> <a name="an_43"></a> Ye in my naked herte sentement<br> <a name="an_44"></a> Inhielde, and do me shewe of thy swetnesse.<br> <a name="an_45"></a> Caliope, thi vois be now present,<br> <a name="an_46"></a> For now is nede: sestow nought my destresse,<br> <a name="an_47"></a> How I mot telle anonright the gladnesse<br> <a name="an_48"></a> Of Troilus, to Venus heryinge?<br> <a name="an_49"></a> To which gladnesse, who nede hath, God hym brynge!<br> <span class="margnote"><font color="GREEN" size="-1"><a name="an_50">50</a></font></span> Lay al this mene while Troilus,<br> <a name="an_51"></a> Recordyng his lesson in this manere:<br> <a name="an_52"></a> "Mafay," thoughte he, "thus wol I sey, and thus;<br> <a name="an_53"></a> Thus wol I pleyne unto my lady dere;<br> <a name="an_54"></a> That word is good, and this shal be my cheere;<br> <a name="an_55"></a> This nyl I nought foryeten in no wise."<br> <a name="an_56"></a> God leve hym werken as he kan devyse!<br> <a name="an_57"></a> And, Lord, so that his herte gan to quappe,<br> <a name="an_58"></a> Heryng hire come, and shorte for to sike!<br> <a name="an_59"></a> And Pandarus, that ledde hire by the lappe,<br> <span class="margnote"><font color="GREEN" size="-1"><a name="an_60">60</a></font></span> Com ner, and gan in at the curtyn pike,<br> <a name="an_61"></a> And seyde, "God do boot on alle syke!<br> <a name="an_62"></a> Se who is here yow comen to visite:<br> <a name="an_63"></a> Lo, here is she that is youre deth to wite."<br> <a name="an_64"></a> Therwith it semed as he wepte almost.<br> <a name="an_65"></a> "Ha, a," quod Troilus so reufully,<br> <a name="an_66"></a> "Wher me be wo, O myghty God, thow woost!<br> <a name="an_67"></a> Who is al ther? I se nought trewely."<br> <a name="an_68"></a> "Sire," quod Criseyde, "it is Pandare and I."<br> <a name="an_69"></a> "Ye, swete herte? Allas, I may nought rise,<br> <span class="margnote"><font color="GREEN" size="-1"><a name="an_70">70</a></font></span> To knele and do yow honour in som wyse."<br> <a name="an_71"></a> And dressed hym upward, and she right tho<br> <a name="an_72"></a> Gan bothe hire hondes softe upon hym leye.<br> <a name="an_73"></a> "O, for the love of God, do ye nought so<br> <a name="an_74"></a> To me," quod she, "I! What is this to seye?<br> <a name="an_75"></a> Sire, comen am I to yow for causes tweye:<br> <a name="an_76"></a> First, yow to thonke, and of youre lordshipe eke<br> <a name="an_77"></a> Continuance I wolde yow biseke."<br> <a name="an_78"></a> This Troilus, that herde his lady preye<br> <a name="an_79"></a> Of lordshipe hym, wax neither quyk ne ded,<br> <span class="margnote"><font color="GREEN" size="-1"><a name="an_80">80</a></font></span> Ne myghte o word for shame to it seye,<br> <a name="an_81"></a> Although men sholde smyten of his hed.<br> <a name="an_82"></a> But Lord, so he wex sodeynliche red,<br> <a name="an_83"></a> And sire, his lessoun, that he wende konne<br> <a name="an_84"></a> To preyen hire, is thorugh his wit ironne.<br> <a name="an_85"></a> Criseyde al this aspied wel ynough,<br> <a name="an_86"></a> For she was wis, and loved hym nevere the lasse,<br> <a name="an_87"></a> Al nere he malapert, or made it tough,<br> <a name="an_88"></a> Or was to bold, to synge a fool a masse.<br> <a name="an_89"></a> But whan his shame gan somwhat to passe,<br> <span class="margnote"><font color="GREEN" size="-1"><a name="an_90">90</a></font></span> His resons, as I may my rymes holde,<br> <a name="an_91"></a> I yow wol telle, as techen bokes olde.<br> <a name="an_92"></a> In chaunged vois, right for his verray drede,<br> <a name="an_93"></a> Which vois ek quook, and therto his manere<br> <a name="an_94"></a> Goodly abaist, and now his hewes rede,<br> <a name="an_95"></a> Now pale, unto Criseyde, his lady dere,<br> <a name="an_96"></a> With look down cast and humble iyolden chere,<br> <a name="an_97"></a> Lo, the alderfirste word that hym asterte<br> <a name="an_98"></a> Was, twyes, "Mercy, mercy, swete herte!"<br> <a name="an_99"></a> And stynte a while, and whan he myghte out brynge,<br> <span class="margnote"><font color="GREEN" size="-1"><a name="an_100">100</a></font></span> The nexte word was, "God woot, for I have,<br> <a name="an_101"></a> As ferforthly as I have had konnynge,<br> <a name="an_102"></a> Ben youres al, God so my soule save,<br> <a name="an_103"></a> And shal til that I, woful wight, be grave!<br> <a name="an_104"></a> And though I dar, ne kan, unto yow pleyne,<br> <a name="an_105"></a> Iwis, I suffre nought the lasse peyne.<br> <a name="an_106"></a> "Thus muche as now, O wommanliche wif,<br> <a name="an_107"></a> I may out brynge, and if this yow displese,<br> <a name="an_108"></a> That shal I wreke upon myn owen lif<br> <a name="an_109"></a> Right soone, I trowe, and do youre herte an ese,<br> <span class="margnote"><font color="GREEN" size="-1"><a name="an_110">110</a></font></span> If with my deth youre wreththe may apese.<br> <a name="an_111"></a> But syn that ye han herd me somwhat seye,<br> <a name="an_112"></a> Now recche I nevere how soone that I deye."<br> <a name="an_113"></a> Therwith his manly sorwe to biholde<br> <a name="an_114"></a> It myghte han mad an herte of stoon to rewe;<br> <a name="an_115"></a> And Pandare wep as he to water wolde,<br> <a name="an_116"></a> And poked evere his nece new and newe,<br> <a name="an_117"></a> And seyde, "Wo bygon ben hertes trewe!<br> <a name="an_118"></a> For love of God, make of this thing an ende,<br> <a name="an_119"></a> Or sle us both at ones er ye wende."<br> <span class="margnote"><font color="GREEN" size="-1"><a name="an_120">120</a></font></span> "I, what?" quod she, "by God and by my trouthe,<br> <a name="an_121"></a> I not nat what ye wilne that I seye."<br> <a name="an_122"></a> "I, what?" quod he, "That ye han on hym routhe,<br> <a name="an_123"></a> For Goddes love, and doth hym nought to deye!"<br> <a name="an_124"></a> "Now than thus," quod she, "I wolde hym preye<br> <a name="an_125"></a> To telle me the fyn of his entente.<br> <a name="an_126"></a> Yet wist I nevere wel what that he mente."<br> <a name="an_127"></a> "What that I mene, O swete herte deere?"<br> <a name="an_128"></a> Quod Troilus, "O goodly, fresshe free,<br> <a name="an_129"></a> That with the stremes of youre eyen cleere<br> <span class="margnote"><font color="GREEN" size="-1"><a name="an_130">130</a></font></span> Ye wolde somtyme frendly on me see,<br> <a name="an_131"></a> And thanne agreen that I may ben he,<br> <a name="an_132"></a> Withouten braunche of vice on any wise,<br> <a name="an_133"></a> In trouthe alwey to don yow my servise,<br> <a name="an_134"></a> "As to my lady right and chief resort,<br> <a name="an_135"></a> With al my wit and al my diligence;<br> <a name="an_136"></a> And I to han, right as yow list, comfort,<br> <a name="an_137"></a> Under yowre yerde, egal to myn offence,<br> <a name="an_138"></a> As deth, if that I breke youre defence;<br> <a name="an_139"></a> And that ye deigne me so muchel honoure<br> <span class="margnote"><font color="GREEN" size="-1"><a name="an_140">140</a></font></span> Me to comanden aught in any houre;<br> <a name="an_141"></a> "And I to ben youre -- verray, humble, trewe,<br> <a name="an_142"></a> Secret, and in my paynes pacient,<br> <a name="an_143"></a> And evere mo desiren fresshly newe<br> <a name="an_144"></a> To serve, and ben ylike diligent,<br> <a name="an_145"></a> And with good herte al holly youre talent<br> <a name="an_146"></a> Receyven wel, how sore that me smerte;<br> <a name="an_147"></a> Lo, this mene I, myn owen swete herte."<br> <a name="an_148"></a> Quod Pandarus, "Lo, here an hard requeste,<br> <a name="an_149"></a> And resonable, a lady for to werne!<br> <span class="margnote"><font color="GREEN" size="-1"><a name="an_150">150</a></font></span> Now, nece myn, by natal Joves feste,<br> <a name="an_151"></a> Were I a god, ye sholden sterve as yerne,<br> <a name="an_152"></a> That heren wel this man wol nothing yerne<br> <a name="an_153"></a> But youre honour, and sen hym almost sterve,<br> <a name="an_154"></a> And ben so loth to suffren hym yow serve."<br> <a name="an_155"></a> With that she gan hire eyen on hym caste<br> <a name="an_156"></a> Ful esily and ful debonairly,<br> <a name="an_157"></a> Avysyng hire, and hied nought to faste<br> <a name="an_158"></a> With nevere a word, but seyde hym softely,<br> <a name="an_159"></a> "Myn honour sauf, I wol wel trewely,<br> <span class="margnote"><font color="GREEN" size="-1"><a name="an_160">160</a></font></span> And in swich forme as he gan now devyse,<br> <a name="an_161"></a> Receyven hym fully to my servyse,<br> <a name="an_162"></a> "Bysechyng hym, for Goddes love, that he<br> <a name="an_163"></a> Wolde, in honour of trouthe and gentilesse,<br> <a name="an_164"></a> As I wel mene, ek menen wel to me,<br> <a name="an_165"></a> And myn honour with wit and bisynesse<br> <a name="an_166"></a> Ay kepe; and if I may don hym gladnesse,<br> <a name="an_167"></a> From hennesforth, iwys, I nyl nought feyne.<br> <a name="an_168"></a> Now beth al hool; no lenger ye ne pleyne.<br> <a name="an_169"></a> "But natheles, this warne I yow," quod she,<br> <span class="margnote"><font color="GREEN" size="-1"><a name="an_170">170</a></font></span> "A kynges sone although ye be, ywys,<br> <a name="an_171"></a> Ye shal namore han sovereignete<br> <a name="an_172"></a> Of me in love, than right in that cas is.<br> <a name="an_173"></a> N' y nyl forbere, if that ye don amys,<br> <a name="an_174"></a> To wratthe yow; and whil that ye me serve,<br> <a name="an_175"></a> Chericen yow right after ye disserve.<br> <a name="an_176"></a> "And shortly, deere herte and al my knyght,<br> <a name="an_177"></a> Beth glad, and draweth yow to lustinesse,<br> <a name="an_178"></a> And I shal trewely, with al my myght,<br> <a name="an_179"></a> Youre bittre tornen al into swetenesse.<br> <span class="margnote"><font color="GREEN" size="-1"><a name="an_180">180</a></font></span> If I be she that may yow do gladnesse,<br> <a name="an_181"></a> For every wo ye shal recovere a blisse" --<br> <a name="an_182"></a> And hym in armes took, and gan hym kisse.<br> <a name="an_183"></a> Fil Pandarus on knees, and up his eyen<br> <a name="an_184"></a> To heven threw, and held his hondes highe:<br> <a name="an_185"></a> "Immortal god," quod he, "that mayst nought deyen,<br> <a name="an_186"></a> Cupide I mene, of this mayst glorifie;<br> <a name="an_187"></a> And Venus, thow mayst maken melodie!<br> <a name="an_188"></a> Withouten hond, me semeth that in the towne,<br> <a name="an_189"></a> For this merveille ich here ech belle sowne.<br> <span class="margnote"><font color="GREEN" size="-1"><a name="an_190">190</a></font></span> "But ho! namore as now of this matere;<br> <a name="an_191"></a> For-whi this folk wol comen up anon,<br> <a name="an_192"></a> That han the lettre red; lo, I hem here.<br> <a name="an_193"></a> But I conjure the, Criseyde, anon,<br> <a name="an_194"></a> And to, thow Troilus, whan thow mayst goon,<br> <a name="an_195"></a> That at myn hous ye ben at my warnynge,<br> <a name="an_196"></a> For I ful well shal shape youre comynge;<br> <a name="an_197"></a> "And eseth there youre hertes right ynough;<br> <a name="an_198"></a> And lat se which of yow shal bere the belle<br> <a name="an_199"></a> To speke of love aright!" -- therwith he lough --<br> <span class="margnote"><font color="GREEN" size="-1"><a name="an_200">200</a></font></span> "For ther have ye a leiser for to telle."<br> <a name="an_201"></a> Quod Troilus, "How longe shal I dwelle,<br> <a name="an_202"></a> Er this be don?" Quod he, "Whan thow mayst ryse,<br> <a name="an_203"></a> This thyng shal be right as I yow devyse."<br> <a name="an_204"></a> With that Eleyne and also Deiphebus<br> <a name="an_205"></a> Tho comen upward, right at the steires ende;<br> <a name="an_206"></a> And Lord, so thanne gan gronen Troilus,<br> <a name="an_207"></a> His brother and his suster for to blende.<br> <a name="an_208"></a> Quod Pandarus, "It tyme is that we wende.<br> <a name="an_209"></a> Tak, nece myn, youre leve at alle thre,<br> <span class="margnote"><font color="GREEN" size="-1"><a name="an_210">210</a></font></span> And lat hem speke, and cometh forth with me."<br> <a name="an_211"></a> She took hire leve at hem ful thriftily,<br> <a name="an_212"></a> As she wel koude, and they hire reverence<br> <a name="an_213"></a> Unto the fulle diden, hardyly,<br> <a name="an_214"></a> And wonder wel speken, in hire absence,<br> <a name="an_215"></a> Of hire in preysing of hire excellence --<br> <a name="an_216"></a> Hire governaunce, hire wit, and hire manere<br> <a name="an_217"></a> Comendeden, it joie was to here.<br> <a name="an_218"></a> Now lat hire wende unto hire owen place,<br> <a name="an_219"></a> And torne we to Troilus ayein,<br> <span class="margnote"><font color="GREEN" size="-1"><a name="an_220">220</a></font></span> That gan ful lightly of the lettre pace<br> <a name="an_221"></a> That Deiphebus hadde in the gardyn seyn;<br> <a name="an_222"></a> And of Eleyne and hym he wolde feyn<br> <a name="an_223"></a> Delivered ben, and seyde that hym leste<br> <a name="an_224"></a> To slepe, and after tales have reste.<br> <a name="an_225"></a> Eleyne hym kiste, and took hire leve blyve,<br> <a name="an_226"></a> Deiphebus ek, and hom wente every wight;<br> <a name="an_227"></a> And Pandarus, as faste as he may dryve,<br> <a name="an_228"></a> To Troilus tho com, as lyne right,<br> <a name="an_229"></a> And on a paillet al that glade nyght<br> <span class="margnote"><font color="GREEN" size="-1"><a name="an_230">230</a></font></span> By Troilus he lay, with mery chere,<br> <a name="an_231"></a> To tale; and wel was hem they were yfeere.<br> <a name="an_232"></a> Whan every wight was voided but they two,<br> <a name="an_233"></a> And alle the dores weren faste yshette,<br> <a name="an_234"></a> To telle in short, withouten wordes mo,<br> <a name="an_235"></a> This Pandarus, withouten any lette,<br> <a name="an_236"></a> Up roos, and on his beddes syde hym sette,<br> <a name="an_237"></a> And gan to speken in a sobre wyse<br> <a name="an_238"></a> To Troilus, as I shal yow devyse:<br> <a name="an_239"></a> "Myn alderlevest lord, and brother deere,<br> <span class="margnote"><font color="GREEN" size="-1"><a name="an_240">240</a></font></span> God woot, and thow, that it sat me so soore,<br> <a name="an_241"></a> Whan I the saugh so langwisshyng to-yere<br> <a name="an_242"></a> For love, of which thi wo wax alwey moore,<br> <a name="an_243"></a> That I, with al my myght and al my loore,<br> <a name="an_244"></a> Have evere sithen don my bisynesse<br> <a name="an_245"></a> To brynge the to joye out of distresse,<br> <a name="an_246"></a> "And have it brought to swich plit as thow woost,<br> <a name="an_247"></a> So that thorugh me thow stondest now in weye<br> <a name="an_248"></a> To faren wel; I sey it for no bost,<br> <a name="an_249"></a> And wostow whi? For shame it is to seye:<br> <span class="margnote"><font color="GREEN" size="-1"><a name="an_250">250</a></font></span> For the have I bigonne a gamen pleye<br> <a name="an_251"></a> Which that I nevere do shal eft for other,<br> <a name="an_252"></a> Although he were a thousand fold my brother.<br> <a name="an_253"></a> "That is to seye, for the am I bicomen,<br> <a name="an_254"></a> Bitwixen game and ernest, swich a meene<br> <a name="an_255"></a> As maken wommen unto men to comen;<br> <a name="an_256"></a> Al sey I nought, thow wost wel what I meene.<br> <a name="an_257"></a> For the have I my nece, of vices cleene,<br> <a name="an_258"></a> So fully maad thi gentilesse triste,<br> <a name="an_259"></a> That al shal ben right as thiselven liste.<br> <span class="margnote"><font color="GREEN" size="-1"><a name="an_260">260</a></font></span> "But God, that al woot, take I to witnesse,<br> <a name="an_261"></a> That nevere I this for coveitise wroughte,<br> <a name="an_262"></a> But oonly for t' abregge that distresse<br> <a name="an_263"></a> For which wel neigh thow deidest, as me thoughte.<br> <a name="an_264"></a> But, goode brother, do now as the oughte,<br> <a name="an_265"></a> For Goddes love, and kep hire out of blame,<br> <a name="an_266"></a> Syn thow art wys, and save alwey hire name.<br> <a name="an_267"></a> "For wel thow woost, the name as yet of here<br> <a name="an_268"></a> Among the peeple, as who seyth, halwed is.<br> <a name="an_269"></a> For that man is unbore, I dar wel swere,<br> <span class="margnote"><font color="GREEN" size="-1"><a name="an_270">270</a></font></span> That evere wiste that she dide amys.<br> <a name="an_271"></a> But wo is me, that I, that cause al this,<br> <a name="an_272"></a> May thynken that she is my nece deere,<br> <a name="an_273"></a> And I hire em, and traitour ek yfeere!<br> <a name="an_274"></a> "And were it wist that I, thorugh myn engyn,<br> <a name="an_275"></a> Hadde in my nece yput this fantasie,<br> <a name="an_276"></a> To doon thi lust and holly to ben thyn,<br> <a name="an_277"></a> Whi, al the world upon it wolde crie,<br> <a name="an_278"></a> And seyn that I the werste trecherie<br> <a name="an_279"></a> Dide in this cas, that evere was bigonne,<br> <span class="margnote"><font color="GREEN" size="-1"><a name="an_280">280</a></font></span> And she forlost, and thow right nought ywonne.<br> <a name="an_281"></a> "Wherfore, er I wol ferther gon a pas,<br> <a name="an_282"></a> The preie ich eft, althogh thow shuldest deye,<br> <a name="an_283"></a> That privete go with us in this cas;<br> <a name="an_284"></a> That is to seyn, that thow us nevere wreye;<br> <a name="an_285"></a> And be nought wroth, though I the ofte preye<br> <a name="an_286"></a> To holden secree swich an heigh matere,<br> <a name="an_287"></a> For skilfull is, thow woost wel, my praiere.<br> <a name="an_288"></a> "And thynk what wo ther hath bitid er this,<br> <a name="an_289"></a> For makyng of avantes, as men rede;<br> <span class="margnote"><font color="GREEN" size="-1"><a name="an_290">290</a></font></span> And what meschaunce in this world yet ther is,<br> <a name="an_291"></a> Fro day to day, right for that wikked dede;<br> <a name="an_292"></a> For which thise wise clerkes that ben dede<br> <a name="an_293"></a> Han evere yet proverbed to us yonge,<br> <a name="an_294"></a> That `firste vertu is to kepe tonge.'<br> <a name="an_295"></a> "And nere it that I wilne as now t' abregge<br> <a name="an_296"></a> Diffusioun of speche, I koude almoost<br> <a name="an_297"></a> A thousand olde stories the allegge<br> <a name="an_298"></a> Of wommen lost through fals and foles bost.<br> <a name="an_299"></a> Proverbes kanst thiself ynowe and woost<br> <span class="margnote"><font color="GREEN" size="-1"><a name="an_300">300</a></font></span> Ayeins that vice, for to ben a labbe,<br> <a name="an_301"></a> Al seyde men soth as often as thei gabbe.<br> <a name="an_302"></a> "O tonge, allas, so often here-byforn<br> <a name="an_303"></a> Hath mad ful many a lady bright of hewe<br> <a name="an_304"></a> Seyd `Weilaway, the day that I was born!'<br> <a name="an_305"></a> And many a maydes sorwe for to newe;<br> <a name="an_306"></a> And for the more part, al is untrewe<br> <a name="an_307"></a> That men of yelpe, and it were brought to preve.<br> <a name="an_308"></a> Of kynde non avauntour is to leve.<br> <a name="an_309"></a> "Avauntour and a lyere, al is on;<br> <span class="margnote"><font color="GREEN" size="-1"><a name="an_310">310</a></font></span> As thus: I pose, a womman grante me<br> <a name="an_311"></a> Hire love, and seith that other wol she non,<br> <a name="an_312"></a> And I am sworn to holden it secree,<br> <a name="an_313"></a> And after I go telle it two or thre --<br> <a name="an_314"></a> Iwis, I am avauntour at the leeste,<br> <a name="an_315"></a> And lyere, for I breke my biheste.<br> <a name="an_316"></a> "Now loke thanne, if they be nought to blame,<br> <a name="an_317"></a> Swich manere folk -- what shal I clepe hem, what? --<br> <a name="an_318"></a> That hem avaunte of wommen, and by name,<br> <a name="an_319"></a> That nevere yet bihyghte hem this ne that,<br> <span class="margnote"><font color="GREEN" size="-1"><a name="an_320">320</a></font></span> Ne knewe hem more than myn olde hat!<br> <a name="an_321"></a> No wonder is, so God me sende hele,<br> <a name="an_322"></a> Though wommen dreden with us men to dele.<br> <a name="an_323"></a> "I sey nought this for no mistrust of yow,<br> <a name="an_324"></a> Ne for no wis-man, but for foles nyce,<br> <a name="an_325"></a> And for the harm that in the werld is now,<br> <a name="an_326"></a> As wel for folie ofte as for malice;<br> <a name="an_327"></a> For wel woot I, in wise folk that vice<br> <a name="an_328"></a> No womman drat, if she be wel avised;<br> <a name="an_329"></a> For wyse ben by foles harm chastised.<br> <span class="margnote"><font color="GREEN" size="-1"><a name="an_330">330</a></font></span> "But now to purpos; leve brother deere,<br> <a name="an_331"></a> Have al this thyng that I have seyd in mynde,<br> <a name="an_332"></a> And kep the clos, and be now of good cheere,<br> <a name="an_333"></a> For at thi day thow shalt me trewe fynde.<br> <a name="an_334"></a> I shal thi proces set in swych a kynde,<br> <a name="an_335"></a> And God toforn, that it shal the suffise,<br> <a name="an_336"></a> For it shal be right as thow wolt devyse.<br> <a name="an_337"></a> "For wel I woot, thow menest wel, parde;<br> <a name="an_338"></a> Therfore I dar this fully undertake.<br> <a name="an_339"></a> Thow woost ek what thi lady graunted the,<br> <span class="margnote"><font color="GREEN" size="-1"><a name="an_340">340</a></font></span> And day is set the chartres up to make.<br> <a name="an_341"></a> Have now good nyght, I may no lenger wake;<br> <a name="an_342"></a> And bid for me, syn thow art now in blysse,<br> <a name="an_343"></a> That God me sende deth or soone lisse."<br> <a name="an_344"></a> Who myghte tellen half the joie or feste<br> <a name="an_345"></a> Which that the soule of Troilus tho felte,<br> <a name="an_346"></a> Heryng th' effect of Pandarus byheste?<br> <a name="an_347"></a> His olde wo, that made his herte swelte,<br> <a name="an_348"></a> Gan tho for joie wasten and tomelte,<br> <a name="an_349"></a> And al the richesse of his sikes sore<br> <span class="margnote"><font color="GREEN" size="-1"><a name="an_350">350</a></font></span> At ones fledde; he felte of hem namore.<br> <a name="an_351"></a> But right so as thise holtes and thise hayis,<br> <a name="an_352"></a> That han in wynter dede ben and dreye,<br> <a name="an_353"></a> Revesten hem in grene whan that May is,<br> <a name="an_354"></a> Whan every lusty liketh best to pleye;<br> <a name="an_355"></a> Right in that selve wise, soth to seye,<br> <a name="an_356"></a> Wax sodeynliche his herte ful of joie,<br> <a name="an_357"></a> That gladder was ther nevere man in Troie.<br> <a name="an_358"></a> And gan his look on Pandarus up caste<br> <a name="an_359"></a> Ful sobrely, and frendly for to se,<br> <span class="margnote"><font color="GREEN" size="-1"><a name="an_360">360</a></font></span> And seyde, "Frend, in Aperil the laste --<br> <a name="an_361"></a> As wel thow woost, if it remembre the --<br> <a name="an_362"></a> How neigh the deth for wo thow fownde me,<br> <a name="an_363"></a> And how thow dedest al thi bisynesse<br> <a name="an_364"></a> To knowe of me the cause of my destresse.<br> <a name="an_365"></a> "Thow woost how longe ich it forbar to seye<br> <a name="an_366"></a> To the, that art the man that I best triste;<br> <a name="an_367"></a> And peril non was it to the bywreye,<br> <a name="an_368"></a> That wist I wel; but telle me, if the liste,<br> <a name="an_369"></a> Sith I so loth was that thiself it wiste,<br> <span class="margnote"><font color="GREEN" size="-1"><a name="an_370">370</a></font></span> How dorst I mo tellen of this matere,<br> <a name="an_371"></a> That quake now, and no wight may us here?<br> <a name="an_372"></a> "But natheles, by that God I the swere,<br> <a name="an_373"></a> That, as hym list, may al this world governe --<br> <a name="an_374"></a> And, if I lye, Achilles with his spere<br> <a name="an_375"></a> Myn herte cleve, al were my lif eterne,<br> <a name="an_376"></a> As I am mortal, if I late or yerne<br> <a name="an_377"></a> Wolde it bewreye, or dorst, or sholde konne,<br> <a name="an_378"></a> For al the good that God made under sonne --<br> <a name="an_379"></a> "That rather deye I wolde, and determyne,<br> <span class="margnote"><font color="GREEN" size="-1"><a name="an_380">380</a></font></span> As thynketh me, now stokked in prisoun,<br> <a name="an_381"></a> In wrecchidnesse, in filthe, and in vermyne,<br> <a name="an_382"></a> Caytif to cruel kyng Agamenoun;<br> <a name="an_383"></a> And this in all the temples of this town<br> <a name="an_384"></a> Upon the goddes alle, I wol the swere<br> <a name="an_385"></a> To-morwe day, if that it liketh here.<br> <a name="an_386"></a> "And that thow hast so muche ido for me<br> <a name="an_387"></a> That I ne may it nevere more disserve,<br> <a name="an_388"></a> This know I wel, al myghte I now for the<br> <a name="an_389"></a> A thousand tymes on a morwe sterve.<br> <span class="margnote"><font color="GREEN" size="-1"><a name="an_390">390</a></font></span> I kan namore, but that I wol the serve<br> <a name="an_391"></a> Right as thi sclave, whider so thow wende,<br> <a name="an_392"></a> For evere more, unto my lyves ende.<br> <a name="an_393"></a> "But here, with al myn herte, I the biseche<br> <a name="an_394"></a> That nevere in me thow deme swich folie<br> <a name="an_395"></a> As I shal seyn: me thoughte by thi speche<br> <a name="an_396"></a> That this which thow me dost for compaignie,<br> <a name="an_397"></a> I sholde wene it were a bauderye.<br> <a name="an_398"></a> I am nought wood, al if I lewed be!<br> <a name="an_399"></a> It is nought so, that woot I wel, parde!<br> <span class="margnote"><font color="GREEN" size="-1"><a name="an_400">400</a></font></span> "But he that gooth for gold or for ricchesse<br> <a name="an_401"></a> On swich message, calle hym what the list;<br> <a name="an_402"></a> And this that thow doost, calle it gentilesse,<br> <a name="an_403"></a> Compassioun, and felawship, and trist.<br> <a name="an_404"></a> Departe it so, for wyde-wher is wist<br> <a name="an_405"></a> How that ther is diversite requered<br> <a name="an_406"></a> Bytwixen thynges like, as I have lered.<br> <a name="an_407"></a> "And that thow knowe I thynke nought ne wene<br> <a name="an_408"></a> That this servise a shame be or jape,<br> <a name="an_409"></a> I have my faire suster Polixene,<br> <span class="margnote"><font color="GREEN" size="-1"><a name="an_410">410</a></font></span> Cassandre, Eleyne, or any of the frape --<br> <a name="an_411"></a> Be she nevere so fair or wel yshape,<br> <a name="an_412"></a> Tel me which thow wilt of everychone,<br> <a name="an_413"></a> To han for thyn, and lat me thanne allone.<br> <a name="an_414"></a> "But, sith thow hast don me this servyse<br> <a name="an_415"></a> My lif to save and for non hope of mede,<br> <a name="an_416"></a> So for the love of God, this grete emprise<br> <a name="an_417"></a> Perfourme it out, for now is moste nede;<br> <a name="an_418"></a> For heigh and lough, withowten any drede,<br> <a name="an_419"></a> I wol alwey thyn hestes alle kepe.<br> <span class="margnote"><font color="GREEN" size="-1"><a name="an_420">420</a></font></span> Have now good nyght, and lat us bothe slepe."<br> <a name="an_421"></a> Thus held hym ech of other wel apayed,<br> <a name="an_422"></a> That al the world ne myghte it bet amende;<br> <a name="an_423"></a> And on the morwe, whan they were arayed,<br> <a name="an_424"></a> Ech to his owen nedes gan entende.<br> <a name="an_425"></a> But Troilus, though as the fir he brende<br> <a name="an_426"></a> For sharp desir of hope and of plesaunce,<br> <a name="an_427"></a> He nought forgat his goode governaunce,<br> <a name="an_428"></a> But in hymself with manhod gan restreyne<br> <a name="an_429"></a> Ech racle dede and ech unbridled cheere,<br> <span class="margnote"><font color="GREEN" size="-1"><a name="an_430">430</a></font></span> That alle tho that lyven, soth to seyne,<br> <a name="an_431"></a> Ne sholde han wist, by word or by manere,<br> <a name="an_432"></a> What that he mente, as touchyng this matere.<br> <a name="an_433"></a> From every wight as fer as is the cloude<br> <a name="an_434"></a> He was, so wel dissimilen he koude.<br> <a name="an_435"></a> And al the while which that I yow devyse,<br> <a name="an_436"></a> This was his lif: with all his fulle myght,<br> <a name="an_437"></a> By day, he was in Martes heigh servyse --<br> <a name="an_438"></a> This is to seyn, in armes as a knyght;<br> <a name="an_439"></a> And for the more part, the longe nyght<br> <span class="margnote"><font color="GREEN" size="-1"><a name="an_440">440</a></font></span> He lay and thoughte how that he myghte serve<br> <a name="an_441"></a> His lady best, hire thonk for to deserve.<br> <a name="an_442"></a> Nil I naught swere, although he lay ful softe,<br> <a name="an_443"></a> That in his thought he nas somwhat disesed,<br> <a name="an_444"></a> Ne that he torned on his pilwes ofte,<br> <a name="an_445"></a> And wold of that hym missed han ben sesed.<br> <a name="an_446"></a> But in swich cas men is nought alwey plesed,<br> <a name="an_447"></a> For aught I woot, namore than was he;<br> <a name="an_448"></a> That kan I deme of possibilitee.<br> <a name="an_449"></a> But certeyn is, to purpos for to go,<br> <span class="margnote"><font color="GREEN" size="-1"><a name="an_450">450</a></font></span> That in this while, as writen is in geeste,<br> <a name="an_451"></a> He say his lady somtyme, and also<br> <a name="an_452"></a> She with hym spak, whan that she dorst or leste;<br> <a name="an_453"></a> And by hire bothe avys, as was the beste,<br> <a name="an_454"></a> Apoynteden full warly in this nede,<br> <a name="an_455"></a> So as they durste, how they wolde procede.<br> <a name="an_456"></a> But it was spoken in so short a wise,<br> <a name="an_457"></a> In swich await alwey, and in swich feere,<br> <a name="an_458"></a> Lest any wight devynen or devyse<br> <a name="an_459"></a> Wolde of hem two, or to it laye an ere,<br> <span class="margnote"><font color="GREEN" size="-1"><a name="an_460">460</a></font></span> That al this world so leef to hem ne were<br> <a name="an_461"></a> As that Cupide wolde hem grace sende<br> <a name="an_462"></a> To maken of hire speche aright an ende.<br> <a name="an_463"></a> But thilke litel that they spake or wroughte,<br> <a name="an_464"></a> His wise goost took ay of al swych heede,<br> <a name="an_465"></a> It semed hire he wiste what she thoughte<br> <a name="an_466"></a> Withouten word, so that it was no nede<br> <a name="an_467"></a> To bidde hym ought to doon, or ought forbeede;<br> <a name="an_468"></a> For which she thought that love, al come it late,<br> <a name="an_469"></a> Of alle joie hadde opned hire the yate.<br> <span class="margnote"><font color="GREEN" size="-1"><a name="an_470">470</a></font></span> And shortly of this proces for to pace,<br> <a name="an_471"></a> So wel his werk and wordes he bisette,<br> <a name="an_472"></a> That he so ful stood in his lady grace,<br> <a name="an_473"></a> That twenty thousand tymes, er she lette,<br> <a name="an_474"></a> She thonked God that evere she with hym mette.<br> <a name="an_475"></a> So koude he hym governe in swich servyse,<br> <a name="an_476"></a> That al the world ne myght it bet devyse.<br> <a name="an_477"></a> For whi she fond hym so discret in al,<br> <a name="an_478"></a> So secret, and of swich obeisaunce,<br> <a name="an_479"></a> That wel she felte he was to hire a wal<br> <span class="margnote"><font color="GREEN" size="-1"><a name="an_480">480</a></font></span> Of stiel, and sheld from every displesaunce;<br> <a name="an_481"></a> That to ben in his goode governaunce,<br> <a name="an_482"></a> So wis he was, she was namore afered --<br> <a name="an_483"></a> I mene, as fer as oughte ben requered.<br> <a name="an_484"></a> And Pandarus, to quike alwey the fir,<br> <a name="an_485"></a> Was evere ylike prest and diligent;<br> <a name="an_486"></a> To ese his frend was set al his desir.<br> <a name="an_487"></a> He shof ay on, he to and fro was sent;<br> <a name="an_488"></a> He lettres bar whan Troilus was absent;<br> <a name="an_489"></a> That nevere man, as in his frendes nede,<br> <span class="margnote"><font color="GREEN" size="-1"><a name="an_490">490</a></font></span> Ne bar hym bet than he, withouten drede.<br> <a name="an_491"></a> But now, paraunter, som man wayten wolde<br> <a name="an_492"></a> That every word, or soonde, or look, or cheere<br> <a name="an_493"></a> Of Troilus that I rehercen sholde,<br> <a name="an_494"></a> In al this while unto his lady deere --<br> <a name="an_495"></a> I trowe it were a long thyng for to here --<br> <a name="an_496"></a> Or of what wight that stant in swich disjoynte,<br> <a name="an_497"></a> His wordes alle, or every look, to poynte.<br> <a name="an_498"></a> For sothe, I have naught herd it don er this<br> <a name="an_499"></a> In story non, ne no man here, I wene;<br> <span class="margnote"><font color="GREEN" size="-1"><a name="an_500">500</a></font></span> And though I wolde, I koude nought, ywys;<br> <a name="an_501"></a> For ther was som epistel hem bitwene,<br> <a name="an_502"></a> That wolde, as seyth myn autour, wel contene<br> <a name="an_503"></a> Neigh half this book, of which hym liste nought write.<br> <a name="an_504"></a> How sholde I thanne a lyne of it endite?<br> <a name="an_505"></a> But to the grete effect: than sey I thus,<br> <a name="an_506"></a> That stondyng in concord and in quiete,<br> <a name="an_507"></a> Thise ilke two, Criseyde and Troilus,<br> <a name="an_508"></a> As I have told, and in this tyme swete --<br> <a name="an_509"></a> Save only often myghte they nought mete,<br> <span class="margnote"><font color="GREEN" size="-1"><a name="an_510">510</a></font></span> Ne leiser have hire speches to fulfelle --<br> <a name="an_511"></a> That it bifel right as I shal yow telle:<br> <a name="an_512"></a> That Pandarus, that evere dide his myght<br> <a name="an_513"></a> Right for the fyn that I shal speke of here,<br> <a name="an_514"></a> As for to bryngen to his hows som nyght<br> <a name="an_515"></a> His faire nece and Troilus yfere,<br> <a name="an_516"></a> Wheras at leiser al this heighe matere,<br> <a name="an_517"></a> Touchyng here love, were at the fulle upbounde,<br> <a name="an_518"></a> Hadde out of doute a tyme to it founde.<br> <a name="an_519"></a> For he with gret deliberacioun<br> <span class="margnote"><font color="GREEN" size="-1"><a name="an_520">520</a></font></span> Hadde every thyng that herto myght availle<br> <a name="an_521"></a> Forncast and put in execucioun,<br> <a name="an_522"></a> And neither left for cost ne for travaille.<br> <a name="an_523"></a> Come if hem list, hem sholde no thyng faille;<br> <a name="an_524"></a> And for to ben in ought aspied there,<br> <a name="an_525"></a> That, wiste he wel, an impossible were.<br> <a name="an_526"></a> Dredeles, it cler was in the wynd<br> <a name="an_527"></a> Of every pie and every lette-game;<br> <a name="an_528"></a> Now al is wel, for al the world is blynd<br> <a name="an_529"></a> In this matere, bothe fremde and tame.<br> <span class="margnote"><font color="GREEN" size="-1"><a name="an_530">530</a></font></span> This tymbur is al redy up to frame;<br> <a name="an_531"></a> Us lakketh nought but that we witen wolde<br> <a name="an_532"></a> A certeyn houre, in which she comen sholde.<br> <a name="an_533"></a> And Troilus, that al this purveiaunce<br> <a name="an_534"></a> Knew at the fulle, and waited on it ay,<br> <a name="an_535"></a> Hadde hereupon ek mad gret ordinaunce,<br> <a name="an_536"></a> And found his cause, and therto his aray,<br> <a name="an_537"></a> If that he were missed, nyght or day,<br> <a name="an_538"></a> Ther-while he was aboute this servyse,<br> <a name="an_539"></a> That he was gon to don his sacrifise,<br> <span class="margnote"><font color="GREEN" size="-1"><a name="an_540">540</a></font></span> And moste at swich a temple allone wake,<br> <a name="an_541"></a> Answered of Apollo for to be;<br> <a name="an_542"></a> And first to sen the holy laurer quake,<br> <a name="an_543"></a> Er that Apollo spak out of the tree,<br> <a name="an_544"></a> To telle hym next whan Grekes sholde flee --<br> <a name="an_545"></a> And forthy lette hym no man, God forbede,<br> <a name="an_546"></a> But prey Apollo helpen in this nede.<br> <a name="an_547"></a> Now is ther litel more for to doone,<br> <a name="an_548"></a> But Pandare up and, shortly for to seyne,<br> <a name="an_549"></a> Right sone upon the chaungynge of the moone,<br> <span class="margnote"><font color="GREEN" size="-1"><a name="an_550">550</a></font></span> Whan lightles is the world a nyght or tweyne,<br> <a name="an_551"></a> And that the wolken shop hym for to reyne,<br> <a name="an_552"></a> He streght o morwe unto his nece wente --<br> <a name="an_553"></a> Ye han wel herd the fyn of his entente.<br> <a name="an_554"></a> Whan he was com, he gan anon to pleye<br> <a name="an_555"></a> As he was wont, and of hymself to jape;<br> <a name="an_556"></a> And finaly he swor and gan hire seye,<br> <a name="an_557"></a> By this and that, she sholde hym nought escape,<br> <a name="an_558"></a> Ne lenger don hym after hire to cape;<br> <a name="an_559"></a> But certeynly she moste, by hire leve,<br> <span class="margnote"><font color="GREEN" size="-1"><a name="an_560">560</a></font></span> Come soupen in his hous with hym at eve.<br> <a name="an_561"></a> At which she lough, and gan hire faste excuse,<br> <a name="an_562"></a> And seyde, "It reyneth. lo, how sholde I gon?"<br> <a name="an_563"></a> "Lat be," quod he, "ne stant nought thus to muse.<br> <a name="an_564"></a> This moot be don! Ye shal be ther anon."<br> <a name="an_565"></a> So at the laste herof they fille aton,<br> <a name="an_566"></a> Or elles, softe he swor hire in hire ere,<br> <a name="an_567"></a> He nolde nevere comen ther she were.<br> <a name="an_568"></a> Soone after this, she to hym gan to rowne,<br> <a name="an_569"></a> And axed hym if Troilus were there.<br> <span class="margnote"><font color="GREEN" size="-1"><a name="an_570">570</a></font></span> He swor hire nay, for he was out of towne,<br> <a name="an_571"></a> And seyde, "Nece, I pose that he were;<br> <a name="an_572"></a> Yow thurste nevere han the more fere;<br> <a name="an_573"></a> For rather than men myghte hym ther aspie,<br> <a name="an_574"></a> Me were levere a thousand fold to dye."<br> <a name="an_575"></a> Nought list myn auctour fully to declare<br> <a name="an_576"></a> What that she thoughte whan he seyde so,<br> <a name="an_577"></a> That Troilus was out of towne yfare,<br> <a name="an_578"></a> As if he seyde therof soth or no;<br> <a name="an_579"></a> But that, withowten await, with hym to go,<br> <span class="margnote"><font color="GREEN" size="-1"><a name="an_580">580</a></font></span> She graunted hym, sith he hire that bisoughte,<br> <a name="an_581"></a> And, as his nece, obeyed as hire oughte.<br> <a name="an_582"></a> But natheles, yet gan she hym biseche,<br> <a name="an_583"></a> Although with hym to gon it was no fere,<br> <a name="an_584"></a> For to ben war of goosissh poeples speche,<br> <a name="an_585"></a> That dremen thynges whiche as nevere were,<br> <a name="an_586"></a> And wel avyse hym whom he broughte there;<br> <a name="an_587"></a> And seyde hym, "Em, syn I moste on yow triste,<br> <a name="an_588"></a> Loke al be wel, and do now as yow liste."<br> <a name="an_589"></a> He swor hire yis, by stokkes and by stones,<br> <span class="margnote"><font color="GREEN" size="-1"><a name="an_590">590</a></font></span> And by the goddes that in hevene dwelle,<br> <a name="an_591"></a> Or elles were hym levere, soule and bones,<br> <a name="an_592"></a> With Pluto kyng as depe ben in helle<br> <a name="an_593"></a> As Tantalus -- what sholde I more telle?<br> <a name="an_594"></a> Whan al was wel, he roos and took his leve,<br> <a name="an_595"></a> And she to soper com, whan it was eve,<br> <a name="an_596"></a> With a certein of hire owen men,<br> <a name="an_597"></a> And with hire faire nece Antigone,<br> <a name="an_598"></a> And other of hire wommen nyne or ten.<br> <a name="an_599"></a> But who was glad now, who, as trowe ye,<br> <span class="margnote"><font color="GREEN" size="-1"><a name="an_600">600</a></font></span> But Troilus, that stood and myght it se<br> <a name="an_601"></a> Thorughout a litel wyndow in a stewe,<br> <a name="an_602"></a> Ther he bishet syn mydnyght was in mewe,<br> <a name="an_603"></a> Unwist of every wight but of Pandare?<br> <a name="an_604"></a> But to the point: now whan that she was come,<br> <a name="an_605"></a> With alle joie and alle frendes fare<br> <a name="an_606"></a> Hire em anon in armes hath hire nome,<br> <a name="an_607"></a> And after to the soper, alle and some,<br> <a name="an_608"></a> Whan tyme was, ful softe they hem sette.<br> <a name="an_609"></a> God woot, ther was no deynte for to fette!<br> <span class="margnote"><font color="GREEN" size="-1"><a name="an_610">610</a></font></span> And after soper gonnen they to rise,<br> <a name="an_611"></a> At ese wel, with herte fresshe and glade;<br> <a name="an_612"></a> And wel was hym that koude best devyse<br> <a name="an_613"></a> To liken hire, or that hire laughen made:<br> <a name="an_614"></a> He song; she pleyde; he tolde tale of Wade.<br> <a name="an_615"></a> But at the laste, as every thyng hath ende,<br> <a name="an_616"></a> She took hire leve, and nedes wolde wende.<br> <a name="an_617"></a> But O Fortune, executrice of wierdes,<br> <a name="an_618"></a> O influences of thise hevenes hye!<br> <a name="an_619"></a> Soth is, that under God ye ben oure hierdes,<br> <span class="margnote"><font color="GREEN" size="-1"><a name="an_620">620</a></font></span> Though to us bestes ben the causez wrie.<br> <a name="an_621"></a> This mene I now: for she gan homward hye,<br> <a name="an_622"></a> But execut was al bisyde hire leve<br> <a name="an_623"></a> The goddes wil, for which she moste bleve.<br> <a name="an_624"></a> The bente moone with hire hornes pale,<br> <a name="an_625"></a> Saturne, and Jove, in Cancro joyned were,<br> <a name="an_626"></a> That swych a reyn from heven gan avale<br> <a name="an_627"></a> That every maner womman that was there<br> <a name="an_628"></a> Hadde of that smoky reyn a verray feere;<br> <a name="an_629"></a> At which Pandare tho lough, and seyde thenne,<br> <span class="margnote"><font color="GREEN" size="-1"><a name="an_630">630</a></font></span> "Now were it tyme a lady to gon henne!<br> <a name="an_631"></a> "But goode nece, if I myghte evere plese<br> <a name="an_632"></a> Yow any thyng, than prey ich yow," quod he,<br> <a name="an_633"></a> "To don myn herte as now so gret an ese<br> <a name="an_634"></a> As for to dwelle here al this nyght with me,<br> <a name="an_635"></a> For-whi this is youre owen hous, parde.<br> <a name="an_636"></a> For by my trouthe, I sey it nought a-game,<br> <a name="an_637"></a> To wende as now, it were to me a shame."<br> <a name="an_638"></a> Criseyde, which that koude as muche good<br> <a name="an_639"></a> As half a world, took hede of his preiere;<br> <span class="margnote"><font color="GREEN" size="-1"><a name="an_640">640</a></font></span> And syn it ron, and al was on a flod,<br> <a name="an_641"></a> She thoughte, "As good chep may I dwellen here,<br> <a name="an_642"></a> And graunte it gladly with a frendes chere,<br> <a name="an_643"></a> And have a thonk, as grucche and thanne abide;<br> <a name="an_644"></a> For hom to gon, it may nought wel bitide."<br> <a name="an_645"></a> "I wol," quod she, "myn uncle lief and deere;<br> <a name="an_646"></a> Syn that yow list, it skile is to be so.<br> <a name="an_647"></a> I am right glad with yow to dwellen here;<br> <a name="an_648"></a> I seyde but a-game I wolde go."<br> <a name="an_649"></a> "Iwys, graunt mercy, nece," quod he tho,<br> <span class="margnote"><font color="GREEN" size="-1"><a name="an_650">650</a></font></span> "Were it a game or no, soth for to telle,<br> <a name="an_651"></a> Now am I glad, syn that yow list to dwelle."<br> <a name="an_652"></a> Thus al is wel; but tho bigan aright<br> <a name="an_653"></a> The newe joie and al the feste agayn.<br> <a name="an_654"></a> But Pandarus, if goodly hadde he myght,<br> <a name="an_655"></a> He wolde han hyed hire to bedde fayn,<br> <a name="an_656"></a> And seyde, "Lord, this is an huge rayn!<br> <a name="an_657"></a> This were a weder for to slepen inne --<br> <a name="an_658"></a> And that I rede us soone to bygynne.<br> <a name="an_659"></a> "And nece, woot ye wher I wol yow leye,<br> <span class="margnote"><font color="GREEN" size="-1"><a name="an_660">660</a></font></span> For that we shul nat liggen far asonder,<br> <a name="an_661"></a> And for ye neither shullen, dar I seye,<br> <a name="an_662"></a> Heren noyse of reynes nor of thonder?<br> <a name="an_663"></a> By God, right in my litel closet yonder.<br> <a name="an_664"></a> And I wol in that outer hous allone<br> <a name="an_665"></a> Be wardein of youre wommen everichone.<br> <a name="an_666"></a> "And in this myddel chambre that ye se<br> <a name="an_667"></a> Shal youre wommen slepen, wel and softe;<br> <a name="an_668"></a> And there I seyde shal youreselven be;<br> <a name="an_669"></a> And if ye liggen wel to-nyght, com ofte,<br> <span class="margnote"><font color="GREEN" size="-1"><a name="an_670">670</a></font></span> And careth nought what weder is alofte.<br> <a name="an_671"></a> The wyn anon, and whan so that yow leste,<br> <a name="an_672"></a> So go we slepe: I trowe it be the beste."<br> <a name="an_673"></a> Ther nys no more, but hereafter soone,<br> <a name="an_674"></a> The voide dronke, and travers drawe anon,<br> <a name="an_675"></a> Gan every wight that hadde nought to done<br> <a name="an_676"></a> More in the place out of the chaumbre gon.<br> <a name="an_677"></a> And evere mo so sterneliche it ron,<br> <a name="an_678"></a> And blew therwith so wondirliche loude,<br> <a name="an_679"></a> That wel neigh no man heren other koude.<br> <span class="margnote"><font color="GREEN" size="-1"><a name="an_680">680</a></font></span> Tho Pandarus, hire em, right as hym oughte,<br> <a name="an_681"></a> With wommen swiche as were hire most aboute,<br> <a name="an_682"></a> Ful glad unto hire beddes syde hire broughte,<br> <a name="an_683"></a> And took his leve, and gan ful lowe loute,<br> <a name="an_684"></a> And seyde, "Here at this closet dore withoute,<br> <a name="an_685"></a> Right overthwart, youre wommen liggen alle,<br> <a name="an_686"></a> That whom yow list of hem ye may here calle."<br> <a name="an_687"></a> So whan that she was in the closet leyd,<br> <a name="an_688"></a> And alle hire wommen forth by ordinaunce<br> <a name="an_689"></a> Abedde weren, ther as I have seyd,<br> <span class="margnote"><font color="GREEN" size="-1"><a name="an_690">690</a></font></span> Ther was nomore to skippen nor to traunce,<br> <a name="an_691"></a> But boden go to bedde, with meschaunce,<br> <a name="an_692"></a> If any wight was steryng anywhere,<br> <a name="an_693"></a> And lat hem slepen that abedde were.<br> <a name="an_694"></a> But Pandarus, that wel koude ech a deel<br> <a name="an_695"></a> Th' olde daunce, and every point therinne,<br> <a name="an_696"></a> Whan that he sey that alle thyng was wel,<br> <a name="an_697"></a> He thought he wolde upon his werk bigynne,<br> <a name="an_698"></a> And gan the stuwe doore al softe unpynne;<br> <a name="an_699"></a> And stille as stoon, withouten lenger lette,<br> <span class="margnote"><font color="GREEN" size="-1"><a name="an_700">700</a></font></span> By Troilus adown right he hym sette,<br> <a name="an_701"></a> And shortly to the point right for to gon,<br> <a name="an_702"></a> Of al this werk he tolde hym word and ende,<br> <a name="an_703"></a> And seyde, "Make the redy right anon,<br> <a name="an_704"></a> For thow shalt into hevene blisse wende."<br> <a name="an_705"></a> "Now, blisful Venus, thow me grace sende!"<br> <a name="an_706"></a> Quod Troilus, "For nevere yet no nede<br> <a name="an_707"></a> Hadde ich er now, ne halvendel the drede."<br> <a name="an_708"></a> Quod Pandarus, "Ne drede the nevere a deel,<br> <a name="an_709"></a> For it shal be right as thow wolt desire;<br> <span class="margnote"><font color="GREEN" size="-1"><a name="an_710">710</a></font></span> So thryve I, this nyght shal I make it weel,<br> <a name="an_711"></a> Or casten al the gruwel in the fire."<br> <a name="an_712"></a> "Yet, blisful Venus, this nyght thow me enspire,"<br> <a name="an_713"></a> Quod Troilus, "As wys as I the serve,<br> <a name="an_714"></a> And evere bet and bet shal, til I sterve.<br> <a name="an_715"></a> "And if ich hadde, O Venus ful of myrthe,<br> <a name="an_716"></a> Aspectes badde of Mars or of Saturne,<br> <a name="an_717"></a> Or thow combust or let were in my birthe,<br> <a name="an_718"></a> Thy fader prey al thilke harm disturne<br> <a name="an_719"></a> Of grace, and that I glad ayein may turne,<br> <span class="margnote"><font color="GREEN" size="-1"><a name="an_720">720</a></font></span> For love of hym thow lovedest in the shawe --<br> <a name="an_721"></a> I meene Adoun, that with the boor was slawe.<br> <a name="an_722"></a> "O Jove ek, for the love of faire Europe,<br> <a name="an_723"></a> The which in forme of bole awey thow fette,<br> <a name="an_724"></a> Now help! O Mars, thow with thi blody cope,<br> <a name="an_725"></a> For love of Cipris, thow me nought ne lette!<br> <a name="an_726"></a> O Phebus, thynk whan Dane hireselven shette<br> <a name="an_727"></a> Under the bark, and laurer wax for drede;<br> <a name="an_728"></a> Yet for hire love, O help now at this nede!<br> <a name="an_729"></a> "Mercurie, for the love of Hierse eke,<br> <span class="margnote"><font color="GREEN" size="-1"><a name="an_730">730</a></font></span> For which Pallas was with Aglawros wroth,<br> <a name="an_731"></a> Now help! And ek Diane, I the biseke<br> <a name="an_732"></a> That this viage be nought to the looth!<br> <a name="an_733"></a> O fatal sustren which, er any cloth<br> <a name="an_734"></a> Me shapen was, my destine me sponne,<br> <a name="an_735"></a> So helpeth to this werk that is bygonne!"<br> <a name="an_736"></a> Quod Pandarus, "Thow wrecched mouses herte,<br> <a name="an_737"></a> Artow agast so that she wol the bite?<br> <a name="an_738"></a> Wy! Don this furred cloke upon thy sherte,<br> <a name="an_739"></a> And folwe me, for I wol have the wite.<br> <span class="margnote"><font color="GREEN" size="-1"><a name="an_740">740</a></font></span> But bid, and lat me gon biforn a lite."<br> <a name="an_741"></a> And with that word he gan undon a trappe,<br> <a name="an_742"></a> And Troilus he brought in by the lappe.<br> <a name="an_743"></a> The sterne wynd so loude gan to route<br> <a name="an_744"></a> That no wight oother noise myghte heere;<br> <a name="an_745"></a> And they that layen at the dore withoute,<br> <a name="an_746"></a> Ful sikerly they slepten alle yfere;<br> <a name="an_747"></a> And Pandarus, with a ful sobre cheere,<br> <a name="an_748"></a> Goth to the dore anon, withouten lette,<br> <a name="an_749"></a> Ther as they laye, and softely it shette.<br> <span class="margnote"><font color="GREEN" size="-1"><a name="an_750">750</a></font></span> And as he com ayeynward pryvely,<br> <a name="an_751"></a> His nece awook, and axed, "Who goth there?"<br> <a name="an_752"></a> "My dere nece," quod he, "it am I.<br> <a name="an_753"></a> Ne wondreth nought, ne have of it no fere."<br> <a name="an_754"></a> And ner he com and seyde hire in hire ere,<br> <a name="an_755"></a> "No word, for love of God, I yow biseche!<br> <a name="an_756"></a> Lat no wight risen and heren of oure speche."<br> <a name="an_757"></a> "What, which wey be ye comen, benedicite?"<br> <a name="an_758"></a> Quod she; "And how, unwist of hem alle?"<br> <a name="an_759"></a> "Here at this secre trappe-dore," quod he.<br> <span class="margnote"><font color="GREEN" size="-1"><a name="an_760">760</a></font></span> Quod tho Criseyde, "Lat me som wight calle!"<br> <a name="an_761"></a> "I! God forbede that it sholde falle,"<br> <a name="an_762"></a> Quod Pandarus, "that ye swich folye wroughte!<br> <a name="an_763"></a> They myghte demen thyng they nevere er thoughte.<br> <a name="an_764"></a> "It is nought good a slepyng hound to wake,<br> <a name="an_765"></a> Ne yeve a wight a cause to devyne:<br> <a name="an_766"></a> Youre wommen slepen alle, I undertake,<br> <a name="an_767"></a> So that, for hem, the hous men myghte myne,<br> <a name="an_768"></a> And slepen wollen til the sonne shyne.<br> <a name="an_769"></a> And whan my tale brought is to an ende,<br> <span class="margnote"><font color="GREEN" size="-1"><a name="an_770">770</a></font></span> Unwist, right as I com, so wol I wende.<br> <a name="an_771"></a> "Now, nece myn, ye shul wel understonde,"<br> <a name="an_772"></a> Quod he, "so as ye wommen demen alle,<br> <a name="an_773"></a> That for to holde in love a man in honde,<br> <a name="an_774"></a> And hym hire lief and deere herte calle,<br> <a name="an_775"></a> And maken hym an howve above a calle --<br> <a name="an_776"></a> I meene, as love another in this while --<br> <a name="an_777"></a> She doth hireself a shame and hym a gyle.<br> <a name="an_778"></a> "Now, wherby that I telle yow al this:<br> <a name="an_779"></a> Ye woot youreself, as wel as any wight,<br> <span class="margnote"><font color="GREEN" size="-1"><a name="an_780">780</a></font></span> How that youre love al fully graunted is<br> <a name="an_781"></a> To Troilus, the worthieste knyght,<br> <a name="an_782"></a> Oon of this world, and therto trouthe yplight,<br> <a name="an_783"></a> That, but it were on hym along, ye nolde<br> <a name="an_784"></a> Hym nevere falsen while ye lyven sholde.<br> <a name="an_785"></a> "Now stant it thus, that sith I fro yow wente,<br> <a name="an_786"></a> This Troilus, right platly for to seyn,<br> <a name="an_787"></a> Is thorugh a goter, by a pryve wente,<br> <a name="an_788"></a> Into my chaumbre come in al this reyn,<br> <a name="an_789"></a> Unwist of every manere wight, certeyn,<br> <span class="margnote"><font color="GREEN" size="-1"><a name="an_790">790</a></font></span> Save of myself, as wisly have I joye,<br> <a name="an_791"></a> And by that feith I shal Priam of Troie.<br> <a name="an_792"></a> "And he is come in swich peyne and distresse<br> <a name="an_793"></a> That, but he be al fully wood by this,<br> <a name="an_794"></a> He sodeynly mot falle into wodnesse,<br> <a name="an_795"></a> But if God helpe; and cause whi this is.<br> <a name="an_796"></a> He seith hym told is of a frend of his,<br> <a name="an_797"></a> How that ye sholden love oon hatte Horaste;<br> <a name="an_798"></a> For sorwe of which this nyght shal ben his laste."<br> <a name="an_799"></a> Criseyde, which that al this wonder herde,<br> <span class="margnote"><font color="GREEN" size="-1"><a name="an_800">800</a></font></span> Gan sodeynly aboute hire herte colde,<br> <a name="an_801"></a> And with a sik she sorwfully answerde,<br> <a name="an_802"></a> "Allas! I wende, whoso tales tolde,<br> <a name="an_803"></a> My deere herte wolde me nought holde<br> <a name="an_804"></a> So lightly fals! Allas, conceytes wronge,<br> <a name="an_805"></a> What harm they don! For now lyve I to longe!<br> <a name="an_806"></a> "Horaste! Allas, and falsen Troilus?<br> <a name="an_807"></a> I knowe hym nought, God helpe me so!" quod she.<br> <a name="an_808"></a> "Allas, what wikked spirit tolde hym thus?<br> <a name="an_809"></a> Now certes, em, tomorwe and I hym se,<br> <span class="margnote"><font color="GREEN" size="-1"><a name="an_810">810</a></font></span> I shal therof as ful excusen me,<br> <a name="an_811"></a> As evere dide womman, if hym like."<br> <a name="an_812"></a> And with that word she gan ful soore sike.<br> <a name="an_813"></a> "O God," quod she, "so worldly selynesse,<br> <a name="an_814"></a> Which clerkes callen fals felicitee,<br> <a name="an_815"></a> Imedled is with many a bitternesse!<br> <a name="an_816"></a> Ful angwissous than is, God woot," quod she,<br> <a name="an_817"></a> "Condicioun of veyn prosperitee:<br> <a name="an_818"></a> For either joies comen nought yfeere,<br> <a name="an_819"></a> Or elles no wight hath hem alwey here.<br> <span class="margnote"><font color="GREEN" size="-1"><a name="an_820">820</a></font></span> "O brotel wele of mannes joie unstable!<br> <a name="an_821"></a> With what wight so thow be, or how thow pleye,<br> <a name="an_822"></a> Either he woot that thow, joie, art muable,<br> <a name="an_823"></a> Or woot it nought; it mot ben oon of tweye.<br> <a name="an_824"></a> Now if he woot it nought, how may he seye<br> <a name="an_825"></a> That he hath verray joie and selynesse,<br> <a name="an_826"></a> That is of ignoraunce ay in derknesse?<br> <a name="an_827"></a> "Now if he woot that joie is transitorie,<br> <a name="an_828"></a> As every joye of worldly thyng mot flee,<br> <a name="an_829"></a> Than every tyme he that hath in memorie,<br> <span class="margnote"><font color="GREEN" size="-1"><a name="an_830">830</a></font></span> The drede of lesyng maketh hym that he<br> <a name="an_831"></a> May in no perfit selynesse be;<br> <a name="an_832"></a> And if to lese his joie he sette a myte,<br> <a name="an_833"></a> Than semeth it that joie is worth ful lite.<br> <a name="an_834"></a> "Wherfore I wol diffyne in this matere,<br> <a name="an_835"></a> That trewely, for aught I kan espie,<br> <a name="an_836"></a> Ther is no verray weele in this world heere.<br> <a name="an_837"></a> But O thow wikked serpent, jalousie,<br> <a name="an_838"></a> Thow mysbyleved envyous folie,<br> <a name="an_839"></a> Why hastow Troilus mad to me untriste,<br> <span class="margnote"><font color="GREEN" size="-1"><a name="an_840">840</a></font></span> That nevere yet agylte hym, that I wiste?"<br> <a name="an_841"></a> Quod Pandarus, "Thus fallen is this cas --"<br> <a name="an_842"></a> "Wy! Uncle myn," quod she, "who tolde hym this?<br> <a name="an_843"></a> Why doth my deere herte thus, allas?"<br> <a name="an_844"></a> "Ye woot, ye, nece myn," quod he, "what is.<br> <a name="an_845"></a> I hope al shal be wel that is amys,<br> <a name="an_846"></a> For ye may quenche al this, if that yow leste --<br> <a name="an_847"></a> And doth right so, for I holde it the beste."<br> <a name="an_848"></a> "So shal I do to-morwe, ywys," quod she,<br> <a name="an_849"></a> "And God toforn, so that it shal suffise."<br> <span class="margnote"><font color="GREEN" size="-1"><a name="an_850">850</a></font></span> "To-morwe? Allas, that were a fair!" quod he;<br> <a name="an_851"></a> "Nay, nay, it may nat stonden in this wise,<br> <a name="an_852"></a> For, nece myn, thus writen clerkes wise,<br> <a name="an_853"></a> That peril is with drecchyng in ydrawe;<br> <a name="an_854"></a> Nay, swiche abodes ben nought worth an hawe.<br> <a name="an_855"></a> "Nece, alle thyng hath tyme, I dar avowe;<br> <a name="an_856"></a> For whan a chaumbre afire is or an halle,<br> <a name="an_857"></a> Wel more nede is, it sodeynly rescowe<br> <a name="an_858"></a> Than to dispute and axe amonges alle<br> <a name="an_859"></a> How this candel in the strawe is falle.<br> <span class="margnote"><font color="GREEN" size="-1"><a name="an_860">860</a></font></span> A, benedicite! For al among that fare<br> <a name="an_861"></a> The harm is don, and fare-wel feldefare!<br> <a name="an_862"></a> "And nece myn -- ne take it naught agrief --<br> <a name="an_863"></a> If that ye suffre hym al nyght in this wo,<br> <a name="an_864"></a> God help me so, ye hadde hym nevere lief!<br> <a name="an_865"></a> That dar I seyn, now ther is but we two.<br> <a name="an_866"></a> But wel I woot that ye wol nat do so;<br> <a name="an_867"></a> Ye ben to wys to doon so gret folie,<br> <a name="an_868"></a> To putte his lif al nyght in jupertie."<br> <a name="an_869"></a> "Hadde I hym nevere lief? by God, I weene<br> <span class="margnote"><font color="GREEN" size="-1"><a name="an_870">870</a></font></span> Ye hadde nevere thyng so lief!" quod she.<br> <a name="an_871"></a> "Now by my thrift," quod he, "that shal be seene!<br> <a name="an_872"></a> For syn ye make this ensaumple of me,<br> <a name="an_873"></a> If ich al nyght wolde hym in sorwe se,<br> <a name="an_874"></a> For al the tresour in the town of Troie,<br> <a name="an_875"></a> I bidde God I nevere mote have joie.<br> <a name="an_876"></a> "Now loke thanne, if ye that ben his love<br> <a name="an_877"></a> Shul putte his lif al night in jupertie<br> <a name="an_878"></a> For thyng of nought, now by that God above,<br> <a name="an_879"></a> Naught oonly this delay comth of folie,<br> <span class="margnote"><font color="GREEN" size="-1"><a name="an_880">880</a></font></span> But of malice, if that I shal naught lie.<br> <a name="an_881"></a> What! Platly, and ye suffre hym in destresse,<br> <a name="an_882"></a> Ye neyther bounte don ne gentilesse."<br> <a name="an_883"></a> Quod tho Criseyde, "Wol ye don o thyng<br> <a name="an_884"></a> And ye therwith shal stynte al his disese?<br> <a name="an_885"></a> Have heere, and bereth hym this blewe ryng,<br> <a name="an_886"></a> For ther is nothyng myghte hym bettre plese,<br> <a name="an_887"></a> Save I myself, ne more hys herte apese;<br> <a name="an_888"></a> And sey my deere herte that his sorwe<br> <a name="an_889"></a> Is causeles; that shal be sene to-morwe."<br> <span class="margnote"><font color="GREEN" size="-1"><a name="an_890">890</a></font></span> "A ryng?" quod he, "Ye haselwodes shaken!<br> <a name="an_891"></a> Ye, nece myn, that ryng moste han a stoon<br> <a name="an_892"></a> That myghte dede men alyve maken;<br> <a name="an_893"></a> And swich a ryng trowe I that ye have non.<br> <a name="an_894"></a> Discrecioun out of youre hed is gon;<br> <a name="an_895"></a> That fele I now," quod he, "and that is routhe.<br> <a name="an_896"></a> O tyme ilost, wel maistow corsen slouthe!<br> <a name="an_897"></a> "Woot ye not wel that noble and heigh corage<br> <a name="an_898"></a> Ne sorweth nought, ne stynteth ek, for lite?<br> <a name="an_899"></a> But if a fool were in a jalous rage,<br> <span class="margnote"><font color="GREEN" size="-1"><a name="an_900">900</a></font></span> I nolde setten at his sorwe a myte,<br> <a name="an_901"></a> But feffe hym with a fewe wordes white<br> <a name="an_902"></a> Anothir day, whan that I myghte hym fynde;<br> <a name="an_903"></a> But this thyng stant al in another kynde.<br> <a name="an_904"></a> "This is so gentil and so tendre of herte<br> <a name="an_905"></a> That with his deth he wol his sorwes wreke;<br> <a name="an_906"></a> For trusteth wel, how sore that hym smerte,<br> <a name="an_907"></a> He wol to yow no jalous wordes speke.<br> <a name="an_908"></a> And forthi, nece, er that his herte breke,<br> <a name="an_909"></a> So speke youreself to hym of this matere,<br> <span class="margnote"><font color="GREEN" size="-1"><a name="an_910">910</a></font></span> For with o word ye may his herte stere.<br> <a name="an_911"></a> "Now have I told what peril he is inne,<br> <a name="an_912"></a> And his comynge unwist is to every wight;<br> <a name="an_913"></a> Ne, parde, harm may ther be non, ne synne:<br> <a name="an_914"></a> I wol myself be with yow al this nyght.<br> <a name="an_915"></a> Ye knowe ek how it is youre owen knyght,<br> <a name="an_916"></a> And that bi right ye moste upon hym triste,<br> <a name="an_917"></a> And I al prest to fecche hym whan yow liste."<br> <a name="an_918"></a> This accident so pitous was to here,<br> <a name="an_919"></a> And ek so like a sooth at prime face,<br> <span class="margnote"><font color="GREEN" size="-1"><a name="an_920">920</a></font></span> And Troilus hire knyght to hir so deere,<br> <a name="an_921"></a> His prive comyng, and the siker place,<br> <a name="an_922"></a> That though that she did hym as thanne a grace,<br> <a name="an_923"></a> Considered alle thynges as they stoode,<br> <a name="an_924"></a> No wonder is, syn she did al for goode.<br> <a name="an_925"></a> Criseyde answerde, "As wisly God at reste<br> <a name="an_926"></a> My soule brynge, as me is for hym wo!<br> <a name="an_927"></a> And em, iwis, fayn wolde I don the beste,<br> <a name="an_928"></a> If that ich hadde grace to do so;<br> <a name="an_929"></a> But whether that ye dwelle or for hym go,<br> <span class="margnote"><font color="GREEN" size="-1"><a name="an_930">930</a></font></span> I am, til God me bettre mynde sende,<br> <a name="an_931"></a> At dulcarnoun, right at my wittes ende."<br> <a name="an_932"></a> Quod Pandarus, "Yee, nece, wol ye here?<br> <a name="an_933"></a> Dulcarnoun called is `flemyng of wrecches':<br> <a name="an_934"></a> It semeth hard, for wrecches wol nought lere,<br> <a name="an_935"></a> For verray slouthe or other wilfull tecches;<br> <a name="an_936"></a> This seyd by hem that ben nought worth two fecches;<br> <a name="an_937"></a> But ye ben wis, and that we han on honde<br> <a name="an_938"></a> Nis neither hard, ne skilful to withstonde."<br> <a name="an_939"></a> "Than, em," quod she, "doth herof as yow list.<br> <span class="margnote"><font color="GREEN" size="-1"><a name="an_940">940</a></font></span> But er he com, I wil up first arise,<br> <a name="an_941"></a> And for the love of God, syn al my trist<br> <a name="an_942"></a> Is on yow two, and ye ben bothe wise,<br> <a name="an_943"></a> So werketh now in so discret a wise<br> <a name="an_944"></a> That I honour may have, and he plesaunce:<br> <a name="an_945"></a> For I am here al in youre governaunce."<br> <a name="an_946"></a> "That is wel seyd," quod he, "my nece deere.<br> <a name="an_947"></a> Ther good thrift on that wise gentil herte!<br> <a name="an_948"></a> But liggeth stille, and taketh hym right here --<br> <a name="an_949"></a> It nedeth nought no ferther for hym sterte.<br> <span class="margnote"><font color="GREEN" size="-1"><a name="an_950">950</a></font></span> And ech of yow ese otheres sorwes smerte,<br> <a name="an_951"></a> For love of God! And Venus, I the herye;<br> <a name="an_952"></a> For soone hope I we shul ben alle merye."<br> <a name="an_953"></a> This Troilus ful soone on knees hym sette<br> <a name="an_954"></a> Ful sobrely, right be hyre beddes hed,<br> <a name="an_955"></a> And in his beste wyse his lady grette.<br> <a name="an_956"></a> But Lord, so she wex sodeynliche red!<br> <a name="an_957"></a> Ne though men sholde smyten of hire hed,<br> <a name="an_958"></a> She kouth. nought a word aright out brynge<br> <a name="an_959"></a> So sodeynly, for his sodeyn comynge.<br> <span class="margnote"><font color="GREEN" size="-1"><a name="an_960">960</a></font></span> But Pandarus, that so wel koude feele<br> <a name="an_961"></a> In every thyng, to pleye anon bigan,<br> <a name="an_962"></a> And seyde, "Nece, se how this lord kan knele!<br> <a name="an_963"></a> Now for youre trouthe, se this gentil man!"<br> <a name="an_964"></a> And with that word he for a quysshen ran,<br> <a name="an_965"></a> And seyde, "Kneleth now, while that yow leste;<br> <a name="an_966"></a> There God youre hertes brynge soone at reste!"<br> <a name="an_967"></a> Kan I naught seyn, for she bad hym nought rise,<br> <a name="an_968"></a> If sorwe it putte out of hire remembraunce,<br> <a name="an_969"></a> Or elles that she took it in the wise<br> <span class="margnote"><font color="GREEN" size="-1"><a name="an_970">970</a></font></span> Of dewete, as for his observaunce;<br> <a name="an_971"></a> But wel fynde I she dede hym this plesaunce,<br> <a name="an_972"></a> That she hym kiste, although she siked sore,<br> <a name="an_973"></a> And bad hym sitte adown withouten more.<br> <a name="an_974"></a> Quod Pandarus, "Now wol ye wel bigynne.<br> <a name="an_975"></a> Now doth hym sitte, goode nece deere,<br> <a name="an_976"></a> Upon youre beddes syde al ther withinne,<br> <a name="an_977"></a> That ech of yow the bet may other heere."<br> <a name="an_978"></a> And with that word he drow hym to the feere,<br> <a name="an_979"></a> And took a light, and fond his contenaunce,<br> <span class="margnote"><font color="GREEN" size="-1"><a name="an_980">980</a></font></span> As for to looke upon an old romaunce.<br> <a name="an_981"></a> Criseyde, that was Troilus lady right,<br> <a name="an_982"></a> And cler stood on a ground of sikernesse,<br> <a name="an_983"></a> Al thoughte she hire servant and hire knyght<br> <a name="an_984"></a> Ne sholde of right non untrouthe in hire gesse,<br> <a name="an_985"></a> Yet natheles, considered his distresse,<br> <a name="an_986"></a> And that love is in cause of swich folie,<br> <a name="an_987"></a> Thus to hym spak she of his jalousie:<br> <a name="an_988"></a> "Lo, herte myn, as wolde the excellence<br> <a name="an_989"></a> Of love, ayeins the which that no man may --<br> <span class="margnote"><font color="GREEN" size="-1"><a name="an_990">990</a></font></span> Ne oughte ek -- goodly make resistence,<br> <a name="an_991"></a> And ek bycause I felte wel and say<br> <a name="an_992"></a> Youre grete trouthe and servise every day,<br> <a name="an_993"></a> And that youre herte al myn was, soth to seyne,<br> <a name="an_994"></a> This drof me for to rewe upon youre peyne.<br> <a name="an_995"></a> "And youre goodnesse have I founde alwey yit,<br> <a name="an_996"></a> Of which, my deere herte and al my knyght,<br> <a name="an_997"></a> I thonke it yow, as fer as I have wit,<br> <a name="an_998"></a> Al kan I nought as muche as it were right;<br> <a name="an_999"></a> And I, emforth my connyng and my might,<br> <span class="margnote"><font color="GREEN" size="-1"><a name="an_1000">1000</a></font></span> Have and ay shal, how sore that me smerte,<br> <a name="an_1001"></a> Ben to yow trewe and hool with al myn herte,<br> <a name="an_1002"></a> "And dredeles, that shal be founde at preve.<br> <a name="an_1003"></a> But, herte myn, what al this is to seyne<br> <a name="an_1004"></a> Shal wel be told, so that ye nought yow greve,<br> <a name="an_1005"></a> Though I to yow right on youreself compleyne,<br> <a name="an_1006"></a> For therwith mene I fynaly the peyne<br> <a name="an_1007"></a> That halt youre herte and myn in hevynesse<br> <a name="an_1008"></a> Fully to slen, and every wrong redresse.<br> <a name="an_1009"></a> "My goode myn, noot I for-why ne how<br> <span class="margnote"><font color="GREEN" size="-1"><a name="an_1010">1010</a></font></span> That jalousie, allas, that wikked wyvere,<br> <a name="an_1011"></a> Thus causeles is cropen into yow,<br> <a name="an_1012"></a> The harm of which I wolde fayn delyvere.<br> <a name="an_1013"></a> Allas, that he, al hool or of hym slyvere,<br> <a name="an_1014"></a> Shuld han his refut in so digne a place;<br> <a name="an_1015"></a> Ther Jove hym sone out of youre herte arace!<br> <a name="an_1016"></a> "But O, thow Jove, O auctour of nature,<br> <a name="an_1017"></a> Is this an honour to thi deyte,<br> <a name="an_1018"></a> That folk ungiltif suffren hire injure,<br> <a name="an_1019"></a> And who that giltif is, al quyt goth he?<br> <span class="margnote"><font color="GREEN" size="-1"><a name="an_1020">1020</a></font></span> O, were it lefull for to pleyn on the,<br> <a name="an_1021"></a> That undeserved suffrest jalousie,<br> <a name="an_1022"></a> Of that I wolde upon the pleyne and crie!<br> <a name="an_1023"></a> "Ek al my wo is this, that folk now usen<br> <a name="an_1024"></a> To seyn right thus, `Ye, jalousie is love!'<br> <a name="an_1025"></a> And wolde a busshel venym al excusen,<br> <a name="an_1026"></a> For that o greyn of love is on it shove.<br> <a name="an_1027"></a> But that woot heighe God that sit above,<br> <a name="an_1028"></a> If it be likkere love, or hate, or grame;<br> <a name="an_1029"></a> And after that, it oughte bere his name.<br> <span class="margnote"><font color="GREEN" size="-1"><a name="an_1030">1030</a></font></span> "But certeyn is, som manere jalousie<br> <a name="an_1031"></a> Is excusable more than som, iwys;<br> <a name="an_1032"></a> As whan cause is, and som swich fantasie<br> <a name="an_1033"></a> With piete so wel repressed is<br> <a name="an_1034"></a> That it unnethe doth or seyth amys,<br> <a name="an_1035"></a> But goodly drynketh up al his distresse --<br> <a name="an_1036"></a> And that excuse I, for the gentilesse;<br> <a name="an_1037"></a> "And som so ful of furie is and despit<br> <a name="an_1038"></a> That it sourmounteth his repressioun.<br> <a name="an_1039"></a> But herte myn, ye be nat in that plit,<br> <span class="margnote"><font color="GREEN" size="-1"><a name="an_1040">1040</a></font></span> That thonke I God; for which youre passioun<br> <a name="an_1041"></a> I wol nought calle it but illusioun<br> <a name="an_1042"></a> Of habundaunce of love and besy cure,<br> <a name="an_1043"></a> That doth youre herte this disese endure.<br> <a name="an_1044"></a> "Of which I am right sory but nought wroth;<br> <a name="an_1045"></a> But, for my devoir and youre hertes reste,<br> <a name="an_1046"></a> Wherso yow list, by ordal or by oth,<br> <a name="an_1047"></a> By sort, or in what wise so yow leste,<br> <a name="an_1048"></a> For love of God, lat preve it for the beste;<br> <a name="an_1049"></a> And if that I be giltif, do me deye!<br> <span class="margnote"><font color="GREEN" size="-1"><a name="an_1050">1050</a></font></span> Allas, what myght I more don or seye?"<br> <a name="an_1051"></a> With that a fewe brighte teris newe<br> <a name="an_1052"></a> Owt of hire eighen fille, and thus she seyde,<br> <a name="an_1053"></a> "Now God, thow woost, in thought ne dede untrewe<br> <a name="an_1054"></a> To Troilus was nevere yet Criseyde."<br> <a name="an_1055"></a> With that here heed down in the bed she leyde,<br> <a name="an_1056"></a> And with the sheete it wreigh, and sighte soore,<br> <a name="an_1057"></a> And held hire pees; nought o word spak she more.<br> <a name="an_1058"></a> But now help God to quenchen al this sorwe!<br> <a name="an_1059"></a> So hope I that he shal, for he best may.<br> <span class="margnote"><font color="GREEN" size="-1"><a name="an_1060">1060</a></font></span> For I have seyn of a ful misty morwe<br> <a name="an_1061"></a> Folowen ful ofte a myrie someris day;<br> <a name="an_1062"></a> And after wynter foloweth grene May;<br> <a name="an_1063"></a> Men sen alday, and reden ek in stories,<br> <a name="an_1064"></a> That after sharpe shoures ben victories.<br> <a name="an_1065"></a> This Troilus, whan he hire wordes herde,<br> <a name="an_1066"></a> Have ye no care, hym liste nought to slepe;<br> <a name="an_1067"></a> For it thoughte hym no strokes of a yerde<br> <a name="an_1068"></a> To heere or seen Criseyde, his lady, wepe;<br> <a name="an_1069"></a> But wel he felt aboute his herte crepe,<br> <span class="margnote"><font color="GREEN" size="-1"><a name="an_1070">1070</a></font></span> For everi tere which that Criseyde asterte,<br> <a name="an_1071"></a> The crampe of deth to streyne hym by the herte.<br> <a name="an_1072"></a> And in his mynde he gan the tyme acorse<br> <a name="an_1073"></a> That he com there, and that, that he was born;<br> <a name="an_1074"></a> For now is wikke torned into worse,<br> <a name="an_1075"></a> And al that labour he hath don byforn,<br> <a name="an_1076"></a> He wende it lost; he thoughte he nas but lorn.<br> <a name="an_1077"></a> "O Pandarus," thoughte he, "allas, thi wile<br> <a name="an_1078"></a> Serveth of nought, so weylaway the while!"<br> <a name="an_1079"></a> And therwithal he heng adown the heed,<br> <span class="margnote"><font color="GREEN" size="-1"><a name="an_1080">1080</a></font></span> And fil on knees, and sorwfully he sighte.<br> <a name="an_1081"></a> What myghte he seyn? He felte he nas but deed,<br> <a name="an_1082"></a> For wroth was she that sholde his sorwes lighte.<br> <a name="an_1083"></a> But natheles, whan that he speken myghte,<br> <a name="an_1084"></a> Than seyde he thus, "God woot that of this game,<br> <a name="an_1085"></a> Whan al is wist, than am I nought to blame."<br> <a name="an_1086"></a> Therwith the sorwe so his herte shette<br> <a name="an_1087"></a> That from his eyen fil there nought a tere,<br> <a name="an_1088"></a> And every spirit his vigour in knette,<br> <a name="an_1089"></a> So they astoned or oppressed were.<br> <span class="margnote"><font color="GREEN" size="-1"><a name="an_1090">1090</a></font></span> The felyng of his sorwe, or of his fere,<br> <a name="an_1091"></a> Or of aught elles, fled was out of towne;<br> <a name="an_1092"></a> And down he fel al sodeynly a-swowne.<br> <a name="an_1093"></a> This was no litel sorwe for to se;<br> <a name="an_1094"></a> But al was hust, and Pandare up as faste;<br> <a name="an_1095"></a> "O nece, pes, or we be lost!" quod he,<br> <a name="an_1096"></a> "Beth naught agast!" But certeyn, at the laste,<br> <a name="an_1097"></a> For this or that, he into bed hym caste,<br> <a name="an_1098"></a> And seyde, "O thef, is this a mannes herte?"<br> <a name="an_1099"></a> And of he rente al to his bare sherte,<br> <span class="margnote"><font color="GREEN" size="-1"><a name="an_1100">1100</a></font></span> And seyde, "Nece, but ye helpe us now,<br> <a name="an_1101"></a> Allas, youre owen Troilus is lorn!"<br> <a name="an_1102"></a> "Iwis, so wolde I, and I wiste how,<br> <a name="an_1103"></a> Ful fayn," quod she. "Allas, that I was born"!<br> <a name="an_1104"></a> "Yee, nece, wol ye pullen out the thorn<br> <a name="an_1105"></a> That stiketh in his herte?" quod Pandare.<br> <a name="an_1106"></a> "Sey `Al foryeve,' and stynt is al this fare!"<br> <a name="an_1107"></a> "Ye, that to me," quod she, "ful levere were<br> <a name="an_1108"></a> Than al the good the sonne aboute gooth."<br> <a name="an_1109"></a> And therwithal she swor hym in his ere,<br> <span class="margnote"><font color="GREEN" size="-1"><a name="an_1110">1110</a></font></span> "Iwys, my deere herte, I am nought wroth,<br> <a name="an_1111"></a> Have here my trouthe!" -- and many an other oth.<br> <a name="an_1112"></a> "Now speke to me, for it am I, Criseyde!"<br> <a name="an_1113"></a> But al for nought; yit myght he nought abreyde.<br> <a name="an_1114"></a> Therwith his pous and paumes of his hondes<br> <a name="an_1115"></a> They gan to frote, and wete his temples tweyne;<br> <a name="an_1116"></a> And to deliveren hym fro bittre bondes<br> <a name="an_1117"></a> She ofte hym kiste; and shortly for to seyne,<br> <a name="an_1118"></a> Hym to revoken she did al hire peyne;<br> <a name="an_1119"></a> And at the laste, he gan his breth to drawe,<br> <span class="margnote"><font color="GREEN" size="-1"><a name="an_1120">1120</a></font></span> And of his swough sone after that adawe,<br> <a name="an_1121"></a> And gan bet mynde and reson to hym take,<br> <a name="an_1122"></a> But wonder soore he was abayst, iwis;<br> <a name="an_1123"></a> And with a sik, whan he gan bet awake,<br> <a name="an_1124"></a> He seyde, "O mercy, God, what thyng is this?"<br> <a name="an_1125"></a> "Why do ye with youreselven thus amys?"<br> <a name="an_1126"></a> Quod tho Criseyde, "Is this a mannes game?<br> <a name="an_1127"></a> What, Troilus, wol ye do thus for shame?"<br> <a name="an_1128"></a> And therwithal hire arm over hym she leyde,<br> <a name="an_1129"></a> And al foryaf, and ofte tyme hym keste.<br> <span class="margnote"><font color="GREEN" size="-1"><a name="an_1130">1130</a></font></span> He thonked hire, and to hire spak, and seyde<br> <a name="an_1131"></a> As fil to purpos for his herte reste;<br> <a name="an_1132"></a> And she to that answerde hym as hire leste,<br> <a name="an_1133"></a> And with hire goodly wordes hym disporte<br> <a name="an_1134"></a> She gan, and ofte his sorwes to comforte.<br> <a name="an_1135"></a> Quod Pandarus, "For aught I kan aspien,<br> <a name="an_1136"></a> This light, nor I, ne serven here of nought.<br> <a name="an_1137"></a> Light is nought good for sike folkes yen!<br> <a name="an_1138"></a> But, for the love of God, syn ye ben brought<br> <a name="an_1139"></a> In thus good plit, lat now no hevy thought<br> <span class="margnote"><font color="GREEN" size="-1"><a name="an_1140">1140</a></font></span> Ben hangyng in the hertes of yow tweye" --<br> <a name="an_1141"></a> And bar the candel to the chymeneye.<br> <a name="an_1142"></a> Soone after this, though it no nede were,<br> <a name="an_1143"></a> Whan she swiche othes as hire leste devyse<br> <a name="an_1144"></a> Hadde of hym take, hire thoughte tho no fere,<br> <a name="an_1145"></a> Ne cause ek non to bidde hym thennes rise.<br> <a name="an_1146"></a> Yet lasse thyng than othes may suffise<br> <a name="an_1147"></a> In many a cas, for every wyght, I gesse,<br> <a name="an_1148"></a> That loveth wel, meneth but gentilesse.<br> <a name="an_1149"></a> But in effect she wolde wite anon<br> <span class="margnote"><font color="GREEN" size="-1"><a name="an_1150">1150</a></font></span> Of what man, and ek wheer, and also why<br> <a name="an_1151"></a> He jalous was, syn ther was cause non;<br> <a name="an_1152"></a> And ek the sygne that he took it by,<br> <a name="an_1153"></a> She badde hym that to telle hire bisily,<br> <a name="an_1154"></a> Or elles, certeyn, she bar hym on honde<br> <a name="an_1155"></a> That this was don of malice, hire to fonde.<br> <a name="an_1156"></a> Withouten more, shortly for to seyne,<br> <a name="an_1157"></a> He most obeye unto his lady heste;<br> <a name="an_1158"></a> And for the lasse harm, he moste feyne.<br> <a name="an_1159"></a> He seyde hire, whan she was at swich a feste,<br> <span class="margnote"><font color="GREEN" size="-1"><a name="an_1160">1160</a></font></span> She myght on hym han loked at the leste --<br> <a name="an_1161"></a> Noot I nought what, al deere ynough a rysshe,<br> <a name="an_1162"></a> As he that nedes most a cause fisshe.<br> <a name="an_1163"></a> And she answerde, "Swete, al were it so,<br> <a name="an_1164"></a> What harm was that, syn I non yvel mene?<br> <a name="an_1165"></a> For, by that God that bought us bothe two,<br> <a name="an_1166"></a> In alle thyng is myn entente cleene.<br> <a name="an_1167"></a> Swiche argumentes ne ben naught worth a beene.<br> <a name="an_1168"></a> Wol ye the childissh jalous contrefete?<br> <a name="an_1169"></a> Now were it worthi that ye were ybete."<br> <span class="margnote"><font color="GREEN" size="-1"><a name="an_1170">1170</a></font></span> Tho Troilus gan sorwfully to sike --<br> <a name="an_1171"></a> Lest she be wroth, hym thoughte his herte deyde --<br> <a name="an_1172"></a> And seyde, "Allas, upon my sorwes sike<br> <a name="an_1173"></a> Have mercy, swete herte myn, Criseyde!<br> <a name="an_1174"></a> And if that in tho wordes that I seyde<br> <a name="an_1175"></a> Be any wrong, I wol no more trespace.<br> <a name="an_1176"></a> Doth what yow list; I am al in youre grace."<br> <a name="an_1177"></a> And she answerde, "Of gilt misericorde!<br> <a name="an_1178"></a> That is to seyn, that I foryeve al this;<br> <a name="an_1179"></a> And evere more on this nyght yow recorde,<br> <span class="margnote"><font color="GREEN" size="-1"><a name="an_1180">1180</a></font></span> And beth wel war ye do namore amys."<br> <a name="an_1181"></a> "Nay, dere herte myn," quod he, "iwys!"<br> <a name="an_1182"></a> "And now," quod she, "that I have don yow smerte,<br> <a name="an_1183"></a> Foryeve it me, myn owene swete herte."<br> <a name="an_1184"></a> This Troilus, with blisse of that supprised,<br> <a name="an_1185"></a> Putte al in Goddes hand, as he that mente<br> <a name="an_1186"></a> Nothing but wel; and sodeynly avysed,<br> <a name="an_1187"></a> He hire in armes faste to hym hente.<br> <a name="an_1188"></a> And Pandarus with a ful good entente<br> <a name="an_1189"></a> Leyde hym to slepe, and seyde, "If ye be wise,<br> <span class="margnote"><font color="GREEN" size="-1"><a name="an_1190">1190</a></font></span> Swouneth nought now, lest more folk arise!"<br> <a name="an_1191"></a> What myghte or may the sely larke seye,<br> <a name="an_1192"></a> Whan that the sperhauk hath it in his foot?<br> <a name="an_1193"></a> I kan namore; but of thise ilke tweye --<br> <a name="an_1194"></a> To whom this tale sucre be or soot --<br> <a name="an_1195"></a> Though that I tarie a yer, somtyme I moot,<br> <a name="an_1196"></a> After myn auctour, tellen hire gladnesse,<br> <a name="an_1197"></a> As wel as I have told hire hevynesse.<br> <a name="an_1198"></a> Criseyde, which that felte hire thus itake,<br> <a name="an_1199"></a> As writen clerkes in hire bokes olde,<br> <span class="margnote"><font color="GREEN" size="-1"><a name="an_1200">1200</a></font></span> Right as an aspes leef she gan to quake,<br> <a name="an_1201"></a> Whan she hym felte hire in his armes folde.<br> <a name="an_1202"></a> But Troilus, al hool of cares colde,<br> <a name="an_1203"></a> Gan thanken tho the bryghte goddes sevene;<br> <a name="an_1204"></a> Thus sondry peynes bryngen folk in hevene.<br> <a name="an_1205"></a> This Troilus in armes gan hire streyne,<br> <a name="an_1206"></a> And seyde, "O swete, as evere mot I gon,<br> <a name="an_1207"></a> Now be ye kaught; now is ther but we tweyne!<br> <a name="an_1208"></a> Now yeldeth yow, for other bote is non!"<br> <a name="an_1209"></a> To that Criseyde answerde thus anon,<br> <span class="margnote"><font color="GREEN" size="-1"><a name="an_1210">1210</a></font></span> "Ne hadde I er now, my swete herte deere,<br> <a name="an_1211"></a> Ben yolde, ywis, I were now nought heere!"<br> <a name="an_1212"></a> O, sooth is seyd, that heled for to be<br> <a name="an_1213"></a> As of a fevre or other gret siknesse,<br> <a name="an_1214"></a> Men moste drynke, as men may ofte se,<br> <a name="an_1215"></a> Ful bittre drynke; and for to han gladnesse<br> <a name="an_1216"></a> Men drynken ofte peyne and gret distresse --<br> <a name="an_1217"></a> I mene it here, as for this aventure,<br> <a name="an_1218"></a> That thorugh a peyne hath founden al his cure.<br> <a name="an_1219"></a> And now swetnesse semeth more swete,<br> <span class="margnote"><font color="GREEN" size="-1"><a name="an_1220">1220</a></font></span> That bitternesse assaied was byforn;<br> <a name="an_1221"></a> For out of wo in blisse now they flete;<br> <a name="an_1222"></a> Non swich they felten sithen they were born.<br> <a name="an_1223"></a> Now is this bet than bothe two be lorn.<br> <a name="an_1224"></a> For love of God, take every womman heede<br> <a name="an_1225"></a> To werken thus, if it comth to the neede.<br> <a name="an_1226"></a> Criseyde, al quyt from every drede and tene,<br> <a name="an_1227"></a> As she that juste cause hadde hym to triste,<br> <a name="an_1228"></a> Made hym swych feste it joye was to sene,<br> <a name="an_1229"></a> Whan she his trouthe and clene entente wiste;<br> <span class="margnote"><font color="GREEN" size="-1"><a name="an_1230">1230</a></font></span> And as aboute a tree, with many a twiste,<br> <a name="an_1231"></a> Bytrent and writh the swote wodebynde,<br> <a name="an_1232"></a> Gan ech of hem in armes other wynde.<br> <a name="an_1233"></a> And as the newe abaysed nyghtyngale,<br> <a name="an_1234"></a> That stynteth first whan she bygynneth to synge,<br> <a name="an_1235"></a> Whan that she hereth any herde tale,<br> <a name="an_1236"></a> Or in the hegges any wyght stirynge,<br> <a name="an_1237"></a> And after siker doth hire vois out rynge,<br> <a name="an_1238"></a> Right so Criseyde, whan hire drede stente,<br> <a name="an_1239"></a> Opned hire herte and tolde hym hire entente.<br> <span class="margnote"><font color="GREEN" size="-1"><a name="an_1240">1240</a></font></span> And right as he that seth his deth yshapen,<br> <a name="an_1241"></a> And dyen mot, in ought that he may gesse,<br> <a name="an_1242"></a> And sodeynly rescous doth hym escapen,<br> <a name="an_1243"></a> And from his deth is brought in sykernesse,<br> <a name="an_1244"></a> For al this world, in swych present gladnesse<br> <a name="an_1245"></a> Was Troilus, and hath his lady swete.<br> <a name="an_1246"></a> With worse hap God lat us nevere mete!<br> <a name="an_1247"></a> Hire armes smale, hire streghte bak and softe,<br> <a name="an_1248"></a> Hire sydes longe, flesshly, smothe, and white<br> <a name="an_1249"></a> He gan to stroke, and good thrift bad ful ofte<br> <span class="margnote"><font color="GREEN" size="-1"><a name="an_1250">1250</a></font></span> Hire snowissh throte, hire brestes rounde and lite.<br> <a name="an_1251"></a> Thus in this hevene he gan hym to delite,<br> <a name="an_1252"></a> And therwithal a thousand tyme hire kiste,<br> <a name="an_1253"></a> That what to don, for joie unnethe he wiste.<br> <a name="an_1254"></a> Than seyde he thus: "O Love, O Charite!<br> <a name="an_1255"></a> Thi moder ek, Citheria the swete,<br> <a name="an_1256"></a> After thiself next heried be she --<br> <a name="an_1257"></a> Venus mene I, the wel-willy planete! --<br> <a name="an_1258"></a> And next that, Imeneus, I the grete,<br> <a name="an_1259"></a> For nevere man was to yow goddes holde<br> <span class="margnote"><font color="GREEN" size="-1"><a name="an_1260">1260</a></font></span> As I, which ye han brought fro cares colde.<br> <a name="an_1261"></a> "Benigne Love, thow holy bond of thynges,<br> <a name="an_1262"></a> Whoso wol grace and list the nought honouren,<br> <a name="an_1263"></a> Lo, his desir wol fle withouten wynges;<br> <a name="an_1264"></a> For noldestow of bownte hem socouren<br> <a name="an_1265"></a> That serven best and most alwey labouren,<br> <a name="an_1266"></a> Yet were al lost, that dar I wel seyn, certes,<br> <a name="an_1267"></a> But if thi grace passed oure desertes.<br> <a name="an_1268"></a> "And for thow me, that koude leest disserve<br> <a name="an_1269"></a> Of hem that noumbred ben unto thi grace,<br> <span class="margnote"><font color="GREEN" size="-1"><a name="an_1270">1270</a></font></span> Hast holpen, ther I likly was to sterve,<br> <a name="an_1271"></a> And me bistowed in so heigh a place<br> <a name="an_1272"></a> That thilke boundes may no blisse pace,<br> <a name="an_1273"></a> I kan namore; but laude and reverence<br> <a name="an_1274"></a> Be to thy bounte and thyn excellence!"<br> <a name="an_1275"></a> And therwithal Criseyde anon he kiste,<br> <a name="an_1276"></a> Of which certein she felte no disese,<br> <a name="an_1277"></a> And thus seyde he: "Now wolde God I wiste,<br> <a name="an_1278"></a> Myn herte swete, how I yow myght plese!<br> <a name="an_1279"></a> What man," quod he, "was evere thus at ese<br> <span class="margnote"><font color="GREEN" size="-1"><a name="an_1280">1280</a></font></span> As I, on which the faireste and the beste<br> <a name="an_1281"></a> That evere I say deyneth hire herte reste?<br> <a name="an_1282"></a> "Here may men seen that mercy passeth right;<br> <a name="an_1283"></a> Th' experience of that is felt in me,<br> <a name="an_1284"></a> That am unworthi to so swete a wight.<br> <a name="an_1285"></a> But herte myn, of youre benignite,<br> <a name="an_1286"></a> So thynketh, though that I unworthi be,<br> <a name="an_1287"></a> Yet mot I nede amenden in som wyse,<br> <a name="an_1288"></a> Right thorugh the vertu of youre heigh servyse.<br> <a name="an_1289"></a> "And for the love of God, my lady deere,<br> <span class="margnote"><font color="GREEN" size="-1"><a name="an_1290">1290</a></font></span> Syn God hath wrought me for I shall yow serve --<br> <a name="an_1291"></a> As thus I mene: he wol ye be my steere,<br> <a name="an_1292"></a> To do me lyve, if that yow liste, or sterve --<br> <a name="an_1293"></a> So techeth me how that I may disserve<br> <a name="an_1294"></a> Youre thonk, so that I thorugh myn ignoraunce<br> <a name="an_1295"></a> Ne do no thyng that yow be displesaunce.<br> <a name="an_1296"></a> "For certes, fresshe wommanliche wif,<br> <a name="an_1297"></a> This dar I seye, that trouth and diligence,<br> <a name="an_1298"></a> That shal ye fynden in me al my lif;<br> <a name="an_1299"></a> N' y wol nat, certein, breken youre defence;<br> <span class="margnote"><font color="GREEN" size="-1"><a name="an_1300">1300</a></font></span> And if I do, present or in absence,<br> <a name="an_1301"></a> For love of God, lat sle me with the dede,<br> <a name="an_1302"></a> If that it like unto youre wommanhede."<br> <a name="an_1303"></a> "Iwys," quod she, "myn owen hertes list,<br> <a name="an_1304"></a> My ground of ese, and al myn herte deere,<br> <a name="an_1305"></a> Gramercy, for on that is al my trist!<br> <a name="an_1306"></a> But lat us falle awey fro this matere,<br> <a name="an_1307"></a> For it suffiseth, this that seyd is heere,<br> <a name="an_1308"></a> And at o word, withouten repentaunce,<br> <a name="an_1309"></a> Welcome, my knyght, my pees, my suffisaunce!"<br> <span class="margnote"><font color="GREEN" size="-1"><a name="an_1310">1310</a></font></span> Of hire delit or joies oon the leeste<br> <a name="an_1311"></a> Were impossible to my wit to seye;<br> <a name="an_1312"></a> But juggeth ye that han ben at the feste<br> <a name="an_1313"></a> Of swich gladnesse, if that hem liste pleye!<br> <a name="an_1314"></a> I kan namore, but thus thise ilke tweye<br> <a name="an_1315"></a> That nyght, bitwixen drede and sikernesse,<br> <a name="an_1316"></a> Felten in love the grete worthynesse.<br> <a name="an_1317"></a> O blisful nyght, of hem so longe isought,<br> <a name="an_1318"></a> How blithe unto hem bothe two thow weere!<br> <a name="an_1319"></a> Why nad I swich oon with my soule ybought,<br> <span class="margnote"><font color="GREEN" size="-1"><a name="an_1320">1320</a></font></span> Ye, or the leeste joie that was theere?<br> <a name="an_1321"></a> Awey, thow foule daunger and thow feere,<br> <a name="an_1322"></a> And lat hem in this hevene blisse dwelle,<br> <a name="an_1323"></a> That is so heigh that al ne kan I telle!<br> <a name="an_1324"></a> But sooth is, though I kan nat tellen al,<br> <a name="an_1325"></a> As kan myn auctour, of his excellence,<br> <a name="an_1326"></a> Yet have I seyd, and God toforn, and shal<br> <a name="an_1327"></a> In every thyng, al holly his sentence;<br> <a name="an_1328"></a> And if that ich, at Loves reverence,<br> <a name="an_1329"></a> Have any word in eched for the beste,<br> <span class="margnote"><font color="GREEN" size="-1"><a name="an_1330">1330</a></font></span> Doth therwithal right as youreselven leste.<br> <a name="an_1331"></a> For myne wordes, heere and every part,<br> <a name="an_1332"></a> I speke hem alle under correccioun<br> <a name="an_1333"></a> Of yow that felyng han in loves art,<br> <a name="an_1334"></a> And putte it al in youre discrecioun<br> <a name="an_1335"></a> To encresse or maken dymynucioun<br> <a name="an_1336"></a> Of my langage, and that I yow biseche.<br> <a name="an_1337"></a> But now to purpos of my rather speche.<br> <a name="an_1338"></a> Thise ilke two, that ben in armes laft,<br> <a name="an_1339"></a> So loth to hem asonder gon it were,<br> <span class="margnote"><font color="GREEN" size="-1"><a name="an_1340">1340</a></font></span> That ech from other wenden ben biraft,<br> <a name="an_1341"></a> Or elles -- lo, this was hir mooste feere --<br> <a name="an_1342"></a> That al this thyng but nyce dremes were;<br> <a name="an_1343"></a> For which ful ofte ech of hem seyde, "O swete,<br> <a name="an_1344"></a> Clippe ich yow thus, or elles I it meete?"<br> <a name="an_1345"></a> And Lord! So he gan goodly on hire se<br> <a name="an_1346"></a> That nevere his look ne bleynte from hire face,<br> <a name="an_1347"></a> And seyde, "O deere herte, may it be<br> <a name="an_1348"></a> That it be soth, that ye ben in this place?"<br> <a name="an_1349"></a> "Yee, herte myn, God thank I of his grace,"<br> <span class="margnote"><font color="GREEN" size="-1"><a name="an_1350">1350</a></font></span> Quod tho Criseyde, and therwithal hym kiste,<br> <a name="an_1351"></a> That where his spirit was, for joie he nyste.<br> <a name="an_1352"></a> This Troilus ful ofte hire eyen two<br> <a name="an_1353"></a> Gan for to kisse, and seyde, "O eyen clere,<br> <a name="an_1354"></a> It weren ye that wroughte me swich wo,<br> <a name="an_1355"></a> Ye humble nettes of my lady deere!<br> <a name="an_1356"></a> Though ther be mercy writen in youre cheere,<br> <a name="an_1357"></a> God woot, the text ful hard is, soth, to fynde!<br> <a name="an_1358"></a> How koude ye withouten bond me bynde?"<br> <a name="an_1359"></a> Therwith he gan hire faste in armes take,<br> <span class="margnote"><font color="GREEN" size="-1"><a name="an_1360">1360</a></font></span> And wel a thousand tymes gan he syke --<br> <a name="an_1361"></a> Naught swiche sorwfull sikes as men make<br> <a name="an_1362"></a> For wo, or elles when that folk ben sike,<br> <a name="an_1363"></a> But esy sykes, swiche as ben to like,<br> <a name="an_1364"></a> That shewed his affeccioun withinne;<br> <a name="an_1365"></a> Of swiche sikes koude he nought bilynne.<br> <a name="an_1366"></a> Soone after this they spake of sondry thynges,<br> <a name="an_1367"></a> As fel to purpos of this aventure,<br> <a name="an_1368"></a> And pleyinge entrechaungeden hire rynges,<br> <a name="an_1369"></a> Of whiche I kan nought tellen no scripture;<br> <span class="margnote"><font color="GREEN" size="-1"><a name="an_1370">1370</a></font></span> But wel I woot, a broche, gold and asure,<br> <a name="an_1371"></a> In which a ruby set was lik an herte,<br> <a name="an_1372"></a> Criseyde hym yaf, and stak it on his sherte.<br> <a name="an_1373"></a> Lord, trowe ye a coveytous or a wrecche,<br> <a name="an_1374"></a> That blameth love and halt of it despit,<br> <a name="an_1375"></a> That of tho pens that he kan mokre and kecche<br> <a name="an_1376"></a> Was evere yit yyeven hym swich delit<br> <a name="an_1377"></a> As is in love, in o poynt, in som plit?<br> <a name="an_1378"></a> Nay, douteles, for also God me save,<br> <a name="an_1379"></a> So perfit joie may no nygard have.<br> <span class="margnote"><font color="GREEN" size="-1"><a name="an_1380">1380</a></font></span> They wol seyn "Yis," but Lord, so they lye,<br> <a name="an_1381"></a> Tho besy wrecches, ful of wo and drede!<br> <a name="an_1382"></a> Thei callen love a woodnesse or folie,<br> <a name="an_1383"></a> But it shall falle hem as I shal yow rede:<br> <a name="an_1384"></a> They shal forgon the white and ek the rede,<br> <a name="an_1385"></a> And lyve in wo, ther God yeve hem meschaunce,<br> <a name="an_1386"></a> And every lovere in his trouthe avaunce!<br> <a name="an_1387"></a> As wolde God tho wrecches that dispise<br> <a name="an_1388"></a> Servise of love hadde erys also longe<br> <a name="an_1389"></a> As hadde Mida, ful of coveytise,<br> <span class="margnote"><font color="GREEN" size="-1"><a name="an_1390">1390</a></font></span> And therto dronken hadde as hoot and stronge<br> <a name="an_1391"></a> As Crassus did for his affectis wronge,<br> <a name="an_1392"></a> To techen hem that they ben in the vice,<br> <a name="an_1393"></a> And loveres nought, although they holde hem nyce.<br> <a name="an_1394"></a> Thise ilke two of whom that I yow seye,<br> <a name="an_1395"></a> Whan that hire hertes wel assured were,<br> <a name="an_1396"></a> Tho gonne they to speken and to pleye,<br> <a name="an_1397"></a> And ek rehercen how, and whan, and where<br> <a name="an_1398"></a> Thei knewe hem first, and every wo and feere<br> <a name="an_1399"></a> That passed was; but al swich hevynesse --<br> <span class="margnote"><font color="GREEN" size="-1"><a name="an_1400">1400</a></font></span> I thank it God -- was torned to gladnesse.<br> <a name="an_1401"></a> And evere mo, when that hem fel to speke<br> <a name="an_1402"></a> Of any wo of swich a tyme agoon,<br> <a name="an_1403"></a> With kissyng al that tale sholde breke<br> <a name="an_1404"></a> And fallen in a newe joye anoon;<br> <a name="an_1405"></a> And diden al hire myght, syn they were oon,<br> <a name="an_1406"></a> For to recoveren blisse and ben at eise,<br> <a name="an_1407"></a> And passed wo with joie contrepeise.<br> <a name="an_1408"></a> Resoun wol nought that I speke of slep,<br> <a name="an_1409"></a> For it acordeth nought to my matere.<br> <span class="margnote"><font color="GREEN" size="-1"><a name="an_1410">1410</a></font></span> God woot, they took of that ful litel kep!<br> <a name="an_1411"></a> But lest this nyght, that was to hem so deere,<br> <a name="an_1412"></a> Ne sholde in veyn escape in no manere,<br> <a name="an_1413"></a> It was byset in joie and bisynesse<br> <a name="an_1414"></a> Of al that souneth into gentilesse.<br> <a name="an_1415"></a> But whan the cok, comune astrologer,<br> <a name="an_1416"></a> Gan on his brest to bete and after crowe,<br> <a name="an_1417"></a> And Lucyfer, the dayes messager,<br> <a name="an_1418"></a> Gan for to rise and out hire bemes throwe,<br> <a name="an_1419"></a> And estward roos -- to hym that koude it knowe --<br> <span class="margnote"><font color="GREEN" size="-1"><a name="an_1420">1420</a></font></span> Fortuna Major, that anoon Criseyde,<br> <a name="an_1421"></a> With herte soor, to Troilus thus seyde:<br> <a name="an_1422"></a> "Myn hertes lif, my trist, al my plesaunce,<br> <a name="an_1423"></a> That I was born, allas, what me is wo,<br> <a name="an_1424"></a> That day of us moot make disseveraunce!<br> <a name="an_1425"></a> For tyme it is to ryse and hennes go,<br> <a name="an_1426"></a> Or ellis I am lost for evere mo!<br> <a name="an_1427"></a> O nyght, allas, why nyltow over us hove<br> <a name="an_1428"></a> As longe as whan Almena lay by Jove?<br> <a name="an_1429"></a> "O blake nyght, as folk in bokes rede,<br> <span class="margnote"><font color="GREEN" size="-1"><a name="an_1430">1430</a></font></span> That shapen art by God this world to hide<br> <a name="an_1431"></a> At certeyn tymes wyth thi derke wede,<br> <a name="an_1432"></a> That under that men myghte in reste abide,<br> <a name="an_1433"></a> Wel oughten bestes pleyne and folk the chide,<br> <a name="an_1434"></a> That there as day wyth labour wolde us breste,<br> <a name="an_1435"></a> That thow thus fleest, and deynest us nought reste.<br> <a name="an_1436"></a> "Thow doost, allas, to shortly thyn office,<br> <a name="an_1437"></a> Thow rakle nyght! Ther God, maker of kynde,<br> <a name="an_1438"></a> The, for thyn haste and thyn unkynde vice,<br> <a name="an_1439"></a> So faste ay to oure hemysperie bynde<br> <span class="margnote"><font color="GREEN" size="-1"><a name="an_1440">1440</a></font></span> That nevere more under the ground thow wynde!<br> <a name="an_1441"></a> For now, for thow so hiest out of Troie,<br> <a name="an_1442"></a> Have I forgon thus hastili my joie!"<br> <a name="an_1443"></a> This Troilus, that with tho wordes felte,<br> <a name="an_1444"></a> As thoughte hym tho, for pietous distresse<br> <a name="an_1445"></a> The blody teris from his herte melte,<br> <a name="an_1446"></a> As he that nevere yet swich hevynesse<br> <a name="an_1447"></a> Assayed hadde, out of so gret gladnesse,<br> <a name="an_1448"></a> Gan therwithal Criseyde, his lady deere,<br> <a name="an_1449"></a> In armes streyne, and seyde in this manere:<br> <span class="margnote"><font color="GREEN" size="-1"><a name="an_1450">1450</a></font></span> "O cruel day, accusour of the joie<br> <a name="an_1451"></a> That nyght and love han stole and faste iwryen,<br> <a name="an_1452"></a> Acorsed be thi comyng into Troye,<br> <a name="an_1453"></a> For every bore hath oon of thi bryghte yen!<br> <a name="an_1454"></a> Envyous day, what list the so to spien?<br> <a name="an_1455"></a> What hastow lost? Why sekestow this place?<br> <a name="an_1456"></a> Ther God thi light so quenche, for his grace!<br> <a name="an_1457"></a> "Allas, what have thise loveris the agylt,<br> <a name="an_1458"></a> Dispitous day? Thyn be the peyne of helle!<br> <a name="an_1459"></a> For many a lovere hastow slayn, and wilt;<br> <span class="margnote"><font color="GREEN" size="-1"><a name="an_1460">1460</a></font></span> Thy pourynge in wol nowher lat hem dwelle.<br> <a name="an_1461"></a> What profrestow thi light here for to selle?<br> <a name="an_1462"></a> Go selle it hem that smale selys grave;<br> <a name="an_1463"></a> We wol the nought; us nedeth no day have."<br> <a name="an_1464"></a> And ek the sonne, Titan, gan he chide,<br> <a name="an_1465"></a> And seyde, "O fool, wel may men the dispise,<br> <a name="an_1466"></a> That hast the dawyng al nyght by thi syde,<br> <a name="an_1467"></a> And suffrest hire so soone up fro the rise<br> <a name="an_1468"></a> For to disese loveris in this wyse.<br> <a name="an_1469"></a> What, holde youre bed ther, thow, and ek thi Morwe!<br> <span class="margnote"><font color="GREEN" size="-1"><a name="an_1470">1470</a></font></span> I bidde God, so yeve yow bothe sorwe!"<br> <a name="an_1471"></a> Therwith ful soore he syghte, and thus he seyde:<br> <a name="an_1472"></a> "My lady right, and of my wele or wo<br> <a name="an_1473"></a> The welle and roote, O goodly myn Criseyde,<br> <a name="an_1474"></a> And shal I rise, allas, and shal I so?<br> <a name="an_1475"></a> Now fele I that myn herte moot a-two,<br> <a name="an_1476"></a> For how sholde I my lif an houre save,<br> <a name="an_1477"></a> Syn that with yow is al the lif ich have?<br> <a name="an_1478"></a> "What shal I don? For, certes, I not how,<br> <a name="an_1479"></a> Ne whan, allas, I shal the tyme see<br> <span class="margnote"><font color="GREEN" size="-1"><a name="an_1480">1480</a></font></span> That in this plit I may ben eft with yow;<br> <a name="an_1481"></a> And of my lif, God woot how that shal be,<br> <a name="an_1482"></a> Syn that desir right now so streyneth me<br> <a name="an_1483"></a> That I am ded anon, but I retourne.<br> <a name="an_1484"></a> How sholde I longe, allas, fro yow sojourne?<br> <a name="an_1485"></a> "But natheles, myn owen lady bright,<br> <a name="an_1486"></a> Were it so that I wiste outrely<br> <a name="an_1487"></a> That I, youre humble servant and youre knyght,<br> <a name="an_1488"></a> Were in youre herte iset so fermely<br> <a name="an_1489"></a> As ye in myn -- the which thyng, trewely,<br> <span class="margnote"><font color="GREEN" size="-1"><a name="an_1490">1490</a></font></span> Me levere were than thise worldes tweyne --<br> <a name="an_1491"></a> Yet sholde I bet enduren al my peyne."<br> <a name="an_1492"></a> To that Criseyde answerde right anon,<br> <a name="an_1493"></a> And with a sik she seyde, "O herte deere,<br> <a name="an_1494"></a> The game, ywys, so ferforth now is gon<br> <a name="an_1495"></a> That first shal Phebus fallen fro his speere,<br> <a name="an_1496"></a> And everich egle ben the dowves feere,<br> <a name="an_1497"></a> And everich roche out of his place sterte,<br> <a name="an_1498"></a> Er Troilus oute of Criseydes herte.<br> <a name="an_1499"></a> "Ye ben so depe in-with myn herte grave,<br> <span class="margnote"><font color="GREEN" size="-1"><a name="an_1500">1500</a></font></span> That, though I wolde it torne out of my thought,<br> <a name="an_1501"></a> As wisly verray God my soule save,<br> <a name="an_1502"></a> To dyen in the peyne, I koude nought.<br> <a name="an_1503"></a> And, for the love of God that us hath wrought,<br> <a name="an_1504"></a> Lat in youre brayn non other fantasie<br> <a name="an_1505"></a> So crepe that it cause me to dye!<br> <a name="an_1506"></a> "And that ye me wolde han as faste in mynde<br> <a name="an_1507"></a> As I have yow, that wolde I yow biseche;<br> <a name="an_1508"></a> And if I wiste sothly that to fynde,<br> <a name="an_1509"></a> God myghte nought a poynt my joies eche.<br> <span class="margnote"><font color="GREEN" size="-1"><a name="an_1510">1510</a></font></span> But herte myn, withouten more speche,<br> <a name="an_1511"></a> Beth to me trewe, or ellis were it routhe,<br> <a name="an_1512"></a> For I am thyn, by God and by my trouthe!<br> <a name="an_1513"></a> "Beth glad, forthy, and lyve in sikernesse!<br> <a name="an_1514"></a> Thus seyde I nevere er this, ne shal to mo;<br> <a name="an_1515"></a> And if to yow it were a gret gladnesse<br> <a name="an_1516"></a> To torne ayeyn soone after that ye go,<br> <a name="an_1517"></a> As fayn wolde I as ye that it were so,<br> <a name="an_1518"></a> As wisly God myn herte brynge at reste!"<br> <a name="an_1519"></a> And hym in armes tok, and ofte keste.<br> <span class="margnote"><font color="GREEN" size="-1"><a name="an_1520">1520</a></font></span> Agayns his wil, sith it mot nedes be,<br> <a name="an_1521"></a> This Troilus up ros, and faste hym cledde,<br> <a name="an_1522"></a> And in his armes took his lady free<br> <a name="an_1523"></a> An hondred tyme, and on his wey hym spedde;<br> <a name="an_1524"></a> And with swich voys as though his herte bledde,<br> <a name="an_1525"></a> He seyde, "Farwel, dere herte swete;<br> <a name="an_1526"></a> Ther God us graunte sownde and soone to mete!"<br> <a name="an_1527"></a> To which no word for sorwe she answerde,<br> <a name="an_1528"></a> So soore gan his partyng hire distreyne;<br> <a name="an_1529"></a> And Troilus unto his paleys ferde,<br> <span class="margnote"><font color="GREEN" size="-1"><a name="an_1530">1530</a></font></span> As wo-bygon as she was, soth to seyne.<br> <a name="an_1531"></a> So harde hym wrong of sharp desir the peyne<br> <a name="an_1532"></a> For to ben eft there he was in plesaunce,<br> <a name="an_1533"></a> That it may nevere out of his remembraunce.<br> <a name="an_1534"></a> Retorned to his real paleys soone,<br> <a name="an_1535"></a> He softe into his bed gan for to slynke,<br> <a name="an_1536"></a> To slepe longe, as he was wont to doone.<br> <a name="an_1537"></a> But al for nought; he may wel ligge and wynke,<br> <a name="an_1538"></a> But slep ne may ther in his herte synke,<br> <a name="an_1539"></a> Thynkyng how she for whom desir hym brende<br> <span class="margnote"><font color="GREEN" size="-1"><a name="an_1540">1540</a></font></span> A thousand fold was worth more than he wende.<br> <a name="an_1541"></a> And in his thought gan up and down to wynde<br> <a name="an_1542"></a> Hire wordes alle, and every countenaunce,<br> <a name="an_1543"></a> And fermely impressen in his mynde<br> <a name="an_1544"></a> The leeste point that to him was plesaunce;<br> <a name="an_1545"></a> And verraylich of thilke remembraunce<br> <a name="an_1546"></a> Desir al newe hym brende, and lust to brede<br> <a name="an_1547"></a> Gan more than erst, and yet took he non hede.<br> <a name="an_1548"></a> Criseyde also, right in the same wyse,<br> <a name="an_1549"></a> Of Troilus gan in hire herte shette<br> <span class="margnote"><font color="GREEN" size="-1"><a name="an_1550">1550</a></font></span> His worthynesse, his lust, his dedes wise,<br> <a name="an_1551"></a> His gentilesse, and how she with hym mette,<br> <a name="an_1552"></a> Thonkyng Love he so wel hire bisette,<br> <a name="an_1553"></a> Desiryng eft to han hire herte deere<br> <a name="an_1554"></a> In swich a plit, she dorste make hym cheere.<br> <a name="an_1555"></a> Pandare, o-morwe, which that comen was<br> <a name="an_1556"></a> Unto his nece and gan hire faire grete,<br> <a name="an_1557"></a> Seyde, "Al this nyght so reyned it, allas,<br> <a name="an_1558"></a> That al my drede is that ye, nece swete,<br> <a name="an_1559"></a> Han litel laiser had to slepe and mete.<br> <span class="margnote"><font color="GREEN" size="-1"><a name="an_1560">1560</a></font></span> Al nyght," quod he, "hath reyn so do me wake,<br> <a name="an_1561"></a> That som of us, I trowe, hire hedes ake."<br> <a name="an_1562"></a> And ner he com, and seyde, "How stant it now<br> <a name="an_1563"></a> This mury morwe? Nece, how kan ye fare?"<br> <a name="an_1564"></a> Criseyde answerde, "Nevere the bet for yow,<br> <a name="an_1565"></a> Fox that ye ben! God yeve youre herte kare!<br> <a name="an_1566"></a> God help me so, ye caused al this fare,<br> <a name="an_1567"></a> Trowe I," quod she, "for al youre wordes white.<br> <a name="an_1568"></a> O, whoso seeth yow knoweth yow ful lite."<br> <a name="an_1569"></a> With that she gan hire face for to wrye<br> <span class="margnote"><font color="GREEN" size="-1"><a name="an_1570">1570</a></font></span> With the shete, and wax for shame al reed;<br> <a name="an_1571"></a> And Pandarus gan under for to prie,<br> <a name="an_1572"></a> And seyde, "Nece, if that I shal be ded,<br> <a name="an_1573"></a> Have here a swerd and smyteth of myn hed!"<br> <a name="an_1574"></a> With that his arm al sodeynly he thriste<br> <a name="an_1575"></a> Under hire nekke, and at the laste hire kyste.<br> <a name="an_1576"></a> I passe al that which chargeth nought to seye.<br> <a name="an_1577"></a> What! God foryaf his deth, and she al so<br> <a name="an_1578"></a> Foryaf, and with here uncle gan to pleye,<br> <a name="an_1579"></a> For other cause was ther noon than so.<br> <span class="margnote"><font color="GREEN" size="-1"><a name="an_1580">1580</a></font></span> But of this thing right to the effect to go:<br> <a name="an_1581"></a> Whan tyme was, hom til here hous she wente,<br> <a name="an_1582"></a> And Pandarus hath fully his entente.<br> <a name="an_1583"></a> Now torne we ayeyn to Troilus,<br> <a name="an_1584"></a> That resteles ful longe abedde lay,<br> <a name="an_1585"></a> And pryvely sente after Pandarus,<br> <a name="an_1586"></a> To hym to com in al the haste he may.<br> <a name="an_1587"></a> He com anon -- nought ones seyde he nay --<br> <a name="an_1588"></a> And Troilus ful sobrely he grette,<br> <a name="an_1589"></a> And down upon his beddes syde hym sette.<br> <span class="margnote"><font color="GREEN" size="-1"><a name="an_1590">1590</a></font></span> This Troilus, with al th' affeccioun<br> <a name="an_1591"></a> Of frendes love that herte may devyse,<br> <a name="an_1592"></a> To Pandarus on knowes fil adown,<br> <a name="an_1593"></a> And er that he wolde of the place arise<br> <a name="an_1594"></a> He gan hym thonken in his beste wise<br> <a name="an_1595"></a> An hondred sythe, and gan the tyme blesse<br> <a name="an_1596"></a> That he was born, to brynge hym fro destresse.<br> <a name="an_1597"></a> He seyde, "O frend of frendes the alderbeste<br> <a name="an_1598"></a> That evere was, the sothe for to telle,<br> <a name="an_1599"></a> Thow hast in hevene ybrought my soule at reste<br> <span class="margnote"><font color="GREEN" size="-1"><a name="an_1600">1600</a></font></span> Fro Flegitoun, the fery flood of helle,<br> <a name="an_1601"></a> That, though I myght a thousand tymes selle<br> <a name="an_1602"></a> Upon a day my lif in thi servise,<br> <a name="an_1603"></a> It myghte naught a moote in that suffise.<br> <a name="an_1604"></a> "The sonne, which that al the world may se,<br> <a name="an_1605"></a> Saugh nevere yet my lif, that dar I leye,<br> <a name="an_1606"></a> So inly fair and goodly as is she<br> <a name="an_1607"></a> Whos I am al, and shal, tyl that I deye.<br> <a name="an_1608"></a> And that I thus am hires, dar I seye,<br> <a name="an_1609"></a> That thanked be the heighe worthynesse<br> <span class="margnote"><font color="GREEN" size="-1"><a name="an_1610">1610</a></font></span> Of Love, and ek thi kynde bysynesse.<br> <a name="an_1611"></a> "Thus hastow me no litel thing yyive,<br> <a name="an_1612"></a> For which to the obliged be for ay<br> <a name="an_1613"></a> My lif. And whi? For thorugh thyn help I lyve,<br> <a name="an_1614"></a> Or elles ded hadde I ben many a day."<br> <a name="an_1615"></a> And with that word down in his bed he lay,<br> <a name="an_1616"></a> And Pandarus ful sobrely hym herde<br> <a name="an_1617"></a> Tyl al was seyd, and than he thus answerde:<br> <a name="an_1618"></a> "My deere frend, if I have don for the<br> <a name="an_1619"></a> In any cas, God wot, it is me lief,<br> <span class="margnote"><font color="GREEN" size="-1"><a name="an_1620">1620</a></font></span> And am as glad as man may of it be,<br> <a name="an_1621"></a> God help me so; but tak now nat a-grief<br> <a name="an_1622"></a> That I shal seyn: be war of this meschief,<br> <a name="an_1623"></a> That, there as thow now brought art in thy blisse,<br> <a name="an_1624"></a> That thow thiself ne cause it nat to misse.<br> <a name="an_1625"></a> "For of fortunes sharpe adversitee<br> <a name="an_1626"></a> The worste kynde of infortune is this,<br> <a name="an_1627"></a> A man to han ben in prosperitee,<br> <a name="an_1628"></a> And it remembren whan it passed is.<br> <a name="an_1629"></a> Th' art wis ynough; forthi do nat amys:<br> <span class="margnote"><font color="GREEN" size="-1"><a name="an_1630">1630</a></font></span> Be naught to rakel, theigh thow sitte warme,<br> <a name="an_1631"></a> For if thow be, certeyn it wol the harme.<br> <a name="an_1632"></a> "Thow art at ese, and hold the wel therinne;<br> <a name="an_1633"></a> For also seur as reed is every fir,<br> <a name="an_1634"></a> As gret a craft is kepe wel as wynne.<br> <a name="an_1635"></a> Bridle alwey wel thi speche and thi desir,<br> <a name="an_1636"></a> For worldly joie halt nought but by a wir.<br> <a name="an_1637"></a> That preveth wel, it brest al day so ofte;<br> <a name="an_1638"></a> Forthi nede is to werken with it softe."<br> <a name="an_1639"></a> Quod Troilus, "I hope, and God toforn,<br> <span class="margnote"><font color="GREEN" size="-1"><a name="an_1640">1640</a></font></span> My deere frend, that I shal so me beere<br> <a name="an_1641"></a> That in my gylt ther shal nothyng be lorn,<br> <a name="an_1642"></a> N' y nyl nought rakle as for to greven heere.<br> <a name="an_1643"></a> It nedeth naught this matere ofte stere;<br> <a name="an_1644"></a> For wystestow myn herte wel, Pandare,<br> <a name="an_1645"></a> God woot, of this thow woldest litel care."<br> <a name="an_1646"></a> Tho gan he telle hym of his glade nyght,<br> <a name="an_1647"></a> And wherof first his herte dred, and how,<br> <a name="an_1648"></a> And seyde, "Frend, as I am trewe knyght,<br> <a name="an_1649"></a> And by that feyth I shal to God and yow,<br> <span class="margnote"><font color="GREEN" size="-1"><a name="an_1650">1650</a></font></span> I hadde it nevere half so hote as now;<br> <a name="an_1651"></a> And ay the more that desir me biteth<br> <a name="an_1652"></a> To love hire best, the more it me deliteth.<br> <a name="an_1653"></a> "I not myself naught wisly what it is,<br> <a name="an_1654"></a> But now I feele a newe qualitee --<br> <a name="an_1655"></a> Yee, al another than I dide er this."<br> <a name="an_1656"></a> Pandare answerd, and seyde thus, that "he<br> <a name="an_1657"></a> That ones may in hevene blisse be,<br> <a name="an_1658"></a> He feleth other weyes, dar I leye,<br> <a name="an_1659"></a> Than thilke tyme he first herde of it seye."<br> <span class="margnote"><font color="GREEN" size="-1"><a name="an_1660">1660</a></font></span> This is o word for al: this Troilus<br> <a name="an_1661"></a> Was nevere ful to speke of this matere,<br> <a name="an_1662"></a> And for to preisen unto Pandarus<br> <a name="an_1663"></a> The bounte of his righte lady deere,<br> <a name="an_1664"></a> And Pandarus to thanke and maken cheere.<br> <a name="an_1665"></a> This tale ay was span-newe to bygynne,<br> <a name="an_1666"></a> Til that the nyght departed hem atwynne.<br> <a name="an_1667"></a> Soon after this, for that Fortune it wolde,<br> <a name="an_1668"></a> Icomen was the blisful tyme swete<br> <a name="an_1669"></a> That Troilus was warned that he sholde,<br> <span class="margnote"><font color="GREEN" size="-1"><a name="an_1670">1670</a></font></span> There he was erst, Criseyde his lady mete,<br> <a name="an_1671"></a> For which he felte his herte in joie flete<br> <a name="an_1672"></a> And feithfully gan alle the goddes herie.<br> <a name="an_1673"></a> And lat se now if that he kan be merie!<br> <a name="an_1674"></a> And holden was the forme and al the wise<br> <a name="an_1675"></a> Of hire commyng, and of his also,<br> <a name="an_1676"></a> As it was erst, which nedeth nought devyse.<br> <a name="an_1677"></a> But pleynly to th' effect right for to go:<br> <a name="an_1678"></a> In joie and suerte Pandarus hem two<br> <a name="an_1679"></a> Abedde brought, whan that hem bothe leste,<br> <span class="margnote"><font color="GREEN" size="-1"><a name="an_1680">1680</a></font></span> And thus they ben in quyete and in reste.<br> <a name="an_1681"></a> Nought nedeth it to yow, syn they ben met,<br> <a name="an_1682"></a> To axe at me if that they blithe were;<br> <a name="an_1683"></a> For if it erst was wel, tho was it bet<br> <a name="an_1684"></a> A thousand fold; this nedeth nought enquere.<br> <a name="an_1685"></a> Ago was every sorwe and every feere;<br> <a name="an_1686"></a> And bothe, ywys, they hadde, and so they wende,<br> <a name="an_1687"></a> As muche joie as herte may comprende.<br> <a name="an_1688"></a> This is no litel thyng of for to seye;<br> <a name="an_1689"></a> This passeth every wit for to devyse;<br> <span class="margnote"><font color="GREEN" size="-1"><a name="an_1690">1690</a></font></span> For ech of hem gan otheres lust obeye.<br> <a name="an_1691"></a> Felicite, which that thise clerkes wise<br> <a name="an_1692"></a> Comenden so, ne may nought here suffise;<br> <a name="an_1693"></a> This joie may nought writen be with inke;<br> <a name="an_1694"></a> This passeth al that herte may bythynke.<br> <a name="an_1695"></a> But cruel day -- so wailaway the stounde! --<br> <a name="an_1696"></a> Gan for t' aproche, as they by sygnes knewe,<br> <a name="an_1697"></a> For which hem thoughte feelen dethis wownde.<br> <a name="an_1698"></a> So wo was hem that chaungen gan hire hewe,<br> <a name="an_1699"></a> And day they gonnen to despise al newe,<br> <span class="margnote"><font color="GREEN" size="-1"><a name="an_1700">1700</a></font></span> Callyng it traitour, envyous, and worse,<br> <a name="an_1701"></a> And bitterly the dayes light thei corse.<br> <a name="an_1702"></a> Quod Troilus, "Allas, now am I war<br> <a name="an_1703"></a> That Piros and tho swifte steedes thre,<br> <a name="an_1704"></a> Which that drawen forth the sonnes char,<br> <a name="an_1705"></a> Han gon som bi-path in dispit of me;<br> <a name="an_1706"></a> That maketh it so soone day to be;<br> <a name="an_1707"></a> And for the sonne hym hasteth thus to rise,<br> <a name="an_1708"></a> Ne shal I nevere don hire sacrifise."<br> <a name="an_1709"></a> But nedes day departe hem moste soone,<br> <span class="margnote"><font color="GREEN" size="-1"><a name="an_1710">1710</a></font></span> And whan hire speche don was and hire cheere,<br> <a name="an_1711"></a> They twynne anon, as they were wont to doone,<br> <a name="an_1712"></a> And setten tyme of metyng eft yfeere;<br> <a name="an_1713"></a> And many a nyght they wroughte in this manere,<br> <a name="an_1714"></a> And thus Fortune a tyme ledde in joie<br> <a name="an_1715"></a> Criseyde and ek this kynges sone of Troie.<br> <a name="an_1716"></a> In suffisaunce, in blisse, and in singynges,<br> <a name="an_1717"></a> This Troilus gan al his lif to lede.<br> <a name="an_1718"></a> He spendeth, jousteth, maketh festeynges;<br> <a name="an_1719"></a> He yeveth frely ofte, and chaungeth wede,<br> <span class="margnote"><font color="GREEN" size="-1"><a name="an_1720">1720</a></font></span> And held aboute hym alwey, out of drede,<br> <a name="an_1721"></a> A world of folk, as com hym wel of kynde,<br> <a name="an_1722"></a> The fresshest and the beste he koude fynde;<br> <a name="an_1723"></a> That swich a vois was of hym and a stevene,<br> <a name="an_1724"></a> Thorughout the world, of honour and largesse,<br> <a name="an_1725"></a> That it up rong unto the yate of hevene;<br> <a name="an_1726"></a> And, as in love, he was in swich gladnesse<br> <a name="an_1727"></a> That in his herte he demed, as I gesse,<br> <a name="an_1728"></a> That ther nys lovere in this world at ese<br> <a name="an_1729"></a> So wel as he; and thus gan love hym plese.<br> <span class="margnote"><font color="GREEN" size="-1"><a name="an_1730">1730</a></font></span> The goodlihede or beaute which that kynde<br> <a name="an_1731"></a> In any other lady hadde yset<br> <a name="an_1732"></a> Kan nought the montance of a knotte unbynde<br> <a name="an_1733"></a> Aboute his herte of al Criseydes net.<br> <a name="an_1734"></a> He was so narwe ymasked and yknet,<br> <a name="an_1735"></a> That it undon on any manere syde,<br> <a name="an_1736"></a> That nyl naught ben, for aught that may bitide.<br> <a name="an_1737"></a> And by the hond ful ofte he wolde take<br> <a name="an_1738"></a> This Pandarus, and into gardyn lede,<br> <a name="an_1739"></a> And swich a feste and swich a proces make<br> <span class="margnote"><font color="GREEN" size="-1"><a name="an_1740">1740</a></font></span> Hym of Criseyde, and of hire wommanhede,<br> <a name="an_1741"></a> And of hire beaute, that withouten drede<br> <a name="an_1742"></a> It was an hevene his wordes for to here;<br> <a name="an_1743"></a> And thanne he wolde synge in this manere:<br> <a name="an_1744"></a> "Love, that of erthe and se hath governaunce,<br> <a name="an_1745"></a> Love, that his hestes hath in hevene hye,<br> <a name="an_1746"></a> Love, that with an holsom alliaunce<br> <a name="an_1747"></a> Halt peples joyned, as hym lest hem gye,<br> <a name="an_1748"></a> Love, that knetteth lawe of compaignie,<br> <a name="an_1749"></a> And couples doth in vertu for to dwelle,<br> <span class="margnote"><font color="GREEN" size="-1"><a name="an_1750">1750</a></font></span> Bynd this acord, that I have told and telle.<br> <a name="an_1751"></a> "That, that the world with feith which that is stable<br> <a name="an_1752"></a> Diverseth so his stowndes concordynge,<br> <a name="an_1753"></a> That elementz that ben so discordable<br> <a name="an_1754"></a> Holden a bond perpetuely durynge,<br> <a name="an_1755"></a> That Phebus mote his rosy day forth brynge,<br> <a name="an_1756"></a> And that the mone hath lordshipe over the nyghtes:<br> <a name="an_1757"></a> Al this doth Love, ay heried be his myghtes! --<br> <a name="an_1758"></a> "That, that the se, that gredy is to flowen,<br> <a name="an_1759"></a> Constreyneth to a certeyn ende so<br> <span class="margnote"><font color="GREEN" size="-1"><a name="an_1760">1760</a></font></span> His flodes that so fiersly they ne growen<br> <a name="an_1761"></a> To drenchen erthe and al for evere mo;<br> <a name="an_1762"></a> And if that Love aught lete his bridel go,<br> <a name="an_1763"></a> Al that now loveth asondre sholde lepe,<br> <a name="an_1764"></a> And lost were al that Love halt now to-hepe.<br> <a name="an_1765"></a> "So wolde God, that auctour is of kynde,<br> <a name="an_1766"></a> That with his bond Love of his vertu liste<br> <a name="an_1767"></a> To cerclen hertes alle and faste bynde,<br> <a name="an_1768"></a> That from his bond no wight the wey out wiste;<br> <a name="an_1769"></a> And hertes colde, hem wolde I that he twiste<br> <span class="margnote"><font color="GREEN" size="-1"><a name="an_1770">1770</a></font></span> To make hem love, and that hem liste ay rewe<br> <a name="an_1771"></a> On hertes sore, and kepe hem that ben trewe!"<br> <a name="an_1772"></a> In alle nedes for the townes werre<br> <a name="an_1773"></a> He was, and ay, the first in armes dyght,<br> <a name="an_1774"></a> And certeynly, but if that bokes erre,<br> <a name="an_1775"></a> Save Ector most ydred of any wight;<br> <a name="an_1776"></a> And this encrees of hardynesse and myght<br> <a name="an_1777"></a> Com hym of love, his ladies thank to wynne,<br> <a name="an_1778"></a> That altered his spirit so withinne.<br> <a name="an_1779"></a> In tyme of trewe, on haukyng wolde he ride,<br> <span class="margnote"><font color="GREEN" size="-1"><a name="an_1780">1780</a></font></span> Or elles honte boor, beer, or lyoun;<br> <a name="an_1781"></a> The smale bestes leet he gon biside.<br> <a name="an_1782"></a> And whan that he com ridyng into town,<br> <a name="an_1783"></a> Ful ofte his lady from hire wyndow down,<br> <a name="an_1784"></a> As fressh as faukoun comen out of muwe,<br> <a name="an_1785"></a> Ful redy was hym goodly to saluwe.<br> <a name="an_1786"></a> And moost of love and vertu was his speche,<br> <a name="an_1787"></a> And in despit hadde alle wrecchednesse;<br> <a name="an_1788"></a> And douteles, no nede was hym biseche<br> <a name="an_1789"></a> To honouren hem that hadde worthynesse,<br> <span class="margnote"><font color="GREEN" size="-1"><a name="an_1790">1790</a></font></span> And esen hem that weren in destresse;<br> <a name="an_1791"></a> And glad was he if any wyght wel ferde,<br> <a name="an_1792"></a> That lovere was, whan he it wiste or herde.<br> <a name="an_1793"></a> For soth to seyne, he lost held every wyght,<br> <a name="an_1794"></a> But if he were in Loves heigh servise --<br> <a name="an_1795"></a> I mene folk that oughte it ben of right.<br> <a name="an_1796"></a> And over al this, so wel koude he devyse<br> <a name="an_1797"></a> Of sentement and in so unkouth wise<br> <a name="an_1798"></a> Al his array, that every lovere thoughte<br> <a name="an_1799"></a> That al was wel, what so he seyde or wroughte.<br> <span class="margnote"><font color="GREEN" size="-1"><a name="an_1800">1800</a></font></span> And though that he be come of blood roial,<br> <a name="an_1801"></a> Hym liste of pride at no wight for to chace;<br> <a name="an_1802"></a> Benigne he was to ech in general,<br> <a name="an_1803"></a> For which he gat hym thank in every place.<br> <a name="an_1804"></a> Thus wolde Love -- yheried be his grace! --<br> <a name="an_1805"></a> That Pride, Envye, Ire, and Avarice<br> <a name="an_1806"></a> He gan to fle, and everich other vice.<br> <a name="an_1807"></a> Thow lady bryght, the doughter to Dyone,<br> <a name="an_1808"></a> Thy blynde and wynged sone ek, daun Cupide,<br> <a name="an_1809"></a> Yee sustren nyne ek, that by Elicone<br> <span class="margnote"><font color="GREEN" size="-1"><a name="an_1810">1810</a></font></span> In hil Pernaso listen for t' abide,<br> <a name="an_1811"></a> That ye thus fer han deyned me to gyde --<br> <a name="an_1812"></a> I kan namore, but syn that ye wol wende,<br> <a name="an_1813"></a> Ye heried ben for ay withouten ende!<br> <a name="an_1814"></a> Thorugh yow have I seyd fully in my song<br> <a name="an_1815"></a> Th' effect and joie of Troilus servise,<br> <a name="an_1816"></a> Al be that ther was som disese among,<br> <a name="an_1817"></a> As to myn auctour listeth to devise.<br> <a name="an_1818"></a> My thridde bok now ende ich in this wyse,<br> <a name="an_1819"></a> And Troilus in lust and in quiete<br> <span class="margnote"><font color="GREEN" size="-1"><a name="an_1820">1820</a></font></span> Is with Criseyde, his owen herte swete.<br>  
 <p></p><hr>
 <center>
 <a href="mect61.htm">Next: Book 4</a></center>
 </body>