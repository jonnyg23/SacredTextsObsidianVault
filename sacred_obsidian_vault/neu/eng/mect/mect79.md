<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Legends and Sagas</a> 
 <a href="../index.htm">England</a> 
 <a href="index.htm">Index</a> 
 <a href="mect78.htm">Previous</a> 
 <a href="mect80.htm">Next</a> 
 </center>
 <hr>
 <p align="CENTER"><font size="-1" color="GREEN"><a href="index.htm"><img src="img/tease.jpg"></a><br><i>The Canterbury Tales and Other Works of Chaucer (Middle English)</i>, by Geoffery Chaucer, [14th cent.], at sacred-texts.com</font></p><hr> <h4 align="center">The Shorter Poems</h4> <h3 align="center">Lenvoy de Chaucer a Scogan</h3> <a name="an_1"></a> Tobroken been the statutz hye in hevene<br> <a name="an_2"></a> That creat were eternally to dure,<br> <a name="an_3"></a> Syth that I see the bryghte goddis sevene<br> <a name="an_4"></a> Mowe wepe and wayle, and passioun endure,<br> <a name="an_5"></a> As may in erthe a mortal creature.<br> <a name="an_6"></a> Allas, fro whennes may thys thing procede,<br> <a name="an_7"></a> Of which errour I deye almost for drede?<br> <a name="an_8"></a> By word eterne whilom was it shape<br> <a name="an_9"></a> That fro the fyfte sercle, in no manere,<br> <span class="margnote"><font color="GREEN" size="-1"><a name="an_10">10</a></font></span> Ne myght a drope of teeres doun escape.<br> <a name="an_11"></a> But now so wepith Venus in hir spere<br> <a name="an_12"></a> That with hir teeres she wol drenche us here.<br> <a name="an_13"></a> Allas! Scogan, this is for thyn offence;<br> <a name="an_14"></a> Thow causest this diluge of pestilence.<br> <a name="an_15"></a> Hastow not seyd, in blaspheme of the goddis,<br> <a name="an_16"></a> Thurgh pride, or thrugh thy grete rekelnesse,<br> <a name="an_17"></a> Swich thing as in the lawe of love forbode is,<br> <a name="an_18"></a> That, for thy lady sawgh nat thy distresse,<br> <a name="an_19"></a> Therfore thow yave hir up at Michelmesse?<br> <span class="margnote"><font color="GREEN" size="-1"><a name="an_20">20</a></font></span> Allas! Scogan, of olde folk ne yonge<br> <a name="an_21"></a> Was never erst Scogan blamed for his tonge.<br> <a name="an_22"></a> Thow drowe in skorn Cupide eke to record<br> <a name="an_23"></a> Of thilke rebel word that thow hast spoken,<br> <a name="an_24"></a> For which he wol no lenger be thy lord.<br> <a name="an_25"></a> And, Scogan, though his bowe be nat broken,<br> <a name="an_26"></a> He wol nat with his arwes been ywroken<br> <a name="an_27"></a> On the, ne me, ne noon of oure figure;<br> <a name="an_28"></a> We shul of him have neyther hurt ne cure.<br> <a name="an_29"></a> Now certes, frend, I dreed of thyn unhap,<br> <span class="margnote"><font color="GREEN" size="-1"><a name="an_30">30</a></font></span> Lest for thy gilt the wreche of Love procede<br> <a name="an_31"></a> On alle hem that ben hoor and rounde of shap,<br> <a name="an_32"></a> That ben so lykly folk in love to spede.<br> <a name="an_33"></a> Than shal we for oure labour have no mede;<br> <a name="an_34"></a> But wel I wot, thow wolt answere and saye,<br> <a name="an_35"></a> "Lo, olde Grisel lyst to ryme and playe!"<br> <a name="an_36"></a> Nay, Scogan, say not so, for I m' excuse --<br> <a name="an_37"></a> God helpe me so! -- in no rym, dowteles,<br> <a name="an_38"></a> Ne thynke I never of slep to wake my muse,<br> <a name="an_39"></a> That rusteth in my shethe stille in pees.<br> <span class="margnote"><font color="GREEN" size="-1"><a name="an_40">40</a></font></span> While I was yong, I put hir forth in prees;<br> <a name="an_41"></a> But al shal passe that men prose or ryme;<br> <a name="an_42"></a> Take every man hys turn, as for his tyme.<br> <a name="an_43"></a> Scogan, that knelest at the stremes hed<br> <a name="an_44"></a> Of grace, of alle honour and worthynesse,<br> <a name="an_45"></a> In th' ende of which strem I am dul as ded,<br> <a name="an_46"></a> Forgete in solytarie wildernesse --<br> <a name="an_47"></a> Yet, Scogan, thenke on Tullius kyndenesse;<br> <a name="an_48"></a> Mynne thy frend, there it may fructyfye!<br> <a name="an_49"></a> Far-wel, and loke thow never eft Love dyffye.<br>  
 <p></p><hr>
 <center>
 <a href="mect80.htm">Next: Lenvoy de Chaucer a Bukton</a></center>
 </body>