<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Legends and Sagas</a> 
 <a href="../index.htm">England</a> 
 <a href="index.htm">Index</a> 
 <a href="mect71.htm">Previous</a> 
 <a href="mect73.htm">Next</a> 
 </center>
 <hr>
 <p align="CENTER"><font size="-1" color="GREEN"><a href="index.htm"><img src="img/tease.jpg"></a><br><i>The Canterbury Tales and Other Works of Chaucer (Middle English)</i>, by Geoffery Chaucer, [14th cent.], at sacred-texts.com</font></p><hr> <h4 align="center">The Shorter Poems</h4> <h3 align="center">Womanly Noblesse</h3> <a name="an_1"></a> So hath myn herte caught in remembraunce<br> <a name="an_2"></a> Your beaute hoole and stidefast governaunce,<br> <a name="an_3"></a> Your vertues al and yowre hie noblesse,<br> <a name="an_4"></a> That you to serve is set al my plesaunce.<br> <a name="an_5"></a> So wel me liketh your womanly contenaunce,<br> <a name="an_6"></a> Your fresshe fetures and your comlynesse,<br> <a name="an_7"></a> That whiles I live myn hert to his maystresse<br> <a name="an_8"></a> You hath ful chose in trewe perseveraunce<br> <a name="an_9"></a> Never to chaunge, for no maner distresse.<br> <span class="margnote"><font color="GREEN" size="-1"><a name="an_10">10</a></font></span> And sith I shal do [you] this observaunce,<br> <a name="an_11"></a> Al my lif withouten displesaunce<br> <a name="an_12"></a> You for to serve with al my besynesse,<br> <a name="an_13"></a> And have me somwhat in your souvenaunce.<br> <a name="an_14"></a> My woful herte suffreth greet duresse,<br> <a name="an_15"></a> And [loke] how humbly with al symplesse<br> <a name="an_16"></a> My wil I conforme to your ordynaunce,<br> <a name="an_17"></a> As you best list, my peynes for to redresse.<br> <a name="an_18"></a> Considryng eke how I hange in balaunce<br> <a name="an_19"></a> In your service, such, lo, is my chaunce,<br> <span class="margnote"><font color="GREEN" size="-1"><a name="an_20">20</a></font></span> Abidyng grace, whan that your gentilnesse<br> <a name="an_21"></a> Of my grete wo liste do alleggeaunce,<br> <a name="an_22"></a> And with your pite me som wise avaunce<br> <a name="an_23"></a> In ful rebatyng of myn hevynesse;<br> <a name="an_24"></a> And thynketh by resoun that wommanly noblesse<br> <a name="an_25"></a> Shuld nat desire for to do the outrance<br> <a name="an_26"></a> Ther as she fyndeth non unbuxumnesse.<br> <a name="an_27"></a> Auctour of norture, lady of plesaunce,<br> <a name="an_28"></a> Soveraigne of beautee, floure of wommanhede,<br> <a name="an_29"></a> Take ye non hede unto myn ignoraunce,<br> <span class="margnote"><font color="GREEN" size="-1"><a name="an_30">30</a></font></span> But this receyveth of your goodlihede,<br> <a name="an_31"></a> Thynkyng that I have caught in remembraunce,<br> <a name="an_32"></a> Your beaute hole, your stidefast governaunce.<br>  
 <p></p><hr>
 <center>
 <a href="mect73.htm">Next: Chaucers Wordes unto Adam, His Owne Scriveyn</a></center>
 </body>