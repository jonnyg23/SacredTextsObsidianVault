<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Legends and Sagas</a> 
 <a href="../index.htm">England</a> 
 <a href="index.htm">Index</a> 
 <a href="mect61.htm">Previous</a> 
 <a href="mect63.htm">Next</a> 
 </center>
 <hr>
 <p align="CENTER"><font size="-1" color="GREEN"><a href="index.htm"><img src="img/tease.jpg"></a><br><i>The Canterbury Tales and Other Works of Chaucer (Middle English)</i>, by Geoffery Chaucer, [14th cent.], at sacred-texts.com</font></p><hr> <h4 align="center">Troilus and Criseyde</h4> <h3 align="center">Book 5</h3> <a name="an_1"></a> Aprochen gan the fatal destyne<br> <a name="an_2"></a> That Joves hath in disposicioun,<br> <a name="an_3"></a> And to yow, angry Parcas, sustren thre,<br> <a name="an_4"></a> Committeth to don execucioun;<br> <a name="an_5"></a> For which Criseyde moste out of the town,<br> <a name="an_6"></a> And Troilus shal dwellen forth in pyne<br> <a name="an_7"></a> Til Lachesis his thred no lenger twyne.<br> <a name="an_8"></a> The gold-tressed Phebus heighe on-lofte<br> <a name="an_9"></a> Thries hadde alle with his bemes cleene<br> <span class="margnote"><font color="GREEN" size="-1"><a name="an_10">10</a></font></span> The snowes molte, and Zepherus as ofte<br> <a name="an_11"></a> Ibrought ayeyn the tendre leves grene,<br> <a name="an_12"></a> Syn that the sone of Ecuba the queene<br> <a name="an_13"></a> Bigan to love hire first for whom his sorwe<br> <a name="an_14"></a> Was al, that she departe sholde a-morwe.<br> <a name="an_15"></a> Ful redy was at prime Diomede<br> <a name="an_16"></a> Criseyde unto the Grekis oost to lede,<br> <a name="an_17"></a> For sorwe of which she felt hire herte blede,<br> <a name="an_18"></a> As she that nyste what was best to rede.<br> <a name="an_19"></a> And trewely, as men in bokes rede,<br> <span class="margnote"><font color="GREEN" size="-1"><a name="an_20">20</a></font></span> Men wiste nevere womman han the care,<br> <a name="an_21"></a> Ne was so loth out of a town to fare.<br> <a name="an_22"></a> This Troilus, withouten reed or loore,<br> <a name="an_23"></a> As man that hath his joies ek forlore,<br> <a name="an_24"></a> Was waytyng on his lady evere more<br> <a name="an_25"></a> As she that was the sothfast crop and more<br> <a name="an_26"></a> Of al his lust or joies heretofore.<br> <a name="an_27"></a> But Troilus, now far-wel al thi joie,<br> <a name="an_28"></a> For shaltow nevere sen hire eft in Troie!<br> <a name="an_29"></a> Soth is that while he bood in this manere,<br> <span class="margnote"><font color="GREEN" size="-1"><a name="an_30">30</a></font></span> He gan his wo ful manly for to hide,<br> <a name="an_31"></a> That wel unnethe it sene was in his chere;<br> <a name="an_32"></a> But at the yate ther she sholde out ride,<br> <a name="an_33"></a> With certeyn folk he hoved hire t' abide,<br> <a name="an_34"></a> So wo-bigon, al wolde he naught hym pleyne,<br> <a name="an_35"></a> That on his hors unnethe he sat for peyne.<br> <a name="an_36"></a> For ire he quook, so gan his herte gnawe,<br> <a name="an_37"></a> Whan Diomede on horse gan hym dresse,<br> <a name="an_38"></a> And seyde to hymself this ilke sawe:<br> <a name="an_39"></a> "Allas," quod he, "thus foul a wrecchednesse,<br> <span class="margnote"><font color="GREEN" size="-1"><a name="an_40">40</a></font></span> Whi suffre ich it? Whi nyl ich it redresse?<br> <a name="an_41"></a> Were it nat bet atones for to dye<br> <a name="an_42"></a> Than evere more in langour thus to drye?<br> <a name="an_43"></a> "Whi nyl I make atones riche and pore<br> <a name="an_44"></a> To have inough to doone er that she go?<br> <a name="an_45"></a> Why nyl I brynge al Troie upon a roore?<br> <a name="an_46"></a> Whi nyl I slen this Diomede also?<br> <a name="an_47"></a> Why nyl I rather with a man or two<br> <a name="an_48"></a> Stele hire away? Whi wol I this endure?<br> <a name="an_49"></a> Whi nyl I helpen to myn owen cure?"<br> <span class="margnote"><font color="GREEN" size="-1"><a name="an_50">50</a></font></span> But why he nolde don so fel a dede,<br> <a name="an_51"></a> That shal I seyn, and whi hym liste it spare:<br> <a name="an_52"></a> He hadde in herte alweyes a manere drede<br> <a name="an_53"></a> Lest that Criseyde, in rumour of this fare,<br> <a name="an_54"></a> Sholde han ben slayn; lo, this was al his care.<br> <a name="an_55"></a> And ellis, certeyn, as I seyde yore,<br> <a name="an_56"></a> He hadde it don, withouten wordes more.<br> <a name="an_57"></a> Criseyde, whan she redy was to ride,<br> <a name="an_58"></a> Ful sorwfully she sighte, and seyde "Allas!"<br> <a name="an_59"></a> But forth she moot, for aught that may bitide;<br> <span class="margnote"><font color="GREEN" size="-1"><a name="an_60">60</a></font></span> Ther is non other remedie in this cas.<br> <a name="an_61"></a> And forth she rit ful sorwfully a pas.<br> <a name="an_62"></a> What wonder is, though that hire sore smerte,<br> <a name="an_63"></a> Whan she forgoth hire owen swete herte?<br> <a name="an_64"></a> This Troilus, in wise of curteysie,<br> <a name="an_65"></a> With hauk on honde and with an huge route<br> <a name="an_66"></a> Of knyghtes, rood and did hire companye,<br> <a name="an_67"></a> Passyng al the valeye fer withoute,<br> <a name="an_68"></a> And ferther wolde han riden, out of doute,<br> <a name="an_69"></a> Ful fayn, and wo was hym to gon so sone;<br> <span class="margnote"><font color="GREEN" size="-1"><a name="an_70">70</a></font></span> But torne he moste, and it was ek to done.<br> <a name="an_71"></a> And right with that was Antenor ycome<br> <a name="an_72"></a> Out of the Grekis oost, and every wight<br> <a name="an_73"></a> Was of it glad, and seyde he was welcome.<br> <a name="an_74"></a> And Troilus, al nere his herte light,<br> <a name="an_75"></a> He peyned hym with al his fulle myght<br> <a name="an_76"></a> Hym to withholde of wepyng atte leeste,<br> <a name="an_77"></a> And Antenor he kiste and made feste.<br> <a name="an_78"></a> And therwithal he moste his leve take,<br> <a name="an_79"></a> And caste his eye upon hire pitously,<br> <span class="margnote"><font color="GREEN" size="-1"><a name="an_80">80</a></font></span> And neer he rood, his cause for to make,<br> <a name="an_81"></a> To take hire by the honde al sobrely.<br> <a name="an_82"></a> And Lord, so she gan wepen tendrely!<br> <a name="an_83"></a> And he ful softe and sleighly gan hire seye,<br> <a name="an_84"></a> "Now holde youre day, and do me nat to deye."<br> <a name="an_85"></a> With that his courser torned he aboute<br> <a name="an_86"></a> With face pale, and unto Diomede<br> <a name="an_87"></a> No word he spak, ne non of al his route;<br> <a name="an_88"></a> Of which the sone of Tideus took hede,<br> <a name="an_89"></a> As he that koude more than the crede<br> <span class="margnote"><font color="GREEN" size="-1"><a name="an_90">90</a></font></span> In swich a craft, and by the reyne hire hente;<br> <a name="an_91"></a> And Troilus to Troie homward he wente.<br> <a name="an_92"></a> This Diomede, that ledde hire by the bridel,<br> <a name="an_93"></a> Whan that he saugh the folk of Troie aweye,<br> <a name="an_94"></a> Thoughte, "Al my labour shal nat ben on ydel,<br> <a name="an_95"></a> If that I may, for somwhat shal I seye,<br> <a name="an_96"></a> For at the werste it may yet shorte oure weye.<br> <a name="an_97"></a> I have herd seyd ek tymes twyes twelve,<br> <a name="an_98"></a> `He is a fool that wol foryete hymselve.'"<br> <a name="an_99"></a> But natheles, this thoughte he wel ynough,<br> <span class="margnote"><font color="GREEN" size="-1"><a name="an_100">100</a></font></span> That "Certeynlich I am aboute nought,<br> <a name="an_101"></a> If that I speke of love or make it tough;<br> <a name="an_102"></a> For douteles, if she have in hire thought<br> <a name="an_103"></a> Hym that I gesse, he may nat ben ybrought<br> <a name="an_104"></a> So soon awey; but I shal fynde a meene<br> <a name="an_105"></a> That she naught wite as yet shal what I mene."<br> <a name="an_106"></a> This Diomede, as he that koude his good,<br> <a name="an_107"></a> Whan tyme was, gan fallen forth in speche<br> <a name="an_108"></a> Of this and that, and axed whi she stood<br> <a name="an_109"></a> In swich disese, and gan hire ek biseche<br> <span class="margnote"><font color="GREEN" size="-1"><a name="an_110">110</a></font></span> That if that he encresse myghte or eche<br> <a name="an_111"></a> With any thyng hire ese, that she sholde<br> <a name="an_112"></a> Comaunde it hym, and seyde he don it wolde.<br> <a name="an_113"></a> For treweliche he swor hire as a knyght<br> <a name="an_114"></a> That ther nas thyng with which he myghte hire plese,<br> <a name="an_115"></a> That he nolde don his peyne and al his myght<br> <a name="an_116"></a> To don it, for to don hire herte an ese;<br> <a name="an_117"></a> And preyede hire she wolde hire sorwe apese,<br> <a name="an_118"></a> And seyde, "Iwis, we Grekis kan have joie<br> <a name="an_119"></a> To honouren yow as wel as folk of Troie."<br> <span class="margnote"><font color="GREEN" size="-1"><a name="an_120">120</a></font></span> He seyde ek thus: "I woot yow thynketh straunge --<br> <a name="an_121"></a> Ne wonder is, for it is to yow newe --<br> <a name="an_122"></a> Th' aquayntaunce of thise Troianis to chaunge<br> <a name="an_123"></a> For folk of Grece, that ye nevere knewe.<br> <a name="an_124"></a> But wolde nevere God but if as trewe<br> <a name="an_125"></a> A Grek ye sholde among us alle fynde<br> <a name="an_126"></a> As any Troian is, and ek as kynde.<br> <a name="an_127"></a> "And by the cause I swor yow right, lo, now,<br> <a name="an_128"></a> To ben youre frend, and helply, to my myght,<br> <a name="an_129"></a> And for that more aquayntaunce ek of yow<br> <span class="margnote"><font color="GREEN" size="-1"><a name="an_130">130</a></font></span> Have ich had than another straunger wight,<br> <a name="an_131"></a> So fro this forth, I pray yow, day and nyght<br> <a name="an_132"></a> Comaundeth me, how soore that me smerte,<br> <a name="an_133"></a> To don al that may like unto youre herte;<br> <a name="an_134"></a> "And that ye me wolde as youre brother trete,<br> <a name="an_135"></a> And taketh naught my frendshipe in despit;<br> <a name="an_136"></a> And though youre sorwes be for thynges grete --<br> <a name="an_137"></a> Not I nat whi -- but out of more respit<br> <a name="an_138"></a> Myn herte hath for t' amende it gret delit;<br> <a name="an_139"></a> And if I may youre harmes nat redresse,<br> <span class="margnote"><font color="GREEN" size="-1"><a name="an_140">140</a></font></span> I am right sory for youre hevynesse,<br> <a name="an_141"></a> "For though ye Troians with us Grekes wrothe<br> <a name="an_142"></a> Han many a day ben, alwey yet, parde,<br> <a name="an_143"></a> O god of Love in soth we serven bothe.<br> <a name="an_144"></a> And for the love of God, my lady fre,<br> <a name="an_145"></a> Whomso ye hate, as beth nat wroth with me,<br> <a name="an_146"></a> For trewely, ther kan no wyght yow serve<br> <a name="an_147"></a> That half so loth youre wratthe wold disserve.<br> <a name="an_148"></a> "And nere it that we ben so neigh the tente<br> <a name="an_149"></a> Of Calcas, which that sen us bothe may,<br> <span class="margnote"><font color="GREEN" size="-1"><a name="an_150">150</a></font></span> I wolde of this yow telle al myn entente --<br> <a name="an_151"></a> But this enseled til anothir day.<br> <a name="an_152"></a> Yeve me youre hond; I am, and shal ben ay,<br> <a name="an_153"></a> God helpe me so, while that my lyf may dure,<br> <a name="an_154"></a> Youre owene aboven every creature.<br> <a name="an_155"></a> "Thus seyde I nevere er now to womman born,<br> <a name="an_156"></a> For God myn herte as wisly glade so,<br> <a name="an_157"></a> I loved never womman here-biforn<br> <a name="an_158"></a> As paramours, ne nevere shal no mo.<br> <a name="an_159"></a> And for the love of God, beth nat my fo,<br> <span class="margnote"><font color="GREEN" size="-1"><a name="an_160">160</a></font></span> Al kan I naught to yow, my lady deere,<br> <a name="an_161"></a> Compleyne aright, for I am yet to leere.<br> <a name="an_162"></a> "And wondreth nought, myn owen lady bright,<br> <a name="an_163"></a> Though that I speke of love to yow thus blyve;<br> <a name="an_164"></a> For I have herd er this of many a wight,<br> <a name="an_165"></a> Hath loved thyng he nevere saigh his lyve.<br> <a name="an_166"></a> Ek I am nat of power for to stryve<br> <a name="an_167"></a> Ayeyns the god of Love, but hym obeye<br> <a name="an_168"></a> I wole alwey; and mercy I yow preye.<br> <a name="an_169"></a> "Ther ben so worthi knyghtes in this place,<br> <span class="margnote"><font color="GREEN" size="-1"><a name="an_170">170</a></font></span> And ye so fayr, that everich of hem alle<br> <a name="an_171"></a> Wol peynen hym to stonden in youre grace.<br> <a name="an_172"></a> But myghte me so faire a grace falle,<br> <a name="an_173"></a> That ye me for youre servant wolde calle,<br> <a name="an_174"></a> So lowely ne so trewely yow serve<br> <a name="an_175"></a> Nil non of hem as I shal til I sterve."<br> <a name="an_176"></a> Criseyde unto that purpos lite answerde,<br> <a name="an_177"></a> As she that was with sorwe oppressed so<br> <a name="an_178"></a> That, in effect, she naught his tales herde<br> <a name="an_179"></a> But here and ther, now here a word or two.<br> <span class="margnote"><font color="GREEN" size="-1"><a name="an_180">180</a></font></span> Hire thoughte hire sorwful herte brast a-two,<br> <a name="an_181"></a> For whan she gan hire fader fer espie<br> <a name="an_182"></a> Wel neigh down of hire hors she gan to sye.<br> <a name="an_183"></a> But natheles she thonketh Diomede<br> <a name="an_184"></a> Of al his travaile and his goode cheere,<br> <a name="an_185"></a> And that hym list his frendshipe hire to bede;<br> <a name="an_186"></a> And she accepteth it in good manere,<br> <a name="an_187"></a> And wol do fayn that is hym lief and dere,<br> <a name="an_188"></a> And tristen hym she wolde, and wel she myghte,<br> <a name="an_189"></a> As seyde she; and from hire hors sh' alighte.<br> <span class="margnote"><font color="GREEN" size="-1"><a name="an_190">190</a></font></span> Hire fader hath hire in his armes nome,<br> <a name="an_191"></a> And twenty tyme he kiste his doughter sweete,<br> <a name="an_192"></a> And seyde, "O deere doughter myn, welcome!"<br> <a name="an_193"></a> She seyde ek she was fayn with hym to mete,<br> <a name="an_194"></a> And stood forth muwet, milde, and mansuete.<br> <a name="an_195"></a> But here I leve hire with hire fader dwelle,<br> <a name="an_196"></a> And forth I wol of Troilus yow telle.<br> <a name="an_197"></a> To Troie is come this woful Troilus,<br> <a name="an_198"></a> In sorwe aboven alle sorwes smerte,<br> <a name="an_199"></a> With feloun look and face dispitous.<br> <span class="margnote"><font color="GREEN" size="-1"><a name="an_200">200</a></font></span> Tho sodeynly doun from his hors he sterte,<br> <a name="an_201"></a> And thorugh his paleis, with a swollen herte,<br> <a name="an_202"></a> To chaumbre he wente; of nothyng took he hede,<br> <a name="an_203"></a> Ne non to hym dar speke a word for drede.<br> <a name="an_204"></a> And ther his sorwes that he spared hadde<br> <a name="an_205"></a> He yaf an issue large, and "Deth!" he criede;<br> <a name="an_206"></a> And in his throwes frenetik and madde<br> <a name="an_207"></a> He corseth Jove, Appollo, and ek Cupide;<br> <a name="an_208"></a> He corseth Ceres, Bacus, and Cipride,<br> <a name="an_209"></a> His burthe, hymself, his fate, and ek nature,<br> <span class="margnote"><font color="GREEN" size="-1"><a name="an_210">210</a></font></span> And, save his lady, every creature.<br> <a name="an_211"></a> To bedde he goth, and walwith ther and torneth<br> <a name="an_212"></a> In furie, as doth he Ixion in helle,<br> <a name="an_213"></a> And in this wise he neigh til day sojorneth.<br> <a name="an_214"></a> But tho bigan his herte a lite unswelle<br> <a name="an_215"></a> Thorugh teris, which that gonnen up to welle,<br> <a name="an_216"></a> And pitously he cryde upon Criseyde,<br> <a name="an_217"></a> And to hymself right thus he spak, and seyde,<br> <a name="an_218"></a> "Wher is myn owene lady, lief and deere?<br> <a name="an_219"></a> Wher is hire white brest? Wher is it, where?<br> <span class="margnote"><font color="GREEN" size="-1"><a name="an_220">220</a></font></span> Wher ben hire armes and hire eyen cleere<br> <a name="an_221"></a> That yesternyght this tyme with me were?<br> <a name="an_222"></a> Now may I wepe allone many a teere,<br> <a name="an_223"></a> And graspe aboute I may, but in this place,<br> <a name="an_224"></a> Save a pilowe, I fynde naught t' enbrace.<br> <a name="an_225"></a> "How shal I do? Whan shal she come ayeyn?<br> <a name="an_226"></a> I not, allas, whi lete ich hire to go;<br> <a name="an_227"></a> As wolde God ich hadde as tho ben sleyn!<br> <a name="an_228"></a> O herte myn, Criseyde, O swete fo!<br> <a name="an_229"></a> O lady myn, that I love and na mo,<br> <span class="margnote"><font color="GREEN" size="-1"><a name="an_230">230</a></font></span> To whom for evermo myn herte I dowe,<br> <a name="an_231"></a> Se how I dey, ye nyl me nat rescowe!<br> <a name="an_232"></a> "Who seth yow now, my righte lode-sterre?<br> <a name="an_233"></a> Who sit right now or stant in youre presence?<br> <a name="an_234"></a> Who kan conforten now youre hertes werre?<br> <a name="an_235"></a> Now I am gon, whom yeve ye audience?<br> <a name="an_236"></a> Who speketh for me right now in myn absence?<br> <a name="an_237"></a> Allas, no wight; and that is al my care,<br> <a name="an_238"></a> For wel woot I, as yvele as I ye fare.<br> <a name="an_239"></a> "How sholde I thus ten dayes ful endure,<br> <span class="margnote"><font color="GREEN" size="-1"><a name="an_240">240</a></font></span> Whan I the firste nyght have al this tene?<br> <a name="an_241"></a> How shal she don ek, sorwful creature?<br> <a name="an_242"></a> For tendernesse, how shal she sustene<br> <a name="an_243"></a> Swich wo for me? O pitous, pale, grene<br> <a name="an_244"></a> Shal ben youre fresshe, wommanliche face<br> <a name="an_245"></a> For langour, er ye torne unto this place."<br> <a name="an_246"></a> And whan he fil in any slomberynges,<br> <a name="an_247"></a> Anon bygynne he sholde for to grone<br> <a name="an_248"></a> And dremen of the dredefulleste thynges<br> <a name="an_249"></a> That myghte ben; as mete he were allone<br> <span class="margnote"><font color="GREEN" size="-1"><a name="an_250">250</a></font></span> In place horrible makyng ay his mone,<br> <a name="an_251"></a> Or meten that he was amonges alle<br> <a name="an_252"></a> His enemys, and in hire hondes falle.<br> <a name="an_253"></a> And therwithal his body sholde sterte,<br> <a name="an_254"></a> And with the stert al sodeynliche awake,<br> <a name="an_255"></a> And swich a tremour fele aboute his herte<br> <a name="an_256"></a> That of the fere his body sholde quake;<br> <a name="an_257"></a> And therwithal he sholde a noyse make,<br> <a name="an_258"></a> And seme as though he sholde falle depe<br> <a name="an_259"></a> From heighe o-lofte; and thanne he wolde wepe,<br> <span class="margnote"><font color="GREEN" size="-1"><a name="an_260">260</a></font></span> And rewen on hymself so pitously<br> <a name="an_261"></a> That wonder was to here his fantasie.<br> <a name="an_262"></a> Another tyme he sholde myghtyly<br> <a name="an_263"></a> Conforte hymself, and sein it was folie<br> <a name="an_264"></a> So causeles swich drede for to drye;<br> <a name="an_265"></a> And eft bygynne his aspre sorwes newe,<br> <a name="an_266"></a> That every man myght on his sorwes rewe.<br> <a name="an_267"></a> Who koude telle aright or ful discryve<br> <a name="an_268"></a> His wo, his pleynt, his langour, and his pyne?<br> <a name="an_269"></a> Naught alle the men that han or ben on lyve.<br> <span class="margnote"><font color="GREEN" size="-1"><a name="an_270">270</a></font></span> Thow, redere, maist thiself ful wel devyne<br> <a name="an_271"></a> That swich a wo my wit kan nat diffyne;<br> <a name="an_272"></a> On ydel for to write it sholde I swynke,<br> <a name="an_273"></a> Whan that my wit is wery it to thynke.<br> <a name="an_274"></a> On hevene yet the sterres weren seene,<br> <a name="an_275"></a> Although ful pale ywoxen was the moone,<br> <a name="an_276"></a> And whiten gan the orisonte shene<br> <a name="an_277"></a> Al estward, as it wont is for to doone;<br> <a name="an_278"></a> And Phebus with his rosy carte soone<br> <a name="an_279"></a> Gan after that to dresse hym up to fare<br> <span class="margnote"><font color="GREEN" size="-1"><a name="an_280">280</a></font></span> Whan Troilus hath sent after Pandare.<br> <a name="an_281"></a> This Pandare, that of al the day biforn<br> <a name="an_282"></a> Ne myghte han comen Troilus to se,<br> <a name="an_283"></a> Although he on his hed it hadde sworn --<br> <a name="an_284"></a> For with the kyng Priam al day was he,<br> <a name="an_285"></a> So that it lay nought in his libertee<br> <a name="an_286"></a> Nowher to gon -- but on the morwe he wente<br> <a name="an_287"></a> To Troilus, whan that he for hym sente.<br> <a name="an_288"></a> For in his herte he koude wel devyne<br> <a name="an_289"></a> That Troilus al nyght for sorwe wook;<br> <span class="margnote"><font color="GREEN" size="-1"><a name="an_290">290</a></font></span> And that he wolde telle hym of his pyne,<br> <a name="an_291"></a> This knew he wel ynough, withoute book.<br> <a name="an_292"></a> For which to chaumbre streght the wey he took,<br> <a name="an_293"></a> And Troilus tho sobrelich he grette,<br> <a name="an_294"></a> And on the bed ful sone he gan hym sette.<br> <a name="an_295"></a> "My Pandarus," quod Troilus, "the sorwe<br> <a name="an_296"></a> Which that I drye I may nat longe endure.<br> <a name="an_297"></a> I trowe I shal nat lyven til to-morwe.<br> <a name="an_298"></a> For which I wolde alweys, on aventure,<br> <a name="an_299"></a> To the devysen of my sepulture<br> <span class="margnote"><font color="GREEN" size="-1"><a name="an_300">300</a></font></span> The forme; and of my moeble thow dispone<br> <a name="an_301"></a> Right as the semeth best is for to done.<br> <a name="an_302"></a> "But of the fir and flaumbe funeral<br> <a name="an_303"></a> In which my body brennen shal to glede,<br> <a name="an_304"></a> And of the feste and pleyes palestral<br> <a name="an_305"></a> At my vigile, I prey the, tak good hede<br> <a name="an_306"></a> That that be wel; and offre Mars my steede,<br> <a name="an_307"></a> My swerd, myn helm; and, leve brother deere,<br> <a name="an_308"></a> My sheld to Pallas yef, that shyneth cleere.<br> <a name="an_309"></a> "The poudre in which myn herte ybrend shal torne,<br> <span class="margnote"><font color="GREEN" size="-1"><a name="an_310">310</a></font></span> That preye I the thow take and it conserve<br> <a name="an_311"></a> In a vessell that men clepeth an urne,<br> <a name="an_312"></a> Of gold, and to my lady that I serve,<br> <a name="an_313"></a> For love of whom thus pitouslich I sterve,<br> <a name="an_314"></a> So yeve it hire, and do me this plesaunce,<br> <a name="an_315"></a> To preyen hire kepe it for a remembraunce.<br> <a name="an_316"></a> "For wele I fele, by my maladie<br> <a name="an_317"></a> And by my dremes now and yore ago,<br> <a name="an_318"></a> Al certeynly that I mot nedes dye.<br> <a name="an_319"></a> The owle ek, which that hette Escaphilo,<br> <span class="margnote"><font color="GREEN" size="-1"><a name="an_320">320</a></font></span> Hath after me shright al thise nyghtes two.<br> <a name="an_321"></a> And god Mercurye, of me now, woful wrecche,<br> <a name="an_322"></a> The soule gyde, and whan the liste, it fecche!"<br> <a name="an_323"></a> Pandare answerde and seyde, "Troilus,<br> <a name="an_324"></a> My deere frend, as I have told the yore,<br> <a name="an_325"></a> That it is folye for to sorwen thus,<br> <a name="an_326"></a> And causeles, for which I kan namore.<br> <a name="an_327"></a> But whoso wil nought trowen reed ne loore,<br> <a name="an_328"></a> I kan nat sen in hym no remedie,<br> <a name="an_329"></a> But lat hym worthen with his fantasie.<br> <span class="margnote"><font color="GREEN" size="-1"><a name="an_330">330</a></font></span> "But, Troilus, I prey the, tel me now<br> <a name="an_331"></a> If that thow trowe er this that any wight<br> <a name="an_332"></a> Hath loved paramours as wel as thow?<br> <a name="an_333"></a> Ye, God woot, and fro many a worthi knyght<br> <a name="an_334"></a> Hath his lady gon a fourtenyght,<br> <a name="an_335"></a> And he nat yet made halvendel the fare.<br> <a name="an_336"></a> What nede is the to maken al this care?<br> <a name="an_337"></a> "Syn day by day thow maist thiselven se<br> <a name="an_338"></a> That from his love, or ellis from his wif,<br> <a name="an_339"></a> A man mot twynnen of necessite --<br> <span class="margnote"><font color="GREEN" size="-1"><a name="an_340">340</a></font></span> Ye, though he love hire as his owene lif --<br> <a name="an_341"></a> Yet nyl he with hymself thus maken strif.<br> <a name="an_342"></a> For wel thou woost, my leve brother deere,<br> <a name="an_343"></a> That alwey frendes may nat ben yfeere.<br> <a name="an_344"></a> "How don this folk that seen hire loves wedded<br> <a name="an_345"></a> By frendes myght, as it bitit ful ofte,<br> <a name="an_346"></a> And sen hem in hire spouses bed ybedded?<br> <a name="an_347"></a> God woot, they take it wisly, faire, and softe,<br> <a name="an_348"></a> Forwhi good hope halt up hire herte o-lofte.<br> <a name="an_349"></a> And for they kan a tyme of sorwe endure,<br> <span class="margnote"><font color="GREEN" size="-1"><a name="an_350">350</a></font></span> As tyme hem hurt, a tyme doth hem cure.<br> <a name="an_351"></a> "So shuldestow endure, and laten slide<br> <a name="an_352"></a> The tyme, and fonde to ben glad and light.<br> <a name="an_353"></a> Ten dayes nys so longe nought t' abide.<br> <a name="an_354"></a> And syn she the to comen hath bihyght,<br> <a name="an_355"></a> She nyl hire heste breken for no wight.<br> <a name="an_356"></a> For dred the nat that she nyl fynden weye<br> <a name="an_357"></a> To come ayein; my lif that dorste I leye.<br> <a name="an_358"></a> "Thi swevnes ek and al swich fantasie<br> <a name="an_359"></a> Drif out and lat hem faren to meschaunce,<br> <span class="margnote"><font color="GREEN" size="-1"><a name="an_360">360</a></font></span> For they procede of thi malencolie<br> <a name="an_361"></a> That doth the fele in slep al this penaunce.<br> <a name="an_362"></a> A straw for alle swevenes signifiaunce!<br> <a name="an_363"></a> God helpe me so, I counte hem nought a bene!<br> <a name="an_364"></a> Ther woot no man aright what dremes mene.<br> <a name="an_365"></a> "For prestes of the temple tellen this,<br> <a name="an_366"></a> That dremes ben the revelaciouns<br> <a name="an_367"></a> Of goddes, and as wel they telle, ywis,<br> <a name="an_368"></a> That they ben infernals illusiouns;<br> <a name="an_369"></a> And leches seyn that of complexiouns<br> <span class="margnote"><font color="GREEN" size="-1"><a name="an_370">370</a></font></span> Proceden they, or fast, or glotonye.<br> <a name="an_371"></a> Who woot in soth thus what thei signifie?<br> <a name="an_372"></a> "Ek oother seyn that thorugh impressiouns,<br> <a name="an_373"></a> As if a wight hath faste a thyng in mynde,<br> <a name="an_374"></a> That therof cometh swiche avysiouns;<br> <a name="an_375"></a> And other seyn, as they in bokes fynde,<br> <a name="an_376"></a> That after tymes of the yer, by kynde,<br> <a name="an_377"></a> Men dreme, and that th' effect goth by the moone.<br> <a name="an_378"></a> But leve no drem, for it is nought to doone.<br> <a name="an_379"></a> "Wel worth. of dremes ay thise olde wives,<br> <span class="margnote"><font color="GREEN" size="-1"><a name="an_380">380</a></font></span> And treweliche ek augurye of thise fowles,<br> <a name="an_381"></a> For fere of which men wenen lese here lyves,<br> <a name="an_382"></a> As revenes qualm, or shrichyng of thise owles.<br> <a name="an_383"></a> To trowen on it bothe fals and foul is.<br> <a name="an_384"></a> Allas, allas, so noble a creature<br> <a name="an_385"></a> As is a man shal dreden swich ordure!<br> <a name="an_386"></a> "For which with al myn herte I the biseche,<br> <a name="an_387"></a> Unto thiself that al this thow foryyve;<br> <a name="an_388"></a> And ris now up withowten more speche,<br> <a name="an_389"></a> And lat us caste how forth may best be dryve<br> <span class="margnote"><font color="GREEN" size="-1"><a name="an_390">390</a></font></span> This tyme, and ek how fresshly we may lyve<br> <a name="an_391"></a> Whan that she comth, the which shal be right soone.<br> <a name="an_392"></a> God helpe me so, the beste is thus to doone.<br> <a name="an_393"></a> "Ris, lat us speke of lusty lif in Troie<br> <a name="an_394"></a> That we han led, and forth the tyme dryve;<br> <a name="an_395"></a> And ek of tyme comyng us rejoie,<br> <a name="an_396"></a> That bryngen shal oure blisse now so blyve;<br> <a name="an_397"></a> And langour of thise twyes dayes fyve<br> <a name="an_398"></a> We shal therwith so foryete or oppresse<br> <a name="an_399"></a> That wel unneth it don shal us duresse.<br> <span class="margnote"><font color="GREEN" size="-1"><a name="an_400">400</a></font></span> "This town is ful of lordes al aboute,<br> <a name="an_401"></a> And trewes lasten al this mene while.<br> <a name="an_402"></a> Go we pleye us in som lusty route<br> <a name="an_403"></a> To Sarpedoun, nat hennes but a myle;<br> <a name="an_404"></a> And thus thow shalt the tyme wel bygile,<br> <a name="an_405"></a> And dryve it forth unto that blisful morwe<br> <a name="an_406"></a> That thow hire se, that cause is of thi sorwe.<br> <a name="an_407"></a> "Now ris, my deere brother Troilus,<br> <a name="an_408"></a> For certes it non honour is to the<br> <a name="an_409"></a> To wepe and in thi bedde to jouken thus;<br> <span class="margnote"><font color="GREEN" size="-1"><a name="an_410">410</a></font></span> For trewelich, of o thyng trust to me:<br> <a name="an_411"></a> If thow thus ligge a day, or two, or thre,<br> <a name="an_412"></a> The folk wol seyn that thow for cowardise<br> <a name="an_413"></a> The feynest sik, and that thow darst nat rise!"<br> <a name="an_414"></a> This Troilus answerde, "O brother deere,<br> <a name="an_415"></a> This knowen folk that han ysuffred peyne,<br> <a name="an_416"></a> That though he wepe and make sorwful cheere<br> <a name="an_417"></a> That feleth harm and smert in every veyne,<br> <a name="an_418"></a> No wonder is. and though ich evere pleyne,<br> <a name="an_419"></a> Or alwey wepe, I am no thyng to blame,<br> <span class="margnote"><font color="GREEN" size="-1"><a name="an_420">420</a></font></span> Syn I have lost the cause of al my game.<br> <a name="an_421"></a> "But syn of fyne force I mot arise,<br> <a name="an_422"></a> I shal arise as soone as evere I may;<br> <a name="an_423"></a> And God, to whom myn herte I sacrifice,<br> <a name="an_424"></a> So sende us hastely the tenthe day!<br> <a name="an_425"></a> For was ther nevere fowel so fayn of May<br> <a name="an_426"></a> As I shal ben whan that she comth in Troie<br> <a name="an_427"></a> That cause is of my torment and my joie.<br> <a name="an_428"></a> "But whider is thi reed," quod Troilus,<br> <a name="an_429"></a> "That we may pleye us best in al this town?"<br> <span class="margnote"><font color="GREEN" size="-1"><a name="an_430">430</a></font></span> "By God, my conseil is," quod Pandarus,<br> <a name="an_431"></a> "To ride and pleye us with kyng Sarpedoun."<br> <a name="an_432"></a> So longe of this they speken up and down<br> <a name="an_433"></a> Til Troilus gan at the laste assente<br> <a name="an_434"></a> To rise, and forth to Sarpedoun they wente.<br> <a name="an_435"></a> This Sarpedoun, as he that honourable<br> <a name="an_436"></a> Was evere his lyve, and ful of heigh largesse,<br> <a name="an_437"></a> With al that myghte yserved ben on table<br> <a name="an_438"></a> That deynte was, al coste it gret richesse,<br> <a name="an_439"></a> He fedde hem day by day, that swich noblesse,<br> <span class="margnote"><font color="GREEN" size="-1"><a name="an_440">440</a></font></span> As seyden bothe the mooste and ek the leeste,<br> <a name="an_441"></a> Was nevere er that day wist at any feste.<br> <a name="an_442"></a> Nor in this world ther is non instrument<br> <a name="an_443"></a> Delicious, thorugh wynd or touche of corde,<br> <a name="an_444"></a> As fer as any wight hath evere ywent,<br> <a name="an_445"></a> That tonge telle or herte may recorde,<br> <a name="an_446"></a> That at that feste it nas wel herd acorde;<br> <a name="an_447"></a> Ne of ladys ek so fair a compaignie<br> <a name="an_448"></a> On daunce, er tho, was nevere iseye with ie.<br> <a name="an_449"></a> But what availeth this to Troilus,<br> <span class="margnote"><font color="GREEN" size="-1"><a name="an_450">450</a></font></span> That for his sorwe nothyng of it roughte?<br> <a name="an_451"></a> For evere in oon his herte pietous<br> <a name="an_452"></a> Ful bisyly Criseyde, his lady, soughte.<br> <a name="an_453"></a> On hire was evere al that his herte thoughte,<br> <a name="an_454"></a> Now this, now that, so faste ymagenynge<br> <a name="an_455"></a> That glade, iwis, kan hym no festeyinge.<br> <a name="an_456"></a> Thise ladies ek that at this feste ben,<br> <a name="an_457"></a> Syn that he saugh his lady was aweye,<br> <a name="an_458"></a> It was his sorwe upon hem for to sen,<br> <a name="an_459"></a> Or for to here on instrumentes pleye.<br> <span class="margnote"><font color="GREEN" size="-1"><a name="an_460">460</a></font></span> For she that of his herte berth the keye<br> <a name="an_461"></a> Was absent, lo, this was his fantasie --<br> <a name="an_462"></a> That no wight sholde maken melodie.<br> <a name="an_463"></a> Nor ther nas houre in al the day or nyght,<br> <a name="an_464"></a> Whan he was there as no wight myghte hym heere,<br> <a name="an_465"></a> That he ne seyde, "O lufsom lady bryght,<br> <a name="an_466"></a> How have ye faren syn that ye were here?<br> <a name="an_467"></a> Welcome, ywis, myn owne lady deere!"<br> <a name="an_468"></a> But weylaway, al this nat but a maze.<br> <a name="an_469"></a> Fortune his howve entended bet to glaze!<br> <span class="margnote"><font color="GREEN" size="-1"><a name="an_470">470</a></font></span> The lettres ek that she of olde tyme<br> <a name="an_471"></a> Hadde hym ysent, he wolde allone rede<br> <a name="an_472"></a> An hondred sithe atwixen noon and prime,<br> <a name="an_473"></a> Refiguryng hire shap, hire wommanhede,<br> <a name="an_474"></a> Withinne his herte, and every word or dede<br> <a name="an_475"></a> That passed was; and thus he drof t' an ende<br> <a name="an_476"></a> The ferthe day, and seyde he wolde wende.<br> <a name="an_477"></a> And seyde, "Leve brother Pandarus,<br> <a name="an_478"></a> Intendestow that we shal here bleve<br> <a name="an_479"></a> Til Sarpedoun wol forth congeyen us?<br> <span class="margnote"><font color="GREEN" size="-1"><a name="an_480">480</a></font></span> Yet were it fairer that we toke oure leve.<br> <a name="an_481"></a> For Goddes love, lat us now soone at eve<br> <a name="an_482"></a> Oure leve take, and homward lat us torne,<br> <a name="an_483"></a> For treweliche, I nyl nat thus sojourne."<br> <a name="an_484"></a> Pandare answerde, "Be we comen hider<br> <a name="an_485"></a> To fecchen fir and rennen hom ayein?<br> <a name="an_486"></a> God help me so, I kan nat tellen whider<br> <a name="an_487"></a> We myghte gon, if I shal sothly seyn,<br> <a name="an_488"></a> Ther any wight is of us more feyn<br> <a name="an_489"></a> Than Sarpedoun; and if we hennes hye<br> <span class="margnote"><font color="GREEN" size="-1"><a name="an_490">490</a></font></span> Thus sodeynly, I holde it vilanye.<br> <a name="an_491"></a> "Syn that we seyden that we wolde bleve<br> <a name="an_492"></a> With hym a wowke, and now, thus sodeynly,<br> <a name="an_493"></a> The ferthe day to take of hym owre leve --<br> <a name="an_494"></a> He wolde wondren on it, trewely!<br> <a name="an_495"></a> Lat us holden forth oure purpos fermely;<br> <a name="an_496"></a> And syn that ye bihighten hym to bide,<br> <a name="an_497"></a> Holde forward now, and after lat us ride."<br> <a name="an_498"></a> Thus Pandarus, with alle peyne and wo,<br> <a name="an_499"></a> Made hym to dwelle; and at the wikes ende<br> <span class="margnote"><font color="GREEN" size="-1"><a name="an_500">500</a></font></span> Of Sarpedoun they toke hire leve tho,<br> <a name="an_501"></a> And on hire wey they spedden hem to wende.<br> <a name="an_502"></a> Quod Troilus, "Now Lord me grace sende,<br> <a name="an_503"></a> That I may fynden at myn hom-comynge<br> <a name="an_504"></a> Criseyde comen!" And therwith gan he synge.<br> <a name="an_505"></a> "Ye, haselwode!" thoughte this Pandare,<br> <a name="an_506"></a> And to hymself ful softeliche he seyde,<br> <a name="an_507"></a> "God woot, refreyden may this hote fare,<br> <a name="an_508"></a> Er Calkas sende Troilus Criseyde!"<br> <a name="an_509"></a> But natheles, he japed thus, and pleyde,<br> <span class="margnote"><font color="GREEN" size="-1"><a name="an_510">510</a></font></span> And swor, ywys, his herte hym wel bihighte<br> <a name="an_511"></a> She wolde come as soone as evere she myghte.<br> <a name="an_512"></a> Whan they unto the paleys were ycomen<br> <a name="an_513"></a> Of Troilus, they doun of hors alighte,<br> <a name="an_514"></a> And to the chambre hire wey than han they nomen;<br> <a name="an_515"></a> And into tyme that it gan to nyghte<br> <a name="an_516"></a> They spaken of Criseyde the brighte;<br> <a name="an_517"></a> And after this, whan that hem bothe leste,<br> <a name="an_518"></a> They spedde hem fro the soper unto reste.<br> <a name="an_519"></a> On morwe, as soone as day bygan to clere,<br> <span class="margnote"><font color="GREEN" size="-1"><a name="an_520">520</a></font></span> This Troilus gan of his slep t' abrayde,<br> <a name="an_521"></a> And to Pandare, his owen brother deere,<br> <a name="an_522"></a> "For love of God," ful pitously he sayde,<br> <a name="an_523"></a> "As go we sen the palais of Criseyde;<br> <a name="an_524"></a> For syn we yet may have namore feste,<br> <a name="an_525"></a> So lat us sen hire paleys atte leeste."<br> <a name="an_526"></a> And therwithal, his meyne for to blende,<br> <a name="an_527"></a> A cause he fond in towne for to go,<br> <a name="an_528"></a> And to Criseydes hous they gonnen wende.<br> <a name="an_529"></a> But Lord, this sely Troilus was wo!<br> <span class="margnote"><font color="GREEN" size="-1"><a name="an_530">530</a></font></span> Hym thoughte his sorwful herte braste a-two.<br> <a name="an_531"></a> For whan he saugh hire dores spered alle,<br> <a name="an_532"></a> Wel neigh for sorwe adoun he gan to falle.<br> <a name="an_533"></a> Therwith, whan he was war and gan biholde<br> <a name="an_534"></a> How shet was every wyndow of the place,<br> <a name="an_535"></a> As frost, hym thoughte, his herte gan to colde;<br> <a name="an_536"></a> For which with chaunged dedlich pale face,<br> <a name="an_537"></a> Withouten word, he forthby gan to pace,<br> <a name="an_538"></a> And as God wolde, he gan so faste ride<br> <a name="an_539"></a> That no wight of his contenance espide.<br> <span class="margnote"><font color="GREEN" size="-1"><a name="an_540">540</a></font></span> Than seide he thus: "O paleys desolat,<br> <a name="an_541"></a> O hous of houses whilom best ihight,<br> <a name="an_542"></a> O paleys empty and disconsolat,<br> <a name="an_543"></a> O thow lanterne of which queynt is the light,<br> <a name="an_544"></a> O paleys, whilom day, that now art nyght,<br> <a name="an_545"></a> Wel oughtestow to falle, and I to dye,<br> <a name="an_546"></a> Syn she is went that wont was us to gye!<br> <a name="an_547"></a> "O paleis, whilom crowne of houses alle,<br> <a name="an_548"></a> Enlumyned with sonne of alle blisse!<br> <a name="an_549"></a> O ryng, fro which the ruby is out falle,<br> <span class="margnote"><font color="GREEN" size="-1"><a name="an_550">550</a></font></span> O cause of wo, that cause hast ben of lisse!<br> <a name="an_551"></a> Yet, syn I may no bet, fayn wolde I kisse<br> <a name="an_552"></a> Thy colde dores, dorste I for this route;<br> <a name="an_553"></a> And farwel shryne, of which the seynt is oute!"<br> <a name="an_554"></a> Therwith he caste on Pandarus his ye,<br> <a name="an_555"></a> With chaunged face, and pitous to biholde;<br> <a name="an_556"></a> And whan he myghte his tyme aright aspie,<br> <a name="an_557"></a> Ay as he rood to Pandarus he tolde<br> <a name="an_558"></a> His newe sorwe and ek his joies olde,<br> <a name="an_559"></a> So pitously and with so ded an hewe<br> <span class="margnote"><font color="GREEN" size="-1"><a name="an_560">560</a></font></span> That every wight myghte on his sorwe rewe.<br> <a name="an_561"></a> Fro thennesforth he rideth up and down,<br> <a name="an_562"></a> And every thyng com hym to remembraunce<br> <a name="an_563"></a> As he rood forby places of the town<br> <a name="an_564"></a> In which he whilom hadde al his plesaunce.<br> <a name="an_565"></a> "Lo, yonder saugh ich last my lady daunce;<br> <a name="an_566"></a> And in that temple, with hire eyen cleere,<br> <a name="an_567"></a> Me kaughte first my righte lady dere.<br> <a name="an_568"></a> "And yonder have I herd ful lustyly<br> <a name="an_569"></a> My dere herte laugh; and yonder pleye<br> <span class="margnote"><font color="GREEN" size="-1"><a name="an_570">570</a></font></span> Saugh ich hire ones ek ful blisfully;<br> <a name="an_571"></a> And yonder ones to me gan she seye,<br> <a name="an_572"></a> `Now goode swete, love me wel, I preye';<br> <a name="an_573"></a> And yond so goodly gan she me biholde<br> <a name="an_574"></a> That to the deth myn herte is to hire holde.<br> <a name="an_575"></a> "And at that corner, in the yonder hous,<br> <a name="an_576"></a> Herde I myn alderlevest lady deere<br> <a name="an_577"></a> So wommanly, with vois melodious,<br> <a name="an_578"></a> Syngen so wel, so goodly, and so cleere<br> <a name="an_579"></a> That in my soule yet me thynketh ich here<br> <span class="margnote"><font color="GREEN" size="-1"><a name="an_580">580</a></font></span> The blisful sown; and in that yonder place<br> <a name="an_581"></a> My lady first me took unto hire grace."<br> <a name="an_582"></a> Thanne thoughte he thus: "O blisful lord Cupide,<br> <a name="an_583"></a> Whan I the proces have in my memorie<br> <a name="an_584"></a> How thow me hast wereyed on every syde,<br> <a name="an_585"></a> Men myght a book make of it, lik a storie.<br> <a name="an_586"></a> What nede is the to seke on me victorie,<br> <a name="an_587"></a> Syn I am thyn and holly at thi wille?<br> <a name="an_588"></a> What joie hastow thyn owen folk to spille?<br> <a name="an_589"></a> "Wel hastow, lord, ywroke on me thyn ire,<br> <span class="margnote"><font color="GREEN" size="-1"><a name="an_590">590</a></font></span> Thow myghty god, and dredefull for to greve!<br> <a name="an_591"></a> Now mercy, lord! Thow woost wel I desire<br> <a name="an_592"></a> Thi grace moost of alle lustes leeve,<br> <a name="an_593"></a> And lyve and dye I wol in thy byleve;<br> <a name="an_594"></a> For which I n' axe in guerdoun but o bone --<br> <a name="an_595"></a> That thow Criseyde ayein me sende sone.<br> <a name="an_596"></a> "Destreyne hire herte as faste to retorne<br> <a name="an_597"></a> As thow doost myn to longen hire to see;<br> <a name="an_598"></a> Than woot I wel that she nyl naught sojorne.<br> <a name="an_599"></a> Now blisful lord, so cruel thow ne be<br> <span class="margnote"><font color="GREEN" size="-1"><a name="an_600">600</a></font></span> Unto the blood of Troie, I preye the,<br> <a name="an_601"></a> As Juno was unto the blood Thebane,<br> <a name="an_602"></a> For which the folk of Thebes caughte hire bane."<br> <a name="an_603"></a> And after this he to the yates wente<br> <a name="an_604"></a> Ther as Criseyde out rood a ful good paas,<br> <a name="an_605"></a> And up and down ther made he many a wente,<br> <a name="an_606"></a> And to hymself ful ofte he seyde, "Allas,<br> <a name="an_607"></a> Fro hennes rood my blisse and my solas!<br> <a name="an_608"></a> As wolde blisful God now, for his joie,<br> <a name="an_609"></a> I myghte hire sen ayein come into Troie!<br> <span class="margnote"><font color="GREEN" size="-1"><a name="an_610">610</a></font></span> "And to the yonder hille I gan hire gyde,<br> <a name="an_611"></a> Allas, and ther I took of hire my leve!<br> <a name="an_612"></a> And yond I saugh hire to hire fader ride,<br> <a name="an_613"></a> For sorwe of which myn herte shal tocleve;<br> <a name="an_614"></a> And hider hom I com whan it was eve,<br> <a name="an_615"></a> And here I dwelle out cast from alle joie,<br> <a name="an_616"></a> And shal, til I may sen hire eft in Troie."<br> <a name="an_617"></a> And of hymself ymagened he ofte<br> <a name="an_618"></a> To ben defet, and pale, and waxen lesse<br> <a name="an_619"></a> Than he was wont, and that men seyden softe,<br> <span class="margnote"><font color="GREEN" size="-1"><a name="an_620">620</a></font></span> "What may it be? Who kan the sothe gesse<br> <a name="an_621"></a> Whi Troilus hath al this hevynesse?"<br> <a name="an_622"></a> And al this nas but his malencolie,<br> <a name="an_623"></a> That he hadde of hymself swich fantasie.<br> <a name="an_624"></a> Another tyme ymaginen he wolde<br> <a name="an_625"></a> That every wight that wente by the weye<br> <a name="an_626"></a> Hadde of hym routhe, and that they seyen sholde,<br> <a name="an_627"></a> "I am right sory Troilus wol deye."<br> <a name="an_628"></a> And thus he drof a day yet forth or tweye,<br> <a name="an_629"></a> As ye have herd; swich lif right gan he lede<br> <span class="margnote"><font color="GREEN" size="-1"><a name="an_630">630</a></font></span> As he that stood bitwixen hope and drede.<br> <a name="an_631"></a> For which hym likede in his songes shewe<br> <a name="an_632"></a> Th' enchesoun of his wo, as he best myghte;<br> <a name="an_633"></a> And made a song of wordes but a fewe,<br> <a name="an_634"></a> Somwhat his woful herte for to lighte;<br> <a name="an_635"></a> And whan he was from every mannes syghte,<br> <a name="an_636"></a> With softe vois he of his lady deere,<br> <a name="an_637"></a> That absent was, gan synge as ye may heere:<br> <a name="an_638"></a> "O sterre, of which I lost have al the light,<br> <a name="an_639"></a> With herte soor wel oughte I to biwaille<br> <span class="margnote"><font color="GREEN" size="-1"><a name="an_640">640</a></font></span> That evere derk in torment, nyght by nyght,<br> <a name="an_641"></a> Toward my deth with wynd in steere I saille;<br> <a name="an_642"></a> For which the tenthe nyght, if that I faille<br> <a name="an_643"></a> The gydyng of thi bemes bright an houre,<br> <a name="an_644"></a> My ship and me Caribdis wol devoure."<br> <a name="an_645"></a> This song whan he thus songen hadde, soone<br> <a name="an_646"></a> He fil ayeyn into his sikes olde;<br> <a name="an_647"></a> And every nyght, as was his wone to doone,<br> <a name="an_648"></a> He stood the brighte moone to byholde,<br> <a name="an_649"></a> And al his sorwe he to the moone tolde,<br> <span class="margnote"><font color="GREEN" size="-1"><a name="an_650">650</a></font></span> And seyde, "Ywis, whan thow art horned newe,<br> <a name="an_651"></a> I shal be glad, if al the world be trewe!<br> <a name="an_652"></a> "I saugh thyn hornes olde ek by the morwe<br> <a name="an_653"></a> Whan hennes rood my righte lady dere<br> <a name="an_654"></a> That cause is of my torment and my sorwe;<br> <a name="an_655"></a> For which, O brighte Latona the clere,<br> <a name="an_656"></a> For love of God, ren faste aboute thy spere!<br> <a name="an_657"></a> For whan thyne hornes newe gynnen sprynge,<br> <a name="an_658"></a> Than shal she come that may my blisse brynge."<br> <a name="an_659"></a> The dayes moore and lenger every nyght<br> <span class="margnote"><font color="GREEN" size="-1"><a name="an_660">660</a></font></span> Than they ben wont to be, hym thoughte tho,<br> <a name="an_661"></a> And that the sonne went his cours unright<br> <a name="an_662"></a> By lenger weye than it was wont to do;<br> <a name="an_663"></a> And seyde, "Ywis, me dredeth evere mo<br> <a name="an_664"></a> The sonnes sone, Pheton, be on lyve,<br> <a name="an_665"></a> And that his fader carte amys he dryve."<br> <a name="an_666"></a> Upon the walles faste ek wolde he walke,<br> <a name="an_667"></a> And on the Grekis oost he wolde se;<br> <a name="an_668"></a> And to hymself right thus he wolde talke:<br> <a name="an_669"></a> "Lo, yonder is myn owene lady free,<br> <span class="margnote"><font color="GREEN" size="-1"><a name="an_670">670</a></font></span> Or ellis yonder, ther tho tentes be;<br> <a name="an_671"></a> And thennes comth this eyr, that is so soote<br> <a name="an_672"></a> That in my soule I fele it doth me boote.<br> <a name="an_673"></a> "And hardily, this wynd that more and moore<br> <a name="an_674"></a> Thus stoundemele encresseth in my face<br> <a name="an_675"></a> Is of my ladys depe sikes soore.<br> <a name="an_676"></a> I preve it thus: for in noon other place<br> <a name="an_677"></a> Of al this town, save onliche in this space,<br> <a name="an_678"></a> Fele I no wynd that sowneth so lik peyne;<br> <a name="an_679"></a> It seyth, `Allas! Whi twynned be we tweyne?'"<br> <span class="margnote"><font color="GREEN" size="-1"><a name="an_680">680</a></font></span> This longe tyme he dryveth forth right thus<br> <a name="an_681"></a> Til fully passed was the nynthe nyght;<br> <a name="an_682"></a> And ay bisyde hym was this Pandarus,<br> <a name="an_683"></a> That bisily did al his fulle myght<br> <a name="an_684"></a> Hym to conforte and make his herte light,<br> <a name="an_685"></a> Yevyng hym hope alwey the tenthe morwe<br> <a name="an_686"></a> That she shal come and stynten al his sorwe.<br> <a name="an_687"></a> Upon that other syde ek was Criseyde,<br> <a name="an_688"></a> With wommen fewe, among the Grekis stronge,<br> <a name="an_689"></a> For which ful ofte a day "Allas," she seyde,<br> <span class="margnote"><font color="GREEN" size="-1"><a name="an_690">690</a></font></span> "That I was born! Wel may myn herte longe<br> <a name="an_691"></a> After my deth, for now lyve I to longe.<br> <a name="an_692"></a> Allas, and I ne may it nat amende,<br> <a name="an_693"></a> For now is wors than evere yet I wende!<br> <a name="an_694"></a> "My fader nyl for nothyng do me grace<br> <a name="an_695"></a> To gon ayeyn, for naught I kan hym queme;<br> <a name="an_696"></a> And if so be that I my terme pace,<br> <a name="an_697"></a> My Troilus shal in his herte deme<br> <a name="an_698"></a> That I am fals, and so it may wel seme:<br> <a name="an_699"></a> Thus shal ich have unthonk on every side --<br> <span class="margnote"><font color="GREEN" size="-1"><a name="an_700">700</a></font></span> That I was born so weilaway the tide!<br> <a name="an_701"></a> "And if that I me putte in jupartie<br> <a name="an_702"></a> To stele awey by nyght, and it bifalle<br> <a name="an_703"></a> That I be kaught, I shal be holde a spie;<br> <a name="an_704"></a> Or elles -- lo, this drede I moost of alle --<br> <a name="an_705"></a> If in the hondes of som wrecche I falle,<br> <a name="an_706"></a> I nam but lost, al be myn herte trewe.<br> <a name="an_707"></a> Now, myghty God, thow on my sorwe rewe!"<br> <a name="an_708"></a> Ful pale ywoxen was hire brighte face,<br> <a name="an_709"></a> Hire lymes lene, as she that al the day<br> <span class="margnote"><font color="GREEN" size="-1"><a name="an_710">710</a></font></span> Stood, whan she dorste, and loked on the place<br> <a name="an_711"></a> Ther she was born, and ther she dwelt hadde ay;<br> <a name="an_712"></a> And al the nyght wepyng, allas, she lay.<br> <a name="an_713"></a> And thus despeired, out of alle cure,<br> <a name="an_714"></a> She ladde hire lif, this woful creature.<br> <a name="an_715"></a> Ful ofte a day she sighte ek for destresse,<br> <a name="an_716"></a> And in hireself she wente ay purtraynge<br> <a name="an_717"></a> Of Troilus the grete worthynesse,<br> <a name="an_718"></a> And al his goodly wordes recordynge<br> <a name="an_719"></a> Syn first that day hire love bigan to springe.<br> <span class="margnote"><font color="GREEN" size="-1"><a name="an_720">720</a></font></span> And thus she sette hire woful herte afire<br> <a name="an_721"></a> Thorugh remembraunce of that she gan desire.<br> <a name="an_722"></a> In al this world ther nys so cruel herte<br> <a name="an_723"></a> That hire hadde herd compleynen in hire sorwe<br> <a name="an_724"></a> That nolde han wepen for hire peynes smerte,<br> <a name="an_725"></a> So tendrely she weep, bothe eve and morwe.<br> <a name="an_726"></a> Hire nedede no teris for to borwe!<br> <a name="an_727"></a> And this was yet the werste of al hire peyne:<br> <a name="an_728"></a> Ther was no wight to whom she dorste hire pleyne.<br> <a name="an_729"></a> Ful rewfully she loked upon Troie,<br> <span class="margnote"><font color="GREEN" size="-1"><a name="an_730">730</a></font></span> Biheld the toures heigh and ek the halles;<br> <a name="an_731"></a> "Allas," quod she, "the plesance and the joie,<br> <a name="an_732"></a> The which that now al torned into galle is,<br> <a name="an_733"></a> Have ich had ofte withinne yonder walles!<br> <a name="an_734"></a> O Troilus, what dostow now?" she seyde.<br> <a name="an_735"></a> "Lord, wheyther thow yet thenke upon Criseyde?<br> <a name="an_736"></a> "Allas, I ne hadde trowed on youre loore<br> <a name="an_737"></a> And went with yow, as ye me redde er this!<br> <a name="an_738"></a> Than hadde I now nat siked half so soore.<br> <a name="an_739"></a> Who myghte han seyd that I hadde don amys<br> <span class="margnote"><font color="GREEN" size="-1"><a name="an_740">740</a></font></span> To stele awey with swich oon as he ys.<br> <a name="an_741"></a> But al to late comth the letuarie<br> <a name="an_742"></a> Whan men the cors unto the grave carie.<br> <a name="an_743"></a> "To late is now to speke of that matere.<br> <a name="an_744"></a> Prudence, allas, oon of thyne eyen thre<br> <a name="an_745"></a> Me lakked alwey, er that I come here!<br> <a name="an_746"></a> On tyme ypassed wel remembred me,<br> <a name="an_747"></a> And present tyme ek koud ich wel ise,<br> <a name="an_748"></a> But future tyme, er I was in the snare,<br> <a name="an_749"></a> Koude I nat sen; that causeth now my care.<br> <span class="margnote"><font color="GREEN" size="-1"><a name="an_750">750</a></font></span> "But natheles, bityde what bityde,<br> <a name="an_751"></a> I shal to-morwe at nyght, by est or west,<br> <a name="an_752"></a> Out of this oost stele in som manere syde,<br> <a name="an_753"></a> And gon with Troilus where as hym lest.<br> <a name="an_754"></a> This purpos wol ich holde, and this is best.<br> <a name="an_755"></a> No fors of wikked tonges janglerie,<br> <a name="an_756"></a> For evere on love han wrecches had envye.<br> <a name="an_757"></a> "For whoso wol of every word take hede,<br> <a name="an_758"></a> Or reulen hym by every wightes wit,<br> <a name="an_759"></a> Ne shal he nevere thryven, out of drede;<br> <span class="margnote"><font color="GREEN" size="-1"><a name="an_760">760</a></font></span> For that that som men blamen evere yit,<br> <a name="an_761"></a> Lo, other manere folk comenden it.<br> <a name="an_762"></a> And as for me, for al swich variaunce,<br> <a name="an_763"></a> Felicite clepe I my suffisaunce.<br> <a name="an_764"></a> "For which, withouten any wordes mo,<br> <a name="an_765"></a> To Troie I wole, as for conclusioun."<br> <a name="an_766"></a> But God it wot, er fully monthes two,<br> <a name="an_767"></a> She was ful fer fro that entencioun!<br> <a name="an_768"></a> For bothe Troilus and Troie town<br> <a name="an_769"></a> Shal knotteles thorughout hire herte slide;<br> <span class="margnote"><font color="GREEN" size="-1"><a name="an_770">770</a></font></span> For she wol take a purpos for t' abide.<br> <a name="an_771"></a> This Diomede, of whom yow telle I gan,<br> <a name="an_772"></a> Goth now withinne hymself ay arguynge,<br> <a name="an_773"></a> With al the sleghte and al that evere he kan,<br> <a name="an_774"></a> How he may best, with shortest taryinge,<br> <a name="an_775"></a> Into his net Criseydes herte brynge.<br> <a name="an_776"></a> To this entent he koude nevere fyne;<br> <a name="an_777"></a> To fisshen hire he leyde out hook and lyne.<br> <a name="an_778"></a> But natheles, wel in his herte he thoughte<br> <a name="an_779"></a> That she nas nat withoute a love in Troie,<br> <span class="margnote"><font color="GREEN" size="-1"><a name="an_780">780</a></font></span> For nevere sythen he hire thennes broughte<br> <a name="an_781"></a> Ne koude he sen hire laughe or maken joie.<br> <a name="an_782"></a> He nyst how best hire herte for t' acoye;<br> <a name="an_783"></a> "But for t' asay," he seyde, "it naught n' agreveth,<br> <a name="an_784"></a> For he that naught n' asaieth naught n' acheveth."<br> <a name="an_785"></a> Yet seyde he to hymself upon a nyght,<br> <a name="an_786"></a> "Now am I nat a fool, that woot wel how<br> <a name="an_787"></a> Hire wo for love is of another wight,<br> <a name="an_788"></a> And hereupon to gon assaye hire now?<br> <a name="an_789"></a> I may wel wite it nyl nat ben my prow,<br> <span class="margnote"><font color="GREEN" size="-1"><a name="an_790">790</a></font></span> For wise folk in bookes it expresse,<br> <a name="an_791"></a> `Men shal nat wowe a wight in hevynesse.'<br> <a name="an_792"></a> "But whoso myghte wynnen swich a flour<br> <a name="an_793"></a> From hym for whom she morneth nyght and day,<br> <a name="an_794"></a> He myghte seyn he were a conquerour."<br> <a name="an_795"></a> And right anon, as he that bold was ay,<br> <a name="an_796"></a> Thoughte in his herte, "Happe how happe may,<br> <a name="an_797"></a> Al sholde I dye, I wol hire herte seche!<br> <a name="an_798"></a> I shal namore lesen but my speche."<br> <a name="an_799"></a> This Diomede, as bokes us declare,<br> <span class="margnote"><font color="GREEN" size="-1"><a name="an_800">800</a></font></span> Was in his nedes prest and corageous,<br> <a name="an_801"></a> With sterne vois and myghty lymes square,<br> <a name="an_802"></a> Hardy, testif, strong, and chivalrous<br> <a name="an_803"></a> Of dedes, lik his fader Tideus.<br> <a name="an_804"></a> And som men seyn he was of tonge large;<br> <a name="an_805"></a> And heir he was of Calydoigne and Arge.<br> <a name="an_806"></a> Criseyde mene was of hire stature;<br> <a name="an_807"></a> Therto of shap, of face, and ek of cheere,<br> <a name="an_808"></a> Ther myghte ben no fairer creature.<br> <a name="an_809"></a> And ofte tymes this was hire manere:<br> <span class="margnote"><font color="GREEN" size="-1"><a name="an_810">810</a></font></span> To gon ytressed with hire heres clere<br> <a name="an_811"></a> Doun by hire coler at hire bak byhynde,<br> <a name="an_812"></a> Which with a thred of gold she wolde bynde;<br> <a name="an_813"></a> And, save hire browes joyneden yfeere,<br> <a name="an_814"></a> Ther nas no lak, in aught I kan espien.<br> <a name="an_815"></a> But for to speken of hire eyen cleere,<br> <a name="an_816"></a> Lo, trewely, they writen that hire syen<br> <a name="an_817"></a> That Paradis stood formed in hire yen.<br> <a name="an_818"></a> And with hire riche beaute evere more<br> <a name="an_819"></a> Strof love in hire ay, which of hem was more.<br> <span class="margnote"><font color="GREEN" size="-1"><a name="an_820">820</a></font></span> She sobre was, ek symple, and wys withal,<br> <a name="an_821"></a> The best ynorisshed ek that myghte be,<br> <a name="an_822"></a> And goodly of hire speche in general,<br> <a name="an_823"></a> Charitable, estatlich, lusty, fre;<br> <a name="an_824"></a> Ne nevere mo ne lakked hire pite;<br> <a name="an_825"></a> Tendre-herted, slydynge of corage;<br> <a name="an_826"></a> But trewely, I kan nat telle hire age.<br> <a name="an_827"></a> And Troilus wel woxen was in highte,<br> <a name="an_828"></a> And complet formed by proporcioun<br> <a name="an_829"></a> So wel that kynde it nought amenden myghte;<br> <span class="margnote"><font color="GREEN" size="-1"><a name="an_830">830</a></font></span> Yong, fressh, strong, and hardy as lyoun;<br> <a name="an_831"></a> Trewe as stiel in ech condicioun;<br> <a name="an_832"></a> Oon of the beste entecched creature<br> <a name="an_833"></a> That is or shal whil that the world may dure.<br> <a name="an_834"></a> And certeynly in storye it is yfounde<br> <a name="an_835"></a> That Troilus was nevere unto no wight,<br> <a name="an_836"></a> As in his tyme, in no degree secounde<br> <a name="an_837"></a> In durryng don that longeth to a knyght.<br> <a name="an_838"></a> Al myghte a geant passen hym of myght,<br> <a name="an_839"></a> His herte ay with the first and with the beste<br> <span class="margnote"><font color="GREEN" size="-1"><a name="an_840">840</a></font></span> Stood paregal, to durre don that hym leste.<br> <a name="an_841"></a> But for to tellen forth of Diomede:<br> <a name="an_842"></a> It fel that after, on the tenthe day<br> <a name="an_843"></a> Syn that Criseyde out of the citee yede,<br> <a name="an_844"></a> This Diomede, as fressh as braunche in May,<br> <a name="an_845"></a> Com to the tente ther as Calkas lay,<br> <a name="an_846"></a> And feyned hym with Calkas han to doone;<br> <a name="an_847"></a> But what he mente, I shal yow tellen soone.<br> <a name="an_848"></a> Criseyde, at shorte wordes for to telle,<br> <a name="an_849"></a> Welcomed hym and down hym by hire sette --<br> <span class="margnote"><font color="GREEN" size="-1"><a name="an_850">850</a></font></span> And he was ethe ynough to maken dwelle!<br> <a name="an_851"></a> And after this, withouten longe lette,<br> <a name="an_852"></a> The spices and the wyn men forth hem fette;<br> <a name="an_853"></a> And forth they speke of this and that yfeere,<br> <a name="an_854"></a> As frendes don, of which som shal ye heere.<br> <a name="an_855"></a> He gan first fallen of the werre in speche<br> <a name="an_856"></a> Bitwixe hem and the folk of Troie town;<br> <a name="an_857"></a> And of th' assege he gan hire ek biseche<br> <a name="an_858"></a> To telle hym what was hire opynyoun;<br> <a name="an_859"></a> Fro that demaunde he so descendeth down<br> <span class="margnote"><font color="GREEN" size="-1"><a name="an_860">860</a></font></span> To axen hire if that hire straunge thoughte<br> <a name="an_861"></a> The Grekis gise and werkes that they wroughte;<br> <a name="an_862"></a> And whi hire fader tarieth so longe<br> <a name="an_863"></a> To wedden hire unto som worthy wight.<br> <a name="an_864"></a> Criseyde, that was in hire peynes stronge<br> <a name="an_865"></a> For love of Troilus, hire owen knyght,<br> <a name="an_866"></a> As ferforth as she konnyng hadde or myght<br> <a name="an_867"></a> Answerde hym tho; but as of his entente,<br> <a name="an_868"></a> It semed nat she wiste what he mente.<br> <a name="an_869"></a> But natheles, this ilke Diomede<br> <span class="margnote"><font color="GREEN" size="-1"><a name="an_870">870</a></font></span> Gan in hymself assure, and thus he seyde:<br> <a name="an_871"></a> "If ich aright have taken of yow hede,<br> <a name="an_872"></a> Me thynketh thus, O lady myn, Criseyde,<br> <a name="an_873"></a> That syn I first hond on youre bridel leyde,<br> <a name="an_874"></a> Whan ye out come of Troie by the morwe,<br> <a name="an_875"></a> Ne koude I nevere sen yow but in sorwe.<br> <a name="an_876"></a> "Kan I nat seyn what may the cause be,<br> <a name="an_877"></a> But if for love of som Troian it were,<br> <a name="an_878"></a> The which right sore wolde athynken me<br> <a name="an_879"></a> That ye for any wight that dwelleth there<br> <span class="margnote"><font color="GREEN" size="-1"><a name="an_880">880</a></font></span> Sholden spille a quarter of a tere<br> <a name="an_881"></a> Or pitously youreselven so bigile --<br> <a name="an_882"></a> For dredeles, it is nought worth the while.<br> <a name="an_883"></a> "The folk of Troie, as who seyth, alle and some<br> <a name="an_884"></a> In prisoun ben, as ye youreselven se;<br> <a name="an_885"></a> Nor thennes shal nat oon on-lyve come<br> <a name="an_886"></a> For al the gold atwixen sonne and se.<br> <a name="an_887"></a> Trusteth wel, and understondeth me,<br> <a name="an_888"></a> Ther shal nat oon to mercy gon on-lyve,<br> <a name="an_889"></a> Al were he lord of worldes twies fyve!<br> <span class="margnote"><font color="GREEN" size="-1"><a name="an_890">890</a></font></span> "Swich wreche on hem for fecchynge of Eleyne<br> <a name="an_891"></a> Ther shal ben take, er that we hennes wende,<br> <a name="an_892"></a> That Manes, which that goddes ben of peyne,<br> <a name="an_893"></a> Shal ben agast that Grekes wol hem shende,<br> <a name="an_894"></a> And men shul drede, unto the worldes ende,<br> <a name="an_895"></a> From hennesforth to ravysshen any queene,<br> <a name="an_896"></a> So cruel shal oure wreche on hem be seene.<br> <a name="an_897"></a> "And but if Calkas lede us with ambages --<br> <a name="an_898"></a> That is to seyn, with double wordes slye,<br> <a name="an_899"></a> Swiche as men clepen a word with two visages --<br> <span class="margnote"><font color="GREEN" size="-1"><a name="an_900">900</a></font></span> Ye shal wel knowen that I naught ne lie,<br> <a name="an_901"></a> And al this thyng right sen it with youre ye,<br> <a name="an_902"></a> And that anon, ye nyl nat trowe how sone;<br> <a name="an_903"></a> Now taketh hede, for it is for to doone.<br> <a name="an_904"></a> "What! Wene ye youre wise fader wolde<br> <a name="an_905"></a> Han yeven Antenor for yow anon,<br> <a name="an_906"></a> If he ne wiste that the cite sholde<br> <a name="an_907"></a> Destroied ben? Whi, nay, so mote I gon!<br> <a name="an_908"></a> He knew ful wel ther shal nat scapen oon<br> <a name="an_909"></a> That Troian is. and for the grete feere<br> <span class="margnote"><font color="GREEN" size="-1"><a name="an_910">910</a></font></span> He dorste nat ye dwelte lenger there.<br> <a name="an_911"></a> "What wol ye more, lufsom lady deere?<br> <a name="an_912"></a> Lat Troie and Troian fro youre herte pace!<br> <a name="an_913"></a> Drif out that bittre hope, and make good cheere,<br> <a name="an_914"></a> And clepe ayeyn the beaute of youre face<br> <a name="an_915"></a> That ye with salte teris so deface,<br> <a name="an_916"></a> For Troie is brought in swich a jupartie<br> <a name="an_917"></a> That it to save is now no remedie.<br> <a name="an_918"></a> "And thenketh wel, ye shal in Grekis fynde<br> <a name="an_919"></a> A moore parfit love, er it be nyght,<br> <span class="margnote"><font color="GREEN" size="-1"><a name="an_920">920</a></font></span> Than any Troian is, and more kynde,<br> <a name="an_921"></a> And bet to serven yow wol don his myght.<br> <a name="an_922"></a> And if ye vouchesauf, my lady bright,<br> <a name="an_923"></a> I wol ben he to serven yow myselve,<br> <a name="an_924"></a> Yee, levere than be kyng of Greces twelve!"<br> <a name="an_925"></a> And with that word he gan to waxen red,<br> <a name="an_926"></a> And in his speche a litel wight he quok,<br> <a name="an_927"></a> And caste asyde a litel wight his hed,<br> <a name="an_928"></a> And stynte a while; and afterward he wok,<br> <a name="an_929"></a> And sobreliche on hire he threw his lok,<br> <span class="margnote"><font color="GREEN" size="-1"><a name="an_930">930</a></font></span> And seyde, "I am, al be it yow no joie,<br> <a name="an_931"></a> As gentil man as any wight in Troie.<br> <a name="an_932"></a> "For if my fader Tideus," he seyde,<br> <a name="an_933"></a> "Ilyved hadde, ich hadde ben er this<br> <a name="an_934"></a> Of Calydoyne and Arge a kyng, Criseyde!<br> <a name="an_935"></a> And so hope I that I shal yet, iwis.<br> <a name="an_936"></a> But he was slayn -- allas, the more harm is. --<br> <a name="an_937"></a> Unhappily at Thebes al to rathe,<br> <a name="an_938"></a> Polymyte and many a man to scathe.<br> <a name="an_939"></a> "But herte myn, syn that I am youre man --<br> <span class="margnote"><font color="GREEN" size="-1"><a name="an_940">940</a></font></span> And ben the first of whom I seche grace --<br> <a name="an_941"></a> To serve yow as hertely as I kan,<br> <a name="an_942"></a> And evere shal whil I to lyve have space,<br> <a name="an_943"></a> So, er that I departe out of this place,<br> <a name="an_944"></a> Ye wol me graunte that I may to-morwe,<br> <a name="an_945"></a> At bettre leyser, telle yow my sorwe."<br> <a name="an_946"></a> What sholde I telle his wordes that he seyde?<br> <a name="an_947"></a> He spak inough for o day at the meeste.<br> <a name="an_948"></a> It preveth wel; he spak so that Criseyde<br> <a name="an_949"></a> Graunted on the morwe, at his requeste,<br> <span class="margnote"><font color="GREEN" size="-1"><a name="an_950">950</a></font></span> For to speken with hym at the leeste --<br> <a name="an_951"></a> So that he nolde speke of swich matere.<br> <a name="an_952"></a> And thus to hym she seyde, as ye may here,<br> <a name="an_953"></a> As she that hadde hire herte on Troilus<br> <a name="an_954"></a> So faste that ther may it non arace;<br> <a name="an_955"></a> And strangely she spak, and seyde thus:<br> <a name="an_956"></a> "O Diomede, I love that ilke place<br> <a name="an_957"></a> Ther I was born; and Joves, for his grace,<br> <a name="an_958"></a> Delyvere it soone of al that doth it care!<br> <a name="an_959"></a> God, for thy myght, so leve it wel to fare!<br> <span class="margnote"><font color="GREEN" size="-1"><a name="an_960">960</a></font></span> "That Grekis wolde hire wrath on Troie wreke,<br> <a name="an_961"></a> If that they myght, I knowe it wel, iwis;<br> <a name="an_962"></a> But it shal naught byfallen as ye speke,<br> <a name="an_963"></a> And God toforn! And forther over this,<br> <a name="an_964"></a> I woot my fader wys and redy is,<br> <a name="an_965"></a> And that he me hath bought, as ye me tolde,<br> <a name="an_966"></a> So deere, I am the more unto hym holde.<br> <a name="an_967"></a> "That Grekis ben of heigh condicioun<br> <a name="an_968"></a> I woot ek wel; but certeyn, men shal fynde<br> <a name="an_969"></a> As worthi folk withinne Troie town,<br> <span class="margnote"><font color="GREEN" size="-1"><a name="an_970">970</a></font></span> As konnyng, and as parfit, and as kynde,<br> <a name="an_971"></a> As ben bitwixen Orkades and Inde;<br> <a name="an_972"></a> And that ye koude wel yowre lady serve,<br> <a name="an_973"></a> I trowe ek wel, hire thank for to deserve.<br> <a name="an_974"></a> "But as to speke of love, ywis," she seyde,<br> <a name="an_975"></a> "I hadde a lord, to whom I wedded was,<br> <a name="an_976"></a> The whos myn herte al was, til that he deyde;<br> <a name="an_977"></a> And other love, as help me now Pallas,<br> <a name="an_978"></a> Ther in myn herte nys, ne nevere was.<br> <a name="an_979"></a> And that ye ben of noble and heigh kynrede,<br> <span class="margnote"><font color="GREEN" size="-1"><a name="an_980">980</a></font></span> I have wel herd it tellen, out of drede.<br> <a name="an_981"></a> "And that doth me to han so gret a wonder<br> <a name="an_982"></a> That ye wol scornen any womman so.<br> <a name="an_983"></a> Ek, God woot, love and I ben fer ysonder!<br> <a name="an_984"></a> I am disposed bet, so mot I go,<br> <a name="an_985"></a> Unto my deth, to pleyne and maken wo.<br> <a name="an_986"></a> What I shal after don I kan nat seye;<br> <a name="an_987"></a> But trewelich, as yet me list nat pleye.<br> <a name="an_988"></a> "Myn herte is now in tribulacioun,<br> <a name="an_989"></a> And ye in armes bisy day by day.<br> <span class="margnote"><font color="GREEN" size="-1"><a name="an_990">990</a></font></span> Herafter, whan ye wonnen han the town,<br> <a name="an_991"></a> Peraventure so it happen may<br> <a name="an_992"></a> That whan I se that nevere yit I say<br> <a name="an_993"></a> Than wol I werke that I nevere wroughte!<br> <a name="an_994"></a> This word to yow ynough suffisen oughte.<br> <a name="an_995"></a> "To-morwe ek wol I speken with yow fayn,<br> <a name="an_996"></a> So that ye touchen naught of this matere.<br> <a name="an_997"></a> And whan yow list, ye may come here ayayn;<br> <a name="an_998"></a> And er ye gon, thus muche I sey yow here:<br> <a name="an_999"></a> As help me Pallas with hire heres clere,<br> <span class="margnote"><font color="GREEN" size="-1"><a name="an_1000">1000</a></font></span> If that I sholde of any Grek han routhe,<br> <a name="an_1001"></a> It sholde be youreselven, by my trouthe!<br> <a name="an_1002"></a> "I say nat therfore that I wol yow love,<br> <a name="an_1003"></a> N' y say nat nay; but in conclusioun,<br> <a name="an_1004"></a> I mene wel, by God that sit above!"<br> <a name="an_1005"></a> And therwithal she caste hire eyen down,<br> <a name="an_1006"></a> And gan to sike, and seyde, "O Troie town,<br> <a name="an_1007"></a> Yet bidde I God in quiete and in reste<br> <a name="an_1008"></a> I may yow sen, or do myn herte breste."<br> <a name="an_1009"></a> But in effect, and shortly for to seye,<br> <span class="margnote"><font color="GREEN" size="-1"><a name="an_1010">1010</a></font></span> This Diomede al fresshly newe ayeyn<br> <a name="an_1011"></a> Gan pressen on, and faste hire mercy preye;<br> <a name="an_1012"></a> And after this, the sothe for to seyn,<br> <a name="an_1013"></a> Hire glove he took, of which he was ful feyn;<br> <a name="an_1014"></a> And finaly, whan it was woxen eve<br> <a name="an_1015"></a> And al was wel, he roos and tok his leve.<br> <a name="an_1016"></a> The brighte Venus folwede and ay taughte<br> <a name="an_1017"></a> The wey ther brode Phebus down alighte;<br> <a name="an_1018"></a> And Cynthea hire char-hors overraughte<br> <a name="an_1019"></a> To whirle out of the Leoun, if she myghte;<br> <span class="margnote"><font color="GREEN" size="-1"><a name="an_1020">1020</a></font></span> And Signifer his candels sheweth brighte<br> <a name="an_1021"></a> Whan that Criseyde unto hire bedde wente<br> <a name="an_1022"></a> Inwith hire fadres faire brighte tente,<br> <a name="an_1023"></a> Retornyng in hire soule ay up and down<br> <a name="an_1024"></a> The wordes of this sodeyn Diomede,<br> <a name="an_1025"></a> His grete estat, and perel of the town,<br> <a name="an_1026"></a> And that she was allone and hadde nede<br> <a name="an_1027"></a> Of frendes help; and thus bygan to brede<br> <a name="an_1028"></a> The cause whi, the sothe for to telle,<br> <a name="an_1029"></a> That she took fully purpos for to dwelle.<br> <span class="margnote"><font color="GREEN" size="-1"><a name="an_1030">1030</a></font></span> The morwen com, and gostly for to speke,<br> <a name="an_1031"></a> This Diomede is come unto Criseyde;<br> <a name="an_1032"></a> And shortly, lest that ye my tale breke,<br> <a name="an_1033"></a> So wel he for hymselven spak and seyde<br> <a name="an_1034"></a> That alle hire sikes soore adown he leyde;<br> <a name="an_1035"></a> And finaly, the sothe for to seyne,<br> <a name="an_1036"></a> He refte hire of the grete of al hire peyne.<br> <a name="an_1037"></a> And after this the storie telleth us<br> <a name="an_1038"></a> That she hym yaf the faire baye stede<br> <a name="an_1039"></a> The which he ones wan of Troilus;<br> <span class="margnote"><font color="GREEN" size="-1"><a name="an_1040">1040</a></font></span> And ek a broche -- and that was litel nede --<br> <a name="an_1041"></a> That Troilus was, she yaf this Diomede.<br> <a name="an_1042"></a> And ek, the bet from sorwe hym to releve,<br> <a name="an_1043"></a> She made hym were a pencel of hire sleve.<br> <a name="an_1044"></a> I fynde ek in stories elleswhere,<br> <a name="an_1045"></a> Whan thorugh the body hurt was Diomede<br> <a name="an_1046"></a> Of Troilus, tho wep she many a teere<br> <a name="an_1047"></a> Whan that she saugh his wyde wowndes blede,<br> <a name="an_1048"></a> And that she took, to kepen hym, good hede;<br> <a name="an_1049"></a> And for to helen hym of his sorwes smerte,<br> <span class="margnote"><font color="GREEN" size="-1"><a name="an_1050">1050</a></font></span> Men seyn -- I not -- that she yaf hym hire herte.<br> <a name="an_1051"></a> But trewely, the storie telleth us,<br> <a name="an_1052"></a> Ther made nevere womman moore wo<br> <a name="an_1053"></a> Than she, whan that she falsed Troilus.<br> <a name="an_1054"></a> She seyde, "Allas, for now is clene ago<br> <a name="an_1055"></a> My name of trouthe in love, for everemo!<br> <a name="an_1056"></a> For I have falsed oon the gentileste<br> <a name="an_1057"></a> That evere was, and oon the worthieste!<br> <a name="an_1058"></a> "Allas, of me, unto the worldes ende,<br> <a name="an_1059"></a> Shal neyther ben ywriten nor ysonge<br> <span class="margnote"><font color="GREEN" size="-1"><a name="an_1060">1060</a></font></span> No good word, for thise bokes wol me shende.<br> <a name="an_1061"></a> O, rolled shal I ben on many a tonge!<br> <a name="an_1062"></a> Thorughout the world my belle shal be ronge!<br> <a name="an_1063"></a> And wommen moost wol haten me of alle.<br> <a name="an_1064"></a> Allas, that swich a cas me sholde falle!<br> <a name="an_1065"></a> "Thei wol seyn, in as muche as in me is,<br> <a name="an_1066"></a> I have hem don dishonour, weylaway!<br> <a name="an_1067"></a> Al be I nat the first that dide amys,<br> <a name="an_1068"></a> What helpeth that to don my blame awey?<br> <a name="an_1069"></a> But syn I se ther is no bettre way,<br> <span class="margnote"><font color="GREEN" size="-1"><a name="an_1070">1070</a></font></span> And that to late is now for me to rewe,<br> <a name="an_1071"></a> To Diomede algate I wol be trewe.<br> <a name="an_1072"></a> "But, Troilus, syn I no bettre may,<br> <a name="an_1073"></a> And syn that thus departen ye and I,<br> <a name="an_1074"></a> Yet prey I God, so yeve yow right good day,<br> <a name="an_1075"></a> As for the gentileste, trewely,<br> <a name="an_1076"></a> That evere I say, to serven feythfully,<br> <a name="an_1077"></a> And best kan ay his lady honour kepe."<br> <a name="an_1078"></a> And with that word she brast anon to wepe.<br> <a name="an_1079"></a> "And certes yow ne haten shal I nevere;<br> <span class="margnote"><font color="GREEN" size="-1"><a name="an_1080">1080</a></font></span> And frendes love, that shal ye han of me,<br> <a name="an_1081"></a> And my good word, al sholde I lyven evere.<br> <a name="an_1082"></a> And trewely I wolde sory be<br> <a name="an_1083"></a> For to seen yow in adversitee;<br> <a name="an_1084"></a> And gilteles, I woot wel, I yow leve.<br> <a name="an_1085"></a> But al shal passe; and thus take I my leve."<br> <a name="an_1086"></a> But trewely, how longe it was bytwene<br> <a name="an_1087"></a> That she forsok hym for this Diomede,<br> <a name="an_1088"></a> Ther is non auctour telleth it, I wene.<br> <a name="an_1089"></a> Take every man now to his bokes heede,<br> <span class="margnote"><font color="GREEN" size="-1"><a name="an_1090">1090</a></font></span> He shal no terme fynden, out of drede.<br> <a name="an_1091"></a> For though that he bigan to wowe hire soone,<br> <a name="an_1092"></a> Er he hire wan, yet was ther more to doone.<br> <a name="an_1093"></a> Ne me ne list this sely womman chyde<br> <a name="an_1094"></a> Forther than the storye wol devyse.<br> <a name="an_1095"></a> Hire name, allas, is publysshed so wide<br> <a name="an_1096"></a> That for hire gilt it oughte ynough suffise.<br> <a name="an_1097"></a> And if I myghte excuse hire any wise,<br> <a name="an_1098"></a> For she so sory was for hire untrouthe,<br> <a name="an_1099"></a> Iwis, I wolde excuse hire yet for routhe.<br> <span class="margnote"><font color="GREEN" size="-1"><a name="an_1100">1100</a></font></span> This Troilus, as I byfore have told,<br> <a name="an_1101"></a> Thus driveth forth, as wel as he hath myght;<br> <a name="an_1102"></a> But often was his herte hoot and cold,<br> <a name="an_1103"></a> And namely that ilke nynthe nyght,<br> <a name="an_1104"></a> Which on the morwe she hadde hym bihight<br> <a name="an_1105"></a> To com ayeyn. God woot, ful litel reste<br> <a name="an_1106"></a> Hadde he that nyght -- nothyng to slepe hym leste.<br> <a name="an_1107"></a> The laurer-crowned Phebus with his heete<br> <a name="an_1108"></a> Gan, in his cours ay upward as he wente,<br> <a name="an_1109"></a> To warmen of the est se the wawes weete,<br> <span class="margnote"><font color="GREEN" size="-1"><a name="an_1110">1110</a></font></span> And Nysus doughter song with fressh entente,<br> <a name="an_1111"></a> Whan Troilus his Pandare after sente;<br> <a name="an_1112"></a> And on the walles of the town they pleyde,<br> <a name="an_1113"></a> To loke if they kan sen aught of Criseyde.<br> <a name="an_1114"></a> Tyl it was noon they stoden for to se<br> <a name="an_1115"></a> Who that ther come, and every maner wight<br> <a name="an_1116"></a> That com fro fer, they seyden it was she --<br> <a name="an_1117"></a> Til that thei koude knowen hym aright.<br> <a name="an_1118"></a> Now was his herte dul, now was it light.<br> <a name="an_1119"></a> And thus byjaped stonden for to stare<br> <span class="margnote"><font color="GREEN" size="-1"><a name="an_1120">1120</a></font></span> Aboute naught this Troilus and Pandare.<br> <a name="an_1121"></a> To Pandarus this Troilus tho seyde,<br> <a name="an_1122"></a> "For aught I woot, byfor noon, sikirly,<br> <a name="an_1123"></a> Into this town ne comth nat here Criseyde.<br> <a name="an_1124"></a> She hath ynough to doone, hardyly,<br> <a name="an_1125"></a> To wynnen from hire fader, so trowe I.<br> <a name="an_1126"></a> Hire olde fader wol yet make hire dyne<br> <a name="an_1127"></a> Er that she go -- God yeve hys herte pyne!"<br> <a name="an_1128"></a> Pandare answerede, "It may wel be, certeyn.<br> <a name="an_1129"></a> And forthi lat us dyne, I the byseche,<br> <span class="margnote"><font color="GREEN" size="-1"><a name="an_1130">1130</a></font></span> And after noon than maystow come ayeyn."<br> <a name="an_1131"></a> And hom they go, withoute more speche,<br> <a name="an_1132"></a> And comen ayeyn -- but longe may they seche<br> <a name="an_1133"></a> Er that they fynde that they after cape.<br> <a name="an_1134"></a> Fortune hem bothe thenketh for to jape!<br> <a name="an_1135"></a> Quod Troilus, "I se wel now that she<br> <a name="an_1136"></a> Is taried with hire olde fader so,<br> <a name="an_1137"></a> That er she come, it wol neigh even be.<br> <a name="an_1138"></a> Com forth; I wol unto the yate go.<br> <a name="an_1139"></a> Thise porters ben unkonnyng evere mo,<br> <span class="margnote"><font color="GREEN" size="-1"><a name="an_1140">1140</a></font></span> And I wol don hem holden up the yate<br> <a name="an_1141"></a> As naught ne were, although she come late."<br> <a name="an_1142"></a> The day goth faste, and after that com eve,<br> <a name="an_1143"></a> And yet com nought to Troilus Criseyde.<br> <a name="an_1144"></a> He loketh forth by hegge, by tre, by greve,<br> <a name="an_1145"></a> And fer his hed over the wal he leyde;<br> <a name="an_1146"></a> And at the laste he torned hym and seyde,<br> <a name="an_1147"></a> "By God, I woot hire menyng now, Pandare!<br> <a name="an_1148"></a> Almoost, ywys, al newe was my care.<br> <a name="an_1149"></a> "Now douteles, this lady kan hire good;<br> <span class="margnote"><font color="GREEN" size="-1"><a name="an_1150">1150</a></font></span> I woot she meneth riden pryvely.<br> <a name="an_1151"></a> I comende hire wisdom, by myn hood!<br> <a name="an_1152"></a> She wol nat maken peple nycely<br> <a name="an_1153"></a> Gaure on hire whan she comth, but softely<br> <a name="an_1154"></a> By nyghte into the town she thenketh ride.<br> <a name="an_1155"></a> And, deere brother, thynk nat longe t' abide.<br> <a name="an_1156"></a> "We han naught elles for to don, ywis.<br> <a name="an_1157"></a> And Pandarus, now woltow trowen me?<br> <a name="an_1158"></a> Have here my trouthe, I se hire! Yond she is.<br> <a name="an_1159"></a> Heve up thyn eyen, man! Maistow nat se?"<br> <span class="margnote"><font color="GREEN" size="-1"><a name="an_1160">1160</a></font></span> Pandare answerede, "Nay, so mote I the!<br> <a name="an_1161"></a> Al wrong, by God! What saistow, man? Where arte?<br> <a name="an_1162"></a> That I se yond nys but a fare-carte."<br> <a name="an_1163"></a> "Allas, thow seyst right soth," quod Troilus.<br> <a name="an_1164"></a> "But, hardily, it is naught al for nought<br> <a name="an_1165"></a> That in myn herte I now rejoysse thus;<br> <a name="an_1166"></a> It is ayeyns som good I have a thought.<br> <a name="an_1167"></a> Not I nat how, but syn that I was wrought<br> <a name="an_1168"></a> Ne felte I swich a comfort, dar I seye;<br> <a name="an_1169"></a> She comth to-nyght, my lif that dorste I leye!"<br> <span class="margnote"><font color="GREEN" size="-1"><a name="an_1170">1170</a></font></span> Pandare answerde, "It may be, wel ynough,"<br> <a name="an_1171"></a> And held with hym of al that evere he seyde.<br> <a name="an_1172"></a> But in his herte he thoughte, and softe lough,<br> <a name="an_1173"></a> And to hymself ful sobreliche he seyde,<br> <a name="an_1174"></a> "From haselwode, there joly Robyn pleyde,<br> <a name="an_1175"></a> Shal come al that that thow abidest heere.<br> <a name="an_1176"></a> Ye, fare wel al the snow of ferne yere!"<br> <a name="an_1177"></a> The warden of the yates gan to calle<br> <a name="an_1178"></a> The folk which that withoute the yates were,<br> <a name="an_1179"></a> And bad hem dryven in hire bestes alle,<br> <span class="margnote"><font color="GREEN" size="-1"><a name="an_1180">1180</a></font></span> Or all the nyght they moste bleven there.<br> <a name="an_1181"></a> And fer withinne the nyght, with many a teere,<br> <a name="an_1182"></a> This Troilus gan homward for to ride,<br> <a name="an_1183"></a> For wel he seth it helpeth naught t' abide.<br> <a name="an_1184"></a> But natheles, he gladed hym in this:<br> <a name="an_1185"></a> He thought he misacounted hadde his day,<br> <a name="an_1186"></a> And seyde, "I understonde have al amys.<br> <a name="an_1187"></a> For thilke nyght I last Criseyde say,<br> <a name="an_1188"></a> She seyde, `I shal ben here, if that I may,<br> <a name="an_1189"></a> Er that the moone, O deere herte swete,<br> <span class="margnote"><font color="GREEN" size="-1"><a name="an_1190">1190</a></font></span> The Leoun passe, out of this Ariete.'<br> <a name="an_1191"></a> "For which she may yet holde al hire byheste."<br> <a name="an_1192"></a> And on the morwe unto the yate he wente,<br> <a name="an_1193"></a> And up and down, by west and ek by este,<br> <a name="an_1194"></a> Upon the walles made he many a wente.<br> <a name="an_1195"></a> But al for nought; his hope alwey hym blente.<br> <a name="an_1196"></a> For which at nyght, in sorwe and sikes sore,<br> <a name="an_1197"></a> He wente hym hom, withouten any more.<br> <a name="an_1198"></a> His hope al clene out of his herte fledde;<br> <a name="an_1199"></a> He nath wheron now lenger for to honge;<br> <span class="margnote"><font color="GREEN" size="-1"><a name="an_1200">1200</a></font></span> But for the peyne hym thoughte his herte bledde,<br> <a name="an_1201"></a> So were his throwes sharpe and wonder stronge;<br> <a name="an_1202"></a> For whan he saugh that she abood so longe,<br> <a name="an_1203"></a> He nyste what he juggen of it myghte,<br> <a name="an_1204"></a> Syn she hath broken that she hym bihighte.<br> <a name="an_1205"></a> The thridde, ferthe, fifte, sexte day<br> <a name="an_1206"></a> After tho dayes ten of which I tolde,<br> <a name="an_1207"></a> Bitwixen hope and drede his herte lay,<br> <a name="an_1208"></a> Yet somwhat trustyng on hire hestes olde.<br> <a name="an_1209"></a> But whan he saugh she nolde hire terme holde,<br> <span class="margnote"><font color="GREEN" size="-1"><a name="an_1210">1210</a></font></span> He kan now sen non other remedie<br> <a name="an_1211"></a> But for to shape hym soone for to dye.<br> <a name="an_1212"></a> Therwith the wikked spirit, God us blesse,<br> <a name="an_1213"></a> Which that men clepeth woode jalousie,<br> <a name="an_1214"></a> Gan in hym crepe, in al this hevynesse;<br> <a name="an_1215"></a> For which, by cause he wolde soone dye,<br> <a name="an_1216"></a> He ne et ne drank, for his malencolye,<br> <a name="an_1217"></a> And ek from every compaignye he fledde:<br> <a name="an_1218"></a> This was the lif that al the tyme he ledde.<br> <a name="an_1219"></a> He so defet was, that no manere man<br> <span class="margnote"><font color="GREEN" size="-1"><a name="an_1220">1220</a></font></span> Unneth hym myghte knowen ther he wente;<br> <a name="an_1221"></a> So was he lene, and therto pale and wan,<br> <a name="an_1222"></a> And feble, that he walketh by potente;<br> <a name="an_1223"></a> And with his ire he thus hymselve shente.<br> <a name="an_1224"></a> But whoso axed hym wherof hym smerte,<br> <a name="an_1225"></a> He seyde his harm was al aboute his herte.<br> <a name="an_1226"></a> Priam ful ofte, and ek his moder deere,<br> <a name="an_1227"></a> His bretheren and his sustren gonne hym freyne<br> <a name="an_1228"></a> Whi he so sorwful was in al his cheere,<br> <a name="an_1229"></a> And what thyng was the cause of al his peyne;<br> <span class="margnote"><font color="GREEN" size="-1"><a name="an_1230">1230</a></font></span> But al for naught. He nolde his cause pleyne,<br> <a name="an_1231"></a> But seyde he felte a grevous maladie<br> <a name="an_1232"></a> Aboute his herte, and fayn he wolde dye.<br> <a name="an_1233"></a> So on a day he leyde hym doun to slepe,<br> <a name="an_1234"></a> And so byfel that yn his slep hym thoughte<br> <a name="an_1235"></a> That in a forest faste he welk to wepe<br> <a name="an_1236"></a> For love of here that hym these peynes wroughte;<br> <a name="an_1237"></a> And up and doun as he the forest soughte,<br> <a name="an_1238"></a> He mette he saugh a bor with tuskes grete,<br> <a name="an_1239"></a> That slepte ayeyn the bryghte sonnes hete.<br> <span class="margnote"><font color="GREEN" size="-1"><a name="an_1240">1240</a></font></span> And by this bor, faste in his armes folde,<br> <a name="an_1241"></a> Lay, kyssyng ay, his lady bryght, Criseyde.<br> <a name="an_1242"></a> For sorwe of which, whan he it gan byholde,<br> <a name="an_1243"></a> And for despit, out of his slep he breyde,<br> <a name="an_1244"></a> And loude he cride on Pandarus, and seyde:<br> <a name="an_1245"></a> "O Pandarus, now know I crop and roote.<br> <a name="an_1246"></a> I n' am but ded; ther nys noon other bote.<br> <a name="an_1247"></a> "My lady bryght, Criseyde, hath me bytrayed,<br> <a name="an_1248"></a> In whom I trusted most of ony wight.<br> <a name="an_1249"></a> She elliswhere hath now here herte apayed.<br> <span class="margnote"><font color="GREEN" size="-1"><a name="an_1250">1250</a></font></span> The blysful goddes thorugh here grete myght<br> <a name="an_1251"></a> Han in my drem yshewed it ful right.<br> <a name="an_1252"></a> Thus yn my drem Criseyde have I byholde" --<br> <a name="an_1253"></a> And al this thing to Pandarus he tolde.<br> <a name="an_1254"></a> "O my Criseyde, allas, what subtilte,<br> <a name="an_1255"></a> What newe lust, what beaute, what science,<br> <a name="an_1256"></a> What wratthe of juste cause have ye to me?<br> <a name="an_1257"></a> What gilt of me, what fel experience<br> <a name="an_1258"></a> Hath fro me raft, allas, thyn advertence?<br> <a name="an_1259"></a> O trust, O feyth, O depe asseuraunce!<br> <span class="margnote"><font color="GREEN" size="-1"><a name="an_1260">1260</a></font></span> Who hath me reft Criseyde, al my plesaunce?<br> <a name="an_1261"></a> "Allas, whi leet I you from hennes go,<br> <a name="an_1262"></a> For which wel neigh out of my wit I breyde?<br> <a name="an_1263"></a> Who shal now trowe on any othes mo?<br> <a name="an_1264"></a> God wot, I wende, O lady bright, Criseyde,<br> <a name="an_1265"></a> That every word was gospel that ye seyde!<br> <a name="an_1266"></a> But who may bet bigile, yf hym lyste,<br> <a name="an_1267"></a> Than he on whom men weneth best to triste?<br> <a name="an_1268"></a> "What shal I don, my Pandarus, allas?<br> <a name="an_1269"></a> I fele now so sharp a newe peyne,<br> <span class="margnote"><font color="GREEN" size="-1"><a name="an_1270">1270</a></font></span> Syn that ther lith no remedye in this cas,<br> <a name="an_1271"></a> That bet were it I with myn hondes tweyne<br> <a name="an_1272"></a> Myselven slowh alwey than thus to pleyne;<br> <a name="an_1273"></a> For thorugh the deth my wo sholde han an ende,<br> <a name="an_1274"></a> Ther every day with lyf myself I shende."<br> <a name="an_1275"></a> Pandare answerde and seyde, "Allas the while<br> <a name="an_1276"></a> That I was born! Have I nat seyd er this,<br> <a name="an_1277"></a> That dremes many a maner man bigile?<br> <a name="an_1278"></a> And whi? For folk expounden hem amys.<br> <a name="an_1279"></a> How darstow seyn that fals thy lady ys<br> <span class="margnote"><font color="GREEN" size="-1"><a name="an_1280">1280</a></font></span> For any drem, right for thyn owene drede?<br> <a name="an_1281"></a> Lat be this thought; thow kanst no dremes rede.<br> <a name="an_1282"></a> "Peraunter, ther thow dremest of this boor,<br> <a name="an_1283"></a> It may so be that it may signifie<br> <a name="an_1284"></a> Hire fader, which that old is and ek hoor,<br> <a name="an_1285"></a> Ayeyn the sonne lith o poynt to dye,<br> <a name="an_1286"></a> And she for sorwe gynneth wepe and crie,<br> <a name="an_1287"></a> And kisseth hym, ther he lith on the grounde:<br> <a name="an_1288"></a> Thus sholdestow thi drem aright expounde!"<br> <a name="an_1289"></a> "How myghte I than don," quod Troilus,<br> <span class="margnote"><font color="GREEN" size="-1"><a name="an_1290">1290</a></font></span> "To knowe of this, yee, were it nevere so lite?"<br> <a name="an_1291"></a> "Now seystow wisly," quod this Pandarus;<br> <a name="an_1292"></a> "My red is this: syn thow kanst wel endite,<br> <a name="an_1293"></a> That hastily a lettre thow hire write,<br> <a name="an_1294"></a> Thorugh which thow shalt wel bryngyn it aboute<br> <a name="an_1295"></a> To know a soth of that thow art in doute.<br> <a name="an_1296"></a> "And se now whi: for this I dar wel seyn,<br> <a name="an_1297"></a> That if so is that she untrewe be,<br> <a name="an_1298"></a> I kan nat trowen that she wol write ayeyn.<br> <a name="an_1299"></a> And if she write, thow shalt ful sone yse<br> <span class="margnote"><font color="GREEN" size="-1"><a name="an_1300">1300</a></font></span> As wheither she hath any liberte<br> <a name="an_1301"></a> To come ayeyn; or ellis in som clause,<br> <a name="an_1302"></a> If she be let, she wol assigne a cause.<br> <a name="an_1303"></a> "Thow hast nat writen hire syn that she wente,<br> <a name="an_1304"></a> Nor she to the; and this I dorste laye,<br> <a name="an_1305"></a> Ther may swich cause ben in hire entente<br> <a name="an_1306"></a> That hardily thow wolt thiselven saye<br> <a name="an_1307"></a> That hire abod the best is for yow twaye.<br> <a name="an_1308"></a> Now writ hire thanne, and thow shalt feele sone<br> <a name="an_1309"></a> A soth of al. Ther is namore to done."<br> <span class="margnote"><font color="GREEN" size="-1"><a name="an_1310">1310</a></font></span> Acorded ben to this conclusioun,<br> <a name="an_1311"></a> And that anon, thise ilke lordes two;<br> <a name="an_1312"></a> And hastily sit Troilus adown,<br> <a name="an_1313"></a> And rolleth in his herte to and fro<br> <a name="an_1314"></a> How he may best discryven hire his wo.<br> <a name="an_1315"></a> And to Criseyde, his owen lady deere,<br> <a name="an_1316"></a> He wrot right thus, and seyde as ye may here:<br> <a name="an_1317"></a> "Right fresshe flour, whos I ben have and shal,<br> <a name="an_1318"></a> Withouten part of elleswhere servyse,<br> <a name="an_1319"></a> With herte, body, lif, lust, thought, and al,<br> <span class="margnote"><font color="GREEN" size="-1"><a name="an_1320">1320</a></font></span> I, woful wyght, in everich humble wise<br> <a name="an_1321"></a> That tonge telle or herte may devyse,<br> <a name="an_1322"></a> As ofte as matere occupieth place,<br> <a name="an_1323"></a> Me recomaunde unto youre noble grace.<br> <a name="an_1324"></a> "Liketh yow to witen, swete herte,<br> <a name="an_1325"></a> As ye wel knowe, how longe tyme agon<br> <a name="an_1326"></a> That ye me lefte in aspre peynes smerte,<br> <a name="an_1327"></a> Whan that ye wente, of which yet boote non<br> <a name="an_1328"></a> Have I non had, but evere wors bigon<br> <a name="an_1329"></a> Fro day to day am I, and so mot dwelle,<br> <span class="margnote"><font color="GREEN" size="-1"><a name="an_1330">1330</a></font></span> While it yow list, of wele and wo my welle.<br> <a name="an_1331"></a> "For which to yow, with dredful herte trewe,<br> <a name="an_1332"></a> I write, as he that sorwe drifth to write,<br> <a name="an_1333"></a> My wo, that everich houre encresseth newe,<br> <a name="an_1334"></a> Compleynyng, as I dar or kan endite.<br> <a name="an_1335"></a> And that defaced is, that may ye wite<br> <a name="an_1336"></a> The teris which that fro myn eyen reyne,<br> <a name="an_1337"></a> That wolden speke, if that they koude, and pleyne.<br> <a name="an_1338"></a> "Yow first biseche I, that youre eyen clere<br> <a name="an_1339"></a> To loke on this defouled ye nat holde;<br> <span class="margnote"><font color="GREEN" size="-1"><a name="an_1340">1340</a></font></span> And over al this, that ye, my lady deere,<br> <a name="an_1341"></a> Wol vouchesauf this lettre to byholde;<br> <a name="an_1342"></a> And by the cause ek of my cares colde<br> <a name="an_1343"></a> That sleth my wit, if aught amys m' asterte,<br> <a name="an_1344"></a> Foryeve it me, myn owen swete herte!<br> <a name="an_1345"></a> "If any servant dorste or oughte of right<br> <a name="an_1346"></a> Upon his lady pitously compleyne,<br> <a name="an_1347"></a> Thanne wene I that ich oughte be that wight,<br> <a name="an_1348"></a> Considered this, that ye thise monthes tweyne<br> <a name="an_1349"></a> Han taried, ther ye seyden, soth to seyne,<br> <span class="margnote"><font color="GREEN" size="-1"><a name="an_1350">1350</a></font></span> But dayes ten ye nolde in oost sojourne --<br> <a name="an_1351"></a> But in two monthes yet ye nat retourne.<br> <a name="an_1352"></a> "But for as muche as me moot nedes like<br> <a name="an_1353"></a> Al that yow liste, I dar nat pleyne moore,<br> <a name="an_1354"></a> But humblely, with sorwful sikes sike,<br> <a name="an_1355"></a> Yow write ich myn unresty sorwes soore,<br> <a name="an_1356"></a> Fro day to day desiryng evere moore<br> <a name="an_1357"></a> To knowen fully, if youre wille it weere,<br> <a name="an_1358"></a> How ye han ferd and don whil ye be theere;<br> <a name="an_1359"></a> "The whos welfare and hele ek God encresse<br> <span class="margnote"><font color="GREEN" size="-1"><a name="an_1360">1360</a></font></span> In honour swich that upward in degree<br> <a name="an_1361"></a> It growe alwey, so that it nevere cesse.<br> <a name="an_1362"></a> Right as youre herte ay kan, my lady free,<br> <a name="an_1363"></a> Devyse, I prey to God so moot it be,<br> <a name="an_1364"></a> And graunte it that ye soone upon me rewe,<br> <a name="an_1365"></a> As wisly as in al I am yow trewe.<br> <a name="an_1366"></a> "And if yow liketh knowen of the fare<br> <a name="an_1367"></a> Of me, whos wo ther may no wit discryve,<br> <a name="an_1368"></a> I kan namore but, chiste of every care,<br> <a name="an_1369"></a> At wrytyng of this lettre I was on-lyve,<br> <span class="margnote"><font color="GREEN" size="-1"><a name="an_1370">1370</a></font></span> Al redy out my woful gost to dryve,<br> <a name="an_1371"></a> Which I delaye, and holde hym yet in honde,<br> <a name="an_1372"></a> Upon the sighte of matere of youre sonde.<br> <a name="an_1373"></a> "Myn eyen two, in veyn with which I se,<br> <a name="an_1374"></a> Of sorwful teris salte arn waxen welles;<br> <a name="an_1375"></a> My song, in pleynte of myn adversitee;<br> <a name="an_1376"></a> My good, in harm; myn ese ek woxen helle is.<br> <a name="an_1377"></a> My joie, in wo; I kan sey yow naught ellis,<br> <a name="an_1378"></a> But torned is -- for which my lif I warie --<br> <a name="an_1379"></a> Everich joie or ese in his contrarie;<br> <span class="margnote"><font color="GREEN" size="-1"><a name="an_1380">1380</a></font></span> "Which with youre comyng hom ayeyn to Troie<br> <a name="an_1381"></a> Ye may redresse, and more a thousand sithe<br> <a name="an_1382"></a> Than evere ich hadde encressen in me joie.<br> <a name="an_1383"></a> For was ther nevere herte yet so blithe<br> <a name="an_1384"></a> To han his lif as I shal ben as swithe<br> <a name="an_1385"></a> As I yow se; and though no manere routhe<br> <a name="an_1386"></a> Commeve yow, yet thynketh on youre trouthe.<br> <a name="an_1387"></a> "And if so be my gilt hath deth deserved,<br> <a name="an_1388"></a> Or if yow list namore upon me se,<br> <a name="an_1389"></a> In guerdoun yet of that I have yow served,<br> <span class="margnote"><font color="GREEN" size="-1"><a name="an_1390">1390</a></font></span> Byseche I yow, myn owen lady free,<br> <a name="an_1391"></a> That hereupon ye wolden write me,<br> <a name="an_1392"></a> For love of God, my righte lode-sterre,<br> <a name="an_1393"></a> That deth may make an ende of al my werre;<br> <a name="an_1394"></a> "If other cause aught doth yow for to dwelle,<br> <a name="an_1395"></a> That with youre lettre ye me recomforte;<br> <a name="an_1396"></a> For though to me youre absence is an helle,<br> <a name="an_1397"></a> With pacience I wol my wo comporte,<br> <a name="an_1398"></a> And with youre lettre of hope I wol desporte.<br> <a name="an_1399"></a> Now writeth, swete, and lat me thus nat pleyne;<br> <span class="margnote"><font color="GREEN" size="-1"><a name="an_1400">1400</a></font></span> With hope, or deth, delivereth me fro peyne.<br> <a name="an_1401"></a> "Iwis, myne owene deere herte trewe,<br> <a name="an_1402"></a> I woot that whan ye next upon me se,<br> <a name="an_1403"></a> So lost have I myn hele and ek myn hewe,<br> <a name="an_1404"></a> Criseyde shal nought konne knowen me.<br> <a name="an_1405"></a> Iwys, myn hertes day, my lady free,<br> <a name="an_1406"></a> So thursteth ay myn herte to byholde<br> <a name="an_1407"></a> Youre beute, that my lif unnethe I holde.<br> <a name="an_1408"></a> "I say namore, al have I for to seye<br> <a name="an_1409"></a> To yow wel more than I telle may;<br> <span class="margnote"><font color="GREEN" size="-1"><a name="an_1410">1410</a></font></span> But wheither that ye do me lyve or deye,<br> <a name="an_1411"></a> Yet praye I God, so yeve yow right good day!<br> <a name="an_1412"></a> And fareth wel, goodly, faire, fresshe may,<br> <a name="an_1413"></a> As she that lif or deth may me comande!<br> <a name="an_1414"></a> And to youre trouthe ay I me recomande,<br> <a name="an_1415"></a> "With hele swich that, but ye yeven me<br> <a name="an_1416"></a> The same hele, I shal non hele have.<br> <a name="an_1417"></a> In yow lith, whan yow liste that it so be,<br> <a name="an_1418"></a> The day in which me clothen shal my grave;<br> <a name="an_1419"></a> In yow my lif, in yow myght for to save<br> <span class="margnote"><font color="GREEN" size="-1"><a name="an_1420">1420</a></font></span> Me fro disese of alle peynes smerte;<br> <a name="an_1421"></a> And far now wel, myn owen swete herte! Le vostre T."<br> <a name="an_1422"></a> This lettre forth was sent unto Criseyde,<br> <a name="an_1423"></a> Of which hire answere in effect was this:<br> <a name="an_1424"></a> Ful pitously she wroot ayeyn, and seyde,<br> <a name="an_1425"></a> That also sone as that she myghte, ywys,<br> <a name="an_1426"></a> She wolde come, and mende al that was mys.<br> <a name="an_1427"></a> And fynaly she wroot and seyde hym thenne,<br> <a name="an_1428"></a> She wolde come, ye, but she nyste whenne.<br> <a name="an_1429"></a> But in hire lettre made she swich festes<br> <span class="margnote"><font color="GREEN" size="-1"><a name="an_1430">1430</a></font></span> That wonder was, and swerth she loveth hym best,<br> <a name="an_1431"></a> Of which he fond but botmeles bihestes.<br> <a name="an_1432"></a> But Troilus, thow maist now, est or west,<br> <a name="an_1433"></a> Pipe in an ivy lef, if that the lest!<br> <a name="an_1434"></a> Thus goth the world. God shilde us fro meschaunce,<br> <a name="an_1435"></a> And every wight that meneth trouthe avaunce!<br> <a name="an_1436"></a> Encressen gan the wo fro day to nyght<br> <a name="an_1437"></a> Of Troilus, for tarying of Criseyde;<br> <a name="an_1438"></a> And lessen gan his hope and ek his myght,<br> <a name="an_1439"></a> For which al down he in his bed hym leyde.<br> <span class="margnote"><font color="GREEN" size="-1"><a name="an_1440">1440</a></font></span> He ne eet, ne dronk, ne slep, ne word seyde,<br> <a name="an_1441"></a> Ymagynyng ay that she was unkynde,<br> <a name="an_1442"></a> For which wel neigh he wex out of his mynde.<br> <a name="an_1443"></a> This drem, of which I told have ek byforn,<br> <a name="an_1444"></a> May nevere outen of his remembraunce.<br> <a name="an_1445"></a> He thought ay wel he hadde his lady lorn,<br> <a name="an_1446"></a> And that Joves of his purveyaunce<br> <a name="an_1447"></a> Hym shewed hadde in slep the signifiaunce<br> <a name="an_1448"></a> Of hire untrouthe and his disaventure,<br> <a name="an_1449"></a> And that the boor was shewed hym in figure.<br> <span class="margnote"><font color="GREEN" size="-1"><a name="an_1450">1450</a></font></span> For which he for Sibille his suster sente,<br> <a name="an_1451"></a> That called was Cassandre ek al aboute,<br> <a name="an_1452"></a> And al his drem he tolde hire er he stente,<br> <a name="an_1453"></a> And hire bisoughte assoilen hym the doute<br> <a name="an_1454"></a> Of the stronge boor with tuskes stoute;<br> <a name="an_1455"></a> And fynaly, withinne a litel stounde,<br> <a name="an_1456"></a> Cassandre hym gan right thus his drem expounde:<br> <a name="an_1457"></a> She gan first smyle, and seyde, "O brother deere,<br> <a name="an_1458"></a> If thow a soth of this desirest knowe,<br> <a name="an_1459"></a> Thow most a fewe of olde stories heere,<br> <span class="margnote"><font color="GREEN" size="-1"><a name="an_1460">1460</a></font></span> To purpos how that Fortune overthrowe<br> <a name="an_1461"></a> Hath lordes olde, thorugh which, withinne a throwe,<br> <a name="an_1462"></a> Thow wel this boor shalt knowe, and of what kynde<br> <a name="an_1463"></a> He comen is, as men in bokes fynde.<br> <a name="an_1464"></a> "Diane, which that wroth was and in ire<br> <a name="an_1465"></a> For Grekis nolde don hire sacrifice,<br> <a name="an_1466"></a> Ne encens upon hire auter sette afire,<br> <a name="an_1467"></a> She, for that Grekis gonne hire so despise,<br> <a name="an_1468"></a> Wrak hire in a wonder cruel wise;<br> <a name="an_1469"></a> For with a boor as gret as ox in stalle<br> <span class="margnote"><font color="GREEN" size="-1"><a name="an_1470">1470</a></font></span> She made up frete hire corn and vynes alle.<br> <a name="an_1471"></a> "To sle this boor was al the contre raysed,<br> <a name="an_1472"></a> Amonges which ther com, this boor to se,<br> <a name="an_1473"></a> A mayde, oon of this world the beste ypreysed;<br> <a name="an_1474"></a> And Meleagre, lord of that contree,<br> <a name="an_1475"></a> He loved so this fresshe mayden free<br> <a name="an_1476"></a> That with his manhod, er he wolde stente,<br> <a name="an_1477"></a> This boor he slough, and hire the hed he sente;<br> <a name="an_1478"></a> "Of which, as olde bokes tellen us,<br> <a name="an_1479"></a> Ther ros a contek and a gret envye;<br> <span class="margnote"><font color="GREEN" size="-1"><a name="an_1480">1480</a></font></span> And of this lord descended Tideus<br> <a name="an_1481"></a> By ligne, or ellis olde bookes lye.<br> <a name="an_1482"></a> But how this Meleagre gan to dye<br> <a name="an_1483"></a> Thorugh his moder, wol I yow naught telle,<br> <a name="an_1484"></a> For al to longe it were for to dwelle."<br> <a name="an_1485"></a> She tolde ek how Tideus, er she stente,<br> <a name="an_1486"></a> Unto the stronge citee of Thebes,<br> <a name="an_1487"></a> To cleymen kyngdom of the citee, wente,<br> <a name="an_1488"></a> For his felawe, daun Polymytes,<br> <a name="an_1489"></a> Of which the brother, daun Ethiocles,<br> <span class="margnote"><font color="GREEN" size="-1"><a name="an_1490">1490</a></font></span> Ful wrongfully of Thebes held the strengthe;<br> <a name="an_1491"></a> This tolde she by proces, al by lengthe.<br> <a name="an_1492"></a> She tolde ek how Hemonydes asterte,<br> <a name="an_1493"></a> Whan Tideus slough fifty knyghtes stoute.<br> <a name="an_1494"></a> She tolde ek alle the prophecyes by herte,<br> <a name="an_1495"></a> And how that seven kynges with hire route<br> <a name="an_1496"></a> Bysegeden the citee al aboute;<br> <a name="an_1497"></a> And of the holy serpent, and the welle,<br> <a name="an_1498"></a> And of the furies, al she gan hym telle;<br> <a name="an_1499"></a> Of Archymoris brennynge and the pleyes,<br> <span class="margnote"><font color="GREEN" size="-1"><a name="an_1500">1500</a></font></span> And how Amphiorax fil thorugh the grounde,<br> <a name="an_1501"></a> How Tideus was sleyn, lord of Argeyes,<br> <a name="an_1502"></a> And how Ypomedoun in litel stounde<br> <a name="an_1503"></a> Was dreynt, and ded Parthonope of wownde;<br> <a name="an_1504"></a> And also how Capaneus the proude<br> <a name="an_1505"></a> With thonder-dynt was slayn, that cride loude.<br> <a name="an_1506"></a> She gan ek telle hym how that eyther brother,<br> <a name="an_1507"></a> Ethiocles and Polymyte also,<br> <a name="an_1508"></a> At a scarmuche ech of hem slough other,<br> <a name="an_1509"></a> And of Argyves wepynge and hire wo;<br> <span class="margnote"><font color="GREEN" size="-1"><a name="an_1510">1510</a></font></span> And how the town was brent, she tolde ek tho;<br> <a name="an_1511"></a> And so descendeth down from gestes olde<br> <a name="an_1512"></a> To Diomede, and thus she spak and tolde:<br> <a name="an_1513"></a> "This ilke boor bitokneth Diomede,<br> <a name="an_1514"></a> Tideus sone, that down descended is<br> <a name="an_1515"></a> Fro Meleagre, that made the boor to blede;<br> <a name="an_1516"></a> And thy lady, wherso she be, ywis,<br> <a name="an_1517"></a> This Diomede hire herte hath, and she his.<br> <a name="an_1518"></a> Wep if thow wolt, or lef, for out of doute,<br> <a name="an_1519"></a> This Diomede is inne, and thow art oute."<br> <span class="margnote"><font color="GREEN" size="-1"><a name="an_1520">1520</a></font></span> "Thow seyst nat soth," quod he, "thow sorceresse,<br> <a name="an_1521"></a> With al thy false goost of prophecye!<br> <a name="an_1522"></a> Thow wenest ben a gret devyneresse!<br> <a name="an_1523"></a> Now sestow nat this fool of fantasie<br> <a name="an_1524"></a> Peyneth hire on ladys for to lye?<br> <a name="an_1525"></a> Awey!" quod he. "Ther Joves yeve the sorwe!<br> <a name="an_1526"></a> Thow shalt be fals, peraunter, yet tomorwe!<br> <a name="an_1527"></a> "As wel thow myghtest lien on Alceste,<br> <a name="an_1528"></a> That was of creatures, but men lye,<br> <a name="an_1529"></a> That evere weren, kyndest and the beste!<br> <span class="margnote"><font color="GREEN" size="-1"><a name="an_1530">1530</a></font></span> For whan hire housbonde was in jupertye<br> <a name="an_1531"></a> To dye hymself but if she wolde dye,<br> <a name="an_1532"></a> She ches for hym to dye and gon to helle,<br> <a name="an_1533"></a> And starf anon, as us the bokes telle."<br> <a name="an_1534"></a> Cassandre goth, and he with cruel herte<br> <a name="an_1535"></a> Foryat his wo, for angre of hire speche;<br> <a name="an_1536"></a> And from his bed al sodeynly he sterte,<br> <a name="an_1537"></a> As though al hool hym hadde ymad a leche.<br> <a name="an_1538"></a> And day by day he gan enquere and seche<br> <a name="an_1539"></a> A sooth of this with al his fulle cure;<br> <span class="margnote"><font color="GREEN" size="-1"><a name="an_1540">1540</a></font></span> And thus he drieth forth his aventure.<br> <a name="an_1541"></a> Fortune, which that permutacioun<br> <a name="an_1542"></a> Of thynges hath, as it is hire comitted<br> <a name="an_1543"></a> Thorugh purveyaunce and disposicioun<br> <a name="an_1544"></a> Of heighe Jove, as regnes shal be flitted<br> <a name="an_1545"></a> Fro folk in folk, or when they shal be smytted,<br> <a name="an_1546"></a> Gan pulle awey the fetheres brighte of Troie<br> <a name="an_1547"></a> Fro day to day, til they ben bare of joie.<br> <a name="an_1548"></a> Among al this, the fyn of the parodie<br> <a name="an_1549"></a> Of Ector gan aprochen wonder blyve.<br> <span class="margnote"><font color="GREEN" size="-1"><a name="an_1550">1550</a></font></span> The fate wolde his soule sholde unbodye,<br> <a name="an_1551"></a> And shapen hadde a mene it out to dryve,<br> <a name="an_1552"></a> Ayeyns which fate hym helpeth nat to stryve;<br> <a name="an_1553"></a> But on a day to fighten gan he wende,<br> <a name="an_1554"></a> At which -- allas! -- he caughte his lyves ende.<br> <a name="an_1555"></a> For which me thynketh every manere wight<br> <a name="an_1556"></a> That haunteth armes oughte to biwaille<br> <a name="an_1557"></a> The deth of hym that was so noble a knyght;<br> <a name="an_1558"></a> For as he drough a kyng by th' aventaille,<br> <a name="an_1559"></a> Unwar of this, Achilles thorugh the maille<br> <span class="margnote"><font color="GREEN" size="-1"><a name="an_1560">1560</a></font></span> And thorugh the body gan hym for to ryve;<br> <a name="an_1561"></a> And thus this worthi knyght was brought of lyve.<br> <a name="an_1562"></a> For whom, as olde bokes tellen us,<br> <a name="an_1563"></a> Was mad swich wo that tonge it may nat telle,<br> <a name="an_1564"></a> And namely, the sorwe of Troilus,<br> <a name="an_1565"></a> That next hym was of worthynesse welle;<br> <a name="an_1566"></a> And in this wo gan Troilus to dwelle<br> <a name="an_1567"></a> That, what for sorwe, and love, and for unreste,<br> <a name="an_1568"></a> Ful ofte a day he bad his herte breste.<br> <a name="an_1569"></a> But natheles, though he gan hym dispaire,<br> <span class="margnote"><font color="GREEN" size="-1"><a name="an_1570">1570</a></font></span> And dradde ay that his lady was untrewe,<br> <a name="an_1571"></a> Yet ay on hire his herte gan repaire.<br> <a name="an_1572"></a> And as thise lovers don, he soughte ay newe<br> <a name="an_1573"></a> To gete ayeyn Criseyde, brighte of hewe;<br> <a name="an_1574"></a> And in his herte he wente hire excusynge,<br> <a name="an_1575"></a> That Calkas caused al hire tariynge.<br> <a name="an_1576"></a> And ofte tyme he was in purpos grete<br> <a name="an_1577"></a> Hymselven lik a pilgrym to desgise<br> <a name="an_1578"></a> To seen hire; but he may nat contrefete<br> <a name="an_1579"></a> To ben unknowen of folk that weren wise,<br> <span class="margnote"><font color="GREEN" size="-1"><a name="an_1580">1580</a></font></span> Ne fynde excuse aright that may suffise<br> <a name="an_1581"></a> If he among the Grekis knowen were;<br> <a name="an_1582"></a> For which he wep ful ofte and many a tere.<br> <a name="an_1583"></a> To hire he wroot yet ofte tyme al newe<br> <a name="an_1584"></a> Ful pitously -- he lefte it nought for slouthe --<br> <a name="an_1585"></a> Bisechyng hire that sithen he was trewe,<br> <a name="an_1586"></a> That she wol come ayeyn and holde hire trouthe.<br> <a name="an_1587"></a> For which Criseyde upon a day, for routhe --<br> <a name="an_1588"></a> I take it so -- touchyng al this matere,<br> <a name="an_1589"></a> Wrot hym ayeyn, and seyde as ye may here:<br> <span class="margnote"><font color="GREEN" size="-1"><a name="an_1590">1590</a></font></span> "Cupides sone, ensample of goodlyheede,<br> <a name="an_1591"></a> O swerd of knyghthod, sours of gentilesse,<br> <a name="an_1592"></a> How myght a wight in torment and in drede<br> <a name="an_1593"></a> And heleles, yow sende as yet gladnesse?<br> <a name="an_1594"></a> I herteles, I sik, I in destresse!<br> <a name="an_1595"></a> Syn ye with me, nor I with yow, may dele,<br> <a name="an_1596"></a> Yow neyther sende ich herte may nor hele.<br> <a name="an_1597"></a> "Youre lettres ful, the papir al ypleynted,<br> <a name="an_1598"></a> Conceyved hath myn hertes pietee.<br> <a name="an_1599"></a> I have ek seyn with teris al depeynted<br> <span class="margnote"><font color="GREEN" size="-1"><a name="an_1600">1600</a></font></span> Youre lettre, and how that ye requeren me<br> <a name="an_1601"></a> To come ayeyn, which yet ne may nat be;<br> <a name="an_1602"></a> But whi, lest that this lettre founden were,<br> <a name="an_1603"></a> No mencioun ne make I now, for feere.<br> <a name="an_1604"></a> "Grevous to me, God woot, is youre unreste,<br> <a name="an_1605"></a> Youre haste, and that the goddes ordinaunce<br> <a name="an_1606"></a> It semeth nat ye take it for the beste.<br> <a name="an_1607"></a> Nor other thyng nys in youre remembraunce,<br> <a name="an_1608"></a> As thynketh me, but only youre plesaunce.<br> <a name="an_1609"></a> But beth nat wroth, and that I yow biseche;<br> <span class="margnote"><font color="GREEN" size="-1"><a name="an_1610">1610</a></font></span> For that I tarie is al for wikked speche.<br> <a name="an_1611"></a> "For I have herd wel moore than I wende,<br> <a name="an_1612"></a> Touchyng us two, how thynges han ystonde,<br> <a name="an_1613"></a> Which I shal with dissymelyng amende.<br> <a name="an_1614"></a> And beth nat wroth, I have ek understonde<br> <a name="an_1615"></a> How ye ne do but holden me in honde.<br> <a name="an_1616"></a> But now no force. I kan nat in yow gesse<br> <a name="an_1617"></a> But alle trouthe and alle gentilesse.<br> <a name="an_1618"></a> "Come I wole; but yet in swich disjoynte<br> <a name="an_1619"></a> I stonde as now that what yer or what day<br> <span class="margnote"><font color="GREEN" size="-1"><a name="an_1620">1620</a></font></span> That this shal be, that kan I naught apoynte.<br> <a name="an_1621"></a> But in effect I pray yow, as I may,<br> <a name="an_1622"></a> Of youre good word and of youre frendship ay;<br> <a name="an_1623"></a> For trewely, while that my lif may dure,<br> <a name="an_1624"></a> As for a frend ye may in me assure.<br> <a name="an_1625"></a> "Yet preye ich yow, on yvel ye ne take<br> <a name="an_1626"></a> That it is short which that I to yow write;<br> <a name="an_1627"></a> I dar nat, ther I am, wel lettres make,<br> <a name="an_1628"></a> Ne nevere yet ne koude I wel endite.<br> <a name="an_1629"></a> Ek gret effect men write in place lite;<br> <span class="margnote"><font color="GREEN" size="-1"><a name="an_1630">1630</a></font></span> Th' entente is al, and nat the lettres space.<br> <a name="an_1631"></a> And fareth now wel. God have yow in his grace! La vostre Tr 5 C."<br> <a name="an_1632"></a> This Troilus this lettre thoughte al straunge<br> <a name="an_1633"></a> Whan he it saugh, and sorwfullich he sighte;<br> <a name="an_1634"></a> Hym thoughte it lik a kalendes of chaunge.<br> <a name="an_1635"></a> But fynaly, he ful ne trowen myghte<br> <a name="an_1636"></a> That she ne wolde hym holden that she hyghte;<br> <a name="an_1637"></a> For with ful yvel wille list hym to leve<br> <a name="an_1638"></a> That loveth wel, in swich cas, though hym greve.<br> <a name="an_1639"></a> But natheles men seyen that at the laste,<br> <span class="margnote"><font color="GREEN" size="-1"><a name="an_1640">1640</a></font></span> For any thyng, men shal the soothe se;<br> <a name="an_1641"></a> And swich a cas bitidde, and that as faste,<br> <a name="an_1642"></a> That Troilus wel understod that she<br> <a name="an_1643"></a> Nas nought so kynde as that hire oughte be.<br> <a name="an_1644"></a> And fynaly, he woot now out of doute<br> <a name="an_1645"></a> That al is lost that he hath ben aboute.<br> <a name="an_1646"></a> Stood on a day in his malencolie<br> <a name="an_1647"></a> This Troilus, and in suspecioun<br> <a name="an_1648"></a> Of hire for whom he wende for to dye.<br> <a name="an_1649"></a> And so bifel that thorughout Troye town,<br> <span class="margnote"><font color="GREEN" size="-1"><a name="an_1650">1650</a></font></span> As was the gise, iborn was up and down<br> <a name="an_1651"></a> A manere cote-armure, as seith the storie,<br> <a name="an_1652"></a> Byforn Deiphebe, in signe of his victorie;<br> <a name="an_1653"></a> The whiche cote, as telleth Lollius,<br> <a name="an_1654"></a> Deiphebe it hadde rent fro Diomede<br> <a name="an_1655"></a> The same day. And whan this Troilus<br> <a name="an_1656"></a> It saugh, he gan to taken of it hede,<br> <a name="an_1657"></a> Avysyng of the lengthe and of the brede,<br> <a name="an_1658"></a> And al the werk; but as he gan byholde,<br> <a name="an_1659"></a> Ful sodeynly his herte gan to colde,<br> <span class="margnote"><font color="GREEN" size="-1"><a name="an_1660">1660</a></font></span> As he that on the coler fond withinne<br> <a name="an_1661"></a> A broch that he Criseyde yaf that morwe<br> <a name="an_1662"></a> That she from Troie moste nedes twynne,<br> <a name="an_1663"></a> In remembraunce of hym and of his sorwe.<br> <a name="an_1664"></a> And she hym leyde ayeyn hire feith to borwe<br> <a name="an_1665"></a> To kepe it ay! But now ful wel he wiste,<br> <a name="an_1666"></a> His lady nas no lenger on to triste.<br> <a name="an_1667"></a> He goth hym hom and gan ful soone sende<br> <a name="an_1668"></a> For Pandarus, and al this newe chaunce,<br> <a name="an_1669"></a> And of this broche, he tolde hym word and ende,<br> <span class="margnote"><font color="GREEN" size="-1"><a name="an_1670">1670</a></font></span> Compleynyng of hire hertes variaunce,<br> <a name="an_1671"></a> His longe love, his trouthe, and his penaunce.<br> <a name="an_1672"></a> And after deth, withouten wordes moore,<br> <a name="an_1673"></a> Ful faste he cride, his reste hym to restore.<br> <a name="an_1674"></a> Than spak he thus, "O lady myn, Criseyde,<br> <a name="an_1675"></a> Where is youre feith, and where is youre biheste?<br> <a name="an_1676"></a> Where is youre love? Where is youre trouthe?" he seyde.<br> <a name="an_1677"></a> "Of Diomede have ye now al this feeste!<br> <a name="an_1678"></a> Allas, I wolde han trowed atte leeste<br> <a name="an_1679"></a> That syn ye nolde in trouthe to me stonde,<br> <span class="margnote"><font color="GREEN" size="-1"><a name="an_1680">1680</a></font></span> That ye thus nolde han holden me in honde!<br> <a name="an_1681"></a> "Who shal now trowe on any othes mo?<br> <a name="an_1682"></a> Allas, I nevere wolde han wend, er this,<br> <a name="an_1683"></a> That ye, Criseyde, koude han chaunged so;<br> <a name="an_1684"></a> Ne, but I hadde agilt and don amys,<br> <a name="an_1685"></a> So cruel wende I nought youre herte, ywis,<br> <a name="an_1686"></a> To sle me thus! Allas, youre name of trouthe<br> <a name="an_1687"></a> Is now fordon, and that is al my routhe.<br> <a name="an_1688"></a> "Was ther non other broch yow liste lete<br> <a name="an_1689"></a> To feffe with youre newe love," quod he,<br> <span class="margnote"><font color="GREEN" size="-1"><a name="an_1690">1690</a></font></span> "But thilke broch that I, with teris wete,<br> <a name="an_1691"></a> Yow yaf as for a remembraunce of me?<br> <a name="an_1692"></a> Non other cause, allas, ne hadde ye<br> <a name="an_1693"></a> But for despit, and ek for that ye mente<br> <a name="an_1694"></a> Al outrely to shewen youre entente.<br> <a name="an_1695"></a> "Thorugh which I se that clene out of youre mynde<br> <a name="an_1696"></a> Ye han me cast -- and I ne kan nor may,<br> <a name="an_1697"></a> For al this world, withinne myn herte fynde<br> <a name="an_1698"></a> To unloven yow a quarter of a day!<br> <a name="an_1699"></a> In corsed tyme I born was, weilaway,<br> <span class="margnote"><font color="GREEN" size="-1"><a name="an_1700">1700</a></font></span> That yow, that doon me al this wo endure,<br> <a name="an_1701"></a> Yet love I best of any creature!<br> <a name="an_1702"></a> "Now God," quod he, "me sende yet the grace<br> <a name="an_1703"></a> That I may meten with this Diomede!<br> <a name="an_1704"></a> And trewely, if I have myght and space,<br> <a name="an_1705"></a> Yet shal I make, I hope, his sydes blede.<br> <a name="an_1706"></a> O God," quod he, "that oughtest taken heede<br> <a name="an_1707"></a> To fortheren trouthe, and wronges to punyce,<br> <a name="an_1708"></a> Whi nyltow don a vengeaunce of this vice?<br> <a name="an_1709"></a> "O Pandarus, that in dremes for to triste<br> <span class="margnote"><font color="GREEN" size="-1"><a name="an_1710">1710</a></font></span> Me blamed hast, and wont art oft upbreyde,<br> <a name="an_1711"></a> Now maistow sen thiself, if that the liste,<br> <a name="an_1712"></a> How trewe is now thi nece, bright Criseyde!<br> <a name="an_1713"></a> In sondry formes, God it woot," he seyde,<br> <a name="an_1714"></a> "The goddes shewen bothe joie and tene<br> <a name="an_1715"></a> In slep, and by my drem it is now sene.<br> <a name="an_1716"></a> "And certeynly, withouten moore speche,<br> <a name="an_1717"></a> From hennesforth, as ferforth as I may,<br> <a name="an_1718"></a> Myn owen deth in armes wol I seche;<br> <a name="an_1719"></a> I recche nat how soone be the day!<br> <span class="margnote"><font color="GREEN" size="-1"><a name="an_1720">1720</a></font></span> But trewely, Criseyde, swete may,<br> <a name="an_1721"></a> Whom I have ay with al my myght yserved,<br> <a name="an_1722"></a> That ye thus doon, I have it nat deserved."<br> <a name="an_1723"></a> This Pandarus, that al thise thynges herde,<br> <a name="an_1724"></a> And wiste wel he seyde a soth of this,<br> <a name="an_1725"></a> He nought a word ayeyn to hym answerde;<br> <a name="an_1726"></a> For sory of his frendes sorwe he is,<br> <a name="an_1727"></a> And shamed for his nece hath don amys,<br> <a name="an_1728"></a> And stant, astoned of thise causes tweye,<br> <a name="an_1729"></a> As stille as ston; a word ne kowde he seye.<br> <span class="margnote"><font color="GREEN" size="-1"><a name="an_1730">1730</a></font></span> But at the laste thus he spak, and seyde:<br> <a name="an_1731"></a> "My brother deer, I may do the namore.<br> <a name="an_1732"></a> What sholde I seyen? I hate, ywys, Cryseyde;<br> <a name="an_1733"></a> And, God woot, I wol hate hire evermore!<br> <a name="an_1734"></a> And that thow me bisoughtest don of yoore,<br> <a name="an_1735"></a> Havyng unto myn honour ne my reste<br> <a name="an_1736"></a> Right no reward, I dide al that the leste.<br> <a name="an_1737"></a> "If I dide aught that myghte liken the,<br> <a name="an_1738"></a> It is me lief; and of this tresoun now,<br> <a name="an_1739"></a> God woot that it a sorwe is unto me!<br> <span class="margnote"><font color="GREEN" size="-1"><a name="an_1740">1740</a></font></span> And dredeles, for hertes ese of yow,<br> <a name="an_1741"></a> Right fayn I wolde amende it, wiste I how.<br> <a name="an_1742"></a> And fro this world, almyghty God I preye<br> <a name="an_1743"></a> Delivere hire soon! I kan namore seye."<br> <a name="an_1744"></a> Gret was the sorwe and pleynte of Troilus,<br> <a name="an_1745"></a> But forth hire cours Fortune ay gan to holde.<br> <a name="an_1746"></a> Criseyde loveth the sone of Tideus,<br> <a name="an_1747"></a> And Troilus moot wepe in cares colde.<br> <a name="an_1748"></a> Swich is this world, whoso it kan byholde;<br> <a name="an_1749"></a> In ech estat is litel hertes reste.<br> <span class="margnote"><font color="GREEN" size="-1"><a name="an_1750">1750</a></font></span> God leve us for to take it for the beste!<br> <a name="an_1751"></a> In many cruel bataille, out of drede,<br> <a name="an_1752"></a> Of Troilus, this ilke noble knyght,<br> <a name="an_1753"></a> As men may in thise olde bokes rede,<br> <a name="an_1754"></a> Was seen his knyghthod and his grete myght;<br> <a name="an_1755"></a> And dredeles, his ire, day and nyght,<br> <a name="an_1756"></a> Ful cruwely the Grekis ay aboughte;<br> <a name="an_1757"></a> And alwey moost this Diomede he soughte.<br> <a name="an_1758"></a> And ofte tyme, I fynde that they mette<br> <a name="an_1759"></a> With blody strokes and with wordes grete,<br> <span class="margnote"><font color="GREEN" size="-1"><a name="an_1760">1760</a></font></span> Assayinge how hire speres weren whette;<br> <a name="an_1761"></a> And, God it woot, with many a cruel hete<br> <a name="an_1762"></a> Gan Troilus upon his helm to bete!<br> <a name="an_1763"></a> But natheles, Fortune it naught ne wolde<br> <a name="an_1764"></a> Of oothers hond that eyther deyen sholde.<br> <a name="an_1765"></a> And if I hadde ytaken for to write<br> <a name="an_1766"></a> The armes of this ilke worthi man,<br> <a name="an_1767"></a> Than wolde ich of his batailles endite;<br> <a name="an_1768"></a> But for that I to writen first bigan<br> <a name="an_1769"></a> Of his love, I have seyd as I kan --<br> <span class="margnote"><font color="GREEN" size="-1"><a name="an_1770">1770</a></font></span> His worthi dedes, whoso list hem heere,<br> <a name="an_1771"></a> Rede Dares, he kan telle hem alle ifeere --<br> <a name="an_1772"></a> Bysechyng every lady bright of hewe,<br> <a name="an_1773"></a> And every gentil womman, what she be,<br> <a name="an_1774"></a> That al be that Criseyde was untrewe,<br> <a name="an_1775"></a> That for that gilt she be nat wroth with me.<br> <a name="an_1776"></a> Ye may hire gilt in other bokes se;<br> <a name="an_1777"></a> And gladlier I wol write, yif yow leste,<br> <a name="an_1778"></a> Penolopees trouthe and good Alceste.<br> <a name="an_1779"></a> N' y sey nat this al oonly for thise men,<br> <span class="margnote"><font color="GREEN" size="-1"><a name="an_1780">1780</a></font></span> But moost for wommen that bitraised be<br> <a name="an_1781"></a> Thorugh false folk -- God yeve hem sorwe, amen! --<br> <a name="an_1782"></a> That with hire grete wit and subtilte<br> <a name="an_1783"></a> Bytraise yow. And this commeveth me<br> <a name="an_1784"></a> To speke, and in effect yow alle I preye,<br> <a name="an_1785"></a> Beth war of men, and herkneth what I seye!<br> <a name="an_1786"></a> Go, litel bok, go, litel myn tragedye,<br> <a name="an_1787"></a> Ther God thi makere yet, er that he dye,<br> <a name="an_1788"></a> So sende myght to make in som comedye!<br> <a name="an_1789"></a> But litel book, no makyng thow n' envie,<br> <span class="margnote"><font color="GREEN" size="-1"><a name="an_1790">1790</a></font></span> But subgit be to alle poesye;<br> <a name="an_1791"></a> And kis the steppes where as thow seest pace<br> <a name="an_1792"></a> Virgile, Ovide, Omer, Lucan, and Stace.<br> <a name="an_1793"></a> And for ther is so gret diversite<br> <a name="an_1794"></a> In Englissh and in writyng of oure tonge,<br> <a name="an_1795"></a> So prey I God that non myswrite the,<br> <a name="an_1796"></a> Ne the mysmetre for defaute of tonge;<br> <a name="an_1797"></a> And red wherso thow be, or elles songe,<br> <a name="an_1798"></a> That thow be understonde, God I biseche!<br> <a name="an_1799"></a> But yet to purpos of my rather speche:<br> <span class="margnote"><font color="GREEN" size="-1"><a name="an_1800">1800</a></font></span> The wrath, as I bigan yow for to seye,<br> <a name="an_1801"></a> Of Troilus the Grekis boughten deere,<br> <a name="an_1802"></a> For thousandes his hondes maden deye,<br> <a name="an_1803"></a> As he that was withouten any peere,<br> <a name="an_1804"></a> Save Ector, in his tyme, as I kan heere.<br> <a name="an_1805"></a> But -- weilawey, save only Goddes wille,<br> <a name="an_1806"></a> Despitously hym slough the fierse Achille.<br> <a name="an_1807"></a> And whan that he was slayn in this manere,<br> <a name="an_1808"></a> His lighte goost ful blisfully is went<br> <a name="an_1809"></a> Up to the holughnesse of the eighthe spere,<br> <span class="margnote"><font color="GREEN" size="-1"><a name="an_1810">1810</a></font></span> In convers letyng everich element;<br> <a name="an_1811"></a> And ther he saugh with ful avysement<br> <a name="an_1812"></a> The erratik sterres, herkenyng armonye<br> <a name="an_1813"></a> With sownes ful of hevenyssh melodie.<br> <a name="an_1814"></a> And down from thennes faste he gan avyse<br> <a name="an_1815"></a> This litel spot of erthe that with the se<br> <a name="an_1816"></a> Embraced is, and fully gan despise<br> <a name="an_1817"></a> This wrecched world, and held al vanite<br> <a name="an_1818"></a> To respect of the pleyn felicite<br> <a name="an_1819"></a> That is in hevene above; and at the laste,<br> <span class="margnote"><font color="GREEN" size="-1"><a name="an_1820">1820</a></font></span> Ther he was slayn his lokyng down he caste,<br> <a name="an_1821"></a> And in hymself he lough right at the wo<br> <a name="an_1822"></a> Of hem that wepten for his deth so faste,<br> <a name="an_1823"></a> And dampned al oure werk that foloweth so<br> <a name="an_1824"></a> The blynde lust, the which that may nat laste,<br> <a name="an_1825"></a> And sholden al oure herte on heven caste;<br> <a name="an_1826"></a> And forth he wente, shortly for to telle,<br> <a name="an_97-ch"></a> 1827 Ther as Mercurye sorted hym to dwelle.<br> <a name="an_1828"></a> Swich fyn hath, lo, this Troilus for love!<br> <a name="an_1829"></a> Swich fyn hath al his grete worthynesse!<br> <span class="margnote"><font color="GREEN" size="-1"><a name="an_1830">1830</a></font></span> Swich fyn hath his estat real above!<br> <a name="an_1831"></a> Swich fyn his lust, swich fyn hath his noblesse!<br> <a name="an_1832"></a> Swych fyn hath false worldes brotelnesse!<br> <a name="an_1833"></a> And thus bigan his lovyng of Criseyde,<br> <a name="an_1834"></a> As I have told, and in this wise he deyde.<br> <a name="an_1835"></a> O yonge, fresshe folkes, he or she,<br> <a name="an_1836"></a> In which that love up groweth with youre age,<br> <a name="an_1837"></a> Repeyreth hom fro worldly vanyte,<br> <a name="an_1838"></a> And of youre herte up casteth the visage<br> <a name="an_1839"></a> To thilke God that after his ymage<br> <span class="margnote"><font color="GREEN" size="-1"><a name="an_1840">1840</a></font></span> Yow made, and thynketh al nys but a faire,<br> <a name="an_1841"></a> This world that passeth soone as floures faire.<br> <a name="an_1842"></a> And loveth hym the which that right for love<br> <a name="an_1843"></a> Upon a crois, oure soules for to beye,<br> <a name="an_97-ch"></a> 1844 First starf, and roos, and sit in hevene above;<br> <a name="an_1845"></a> For he nyl falsen no wight, dar I seye,<br> <a name="an_1846"></a> That wol his herte al holly on hym leye.<br> <a name="an_1847"></a> And syn he best to love is, and most meke,<br> <a name="an_1848"></a> What nedeth feynede loves for to seke?<br> <a name="an_1849"></a> Lo here, of payens corsed olde rites!<br> <span class="margnote"><font color="GREEN" size="-1"><a name="an_1850">1850</a></font></span> Lo here, what alle hire goddes may availle!<br> <a name="an_1851"></a> Lo here, thise wrecched worldes appetites!<br> <a name="an_1852"></a> Lo here, the fyn and guerdoun for travaille<br> <a name="an_1853"></a> Of Jove, Appollo, of Mars, of swich rascaille!<br> <a name="an_1854"></a> Lo here, the forme of olde clerkis speche<br> <a name="an_1855"></a> In poetrie, if ye hire bokes seche.<br> <a name="an_1856"></a> O moral Gower, this book I directe<br> <a name="an_1857"></a> To the and to the, philosophical Strode,<br> <a name="an_1858"></a> To vouchen sauf, ther nede is, to correcte,<br> <a name="an_1859"></a> Of youre benignites and zeles goode.<br> <span class="margnote"><font color="GREEN" size="-1"><a name="an_1860">1860</a></font></span> And to that sothfast Crist, that starf on rode,<br> <a name="an_1861"></a> With al myn herte of mercy evere I preye,<br> <a name="an_1862"></a> And to the Lord right thus I speke and seye:<br> <a name="an_1863"></a> Thow oon, and two, and thre, eterne on lyve,<br> <a name="an_1864"></a> That regnest ay in thre, and two, and oon,<br> <a name="an_1865"></a> Uncircumscript, and al maist circumscrive,<br> <a name="an_1866"></a> Us from visible and invisible foon<br> <a name="an_1867"></a> Defende, and to thy mercy, everichon,<br> <a name="an_1868"></a> So make us, Jesus, for thi mercy, digne,<br> <a name="an_1869"></a> For love of mayde and moder thyn benigne.<br> <span class="margnote"><font color="GREEN" size="-1"><a name="an_1870">1870</a></font></span> Amen.<br>  
 <p></p>  
 <p></p><hr>
 <center>
 <a href="mect63.htm">Next: Prologue F</a></center>
 </body>