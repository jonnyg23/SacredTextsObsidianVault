<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Legends and Sagas</a> 
 <a href="../index.htm">England</a> 
 <a href="index.htm">Index</a> 
 <a href="mect32.htm">Previous</a> 
 <a href="mect34.htm">Next</a> 
 </center>
 <hr>
 <p align="CENTER"><font size="-1" color="GREEN"><a href="index.htm"><img src="img/tease.jpg"></a><br><i>The Canterbury Tales and Other Works of Chaucer (Middle English)</i>, by Geoffery Chaucer, [14th cent.], at sacred-texts.com</font></p><hr> <h4 align="center">The Canterbury Tales</h4> <h3 align="center">The Tale of Sir Thopas</h3> <a name="an_712"></a> Listeth, lordes, in good entent,<br> <a name="an_713"></a> And I wol telle verrayment<br> <a name="an_714"></a> Of myrthe and of solas,<br> <a name="an_715"></a> Al of a knyght was fair and gent<br> <a name="an_716"></a> In bataille and in tourneyment;<br> <a name="an_717"></a> His name was sire Thopas.<br> <a name="an_718"></a> Yborn he was in fer contree,<br> <a name="an_719"></a> In Flaundres, al biyonde the see,<br> <span class="margnote"><font color="GREEN" size="-1"><a name="an_720">720</a></font></span> At Poperyng, in the place.<br> <a name="an_721"></a> His fader was a man ful free,<br> <a name="an_722"></a> And lord he was of that contree,<br> <a name="an_723"></a> As it was Goddes grace.<br> <a name="an_724"></a> Sire Thopas wax a doghty swayn;<br> <a name="an_725"></a> Whit was his face as payndemayn,<br> <a name="an_726"></a> His lippes rede as rose;<br> <a name="an_727"></a> His rode is lyk scarlet in grayn,<br> <a name="an_728"></a> And I yow telle in good certayn<br> <a name="an_729"></a> He hadde a semely nose.<br> <span class="margnote"><font color="GREEN" size="-1"><a name="an_730">730</a></font></span> His heer, his berd was lyk saffroun,<br> <a name="an_731"></a> That to his girdel raughte adoun;<br> <a name="an_732"></a> His shoon of cordewane.<br> <a name="an_733"></a> Of Brugges were his hosen broun,<br> <a name="an_734"></a> His robe was of syklatoun,<br> <a name="an_735"></a> That coste many a jane.<br> <a name="an_736"></a> He koude hunte at wilde deer,<br> <a name="an_737"></a> And ride an haukyng for river<br> <a name="an_738"></a> With grey goshauk on honde;<br> <a name="an_739"></a> Therto he was a good archeer;<br> <span class="margnote"><font color="GREEN" size="-1"><a name="an_740">740</a></font></span> Of wrastlyng was ther noon his peer,<br> <a name="an_741"></a> Ther any ram shal stonde.<br> <a name="an_742"></a> Ful many a mayde, bright in bour,<br> <a name="an_743"></a> They moorne for hym paramour,<br> <a name="an_744"></a> Whan hem were bet to slepe;<br> <a name="an_745"></a> But he was chaast and no lechour,<br> <a name="an_746"></a> And sweete as is the brembul flour<br> <a name="an_747"></a> That bereth the rede hepe.<br> <a name="an_748"></a> And so bifel upon a day,<br> <a name="an_749"></a> For sothe, as I yow telle may,<br> <span class="margnote"><font color="GREEN" size="-1"><a name="an_750">750</a></font></span> Sire Thopas wolde out ride.<br> <a name="an_751"></a> He worth upon his steede gray,<br> <a name="an_752"></a> And in his hand a launcegay,<br> <a name="an_753"></a> A long swerd by his side.<br> <a name="an_754"></a> He priketh thurgh a fair forest,<br> <a name="an_755"></a> Therinne is many a wilde best,<br> <a name="an_756"></a> Ye, bothe bukke and hare;<br> <a name="an_757"></a> And as he priketh north and est,<br> <a name="an_758"></a> I telle it yow, hym hadde almest<br> <a name="an_759"></a> Bitid a sory care.<br> <span class="margnote"><font color="GREEN" size="-1"><a name="an_760">760</a></font></span> Ther spryngen herbes grete and smale,<br> <a name="an_761"></a> The lycorys and the cetewale,<br> <a name="an_762"></a> And many a clowe-gylofre;<br> <a name="an_763"></a> And notemuge to putte in ale,<br> <a name="an_764"></a> Wheither it be moyste or stale,<br> <a name="an_765"></a> Or for to leye in cofre.<br> <a name="an_766"></a> The briddes synge, it is no nay,<br> <a name="an_767"></a> The sparhauk and the papejay,<br> <a name="an_768"></a> That joye it was to heere;<br> <a name="an_769"></a> The thrustelcok made eek hir lay,<br> <span class="margnote"><font color="GREEN" size="-1"><a name="an_770">770</a></font></span> The wodedowve upon the spray<br> <a name="an_771"></a> She sang ful loude and cleere.<br> <a name="an_772"></a> Sire Thopas fil in love-longynge,<br> <a name="an_773"></a> Al whan he herde the thrustel synge,<br> <a name="an_774"></a> And pryked as he were wood.<br> <a name="an_775"></a> His faire steede in his prikynge<br> <a name="an_776"></a> So swatte that men myghte him wrynge;<br> <a name="an_777"></a> His sydes were al blood.<br> <a name="an_778"></a> Sire Thopas eek so wery was<br> <a name="an_779"></a> For prikyng on the softe gras,<br> <span class="margnote"><font color="GREEN" size="-1"><a name="an_780">780</a></font></span> So fiers was his corage,<br> <a name="an_781"></a> That doun he leyde him in that plas<br> <a name="an_782"></a> To make his steede som solas,<br> <a name="an_783"></a> And yaf hym good forage.<br> <a name="an_784"></a> "O Seinte Marie, benedicite!<br> <a name="an_785"></a> What eyleth this love at me<br> <a name="an_786"></a> To bynde me so soore?<br> <a name="an_787"></a> Me dremed al this nyght, pardee,<br> <a name="an_788"></a> An elf-queene shal my lemman be<br> <a name="an_789"></a> And slepe under my goore.<br> <span class="margnote"><font color="GREEN" size="-1"><a name="an_790">790</a></font></span> "An elf-queene wol I love, ywis,<br> <a name="an_791"></a> For in this world no womman is<br> <a name="an_792"></a> Worthy to be my make<br> <a name="an_793"></a> In towne;<br> <a name="an_794"></a> Alle othere wommen I forsake,<br> <a name="an_795"></a> And to an elf-queene I me take<br> <a name="an_796"></a> By dale and eek by downe!"<br> <a name="an_797"></a> Into his sadel he clamb anon,<br> <a name="an_798"></a> And priketh over stile and stoon<br> <a name="an_799"></a> An elf-queene for t' espye,<br> <span class="margnote"><font color="GREEN" size="-1"><a name="an_800">800</a></font></span> Til he so longe hath riden and goon<br> <a name="an_801"></a> That he foond, in a pryve woon,<br> <a name="an_802"></a> The contree of Fairye<br> <a name="an_803"></a> So wilde;<br> <a name="an_804"></a> For in that contree was ther noon<br> <a name="an_805"></a> That to him durste ride or goon,<br> <a name="an_806"></a> Neither wyf ne childe;<br> <a name="an_807"></a> Til that ther cam a greet geaunt,<br> <a name="an_808"></a> His name was sire Olifaunt,<br> <a name="an_809"></a> A perilous man of dede.<br> <span class="margnote"><font color="GREEN" size="-1"><a name="an_810">810</a></font></span> He seyde, "Child, by Termagaunt,<br> <a name="an_811"></a> But if thou prike out of myn haunt,<br> <a name="an_812"></a> Anon I sle thy steede<br> <a name="an_813"></a> With mace.<br> <a name="an_814"></a> Heere is the queene of Fayerye,<br> <a name="an_815"></a> With harpe and pipe and symphonye,<br> <a name="an_816"></a> Dwellynge in this place."<br> <a name="an_817"></a> The child seyde, "Also moote I thee,<br> <a name="an_818"></a> Tomorwe wol I meete with thee,<br> <a name="an_819"></a> Whan I have myn armoure;<br> <span class="margnote"><font color="GREEN" size="-1"><a name="an_820">820</a></font></span> And yet I hope, par ma fay,<br> <a name="an_821"></a> That thou shalt with this launcegay<br> <a name="an_822"></a> Abyen it ful sowre.<br> <a name="an_823"></a> Thy mawe<br> <a name="an_824"></a> Shal I percen, if I may,<br> <a name="an_825"></a> Er it be fully pryme of day,<br> <a name="an_826"></a> For heere thow shalt be slawe."<br> <a name="an_827"></a> Sire Thopas drow abak ful faste;<br> <a name="an_828"></a> This geant at hym stones caste<br> <a name="an_829"></a> Out of a fel staf-slynge.<br> <span class="margnote"><font color="GREEN" size="-1"><a name="an_830">830</a></font></span> But faire escapeth child Thopas,<br> <a name="an_831"></a> And al it was thurgh Goddes gras,<br> <a name="an_832"></a> And thurgh his fair berynge.<br> <a name="an_833"></a> Yet listeth, lordes, to my tale<br> <a name="an_834"></a> Murier than the nightyngale,<br> <a name="an_835"></a> For now I wol yow rowne<br> <a name="an_836"></a> How sir Thopas, with sydes smale,<br> <a name="an_837"></a> Prikyng over hill and dale,<br> <a name="an_838"></a> Is comen agayn to towne.<br> <a name="an_839"></a> His myrie men comanded he<br> <span class="margnote"><font color="GREEN" size="-1"><a name="an_840">840</a></font></span> To make hym bothe game and glee,<br> <a name="an_841"></a> For nedes moste he fighte<br> <a name="an_842"></a> With a geaunt with hevedes three,<br> <a name="an_843"></a> For paramour and jolitee<br> <a name="an_844"></a> Of oon that shoon ful brighte.<br> <a name="an_845"></a> "Do come," he seyde, "my mynstrales,<br> <a name="an_846"></a> And geestours for to tellen tales,<br> <a name="an_847"></a> Anon in myn armynge,<br> <a name="an_848"></a> Of romances that been roiales,<br> <a name="an_849"></a> Of popes and of cardinales,<br> <span class="margnote"><font color="GREEN" size="-1"><a name="an_850">850</a></font></span> And eek of love-likynge."<br> <a name="an_851"></a> They fette hym first the sweete wyn,<br> <a name="an_852"></a> And mede eek in a mazelyn,<br> <a name="an_853"></a> And roial spicerye<br> <a name="an_854"></a> Of gyngebreed that was ful fyn,<br> <a name="an_855"></a> And lycorys, and eek comyn,<br> <a name="an_856"></a> With sugre that is trye.<br> <a name="an_857"></a> He dide next his white leere<br> <a name="an_858"></a> Of cloth of lake fyn and cleere,<br> <a name="an_859"></a> A breech and eek a sherte;<br> <span class="margnote"><font color="GREEN" size="-1"><a name="an_860">860</a></font></span> And next his sherte an aketoun,<br> <a name="an_861"></a> And over that an haubergeoun<br> <a name="an_862"></a> For percynge of his herte;<br> <a name="an_863"></a> And over that a fyn hawberk,<br> <a name="an_864"></a> Was al ywroght of Jewes werk,<br> <a name="an_865"></a> Ful strong it was of plate;<br> <a name="an_866"></a> And over that his cote-armour<br> <a name="an_867"></a> As whit as is a lilye flour,<br> <a name="an_868"></a> In which he wol debate.<br> <a name="an_869"></a> His sheeld was al of gold so reed,<br> <span class="margnote"><font color="GREEN" size="-1"><a name="an_870">870</a></font></span> And therinne was a bores heed,<br> <a name="an_871"></a> A charbocle bisyde;<br> <a name="an_872"></a> And there he swoor on ale and breed<br> <a name="an_873"></a> How that the geaunt shal be deed,<br> <a name="an_874"></a> Bityde what bityde!<br> <a name="an_875"></a> His jambeux were of quyrboilly,<br> <a name="an_876"></a> His swerdes shethe of yvory,<br> <a name="an_877"></a> His helm of latoun bright;<br> <a name="an_878"></a> His sadel was of rewel boon,<br> <a name="an_879"></a> His brydel as the sonne shoon,<br> <span class="margnote"><font color="GREEN" size="-1"><a name="an_880">880</a></font></span> Or as the moone light.<br> <a name="an_881"></a> His spere was of fyn ciprees,<br> <a name="an_882"></a> That bodeth werre, and nothyng pees,<br> <a name="an_883"></a> The heed ful sharpe ygrounde;<br> <a name="an_884"></a> His steede was al dappull gray,<br> <a name="an_885"></a> It gooth an ambil in the way<br> <a name="an_886"></a> Ful softely and rounde<br> <a name="an_887"></a> In londe.<br> <a name="an_888"></a> Loo, lordes myne, heere is a fit!<br> <a name="an_889"></a> If ye wol any moore of it,<br> <span class="margnote"><font color="GREEN" size="-1"><a name="an_890">890</a></font></span> To telle it wol I fonde.<br> <a name="an_891"></a> Now holde youre mouth, par charitee,<br> <a name="an_892"></a> Bothe knyght and lady free,<br> <a name="an_893"></a> And herkneth to my spelle;<br> <a name="an_894"></a> Of bataille and of chivalry,<br> <a name="an_895"></a> And of ladyes love-drury<br> <a name="an_896"></a> Anon I wol yow telle.<br> <a name="an_897"></a> Men speken of romances of prys,<br> <a name="an_898"></a> Of Horn child and of Ypotys,<br> <a name="an_899"></a> Of Beves and sir Gy,<br> <span class="margnote"><font color="GREEN" size="-1"><a name="an_900">900</a></font></span> Of sir Lybeux and Pleyndamour --<br> <a name="an_901"></a> But sir Thopas, he bereth the flour<br> <a name="an_902"></a> Of roial chivalry!<br> <a name="an_903"></a> His goode steede al he bistrood,<br> <a name="an_904"></a> And forth upon his wey he glood<br> <a name="an_905"></a> As sparcle out of the bronde;<br> <a name="an_906"></a> Upon his creest he bar a tour,<br> <a name="an_907"></a> And therinne stiked a lilie flour --<br> <a name="an_908"></a> God shilde his cors fro shonde!<br> <a name="an_909"></a> And for he was a knyght auntrous,<br> <span class="margnote"><font color="GREEN" size="-1"><a name="an_910">910</a></font></span> He nolde slepen in noon hous,<br> <a name="an_911"></a> But liggen in his hoode;<br> <a name="an_912"></a> His brighte helm was his wonger,<br> <a name="an_913"></a> And by hym baiteth his dextrer<br> <a name="an_914"></a> Of herbes fyne and goode.<br> <a name="an_915"></a> Hymself drank water of the well,<br> <a name="an_916"></a> As dide the knyght sire Percyvell<br> <a name="an_917"></a> So worly under wede,<br> <a name="an_918"></a> Til on a day --<br> <a name="an_919"></a> "Namoore of this, for Goddes dignitee,"<br> <span class="margnote"><font color="GREEN" size="-1"><a name="an_920">920</a></font></span> Quod oure Hooste, "for thou makest me<br> <a name="an_921"></a> So wery of thy verray lewednesse<br> <a name="an_922"></a> That, also wisly God my soule blesse,<br> <a name="an_923"></a> Myne eres aken of thy drasty speche.<br> <a name="an_924"></a> Now swich a rym the devel I biteche!<br> <a name="an_925"></a> This may wel be rym dogerel," quod he.<br> <a name="an_926"></a> "Why so?" quod I, "why wiltow lette me<br> <a name="an_927"></a> Moore of my tale than another man,<br> <a name="an_928"></a> Syn that it is the beste rym I kan?"<br> <a name="an_929"></a> "By God," quod he, "for pleynly, at a word,<br> <span class="margnote"><font color="GREEN" size="-1"><a name="an_930">930</a></font></span> Thy drasty rymyng is nat worth a toord!<br> <a name="an_931"></a> Thou doost noght elles but despendest tyme.<br> <a name="an_932"></a> Sire, at o word, thou shalt no lenger ryme.<br> <a name="an_933"></a> Lat se wher thou kanst tellen aught in geeste,<br> <a name="an_934"></a> Or telle in prose somwhat, at the leeste,<br> <a name="an_935"></a> In which ther be som murthe or som doctryne."<br> <a name="an_936"></a> "Gladly," quod I, "by Goddes sweete pyne!<br> <a name="an_937"></a> I wol yow telle a litel thyng in prose<br> <a name="an_938"></a> That oghte liken yow, as I suppose,<br> <a name="an_939"></a> Or elles, certes, ye been to daungerous.<br> <span class="margnote"><font color="GREEN" size="-1"><a name="an_940">940</a></font></span> It is a moral tale vertuous,<br> <a name="an_941"></a> Al be it told somtyme in sondry wyse<br> <a name="an_942"></a> Of sondry folk, as I shal yow devyse.<br> <a name="an_943"></a> "As thus: ye woot that every Evaungelist<br> <a name="an_944"></a> That telleth us the peyne of Jhesu Crist<br> <a name="an_945"></a> Ne seith nat alle thyng as his felawe dooth;<br> <a name="an_946"></a> But nathelees hir sentence is al sooth,<br> <a name="an_947"></a> And alle acorden as in hire sentence,<br> <a name="an_948"></a> Al be ther in hir tellyng difference.<br> <a name="an_949"></a> For somme of hem seyn moore, and somme seyn lesse,<br> <span class="margnote"><font color="GREEN" size="-1"><a name="an_950">950</a></font></span> Whan they his pitous passioun expresse --<br> <a name="an_951"></a> I meene of Mark, Mathew, Luc, and John --<br> <a name="an_952"></a> But doutelees hir sentence is al oon.<br> <a name="an_953"></a> Therfore, lordynges alle, I yow biseche,<br> <a name="an_954"></a> If that yow thynke I varie as in my speche,<br> <a name="an_955"></a> As thus, though that I telle somwhat moore<br> <a name="an_956"></a> Of proverbes than ye han herd bifoore<br> <a name="an_957"></a> Comprehended in this litel tretys heere,<br> <a name="an_958"></a> To enforce with th' effect of my mateere;<br> <a name="an_959"></a> And though I nat the same wordes seye<br> <span class="margnote"><font color="GREEN" size="-1"><a name="an_960">960</a></font></span> As ye han herd, yet to yow alle I preye<br> <a name="an_961"></a> Blameth me nat; for, as in my sentence,<br> <a name="an_962"></a> Shul ye nowher fynden difference<br> <a name="an_963"></a> Fro the sentence of this tretys lyte<br> <a name="an_964"></a> After the which this murye tale I write.<br> <a name="an_965"></a> And therfore herkneth what that I shal seye,<br> <a name="an_966"></a> And lat me tellen al my tale, I preye."<br>  
 <p></p><hr>
 <center>
 <a href="mect34.htm">Next: The Tale of Melibee</a></center>
 </body>