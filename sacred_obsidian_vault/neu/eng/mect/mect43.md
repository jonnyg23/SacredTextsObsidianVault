<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Legends and Sagas</a> 
 <a href="../index.htm">England</a> 
 <a href="index.htm">Index</a> 
 <a href="mect42.htm">Previous</a> 
 <a href="mect44.htm">Next</a> 
 </center>
 <hr>
 <p align="CENTER"><font size="-1" color="GREEN"><a href="index.htm"><img src="img/tease.jpg"></a><br><i>The Canterbury Tales and Other Works of Chaucer (Middle English)</i>, by Geoffery Chaucer, [14th cent.], at sacred-texts.com</font></p><hr> <h4 align="center">The Canterbury Tales</h4> <h3 align="center">The Canon's Yeoman's Tale</h3> <span class="margnote"><font color="GREEN" size="-1"><a name="an_720">720</a></font></span> With this Chanoun I dwelt have seven yeer,<br> <a name="an_721"></a> And of his science am I never the neer.<br> <a name="an_722"></a> Al that I hadde I have lost therby,<br> <a name="an_723"></a> And, God woot, so hath many mo than I.<br> <a name="an_724"></a> Ther I was wont to be right fressh and gay<br> <a name="an_725"></a> Of clothyng and of oother good array,<br> <a name="an_726"></a> Now may I were an hose upon myn heed;<br> <a name="an_727"></a> And wher my colour was bothe fressh and reed,<br> <a name="an_728"></a> Now is it wan and of a leden hewe --<br> <a name="an_729"></a> Whoso it useth, soore shal he rewe! --<br> <span class="margnote"><font color="GREEN" size="-1"><a name="an_730">730</a></font></span> And of my swynk yet blered is myn ye.<br> <a name="an_731"></a> Lo, which avantage is to multiplie!<br> <a name="an_732"></a> That slidynge science hath me maad so bare<br> <a name="an_733"></a> That I have no good, wher that evere I fare;<br> <a name="an_734"></a> And yet I am endetted so therby<br> <a name="an_735"></a> Of gold that I have borwed, trewely,<br> <a name="an_736"></a> That whil I lyve I shal it quite nevere.<br> <a name="an_737"></a> Lat every man be war by me for evere!<br> <a name="an_738"></a> What maner man that casteth hym therto,<br> <a name="an_739"></a> If he continue, I holde his thrift ydo.<br> <span class="margnote"><font color="GREEN" size="-1"><a name="an_740">740</a></font></span> For so helpe me God, therby shal he nat wynne,<br> <a name="an_741"></a> But empte his purs and make his wittes thynne.<br> <a name="an_742"></a> And whan he thurgh his madnesse and folye<br> <a name="an_743"></a> Hath lost his owene good thurgh jupartye,<br> <a name="an_744"></a> Thanne he exciteth oother folk therto,<br> <a name="an_745"></a> To lesen hir good as he hymself hath do.<br> <a name="an_746"></a> For unto shrewes joye it is and ese<br> <a name="an_747"></a> To have hir felawes in peyne and disese.<br> <a name="an_748"></a> Thus was I ones lerned of a clerk.<br> <a name="an_749"></a> Of that no charge; I wol speke of oure werk.<br> <span class="margnote"><font color="GREEN" size="-1"><a name="an_750">750</a></font></span> Whan we been there as we shul exercise<br> <a name="an_751"></a> Oure elvysshe craft, we semen wonder wise,<br> <a name="an_752"></a> Oure termes been so clergial and so queynte.<br> <a name="an_753"></a> I blowe the fir til that myn herte feynte.<br> <a name="an_754"></a> What sholde I tellen ech proporcion<br> <a name="an_755"></a> Of thynges whiche that we werche upon --<br> <a name="an_756"></a> As on fyve or sixe ounces, may wel be,<br> <a name="an_757"></a> Of silver, or som oother quantitee --<br> <a name="an_758"></a> And bisye me to telle yow the names<br> <a name="an_759"></a> Of orpyment, brent bones, iren squames,<br> <span class="margnote"><font color="GREEN" size="-1"><a name="an_760">760</a></font></span> That into poudre grounden been ful smal;<br> <a name="an_761"></a> And in an erthen pot how put is al,<br> <a name="an_762"></a> And salt yput in, and also papeer,<br> <a name="an_763"></a> Biforn thise poudres that I speke of heer;<br> <a name="an_764"></a> And wel ycovered with a lampe of glas;<br> <a name="an_765"></a> And of muche oother thyng which that ther was;<br> <a name="an_766"></a> And of the pot and glasses enlutyng<br> <a name="an_767"></a> That of the eyr myghte passe out nothyng;<br> <a name="an_768"></a> And of the esy fir, and smart also,<br> <a name="an_769"></a> Which that was maad, and of the care and wo<br> <span class="margnote"><font color="GREEN" size="-1"><a name="an_770">770</a></font></span> That we hadde in oure matires sublymyng,<br> <a name="an_771"></a> And in amalgamyng and calcenyng<br> <a name="an_772"></a> Of quyksilver, yclept mercurie crude?<br> <a name="an_773"></a> For alle oure sleightes we kan nat conclude.<br> <a name="an_774"></a> Oure orpyment and sublymed mercurie,<br> <a name="an_775"></a> Oure grounden litarge eek on the porfurie,<br> <a name="an_776"></a> Of ech of thise of ounces a certeyn --<br> <a name="an_777"></a> Noght helpeth us; oure labour is in veyn.<br> <a name="an_778"></a> Ne eek oure spirites ascencioun,<br> <a name="an_779"></a> Ne oure materes that lyen al fix adoun,<br> <span class="margnote"><font color="GREEN" size="-1"><a name="an_780">780</a></font></span> Mowe in oure werkyng no thyng us availle,<br> <a name="an_781"></a> For lost is al oure labour and travaille;<br> <a name="an_782"></a> And al the cost, a twenty devel waye,<br> <a name="an_783"></a> Is lost also, which we upon it laye.<br> <a name="an_784"></a> Ther is also ful many another thyng<br> <a name="an_785"></a> That is unto oure craft apertenyng.<br> <a name="an_786"></a> Though I by ordre hem nat reherce kan,<br> <a name="an_787"></a> By cause that I am a lewed man,<br> <a name="an_788"></a> Yet wol I telle hem as they come to mynde,<br> <a name="an_789"></a> Thogh I ne kan nat sette hem in hir kynde:<br> <span class="margnote"><font color="GREEN" size="-1"><a name="an_790">790</a></font></span> As boole armonyak, verdegrees, boras,<br> <a name="an_791"></a> And sondry vessels maad of erthe and glas,<br> <a name="an_792"></a> Oure urynales and oure descensories,<br> <a name="an_793"></a> Violes, crosletz, and sublymatories,<br> <a name="an_794"></a> Cucurbites and alambikes eek,<br> <a name="an_795"></a> And othere swiche, deere ynough a leek --<br> <a name="an_796"></a> Nat nedeth it for to reherce hem alle --<br> <a name="an_797"></a> Watres rubifiyng, and boles galle,<br> <a name="an_798"></a> Arsenyk, sal armonyak, and brymstoon;<br> <a name="an_799"></a> And herbes koude I telle eek many oon,<br> <span class="margnote"><font color="GREEN" size="-1"><a name="an_800">800</a></font></span> As egremoyne, valerian, and lunarie,<br> <a name="an_801"></a> And othere swiche, if that me liste tarie;<br> <a name="an_802"></a> Oure lampes brennyng bothe nyght and day,<br> <a name="an_803"></a> To brynge aboute oure purpos, if we may;<br> <a name="an_804"></a> Oure fourneys eek of calcinacioun,<br> <a name="an_805"></a> And of watres albificacioun;<br> <a name="an_806"></a> Unslekked lym, chalk, and gleyre of an ey,<br> <a name="an_807"></a> Poudres diverse, asshes, donge, pisse, and cley,<br> <a name="an_808"></a> Cered pokkets, sal peter, vitriole,<br> <a name="an_809"></a> And diverse fires maad of wode and cole;<br> <span class="margnote"><font color="GREEN" size="-1"><a name="an_810">810</a></font></span> Sal tartre, alkaly, and sal preparat,<br> <a name="an_811"></a> And combust materes and coagulat;<br> <a name="an_812"></a> Cley maad with hors or mannes heer, and oille<br> <a name="an_813"></a> Of tartre, alum glas, berme, wort, and argoille,<br> <a name="an_814"></a> Resalgar, and oure materes enbibyng,<br> <a name="an_815"></a> And eek of oure materes encorporyng,<br> <a name="an_816"></a> And of oure silver citrinacioun,<br> <a name="an_817"></a> Oure cementyng and fermentacioun,<br> <a name="an_818"></a> Oure yngottes, testes, and many mo.<br> <a name="an_819"></a> I wol yow telle, as was me taught also,<br> <span class="margnote"><font color="GREEN" size="-1"><a name="an_820">820</a></font></span> The foure spirites and the bodies sevene,<br> <a name="an_821"></a> By ordre, as ofte I herde my lord hem nevene.<br> <a name="an_822"></a> The firste spirit quyksilver called is,<br> <a name="an_823"></a> The seconde orpyment, the thridde, ywis,<br> <a name="an_824"></a> Sal armonyak, and the ferthe brymstoon.<br> <a name="an_825"></a> The bodyes sevene eek, lo, hem heere anoon:<br> <a name="an_826"></a> Sol gold is, and Luna silver we threpe,<br> <a name="an_827"></a> Mars iren, Mercurie quyksilver we clepe,<br> <a name="an_828"></a> Saturnus leed, and Juppiter is tyn,<br> <a name="an_829"></a> And Venus coper, by my fader kyn!<br> <span class="margnote"><font color="GREEN" size="-1"><a name="an_830">830</a></font></span> This cursed craft whoso wole excercise,<br> <a name="an_831"></a> He shal no good han that hym may suffise,<br> <a name="an_832"></a> For al the good he spendeth theraboute<br> <a name="an_833"></a> He lese shal; therof have I no doute.<br> <a name="an_834"></a> Whoso that listeth outen his folie,<br> <a name="an_835"></a> Lat hym come forth and lerne multiplie;<br> <a name="an_836"></a> And every man that oght hath in his cofre,<br> <a name="an_837"></a> Lat hym appiere and wexe a philosophre.<br> <a name="an_838"></a> Ascaunce that craft is so light to leere?<br> <a name="an_839"></a> Nay, nay, God woot, al be he monk or frere,<br> <span class="margnote"><font color="GREEN" size="-1"><a name="an_840">840</a></font></span> Preest or chanoun, or any oother wyght,<br> <a name="an_841"></a> Though he sitte at his book bothe day and nyght<br> <a name="an_842"></a> In lernyng of this elvysshe nyce loore,<br> <a name="an_843"></a> Al is in veyn, and parde, muchel moore.<br> <a name="an_844"></a> To lerne a lewed man this subtiltee --<br> <a name="an_845"></a> Fy! Spek nat therof, for it wol nat bee.<br> <a name="an_846"></a> And konne he letterure or konne he noon,<br> <a name="an_847"></a> As in effect, he shal fynde it al oon.<br> <a name="an_848"></a> For bothe two, by my savacioun,<br> <a name="an_849"></a> Concluden in multiplicacioun<br> <span class="margnote"><font color="GREEN" size="-1"><a name="an_850">850</a></font></span> Ylike wel, whan they han al ydo;<br> <a name="an_851"></a> This is to seyn, they faillen bothe two.<br> <a name="an_852"></a> Yet forgat I to maken rehersaille<br> <a name="an_853"></a> Of watres corosif, and of lymaille,<br> <a name="an_854"></a> And of bodies mollificacioun,<br> <a name="an_855"></a> And also of hire induracioun;<br> <a name="an_856"></a> Oilles, ablucions, and metal fusible --<br> <a name="an_857"></a> To tellen al wolde passen any bible<br> <a name="an_858"></a> That owher is; wherfore, as for the beste,<br> <a name="an_859"></a> Of alle thise names now wol I me reste,<br> <span class="margnote"><font color="GREEN" size="-1"><a name="an_860">860</a></font></span> For, as I trowe, I have yow toold ynowe<br> <a name="an_861"></a> To reyse a feend, al looke he never so rowe.<br> <a name="an_862"></a> A! Nay! Lat be; the philosophres stoon,<br> <a name="an_863"></a> Elixer clept, we sechen faste echoon;<br> <a name="an_864"></a> For hadde we hym, thanne were we siker ynow.<br> <a name="an_865"></a> But unto God of hevene I make avow,<br> <a name="an_866"></a> For al oure craft, whan we han al ydo,<br> <a name="an_867"></a> And al oure sleighte, he wol nat come us to.<br> <a name="an_868"></a> He hath ymaad us spenden muchel good,<br> <a name="an_869"></a> For sorwe of which almoost we wexen wood,<br> <span class="margnote"><font color="GREEN" size="-1"><a name="an_870">870</a></font></span> But that good hope crepeth in oure herte,<br> <a name="an_871"></a> Supposynge evere, though we sore smerte,<br> <a name="an_872"></a> To be releeved by hym afterward.<br> <a name="an_873"></a> Swich supposyng and hope is sharp and hard;<br> <a name="an_874"></a> I warne yow wel, it is to seken evere.<br> <a name="an_875"></a> That futur temps hath maad men to dissevere,<br> <a name="an_876"></a> In trust therof, from al that evere they hadde.<br> <a name="an_877"></a> Yet of that art they kan nat wexen sadde,<br> <a name="an_878"></a> For unto hem it is a bitter sweete --<br> <a name="an_879"></a> So semeth it -- for nadde they but a sheete<br> <span class="margnote"><font color="GREEN" size="-1"><a name="an_880">880</a></font></span> Which that they myghte wrappe hem inne a-nyght,<br> <a name="an_881"></a> And a brat to walken inne by daylyght,<br> <a name="an_882"></a> They wolde hem selle and spenden on this craft.<br> <a name="an_883"></a> They kan nat stynte til no thyng be laft.<br> <a name="an_884"></a> And everemoore, where that evere they goon,<br> <a name="an_885"></a> Men may hem knowe by smel of brymstoon.<br> <a name="an_886"></a> For al the world they stynken as a goot;<br> <a name="an_887"></a> Hir savour is so rammyssh and so hoot<br> <a name="an_888"></a> That though a man from hem a mile be,<br> <a name="an_889"></a> The savour wole infecte hym, trusteth me.<br> <span class="margnote"><font color="GREEN" size="-1"><a name="an_890">890</a></font></span> Lo, thus by smellyng and threedbare array,<br> <a name="an_891"></a> If that men liste, this folk they knowe may.<br> <a name="an_892"></a> And if a man wole aske hem pryvely<br> <a name="an_893"></a> Why they been clothed so unthriftily,<br> <a name="an_894"></a> They right anon wol rownen in his ere,<br> <a name="an_895"></a> And seyn that if that they espied were,<br> <a name="an_896"></a> Men wolde hem slee by cause of hir science.<br> <a name="an_897"></a> Lo, thus this folk bitrayen innocence!<br> <a name="an_898"></a> Passe over this; I go my tale unto.<br> <a name="an_899"></a> Er that the pot be on the fir ydo,<br> <span class="margnote"><font color="GREEN" size="-1"><a name="an_900">900</a></font></span> Of metals with a certeyn quantitee,<br> <a name="an_901"></a> My lord hem tempreth, and no man but he --<br> <a name="an_902"></a> Now he is goon, I dar seyn boldely --<br> <a name="an_903"></a> For, as men seyn, he kan doon craftily.<br> <a name="an_904"></a> Algate I woot wel he hath swich a name;<br> <a name="an_905"></a> And yet ful ofte he renneth in a blame.<br> <a name="an_906"></a> And wite ye how? Ful ofte it happeth so<br> <a name="an_907"></a> The pot tobreketh, and farewel, al is go!<br> <a name="an_908"></a> Thise metals been of so greet violence<br> <a name="an_909"></a> Oure walles mowe nat make hem resistence,<br> <span class="margnote"><font color="GREEN" size="-1"><a name="an_910">910</a></font></span> But if they weren wroght of lym and stoon;<br> <a name="an_911"></a> They percen so, and thurgh the wal they goon.<br> <a name="an_912"></a> And somme of hem synken into the ground --<br> <a name="an_913"></a> Thus han we lost by tymes many a pound --<br> <a name="an_914"></a> And somme are scatered al the floor aboute;<br> <a name="an_915"></a> Somme lepe into the roof. Withouten doute,<br> <a name="an_916"></a> Though that the feend noght in oure sighte hym shewe,<br> <a name="an_917"></a> I trowe he with us be, that ilke shrewe!<br> <a name="an_918"></a> In helle, where that he is lord and sire,<br> <a name="an_919"></a> Nis ther moore wo, ne moore rancour ne ire.<br> <span class="margnote"><font color="GREEN" size="-1"><a name="an_920">920</a></font></span> Whan that oure pot is broke, as I have sayd,<br> <a name="an_921"></a> Every man chit and halt hym yvele apayd.<br> <a name="an_922"></a> Somme seyde it was long on the fir makyng;<br> <a name="an_923"></a> Somme seyde nay, it was on the blowyng --<br> <a name="an_924"></a> Thanne was I fered, for that was myn office.<br> <a name="an_925"></a> "Straw!" quod the thridde, "ye been lewed and nyce.<br> <a name="an_926"></a> It was nat tempred as it oghte be."<br> <a name="an_927"></a> "Nay," quod the fourthe, "stynt and herkne me.<br> <a name="an_928"></a> By cause oure fir ne was nat maad of beech,<br> <a name="an_929"></a> That is the cause and oother noon, so thee 'ch!"<br> <span class="margnote"><font color="GREEN" size="-1"><a name="an_930">930</a></font></span> I kan nat telle wheron it was long,<br> <a name="an_931"></a> But wel I woot greet strif is us among.<br> <a name="an_932"></a> "What," quod my lord, "ther is namoore to doone;<br> <a name="an_933"></a> Of thise perils I wol be war eftsoone.<br> <a name="an_934"></a> I am right siker that the pot was crased.<br> <a name="an_935"></a> Be as be may, be ye no thyng amased;<br> <a name="an_936"></a> As usage is, lat swepe the floor as swithe,<br> <a name="an_937"></a> Plukke up youre hertes and beeth glad and blithe."<br> <a name="an_938"></a> The mullok on an heep ysweped was,<br> <a name="an_939"></a> And on the floor ycast a canevas,<br> <span class="margnote"><font color="GREEN" size="-1"><a name="an_940">940</a></font></span> And al this mullok in a syve ythrowe,<br> <a name="an_941"></a> And sifted, and ypiked many a throwe.<br> <a name="an_942"></a> "Pardee," quod oon, "somwhat of oure metal<br> <a name="an_943"></a> Yet is ther heere, though that we han nat al.<br> <a name="an_944"></a> And though this thyng myshapped have as now,<br> <a name="an_945"></a> Another tyme it may be well ynow.<br> <a name="an_946"></a> Us moste putte oure good in aventure.<br> <a name="an_947"></a> A marchant, pardee, may nat ay endure,<br> <a name="an_948"></a> Trusteth me wel, in his prosperitee.<br> <a name="an_949"></a> Somtyme his good is drowned in the see,<br> <span class="margnote"><font color="GREEN" size="-1"><a name="an_950">950</a></font></span> And somtyme comth it sauf unto the londe."<br> <a name="an_951"></a> "Pees!" quod my lord, "the nexte tyme I wol fonde<br> <a name="an_952"></a> To bryngen oure craft al in another plite,<br> <a name="an_953"></a> And but I do, sires, lat me han the wite.<br> <a name="an_954"></a> Ther was defaute in somwhat, wel I woot."<br> <a name="an_955"></a> Another seyde the fir was over-hoot --<br> <a name="an_956"></a> But, be it hoot or coold, I dar seye this,<br> <a name="an_957"></a> That we concluden everemoore amys.<br> <a name="an_958"></a> We faille of that which that we wolden have,<br> <a name="an_959"></a> And in oure madnesse everemoore we rave.<br> <span class="margnote"><font color="GREEN" size="-1"><a name="an_960">960</a></font></span> And whan we been togidres everichoon,<br> <a name="an_961"></a> Every man semeth a Salomon.<br> <a name="an_962"></a> But al thyng which that shineth as the gold<br> <a name="an_963"></a> Nis nat gold, as that I have herd told;<br> <a name="an_964"></a> Ne every appul that is fair at eye<br> <a name="an_965"></a> Ne is nat good, what so men clappe or crye.<br> <a name="an_966"></a> Right so, lo, fareth it amonges us:<br> <a name="an_967"></a> He that semeth the wiseste, by Jhesus,<br> <a name="an_968"></a> Is moost fool, whan it cometh to the preef;<br> <a name="an_969"></a> And he that semeth trewest is a theef.<br> <span class="margnote"><font color="GREEN" size="-1"><a name="an_970">970</a></font></span> That shul ye knowe, er that I fro yow wende,<br> <a name="an_971"></a> By that I of my tale have maad an ende.<br> <a name="an_972"></a> Ther is a chanoun of religioun<br> <a name="an_973"></a> Amonges us, wolde infecte al a toun,<br> <a name="an_974"></a> Thogh it as greet were as was Nynyvee,<br> <a name="an_975"></a> Rome, Alisaundre, Troye, and othere three.<br> <a name="an_976"></a> His sleightes and his infinite falsnesse<br> <a name="an_977"></a> Ther koude no man writen, as I gesse,<br> <a name="an_978"></a> Though that he myghte lyve a thousand yeer.<br> <a name="an_979"></a> In al this world of falshede nis his peer,<br> <span class="margnote"><font color="GREEN" size="-1"><a name="an_980">980</a></font></span> For in his termes he wol hym so wynde,<br> <a name="an_981"></a> And speke his wordes in so sly a kynde,<br> <a name="an_982"></a> Whanne he commune shal with any wight,<br> <a name="an_983"></a> That he wol make hym doten anonright,<br> <a name="an_984"></a> But it a feend be, as hymselven is.<br> <a name="an_985"></a> Ful many a man hath he bigiled er this,<br> <a name="an_986"></a> And wole, if that he lyve may a while;<br> <a name="an_987"></a> And yet men ride and goon ful many a mile<br> <a name="an_988"></a> Hym for to seke and have his aqueyntaunce,<br> <a name="an_989"></a> Noght knowynge of his false governaunce.<br> <span class="margnote"><font color="GREEN" size="-1"><a name="an_990">990</a></font></span> And if yow list to yeve me audience,<br> <a name="an_991"></a> I wol it tellen heere in youre presence.<br> <a name="an_992"></a> But worshipful chanons religious,<br> <a name="an_993"></a> Ne demeth nat that I sclaundre youre hous,<br> <a name="an_994"></a> Although that my tale of a chanoun bee.<br> <a name="an_995"></a> Of every ordre som shrewe is, pardee,<br> <a name="an_996"></a> And God forbede that al a compaignye<br> <a name="an_997"></a> Sholde rewe o singuleer mannes folye.<br> <a name="an_998"></a> To sclaundre yow is no thyng myn entente,<br> <a name="an_999"></a> But to correcten that is mys I mente.<br> <span class="margnote"><font color="GREEN" size="-1"><a name="an_1000">1000</a></font></span> This tale was nat oonly toold for yow,<br> <a name="an_1001"></a> But eek for othere mo; ye woot wel how<br> <a name="an_1002"></a> That among Cristes apostelles twelve<br> <a name="an_1003"></a> Ther nas no traytour but Judas hymselve.<br> <a name="an_1004"></a> Thanne why sholde al the remenant have a blame<br> <a name="an_1005"></a> That giltlees were? By yow I seye the same,<br> <a name="an_1006"></a> Save oonly this, if ye wol herkne me:<br> <a name="an_1007"></a> If any Judas in youre covent be,<br> <a name="an_1008"></a> Remoeveth hym bitymes, I yow rede,<br> <a name="an_1009"></a> If shame or los may causen any drede.<br> <span class="margnote"><font color="GREEN" size="-1"><a name="an_1010">1010</a></font></span> And beeth no thyng displesed, I yow preye,<br> <a name="an_1011"></a> But in this cas herkneth what I shal seye.<br> <a name="an_1012"></a> In Londoun was a preest, an annueleer,<br> <a name="an_1013"></a> That therinne dwelled hadde many a yeer,<br> <a name="an_1014"></a> Which was so plesaunt and so servysable<br> <a name="an_1015"></a> Unto the wyf, where as he was at table,<br> <a name="an_1016"></a> That she wolde suffre hym no thyng for to paye<br> <a name="an_1017"></a> For bord ne clothyng, wente he never so gaye,<br> <a name="an_1018"></a> And spendyng silver hadde he right ynow.<br> <a name="an_1019"></a> Therof no fors; I wol procede as now,<br> <span class="margnote"><font color="GREEN" size="-1"><a name="an_1020">1020</a></font></span> And telle forth my tale of the chanoun<br> <a name="an_1021"></a> That broghte this preest to confusioun.<br> <a name="an_1022"></a> This false chanon cam upon a day<br> <a name="an_1023"></a> Unto this preestes chambre, wher he lay,<br> <a name="an_1024"></a> Bisechynge hym to lene hym a certeyn<br> <a name="an_1025"></a> Of gold, and he wolde quite it hym ageyn.<br> <a name="an_1026"></a> "Leene me a marc," quod he, "but dayes three,<br> <a name="an_1027"></a> And at my day I wol it quiten thee.<br> <a name="an_1028"></a> And if so be that thow me fynde fals,<br> <a name="an_1029"></a> Another day do hange me by the hals!"<br> <span class="margnote"><font color="GREEN" size="-1"><a name="an_1030">1030</a></font></span> This preest hym took a marc, and that as swithe,<br> <a name="an_1031"></a> And this chanoun hym thanked ofte sithe,<br> <a name="an_1032"></a> And took his leve, and wente forth his weye,<br> <a name="an_1033"></a> And at the thridde day broghte his moneye,<br> <a name="an_1034"></a> And to the preest he took his gold agayn,<br> <a name="an_1035"></a> Wherof this preest was wonder glad and fayn.<br> <a name="an_1036"></a> "Certes," quod he, "no thyng anoyeth me<br> <a name="an_1037"></a> To lene a man a noble, or two, or thre,<br> <a name="an_1038"></a> Or what thyng were in my possessioun,<br> <a name="an_1039"></a> Whan he so trewe is of condicioun<br> <span class="margnote"><font color="GREEN" size="-1"><a name="an_1040">1040</a></font></span> That in no wise he breke wole his day;<br> <a name="an_1041"></a> To swich a man I kan never seye nay."<br> <a name="an_1042"></a> "What!" quod this chanoun, "sholde I be untrewe?<br> <a name="an_1043"></a> Nay, that were thyng yfallen al of newe.<br> <a name="an_1044"></a> Trouthe is a thyng that I wol evere kepe<br> <a name="an_1045"></a> Unto that day in which that I shal crepe<br> <a name="an_1046"></a> Into my grave, and ellis God forbede.<br> <a name="an_1047"></a> Bileveth this as siker as your Crede.<br> <a name="an_1048"></a> God thanke I, and in good tyme be it sayd,<br> <a name="an_1049"></a> That ther was nevere man yet yvele apayd<br> <span class="margnote"><font color="GREEN" size="-1"><a name="an_1050">1050</a></font></span> For gold ne silver that he to me lente,<br> <a name="an_1051"></a> Ne nevere falshede in myn herte I mente.<br> <a name="an_1052"></a> And sire," quod he, "now of my pryvetee,<br> <a name="an_1053"></a> Syn ye so goodlich han been unto me,<br> <a name="an_1054"></a> And kithed to me so greet gentillesse,<br> <a name="an_1055"></a> Somwhat to quyte with youre kyndenesse<br> <a name="an_1056"></a> I wol yow shewe, and if yow list to leere,<br> <a name="an_1057"></a> I wol yow teche pleynly the manere<br> <a name="an_1058"></a> How I kan werken in philosophie.<br> <a name="an_1059"></a> Taketh good heede; ye shul wel seen at ye<br> <span class="margnote"><font color="GREEN" size="-1"><a name="an_1060">1060</a></font></span> That I wol doon a maistrie er I go."<br> <a name="an_1061"></a> "Ye," quod the preest, "ye, sire, and wol ye so?<br> <a name="an_1062"></a> Marie, therof I pray yow hertely."<br> <a name="an_1063"></a> "At youre comandement, sire, trewely,"<br> <a name="an_1064"></a> Quod the chanoun, "and ellis God forbeede!"<br> <a name="an_1065"></a> Loo, how this theef koude his service beede!<br> <a name="an_1066"></a> Ful sooth it is that swich profred servyse<br> <a name="an_1067"></a> Stynketh, as witnessen thise olde wyse,<br> <a name="an_1068"></a> And that ful soone I wol it verifie<br> <a name="an_1069"></a> In this chanoun, roote of al trecherie,<br> <span class="margnote"><font color="GREEN" size="-1"><a name="an_1070">1070</a></font></span> That everemoore delit hath and gladnesse --<br> <a name="an_1071"></a> Swiche feendly thoghtes in his herte impresse --<br> <a name="an_1072"></a> How Cristes peple he may to meschief brynge.<br> <a name="an_1073"></a> God kepe us from his false dissymulynge!<br> <a name="an_1074"></a> Noght wiste this preest with whom that he delte,<br> <a name="an_1075"></a> Ne of his harm comynge he no thyng felte.<br> <a name="an_1076"></a> O sely preest! O sely innocent!<br> <a name="an_1077"></a> With coveitise anon thou shalt be blent!<br> <a name="an_1078"></a> O gracelees, ful blynd is thy conceite,<br> <a name="an_1079"></a> No thyng ne artow war of the deceite<br> <span class="margnote"><font color="GREEN" size="-1"><a name="an_1080">1080</a></font></span> Which that this fox yshapen hath to thee!<br> <a name="an_1081"></a> His wily wrenches thou ne mayst nat flee.<br> <a name="an_1082"></a> Wherfore, to go to the conclusion,<br> <a name="an_1083"></a> That refereth to thy confusion,<br> <a name="an_1084"></a> Unhappy man, anon I wol me hye<br> <a name="an_1085"></a> To tellen thyn unwit and thy folye,<br> <a name="an_1086"></a> And eek the falsnesse of that oother wrecche,<br> <a name="an_1087"></a> As ferforth as that my konnyng wol strecche.<br> <a name="an_1088"></a> This chanon was my lord, ye wolden weene?<br> <a name="an_1089"></a> Sire hoost, in feith, and by the hevenes queene,<br> <span class="margnote"><font color="GREEN" size="-1"><a name="an_1090">1090</a></font></span> It was another chanoun, and nat hee,<br> <a name="an_1091"></a> That kan an hundred foold moore subtiltee.<br> <a name="an_1092"></a> He hath bitrayed folkes many tyme;<br> <a name="an_1093"></a> Of his falsnesse it dulleth me to ryme.<br> <a name="an_1094"></a> Evere whan that I speke of his falshede,<br> <a name="an_1095"></a> For shame of hym my chekes wexen rede.<br> <a name="an_1096"></a> Algates they bigynnen for to glowe,<br> <a name="an_1097"></a> For reednesse have I noon, right wel I knowe,<br> <a name="an_1098"></a> In my visage; for fumes diverse<br> <a name="an_1099"></a> Of metals, whiche ye han herd me reherce,<br> <span class="margnote"><font color="GREEN" size="-1"><a name="an_1100">1100</a></font></span> Consumed and wasted han my reednesse.<br> <a name="an_1101"></a> Now taak heede of this chanons cursednesse!<br> <a name="an_1102"></a> "Sire," quod he to the preest, "lat youre man gon<br> <a name="an_1103"></a> For quyksilver, that we it hadde anon;<br> <a name="an_1104"></a> And lat hym bryngen ounces two or three;<br> <a name="an_1105"></a> And whan he comth, as faste shal ye see<br> <a name="an_1106"></a> A wonder thyng, which ye saugh nevere er this."<br> <a name="an_1107"></a> "Sire," quod the preest, "it shal be doon, ywis."<br> <a name="an_1108"></a> He bad his servant fecchen hym this thyng,<br> <a name="an_1109"></a> And he al redy was at his biddyng,<br> <span class="margnote"><font color="GREEN" size="-1"><a name="an_1110">1110</a></font></span> And wente hym forth, and cam anon agayn<br> <a name="an_1111"></a> With this quyksilver, shortly for to sayn,<br> <a name="an_1112"></a> And took thise ounces thre to the chanoun;<br> <a name="an_1113"></a> And he hem leyde faire and wel adoun,<br> <a name="an_1114"></a> And bad the servant coles for to brynge,<br> <a name="an_1115"></a> That he anon myghte go to his werkynge.<br> <a name="an_1116"></a> The coles right anon weren yfet,<br> <a name="an_1117"></a> And this chanoun took out a crosselet<br> <a name="an_1118"></a> Of his bosom, and shewed it to the preest.<br> <a name="an_1119"></a> "This instrument," quod he, "which that thou seest,<br> <span class="margnote"><font color="GREEN" size="-1"><a name="an_1120">1120</a></font></span> Taak in thyn hand, and put thyself therinne<br> <a name="an_1121"></a> Of this quyksilver an ounce, and heer bigynne,<br> <a name="an_1122"></a> In name of Crist, to wexe a philosofre.<br> <a name="an_1123"></a> Ther been ful fewe to whiche I wolde profre<br> <a name="an_1124"></a> To shewen hem thus muche of my science.<br> <a name="an_1125"></a> For ye shul seen heer, by experience,<br> <a name="an_1126"></a> That this quyksilver I wol mortifye<br> <a name="an_1127"></a> Right in youre sighte anon, withouten lye,<br> <a name="an_1128"></a> And make it as good silver and as fyn<br> <a name="an_1129"></a> As ther is any in youre purs or myn,<br> <span class="margnote"><font color="GREEN" size="-1"><a name="an_1130">1130</a></font></span> Or elleswhere, and make it malliable;<br> <a name="an_1131"></a> And elles holdeth me fals and unable<br> <a name="an_1132"></a> Amonges folk for evere to appeere.<br> <a name="an_1133"></a> I have a poudre heer, that coste me deere,<br> <a name="an_1134"></a> Shal make al good, for it is cause of al<br> <a name="an_1135"></a> My konnyng, which that I yow shewen shal.<br> <a name="an_1136"></a> Voyde youre man, and lat hym be theroute,<br> <a name="an_1137"></a> And shette the dore, whils we been aboute<br> <a name="an_1138"></a> Oure pryvetee, that no man us espie,<br> <a name="an_1139"></a> Whils that we werke in this philosophie."<br> <span class="margnote"><font color="GREEN" size="-1"><a name="an_1140">1140</a></font></span> Al as he bad fulfilled was in dede.<br> <a name="an_1141"></a> This ilke servant anonright out yede,<br> <a name="an_1142"></a> And his maister shette the dore anon,<br> <a name="an_1143"></a> And to hire labour spedily they gon.<br> <a name="an_1144"></a> This preest, at this cursed chanons biddyng,<br> <a name="an_1145"></a> Upon the fir anon sette this thyng,<br> <a name="an_1146"></a> And blew the fir, and bisyed hym ful faste.<br> <a name="an_1147"></a> And this chanoun into the crosselet caste<br> <a name="an_1148"></a> A poudre, noot I wherof that it was<br> <a name="an_1149"></a> Ymaad, outher of chalk, outher of glas,<br> <span class="margnote"><font color="GREEN" size="-1"><a name="an_1150">1150</a></font></span> Or somwhat elles, was nat worth a flye,<br> <a name="an_1151"></a> To blynde with this preest; and bad hym hye<br> <a name="an_1152"></a> The coles for to couchen al above<br> <a name="an_1153"></a> The crosselet. "For in tokenyng I thee love,"<br> <a name="an_1154"></a> Quod this chanoun, "thyne owene handes two<br> <a name="an_1155"></a> Shul werche al thyng which that shal heer be do."<br> <a name="an_1156"></a> "Graunt mercy," quod the preest, and was ful glad,<br> <a name="an_1157"></a> And couched coles as the chanoun bad.<br> <a name="an_1158"></a> And while he bisy was, this feendly wrecche,<br> <a name="an_1159"></a> This false chanoun -- the foule feend hym fecche! --<br> <span class="margnote"><font color="GREEN" size="-1"><a name="an_1160">1160</a></font></span> Out of his bosom took a bechen cole,<br> <a name="an_1161"></a> In which ful subtilly was maad an hole,<br> <a name="an_1162"></a> And therinne put was of silver lemaille<br> <a name="an_1163"></a> An ounce, and stopped was, withouten faille,<br> <a name="an_1164"></a> This hole with wex, to kepe the lemaille in.<br> <a name="an_1165"></a> And understondeth that this false gyn<br> <a name="an_1166"></a> Was nat maad ther, but it was maad bifore;<br> <a name="an_1167"></a> And othere thynges I shal tellen moore<br> <a name="an_1168"></a> Herafterward, whiche that he with hym broghte.<br> <a name="an_1169"></a> Er he cam there, hym to bigile he thoghte,<br> <span class="margnote"><font color="GREEN" size="-1"><a name="an_1170">1170</a></font></span> And so he dide, er that they wente atwynne;<br> <a name="an_1171"></a> Til he had terved hym, koude he nat blynne.<br> <a name="an_1172"></a> It dulleth me whan that I of hym speke.<br> <a name="an_1173"></a> On his falshede fayn wolde I me wreke,<br> <a name="an_1174"></a> If I wiste how, but he is heere and there;<br> <a name="an_1175"></a> He is so variaunt, he abit nowhere.<br> <a name="an_1176"></a> But taketh heede now, sires, for Goddes love!<br> <a name="an_1177"></a> He took his cole of which I spak above,<br> <a name="an_1178"></a> And in his hand he baar it pryvely.<br> <a name="an_1179"></a> And whiles the preest couched bisily<br> <span class="margnote"><font color="GREEN" size="-1"><a name="an_1180">1180</a></font></span> The coles, as I tolde yow er this,<br> <a name="an_1181"></a> This chanoun seyde, "Freend, ye doon amys.<br> <a name="an_1182"></a> This is nat couched as it oghte be;<br> <a name="an_1183"></a> But soone I shal amenden it," quod he.<br> <a name="an_1184"></a> "Now lat me medle therwith but a while,<br> <a name="an_1185"></a> For of yow have I pitee, by Seint Gile!<br> <a name="an_1186"></a> Ye been right hoot; I se wel how ye swete.<br> <a name="an_1187"></a> Have heere a clooth, and wipe awey the wete."<br> <a name="an_1188"></a> And whiles that the preest wiped his face,<br> <a name="an_1189"></a> This chanoun took his cole -- with sory grace! --<br> <span class="margnote"><font color="GREEN" size="-1"><a name="an_1190">1190</a></font></span> And leyde it above upon the myddeward<br> <a name="an_1191"></a> Of the crosselet, and blew wel afterward<br> <a name="an_1192"></a> Til that the coles gonne faste brenne.<br> <a name="an_1193"></a> "Now yeve us drynke," quod the chanoun thenne;<br> <a name="an_1194"></a> "As swithe al shal be wel, I undertake.<br> <a name="an_1195"></a> Sitte we doun, and lat us myrie make."<br> <a name="an_1196"></a> And whan that this chanounes bechen cole<br> <a name="an_1197"></a> Was brent, al the lemaille out of the hole<br> <a name="an_1198"></a> Into the crosselet fil anon adoun;<br> <a name="an_1199"></a> And so it moste nedes, by resoun,<br> <span class="margnote"><font color="GREEN" size="-1"><a name="an_1200">1200</a></font></span> Syn it so evene above couched was.<br> <a name="an_1201"></a> But therof wiste the preest nothyng, alas!<br> <a name="an_1202"></a> He demed alle the coles yliche good,<br> <a name="an_1203"></a> For of that sleighte he nothyng understood.<br> <a name="an_1204"></a> And whan this alkamystre saugh his tyme,<br> <a name="an_1205"></a> "Ris up," quod he, "sire preest, and stondeth by me;<br> <a name="an_1206"></a> And for I woot wel ingot have ye noon,<br> <a name="an_1207"></a> Gooth, walketh forth, and bryngeth a chalk stoon;<br> <a name="an_1208"></a> For I wol make it of the same shap<br> <a name="an_1209"></a> That is an ingot, if I may han hap.<br> <span class="margnote"><font color="GREEN" size="-1"><a name="an_1210">1210</a></font></span> And bryngeth eek with yow a bolle or a panne<br> <a name="an_1211"></a> Ful of water, and ye shul se wel thanne<br> <a name="an_1212"></a> How that oure bisynesse shal thryve and preeve.<br> <a name="an_1213"></a> And yet, for ye shul han no mysbileeve<br> <a name="an_1214"></a> Ne wrong conceite of me in youre absence,<br> <a name="an_1215"></a> I ne wol nat been out of youre presence,<br> <a name="an_1216"></a> But go with yow and come with yow ageyn."<br> <a name="an_1217"></a> The chambre dore, shortly for to seyn,<br> <a name="an_1218"></a> They opened and shette, and wente hir weye.<br> <a name="an_1219"></a> And forth with hem they carieden the keye,<br> <span class="margnote"><font color="GREEN" size="-1"><a name="an_1220">1220</a></font></span> And coome agayn withouten any delay.<br> <a name="an_1221"></a> What sholde I tarien al the longe day?<br> <a name="an_1222"></a> He took the chalk and shoop it in the wise<br> <a name="an_1223"></a> Of an ingot, as I shal yow devyse.<br> <a name="an_1224"></a> I seye, he took out of his owene sleeve<br> <a name="an_1225"></a> A teyne of silver -- yvele moot he cheeve! --<br> <a name="an_1226"></a> Which that ne was nat but an ounce of weighte.<br> <a name="an_1227"></a> And taaketh heede now of his cursed sleighte!<br> <a name="an_1228"></a> He shoop his ingot in lengthe and in breede<br> <a name="an_1229"></a> Of this teyne, withouten any drede,<br> <span class="margnote"><font color="GREEN" size="-1"><a name="an_1230">1230</a></font></span> So slyly that the preest it nat espide,<br> <a name="an_1231"></a> And in his sleve agayn he gan it hide,<br> <a name="an_1232"></a> And fro the fir he took up his mateere,<br> <a name="an_1233"></a> And in th' yngot putte it with myrie cheere,<br> <a name="an_1234"></a> And in the water-vessel he it caste,<br> <a name="an_1235"></a> Whan that hym luste, and bad the preest as faste,<br> <a name="an_1236"></a> "Loke what ther is; put in thyn hand and grope.<br> <a name="an_1237"></a> Thow fynde shalt ther silver, as I hope."<br> <a name="an_1238"></a> What, devel of helle, sholde it elles be?<br> <a name="an_1239"></a> Shaving of silver silver is, pardee!<br> <span class="margnote"><font color="GREEN" size="-1"><a name="an_1240">1240</a></font></span> He putte his hand in and took up a teyne<br> <a name="an_1241"></a> Of silver fyn, and glad in every veyne<br> <a name="an_1242"></a> Was this preest, whan he saugh it was so.<br> <a name="an_1243"></a> "Goddes blessyng, and his moodres also,<br> <a name="an_1244"></a> And alle halwes, have ye, sire chanoun,"<br> <a name="an_1245"></a> Seyde the preest, "and I hir malisoun,<br> <a name="an_1246"></a> But, and ye vouche-sauf to techen me<br> <a name="an_1247"></a> This noble craft and this subtilitee,<br> <a name="an_1248"></a> I wol be youre in al that evere I may."<br> <a name="an_1249"></a> Quod the chanoun, "Yet wol I make assay<br> <span class="margnote"><font color="GREEN" size="-1"><a name="an_1250">1250</a></font></span> The seconde tyme, that ye may taken heede<br> <a name="an_1251"></a> And been expert of this, and in youre neede<br> <a name="an_1252"></a> Another day assaye in myn absence<br> <a name="an_1253"></a> This disciplyne and this crafty science.<br> <a name="an_1254"></a> Lat take another ounce," quod he tho,<br> <a name="an_1255"></a> "Of quyksilver, withouten wordes mo,<br> <a name="an_1256"></a> And do therwith as ye han doon er this<br> <a name="an_1257"></a> With that oother, which that now silver is."<br> <a name="an_1258"></a> This preest hym bisieth in al that he kan<br> <a name="an_1259"></a> To doon as this chanoun, this cursed man,<br> <span class="margnote"><font color="GREEN" size="-1"><a name="an_1260">1260</a></font></span> Comanded hym, and faste blew the fir,<br> <a name="an_1261"></a> For to come to th' effect of his desir.<br> <a name="an_1262"></a> And this chanon, right in the meene while,<br> <a name="an_1263"></a> Al redy was this preest eft to bigile,<br> <a name="an_1264"></a> And for a contenaunce in his hand he bar<br> <a name="an_1265"></a> An holwe stikke -- taak kep and be war! --<br> <a name="an_1266"></a> In the ende of which an ounce, and namoore,<br> <a name="an_1267"></a> Of silver lemaille put was, as bifore<br> <a name="an_1268"></a> Was in his cole, and stopped with wex weel<br> <a name="an_1269"></a> For to kepe in his lemaille every deel.<br> <span class="margnote"><font color="GREEN" size="-1"><a name="an_1270">1270</a></font></span> And whil this preest was in his bisynesse,<br> <a name="an_1271"></a> This chanoun with his stikke gan hym dresse<br> <a name="an_1272"></a> To hym anon, and his poudre caste in<br> <a name="an_1273"></a> As he dide er -- the devel out of his skyn<br> <a name="an_1274"></a> Hym terve, I pray to God, for his falshede!<br> <a name="an_1275"></a> For he was evere fals in thoght and dede --<br> <a name="an_1276"></a> And with this stikke, above the crosselet,<br> <a name="an_1277"></a> That was ordeyned with that false jet,<br> <a name="an_1278"></a> He stired the coles til relente gan<br> <a name="an_1279"></a> The wex agayn the fir, as every man,<br> <span class="margnote"><font color="GREEN" size="-1"><a name="an_1280">1280</a></font></span> But it a fool be, woot wel it moot nede,<br> <a name="an_1281"></a> And al that in the stikke was out yede,<br> <a name="an_1282"></a> And in the crosselet hastily it fel.<br> <a name="an_1283"></a> Now, good sires, what wol ye bet than wel?<br> <a name="an_1284"></a> Whan that this preest thus was bigiled ageyn,<br> <a name="an_1285"></a> Supposynge noght but treuthe, sooth to seyn,<br> <a name="an_1286"></a> He was so glad that I kan nat expresse<br> <a name="an_1287"></a> In no manere his myrthe and his gladnesse;<br> <a name="an_1288"></a> And to the chanoun he profred eftsoone<br> <a name="an_1289"></a> Body and good. "Ye," quod the chanoun soone,<br> <span class="margnote"><font color="GREEN" size="-1"><a name="an_1290">1290</a></font></span> "Though poure I be, crafty thou shalt me fynde.<br> <a name="an_1291"></a> I warne thee, yet is ther moore bihynde.<br> <a name="an_1292"></a> Is ther any coper herinne?" seyde he.<br> <a name="an_1293"></a> "Ye," quod the preest, "sire, I trowe wel ther be."<br> <a name="an_1294"></a> "Elles go bye us som, and that as swithe;<br> <a name="an_1295"></a> Now, goode sire, go forth thy wey and hy the."<br> <a name="an_1296"></a> He wente his wey, and with the coper cam,<br> <a name="an_1297"></a> And this chanon it in his handes nam,<br> <a name="an_1298"></a> And of that coper weyed out but an ounce.<br> <a name="an_1299"></a> Al to symple is my tonge to pronounce,<br> <span class="margnote"><font color="GREEN" size="-1"><a name="an_1300">1300</a></font></span> As ministre of my wit, the doublenesse<br> <a name="an_1301"></a> Of this chanoun, roote of alle cursednesse!<br> <a name="an_1302"></a> He semed freendly to hem that knewe hym noght,<br> <a name="an_1303"></a> But he was feendly bothe in werk and thoght.<br> <a name="an_1304"></a> It weerieth me to telle of his falsnesse,<br> <a name="an_1305"></a> And nathelees yet wol I it expresse,<br> <a name="an_1306"></a> To th' entente that men may be war therby,<br> <a name="an_1307"></a> And for noon oother cause, trewely.<br> <a name="an_1308"></a> He putte this ounce of coper in the crosselet,<br> <a name="an_1309"></a> And on the fir as swithe he hath it set,<br> <span class="margnote"><font color="GREEN" size="-1"><a name="an_1310">1310</a></font></span> And caste in poudre, and made the preest to blowe,<br> <a name="an_1311"></a> And in his werkyng for to stoupe lowe,<br> <a name="an_1312"></a> As he dide er -- and al nas but a jape;<br> <a name="an_1313"></a> Right as hym liste, the preest he made his ape!<br> <a name="an_1314"></a> And afterward in the ingot he it caste,<br> <a name="an_1315"></a> And in the panne putte it at the laste<br> <a name="an_1316"></a> Of water, and in he putte his owene hand,<br> <a name="an_1317"></a> And in his sleve (as ye biforen-hand<br> <a name="an_1318"></a> Herde me telle) he hadde a silver teyne.<br> <a name="an_1319"></a> He slyly took it out, this cursed heyne,<br> <span class="margnote"><font color="GREEN" size="-1"><a name="an_1320">1320</a></font></span> Unwityng this preest of his false craft,<br> <a name="an_1321"></a> And in the pannes botme he hath it laft;<br> <a name="an_1322"></a> And in the water rombled to and fro,<br> <a name="an_1323"></a> And wonder pryvely took up also<br> <a name="an_1324"></a> The coper teyne, noght knowynge this preest,<br> <a name="an_1325"></a> And hidde it, and hym hente by the breest,<br> <a name="an_1326"></a> And to hym spak, and thus seyde in his game:<br> <a name="an_1327"></a> "Stoupeth adoun. By God, ye be to blame!<br> <a name="an_1328"></a> Helpeth me now, as I dide yow whileer;<br> <a name="an_1329"></a> Putte in youre hand, and looketh what is theer."<br> <span class="margnote"><font color="GREEN" size="-1"><a name="an_1330">1330</a></font></span> This preest took up this silver teyne anon,<br> <a name="an_1331"></a> And thanne seyde the chanoun, "Lat us gon<br> <a name="an_1332"></a> With thise thre teynes, whiche that we han wroght,<br> <a name="an_1333"></a> To som goldsmyth and wite if they been oght,<br> <a name="an_1334"></a> For, by my feith, I nolde, for myn hood,<br> <a name="an_1335"></a> But if that they were silver fyn and good,<br> <a name="an_1336"></a> And that as swithe preeved it shal bee."<br> <a name="an_1337"></a> Unto the goldsmyth with thise teynes three<br> <a name="an_1338"></a> They wente and putte thise teynes in assay<br> <a name="an_1339"></a> To fir and hamer; myghte no man seye nay,<br> <span class="margnote"><font color="GREEN" size="-1"><a name="an_1340">1340</a></font></span> But that they weren as hem oghte be.<br> <a name="an_1341"></a> This sotted preest, who was gladder than he?<br> <a name="an_1342"></a> Was nevere brid gladder agayn the day,<br> <a name="an_1343"></a> Ne nyghtyngale, in the sesoun of May,<br> <a name="an_1344"></a> Was nevere noon that luste bet to synge;<br> <a name="an_1345"></a> Ne lady lustier in carolynge,<br> <a name="an_1346"></a> Or for to speke of love and wommanhede,<br> <a name="an_1347"></a> Ne knyght in armes to doon an hardy dede,<br> <a name="an_1348"></a> To stonden in grace of his lady deere,<br> <a name="an_1349"></a> Than hadde this preest this soory craft to leere.<br> <span class="margnote"><font color="GREEN" size="-1"><a name="an_1350">1350</a></font></span> And to the chanoun thus he spak and seyde:<br> <a name="an_1351"></a> "For love of God, that for us alle deyde,<br> <a name="an_1352"></a> And as I may deserve it unto yow,<br> <a name="an_1353"></a> What shal this receite coste? Telleth now!"<br> <a name="an_1354"></a> "By oure Lady," quod this chanon, "it is deere,<br> <a name="an_1355"></a> I warne yow wel; for save I and a frere,<br> <a name="an_1356"></a> In Engelond ther kan no man it make."<br> <a name="an_1357"></a> "No fors," quod he, "now, sire, for Goddes sake,<br> <a name="an_1358"></a> What shal I paye? Telleth me, I preye."<br> <a name="an_1359"></a> "Ywis," quod he, "it is ful deere, I seye.<br> <span class="margnote"><font color="GREEN" size="-1"><a name="an_1360">1360</a></font></span> Sire, at o word, if that thee list it have,<br> <a name="an_1361"></a> Ye shul paye fourty pound, so God me save!<br> <a name="an_1362"></a> And nere the freendshipe that ye dide er this<br> <a name="an_1363"></a> To me, ye sholde paye moore, ywis."<br> <a name="an_1364"></a> This preest the somme of fourty pound anon<br> <a name="an_1365"></a> Of nobles fette, and took hem everichon<br> <a name="an_1366"></a> To this chanoun for this ilke receite.<br> <a name="an_1367"></a> Al his werkyng nas but fraude and deceite.<br> <a name="an_1368"></a> "Sire preest," he seyde, "I kepe han no loos<br> <a name="an_1369"></a> Of my craft, for I wolde it kept were cloos;<br> <span class="margnote"><font color="GREEN" size="-1"><a name="an_1370">1370</a></font></span> And, as ye love me, kepeth it secree.<br> <a name="an_1371"></a> For, and men knewen al my soutiltee,<br> <a name="an_1372"></a> By God, they wolden han so greet envye<br> <a name="an_1373"></a> To me by cause of my philosophye<br> <a name="an_1374"></a> I sholde be deed; ther were noon oother weye."<br> <a name="an_1375"></a> "God it forbeede," quod the preest, "what sey ye?<br> <a name="an_1376"></a> Yet hadde I levere spenden al the good<br> <a name="an_1377"></a> Which that I have, and elles wexe I wood,<br> <a name="an_1378"></a> Than that ye sholden falle in swich mescheef."<br> <a name="an_1379"></a> "For youre good wyl, sire, have ye right good preef,"<br> <span class="margnote"><font color="GREEN" size="-1"><a name="an_1380">1380</a></font></span> Quod the chanoun, "and farwel, grant mercy!"<br> <a name="an_1381"></a> He wente his wey, and never the preest hym sy<br> <a name="an_1382"></a> After that day; and whan that this preest shoolde<br> <a name="an_1383"></a> Maken assay, at swich tyme as he wolde,<br> <a name="an_1384"></a> Of this receit, farwel! It wolde nat be.<br> <a name="an_1385"></a> Lo, thus byjaped and bigiled was he!<br> <a name="an_1386"></a> Thus maketh he his introduccioun,<br> <a name="an_1387"></a> To brynge folk to hir destruccioun.<br> <a name="an_1388"></a> Considereth, sires, how that, in ech estaat,<br> <a name="an_1389"></a> Bitwixe men and gold ther is debaat<br> <span class="margnote"><font color="GREEN" size="-1"><a name="an_1390">1390</a></font></span> So ferforth that unnethes is ther noon.<br> <a name="an_1391"></a> This multiplying blent so many oon<br> <a name="an_1392"></a> That in good feith I trowe that it bee<br> <a name="an_1393"></a> The cause grettest of swich scarsetee.<br> <a name="an_1394"></a> Philosophres speken so mystily<br> <a name="an_1395"></a> In this craft that men kan nat come therby,<br> <a name="an_1396"></a> For any wit that men han now-a-dayes.<br> <a name="an_1397"></a> They mowe wel chiteren as doon jayes,<br> <a name="an_1398"></a> And in hir termes sette hir lust and peyne,<br> <a name="an_1399"></a> But to hir purpos shul they nevere atteyne.<br> <span class="margnote"><font color="GREEN" size="-1"><a name="an_1400">1400</a></font></span> A man may lightly lerne, if he have aught,<br> <a name="an_1401"></a> To multiplie, and brynge his good to naught!<br> <a name="an_1402"></a> Lo! swich a lucre is in this lusty game,<br> <a name="an_1403"></a> A mannes myrthe it wol turne unto grame,<br> <a name="an_1404"></a> And empten also grete and hevye purses,<br> <a name="an_1405"></a> And maken folk for to purchacen curses<br> <a name="an_1406"></a> Of hem that han hir good therto ylent.<br> <a name="an_1407"></a> O, fy, for shame! They that han been brent,<br> <a name="an_1408"></a> Allas, kan they nat flee the fires heete?<br> <a name="an_1409"></a> Ye that it use, I rede ye it leete,<br> <span class="margnote"><font color="GREEN" size="-1"><a name="an_1410">1410</a></font></span> Lest ye lese al; for bet than nevere is late.<br> <a name="an_1411"></a> Nevere to thryve were to long a date.<br> <a name="an_1412"></a> Though ye prolle ay, ye shul it nevere fynde.<br> <a name="an_1413"></a> Ye been as boold as is Bayard the blynde,<br> <a name="an_1414"></a> That blondreth forth and peril casteth noon.<br> <a name="an_1415"></a> He is as boold to renne agayn a stoon<br> <a name="an_1416"></a> As for to goon bisides in the weye.<br> <a name="an_1417"></a> So faren ye that multiplie, I seye.<br> <a name="an_1418"></a> If that youre eyen kan nat seen aright,<br> <a name="an_1419"></a> Looke that youre mynde lakke noght his sight.<br> <span class="margnote"><font color="GREEN" size="-1"><a name="an_1420">1420</a></font></span> For though ye looken never so brode and stare,<br> <a name="an_1421"></a> Ye shul nothyng wynne on that chaffare,<br> <a name="an_1422"></a> But wasten al that ye may rape and renne.<br> <a name="an_1423"></a> Withdraweth the fir, lest it to faste brenne;<br> <a name="an_1424"></a> Medleth namoore with that art, I mene,<br> <a name="an_1425"></a> For if ye doon, youre thrift is goon ful clene.<br> <a name="an_1426"></a> And right as swithe I wol yow tellen heere<br> <a name="an_1427"></a> What philosophres seyn in this mateere.<br> <a name="an_1428"></a> Lo, thus seith Arnold of the Newe Toun,<br> <a name="an_1429"></a> As his Rosarie maketh mencioun;<br> <span class="margnote"><font color="GREEN" size="-1"><a name="an_1430">1430</a></font></span> He seith right thus, withouten any lye:<br> <a name="an_1431"></a> "Ther may no man mercurie mortifie<br> <a name="an_1432"></a> But it be with his brother knowlechyng";<br> <a name="an_1433"></a> How [be] that he which that first seyde this thyng<br> <a name="an_1434"></a> Of philosophres fader was, Hermes;<br> <a name="an_1435"></a> He seith how that the dragon, doutelees,<br> <a name="an_1436"></a> Ne dyeth nat but if that he be slayn<br> <a name="an_1437"></a> With his brother; and that is for to sayn,<br> <a name="an_1438"></a> By the dragon, Mercurie, and noon oother<br> <a name="an_1439"></a> He understood, and brymstoon by his brother,<br> <span class="margnote"><font color="GREEN" size="-1"><a name="an_1440">1440</a></font></span> That out of Sol and Luna were ydrawe.<br> <a name="an_1441"></a> "And therfore," seyde he -- taak heede to my sawe --<br> <a name="an_1442"></a> "Lat no man bisye hym this art for to seche,<br> <a name="an_1443"></a> But if that he th' entencioun and speche<br> <a name="an_1444"></a> Of philosophres understonde kan;<br> <a name="an_1445"></a> And if he do, he is a lewed man.<br> <a name="an_1446"></a> For this science and this konnyng," quod he,<br> <a name="an_1447"></a> "Is of the secree of the secretes, pardee."<br> <a name="an_1448"></a> Also ther was a disciple of Plato,<br> <a name="an_1449"></a> That on a tyme seyde his maister to,<br> <span class="margnote"><font color="GREEN" size="-1"><a name="an_1450">1450</a></font></span> As his book Senior wol bere witnesse,<br> <a name="an_1451"></a> And this was his demande in soothfastnesse:<br> <a name="an_1452"></a> "Telle me the name of the privee stoon."<br> <a name="an_1453"></a> And Plato answerde unto hym anoon,<br> <a name="an_1454"></a> "Take the stoon that Titanos men name."<br> <a name="an_1455"></a> "Which is that?" quod he. "Magnasia is the same,"<br> <a name="an_1456"></a> Seyde Plato. "Ye, sire, and is it thus?<br> <a name="an_1457"></a> This is ignotum per ignocius.<br> <a name="an_1458"></a> What is Magnasia, good sire, I yow preye?"<br> <a name="an_1459"></a> "It is a water that is maad, I seye,<br> <span class="margnote"><font color="GREEN" size="-1"><a name="an_1460">1460</a></font></span> Of elementes foure," quod Plato.<br> <a name="an_1461"></a> "Telle me the roote, good sire," quod he tho,<br> <a name="an_1462"></a> "Of that water, if it be youre wil."<br> <a name="an_1463"></a> "Nay, nay," quod Plato, "certein, that I nyl.<br> <a name="an_1464"></a> The philosophres sworn were everychoon<br> <a name="an_1465"></a> That they sholden discovere it unto noon,<br> <a name="an_1466"></a> Ne in no book it write in no manere.<br> <a name="an_1467"></a> For unto Crist it is so lief and deere<br> <a name="an_1468"></a> That he wol nat that it discovered bee,<br> <a name="an_1469"></a> But where it liketh to his deitee<br> <span class="margnote"><font color="GREEN" size="-1"><a name="an_1470">1470</a></font></span> Men for t' enspire, and eek for to deffende<br> <a name="an_1471"></a> Whom that hym liketh; lo, this is the ende."<br> <a name="an_1472"></a> Thanne conclude I thus, sith that God of hevene<br> <a name="an_1473"></a> Ne wil nat that the philosophres nevene<br> <a name="an_1474"></a> How that a man shal come unto this stoon,<br> <a name="an_1475"></a> I rede, as for the beste, lete it goon.<br> <a name="an_1476"></a> For whoso maketh God his adversarie,<br> <a name="an_1477"></a> As for to werken any thyng in contrarie<br> <a name="an_1478"></a> Of his wil, certes, never shal he thryve,<br> <a name="an_1479"></a> Thogh that he multiplie terme of his lyve.<br> <span class="margnote"><font color="GREEN" size="-1"><a name="an_1480">1480</a></font></span> And there a poynt, for ended is my tale.<br> <a name="an_1481"></a> God sende every trewe man boote of his bale!<br>  
 <p></p><hr>
 <center>
 <a href="mect44.htm">Next: The Manciple's Prologue</a></center>
 </body>