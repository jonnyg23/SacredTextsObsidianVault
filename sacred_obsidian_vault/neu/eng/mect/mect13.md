<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Legends and Sagas</a> 
 <a href="../index.htm">England</a> 
 <a href="index.htm">Index</a> 
 <a href="mect12.htm">Previous</a> 
 <a href="mect14.htm">Next</a> 
 </center>
 <hr>
 <p align="CENTER"><font size="-1" color="GREEN"><a href="index.htm"><img src="img/tease.jpg"></a><br><i>The Canterbury Tales and Other Works of Chaucer (Middle English)</i>, by Geoffery Chaucer, [14th cent.], at sacred-texts.com</font></p><hr> <h4 align="center">The Canterbury Tales</h4> <h3 align="center">The Friar's Prologue</h3> <a name="an_1265"></a> This worthy lymytour, this noble Frere,<br> <a name="an_1266"></a> He made alwey a maner louryng chiere<br> <a name="an_1267"></a> Upon the Somonour, but for honestee<br> <a name="an_1268"></a> No vileyns word as yet to hym spak he.<br> <a name="an_1269"></a> But atte laste he seyde unto the wyf,<br> <span class="margnote"><font color="GREEN" size="-1"><a name="an_1270">1270</a></font></span> "Dame," quod he, "God yeve yow right good lyf!<br> <a name="an_1271"></a> Ye han heer touched, also moot I thee,<br> <a name="an_1272"></a> In scole-matere greet difficultee.<br> <a name="an_1273"></a> Ye han seyd muche thyng right wel, I seye;<br> <a name="an_1274"></a> But, dame, heere as we ryde by the weye,<br> <a name="an_1275"></a> Us nedeth nat to speken but of game,<br> <a name="an_1276"></a> And lete auctoritees, on Goddes name,<br> <a name="an_1277"></a> To prechyng and to scoles of clergye.<br> <a name="an_1278"></a> But if it lyke to this compaignye,<br> <a name="an_1279"></a> I wol yow of a somonour telle a game.<br> <span class="margnote"><font color="GREEN" size="-1"><a name="an_1280">1280</a></font></span> Pardee, ye may wel knowe by the name<br> <a name="an_1281"></a> That of a somonour may no good be sayd;<br> <a name="an_1282"></a> I praye that noon of you be yvele apayd.<br> <a name="an_1283"></a> A somonour is a rennere up and doun<br> <a name="an_1284"></a> With mandementz for fornicacioun,<br> <a name="an_1285"></a> And is ybet at every townes ende."<br> <a name="an_1286"></a> Oure Hoost tho spak, "A, sire, ye sholde be hende<br> <a name="an_1287"></a> And curteys, as a man of youre estaat;<br> <a name="an_1288"></a> In compaignye we wol have no debaat.<br> <a name="an_1289"></a> Telleth youre tale, and lat the Somonour be."<br> <span class="margnote"><font color="GREEN" size="-1"><a name="an_1290">1290</a></font></span> "Nay," quod the Somonour, "lat hym seye to me<br> <a name="an_1291"></a> What so hym list; whan it comth to my lot,<br> <a name="an_1292"></a> By God, I shal hym quiten every grot.<br> <a name="an_1293"></a> I shal hym tellen which a greet honour<br> <a name="an_1294"></a> It is to be a flaterynge lymytour,<br> <a name="an_1295"></a> And of many another manere cryme<br> <a name="an_1296"></a> Which nedeth nat rehercen at this tyme;<br> <a name="an_1297"></a> And his office I shal hym telle, ywis."<br> <a name="an_1298"></a> Oure Hoost answerde, "Pees, namoore of this!"<br> <a name="an_1299"></a> And after this he seyde unto the Frere,<br> <span class="margnote"><font color="GREEN" size="-1"><a name="an_1300">1300</a></font></span> "Tel forth youre tale, leeve maister deere."<br>  
 <p></p><hr>
 <center>
 <a href="mect14.htm">Next: The Friar's Tale</a></center>
 </body>