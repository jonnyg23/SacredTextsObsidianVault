<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Legends and Sagas</a> 
 <a href="../index.htm">England</a> 
 <a href="index.htm">Index</a> 
 <a href="mect69.htm">Previous</a> 
 <a href="mect71.htm">Next</a> 
 </center>
 <hr>
 <p align="CENTER"><font size="-1" color="GREEN"><a href="index.htm"><img src="img/tease.jpg"></a><br><i>The Canterbury Tales and Other Works of Chaucer (Middle English)</i>, by Geoffery Chaucer, [14th cent.], at sacred-texts.com</font></p><hr> <h4 align="center">The Shorter Poems</h4> <h3 align="center">The Complaint of Venus</h3> <a name="an_1"></a> Ther nys so high comfort to my pleasaunce,<br> <a name="an_2"></a> When that I am in any hevynesse,<br> <a name="an_3"></a> As for to have leyser of remembraunce<br> <a name="an_4"></a> Upon the manhod and the worthynesse,<br> <a name="an_5"></a> Upon the trouthe and on the stidfastnesse<br> <a name="an_6"></a> Of him whos I am al, while I may dure.<br> <a name="an_7"></a> Ther oghte blame me no creature,<br> <a name="an_8"></a> For every wight preiseth his gentilesse.<br> <a name="an_9"></a> In him is bounte, wysdom, governaunce,<br> <span class="margnote"><font color="GREEN" size="-1"><a name="an_10">10</a></font></span> Wel more then any mannes wit can gesse,<br> <a name="an_11"></a> For grace hath wold so ferforth hym avaunce<br> <a name="an_12"></a> That of knyghthod he is parfit richesse.<br> <a name="an_13"></a> Honour honoureth him for his noblesse;<br> <a name="an_14"></a> Therto so wel hath formed him Nature<br> <a name="an_15"></a> That I am his for ever, I him assure,<br> <a name="an_16"></a> For every wight preyseth his gentilesse.<br> <a name="an_17"></a> And notwithstondyng al his suffisaunce,<br> <a name="an_18"></a> His gentil herte is of so gret humblesse<br> <a name="an_19"></a> To me in word, in werk, in contenaunce,<br> <span class="margnote"><font color="GREEN" size="-1"><a name="an_20">20</a></font></span> And me to serve is al his besynesse,<br> <a name="an_21"></a> That I am set in verrey sikernesse.<br> <a name="an_22"></a> Thus oghte I blesse wel myn aventure<br> <a name="an_23"></a> Sith that him list me serven and honoure,<br> <a name="an_24"></a> For every wight preiseth his gentilesse.<br> <a name="an_25"></a> Now certis, Love, hit is right covenable<br> <a name="an_26"></a> That men ful dere bye thy nobil thing,<br> <a name="an_27"></a> As wake abedde and fasten at the table,<br> <a name="an_28"></a> Wepinge to laughe and singe in compleynyng,<br> <a name="an_29"></a> And doun to caste visage and lokyng,<br> <span class="margnote"><font color="GREEN" size="-1"><a name="an_30">30</a></font></span> Often to chaunge hewe and contenaunce,<br> <a name="an_31"></a> Pleyne in slepyng and dremen at the daunce,<br> <a name="an_32"></a> Al the revers of any glad felyng.<br> <a name="an_33"></a> Jelosie be hanged by a cable!<br> <a name="an_34"></a> She wolde al knowe thurgh her espying;<br> <a name="an_35"></a> Ther doth no wyght nothing so resonable<br> <a name="an_36"></a> That al nys harm in her ymagenyng.<br> <a name="an_37"></a> Thus dere abought is Love in yevyng,<br> <a name="an_38"></a> Which ofte he yiveth withouten ordynaunce,<br> <a name="an_39"></a> As sorwe ynogh and litil of plesaunce,<br> <span class="margnote"><font color="GREEN" size="-1"><a name="an_40">40</a></font></span> Al the revers of any glad felyng.<br> <a name="an_41"></a> A lytel tyme his yift ys agreable,<br> <a name="an_42"></a> But ful encomberous is the usyng,<br> <a name="an_43"></a> For subtil Jelosie, the deceyvable,<br> <a name="an_44"></a> Ful often tyme causeth desturbyng.<br> <a name="an_45"></a> Thus be we ever in drede and sufferyng;<br> <a name="an_46"></a> In nouncerteyn we languisshe in penaunce,<br> <a name="an_47"></a> And han wele ofte many an hard mischaunce,<br> <a name="an_48"></a> Al the revers of any glad felyng.<br> <a name="an_49"></a> But certes, Love, I sey not in such wise<br> <span class="margnote"><font color="GREEN" size="-1"><a name="an_50">50</a></font></span> That for t' escape out of youre las I mente,<br> <a name="an_51"></a> For I so longe have ben in your servise<br> <a name="an_52"></a> That for to lete of wil I never assente;<br> <a name="an_53"></a> No fors thogh Jelosye me turmente.<br> <a name="an_54"></a> Sufficeth me to sen hym when I may,<br> <a name="an_55"></a> And therfore certes, to myn endyng day<br> <a name="an_56"></a> To love hym best ne shal I never repente.<br> <a name="an_57"></a> And certis, Love, when I me wel avise<br> <a name="an_58"></a> On any estat that man may represente,<br> <a name="an_59"></a> Then have ye made me thurgh your fraunchise<br> <span class="margnote"><font color="GREEN" size="-1"><a name="an_60">60</a></font></span> Chese the best that ever on erthe wente.<br> <a name="an_61"></a> Now love wel, herte, and lok thou never stente,<br> <a name="an_62"></a> And let the jelous putte it in assay<br> <a name="an_63"></a> That for no peyne wol I not sey nay;<br> <a name="an_64"></a> To love him best ne shal I never repente.<br> <a name="an_65"></a> Herte, to the hit oughte ynogh suffise<br> <a name="an_66"></a> That Love so high a grace to the sente<br> <a name="an_67"></a> To chese the worthieste in alle wise<br> <a name="an_68"></a> And most agreable unto myn entente.<br> <a name="an_69"></a> Seche no ferther, neythir wey ne wente,<br> <span class="margnote"><font color="GREEN" size="-1"><a name="an_70">70</a></font></span> Sith I have suffisaunce unto my pay.<br> <a name="an_71"></a> Thus wol I ende this compleynt or this lay;<br> <a name="an_72"></a> To love hym best ne shal I never repente.<br> <a name="an_73"></a> Princes, receyveth this compleynt in gre,<br> <a name="an_74"></a> Unto your excelent benignite<br> <a name="an_75"></a> Direct after my litel suffisaunce.<br> <a name="an_76"></a> For elde, that in my spirit dulleth me,<br> <a name="an_77"></a> Hath of endyting al the subtilte<br> <a name="an_78"></a> Wel nygh bereft out of my remembraunce,<br> <a name="an_79"></a> And eke to me it ys a gret penaunce,<br> <span class="margnote"><font color="GREEN" size="-1"><a name="an_80">80</a></font></span> Syth rym in Englissh hath such skarsete,<br> <a name="an_81"></a> To folowe word by word the curiosite<br> <a name="an_82"></a> Of Graunson, flour of hem that make in Fraunce.<br>  
 <p></p><hr>
 <center>
 <a href="mect71.htm">Next: To Rosemounde</a></center>
 </body>