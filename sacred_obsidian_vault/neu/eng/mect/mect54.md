<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Legends and Sagas</a> 
 <a href="../index.htm">England</a> 
 <a href="index.htm">Index</a> 
 <a href="mect53.htm">Previous</a> 
 <a href="mect55.htm">Next</a> 
 </center>
 <hr>
 <p align="CENTER"><font size="-1" color="GREEN"><a href="index.htm"><img src="img/tease.jpg"></a><br><i>The Canterbury Tales and Other Works of Chaucer (Middle English)</i>, by Geoffery Chaucer, [14th cent.], at sacred-texts.com</font></p><hr> <h4 align="center">Boece</h4> <h3 align="center">Book 2</h3> <a name="an_1"></a> Aftir this sche stynte a lytel; and after that<br> <a name="an_2"></a> sche hadde ygadrede by atempre stillenesse myn<br> <a name="an_3"></a> attencioun, she seyde thus (as who so myghte<br> <a name="an_4"></a> seyn thus: after thise thynges sche stynte a<br> <a name="an_5"></a> litil, and whan sche aperceyved by atempre<br> <a name="an_6"></a> stillenesse that I was ententyf to herkne hire,<br> <a name="an_7"></a> sche bygan to speke in this wyse): "If I," quod<br> <a name="an_8"></a> sche, "have undirstonden and knowen outrely<br> <a name="an_9"></a> the causes and the habyt of thy maladye,<br> <span class="margnote"><font color="GREEN" size="-1"><a name="an_10">10</a></font></span> thow languyssest and art desfeted for desir<br> <a name="an_11"></a> and talent of thi rather fortune. Sche (that<br> <a name="an_12"></a> ilke Fortune) oonly, that is chaunged, as<br> <a name="an_13"></a> thow feynest, to the-ward, hath perverted the<br> <a name="an_14"></a> cleernesse and the estat of thi corage. I<br> <a name="an_15"></a> undirstonde the felefolde colours and desceytes<br> <a name="an_16"></a> of thilke merveylous monstre Fortune and how<br> <a name="an_17"></a> sche useth ful flaterynge famylarite with hem<br> <a name="an_18"></a> that sche enforceth to bygyle, so longe, til that<br> <a name="an_19"></a> sche confounde with unsuffrable sorwe<br> <span class="margnote"><font color="GREEN" size="-1"><a name="an_20">20</a></font></span> hem that sche hath left in despeer unpurveied.<br> <a name="an_21"></a> And yif thou remembrest wel the<br> <a name="an_22"></a> kende, the maneris, and the desserte of thilke<br> <a name="an_23"></a> Fortune, thou shalt wel knowe that, as in hir,<br> <a name="an_24"></a> thow nevere ne haddest ne hast ylost any fair<br> <a name="an_25"></a> thyng. But, as I trowe, I schal nat greetly<br> <a name="an_26"></a> travailen to don the remembren on thise<br> <a name="an_27"></a> thynges. For thow were wont to hurtlen and<br> <a name="an_28"></a> despysen hir with manly woordes whan sche<br> <a name="an_29"></a> was blaundyssching and present, and<br> <span class="margnote"><font color="GREEN" size="-1"><a name="an_30">30</a></font></span> pursuydest hir with sentences that weren<br> <a name="an_31"></a> drawen out of myn entre (that is to seyn,<br> <a name="an_32"></a> of myn enformacioun). But no sodeyn mutacioun<br> <a name="an_33"></a> ne bytideth noght withouten a manere<br> <a name="an_34"></a> chaungynge of corages; and so is it byfallen<br> <a name="an_35"></a> that thou art a litil departed fro the pees of thi<br> <a name="an_36"></a> thought.<br> <a name="an_37"></a> "But now is tyme that thou drynke and ataste<br> <a name="an_38"></a> some softe and delitable thynges, so that whanne<br> <a name="an_39"></a> thei ben entred withynne the, it mowe<br> <span class="margnote"><font color="GREEN" size="-1"><a name="an_40">40</a></font></span> maken wey to strengere drynkes of medycines.<br> <a name="an_41"></a> Com now forth, therfore, the<br> <a name="an_42"></a> suasyoun of swetnesse rethorien, whiche that<br> <a name="an_43"></a> goth oonly the righte wey while sche forsaketh<br> <a name="an_44"></a> nat myn estatutz. And with Rethorice com forth<br> <a name="an_45"></a> Musice, a damoysele of our hous, that syngeth<br> <a name="an_46"></a> now lightere moedes or prolacions, now<br> <a name="an_47"></a> hevyere. What eyleth the, man? What is it that<br> <a name="an_48"></a> hath cast the into moornynge and into wepynge?<br> <a name="an_49"></a> I trow that thou hast seyn some newe thyng<br> <span class="margnote"><font color="GREEN" size="-1"><a name="an_50">50</a></font></span> and unkouth. Thou wenest that Fortune be<br> <a name="an_51"></a> chaunged ayens the; but thow wenest<br> <a name="an_52"></a> wrong (yif thou that wene): alway tho ben hir<br> <a name="an_53"></a> maneres. Sche hath rather kept, as to the-ward,<br> <a name="an_54"></a> hir propre stablenesse in the chaungynge of<br> <a name="an_55"></a> hirself. Ryght swiche was sche whan sche<br> <a name="an_56"></a> flateryd the and desseyved the with unleful<br> <a name="an_57"></a> lykynges of false welefulnesse. Thou hast now<br> <a name="an_58"></a> knowen and ateynt the doutous or double visage<br> <a name="an_59"></a> of thilke blynde goddesse Fortune. Sche,<br> <span class="margnote"><font color="GREEN" size="-1"><a name="an_60">60</a></font></span> that yit covereth and wympleth hir to other<br> <a name="an_61"></a> folk, hath schewyd hir every del to the. Yif<br> <a name="an_62"></a> thou approvest here (and thynkest that sche is<br> <a name="an_63"></a> good), use hir maneris and pleyne the nat; and<br> <a name="an_64"></a> yif thou agrisest hir false trecherie, despise and<br> <a name="an_65"></a> cast awey hir that pleyeth so harmfully. For sche,<br> <a name="an_66"></a> that is now cause of so mochel sorwe to the,<br> <a name="an_67"></a> sholde ben cause to the of pees and of joye. Sche<br> <a name="an_68"></a> hath forsaken the, forsothe, the whiche that<br> <a name="an_69"></a> nevere man mai ben siker that sche ne schal<br> <span class="margnote"><font color="GREEN" size="-1"><a name="an_70">70</a></font></span> forsaken hym. (Glose. But natheles some<br> <a name="an_71"></a> bookes han the texte thus: forsothe sche<br> <a name="an_72"></a> hath forsaken the, ne ther nys no man siker<br> <a name="an_73"></a> that sche ne hath nat forsake.) Holdestow<br> <a name="an_74"></a> thanne thilke welefulnesse precious to the, that<br> <a name="an_75"></a> schal passen? And is present Fortune dereworth<br> <a name="an_76"></a> to the, whiche that nys nat feithful for to duelle,<br> <a name="an_77"></a> and whan sche goth awey that sche bryngeth a<br> <a name="an_78"></a> wyght in sorwe? For syn she may nat ben<br> <a name="an_79"></a> withholden at a mannys wille, [and] sche<br> <span class="margnote"><font color="GREEN" size="-1"><a name="an_80">80</a></font></span> maketh hym a wrecche whan sche departeth<br> <a name="an_81"></a> fro hym, what other thyng is<br> <a name="an_82"></a> flyttynge Fortune but a maner schewynge of<br> <a name="an_83"></a> wrecchidnesse that is to comen? Ne it suffiseth<br> <a name="an_84"></a> nat oonly to loken on thyng that is present<br> <a name="an_85"></a> byforn the eien of a man; but wisdom loketh and<br> <a name="an_86"></a> mesureth the ende of thynges. And the same<br> <a name="an_87"></a> chaungynge from oon into another (that is to<br> <a name="an_88"></a> seyn, fro adversite into prosperite) maketh that<br> <a name="an_89"></a> the manaces of Fortune ne ben nat for to<br> <span class="margnote"><font color="GREEN" size="-1"><a name="an_90">90</a></font></span> dreden, ne the flaterynges of hir to ben<br> <a name="an_91"></a> desired. Thus, at the laste, it byhoveth the<br> <a name="an_92"></a> to suffren wyth evene wil in pacience al that is<br> <a name="an_93"></a> doon inwith the floor of Fortune (that is to seyn,<br> <a name="an_94"></a> in this world), syn thou hast oonys put thy nekke<br> <a name="an_95"></a> undir the yok of hir. For yif thow wilt writen a<br> <a name="an_96"></a> lawe of wendynge and of duellynge to Fortune,<br> <a name="an_97"></a> whiche that thow hast chosen frely to ben thi<br> <a name="an_98"></a> lady, artow nat wrongful in that, and makest<br> <a name="an_99"></a> Fortune wroth and aspre by thyn<br> <span class="margnote"><font color="GREEN" size="-1"><a name="an_100">100</a></font></span> inpacience? And yit thow mayst nat<br> <a name="an_101"></a> chaungen hir. Yif thou committest and<br> <a name="an_102"></a> betakest thi seyles to the wynd, thow schalt ben<br> <a name="an_103"></a> shoven, nat thider that thow woldest, but whider<br> <a name="an_104"></a> that the wynd schouveth the. Yif thow castest thi<br> <a name="an_105"></a> seedes in the feeldes, thou sholdest han in<br> <a name="an_106"></a> mynde that the yeres ben amonges, outherwhile<br> <a name="an_107"></a> plentevous and outherwhile bareyne. Thow hast<br> <a name="an_108"></a> bytaken thiself to the governaunce of Fortune<br> <a name="an_109"></a> and forthi it byhoveth the to ben obeisaunt<br> <span class="margnote"><font color="GREEN" size="-1"><a name="an_110">110</a></font></span> to the maneris of thi lady. Enforcestow the<br> <a name="an_111"></a> to aresten or withholden the swyftnesse<br> <a name="an_112"></a> and the sweighe of hir turnynge wheel? O thow<br> <a name="an_113"></a> fool of alle mortel foolis! Yif Fortune bygan to<br> <a name="an_114"></a> duelle stable, she cessede thanne to ben Fortune.<br> <a name="an_1"></a> "Whan Fortune with a proud ryght hand hath<br> <a name="an_2"></a> turned hir chaungynge stowndes, sche fareth<br> <a name="an_3"></a> lyke the maneres of the boylynge Eurippe.<br> <a name="an_4"></a> (Glosa. Eurippe is an arm of the see that ebbeth<br> <a name="an_5"></a> and floweth, and somtyme the streem is on<br> <a name="an_6"></a> o side, and somtyme on the tothir.) Textus.<br> <a name="an_7"></a> She, cruel Fortune, casteth adoun kynges that<br> <a name="an_8"></a> whilom weren ydradd; and sche, desceyvable,<br> <a name="an_9"></a> enhaunceth up the humble chere of hym<br> <span class="margnote"><font color="GREEN" size="-1"><a name="an_10">10</a></font></span> that is discounfited. Ne sche neither heereth<br> <a name="an_11"></a> ne rekketh of wrecchide wepynges; and<br> <a name="an_12"></a> she is so hard that sche leygheth and scorneth<br> <a name="an_13"></a> the wepynges of hem, the whiche sche hath<br> <a name="an_14"></a> maked wepe with hir free wille. Thus sche<br> <a name="an_15"></a> pleyeth, and thus sche prooeveth hir strengthes,<br> <a name="an_16"></a> and scheweth a greet wonder to alle hir servauntz<br> <a name="an_17"></a> yif that a wyght is seyn weleful and<br> <a name="an_18"></a> overthrowe in an houre.<br> <a name="an_1"></a> "Certes I wolde pleten with the a fewe<br> <a name="an_2"></a> thynges, usynge the woordes of Fortune. Tak<br> <a name="an_3"></a> hede now thyselve, yif that sche asketh ryght:<br> <a name="an_4"></a> `O thow man, wherfore makestow me gyltyf by<br> <a name="an_5"></a> thyne every dayes pleynynges? What wrong<br> <a name="an_6"></a> have I don the? What godes have I byreft the<br> <a name="an_7"></a> that weren thyne? Stryf or pleet with me byforn<br> <a name="an_8"></a> what juge that thow wolt of the possessioun<br> <a name="an_9"></a> of rychesses or of dignytees; and yif<br> <span class="margnote"><font color="GREEN" size="-1"><a name="an_10">10</a></font></span> thou maist schewen me that ever any mortel<br> <a name="an_11"></a> man hath resceyved ony of tho thynges<br> <a name="an_12"></a> to ben hise in propre, thanne wil I graunte freely<br> <a name="an_13"></a> that thilke thynges weren thyne whiche that<br> <a name="an_14"></a> thow axest.<br> <a name="an_15"></a> "Whan that nature brought the foorth out of<br> <a name="an_16"></a> thi modir wombe, I resceyved the nakid and<br> <a name="an_17"></a> nedy of alle thynges, and I norissched the with<br> <a name="an_18"></a> my richesses, and was redy and ententyf thurwe<br> <a name="an_19"></a> my favour to sustene the -- and that maketh<br> <span class="margnote"><font color="GREEN" size="-1"><a name="an_20">20</a></font></span> the now inpacient ayens me; and I<br> <a name="an_21"></a> envyrounde the with al the habundaunce<br> <a name="an_22"></a> and schynynge of alle goodes that ben in my<br> <a name="an_23"></a> ryght. Now it liketh me to withdrawe myn<br> <a name="an_24"></a> hand. Thow hast had grace as he that hath<br> <a name="an_25"></a> used of foreyne goodes; thow hast no ryght to<br> <a name="an_26"></a> pleyne the, as though thou haddest outrely<br> <a name="an_27"></a> forlorn alle thy thynges. Why pleynestow<br> <a name="an_28"></a> thanne? I have doon the no wrong. Richesses,<br> <a name="an_29"></a> honours, and swiche othere thinges ben of<br> <span class="margnote"><font color="GREEN" size="-1"><a name="an_30">30</a></font></span> my right. My servauntz knowen me for<br> <a name="an_31"></a> hir lady; they comen with me, and departen<br> <a name="an_32"></a> whan I wende. I dar wel affermen hardely<br> <a name="an_33"></a> that, yif tho thynges of whiche thow pleynest<br> <a name="an_34"></a> that thou hast forlorn [hem] hadden ben<br> <a name="an_35"></a> thyne, thow ne haddest nat lorn hem. Schal<br> <a name="an_36"></a> I thanne, oonly, be defended to usen my ryght?<br> <a name="an_37"></a> "Certes it is leveful to the hevene to maken<br> <a name="an_38"></a> clere dayes, and after that to coveren tho same<br> <a name="an_39"></a> dayes with dirke nyghtes. The yeer hath<br> <span class="margnote"><font color="GREEN" size="-1"><a name="an_40">40</a></font></span> eek leve to apparaylen the visage of the<br> <a name="an_41"></a> erthe, now with floures, and now with<br> <a name="an_42"></a> fruyt, and to confownden hem somtyme with<br> <a name="an_43"></a> reynes and with coldes. The see hath eek his<br> <a name="an_44"></a> ryght to ben somtyme calm and blaundysschyng<br> <a name="an_45"></a> with smothe watir, and somtyme to ben<br> <a name="an_46"></a> horrible with wawes and with tempestes. But<br> <a name="an_47"></a> the covetise of men, that mai nat be stawnched<br> <a name="an_48"></a> -- schal it bynde me to ben stedfast, syn that<br> <a name="an_49"></a> stidfastnesse is uncouth to my maneris?<br> <span class="margnote"><font color="GREEN" size="-1"><a name="an_50">50</a></font></span> Swiche is my strengthe, and this pley<br> <a name="an_51"></a> I pleye continuely. I torne the whirlynge<br> <a name="an_52"></a> wheel with the turnynge sercle; I am glad to<br> <a name="an_53"></a> chaungen the loweste to the heyeste, and the<br> <a name="an_54"></a> heyeste to the loweste. Worth up yif thow<br> <a name="an_55"></a> wolt, so it be by this lawe, that thow ne holde<br> <a name="an_56"></a> nat that I do the wroong, though thow descende<br> <a name="an_57"></a> adown whan the resoun of my pley axeth it.<br> <a name="an_58"></a> Wystestow nat how Cresus, kyng of Lydyens,<br> <a name="an_59"></a> of whiche kyng Cirus was ful sore agast a<br> <span class="margnote"><font color="GREEN" size="-1"><a name="an_60">60</a></font></span> lytil byforn -- that this rewliche Cresus<br> <a name="an_61"></a> was caught of Cirus and lad to the fyer to<br> <a name="an_62"></a> ben brend; but that a rayn descendede down<br> <a name="an_63"></a> fro hevene that rescowyde hym? And is it out<br> <a name="an_64"></a> of thy mynde how that Paulus, consul of Rome,<br> <a name="an_65"></a> whan he had taken the kyng of Percyens, weep<br> <a name="an_66"></a> pitously for the captivyte of the selve kyng?<br> <a name="an_67"></a> What other thynge bywaylen the cryinges of<br> <a name="an_68"></a> tragedyes but oonly the dedes of Fortune, that<br> <a name="an_69"></a> with an unwar strook overturneth the<br> <span class="margnote"><font color="GREEN" size="-1"><a name="an_70">70</a></font></span> realmes of greet nobleye? (Glose. Tragedye<br> <a name="an_71"></a> is to seyn a dite of a prosperite for a<br> <a name="an_72"></a> tyme, that endeth in wrecchidnesse.) Lernedest<br> <a name="an_73"></a> nat thow in Greek whan thow were yong, that<br> <a name="an_74"></a> in the entre or in the seler of Juppiter ther ben<br> <a name="an_75"></a> cowched two tonnes, the toon is ful of good,<br> <a name="an_76"></a> and the tother is ful of harm? What ryght<br> <a name="an_77"></a> hastow to pleyne, yif thou hast taken more<br> <a name="an_78"></a> plentevously of the gode side (that is to seyn,<br> <a name="an_79"></a> of my richesses and prosperites)? And<br> <span class="margnote"><font color="GREEN" size="-1"><a name="an_80">80</a></font></span> what ek yif Y ne be nat al departed fro<br> <a name="an_81"></a> the? What eek yif my mutabilite yeveth<br> <a name="an_82"></a> the ryghtful cause of hope to han yit bettere<br> <a name="an_83"></a> thynges? Natheles dismaye the nat in thi<br> <a name="an_84"></a> thought; and thow that art put in the comune<br> <a name="an_85"></a> realme of alle, desire nat to lyven by thyn oonly<br> <a name="an_86"></a> propre ryght.<br> <a name="an_1"></a> "Though Plente that is goddesse of rychesses<br> <a name="an_2"></a> hielde adoun with ful horn, and withdraweth<br> <a name="an_3"></a> nat hir hand, as many richesses as the<br> <a name="an_4"></a> see torneth upward sandes whan it is moeved<br> <a name="an_5"></a> with ravysshynge blastes, or elles as manye<br> <a name="an_6"></a> rychesses as ther schynen bryghte sterres in<br> <a name="an_7"></a> hevene on the sterry nyghtes; yit, for al that,<br> <a name="an_8"></a> mankende nolde nat cese to wepe wrecchide<br> <a name="an_9"></a> pleyntes. And al be it so that God resceyveth<br> <span class="margnote"><font color="GREEN" size="-1"><a name="an_10">10</a></font></span> gladly hir preiers, and yyveth hem, as<br> <a name="an_11"></a> fool-large, moche gold, and apparayleth<br> <a name="an_12"></a> coveytous folk with noble or cleer honours;<br> <a name="an_13"></a> yit semeth hem haven igeten nothyng, but<br> <a name="an_14"></a> alwey hir cruel ravyne, devourynge al that<br> <a name="an_15"></a> they han geten, scheweth othere gapynges (that<br> <a name="an_16"></a> is to seyn, gapyn and desiren yit after mo rychesses).<br> <a name="an_17"></a> What brydles myghte withholden to<br> <a name="an_18"></a> any certeyn ende the disordene covetise of<br> <a name="an_19"></a> men, whan evere the rather that it fletith<br> <span class="margnote"><font color="GREEN" size="-1"><a name="an_20">20</a></font></span> in large yiftes, the more ay brenneth in<br> <a name="an_21"></a> hem the thurst of havynge? Certes he that<br> <a name="an_22"></a> qwakynge and dredful weneth hymselven<br> <a name="an_23"></a> nedy, he ne lyveth nevermo ryche.<br> <a name="an_1"></a> "Therfore, yif that Fortune spake with the<br> <a name="an_2"></a> for hirself in this manere, forsothe thow ne<br> <a name="an_3"></a> haddest noght what thou myghtest answere.<br> <a name="an_4"></a> And yif thow hast any thyng wherwith thow<br> <a name="an_5"></a> mayst rightfully defenden thi compleynte, it<br> <a name="an_6"></a> behoveth the to schewen it, and I wol yyve<br> <a name="an_7"></a> the space to tellen it."<br> <a name="an_8"></a> "Serteynly," quod I thanne, "thise ben faire<br> <a name="an_9"></a> thynges and enoynted with hony swetnesse<br> <span class="margnote"><font color="GREEN" size="-1"><a name="an_10">10</a></font></span> of Rethorik and Musike; and oonly<br> <a name="an_11"></a> whil thei ben herd thei ben delycious, but<br> <a name="an_12"></a> to wrecches is a deppere felyng of harm<br> <a name="an_13"></a> (this is to seyn, that wrecches felen the harmes<br> <a name="an_14"></a> that thei suffren more grevously than the remedies<br> <a name="an_15"></a> or the delites of thise wordes mowen gladen<br> <a name="an_16"></a> or conforten hem). So that, whanne thise<br> <a name="an_17"></a> thynges stynten for to soune in eris, the sorwe<br> <a name="an_18"></a> that es inset greveth the thought."<br> <a name="an_19"></a> "Right so is it," quod sche. "For thise ne<br> <span class="margnote"><font color="GREEN" size="-1"><a name="an_20">20</a></font></span> ben yit none remedies of thy maladye, but<br> <a name="an_21"></a> they ben a maner norisschynges of thi<br> <a name="an_22"></a> sorwe, yit rebel ayen thi curacioun. For whan<br> <a name="an_23"></a> that tyme is, I schal moeve and ajuste swiche<br> <a name="an_24"></a> thynges that percen hemselve depe. But natheles<br> <a name="an_25"></a> that thow schalt noght wilne to leten thiself<br> <a name="an_26"></a> a wrecche, hastow foryeten the nowmbre<br> <a name="an_27"></a> and the maner of thi welefulnesse? I holde<br> <a name="an_28"></a> me stille how that the sovereyn men of the<br> <a name="an_29"></a> cite token the in cure and in kepynge,<br> <span class="margnote"><font color="GREEN" size="-1"><a name="an_30">30</a></font></span> whan thow were orphelyn of fadir and of<br> <a name="an_31"></a> modir, and were chose in affynite of<br> <a name="an_32"></a> prynces of the cite; and thow bygonne rather<br> <a name="an_33"></a> to ben leef and deere than for to been a<br> <a name="an_34"></a> neyghebour, the whiche thyng is the moste<br> <a name="an_35"></a> precyous kende of any propinquyte or alliaunce<br> <a name="an_36"></a> that mai ben. Who is it that ne seide tho that<br> <a name="an_37"></a> thow neere right weleful, with so gret a nobleye<br> <a name="an_38"></a> of thi fadres-in-lawe, and with the chastete<br> <a name="an_39"></a> of thy wyf, and with the oportunyte<br> <span class="margnote"><font color="GREEN" size="-1"><a name="an_40">40</a></font></span> and noblesse of thyne masculyn children<br> <a name="an_41"></a> (that is to seyn, thy sones)? And over al this<br> <a name="an_42"></a> me list to passen of comune thynges, how<br> <a name="an_43"></a> thow haddest in thy youthe dignytees that<br> <a name="an_44"></a> weren wernd to oolde men; but it deliteth<br> <a name="an_45"></a> me to comen now to the synguler uphepynge<br> <a name="an_46"></a> of thi welefulnesse. Yif any fruyt of mortel<br> <a name="an_47"></a> thynges mai han any weyghte or pris of welefulnesse,<br> <a name="an_48"></a> myghtestow evere forgeten, for any<br> <a name="an_49"></a> charge of harm that myghte byfalle the, remembraunce<br> <span class="margnote"><font color="GREEN" size="-1"><a name="an_50">50</a></font></span> of thilke day that thow seye<br> <a name="an_51"></a> thi two sones maked conseileris and iladde<br> <a name="an_52"></a> togidre fro thyn hous under so greet assemble<br> <a name="an_53"></a> of senatours and under the blithnesse of peple,<br> <a name="an_54"></a> and whan thow saye hem set in the court in<br> <a name="an_55"></a> hir chayeres of dignytes? Thow, rethorien or<br> <a name="an_56"></a> pronouncere of kynges preysynges, desservedest<br> <a name="an_57"></a> glorie of wit and of eloquence whan thow, syttynge<br> <a name="an_58"></a> bytwixen thi two sones conseylers, in the<br> <a name="an_59"></a> place that highte Circo, fulfildest the abydynge<br> <span class="margnote"><font color="GREEN" size="-1"><a name="an_60">60</a></font></span> of the multitude of peple that was<br> <a name="an_61"></a> sprad abouten the with so large preysynge<br> <a name="an_62"></a> and laude as men syngen in victories. Tho<br> <a name="an_63"></a> yave thow woordes to Fortune, as I trowe, (that<br> <a name="an_64"></a> is to seyn, tho feffedestow Fortune with glosynge<br> <a name="an_65"></a> wordes and desceyvedest hir) whan sche<br> <a name="an_66"></a> accoyede the and norysside the as hir owne<br> <a name="an_67"></a> delices. Thow bare awey of Fortune a yifte<br> <a name="an_68"></a> (that is to seye, swich guerdoun) that sche<br> <a name="an_69"></a> nevere yaf to prive man. Wiltow therfore<br> <span class="margnote"><font color="GREEN" size="-1"><a name="an_70">70</a></font></span> leye a reknynge with Fortune? Sche hath<br> <a name="an_71"></a> now twynkled first upon the with a wikkid<br> <a name="an_72"></a> eye. If thow considere the nowmbre and the<br> <a name="an_73"></a> maner of thy blisses and of thy sorwes, thow<br> <a name="an_74"></a> mayst noght forsaken that thow nart yit blisful.<br> <a name="an_75"></a> For yif thou therfore wenest thiself nat<br> <a name="an_76"></a> weleful, for thynges that tho semeden joyeful<br> <a name="an_77"></a> ben passed, ther nys nat why thow sholdest<br> <a name="an_78"></a> wene thiself a wrecche; for thynges that semen<br> <a name="an_79"></a> now sory passen also. Artow now comen<br> <span class="margnote"><font color="GREEN" size="-1"><a name="an_80">80</a></font></span> first, a sodeyn gest, into the schadowe or<br> <a name="an_81"></a> tabernacle of this lif? Or trowestow that<br> <a name="an_82"></a> any stedfastnesse be in mannes thynges, whan<br> <a name="an_83"></a> ofte a swyft hour dissolveth the same man (that<br> <a name="an_84"></a> is to seyn, whan the soule departeth fro the<br> <a name="an_85"></a> body)? For although that zelde is ther any<br> <a name="an_86"></a> feith that fortunous thynges wollen dwellen,<br> <a name="an_87"></a> yet natheles the laste day of a mannes lif is<br> <a name="an_88"></a> a maner deth to Fortune, and also to thilke<br> <a name="an_89"></a> that hath dwelt. And therfore what wenestow<br> <span class="margnote"><font color="GREEN" size="-1"><a name="an_90">90</a></font></span> dar rekke, yif thow forleete hir in<br> <a name="an_91"></a> deyinge, or elles that sche, Fortune, forleete awey?<br> <a name="an_1"></a> "Whan Phebus, the sonne, bygynneth to<br> <a name="an_2"></a> spreden his clernesse with rosene chariettes,<br> <a name="an_3"></a> thanne the sterre, ydymmed, paleth hir white<br> <a name="an_4"></a> cheeres by the flambes of the sonne that overcometh<br> <a name="an_5"></a> the sterre lyght. (This to seyn, whan<br> <a name="an_6"></a> the sonne is rysen, the day-sterre waxeth pale,<br> <a name="an_7"></a> and leeseth hir lyght for the grete bryghtnesse<br> <a name="an_8"></a> of the sonne.) Whan the wode waxeth rody<br> <a name="an_9"></a> of rosene floures in the fyrst somer sesoun<br> <span class="margnote"><font color="GREEN" size="-1"><a name="an_10">10</a></font></span> thurw the breeth of the wynd Zephirus that<br> <a name="an_11"></a> waxeth warm, yif the cloudy wynd Auster<br> <a name="an_12"></a> blowe felliche, than goth awey the fairnesse<br> <a name="an_13"></a> of thornes. Ofte the see is cleer and calm<br> <a name="an_14"></a> without moevynge flodes, and ofte the horrible<br> <a name="an_15"></a> wynd Aquylon moeveth boylynge tempestes,<br> <a name="an_16"></a> and overwhelveth the see. Yif the forme<br> <a name="an_17"></a> of this world is so zeeld stable, and yif it torneth<br> <a name="an_18"></a> by so manye entrechaungynges, wiltow<br> <a name="an_19"></a> thanne trusten in the tumblenge fortunes of<br> <span class="margnote"><font color="GREEN" size="-1"><a name="an_20">20</a></font></span> men? Wiltow trowen on flyttynge goodes?<br> <a name="an_21"></a> It is certeyn and establissched by lawe perdurable,<br> <a name="an_22"></a> that nothyng that is engendred nys<br> <a name="an_23"></a> stedfast ne stable."<br> <a name="an_1"></a> Thanne seide I thus: "O norysshe of alle vertues,<br> <a name="an_2"></a> thou seist ful sooth; ne I mai noght forsake<br> <a name="an_3"></a> the ryght swyfte cours of my prosperite<br> <a name="an_4"></a> (that is to seyn, that prosperite ne be comen<br> <a name="an_5"></a> to me wonder swyftli and sone); but this is a<br> <a name="an_6"></a> thyng that greetly smerteth me whan it remembreth<br> <a name="an_7"></a> me. For in alle adversites of fortune<br> <a name="an_8"></a> the moost unzeely kynde of contrarious<br> <a name="an_9"></a> fortune is to han ben weleful."<br> <span class="margnote"><font color="GREEN" size="-1"><a name="an_10">10</a></font></span> "But that thow," quod sche, "abyest thus<br> <a name="an_11"></a> the torment of thi false opynioun, that<br> <a name="an_12"></a> maistow nat ryghtfully blamen ne aretten to<br> <a name="an_13"></a> thynges. (As who seith, for thow hast yit<br> <a name="an_14"></a> manye habundances of thynges.) Textus. For<br> <a name="an_15"></a> al be it so that the ydel name of aventuros<br> <a name="an_16"></a> welefulnesse moeveth the now, it is leveful that<br> <a name="an_17"></a> thow rekne with me of how many grete thynges<br> <a name="an_18"></a> thow hast yit plente. And therfore yif that<br> <a name="an_19"></a> thilke thyng that thow haddest for moost<br> <span class="margnote"><font color="GREEN" size="-1"><a name="an_20">20</a></font></span> precyous in al thy rychesse of fortune be<br> <a name="an_21"></a> kept to the yit by the grace of God unwemmed<br> <a name="an_22"></a> and undefouled, maistow thanne<br> <a name="an_23"></a> pleyne ryghtfully upon the mescheef of Fortune,<br> <a name="an_24"></a> syn thow hast yit thi beste thynges?<br> <a name="an_25"></a> Certes yit lyveth in good poynt thilke precyous<br> <a name="an_26"></a> honour of mankynde, Symacus, thi wyves fader,<br> <a name="an_27"></a> whiche that is a man maked al of sapience and<br> <a name="an_28"></a> of vertu, the whiche man thow woldest byen<br> <a name="an_29"></a> redyly with the pris of thyn owene lif. He<br> <span class="margnote"><font color="GREEN" size="-1"><a name="an_30">30</a></font></span> bywayleth the wronges that men don to<br> <a name="an_31"></a> the, and nat for hymself; for he lyveth in<br> <a name="an_32"></a> sikernesse of anye sentences put ayens hym.<br> <a name="an_33"></a> And yit lyveth thi wyf, that is atempre of wyt<br> <a name="an_34"></a> and passynge othere wommen in clennesse of<br> <a name="an_35"></a> chastete; and, for I wol closen schortly hir<br> <a name="an_36"></a> bountes, sche is lyk to hir fadir. I telle the wel<br> <a name="an_37"></a> that sche lyveth, loth of this lyf, and kepeth<br> <a name="an_38"></a> to the oonly hir goost, and is al maat and overcomen<br> <a name="an_39"></a> by wepynge and sorwe for desir of<br> <span class="margnote"><font color="GREEN" size="-1"><a name="an_40">40</a></font></span> the; in the whiche thyng oonly I moot<br> <a name="an_41"></a> graunten that thi welefulnesse is amenused.<br> <a name="an_42"></a> What schal I seyn eek of thi two sones conseylours,<br> <a name="an_43"></a> of whiche, as of children of hir age,<br> <a name="an_44"></a> ther shyneth the liknesse of the wit of hir fadir<br> <a name="an_45"></a> or of hir eldefader! And syn the sovereyne<br> <a name="an_46"></a> cure of al mortel folk is to saven hir owene<br> <a name="an_47"></a> lyves, O how weleful artow, if thow knowe<br> <a name="an_48"></a> thy goodes! For yit ben ther thynges dwelled<br> <a name="an_49"></a> to the-ward that no man douteth that they<br> <span class="margnote"><font color="GREEN" size="-1"><a name="an_50">50</a></font></span> ne be more derworthe to the than thyn<br> <a name="an_51"></a> owene lif. And forthy drye thi teeris, for<br> <a name="an_52"></a> yit nys nat every fortune al hateful to theward,<br> <a name="an_53"></a> ne overgreet tempest hath nat yit fallen<br> <a name="an_54"></a> upon the, whan that thyne ancres clyven faste,<br> <a name="an_55"></a> that neither wolen suffren the counfort of this<br> <a name="an_56"></a> tyme present ne the hope of tyme comyng to<br> <a name="an_57"></a> passen ne to faylen."<br> <a name="an_58"></a> "And I preie," quod I, "that faste mote thei<br> <a name="an_59"></a> halden; for, whiles that thei halden, how so<br> <span class="margnote"><font color="GREEN" size="-1"><a name="an_60">60</a></font></span> evere that thynges been, I shal wel fleetyn<br> <a name="an_61"></a> forth and escapyn: but thou mayst wel seen<br> <a name="an_62"></a> how grete apparailes and array that me lakketh,<br> <a name="an_63"></a> that ben passed awey fro me."<br> <a name="an_64"></a> "I have somwhat avaunced and forthred<br> <a name="an_65"></a> the," quod sche, "yif that thow anoye nat, or<br> <a name="an_66"></a> forthynke nat of al thy fortune. (As who seith,<br> <a name="an_67"></a> I have somwhat conforted the, so that thou<br> <a name="an_68"></a> tempeste the nat thus with al thy fortune, syn<br> <a name="an_69"></a> thow hast yit thy beste thynges.) But I mai<br> <span class="margnote"><font color="GREEN" size="-1"><a name="an_70">70</a></font></span> nat suffren thi delices, that pleynest the so<br> <a name="an_71"></a> wepynge and angwysschous for that ther<br> <a name="an_72"></a> lakketh somwhat to thy welefulnesse. For what<br> <a name="an_73"></a> man is so sad or of so parfite welefulnesse, that<br> <a name="an_74"></a> he ne stryveth and pleyneth on some halfe<br> <a name="an_75"></a> ayen the qualite of his estat? Forwhy ful anguysschous<br> <a name="an_76"></a> thing is the condicioun of mannes<br> <a name="an_77"></a> goodes; for eyther it cometh nat altogidre to<br> <a name="an_78"></a> a wyght, or elles it ne last nat perpetuel. For<br> <a name="an_79"></a> som man hath gret rychesse, but he is<br> <span class="margnote"><font color="GREEN" size="-1"><a name="an_80">80</a></font></span> aschamed of his ungentil lynage; and som<br> <a name="an_81"></a> man is renomyd of noblesse of kynrede, but<br> <a name="an_82"></a> he is enclosed in so greet angwyssche of nede<br> <a name="an_83"></a> of thynges that hym were levere that he were<br> <a name="an_84"></a> unknowe; and som man haboundeth bothe in<br> <a name="an_85"></a> rychesse and noblesse, but yit he bewayleth his<br> <a name="an_86"></a> chaste lyf, for he ne hath no wyf; and som man<br> <a name="an_87"></a> is wel and zelily ymaried, but he hath no children,<br> <a name="an_88"></a> and norissheth his rychesses to the eyres<br> <a name="an_89"></a> of straunge folk; and som man is gladed<br> <span class="margnote"><font color="GREEN" size="-1"><a name="an_90">90</a></font></span> with children, but he wepeth ful sory for<br> <a name="an_91"></a> the trespas of his sone or of his doughter.<br> <a name="an_92"></a> And for this ther ne accordeth no wyght lyghtly<br> <a name="an_93"></a> to the condicioun of his fortune; for alwey to<br> <a name="an_94"></a> every man ther is in somwhat that, unassayed,<br> <a name="an_95"></a> he ne woot nat, or elles he dredeth that he hath<br> <a name="an_96"></a> assaied. And adde this also, that every weleful<br> <a name="an_97"></a> man hath a ful delicaat feelynge; so that, but<br> <a name="an_98"></a> yif alle thynges byfalle at his owene wil, for<br> <a name="an_99"></a> he is inpacient or is nat used to have noon<br> <span class="margnote"><font color="GREEN" size="-1"><a name="an_100">100</a></font></span> adversite, anoon he is throwen adoun for<br> <a name="an_101"></a> every litil thyng. And ful litel thynges ben<br> <a name="an_102"></a> tho that withdrawen the somme or the perfeccioun<br> <a name="an_103"></a> of blisfulnesse fro hem that been most<br> <a name="an_104"></a> fortunat. How manye men trowestow wolde<br> <a name="an_105"></a> demen hemself to ben almoste in hevene, yif<br> <a name="an_106"></a> thei myghten atayne to the leste partye of the<br> <a name="an_107"></a> remenaunt of thi fortune? This same place<br> <a name="an_108"></a> that thow clepest exil is contre to hem that<br> <a name="an_109"></a> enhabiten here, and forthi nothyng [is.<br> <span class="margnote"><font color="GREEN" size="-1"><a name="an_110">110</a></font></span> wrecchide but whan thou wenest it. (As<br> <a name="an_111"></a> who seith, thow thiself ne no wyght elles<br> <a name="an_112"></a> nis a wrecche but whanne he weneth hymself<br> <a name="an_113"></a> a wrechche by reputacion of his corage.) And<br> <a name="an_114"></a> ayenward, alle fortune is blisful to a man by<br> <a name="an_115"></a> the aggreablete or by the egalyte of hym that<br> <a name="an_116"></a> suffreth it. What man is that that is so weleful<br> <a name="an_117"></a> that nolde chaunge his estat whan he hath lost<br> <a name="an_118"></a> pacience? The swetnesse of mannes welefulnesse<br> <a name="an_119"></a> is spraynd with many bitternesses;<br> <span class="margnote"><font color="GREEN" size="-1"><a name="an_120">120</a></font></span> the whiche welefulnesse although it seme<br> <a name="an_121"></a> swete and joieful to hym that useth it, yit<br> <a name="an_122"></a> mai it nat ben withholden that it ne goth awey<br> <a name="an_123"></a> whan it wole. Thanne is it wele seene how<br> <a name="an_124"></a> wrecchid is the blisfulnesse of mortel thynges,<br> <a name="an_125"></a> that neyther it dureth perpetuel with hem that<br> <a name="an_126"></a> every fortune resceyven agreablely or egaly, ne<br> <a name="an_127"></a> it deliteth nat in al to hem that ben angwyssous.<br> <a name="an_128"></a> "O ye mortel folk, what seeke ye thanne blisfulnesse<br> <a name="an_129"></a> out of yourself whiche that is put<br> <span class="margnote"><font color="GREEN" size="-1"><a name="an_130">130</a></font></span> in yowrself? Errour and folie confoundeth<br> <a name="an_131"></a> yow. I schal schewe the schortly the<br> <a name="an_132"></a> poynt of soverayn blisfulnesse. Is there anythyng<br> <a name="an_133"></a> more precyous to the than thiself? Thow<br> <a name="an_134"></a> wolt answere, `nay.' Thanne, yif it so be that<br> <a name="an_135"></a> thow art myghty over thyself (that is to seyn,<br> <a name="an_136"></a> by tranquillite of thi soule), than hastow thyng<br> <a name="an_137"></a> in thi powere that thow noldest nevere leesen,<br> <a name="an_138"></a> ne Fortune may nat bynymen it the. And that<br> <a name="an_139"></a> thow mayst knowe that blisfulnesse ne mai<br> <span class="margnote"><font color="GREEN" size="-1"><a name="an_140">140</a></font></span> nat standen in thynges that ben fortunous<br> <a name="an_141"></a> and temporel, now undirstond and gadere<br> <a name="an_142"></a> it togidre thus: yif blisfulnesse be the soverayn<br> <a name="an_143"></a> good of nature that lyveth by resoun,<br> <a name="an_144"></a> ne thilke thyng nys nat soverayn good that<br> <a name="an_145"></a> may ben taken awey in any wise (for more<br> <a name="an_146"></a> worthy thyng and more dygne is thilke thyng<br> <a name="an_147"></a> that mai nat ben take awey); than scheweth<br> <a name="an_148"></a> it wel that the unstablenesse of fortune may<br> <a name="an_149"></a> nat atayne to resceyven verray blisfulnesse.<br> <span class="margnote"><font color="GREEN" size="-1"><a name="an_150">150</a></font></span> And yit more over, what man that this<br> <a name="an_151"></a> towmblynge welefulnesse ledeth, eyther<br> <a name="an_152"></a> he woot that it is chaungeable, or elles he woot<br> <a name="an_153"></a> it nat. And yif he woot it nat, what blisful<br> <a name="an_154"></a> fortune may ther ben in the blyndnesse of ignoraunce?<br> <a name="an_155"></a> And yif he woot that it is chaungeable,<br> <a name="an_156"></a> he mot alwey ben adrad that he ne lese<br> <a name="an_157"></a> that thyng that he ne douteth nat but that he<br> <a name="an_158"></a> may leesen it (as who seith he mot bien alwey<br> <a name="an_159"></a> agast lest he lese that he woot wel he may<br> <span class="margnote"><font color="GREEN" size="-1"><a name="an_160">160</a></font></span> lese it); for whiche the contynuel drede that<br> <a name="an_161"></a> he hath ne suffreth hym nat to ben weleful --<br> <a name="an_162"></a> or elles yif he lese it he weneth to ben<br> <a name="an_163"></a> despised and forleten. Certes eek that is a<br> <a name="an_164"></a> ful litel good that is born with evene herte<br> <a name="an_165"></a> whan it es lost (that is to seyn, that men do no<br> <a name="an_166"></a> more force of the lost than of the havynge).<br> <a name="an_167"></a> And for as moche as thow thiself art he to<br> <a name="an_168"></a> whom it hath be [sewed] and proved by ful<br> <a name="an_169"></a> many demonstracyons, as I woot wele that<br> <span class="margnote"><font color="GREEN" size="-1"><a name="an_170">170</a></font></span> the soules of men ne mowen nat deyen in<br> <a name="an_171"></a> no wyse; and ek syn it es cleer and certeyn<br> <a name="an_172"></a> that fortunous welefulnesse endeth by the deth<br> <a name="an_173"></a> of the body; it mai nat be douted that, yif that<br> <a name="an_174"></a> deth may take awey blisfulnesse, that al the<br> <a name="an_175"></a> kynde of mortel thyng ne descendeth into<br> <a name="an_176"></a> wrecchidnesse by the ende of the deth. And<br> <a name="an_177"></a> syn we knowe wel that many a man hath<br> <a name="an_178"></a> sought the fruyt of blysfulnesse, nat oonly with<br> <a name="an_179"></a> suffrynge of deeth, but eek with suffrynge<br> <span class="margnote"><font color="GREEN" size="-1"><a name="an_180">180</a></font></span> of peynes and tormentz, how myghte<br> <a name="an_181"></a> thanne this present lif make men blisful,<br> <a name="an_182"></a> syn that whanne thilke selve lif es ended it<br> <a name="an_183"></a> ne maketh folk no wrechches? <br> <a name="an_1"></a> "What maner man stable and war, that wol<br> <a name="an_2"></a> fownden hym a perdurable seete, and ne wol<br> <a name="an_3"></a> noght ben cast doun with the lowde blastes of<br> <a name="an_4"></a> the wynd Eurus, and wole despise the see<br> <a name="an_5"></a> manasynge with flodes; lat hym eschuwen to<br> <a name="an_6"></a> bilde on the cop of the mountaigne, or in the<br> <a name="an_7"></a> moyste sandes; for the felle wynd Auster tormenteth<br> <a name="an_8"></a> the cop of the mountaigne with alle<br> <a name="an_9"></a> hise strengthes, and the lause sandes refusen<br> <span class="margnote"><font color="GREEN" size="-1"><a name="an_10">10</a></font></span> to beren the hevy weyghte. And<br> <a name="an_11"></a> forthi, yif thow wolt fleen the perilous<br> <a name="an_12"></a> aventure (that is to seyn, of the werld) have<br> <a name="an_13"></a> mynde certeynly to fycchen thin hous of a<br> <a name="an_14"></a> myrie sete in a low stoon. For although the<br> <a name="an_15"></a> wynd troublynge the see thondre with overthrowynges,<br> <a name="an_16"></a> thou, that art put in quiete and<br> <a name="an_17"></a> weleful by strengthe of thi palys, schalt leden<br> <a name="an_18"></a> a cler age, scornynge the woodnesses and the<br> <a name="an_19"></a> ires of the eyr.<br> <a name="an_1"></a> "But for as mochel as the norisschynges of<br> <a name="an_2"></a> my resouns descenden now into the, I trowe it<br> <a name="an_3"></a> were tyme to usen a litel strengere medicynes.<br> <a name="an_4"></a> Now undirstand heere; al were it so that the<br> <a name="an_5"></a> yiftes of Fortune ne were noght brutel ne transitorie,<br> <a name="an_6"></a> what is ther in hem that mai be thyn<br> <a name="an_7"></a> in any tyme, or elles that it nys fowl, yif that<br> <a name="an_8"></a> it be considered and lookyd parfitely? Richesses<br> <a name="an_9"></a> ben they preciouse by the nature of hemself,<br> <span class="margnote"><font color="GREEN" size="-1"><a name="an_10">10</a></font></span> or elles by the nature of the? What is<br> <a name="an_11"></a> most worth of rychesses? Is it nat gold or<br> <a name="an_12"></a> myght of moneye assembled? Certes thilke<br> <a name="an_13"></a> gold and thilke moneye schyneth and yeveth<br> <a name="an_14"></a> bettre renoun to hem that dispenden it than<br> <a name="an_15"></a> to thilke folk that mokeren it; for avaryce maketh<br> <a name="an_16"></a> alwey mokereres to ben hated, and largesse<br> <a name="an_17"></a> maketh folk cleer of renoun. For, syn that<br> <a name="an_18"></a> swiche thyng as is transferred fro o man to an<br> <a name="an_19"></a> othir ne may nat duellen with no man,<br> <span class="margnote"><font color="GREEN" size="-1"><a name="an_20">20</a></font></span> certes thanne is thilke moneye precyous<br> <a name="an_21"></a> whan it is translated into other folk and<br> <a name="an_22"></a> stynteth to ben had by usage of large yyvynge<br> <a name="an_23"></a> of hym that hath yeven it. And also yif al the<br> <a name="an_24"></a> moneye that is overal in the world were gadryd<br> <a name="an_25"></a> toward o man, it scholde make alle othere men<br> <a name="an_26"></a> to be nedy as of that. And certes a voys al hool<br> <a name="an_27"></a> (that is to seyn, withouten amenusynge) fulfilleth<br> <a name="an_28"></a> togydre the herynge of moche folk. But<br> <a name="an_29"></a> certes your rychesses ne mowen noght<br> <span class="margnote"><font color="GREEN" size="-1"><a name="an_30">30</a></font></span> passen unto moche folk withouten amenusynge;<br> <a name="an_31"></a> and whan they ben apassed, nedes<br> <a name="an_32"></a> they maken hem pore that forgoon tho rychesses.<br> <a name="an_33"></a> O streyte and nedy clepe I this richesse,<br> <a name="an_34"></a> syn that many folk ne mai nat han it al, ne al<br> <a name="an_35"></a> mai it nat comen to o man withoute povert<br> <a name="an_36"></a> of alle othere folk. And the schynynge of<br> <a name="an_37"></a> gemmes (that I clepe precyous stones) draweth<br> <a name="an_38"></a> it nat the eighen of folk to hem-ward (that<br> <a name="an_39"></a> is to seyn, for the beautes)? But certes, yif<br> <span class="margnote"><font color="GREEN" size="-1"><a name="an_40">40</a></font></span> ther were beaute or bountee in the schynynge<br> <a name="an_41"></a> of stones, thilke clernesse is of the<br> <a name="an_42"></a> stones hemselve, and nat of men; for whiche I<br> <a name="an_43"></a> wondre gretly that men merveylen on swiche<br> <a name="an_44"></a> thynges. Forwhi what thyng is it that, yif it<br> <a name="an_45"></a> wanteth moevynge and joynture of soule and<br> <a name="an_46"></a> body, that by right myghte semen a fair creature<br> <a name="an_47"></a> to hym that hath a soule of resoun? For<br> <a name="an_48"></a> al be it so that gemmes drawen to hemself a<br> <a name="an_49"></a> litel of the laste beaute of the world thurw<br> <span class="margnote"><font color="GREEN" size="-1"><a name="an_50">50</a></font></span> the entente of hir creatour and thurw the<br> <a name="an_51"></a> distinccioun of hemself, yit, for as mochel<br> <a name="an_52"></a> as thei ben put under yowr excellence, thei ne<br> <a name="an_53"></a> han nat desserved by no way that ye schulde<br> <a name="an_54"></a> merveylen on hem. And the beaute of feeldes,<br> <a name="an_55"></a> deliteth it nat mochel unto yow?"<br> <a name="an_56"></a> Boece. "Why schulde it nat deliten us, syn<br> <a name="an_57"></a> that it is a [fayr] porcioun of the ryght fair<br> <a name="an_58"></a> werk (that is to seyn, of this worlde)? And<br> <a name="an_59"></a> right so ben we gladed somtyme of the<br> <span class="margnote"><font color="GREEN" size="-1"><a name="an_60">60</a></font></span> face of the see whan it es cleer; and also<br> <a name="an_61"></a> merveylen we on the hevene, and on the<br> <a name="an_62"></a> sterres, and on the sonne, and on the moone."<br> <a name="an_63"></a> Philosophie. "Aperteneth," quod sche, "any<br> <a name="an_64"></a> of thilke thynges to the? Why darstow glorifye<br> <a name="an_65"></a> the in the shynynge of any swiche thynges?<br> <a name="an_66"></a> Artow distyngwed and embelysed by the<br> <a name="an_67"></a> spryngynge floures of the first somer sesoun,<br> <a name="an_68"></a> or swelleth thi plente in fruites of somer? Whi<br> <a name="an_69"></a> artow ravyssched with idel joies? Why enbracest<br> <span class="margnote"><font color="GREEN" size="-1"><a name="an_70">70</a></font></span> thow straunge goodes as they weren<br> <a name="an_71"></a> thyne? Fortune ne schal nevere maken that<br> <a name="an_72"></a> swiche thynges ben thyne that nature of thynges<br> <a name="an_73"></a> hath maked foreyne fro the. Soth is that, withouten<br> <a name="an_74"></a> doute, the fruites of the erthe owen to<br> <a name="an_75"></a> be to the noryssynge of beestis; and yif thow<br> <a name="an_76"></a> wilt fulfille thyn nede after that it suffiseth to<br> <a name="an_77"></a> nature, thanne is it no nede that thow seke<br> <a name="an_78"></a> aftir the superfluyte of fortune. For [with]<br> <a name="an_79"></a> fewe thynges and with ful litel thynges nature<br> <span class="margnote"><font color="GREEN" size="-1"><a name="an_80">80</a></font></span> halt hir apayed; and yif thow wolt<br> <a name="an_81"></a> achoken the fulfillynge of nature with superfluytees,<br> <a name="an_82"></a> certes thilke thynges that thow<br> <a name="an_83"></a> wolt thresten or powren into nature schulle<br> <a name="an_84"></a> ben unjoyeful to the, or elles anoyous. Wenestow<br> <a name="an_85"></a> eek that it be a fair thyng to schyne with<br> <a name="an_86"></a> diverse clothynge? Of whiche clothynge yif the<br> <a name="an_87"></a> beaute be aggreable to loken uppon, I wol<br> <a name="an_88"></a> merveylen on the nature of the matiere of<br> <a name="an_89"></a> thilke clothes, or elles on the werkman that<br> <span class="margnote"><font color="GREEN" size="-1"><a name="an_90">90</a></font></span> wroughte hem. But also a long route of<br> <a name="an_91"></a> meyne, maketh that a blisful man? The<br> <a name="an_92"></a> whiche servantz yif thei ben vicyous of condyciouns,<br> <a name="an_93"></a> it is a gret charge and a destruccioun<br> <a name="an_94"></a> to the hous, and a gret enemy to the lord hymself;<br> <a name="an_95"></a> and yif they ben gode men, how schal<br> <a name="an_96"></a> straunge or foreyne goodnesse ben put in the<br> <a name="an_97"></a> nowmbre of thi richesse? So that by alle thise<br> <a name="an_98"></a> forseide thynges it es cleerly schewed, that nevere<br> <a name="an_99"></a> oon of thilke thynges that thou acountedest<br> <span class="margnote"><font color="GREEN" size="-1"><a name="an_100">100</a></font></span> for thyne goodes nas nat thi good.<br> <a name="an_101"></a> "In the whiche thynges yif ther be no<br> <a name="an_102"></a> beaute to ben desired, why scholdestow ben sory<br> <a name="an_103"></a> yif thou leese hem, or whi scholdestow rejoysen<br> <a name="an_104"></a> the for to holden hem? For yif thei ben faire<br> <a name="an_105"></a> of hir owene kynde, what aperteneth that to<br> <a name="an_106"></a> the? For al so wel scholde they han ben fayre<br> <a name="an_107"></a> by hemselve, though thei were departed fro<br> <a name="an_108"></a> alle thyne rychesses. Forwhy fair ne precyous<br> <a name="an_109"></a> were thei nat for that thei comen among<br> <span class="margnote"><font color="GREEN" size="-1"><a name="an_110">110</a></font></span> thi rychesses; but for they semeden fair<br> <a name="an_111"></a> and precyous, therfore thou haddest levere<br> <a name="an_112"></a> rekne hem among thi rychesses. But what<br> <a name="an_113"></a> desirestow of Fortune with so greet a noyse<br> <a name="an_114"></a> and with so greet [affraie]? I trowe thou seeke<br> <a name="an_115"></a> to dryve awey nede with habundaunce of<br> <a name="an_116"></a> thynges, but certes it turneth to you al in the<br> <a name="an_117"></a> contrarie. Forwhy certes it nedeth of ful manye<br> <a name="an_118"></a> helpynges to kepyn the diversite of precious<br> <a name="an_119"></a> ostelementz; and sooth it es that of many<br> <span class="margnote"><font color="GREEN" size="-1"><a name="an_120">120</a></font></span> thynges han they nede, that many thynges<br> <a name="an_121"></a> han; and ayenward of litel nedeth hem<br> <a name="an_122"></a> that mesuren hir fille after the nede of kynde,<br> <a name="an_123"></a> and nat after the oultrage of covetyse.<br> <a name="an_124"></a> "Is it thanne so, that ye men ne han no propre<br> <a name="an_125"></a> good iset in yow, for whiche ye mooten seke<br> <a name="an_126"></a> outward your goodes in foreyne and subgit<br> <a name="an_127"></a> thynges? So is thanne the condicion of thynges<br> <a name="an_128"></a> turned up-so-doun, that a man, that is a devyne<br> <a name="an_129"></a> beest be meryte of his resoun, thynketh<br> <span class="margnote"><font color="GREEN" size="-1"><a name="an_130">130</a></font></span> that hymself nys neyther fair ne noble but<br> <a name="an_131"></a> yif it be thurw possessioun of ostelementz<br> <a name="an_132"></a> that ne han no soules. And certes alle othere<br> <a name="an_133"></a> thynges ben apayed of hir owene beautes, but ye<br> <a name="an_134"></a> men that ben semlable to God by yowr<br> <a name="an_135"></a> resonable thought, desiren to apparailen your<br> <a name="an_136"></a> excellent kynde of the loweste thynges; ne ye<br> <a name="an_137"></a> undirstanden nat how greet a wrong ye don to<br> <a name="an_138"></a> your creatour. For he wolde that mankynde<br> <a name="an_139"></a> were moost wurthy and noble of any<br> <span class="margnote"><font color="GREEN" size="-1"><a name="an_140">140</a></font></span> othere erthly thynges, and ye thresten<br> <a name="an_141"></a> adoun yowre dignytes bynethen the loweste<br> <a name="an_142"></a> thynges. For yif that al the good of every<br> <a name="an_143"></a> thyng be more precyous than is thilke thyng<br> <a name="an_144"></a> whos that the good es, syn ye demen that the<br> <a name="an_145"></a> fowleste thynges ben your goodes, thanne<br> <a name="an_146"></a> submitten ye and putten yourselven undir the<br> <a name="an_147"></a> fouleste thynges by your estimacioun; and certes<br> <a name="an_148"></a> this betydeth nat withouten your desert. For<br> <a name="an_149"></a> certes swiche is the condicioun of alle mankynde,<br> <span class="margnote"><font color="GREEN" size="-1"><a name="an_150">150</a></font></span> that oonly whan it hath knowynge<br> <a name="an_151"></a> of itself, thanne passeth it in noblesse alle<br> <a name="an_152"></a> othere thynges; and whan it forletith the<br> <a name="an_153"></a> knowynge of itself, thanne is it brought<br> <a name="an_154"></a> bynethen alle beestes. Forwhi alle othere lyvynge<br> <a name="an_155"></a> beestes han of kynde to knowe nat hemself;<br> <a name="an_156"></a> but whan that men leeten the knowynge<br> <a name="an_157"></a> of hemself, it cometh hem of vice. But<br> <a name="an_158"></a> how broode scheweth the errour and the folie of<br> <a name="an_159"></a> yow men, that wenen that anythyng mai<br> <span class="margnote"><font color="GREEN" size="-1"><a name="an_160">160</a></font></span> ben apparailed with straunge apparailementz!<br> <a name="an_161"></a> But forsothe that mai nat be done.<br> <a name="an_162"></a> For yif a wyght schyneth with thynges that<br> <a name="an_163"></a> ben put to hym (as thus, yif thilke thynges<br> <a name="an_164"></a> schynen with whiche a man is aparayled),<br> <a name="an_165"></a> certes thilke thynges ben comended and preysed<br> <a name="an_166"></a> with whiche he is apparayled; but natheles, the<br> <a name="an_167"></a> thyng that is covered and wrapped under that<br> <a name="an_168"></a> duelleth in his felthe.<br> <a name="an_169"></a> "And I denye that thilke thyng be good<br> <span class="margnote"><font color="GREEN" size="-1"><a name="an_170">170</a></font></span> that anoyeth hym that hath it. Gabbe I of<br> <a name="an_171"></a> this? Thow wolt sey `nay.' Sertes rychesses<br> <a name="an_172"></a> han anoyed ful ofte hem that han tho rychesses,<br> <a name="an_173"></a> syn that every wikkide schrewe -- and for his<br> <a name="an_174"></a> wikkidnesse the more gredy aftir othir folkes<br> <a name="an_175"></a> rychesses, wher so evere it be in ony place, be<br> <a name="an_176"></a> it gold or precyous stones -- [weneth. hym<br> <a name="an_177"></a> oonly most worthy that hath hem. Thow thanne,<br> <a name="an_178"></a> that so bysy dredest now the swerd and the<br> <a name="an_179"></a> spere, yif thou haddest entred in the path<br> <span class="margnote"><font color="GREEN" size="-1"><a name="an_180">180</a></font></span> of this lif a voyde weyfarynge man, thanne<br> <a name="an_181"></a> woldestow syngen byfor the theef. (As<br> <a name="an_182"></a> who seith, a pore man that bereth no rychesse<br> <a name="an_183"></a> on hym by the weie may boldely synge byforn<br> <a name="an_184"></a> theves, for he hath nat whereof to be robbed.)<br> <a name="an_185"></a> O precyous and ryght cleer is the blisfulnesse of<br> <a name="an_186"></a> mortel rychesses, that, whan thow hast geten it,<br> <a name="an_187"></a> thanne hastow lorn thi sekernesse!<br> <a name="an_1"></a> "Blisful was the firste age of men. They<br> <a name="an_2"></a> heelden hem apayed with the metes that the<br> <a name="an_3"></a> trewe feeldes broughten forth. They ne destroyeden<br> <a name="an_4"></a> ne desseyvede nat hemself with outrage.<br> <a name="an_5"></a> They weren wont lyghtly to slaken hir<br> <a name="an_6"></a> hungir at even with accornes of ookes. They<br> <a name="an_7"></a> ne coude nat medle the yift of Bachus to the<br> <a name="an_8"></a> cleer hony (that is to seyn, they coude make<br> <a name="an_9"></a> no pyement or clarree), ne they coude nat<br> <span class="margnote"><font color="GREEN" size="-1"><a name="an_10">10</a></font></span> medle the bryghte fleezes of the contre of<br> <a name="an_11"></a> Seryens with the venym of Tyrie (this<br> <a name="an_12"></a> to seyn, thei coude nat deyen white fleezes<br> <a name="an_13"></a> of Syrien contre with the blood of a maner<br> <a name="an_14"></a> schellefyssche that men fynden in Tirie, with<br> <a name="an_15"></a> whiche blood men deyen purpre). They<br> <a name="an_16"></a> slepen holsome slepes uppon the gras, and<br> <a name="an_17"></a> dronken of the rennynge watres, and layen<br> <a name="an_18"></a> undir the schadwes of the heye pyn-trees. Ne<br> <a name="an_19"></a> no gest ne straunger ne karf yit the heye<br> <span class="margnote"><font color="GREEN" size="-1"><a name="an_20">20</a></font></span> see with oores or with schipes; ne thei ne<br> <a name="an_21"></a> hadden seyn yit none newe stroondes to<br> <a name="an_22"></a> leden marchandise into diverse contrees. Tho<br> <a name="an_23"></a> weren the cruele claryouns ful hust and ful<br> <a name="an_24"></a> stille. Ne blood ischad by egre hate ne hadde<br> <a name="an_25"></a> nat deyed yit armures. For wherto or which<br> <a name="an_26"></a> woodnesse of enemys wolde first moeven<br> <a name="an_27"></a> armes whan thei seyen cruele wowndes, ne<br> <a name="an_28"></a> none medes be of blood ischad? I wolde that<br> <a name="an_29"></a> our tymes sholde torne ayen to the oolde<br> <span class="margnote"><font color="GREEN" size="-1"><a name="an_30">30</a></font></span> maneris! But the anguysschous love of<br> <a name="an_31"></a> havynge brenneth in folk more cruely than<br> <a name="an_32"></a> the fyer of the mountaigne of Ethna that ay<br> <a name="an_33"></a> brenneth. Allas! What was he that first dalf<br> <a name="an_34"></a> up the gobbettes or the weyghtes of gold covered<br> <a name="an_35"></a> undir erthe and the precyous stones that<br> <a name="an_36"></a> wolden han be hydd? He dalf up precious<br> <a name="an_37"></a> periles. (That is to seyn, that he that hem<br> <a name="an_38"></a> firsst up dalf, he dalf up a precious peril;<br> <a name="an_39"></a> for-why, for the preciousnesse of swich<br> <span class="margnote"><font color="GREEN" size="-1"><a name="an_40">40</a></font></span> thyng hath many man ben in peril.)<br> <a name="an_1"></a> "But what schal I seye of dignytes and of<br> <a name="an_2"></a> powers, the whiche ye men, that neither<br> <a name="an_3"></a> knowen verray dignyte ne verray powere,<br> <a name="an_4"></a> areysen hem as heyghe as the hevene? The<br> <a name="an_5"></a> whiche dignytees and poweres yif thei comen<br> <a name="an_6"></a> to any wikkid man, thei doon as greet damages<br> <a name="an_7"></a> and destrucciouns as dooth. the flaumbe<br> <a name="an_8"></a> of the mountaigne Ethna whan the flaumbe<br> <a name="an_9"></a> walweth up, ne no deluge ne doth so cruele<br> <span class="margnote"><font color="GREEN" size="-1"><a name="an_10">10</a></font></span> harmes. Certes the remembreth wel, as I<br> <a name="an_11"></a> trowe, that thilke dignyte that men clepyn<br> <a name="an_12"></a> the imperie of consulers, the whiche that<br> <a name="an_13"></a> whilom was begynnynge of fredom, yowr eldres<br> <a name="an_14"></a> coveyteden to han don awey that dignyte for<br> <a name="an_15"></a> the pride of the consulers. And ryght for the<br> <a name="an_16"></a> same pride yowr eldres byforn that tyme hadden<br> <a name="an_17"></a> doon awey out of the cite of Rome the<br> <a name="an_18"></a> kynges name (that is to seyn, thei nolden han<br> <a name="an_19"></a> no lengere no kyng).<br> <span class="margnote"><font color="GREEN" size="-1"><a name="an_20">20</a></font></span> "But now, if so be that dignytees and poweris<br> <a name="an_21"></a> ben yyven to gode men, the whiche<br> <a name="an_22"></a> thyng is ful zelde, what aggreable thynges is<br> <a name="an_23"></a> ther in tho dignytees or powers but oonly the<br> <a name="an_24"></a> goodnesse of folk that usen hem? And therfore<br> <a name="an_25"></a> it is thus that honour ne cometh nat to<br> <a name="an_26"></a> vertu for cause of dygnite, but, ayenward, honour<br> <a name="an_27"></a> cometh to dignyte for cause of vertu. But<br> <a name="an_28"></a> whiche is thilke your derworthe power that is<br> <a name="an_29"></a> so cleer and so requerable? O, ye erthliche<br> <span class="margnote"><font color="GREEN" size="-1"><a name="an_30">30</a></font></span> bestes, considere ye nat over whiche thyng<br> <a name="an_31"></a> that it semeth that ye han power? Now yif<br> <a name="an_32"></a> thou saye a mows among othere mysz that chalanged<br> <a name="an_33"></a> to hymself-ward ryght and power over<br> <a name="an_34"></a> alle othere mysz, how gret scorn woldestow han<br> <a name="an_35"></a> of it! (Glosa. So fareth it by men [that the<br> <a name="an_36"></a> wikkid men have power over the wikkid men;<br> <a name="an_37"></a> that is to seye], the body hath power over the<br> <a name="an_38"></a> body.) For yif thou looke wel upon the body of<br> <a name="an_39"></a> a wyght, what thyng schaltow fynde more<br> <span class="margnote"><font color="GREEN" size="-1"><a name="an_40">40</a></font></span> freele than is mankynde; the whiche men<br> <a name="an_41"></a> ful ofte ben slayn with bytynge of smale<br> <a name="an_42"></a> flyes, or elles with the entrynge of crepynge<br> <a name="an_43"></a> wormes into the pryvetees of mannes body?<br> <a name="an_44"></a> But wher schal men fynden any man that mai<br> <a name="an_45"></a> exercen or haunten any ryght upon another<br> <a name="an_46"></a> man, but oonly on his body, or elles upon<br> <a name="an_47"></a> thynges that ben lowere than the body, the<br> <a name="an_48"></a> whiche I clepe fortunous possessiouns? Maystow<br> <a name="an_49"></a> evere have any comaundement over a free<br> <span class="margnote"><font color="GREEN" size="-1"><a name="an_50">50</a></font></span> corage? Maystowe remuwen fro the estat<br> <a name="an_51"></a> of his propre reste a thought that is<br> <a name="an_52"></a> clyvynge togidre in hymself by stedfast resoun?<br> <a name="an_53"></a> As whilom a tyraunt wende to confownde a fre<br> <a name="an_54"></a> man of corage, and wende to constreyne hym by<br> <a name="an_55"></a> torment to maken hym discoveren and accusen<br> <a name="an_56"></a> folk that wisten of a conjuracioun (which I clepe<br> <a name="an_57"></a> a confederacye) that was cast ayens this tyraunt;<br> <a name="an_58"></a> but this fre man boot of his owene tonge, and<br> <a name="an_59"></a> caste it in the visage of thilk wode tyraunt.<br> <span class="margnote"><font color="GREEN" size="-1"><a name="an_60">60</a></font></span> So that the tormentz that this tyraunt<br> <a name="an_61"></a> wende to han maked matere of cruelte, this<br> <a name="an_62"></a> wise man maked it matere of vertu. But what<br> <a name="an_63"></a> thing is it that a man may doon to an other man,<br> <a name="an_64"></a> that he ne may resceyven the same thyng of<br> <a name="an_65"></a> other folk in hymself? (Or thus: what may a<br> <a name="an_66"></a> man don to folk, that folk ne may don hym<br> <a name="an_67"></a> the same?) I have herd told of Busyrides, that<br> <a name="an_68"></a> was wont to sleen his gestes that herberweden<br> <a name="an_69"></a> in his hous, and he was slayn hymself of<br> <span class="margnote"><font color="GREEN" size="-1"><a name="an_70">70</a></font></span> Ercules that was his gest. Regulus hadde<br> <a name="an_71"></a> taken in bataile manye men of Affryke<br> <a name="an_72"></a> and cast hem into feteres, but sone after he<br> <a name="an_73"></a> most yyve hise handes to ben bownde with<br> <a name="an_74"></a> the cheynes of hem that he hadde whilom<br> <a name="an_75"></a> overcomen. Wenestow thanne that he be<br> <a name="an_76"></a> myghty that hath no power to doon a thyng that<br> <a name="an_77"></a> othere ne mai doon in hym that he doth in<br> <a name="an_78"></a> othere?<br> <a name="an_79"></a> "And yit moreover, yif it so were that<br> <span class="margnote"><font color="GREEN" size="-1"><a name="an_80">80</a></font></span> thise dygnytes or poweris hadden any<br> <a name="an_81"></a> propre or naturel goodnesse in hemself,<br> <a name="an_82"></a> nevere nolde they comen to schrewes. For<br> <a name="an_83"></a> contrarious thynges ne ben nat wont to ben<br> <a name="an_84"></a> ifelaschiped togydre. Nature refuseth that contrarious<br> <a name="an_85"></a> thynges ben ijoygned. And so, as I am<br> <a name="an_86"></a> in certeyn that ryght wykkyd folk han<br> <a name="an_87"></a> dignytees ofte tyme, thanne scheweth it wel that<br> <a name="an_88"></a> dignytees and poweres ne ben nat gode of<br> <a name="an_89"></a> hir owene kynde, syn that they suffren<br> <span class="margnote"><font color="GREEN" size="-1"><a name="an_90">90</a></font></span> hemselve to cleven or joynen hem to<br> <a name="an_91"></a> schrewes. And certes the same thyng mai I<br> <a name="an_92"></a> most digneliche juggen and seyn of alle the<br> <a name="an_93"></a> yiftes of Fortune that most plentevously comen<br> <a name="an_94"></a> to schrewes. Of the whiche yiftes I trowe that it<br> <a name="an_95"></a> oughte ben considered, that no man douteth that<br> <a name="an_96"></a> he ne is strong in whom he seeth strengthe; and<br> <a name="an_97"></a> in whom that swyftnesse is, sooth it is that he<br> <a name="an_98"></a> is swyft; also musyke maketh mucisyens, and<br> <a name="an_99"></a> phisyk maketh phisicyeens, and rethoryke,<br> <span class="margnote"><font color="GREEN" size="-1"><a name="an_100">100</a></font></span> rethoriens. Forwhy the nature of every<br> <a name="an_101"></a> thyng maketh his proprete, ne it is nat<br> <a name="an_102"></a> entremedlyd with the effectz of contrarious<br> <a name="an_103"></a> thynges, and as of wil it chaseth out thynges that<br> <a name="an_104"></a> to it ben contrarie. But certes rychesse mai nat<br> <a name="an_105"></a> restreyne avarice unstaunched; ne power ne<br> <a name="an_106"></a> maketh nat a man myghty over hymselve,<br> <a name="an_107"></a> whiche that vicyous lustes holden destreyned<br> <a name="an_108"></a> with cheynes that ne mowen nat ben<br> <a name="an_109"></a> unbownden. And dignytees that ben yyven<br> <span class="margnote"><font color="GREEN" size="-1"><a name="an_110">110</a></font></span> to schrewide folk nat oonly ne maketh hem<br> <a name="an_111"></a> nat digne, but it scheweth rather al opynly<br> <a name="an_112"></a> that they been unworthy and undigne. And whi<br> <a name="an_113"></a> is it thus? Certes for ye han joie to clepen<br> <a name="an_114"></a> thynges with false names, that beren hem al in<br> <a name="an_115"></a> the contrarie; the whiche names ben ful [ethe]<br> <a name="an_116"></a> reproved by the effect of the same thynges; so<br> <a name="an_117"></a> that thise ilke rychesses ne oughten nat by ryghte<br> <a name="an_118"></a> to ben cleped rychesses, ne swyche power ne<br> <a name="an_119"></a> aughte nat ben clepyd power, ne swiche<br> <span class="margnote"><font color="GREEN" size="-1"><a name="an_120">120</a></font></span> dignyte ne aughte nat ben clepyd dignyte.<br> <a name="an_121"></a> And at the laste, I may conclude the same<br> <a name="an_122"></a> thyng of alle the yyftes of Fortune, in whiche<br> <a name="an_123"></a> ther nys nothyng to ben desired, ne that hath in<br> <a name="an_124"></a> hymselve naturel bownte, as it es ful wel yseene.<br> <a name="an_125"></a> For neither thei ne joygnen hem nat alwey to<br> <a name="an_126"></a> gode men, ne maken hem alwey gode to whom<br> <a name="an_127"></a> they been ijoyned.<br> <a name="an_1"></a> "We han wel knowen how many grete harmes<br> <a name="an_2"></a> and destrucciouns weren idoon by the emperour<br> <a name="an_3"></a> Nero. He leet brennen the cite of Rome,<br> <a name="an_4"></a> and made sleen the senatours; and he cruel<br> <a name="an_5"></a> whilom sloughe his brothir, and he was maked<br> <a name="an_6"></a> moyst with the blood of his modir (that is to<br> <a name="an_7"></a> seyn, he leet sleen and slitten the body of his<br> <a name="an_8"></a> modir to seen wher he was conceyved); and he<br> <a name="an_9"></a> lookede on every halve uppon hir cold<br> <span class="margnote"><font color="GREEN" size="-1"><a name="an_10">10</a></font></span> deed body, ne no teer ne wette his face,<br> <a name="an_11"></a> but he was so hardherted that he myghte<br> <a name="an_12"></a> ben domesman or juge of hir dede beaute. And<br> <a name="an_13"></a> natheles yit governed this Nero by septre alle<br> <a name="an_14"></a> the peples that Phebus, the sonne, may seen,<br> <a name="an_15"></a> comynge fro his uttreste arysynge til he hide<br> <a name="an_16"></a> his bemes undir the wawes. (That is to seyn<br> <a name="an_17"></a> he governede al the peples by ceptre imperial<br> <a name="an_18"></a> that the sonne goth aboute from est to west.)<br> <a name="an_19"></a> And ek this Nero governyde by ceptre alle<br> <span class="margnote"><font color="GREEN" size="-1"><a name="an_20">20</a></font></span> the peples that ben undir the colde sterres<br> <a name="an_21"></a> that highten the septemtryones. (This is<br> <a name="an_22"></a> to seyn he governede alle the peples that ben<br> <a name="an_23"></a> under the partye of the north.) And eek Nero<br> <a name="an_24"></a> governede alle the peples that the vyolent<br> <a name="an_25"></a> wynd Nothus scorklith, and baketh the brennynge<br> <a name="an_26"></a> sandes by his drye heete (that is to seyn,<br> <a name="an_27"></a> al the peples in the south). But yit ne myghte<br> <a name="an_28"></a> nat al his heie power torne the woodnesse of<br> <a name="an_29"></a> this wikkid Nero? Allas! It is grevous fortune<br> <span class="margnote"><font color="GREEN" size="-1"><a name="an_30">30</a></font></span> as ofte as wikkid sweerd is joyned to<br> <a name="an_31"></a> cruel venym (that is to seyn, venymows<br> <a name="an_32"></a> cruelte to lordschipe)."<br> <a name="an_1"></a> Thanne seyde I thus: "Thow woost wel thiselve<br> <a name="an_2"></a> that the covetise of mortel thynges ne<br> <a name="an_3"></a> hadde nevere lordschipe of me, but I have wel<br> <a name="an_4"></a> desired matere of thynges to done (as who<br> <a name="an_5"></a> seith, I desirede to have matiere of governaunce<br> <a name="an_6"></a> over comunalites), for vertue stille sholde nat<br> <a name="an_7"></a> elden (that is to seyn, that list that or he<br> <a name="an_8"></a> waxe oold, his vertu, that lay now ful stille, ne<br> <a name="an_9"></a> schulde nat perysshe unexercised in<br> <span class="margnote"><font color="GREEN" size="-1"><a name="an_10">10</a></font></span> governaunce of comune, for whiche men<br> <a name="an_11"></a> myghten speken or wryten of his gode<br> <a name="an_12"></a> governement)."<br> <a name="an_13"></a> Philosophie. "For sothe," quod sche, "and<br> <a name="an_14"></a> that is [o] thyng that mai drawen to governaunce<br> <a name="an_15"></a> swiche hertes as ben worthy and noble of hir<br> <a name="an_16"></a> nature, but natheles it may nat drawen or tollen<br> <a name="an_17"></a> swiche hertes as ben ibrought to the ful perfeccioun<br> <a name="an_18"></a> of vertue; that is to seyn, covetise of<br> <a name="an_19"></a> glorie and renoun to han wel adminystred<br> <span class="margnote"><font color="GREEN" size="-1"><a name="an_20">20</a></font></span> the comune thynges, or doon gode desertes<br> <a name="an_21"></a> to profyt of the comune. For see now<br> <a name="an_22"></a> and considere how litel and how voyde of alle<br> <a name="an_23"></a> prys is thylk glorye. Certeyn thyng es, as thou<br> <a name="an_24"></a> hast leerned by the demonstracioun of astronomye,<br> <a name="an_25"></a> that al the envyrounynge of the erthe<br> <a name="an_26"></a> aboute ne halt but the resoun of a prykke at<br> <a name="an_27"></a> regard of the gretnesse of hevene; that is to<br> <a name="an_28"></a> seyn that, yif ther were maked comparysoun of<br> <a name="an_29"></a> the erthe to the gretnesse of hevene, men<br> <span class="margnote"><font color="GREEN" size="-1"><a name="an_30">30</a></font></span> wolde juggen in al that the erthe ne heelde<br> <a name="an_31"></a> no space. Of the whiche litel regioun of<br> <a name="an_32"></a> this world, the ferthe partye is enhabited with<br> <a name="an_33"></a> lyvynge beestes that we knowen, as thou hast<br> <a name="an_34"></a> thyselve leerned by Tholome that proveth it.<br> <a name="an_35"></a> And yif thow haddest withdrawen and abated<br> <a name="an_36"></a> in thy thought fro thilke ferthe partie as moche<br> <a name="an_37"></a> space as the see and the mareys contene and<br> <a name="an_38"></a> overgoon, and as moche space as the regioun<br> <a name="an_39"></a> of drowghte overstreccheth (that is to<br> <span class="margnote"><font color="GREEN" size="-1"><a name="an_40">40</a></font></span> seyn, sandes and desertes), wel unnethe<br> <a name="an_41"></a> sholde ther duellen a ryght streyte place to the<br> <a name="an_42"></a> habitacioun of men. And ye thanne, that ben<br> <a name="an_43"></a> envyrouned and closed withynne the leeste<br> <a name="an_44"></a> prykke of thilke prykke, thynken ye to manyfesten<br> <a name="an_45"></a> or publisschen your renoun and doon<br> <a name="an_46"></a> yowr name for to be born forth? But yowr<br> <a name="an_47"></a> glorye that is so narwe and so streyt ithrungen<br> <a name="an_48"></a> into so litel bowndes, how mochel conteneth it<br> <a name="an_49"></a> in largesse and in greet doynge? And also<br> <span class="margnote"><font color="GREEN" size="-1"><a name="an_50">50</a></font></span> set this therto: that manye a nacioun, diverse<br> <a name="an_51"></a> of tonge and of maneris and ek of resoun<br> <a name="an_52"></a> of hir lyvynge, ben enhabited in the cloos<br> <a name="an_53"></a> of thilke lytel habitacle; to the whiche nacyons,<br> <a name="an_54"></a> what for difficulte of weyes, and what for diversite<br> <a name="an_55"></a> of langages, and what for defaute of<br> <a name="an_56"></a> unusage [of] entrecomunynge of marchandise,<br> <a name="an_57"></a> nat oonly the names of synguler men ne may<br> <a name="an_58"></a> nat strecchen, but eek the fame of citees ne<br> <a name="an_59"></a> may nat strecchen. At the laste, certes, in<br> <span class="margnote"><font color="GREEN" size="-1"><a name="an_60">60</a></font></span> the tyme of Marcus Tulyus, as hymselve<br> <a name="an_61"></a> writ in his book, that the renoun of the<br> <a name="an_62"></a> comune of Rome ne hadde nat yit passid ne<br> <a name="an_63"></a> clomben over the montaigne that highte Caucasus;<br> <a name="an_64"></a> and yit was thilke tyme Rome wel waxen,<br> <a name="an_65"></a> and greetly redouted of the Parthes and eek of<br> <a name="an_66"></a> the othere folk enhabitynge aboute. Seestow<br> <a name="an_67"></a> nat thanne how streyte and how compressid is<br> <a name="an_68"></a> thilke glorie that ye travailen aboute to schewe<br> <a name="an_69"></a> and to multeplye? May thanne the glorie<br> <span class="margnote"><font color="GREEN" size="-1"><a name="an_70">70</a></font></span> of a synguler Romeyn strecchen thider<br> <a name="an_71"></a> as the fame of the name of Rome may nat<br> <a name="an_72"></a> clymben ne passen? And ek seestow nat that the<br> <a name="an_73"></a> maneris of diverse folk and ek hir lawes ben<br> <a name="an_74"></a> discordaunt among hemselve, so that thilke<br> <a name="an_75"></a> thyng that som men juggen worthy of preysynge,<br> <a name="an_76"></a> other folk juggen that it is worthy of torment?<br> <a name="an_77"></a> And therof comyth it that, though a<br> <a name="an_78"></a> man delyte hym in preysynge of his renoun, he<br> <a name="an_79"></a> ne mai nat in no wyse bryngen forthe ne<br> <span class="margnote"><font color="GREEN" size="-1"><a name="an_80">80</a></font></span> spreden his name to many manere peples.<br> <a name="an_81"></a> And therfore every maner man aughte to<br> <a name="an_82"></a> ben apayed of his glorie that is publysschid among<br> <a name="an_83"></a> his owene neyghebours; and thilke noble renoun<br> <a name="an_84"></a> schal ben restreyned withynne the boundes of<br> <a name="an_85"></a> o manere folk.<br> <a name="an_86"></a> "But how many a man, that was ful noble in<br> <a name="an_87"></a> his tyme, hath the wrecchid and nedy foryetynge<br> <a name="an_88"></a> of writeris put out of mynde and doon awey; al<br> <a name="an_89"></a> be it so that, certes, thilke wrytynges<br> <span class="margnote"><font color="GREEN" size="-1"><a name="an_90">90</a></font></span> profiten litel, the whiche writynges long<br> <a name="an_91"></a> and dirk eelde doth awey, bothe hem and<br> <a name="an_92"></a> ek hir auctours! But yow men semeth to geten<br> <a name="an_93"></a> yow a perdurablete, whan ye thynken that in<br> <a name="an_94"></a> tyme comynge your fame schal lasten. But<br> <a name="an_95"></a> natheles yif thow wolt maken comparysoun to<br> <a name="an_96"></a> the endles spaces of eternyte, what thyng hastow<br> <a name="an_97"></a> by whiche thow mayst rejoisen the of long<br> <a name="an_98"></a> lastynge of thi name? For yif ther were makyd<br> <a name="an_99"></a> comparysoun of the abydynge of a moment<br> <span class="margnote"><font color="GREEN" size="-1"><a name="an_100">100</a></font></span> to ten thowsand wynter, for as mochel as<br> <a name="an_101"></a> bothe tho spaces ben endyd, [yit] hath the<br> <a name="an_102"></a> moment som porcioun of it, although it litel be.<br> <a name="an_103"></a> But natheles thilke selve nowmbre of yeeris, and<br> <a name="an_104"></a> eek as many yeris as therto mai be multiplyed, ne<br> <a name="an_105"></a> mai nat certes be comparysoned to the<br> <a name="an_106"></a> perdurablete that is endlees; for of thinges that<br> <a name="an_107"></a> han ende may ben maked comparysoun, but of<br> <a name="an_108"></a> thynges that ben withouten ende to thynges that<br> <a name="an_109"></a> han ende may be makid no comparysoun.<br> <span class="margnote"><font color="GREEN" size="-1"><a name="an_110">110</a></font></span> And forthi is it that, although renome, of as<br> <a name="an_111"></a> longe tyme as evere the list to thynken,<br> <a name="an_112"></a> were thought to the regard of eternyte, that is<br> <a name="an_113"></a> unstaunchable and infynyt, it ne sholde nat only<br> <a name="an_114"></a> semen litel, but pleynliche ryght noght.<br> <a name="an_115"></a> "But ye men, certes, ne konne doon no thyng<br> <a name="an_116"></a> aryght, but yif it be for the audience of peple and<br> <a name="an_117"></a> for idel rumours; and ye forsaken the grete<br> <a name="an_118"></a> worthynesse of conscience and of vertu, and ye<br> <a name="an_119"></a> seeken yowr gerdouns of the smale wordes<br> <span class="margnote"><font color="GREEN" size="-1"><a name="an_120">120</a></font></span> of straunge folk. Have now here and<br> <a name="an_121"></a> undirstand, in the lyghtnesse of swiche<br> <a name="an_122"></a> pryde and veyne glorye, how a man scornede<br> <a name="an_123"></a> festyvaly and myriely swich vanyte. Whilom ther<br> <a name="an_124"></a> was a man that hadde [assaillede] with stryvynge<br> <a name="an_125"></a> wordes another man, the whiche, nat for usage<br> <a name="an_126"></a> of verray vertu but for proud veyn glorie, had<br> <a name="an_127"></a> taken upon hym falsly the name of a philosophre.<br> <a name="an_128"></a> This rather man that I spak of thoughte<br> <a name="an_129"></a> he wolde assaie where he, thilke, were a<br> <span class="margnote"><font color="GREEN" size="-1"><a name="an_130">130</a></font></span> philosophre or no; that is to seyn, yif that<br> <a name="an_131"></a> he wolde han suffride lyghtly in pacience<br> <a name="an_132"></a> the wronges that weren doon unto hym. This<br> <a name="an_133"></a> feynede philosophre took pacience a litel while;<br> <a name="an_134"></a> and whan he hadde resceyved wordes of<br> <a name="an_135"></a> outrage, he, as in stryvynge ayen and rejoysynge<br> <a name="an_136"></a> of hymself, seide at the laste ryght thus: `undirstondistow<br> <a name="an_137"></a> nat that I am a philosophre?' The<br> <a name="an_138"></a> tother man answerede ayen ful bytyngely and<br> <a name="an_139"></a> seyde: `I hadde wel undirstonden it yif thou<br> <span class="margnote"><font color="GREEN" size="-1"><a name="an_140">140</a></font></span> haddest holde thi tonge stille.'<br> <a name="an_141"></a> "But what is it to thise noble worthy men<br> <a name="an_142"></a> (for, certes, of swych folk speke I) that seken<br> <a name="an_143"></a> glorie with vertue? What is it?" quod sche.<br> <a name="an_144"></a> "What atteyneth fame to swiche folk, whan the<br> <a name="an_145"></a> body is resolved by the deeth at the laste? For if<br> <a name="an_146"></a> it so be that men dyen in all (that is to seyen,<br> <a name="an_147"></a> body and soule), the whiche thing our reson<br> <a name="an_148"></a> defendeth us to byleeven, thanne is ther no<br> <a name="an_149"></a> glorie in no wyse; for what schulde thilke<br> <span class="margnote"><font color="GREEN" size="-1"><a name="an_150">150</a></font></span> glorie ben, whan he, of whom thilke glorie<br> <a name="an_151"></a> is seyd to be, nys ryght naught in no wise?<br> <a name="an_152"></a> And yif the soule, whiche that hath in itself<br> <a name="an_153"></a> science of gode werkes, unbownden fro the<br> <a name="an_154"></a> prysone of the erthe, weendeth frely to the<br> <a name="an_155"></a> hevene, despiseth it nat thanne al erthly<br> <a name="an_156"></a> ocupacioun; and [usynge] hevene rejoyseth that<br> <a name="an_157"></a> it is exempt fro alle erthly thynges? (As who<br> <a name="an_158"></a> seith, thanne rekketh the soule of no glorye of<br> <a name="an_159"></a> renoun of this world.)<br> <a name="an_1"></a> "Whoso that with overthrowynge thought<br> <a name="an_2"></a> oonly seketh glorie of fame, and weneth that<br> <a name="an_3"></a> it be sovereyn good, lat hym looke upon the<br> <a name="an_4"></a> brode schewynge contrees of the hevene, and<br> <a name="an_5"></a> upon the streyte sete of this erthe; and he schal<br> <a name="an_6"></a> be asschamed of the encres of his name, that<br> <a name="an_7"></a> mai nat fulfille the litel compas of the erthe.<br> <a name="an_8"></a> O, what coveyten proude folk to lyften up hir<br> <a name="an_9"></a> nekkes on idel in the dedly yok of this<br> <span class="margnote"><font color="GREEN" size="-1"><a name="an_10">10</a></font></span> world? For although that renoun ysprad,<br> <a name="an_11"></a> passynge to ferne peples, goth by diverse<br> <a name="an_12"></a> tonges; and although that greet houses or<br> <a name="an_13"></a> kynredes shynen with cleer titles of honours;<br> <a name="an_14"></a> yit natheles deth despiseth al heye glorie of<br> <a name="an_15"></a> fame, and deth wrappeth togidre the heyghe<br> <a name="an_16"></a> heved and the lowe, and maketh egal and<br> <a name="an_17"></a> evene the heygheste to the loweste. Where<br> <a name="an_18"></a> wonen now the bones of trewe Fabricius?<br> <a name="an_19"></a> What is now Brutus or stierne Catoun? The<br> <span class="margnote"><font color="GREEN" size="-1"><a name="an_20">20</a></font></span> thynne fame yit lastynge of here idel names<br> <a name="an_21"></a> is marked with a fewe lettres. But althoughe<br> <a name="an_22"></a> that we han knowen the fayre wordes<br> <a name="an_23"></a> of the fames of hem, it is nat yyven to knowen<br> <a name="an_24"></a> hem that ben dede and consumpt. Liggeth<br> <a name="an_25"></a> thanne stille, al outrely unknowable, ne fame<br> <a name="an_26"></a> ne maketh yow nat knowe. And yif ye wene to<br> <a name="an_27"></a> lyve the lengere for wynd of yowr mortel name<br> <a name="an_28"></a> whan o cruel day schal ravyssche yow, than is<br> <a name="an_29"></a> the seconde deth duellynge unto yow."<br> <span class="margnote"><font color="GREEN" size="-1"><a name="an_30">30</a></font></span> (Glose. The first deeth he clepeth here departynge<br> <a name="an_31"></a> of the body and the soule, and<br> <a name="an_32"></a> the seconde deth he clepeth as here the styntynge<br> <a name="an_33"></a> of the renoun of fame.)<br> <a name="an_1"></a> "But for as mochel as thow schalt nat<br> <a name="an_2"></a> wenen," quod sche, "that I bere an untretable<br> <a name="an_3"></a> batayle ayens Fortune, yit somtyme it byfalleth<br> <a name="an_4"></a> that sche desceyvable desserveth to han ryght<br> <a name="an_5"></a> good thank of men. And that is whan sche hirself<br> <a name="an_6"></a> opneth, and whan sche discovereth hir<br> <a name="an_7"></a> frownt and scheweth hir maneris. Peraventure<br> <a name="an_8"></a> yit undirstandestow nat that I schal seie. It is<br> <a name="an_9"></a> a wonder that I desire to telle, and forthi<br> <span class="margnote"><font color="GREEN" size="-1"><a name="an_10">10</a></font></span> unnethe may I unplyten my sentence with<br> <a name="an_11"></a> wordes. For I deme that contrarious Fortune<br> <a name="an_12"></a> profiteth more to men than Fortune debonayre.<br> <a name="an_13"></a> For alwey, whan Fortune semeth debonayre,<br> <a name="an_14"></a> thanne sche lieth, falsly byhetynge the<br> <a name="an_15"></a> hope of welefulnesse; but forsothe contraryous<br> <a name="an_16"></a> Fortune is alwey sothfast, whan sche scheweth<br> <a name="an_17"></a> hirself unstable thurw hir chaungynge. The<br> <a name="an_18"></a> amyable Fortune desceyveth folk; the contrarie<br> <a name="an_19"></a> Fortune techeth. The amyable Fortune<br> <span class="margnote"><font color="GREEN" size="-1"><a name="an_20">20</a></font></span> byndeth with the beaute of false goodes<br> <a name="an_21"></a> the hertes of folk that usen hem: the contrarye<br> <a name="an_22"></a> Fortune unbyndeth hem by the knowynge<br> <a name="an_23"></a> of freel welefulnesse. The amyable Fortune<br> <a name="an_24"></a> maystow seen alwey wyndy and flowynge,<br> <a name="an_25"></a> and evere mysknowynge of hirself; the contrarie<br> <a name="an_26"></a> Fortune is atempre and restreyned and<br> <a name="an_27"></a> wys thurw exercise of hir adversite. At the<br> <a name="an_28"></a> laste, amyable Fortune with hir flaterynges<br> <a name="an_29"></a> draweth myswandrynge men fro the sovereyne<br> <span class="margnote"><font color="GREEN" size="-1"><a name="an_30">30</a></font></span> good; the contrarious Fortune ledeth<br> <a name="an_31"></a> ofte folk ayen to sothfast goodes, and<br> <a name="an_32"></a> haleth hem ayen as with an hook. Wenestow<br> <a name="an_33"></a> thanne that thow augghtest to leeten this a litel<br> <a name="an_34"></a> thyng, that this aspre and horrible Fortune<br> <a name="an_35"></a> hath discovered to the the thoughtes of thi<br> <a name="an_36"></a> trewe freendes? Forwhy this ilke Fortune hath<br> <a name="an_37"></a> departed and uncovered to the bothe the certein<br> <a name="an_38"></a> visages and eek the doutous visages of thi<br> <a name="an_39"></a> felawes. Whan she departed awey fro the,<br> <span class="margnote"><font color="GREEN" size="-1"><a name="an_40">40</a></font></span> she took awey hir freendes and lefte the<br> <a name="an_41"></a> thyne freendes. Now whanne thow were<br> <a name="an_42"></a> ryche and weleful, as the semede, with how<br> <a name="an_43"></a> mochel woldestow han bought the fulle knowynge<br> <a name="an_44"></a> of thys (that is to seyn, the knowynge of<br> <a name="an_45"></a> thyne verray freendes)? Now pleyne the nat<br> <a name="an_46"></a> thanne of rychesse ylorn, syn thow hast<br> <a name="an_47"></a> fownden the moste precyous kynde of rychesses,<br> <a name="an_48"></a> that is to seyn, thi verray freendes.<br> <a name="an_1"></a> "That the world with stable feyth varieth<br> <a name="an_2"></a> accordable chaungynges; that the contrarious<br> <a name="an_3"></a> qualites of elementz holden among hemself<br> <a name="an_4"></a> allyaunce perdurable; that Phebus, the sonne,<br> <a name="an_5"></a> with his goldene chariet bryngeth forth the<br> <a name="an_6"></a> rosene day; that the moone hath comaundement<br> <a name="an_7"></a> over the nyghtes, whiche nyghtes Esperus,<br> <a name="an_8"></a> the eve-sterre, hath brought; that the<br> <a name="an_9"></a> see, gredy to flowen, constreyneth with a<br> <span class="margnote"><font color="GREEN" size="-1"><a name="an_10">10</a></font></span> certein eende his floodes, so that it is nat<br> <a name="an_11"></a> leveful to strecche his brode termes or<br> <a name="an_12"></a> bowndes uppon the erthes (that is to seyn, to<br> <a name="an_13"></a> coveren al the erthe) -- al this accordaunce<br> <a name="an_14"></a> [and] ordenaunce of thynges is bounde with<br> <a name="an_15"></a> love, that governeth erthe and see, and hath also<br> <a name="an_16"></a> comandement to the hevene. And yif this love<br> <a name="an_17"></a> slakede the bridelis, alle thynges that now loven<br> <a name="an_18"></a> hem togidres wolden make batayle contynuely,<br> <a name="an_19"></a> and stryven to fordo the fassoun of this<br> <span class="margnote"><font color="GREEN" size="-1"><a name="an_20">20</a></font></span> world, the which they now leden in<br> <a name="an_21"></a> accordable feith by fayre moevynges. This<br> <a name="an_22"></a> love halt togidres peples joyned with an holy<br> <a name="an_23"></a> boond, and knytteth sacrement of mariages of<br> <a name="an_24"></a> chaste loves; and love enditeth lawes to trewe<br> <a name="an_25"></a> felawes. O weleful were mankynde, yif thilke<br> <a name="an_26"></a> love that governeth hevene governede yowr<br> <a name="an_27"></a> corages."<br>  
 <p></p><hr>
 <center>
 <a href="mect55.htm">Next: Book 3</a></center>
 </body>