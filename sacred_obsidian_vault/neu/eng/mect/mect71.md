<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Legends and Sagas</a> 
 <a href="../index.htm">England</a> 
 <a href="index.htm">Index</a> 
 <a href="mect70.htm">Previous</a> 
 <a href="mect72.htm">Next</a> 
 </center>
 <hr>
 <p align="CENTER"><font size="-1" color="GREEN"><a href="index.htm"><img src="img/tease.jpg"></a><br><i>The Canterbury Tales and Other Works of Chaucer (Middle English)</i>, by Geoffery Chaucer, [14th cent.], at sacred-texts.com</font></p><hr> <h4 align="center">The Shorter Poems</h4> <h3 align="center">To Rosemounde</h3> <a name="an_1"></a> Madame, ye ben of al beaute shryne<br> <a name="an_2"></a> As fer as cercled is the mapamounde,<br> <a name="an_3"></a> For as the cristal glorious ye shyne,<br> <a name="an_4"></a> And lyke ruby ben your chekes rounde.<br> <a name="an_5"></a> Therwith ye ben so mery and so jocounde<br> <a name="an_6"></a> That at a revel whan that I see you daunce,<br> <a name="an_7"></a> It is an oynement unto my wounde,<br> <a name="an_8"></a> Thogh ye to me ne do no daliaunce.<br> <a name="an_9"></a> For thogh I wepe of teres ful a tyne,<br> <span class="margnote"><font color="GREEN" size="-1"><a name="an_10">10</a></font></span> Yet may that wo myn herte nat confounde;<br> <a name="an_11"></a> Your semy voys that ye so smal out twyne<br> <a name="an_12"></a> Maketh my thoght in joy and blis habounde.<br> <a name="an_13"></a> So curtaysly I go with love bounde<br> <a name="an_14"></a> That to myself I sey in my penaunce,<br> <a name="an_15"></a> "Suffyseth me to love you, Rosemounde,<br> <a name="an_16"></a> Thogh ye to me ne do no daliaunce."<br> <a name="an_17"></a> Nas never pyk walwed in galauntyne<br> <a name="an_18"></a> As I in love am walwed and ywounde,<br> <a name="an_19"></a> For which ful ofte I of myself devyne<br> <span class="margnote"><font color="GREEN" size="-1"><a name="an_20">20</a></font></span> That I am trewe Tristam the secounde.<br> <a name="an_21"></a> My love may not refreyde nor affounde,<br> <a name="an_22"></a> I brenne ay in an amorous plesaunce.<br> <a name="an_23"></a> Do what you lyst, I wyl your thral be founde,<br> <a name="an_24"></a> Thogh ye to me ne do no daliaunce.<br>  
 <p></p><hr>
 <center>
 <a href="mect72.htm">Next: Womanly Noblesse</a></center>
 </body>