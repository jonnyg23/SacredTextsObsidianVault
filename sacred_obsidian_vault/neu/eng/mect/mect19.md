<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Legends and Sagas</a> 
 <a href="../index.htm">England</a> 
 <a href="index.htm">Index</a> 
 <a href="mect18.htm">Previous</a> 
 <a href="mect20.htm">Next</a> 
 </center>
 <hr>
 <p align="CENTER"><font size="-1" color="GREEN"><a href="index.htm"><img src="img/tease.jpg"></a><br><i>The Canterbury Tales and Other Works of Chaucer (Middle English)</i>, by Geoffery Chaucer, [14th cent.], at sacred-texts.com</font></p><hr> <h4 align="center">The Canterbury Tales</h4> <h3 align="center">The Merchant's Prologue</h3> <a name="an_1213"></a> "Wepyng and waylyng, care and oother sorwe<br> <a name="an_1214"></a> I knowe ynogh, on even and a-morwe,"<br> <a name="an_1215"></a> Quod the Marchant, "and so doon other mo<br> <a name="an_1216"></a> That wedded been. I trowe that it be so,<br> <a name="an_1217"></a> For wel I woot it fareth so with me.<br> <a name="an_1218"></a> I have a wyf, the worste that may be;<br> <a name="an_1219"></a> For thogh the feend to hire ycoupled were,<br> <span class="margnote"><font color="GREEN" size="-1"><a name="an_1220">1220</a></font></span> She wolde hym overmacche, I dar wel swere.<br> <a name="an_1221"></a> What sholde I yow reherce in special<br> <a name="an_1222"></a> Hir hye malice? She is a shrewe at al.<br> <a name="an_1223"></a> Ther is a long and large difference<br> <a name="an_1224"></a> Bitwix Grisildis grete pacience<br> <a name="an_1225"></a> And of my wyf the passyng crueltee.<br> <a name="an_1226"></a> Were I unbounden, also moot I thee,<br> <a name="an_1227"></a> I wolde nevere eft comen in the snare.<br> <a name="an_1228"></a> We wedded men lyven in sorwe and care.<br> <a name="an_1229"></a> Assaye whoso wole, and he shal fynde<br> <span class="margnote"><font color="GREEN" size="-1"><a name="an_1230">1230</a></font></span> That I seye sooth, by Seint Thomas of Ynde,<br> <a name="an_1231"></a> As for the moore part -- I sey nat alle.<br> <a name="an_1232"></a> God shilde that it sholde so bifalle!<br> <a name="an_1233"></a> "A, goode sire Hoost, I have ywedded bee<br> <a name="an_1234"></a> Thise monthes two, and moore nat, pardee;<br> <a name="an_1235"></a> And yet, I trowe, he that al his lyve<br> <a name="an_1236"></a> Wyflees hath been, though that men wolde him ryve<br> <a name="an_1237"></a> Unto the herte, ne koude in no manere<br> <a name="an_1238"></a> Tellen so muchel sorwe as I now heere<br> <a name="an_1239"></a> Koude tellen of my wyves cursednesse!"<br> <span class="margnote"><font color="GREEN" size="-1"><a name="an_1240">1240</a></font></span> "Now," quod oure Hoost, "Marchaunt, so God yow blesse,<br> <a name="an_1241"></a> Syn ye so muchel knowen of that art<br> <a name="an_1242"></a> Ful hertely I pray yow telle us part."<br> <a name="an_1243"></a> "Gladly," quod he, "but of myn owene soore,<br> <a name="an_1244"></a> For soory herte, I telle may namoore."<br>  
 <p></p><hr>
 <center>
 <a href="mect20.htm">Next: The Merchant's Tale</a></center>
 </body>