<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Legends and Sagas</a> 
 <a href="../index.htm">England</a> 
 <a href="index.htm">Index</a> 
 <a href="mect01.htm">Next</a> 
 </center>
 <hr>
 <p align="CENTER"><font size="-1" color="GREEN"><a href="index.htm"><img src="img/tease.jpg"></a><br><i>The Canterbury Tales and Other Works of Chaucer (Middle English)</i>, by Geoffery Chaucer, [14th cent.], at sacred-texts.com</font></p><hr> <h4 align="center">The Canterbury Tales</h4> <h3 align="center">General Prologue</h3> <a name="an_1"></a> Whan that Aprill with his shoures soote<br> <a name="an_2"></a> The droghte of March hath perced to the roote,<br> <a name="an_3"></a> And bathed every veyne in swich licour<br> <a name="an_4"></a> Of which vertu engendred is the flour;<br> <a name="an_5"></a> Whan Zephirus eek with his sweete breeth<br> <a name="an_6"></a> Inspired hath in every holt and heeth<br> <a name="an_7"></a> The tendre croppes, and the yonge sonne<br> <a name="an_8"></a> Hath in the Ram his half cours yronne,<br> <a name="an_9"></a> And smale foweles maken melodye,<br> <span class="margnote"><font color="GREEN" size="-1"><a name="an_10">10</a></font></span> That slepen al the nyght with open ye<br> <a name="an_11"></a> (So priketh hem Nature in hir corages),<br> <a name="an_12"></a> Thanne longen folk to goon on pilgrimages,<br> <a name="an_13"></a> And palmeres for to seken straunge strondes,<br> <a name="an_14"></a> To ferne halwes, kowthe in sondry londes;<br> <a name="an_15"></a> And specially from every shires ende<br> <a name="an_16"></a> Of Engelond to Caunterbury they wende,<br> <a name="an_17"></a> The hooly blisful martir for to seke,<br> <a name="an_18"></a> That hem hath holpen whan that they were seeke.<br> <a name="an_19"></a> Bifil that in that seson on a day,<br> <span class="margnote"><font color="GREEN" size="-1"><a name="an_20">20</a></font></span> In Southwerk at the Tabard as I lay<br> <a name="an_21"></a> Redy to wenden on my pilgrymage<br> <a name="an_22"></a> To Caunterbury with ful devout corage,<br> <a name="an_23"></a> At nyght was come into that hostelrye<br> <a name="an_24"></a> Wel nyne and twenty in a compaignye<br> <a name="an_25"></a> Of sondry folk, by aventure yfalle<br> <a name="an_26"></a> In felaweshipe, and pilgrimes were they alle,<br> <a name="an_27"></a> That toward Caunterbury wolden ryde.<br> <a name="an_28"></a> The chambres and the stables weren wyde,<br> <a name="an_29"></a> And wel we weren esed atte beste.<br> <span class="margnote"><font color="GREEN" size="-1"><a name="an_30">30</a></font></span> And shortly, whan the sonne was to reste,<br> <a name="an_31"></a> So hadde I spoken with hem everichon<br> <a name="an_32"></a> That I was of hir felaweshipe anon,<br> <a name="an_33"></a> And made forward erly for to ryse,<br> <a name="an_34"></a> To take oure wey ther as I yow devyse.<br> <a name="an_35"></a> But nathelees, whil I have tyme and space,<br> <a name="an_36"></a> Er that I ferther in this tale pace,<br> <a name="an_37"></a> Me thynketh it acordaunt to resoun<br> <a name="an_38"></a> To telle yow al the condicioun<br> <a name="an_39"></a> Of ech of hem, so as it semed me,<br> <span class="margnote"><font color="GREEN" size="-1"><a name="an_40">40</a></font></span> And whiche they weren, and of what degree,<br> <a name="an_41"></a> And eek in what array that they were inne;<br> <a name="an_42"></a> And at a knyght than wol I first bigynne.<br> <a name="an_43"></a> A KNYGHT ther was, and that a worthy man,<br> <a name="an_44"></a> That fro the tyme that he first bigan<br> <a name="an_45"></a> To riden out, he loved chivalrie,<br> <a name="an_46"></a> Trouthe and honour, fredom and curteisie.<br> <a name="an_47"></a> Ful worthy was he in his lordes werre,<br> <a name="an_48"></a> And therto hadde he riden, no man ferre,<br> <a name="an_49"></a> As wel in cristendom as in hethenesse,<br> <span class="margnote"><font color="GREEN" size="-1"><a name="an_50">50</a></font></span> And evere honoured for his worthynesse;<br> <a name="an_51"></a> At Alisaundre he was whan it was wonne.<br> <a name="an_52"></a> Ful ofte tyme he hadde the bord bigonne<br> <a name="an_53"></a> Aboven alle nacions in Pruce;<br> <a name="an_54"></a> In Lettow hadde he reysed and in Ruce,<br> <a name="an_55"></a> No Cristen man so ofte of his degree.<br> <a name="an_56"></a> In Gernade at the seege eek hadde he be<br> <a name="an_57"></a> Of Algezir, and riden in Belmarye.<br> <a name="an_58"></a> At Lyeys was he and at Satalye,<br> <a name="an_59"></a> Whan they were wonne, and in the Grete See<br> <span class="margnote"><font color="GREEN" size="-1"><a name="an_60">60</a></font></span> At many a noble armee hadde he be.<br> <a name="an_61"></a> At mortal batailles hadde he been fiftene,<br> <a name="an_62"></a> And foughten for oure feith at Tramyssene<br> <a name="an_63"></a> In lystes thries, and ay slayn his foo.<br> <a name="an_64"></a> This ilke worthy knyght hadde been also<br> <a name="an_65"></a> Somtyme with the lord of Palatye<br> <a name="an_66"></a> Agayn another hethen in Turkye;<br> <a name="an_67"></a> And everemoore he hadde a sovereyn prys.<br> <a name="an_68"></a> And though that he were worthy, he was wys,<br> <a name="an_69"></a> And of his port as meeke as is a mayde.<br> <span class="margnote"><font color="GREEN" size="-1"><a name="an_70">70</a></font></span> He nevere yet no vileynye ne sayde<br> <a name="an_71"></a> In al his lyf unto no maner wight.<br> <a name="an_72"></a> He was a verray, parfit gentil knyght.<br> <a name="an_73"></a> But for to tellen yow of his array,<br> <a name="an_74"></a> His hors were goode, but he was nat gay.<br> <a name="an_75"></a> Of fustian he wered a gypon<br> <a name="an_76"></a> Al bismotered with his habergeon,<br> <a name="an_77"></a> For he was late ycome from his viage,<br> <a name="an_78"></a> And wente for to doon his pilgrymage.<br> <a name="an_79"></a> With hym ther was his sone, a yong SQUIER,<br> 
 <p> </p> <span class="margnote"><font color="GREEN" size="-1"><a name="an_80">80</a></font></span> A lovyere and a lusty bacheler,<br> <a name="an_81"></a> With lokkes crulle as they were leyd in presse.<br> <a name="an_82"></a> Of twenty yeer of age he was, I gesse.<br> <a name="an_83"></a> Of his stature he was of evene lengthe,<br> <a name="an_84"></a> And wonderly delyvere, and of greet strengthe.<br> <a name="an_85"></a> And he hadde been somtyme in chyvachie<br> <a name="an_86"></a> In Flaundres, in Artoys, and Pycardie,<br> <a name="an_87"></a> And born hym weel, as of so litel space,<br> <a name="an_88"></a> In hope to stonden in his lady grace.<br> <a name="an_89"></a> Embrouded was he, as it were a meede<br> <span class="margnote"><font color="GREEN" size="-1"><a name="an_90">90</a></font></span> Al ful of fresshe floures, whyte and reede.<br> <a name="an_91"></a> Syngynge he was, or floytynge, al the day;<br> <a name="an_92"></a> He was as fressh as is the month of May.<br> <a name="an_93"></a> Short was his gowne, with sleves longe and wyde.<br> <a name="an_94"></a> Wel koude he sitte on hors and faire ryde.<br> <a name="an_95"></a> He koude songes make and wel endite,<br> <a name="an_96"></a> Juste and eek daunce, and weel purtreye and write.<br> <a name="an_97"></a> So hoote he lovede that by nyghtertale<br> <a name="an_98"></a> He sleep namoore than dooth a nyghtyngale.<br> <a name="an_99"></a> Curteis he was, lowely, and servysable,<br> <span class="margnote"><font color="GREEN" size="-1"><a name="an_100">100</a></font></span> And carf biforn his fader at the table.<br> <a name="an_101"></a> A YEMAN hadde he and servantz namo<br> <a name="an_102"></a> At that tyme, for hym liste ride so,<br> <a name="an_103"></a> And he was clad in cote and hood of grene.<br> <a name="an_104"></a> A sheef of pecok arwes, bright and kene,<br> <a name="an_105"></a> Under his belt he bar ful thriftily<br> <a name="an_106"></a> (Wel koude he dresse his takel yemanly;<br> <a name="an_107"></a> His arwes drouped noght with fetheres lowe),<br> <a name="an_108"></a> And in his hand he baar a myghty bowe.<br> <a name="an_109"></a> A not heed hadde he, with a broun visage.<br> <span class="margnote"><font color="GREEN" size="-1"><a name="an_110">110</a></font></span> Of wodecraft wel koude he al the usage.<br> <a name="an_111"></a> Upon his arm he baar a gay bracer,<br> <a name="an_112"></a> And by his syde a swerd and a bokeler,<br> <a name="an_113"></a> And on that oother syde a gay daggere<br> <a name="an_114"></a> Harneised wel and sharp as point of spere;<br> <a name="an_115"></a> A Cristopher on his brest of silver sheene.<br> <a name="an_116"></a> An horn he bar, the bawdryk was of grene;<br> <a name="an_117"></a> A forster was he, soothly, as I gesse.<br> <a name="an_118"></a> Ther was also a Nonne, a PRIORESSE,<br> <a name="an_119"></a> That of hir smylyng was ful symple and coy;<br> <span class="margnote"><font color="GREEN" size="-1"><a name="an_120">120</a></font></span> Hire gretteste ooth was but by Seinte Loy;<br> <a name="an_121"></a> And she was cleped madame Eglentyne.<br> <a name="an_122"></a> Ful weel she soong the service dyvyne,<br> <a name="an_123"></a> Entuned in hir nose ful semely;<br> <a name="an_124"></a> And Frenssh she spak ful faire and fetisly,<br> <a name="an_125"></a> After the scole of Stratford atte Bowe,<br> <a name="an_126"></a> For Frenssh of Parys was to hire unknowe.<br> <a name="an_127"></a> At mete wel ytaught was she with alle;<br> <a name="an_128"></a> She leet no morsel from hir lippes falle,<br> <a name="an_129"></a> Ne wette hir fyngres in hir sauce depe;<br> <span class="margnote"><font color="GREEN" size="-1"><a name="an_130">130</a></font></span> Wel koude she carie a morsel and wel kepe<br> <a name="an_131"></a> That no drope ne fille upon hire brest.<br> <a name="an_132"></a> In curteisie was set ful muchel hir lest.<br> <a name="an_133"></a> Hir over-lippe wyped she so clene<br> <a name="an_134"></a> That in hir coppe ther was no ferthyng sene<br> <a name="an_135"></a> Of grece, whan she dronken hadde hir draughte.<br> <a name="an_136"></a> Ful semely after hir mete she raughte.<br> <a name="an_137"></a> And sikerly she was of greet desport,<br> <a name="an_138"></a> And ful plesaunt, and amyable of port,<br> <a name="an_139"></a> And peyned hire to countrefete cheere<br> <span class="margnote"><font color="GREEN" size="-1"><a name="an_140">140</a></font></span> Of court, and to been estatlich of manere,<br> <a name="an_141"></a> And to ben holden digne of reverence.<br> <a name="an_142"></a> But for to speken of hire conscience,<br> <a name="an_143"></a> She was so charitable and so pitous<br> <a name="an_144"></a> She wolde wepe, if that she saugh a mous<br> <a name="an_145"></a> Kaught in a trappe, if it were deed or bledde.<br> <a name="an_146"></a> Of smale houndes hadde she that she fedde<br> <a name="an_147"></a> With rosted flessh, or milk and wastel-breed.<br> <a name="an_148"></a> But soore wepte she if oon of hem were deed,<br> <a name="an_149"></a> Or if men smoot it with a yerde smerte;<br> <span class="margnote"><font color="GREEN" size="-1"><a name="an_150">150</a></font></span> And al was conscience and tendre herte.<br> <a name="an_151"></a> Ful semyly hir wympul pynched was,<br> <a name="an_152"></a> Hir nose tretys, hir eyen greye as glas,<br> <a name="an_153"></a> Hir mouth ful smal, and therto softe and reed.<br> <a name="an_154"></a> But sikerly she hadde a fair forheed;<br> <a name="an_155"></a> It was almoost a spanne brood, I trowe;<br> <a name="an_156"></a> For, hardily, she was nat undergrowe.<br> <a name="an_157"></a> Ful fetys was hir cloke, as I was war.<br> <a name="an_158"></a> Of smal coral aboute hire arm she bar<br> <a name="an_159"></a> A peire of bedes, gauded al with grene,<br> <span class="margnote"><font color="GREEN" size="-1"><a name="an_160">160</a></font></span> And theron heng a brooch of gold ful sheene,<br> <a name="an_161"></a> On which ther was first write a crowned A,<br> <a name="an_162"></a> And after Amor vincit omnia.<br> <a name="an_163"></a> Another NONNE with hire hadde she,<br> <a name="an_164"></a> That was hir chapeleyne, and preestes thre.<br> <a name="an_165"></a> A MONK ther was, a fair for the maistrie,<br> <a name="an_166"></a> An outridere, that lovede venerie,<br> <a name="an_167"></a> A manly man, to been an abbot able.<br> <a name="an_168"></a> Ful many a deyntee hors hadde he in stable,<br> <a name="an_169"></a> And whan he rood, men myghte his brydel heere<br> <span class="margnote"><font color="GREEN" size="-1"><a name="an_170">170</a></font></span> Gynglen in a whistlynge wynd als cleere<br> <a name="an_171"></a> And eek as loude as dooth the chapel belle<br> <a name="an_172"></a> Ther as this lord was kepere of the celle.<br> <a name="an_173"></a> The reule of Seint Maure or of Seint Beneit --<br> <a name="an_174"></a> By cause that it was old and somdel streit<br> <a name="an_175"></a> This ilke Monk leet olde thynges pace,<br> <a name="an_176"></a> And heeld after the newe world the space.<br> <a name="an_177"></a> He yaf nat of that text a pulled hen,<br> <a name="an_178"></a> That seith that hunters ben nat hooly men,<br> <a name="an_179"></a> Ne that a monk, whan he is recchelees,<br> <span class="margnote"><font color="GREEN" size="-1"><a name="an_180">180</a></font></span> Is likned til a fissh that is waterlees --<br> <a name="an_181"></a> This is to seyn, a monk out of his cloystre.<br> <a name="an_182"></a> But thilke text heeld he nat worth an oystre;<br> <a name="an_183"></a> And I seyde his opinion was good.<br> <a name="an_184"></a> What sholde he studie and make hymselven wood,<br> <a name="an_185"></a> Upon a book in cloystre alwey to poure,<br> <a name="an_186"></a> Or swynken with his handes, and laboure,<br> <a name="an_187"></a> As Austyn bit? How shal the world be served?<br> <a name="an_188"></a> Lat Austyn have his swynk to hym reserved!<br> <a name="an_189"></a> Therfore he was a prikasour aright:<br> <span class="margnote"><font color="GREEN" size="-1"><a name="an_190">190</a></font></span> Grehoundes he hadde as swift as fowel in flight;<br> <a name="an_191"></a> Of prikyng and of huntyng for the hare<br> <a name="an_192"></a> Was al his lust, for no cost wolde he spare.<br> <a name="an_193"></a> I seigh his sleves purfiled at the hond<br> <a name="an_194"></a> With grys, and that the fyneste of a lond;<br> <a name="an_195"></a> And for to festne his hood under his chyn,<br> <a name="an_196"></a> He hadde of gold ywroght a ful curious pyn;<br> <a name="an_197"></a> A love-knotte in the gretter ende ther was.<br> <a name="an_198"></a> His heed was balled, that shoon as any glas,<br> <a name="an_199"></a> And eek his face, as he hadde been enoynt.<br> <span class="margnote"><font color="GREEN" size="-1"><a name="an_200">200</a></font></span> He was a lord ful fat and in good poynt;<br> <a name="an_201"></a> His eyen stepe, and rollynge in his heed,<br> <a name="an_202"></a> That stemed as a forneys of a leed;<br> <a name="an_203"></a> His bootes souple, his hors in greet estaat.<br> <a name="an_204"></a> Now certeinly he was a fair prelaat;<br> <a name="an_205"></a> He was nat pale as a forpyned goost.<br> <a name="an_206"></a> A fat swan loved he best of any roost.<br> <a name="an_207"></a> His palfrey was as broun as is a berye.<br> <a name="an_208"></a> A FRERE ther was, a wantowne and a merye,<br> <a name="an_209"></a> A lymytour, a ful solempne man.<br> <span class="margnote"><font color="GREEN" size="-1"><a name="an_210">210</a></font></span> In alle the ordres foure is noon that kan<br> <a name="an_211"></a> So muchel of daliaunce and fair langage.<br> <a name="an_212"></a> He hadde maad ful many a mariage<br> <a name="an_213"></a> Of yonge wommen at his owene cost.<br> <a name="an_214"></a> Unto his ordre he was a noble post.<br> <a name="an_215"></a> Ful wel biloved and famulier was he<br> <a name="an_216"></a> With frankeleyns over al in his contree,<br> <a name="an_217"></a> And eek with worthy wommen of the toun;<br> <a name="an_218"></a> For he hadde power of confessioun,<br> <a name="an_219"></a> As seyde hymself, moore than a curat,<br> <span class="margnote"><font color="GREEN" size="-1"><a name="an_220">220</a></font></span> For of his ordre he was licenciat.<br> <a name="an_221"></a> Ful swetely herde he confessioun,<br> <a name="an_222"></a> And plesaunt was his absolucioun:<br> <a name="an_223"></a> He was an esy man to yeve penaunce,<br> <a name="an_224"></a> Ther as he wiste to have a good pitaunce.<br> <a name="an_225"></a> For unto a povre ordre for to yive<br> <a name="an_226"></a> Is signe that a man is wel yshryve;<br> <a name="an_227"></a> For if he yaf, he dorste make avaunt,<br> <a name="an_228"></a> He wiste that a man was repentaunt;<br> <a name="an_229"></a> For many a man so hard is of his herte,<br> <span class="margnote"><font color="GREEN" size="-1"><a name="an_230">230</a></font></span> He may nat wepe, althogh hym soore smerte.<br> <a name="an_231"></a> Therfore in stede of wepynge and preyeres<br> <a name="an_232"></a> Men moote yeve silver to the povre freres.<br> <a name="an_233"></a> His typet was ay farsed ful of knyves<br> 
 <p> </p> <a name="an_234"></a> And pynnes, for to yeven faire wyves.<br> <a name="an_235"></a> And certeinly he hadde a murye note:<br> <a name="an_236"></a> Wel koude he synge and pleyen on a rote;<br> <a name="an_237"></a> Of yeddynges he baar outrely the pris.<br> <a name="an_238"></a> His nekke whit was as the flour-de-lys;<br> <a name="an_239"></a> Therto he strong was as a champioun.<br> <span class="margnote"><font color="GREEN" size="-1"><a name="an_240">240</a></font></span> He knew the tavernes wel in every toun<br> <a name="an_241"></a> And everich hostiler and tappestere<br> <a name="an_242"></a> Bet than a lazar or a beggestere,<br> <a name="an_243"></a> For unto swich a worthy man as he<br> <a name="an_244"></a> Acorded nat, as by his facultee,<br> <a name="an_245"></a> To have with sike lazars aqueyntaunce.<br> <a name="an_246"></a> It is nat honest; it may nat avaunce,<br> <a name="an_247"></a> For to deelen with no swich poraille,<br> <a name="an_248"></a> But al with riche and selleres of vitaille.<br> <a name="an_249"></a> And over al, ther as profit sholde arise,<br> <span class="margnote"><font color="GREEN" size="-1"><a name="an_250">250</a></font></span> Curteis he was and lowely of servyse;<br> <a name="an_251"></a> Ther nas no man nowher so vertuous.<br> <a name="an_252"></a> He was the beste beggere in his hous;<br> <a name="an_252a"></a> [And yaf a certeyn ferme for the graunt;<br> <a name="an_252b"></a> Noon of his bretheren cam ther in his haunt;]<br> <a name="an_253"></a> For thogh a wydwe hadde noght a sho,<br> <a name="an_254"></a> So plesaunt was his "In principio,"<br> <a name="an_255"></a> Yet wolde he have a ferthyng, er he wente.<br> <a name="an_256"></a> His purchas was wel bettre than his rente.<br> <a name="an_257"></a> And rage he koude, as it were right a whelp.<br> <a name="an_258"></a> In love-dayes ther koude he muchel help,<br> <a name="an_259"></a> For ther he was nat lyk a cloysterer<br> <span class="margnote"><font color="GREEN" size="-1"><a name="an_260">260</a></font></span> With a thredbare cope, as is a povre scoler,<br> <a name="an_261"></a> But he was lyk a maister or a pope.<br> <a name="an_262"></a> Of double worstede was his semycope,<br> <a name="an_263"></a> That rounded as a belle out of the presse.<br> <a name="an_264"></a> Somwhat he lipsed, for his wantownesse,<br> <a name="an_265"></a> To make his Englissh sweete upon his tonge;<br> <a name="an_266"></a> And in his harpyng, whan that he hadde songe,<br> <a name="an_267"></a> His eyen twynkled in his heed aryght<br> <a name="an_268"></a> As doon the sterres in the frosty nyght.<br> <a name="an_269"></a> This worthy lymytour was cleped Huberd.<br> <span class="margnote"><font color="GREEN" size="-1"><a name="an_270">270</a></font></span> A MARCHANT was ther with a forked berd,<br> <a name="an_271"></a> In mottelee, and hye on horse he sat;<br> <a name="an_272"></a> Upon his heed a Flaundryssh bever hat,<br> <a name="an_273"></a> His bootes clasped faire and fetisly.<br> <a name="an_274"></a> His resons he spak ful solempnely,<br> <a name="an_275"></a> Sownynge alwey th' encrees of his wynnyng.<br> <a name="an_276"></a> He wolde the see were kept for any thyng<br> <a name="an_277"></a> Bitwixe Middelburgh and Orewelle.<br> <a name="an_278"></a> Wel koude he in eschaunge sheeldes selle.<br> <a name="an_279"></a> This worthy man ful wel his wit bisette:<br> <span class="margnote"><font color="GREEN" size="-1"><a name="an_280">280</a></font></span> Ther wiste no wight that he was in dette,<br> <a name="an_281"></a> So estatly was he of his governaunce<br> <a name="an_282"></a> With his bargaynes and with his chevyssaunce.<br> <a name="an_283"></a> For sothe he was a worthy man with alle,<br> <a name="an_284"></a> But, sooth to seyn, I noot how men hym calle.<br> <a name="an_285"></a> A CLERK ther was of Oxenford also,<br> <a name="an_286"></a> That unto logyk hadde longe ygo.<br> <a name="an_287"></a> As leene was his hors as is a rake,<br> <a name="an_288"></a> And he nas nat right fat, I undertake,<br> <a name="an_289"></a> But looked holwe, and therto sobrely.<br> <span class="margnote"><font color="GREEN" size="-1"><a name="an_290">290</a></font></span> Ful thredbare was his overeste courtepy,<br> <a name="an_291"></a> For he hadde geten hym yet no benefice,<br> <a name="an_292"></a> Ne was so worldly for to have office.<br> <a name="an_293"></a> For hym was levere have at his beddes heed<br> <a name="an_294"></a> Twenty bookes, clad in blak or reed,<br> <a name="an_295"></a> Of Aristotle and his philosophie<br> <a name="an_296"></a> Than robes riche, or fithele, or gay sautrie.<br> <a name="an_297"></a> But al be that he was a philosophre,<br> <a name="an_298"></a> Yet hadde he but litel gold in cofre;<br> <a name="an_299"></a> But al that he myghte of his freendes hente,<br> <span class="margnote"><font color="GREEN" size="-1"><a name="an_300">300</a></font></span> On bookes and on lernynge he it spente,<br> <a name="an_301"></a> And bisily gan for the soules preye<br> <a name="an_302"></a> Of hem that yaf hym wherwith to scoleye.<br> <a name="an_303"></a> Of studie took he moost cure and moost heede.<br> <a name="an_304"></a> Noght o word spak he moore than was neede,<br> <a name="an_305"></a> And that was seyd in forme and reverence,<br> <a name="an_306"></a> And short and quyk and ful of hy sentence;<br> <a name="an_307"></a> Sownynge in moral vertu was his speche,<br> <a name="an_308"></a> And gladly wolde he lerne and gladly teche.<br> <a name="an_309"></a> A SERGEANT OF THE LAWE, war and wys,<br> <span class="margnote"><font color="GREEN" size="-1"><a name="an_310">310</a></font></span> That often hadde been at the Parvys,<br> <a name="an_311"></a> Ther was also, ful riche of excellence.<br> <a name="an_312"></a> Discreet he was and of greet reverence --<br> <a name="an_313"></a> He semed swich, his wordes weren so wise.<br> <a name="an_314"></a> Justice he was ful often in assise,<br> <a name="an_315"></a> By patente and by pleyn commissioun.<br> <a name="an_316"></a> For his science and for his heigh renoun,<br> <a name="an_317"></a> Of fees and robes hadde he many oon.<br> 
 <p> </p> <a name="an_318"></a> So greet a purchasour was nowher noon:<br> <a name="an_319"></a> Al was fee symple to hym in effect;<br> <span class="margnote"><font color="GREEN" size="-1"><a name="an_320">320</a></font></span> His purchasyng myghte nat been infect.<br> <a name="an_321"></a> Nowher so bisy a man as he ther nas,<br> <a name="an_322"></a> And yet he semed bisier than he was.<br> <a name="an_323"></a> In termes hadde he caas and doomes alle<br> <a name="an_324"></a> That from the tyme of kyng William were falle.<br> <a name="an_325"></a> Therto he koude endite and make a thyng,<br> <a name="an_326"></a> Ther koude no wight pynche at his writyng;<br> <a name="an_327"></a> And every statut koude he pleyn by rote.<br> <a name="an_328"></a> He rood but hoomly in a medlee cote,<br> <a name="an_329"></a> Girt with a ceint of silk, with barres smale;<br> <span class="margnote"><font color="GREEN" size="-1"><a name="an_330">330</a></font></span> Of his array telle I no lenger tale.<br> <a name="an_331"></a> A FRANKELEYN was in his compaignye.<br> <a name="an_332"></a> Whit was his berd as is the dayesye;<br> <a name="an_333"></a> Of his complexioun he was sangwyn.<br> <a name="an_334"></a> Wel loved he by the morwe a sop in wyn;<br> <a name="an_335"></a> To lyven in delit was evere his wone,<br> <a name="an_336"></a> For he was Epicurus owene sone,<br> <a name="an_337"></a> That heeld opinioun that pleyn delit<br> <a name="an_338"></a> Was verray felicitee parfit.<br> <a name="an_339"></a> An housholdere, and that a greet, was he;<br> <span class="margnote"><font color="GREEN" size="-1"><a name="an_340">340</a></font></span> Seint Julian he was in his contree.<br> <a name="an_341"></a> His breed, his ale, was alweys after oon;<br> <a name="an_342"></a> A bettre envyned man was nowher noon.<br> <a name="an_343"></a> Withoute bake mete was nevere his hous,<br> <a name="an_344"></a> Of fissh and flessh, and that so plentevous<br> <a name="an_345"></a> It snewed in his hous of mete and drynke;<br> <a name="an_346"></a> Of alle deyntees that men koude thynke,<br> <a name="an_347"></a> After the sondry sesons of the yeer,<br> <a name="an_348"></a> So chaunged he his mete and his soper.<br> <a name="an_349"></a> Ful many a fat partrich hadde he in muwe,<br> <span class="margnote"><font color="GREEN" size="-1"><a name="an_350">350</a></font></span> And many a breem and many a luce in stuwe.<br> <a name="an_351"></a> Wo was his cook but if his sauce were<br> <a name="an_352"></a> Poynaunt and sharp, and redy al his geere.<br> <a name="an_353"></a> His table dormant in his halle alway<br> <a name="an_354"></a> Stood redy covered al the longe day.<br> <a name="an_355"></a> At sessiouns ther was he lord and sire;<br> <a name="an_356"></a> Ful ofte tyme he was knyght of the shire.<br> <a name="an_357"></a> An anlaas and a gipser al of silk<br> <a name="an_358"></a> Heeng at his girdel, whit as morne milk.<br> <a name="an_359"></a> A shirreve hadde he been, and a contour.<br> <span class="margnote"><font color="GREEN" size="-1"><a name="an_360">360</a></font></span> Was nowher swich a worthy vavasour.<br> <a name="an_361"></a> AN HABERDASSHERE and a CARPENTER,<br> <a name="an_362"></a> A WEBBE, a DYERE, and a TAPYCER --<br> <a name="an_363"></a> And they were clothed alle in o lyveree<br> <a name="an_364"></a> Of a solempne and a greet fraternitee.<br> <a name="an_365"></a> Ful fressh and newe hir geere apiked was;<br> <a name="an_366"></a> Hir knyves were chaped noght with bras<br> <a name="an_367"></a> But al with silver, wroght ful clene and weel,<br> <a name="an_368"></a> Hire girdles and hir pouches everydeel.<br> <a name="an_369"></a> Wel semed ech of hem a fair burgeys<br> <span class="margnote"><font color="GREEN" size="-1"><a name="an_370">370</a></font></span> To sitten in a yeldehalle on a deys.<br> <a name="an_371"></a> Everich, for the wisdom that he kan,<br> <a name="an_372"></a> Was shaply for to been an alderman.<br> <a name="an_373"></a> For catel hadde they ynogh and rente,<br> <a name="an_374"></a> And eek hir wyves wolde it wel assente;<br> <a name="an_375"></a> And elles certeyn were they to blame.<br> <a name="an_376"></a> It is ful fair to been ycleped "madame,"<br> <a name="an_377"></a> And goon to vigilies al bifore,<br> <a name="an_378"></a> And have a mantel roialliche ybore.<br> <a name="an_379"></a> A COOK they hadde with hem for the nones<br> <span class="margnote"><font color="GREEN" size="-1"><a name="an_380">380</a></font></span> To boille the chiknes with the marybones,<br> <a name="an_381"></a> And poudre-marchant tart and galyngale.<br> <a name="an_382"></a> Wel koude he knowe a draughte of Londoun ale.<br> <a name="an_383"></a> He koude rooste, and sethe, and broille, and frye,<br> <a name="an_384"></a> Maken mortreux, and wel bake a pye.<br> <a name="an_385"></a> But greet harm was it, as it thoughte me,<br> <a name="an_386"></a> That on his shyne a mormal hadde he.<br> <a name="an_387"></a> For blankmanger, that made he with the beste.<br> <a name="an_388"></a> A SHIPMAN was ther, wonynge fer by weste;<br> <a name="an_389"></a> For aught I woot, he was of Dertemouthe.<br> <span class="margnote"><font color="GREEN" size="-1"><a name="an_390">390</a></font></span> He rood upon a rouncy, as he kouthe,<br> <a name="an_391"></a> In a gowne of faldyng to the knee.<br> <a name="an_392"></a> A daggere hangynge on a laas hadde he<br> <a name="an_393"></a> Aboute his nekke, under his arm adoun.<br> <a name="an_394"></a> The hoote somer hadde maad his hewe al broun;<br> <a name="an_395"></a> And certeinly he was a good felawe.<br> <a name="an_396"></a> Ful many a draughte of wyn had he ydrawe<br> <a name="an_397"></a> Fro Burdeux-ward, whil that the chapman sleep.<br> <a name="an_398"></a> Of nyce conscience took he no keep.<br> <a name="an_399"></a> If that he faught and hadde the hyer hond,<br> <span class="margnote"><font color="GREEN" size="-1"><a name="an_400">400</a></font></span> By water he sente hem hoom to every lond.<br> <a name="an_401"></a> But of his craft to rekene wel his tydes,<br> <a name="an_402"></a> His stremes, and his daungers hym bisides,<br> <a name="an_403"></a> His herberwe, and his moone, his lodemenage,<br> <a name="an_404"></a> Ther nas noon swich from Hulle to Cartage.<br> <a name="an_405"></a> Hardy he was and wys to undertake;<br> <a name="an_406"></a> With many a tempest hadde his berd been shake.<br> <a name="an_407"></a> He knew alle the havenes, as they were,<br> <a name="an_408"></a> Fro Gootlond to the cape of Fynystere,<br> <a name="an_409"></a> And every cryke in Britaigne and in Spayne.<br> <span class="margnote"><font color="GREEN" size="-1"><a name="an_410">410</a></font></span> His barge ycleped was the Maudelayne.<br> <a name="an_411"></a> With us ther was a DOCTOUR OF PHISIK;<br> <a name="an_412"></a> In al this world ne was ther noon hym lik,<br> <a name="an_413"></a> To speke of phisik and of surgerye,<br> <a name="an_414"></a> For he was grounded in astronomye.<br> <a name="an_415"></a> He kepte his pacient a ful greet deel<br> <a name="an_416"></a> In houres by his magyk natureel.<br> <a name="an_417"></a> Wel koude he fortunen the ascendent<br> <a name="an_418"></a> Of his ymages for his pacient.<br> <a name="an_419"></a> He knew the cause of everich maladye,<br> <span class="margnote"><font color="GREEN" size="-1"><a name="an_420">420</a></font></span> Were it of hoot, or coold, or moyste, or drye,<br> <a name="an_421"></a> And where they engendred, and of what humour.<br> <a name="an_422"></a> He was a verray, parfit praktisour:<br> <a name="an_423"></a> The cause yknowe, and of his harm the roote,<br> <a name="an_424"></a> Anon he yaf the sike man his boote.<br> <a name="an_425"></a> Ful redy hadde he his apothecaries<br> <a name="an_426"></a> To sende hym drogges and his letuaries,<br> <a name="an_427"></a> For ech of hem made oother for to wynne --<br> <a name="an_428"></a> Hir frendshipe nas nat newe to bigynne.<br> <a name="an_429"></a> Wel knew he the olde Esculapius,<br> <span class="margnote"><font color="GREEN" size="-1"><a name="an_430">430</a></font></span> And Deyscorides, and eek Rufus,<br> <a name="an_431"></a> Olde Ypocras, Haly, and Galyen,<br> <a name="an_432"></a> Serapion, Razis, and Avycen,<br> <a name="an_433"></a> Averrois, Damascien, and Constantyn,<br> <a name="an_434"></a> Bernard, and Gatesden, and Gilbertyn.<br> <a name="an_435"></a> Of his diete mesurable was he,<br> <a name="an_436"></a> For it was of no superfluitee,<br> <a name="an_437"></a> But of greet norissyng and digestible.<br> <a name="an_438"></a> His studie was but litel on the Bible.<br> <a name="an_439"></a> In sangwyn and in pers he clad was al,<br> <span class="margnote"><font color="GREEN" size="-1"><a name="an_440">440</a></font></span> Lyned with taffata and with sendal.<br> <a name="an_441"></a> And yet he was but esy of dispence;<br> <a name="an_442"></a> He kepte that he wan in pestilence.<br> <a name="an_443"></a> For gold in phisik is a cordial,<br> <a name="an_444"></a> Therefore he lovede gold in special.<br> <a name="an_445"></a> A good WIF was ther OF biside BATHE,<br> <a name="an_446"></a> But she was somdel deef, and that was scathe.<br> <a name="an_447"></a> Of clooth-makyng she hadde swich an haunt<br> <a name="an_448"></a> She passed hem of Ypres and of Gaunt.<br> <a name="an_449"></a> In al the parisshe wif ne was ther noon<br> <span class="margnote"><font color="GREEN" size="-1"><a name="an_450">450</a></font></span> That to the offrynge bifore hire sholde goon;<br> <a name="an_451"></a> And if ther dide, certeyn so wrooth was she<br> <a name="an_452"></a> That she was out of alle charitee.<br> <a name="an_453"></a> Hir coverchiefs ful fyne weren of ground;<br> <a name="an_454"></a> I dorste swere they weyeden ten pound<br> <a name="an_455"></a> That on a Sonday weren upon hir heed.<br> <a name="an_456"></a> Hir hosen weren of fyn scarlet reed,<br> <a name="an_457"></a> Ful streite yteyd, and shoes ful moyste and newe.<br> <a name="an_458"></a> Boold was hir face, and fair, and reed of hewe.<br> <a name="an_459"></a> She was a worthy womman al hir lyve:<br> <span class="margnote"><font color="GREEN" size="-1"><a name="an_460">460</a></font></span> Housbondes at chirche dore she hadde fyve,<br> <a name="an_461"></a> Withouten oother compaignye in youthe --<br> <a name="an_462"></a> But thereof nedeth nat to speke as nowthe.<br> <a name="an_463"></a> And thries hadde she been at Jerusalem;<br> <a name="an_464"></a> She hadde passed many a straunge strem;<br> <a name="an_465"></a> At Rome she hadde been, and at Boloigne,<br> <a name="an_466"></a> In Galice at Seint-Jame, and at Coloigne.<br> <a name="an_467"></a> She koude muchel of wandrynge by the weye.<br> <a name="an_468"></a> Gat-tothed was she, soothly for to seye.<br> <a name="an_469"></a> Upon an amblere esily she sat,<br> <span class="margnote"><font color="GREEN" size="-1"><a name="an_470">470</a></font></span> Ywympled wel, and on hir heed an hat<br> <a name="an_471"></a> As brood as is a bokeler or a targe;<br> <a name="an_472"></a> A foot-mantel aboute hir hipes large,<br> <a name="an_473"></a> And on hir feet a paire of spores sharpe.<br> <a name="an_474"></a> In felaweshipe wel koude she laughe and carpe.<br> <a name="an_475"></a> Of remedies of love she knew per chaunce,<br> <a name="an_476"></a> For she koude of that art the olde daunce.<br> <a name="an_477"></a> A good man was ther of religioun,<br> <a name="an_478"></a> And was a povre PERSOUN OF A TOUN,<br> <a name="an_479"></a> But riche he was of hooly thoght and werk.<br> <span class="margnote"><font color="GREEN" size="-1"><a name="an_480">480</a></font></span> He was also a lerned man, a clerk,<br> <a name="an_481"></a> That Cristes gospel trewely wolde preche;<br> <a name="an_482"></a> His parisshens devoutly wolde he teche.<br> <a name="an_483"></a> Benygne he was, and wonder diligent,<br> <a name="an_484"></a> And in adversitee ful pacient,<br> <a name="an_485"></a> And swich he was ypreved ofte sithes.<br> <a name="an_486"></a> Ful looth were hym to cursen for his tithes,<br> <a name="an_487"></a> But rather wolde he yeven, out of doute,<br> <a name="an_488"></a> Unto his povre parisshens aboute<br> <a name="an_489"></a> Of his offryng and eek of his substaunce.<br> <span class="margnote"><font color="GREEN" size="-1"><a name="an_490">490</a></font></span> He koude in litel thyng have suffisaunce.<br> <a name="an_491"></a> Wyd was his parisshe, and houses fer asonder,<br> <a name="an_492"></a> But he ne lefte nat, for reyn ne thonder,<br> <a name="an_493"></a> In siknesse nor in meschief to visite<br> <a name="an_494"></a> The ferreste in his parisshe, muche and lite,<br> <a name="an_495"></a> Upon his feet, and in his hand a staf.<br> <a name="an_496"></a> This noble ensample to his sheep he yaf,<br> <a name="an_497"></a> That first he wroghte, and afterward he taughte.<br> <a name="an_498"></a> Out of the gospel he tho wordes caughte,<br> <a name="an_499"></a> And this figure he added eek therto,<br> <span class="margnote"><font color="GREEN" size="-1"><a name="an_500">500</a></font></span> That if gold ruste, what shal iren do?<br> <a name="an_501"></a> For if a preest be foul, on whom we truste,<br> <a name="an_502"></a> No wonder is a lewed man to ruste;<br> <a name="an_503"></a> And shame it is, if a prest take keep,<br> <a name="an_504"></a> A shiten shepherde and a clene sheep.<br> <a name="an_505"></a> Wel oghte a preest ensample for to yive,<br> <a name="an_506"></a> By his clennesse, how that his sheep sholde lyve.<br> <a name="an_507"></a> He sette nat his benefice to hyre<br> <a name="an_508"></a> And leet his sheep encombred in the myre<br> <a name="an_509"></a> And ran to Londoun unto Seinte Poules<br> <span class="margnote"><font color="GREEN" size="-1"><a name="an_510">510</a></font></span> To seken hym a chaunterie for soules,<br> <a name="an_511"></a> Or with a bretherhed to been withholde;<br> <a name="an_512"></a> But dwelte at hoom, and kepte wel his folde,<br> <a name="an_513"></a> So that the wolf ne made it nat myscarie;<br> <a name="an_514"></a> He was a shepherde and noght a mercenarie.<br> <a name="an_515"></a> And though he hooly were and vertuous,<br> <a name="an_516"></a> He was to synful men nat despitous,<br> <a name="an_517"></a> Ne of his speche daungerous ne digne,<br> <a name="an_518"></a> But in his techyng discreet and benygne.<br> <a name="an_519"></a> To drawen folk to hevene by fairnesse,<br> <span class="margnote"><font color="GREEN" size="-1"><a name="an_520">520</a></font></span> By good ensample, this was his bisynesse.<br> <a name="an_521"></a> But it were any persone obstinat,<br> <a name="an_522"></a> What so he were, of heigh or lough estat,<br> <a name="an_523"></a> Hym wolde he snybben sharply for the nonys.<br> <a name="an_524"></a> A bettre preest I trowe that nowher noon ys.<br> <a name="an_525"></a> He waited after no pompe and reverence,<br> <a name="an_526"></a> Ne maked him a spiced conscience,<br> <a name="an_527"></a> But Cristes loore and his apostles twelve<br> <a name="an_528"></a> He taughte; but first he folwed it hymselve.<br> <a name="an_529"></a> With hym ther was a PLOWMAN, was his brother,<br> <span class="margnote"><font color="GREEN" size="-1"><a name="an_530">530</a></font></span> That hadde ylad of dong ful many a fother;<br> <a name="an_531"></a> A trewe swynkere and a good was he,<br> <a name="an_532"></a> Lyvynge in pees and parfit charitee.<br> <a name="an_533"></a> God loved he best with al his hoole herte<br> <a name="an_534"></a> At alle tymes, thogh him gamed or smerte,<br> <a name="an_535"></a> And thanne his neighebor right as hymselve.<br> <a name="an_536"></a> He wolde thresshe, and therto dyke and delve,<br> <a name="an_537"></a> For Cristes sake, for every povre wight,<br> <a name="an_538"></a> Withouten hire, if it lay in his myght.<br> <a name="an_539"></a> His tithes payde he ful faire and wel,<br> <span class="margnote"><font color="GREEN" size="-1"><a name="an_540">540</a></font></span> Bothe of his propre swynk and his catel.<br> <a name="an_541"></a> In a tabard he rood upon a mere.<br> <a name="an_542"></a> Ther was also a REVE, and a MILLERE,<br> <a name="an_543"></a> A SOMNOUR, and a PARDONER also,<br> <a name="an_544"></a> A MAUNCIPLE, and myself -- ther were namo.<br> <a name="an_545"></a> The MILLERE was a stout carl for the nones;<br> <a name="an_546"></a> Ful byg he was of brawn, and eek of bones.<br> <a name="an_547"></a> That proved wel, for over al ther he cam,<br> <a name="an_548"></a> At wrastlynge he wolde have alwey the ram.<br> <a name="an_549"></a> He was short-sholdred, brood, a thikke knarre;<br> <span class="margnote"><font color="GREEN" size="-1"><a name="an_550">550</a></font></span> Ther was no dore that he nolde heve of harre,<br> <a name="an_551"></a> Or breke it at a rennyng with his heed.<br> <a name="an_552"></a> His berd as any sowe or fox was reed,<br> <a name="an_553"></a> And therto brood, as though it were a spade.<br> <a name="an_554"></a> Upon the cop right of his nose he hade<br> <a name="an_555"></a> A werte, and theron stood a toft of herys,<br> <a name="an_556"></a> Reed as the brustles of a sowes erys;<br> <a name="an_557"></a> His nosethirles blake were and wyde.<br> <a name="an_558"></a> A swerd and a bokeler bar he by his syde.<br> <a name="an_559"></a> His mouth as greet was as a greet forneys.<br> <span class="margnote"><font color="GREEN" size="-1"><a name="an_560">560</a></font></span> He was a janglere and a goliardeys,<br> <a name="an_561"></a> And that was moost of synne and harlotries.<br> <a name="an_562"></a> Wel koude he stelen corn and tollen thries;<br> <a name="an_563"></a> And yet he hadde a thombe of gold, pardee.<br> <a name="an_564"></a> A whit cote and a blew hood wered he.<br> <a name="an_565"></a> A baggepipe wel koude he blowe and sowne,<br> <a name="an_566"></a> And therwithal he broghte us out of towne.<br> <a name="an_567"></a> A gentil MAUNCIPLE was ther of a temple,<br> <a name="an_568"></a> Of which achatours myghte take exemple<br> <a name="an_569"></a> For to be wise in byynge of vitaille;<br> <span class="margnote"><font color="GREEN" size="-1"><a name="an_570">570</a></font></span> For wheither that he payde or took by taille,<br> <a name="an_571"></a> Algate he wayted so in his achaat<br> <a name="an_572"></a> That he was ay biforn and in good staat.<br> <a name="an_573"></a> Now is nat that of God a ful fair grace<br> <a name="an_574"></a> That swich a lewed mannes wit shal pace<br> <a name="an_575"></a> The wisdom of an heep of lerned men?<br> <a name="an_576"></a> Of maistres hadde he mo than thries ten,<br> <a name="an_577"></a> That weren of lawe expert and curious,<br> <a name="an_578"></a> Of which ther were a duszeyne in that hous<br> <a name="an_579"></a> Worthy to been stywardes of rente and lond<br> <span class="margnote"><font color="GREEN" size="-1"><a name="an_580">580</a></font></span> Of any lord that is in Engelond,<br> <a name="an_581"></a> To make hym lyve by his propre good<br> <a name="an_582"></a> In honour dettelees (but if he were wood),<br> <a name="an_583"></a> Or lyve as scarsly as hym list desire;<br> <a name="an_584"></a> And able for to helpen al a shire<br> <a name="an_585"></a> In any caas that myghte falle or happe.<br> <a name="an_586"></a> And yet this Manciple sette hir aller cappe.<br> <a name="an_587"></a> The REVE was a sclendre colerik man.<br> <a name="an_588"></a> His berd was shave as ny as ever he kan;<br> <a name="an_589"></a> His heer was by his erys ful round yshorn;<br> <span class="margnote"><font color="GREEN" size="-1"><a name="an_590">590</a></font></span> His top was dokked lyk a preest biforn.<br> <a name="an_591"></a> Ful longe were his legges and ful lene,<br> <a name="an_592"></a> Ylyk a staf; ther was no calf ysene.<br> <a name="an_593"></a> Wel koude he kepe a gerner and a bynne;<br> <a name="an_594"></a> Ther was noon auditour koude on him wynne.<br> <a name="an_595"></a> Wel wiste he by the droghte and by the reyn<br> <a name="an_596"></a> The yeldynge of his seed and of his greyn.<br> <a name="an_597"></a> His lordes sheep, his neet, his dayerye,<br> <a name="an_598"></a> His swyn, his hors, his stoor, and his pultrye<br> <a name="an_599"></a> Was hoolly in this Reves governynge,<br> <span class="margnote"><font color="GREEN" size="-1"><a name="an_600">600</a></font></span> And by his covenant yaf the rekenynge,<br> <a name="an_601"></a> Syn that his lord was twenty yeer of age.<br> <a name="an_602"></a> Ther koude no man brynge hym in arrerage.<br> <a name="an_603"></a> Ther nas baillif, ne hierde, nor oother hyne,<br> <a name="an_604"></a> That he ne knew his sleighte and his covyne;<br> <a name="an_605"></a> They were adrad of hym as of the deeth.<br> <a name="an_606"></a> His wonyng was ful faire upon an heeth;<br> <a name="an_607"></a> With grene trees yshadwed was his place.<br> <a name="an_608"></a> He koude bettre than his lord purchace.<br> <a name="an_609"></a> Ful riche he was astored pryvely.<br> <span class="margnote"><font color="GREEN" size="-1"><a name="an_610">610</a></font></span> His lord wel koude he plesen subtilly,<br> <a name="an_611"></a> To yeve and lene hym of his owene good,<br> <a name="an_612"></a> And have a thank, and yet a cote and hood.<br> <a name="an_613"></a> In youthe he hadde lerned a good myster:<br> <a name="an_614"></a> He was a wel good wrighte, a carpenter.<br> <a name="an_615"></a> This Reve sat upon a ful good stot<br> <a name="an_616"></a> That was al pomely grey and highte Scot.<br> <a name="an_617"></a> A long surcote of pers upon he hade,<br> <a name="an_618"></a> And by his syde he baar a rusty blade.<br> <a name="an_619"></a> Of Northfolk was this Reve of which I telle,<br> <span class="margnote"><font color="GREEN" size="-1"><a name="an_620">620</a></font></span> Biside a toun men clepen Baldeswelle.<br> <a name="an_621"></a> Tukked he was as is a frere aboute,<br> <a name="an_622"></a> And evere he rood the hyndreste of oure route.<br> <a name="an_623"></a> A SOMONOUR was ther with us in that place,<br> <a name="an_624"></a> That hadde a fyr-reed cherubynnes face,<br> <a name="an_625"></a> For saucefleem he was, with eyen narwe.<br> <a name="an_626"></a> As hoot he was and lecherous as a sparwe,<br> <a name="an_627"></a> With scalled browes blake and piled berd.<br> <a name="an_628"></a> Of his visage children were aferd.<br> <a name="an_629"></a> Ther nas quyk-silver, lytarge, ne brymstoon,<br> <span class="margnote"><font color="GREEN" size="-1"><a name="an_630">630</a></font></span> Boras, ceruce, ne oille of tartre noon,<br> <a name="an_631"></a> Ne oynement that wolde clense and byte,<br> <a name="an_632"></a> That hym myghte helpen of his whelkes white,<br> <a name="an_633"></a> Nor of the knobbes sittynge on his chekes.<br> <a name="an_634"></a> Wel loved he garleek, oynons, and eek lekes,<br> <a name="an_635"></a> And for to drynken strong wyn, reed as blood;<br> <a name="an_636"></a> Thanne wolde he speke and crie as he were wood.<br> <a name="an_637"></a> And whan that he wel dronken hadde the wyn,<br> <a name="an_638"></a> Thanne wolde he speke no word but Latyn.<br> <a name="an_639"></a> A fewe termes hadde he, two or thre,<br> <span class="margnote"><font color="GREEN" size="-1"><a name="an_640">640</a></font></span> That he had lerned out of som decree --<br> <a name="an_641"></a> No wonder is, he herde it al the day;<br> <a name="an_642"></a> And eek ye knowen wel how that a jay<br> <a name="an_643"></a> Kan clepen "Watte" as wel as kan the pope.<br> <a name="an_644"></a> But whoso koude in oother thyng hym grope,<br> <a name="an_645"></a> Thanne hadde he spent al his philosophie;<br> <a name="an_646"></a> Ay "Questio quid iuris" wolde he crie.<br> <a name="an_647"></a> He was a gentil harlot and a kynde;<br> <a name="an_648"></a> A bettre felawe sholde men noght fynde.<br> 
 <p> </p> <a name="an_649"></a> He wolde suffre for a quart of wyn<br> <span class="margnote"><font color="GREEN" size="-1"><a name="an_650">650</a></font></span> A good felawe to have his concubyn<br> <a name="an_651"></a> A twelf month, and excuse hym atte fulle;<br> <a name="an_652"></a> Ful prively a fynch eek koude he pulle.<br> <a name="an_653"></a> And if he foond owher a good felawe,<br> <a name="an_654"></a> He wolde techen him to have noon awe<br> <a name="an_655"></a> In swich caas of the ercedekenes curs,<br> <a name="an_656"></a> But if a mannes soule were in his purs;<br> <a name="an_657"></a> For in his purs he sholde ypunysshed be.<br> <a name="an_658"></a> "Purs is the ercedekenes helle," seyde he.<br> <a name="an_659"></a> But wel I woot he lyed right in dede;<br> <span class="margnote"><font color="GREEN" size="-1"><a name="an_660">660</a></font></span> Of cursyng oghte ech gilty man him drede,<br> <a name="an_661"></a> For curs wol slee right as assoillyng savith,<br> <a name="an_662"></a> And also war hym of a Significavit.<br> <a name="an_663"></a> In daunger hadde he at his owene gise<br> <a name="an_664"></a> The yonge girles of the diocise,<br> <a name="an_665"></a> And knew hir conseil, and was al hir reed.<br> <a name="an_666"></a> A gerland hadde he set upon his heed,<br> <a name="an_667"></a> As greet as it were for an ale-stake.<br> <a name="an_668"></a> A bokeleer hadde he maad hym of a cake.<br> <a name="an_669"></a> With hym ther rood a gentil PARDONER<br> <span class="margnote"><font color="GREEN" size="-1"><a name="an_670">670</a></font></span> Of Rouncivale, his freend and his compeer,<br> <a name="an_671"></a> That streight was comen fro the court of Rome.<br> <a name="an_672"></a> Ful loude he soong "Com hider, love, to me!"<br> <a name="an_673"></a> This Somonour bar to hym a stif burdoun;<br> <a name="an_674"></a> Was nevere trompe of half so greet a soun.<br> <a name="an_675"></a> This Pardoner hadde heer as yelow as wex,<br> <a name="an_676"></a> But smothe it heeng as dooth a strike of flex;<br> <a name="an_677"></a> By ounces henge his lokkes that he hadde,<br> <a name="an_678"></a> And therwith he his shuldres overspradde;<br> <a name="an_679"></a> But thynne it lay, by colpons oon and oon.<br> <span class="margnote"><font color="GREEN" size="-1"><a name="an_680">680</a></font></span> But hood, for jolitee, wered he noon,<br> <a name="an_681"></a> For it was trussed up in his walet.<br> <a name="an_682"></a> Hym thoughte he rood al of the newe jet;<br> <a name="an_683"></a> Dischevelee, save his cappe, he rood al bare.<br> <a name="an_684"></a> Swiche glarynge eyen hadde he as an hare.<br> <a name="an_685"></a> A vernycle hadde he sowed upon his cappe.<br> <a name="an_686"></a> His walet, biforn hym in his lappe,<br> <a name="an_687"></a> Bretful of pardoun comen from Rome al hoot.<br> <a name="an_688"></a> A voys he hadde as smal as hath a goot.<br> <a name="an_689"></a> No berd hadde he, ne nevere sholde have;<br> <span class="margnote"><font color="GREEN" size="-1"><a name="an_690">690</a></font></span> As smothe it was as it were late shave.<br> <a name="an_691"></a> I trowe he were a geldyng or a mare.<br> <a name="an_692"></a> But of his craft, fro Berwyk into Ware<br> <a name="an_693"></a> Ne was ther swich another pardoner.<br> <a name="an_694"></a> For in his male he hadde a pilwe-beer,<br> <a name="an_695"></a> Which that he seyde was Oure Lady veyl;<br> <a name="an_696"></a> He seyde he hadde a gobet of the seyl<br> <a name="an_697"></a> That Seint Peter hadde, whan that he wente<br> <a name="an_698"></a> Upon the see, til Jhesu Crist hym hente.<br> <a name="an_699"></a> He hadde a croys of latoun ful of stones,<br> <span class="margnote"><font color="GREEN" size="-1"><a name="an_700">700</a></font></span> And in a glas he hadde pigges bones.<br> <a name="an_701"></a> But with thise relikes, whan that he fond<br> <a name="an_702"></a> A povre person dwellynge upon lond,<br> <a name="an_703"></a> Upon a day he gat hym moore moneye<br> <a name="an_704"></a> Than that the person gat in monthes tweye;<br> <a name="an_705"></a> And thus, with feyned flaterye and japes,<br> <a name="an_706"></a> He made the person and the peple his apes.<br> <a name="an_707"></a> But trewely to tellen atte laste,<br> <a name="an_708"></a> He was in chirche a noble ecclesiaste.<br> <a name="an_709"></a> Wel koude he rede a lessoun or a storie,<br> <span class="margnote"><font color="GREEN" size="-1"><a name="an_710">710</a></font></span> But alderbest he song an offertorie;<br> <a name="an_711"></a> For wel he wiste, whan that song was songe,<br> <a name="an_712"></a> He moste preche and wel affile his tonge<br> <a name="an_713"></a> To wynne silver, as he ful wel koude;<br> <a name="an_714"></a> Therefore he song the murierly and loude.<br> <a name="an_715"></a> Now have I toold you soothly, in a clause,<br> <a name="an_716"></a> Th' estaat, th' array, the nombre, and eek the cause<br> <a name="an_717"></a> Why that assembled was this compaignye<br> <a name="an_718"></a> In Southwerk at this gentil hostelrye<br> <a name="an_719"></a> That highte the Tabard, faste by the Belle.<br> <span class="margnote"><font color="GREEN" size="-1"><a name="an_720">720</a></font></span> But now is tyme to yow for to telle<br> <a name="an_721"></a> How that we baren us that ilke nyght,<br> <a name="an_722"></a> Whan we were in that hostelrie alyght;<br> <a name="an_723"></a> And after wol I telle of our viage<br> <a name="an_724"></a> And al the remenaunt of oure pilgrimage.<br> <a name="an_725"></a> But first I pray yow, of youre curteisye,<br> <a name="an_726"></a> That ye n' arette it nat my vileynye,<br> <a name="an_727"></a> Thogh that I pleynly speke in this mateere,<br> <a name="an_728"></a> To telle yow hir wordes and hir cheere,<br> <a name="an_729"></a> Ne thogh I speke hir wordes proprely.<br> <span class="margnote"><font color="GREEN" size="-1"><a name="an_730">730</a></font></span> For this ye knowen al so wel as I:<br> <a name="an_731"></a> Whoso shal telle a tale after a man,<br> <a name="an_732"></a> He moot reherce as ny as evere he kan<br> <a name="an_733"></a> Everich a word, if it be in his charge,<br> <a name="an_734"></a> Al speke he never so rudeliche and large,<br> <a name="an_735"></a> Or ellis he moot telle his tale untrewe,<br> <a name="an_736"></a> Or feyne thyng, or fynde wordes newe.<br> <a name="an_737"></a> He may nat spare, althogh he were his brother;<br> <a name="an_738"></a> He moot as wel seye o word as another.<br> <a name="an_739"></a> Crist spak hymself ful brode in hooly writ,<br> <span class="margnote"><font color="GREEN" size="-1"><a name="an_740">740</a></font></span> And wel ye woot no vileynye is it.<br> <a name="an_741"></a> Eek Plato seith, whoso kan hym rede,<br> <a name="an_742"></a> The wordes moote be cosyn to the dede.<br> <a name="an_743"></a> Also I prey yow to foryeve it me,<br> <a name="an_744"></a> Al have I nat set folk in hir degree<br> <a name="an_745"></a> Heere in this tale, as that they sholde stonde.<br> <a name="an_746"></a> My wit is short, ye may wel understonde.<br> <a name="an_747"></a> Greet chiere made oure Hoost us everichon,<br> <a name="an_748"></a> And to the soper sette he us anon.<br> <a name="an_749"></a> He served us with vitaille at the beste;<br> <span class="margnote"><font color="GREEN" size="-1"><a name="an_750">750</a></font></span> Strong was the wyn, and wel to drynke us leste.<br> <a name="an_751"></a> A semely man OURE HOOSTE was withalle<br> <a name="an_752"></a> For to been a marchal in an halle.<br> <a name="an_753"></a> A large man he was with eyen stepe --<br> <a name="an_754"></a> A fairer burgeys was ther noon in Chepe --<br> <a name="an_755"></a> Boold of his speche, and wys, and wel ytaught,<br> <a name="an_756"></a> And of manhod hym lakkede right naught.<br> <a name="an_757"></a> Eek therto he was right a myrie man;<br> <a name="an_758"></a> And after soper pleyen he bigan,<br> <a name="an_759"></a> And spak of myrthe amonges othere thynges,<br> <span class="margnote"><font color="GREEN" size="-1"><a name="an_760">760</a></font></span> Whan that we hadde maad oure rekenynges,<br> <a name="an_761"></a> And seyde thus: "Now, lordynges, trewely,<br> <a name="an_762"></a> Ye been to me right welcome, hertely;<br> <a name="an_763"></a> For by my trouthe, if that I shal nat lye,<br> <a name="an_764"></a> I saugh nat this yeer so myrie a compaignye<br> <a name="an_765"></a> Atones in this herberwe as is now.<br> <a name="an_766"></a> Fayn wolde I doon yow myrthe, wiste I how.<br> <a name="an_767"></a> And of a myrthe I am right now bythoght,<br> <a name="an_768"></a> To doon yow ese, and it shal coste noght.<br> <a name="an_769"></a> "Ye goon to Caunterbury -- God yow speede,<br> <span class="margnote"><font color="GREEN" size="-1"><a name="an_770">770</a></font></span> The blisful martir quite yow youre meede!<br> <a name="an_771"></a> And wel I woot, as ye goon by the weye,<br> <a name="an_772"></a> Ye shapen yow to talen and to pleye;<br> <a name="an_773"></a> For trewely, confort ne myrthe is noon<br> <a name="an_774"></a> To ride by the weye doumb as a stoon;<br> <a name="an_775"></a> And therfore wol I maken yow disport,<br> <a name="an_776"></a> As I seyde erst, and doon yow som confort.<br> <a name="an_777"></a> And if yow liketh alle by oon assent<br> <a name="an_778"></a> For to stonden at my juggement,<br> <a name="an_779"></a> And for to werken as I shal yow seye,<br> <span class="margnote"><font color="GREEN" size="-1"><a name="an_780">780</a></font></span> Tomorwe, whan ye riden by the weye,<br> <a name="an_781"></a> Now, by my fader soule that is deed,<br> <a name="an_782"></a> But ye be myrie, I wol yeve yow myn heed!<br> <a name="an_783"></a> Hoold up youre hondes, withouten moore speche."<br> <a name="an_784"></a> Oure conseil was nat longe for to seche.<br> <a name="an_785"></a> Us thoughte it was noght worth to make it wys,<br> <a name="an_786"></a> And graunted hym withouten moore avys,<br> <a name="an_787"></a> And bad him seye his voirdit as hym leste.<br> <a name="an_788"></a> "Lordynges," quod he, "now herkneth for the beste;<br> <a name="an_789"></a> But taak it nought, I prey yow, in desdeyn.<br> <span class="margnote"><font color="GREEN" size="-1"><a name="an_790">790</a></font></span> This is the poynt, to speken short and pleyn,<br> <a name="an_791"></a> That ech of yow, to shorte with oure weye,<br> <a name="an_792"></a> In this viage shal telle tales tweye<br> <a name="an_793"></a> To Caunterbury-ward, I mene it so,<br> <a name="an_794"></a> And homward he shal tellen othere two,<br> <a name="an_795"></a> Of aventures that whilom han bifalle.<br> <a name="an_796"></a> And which of yow that bereth hym best of alle --<br> <a name="an_797"></a> That is to seyn, that telleth in this caas<br> <a name="an_798"></a> Tales of best sentence and moost solaas --<br> <a name="an_799"></a> Shal have a soper at oure aller cost<br> <span class="margnote"><font color="GREEN" size="-1"><a name="an_800">800</a></font></span> Heere in this place, sittynge by this post,<br> <a name="an_801"></a> Whan that we come agayn fro Caunterbury.<br> <a name="an_802"></a> And for to make yow the moore mury,<br> <a name="an_803"></a> I wol myselven goodly with yow ryde,<br> <a name="an_804"></a> Right at myn owene cost, and be youre gyde;<br> <a name="an_805"></a> And whoso wole my juggement withseye<br> <a name="an_806"></a> Shal paye al that we spenden by the weye.<br> <a name="an_807"></a> And if ye vouche sauf that it be so,<br> <a name="an_808"></a> Tel me anon, withouten wordes mo,<br> <a name="an_809"></a> And I wol erly shape me therfore."<br> <span class="margnote"><font color="GREEN" size="-1"><a name="an_810">810</a></font></span> This thyng was graunted, and oure othes swore<br> <a name="an_811"></a> With ful glad herte, and preyden hym also<br> <a name="an_812"></a> That he wolde vouche sauf for to do so,<br> <a name="an_813"></a> And that he wolde been oure governour,<br> <a name="an_814"></a> And of oure tales juge and reportour,<br> <a name="an_815"></a> And sette a soper at a certeyn pris,<br> <a name="an_816"></a> And we wol reuled been at his devys<br> <a name="an_817"></a> In heigh and lough; and thus by oon assent<br> <a name="an_818"></a> We been acorded to his juggement.<br> <a name="an_819"></a> And therupon the wyn was fet anon;<br> <span class="margnote"><font color="GREEN" size="-1"><a name="an_820">820</a></font></span> We dronken, and to reste wente echon,<br> <a name="an_821"></a> Withouten any lenger taryynge.<br> <a name="an_822"></a> Amorwe, whan that day bigan to sprynge,<br> <a name="an_823"></a> Up roos oure Hoost, and was oure aller cok,<br> <a name="an_824"></a> And gadrede us togidre alle in a flok,<br> <a name="an_825"></a> And forth we riden a litel moore than paas<br> <a name="an_826"></a> Unto the Wateryng of Seint Thomas;<br> <a name="an_827"></a> And there oure Hoost bigan his hors areste<br> <a name="an_828"></a> And seyde, "Lordynges, herkneth, if yow leste.<br> <a name="an_829"></a> Ye woot youre foreward, and I it yow recorde.<br> <span class="margnote"><font color="GREEN" size="-1"><a name="an_830">830</a></font></span> If even-song and morwe-song accorde,<br> <a name="an_831"></a> Lat se now who shal telle the firste tale.<br> <a name="an_832"></a> As evere mote I drynke wyn or ale,<br> <a name="an_833"></a> Whoso be rebel to my juggement<br> <a name="an_834"></a> Shal paye for al that by the wey is spent.<br> <a name="an_835"></a> Now draweth cut, er that we ferrer twynne;<br> <a name="an_836"></a> He which that hath the shorteste shal bigynne.<br> <a name="an_837"></a> Sire Knyght," quod he, "my mayster and my lord,<br> <a name="an_838"></a> Now draweth cut, for that is myn accord.<br> <a name="an_839"></a> Cometh neer," quod he, "my lady Prioresse.<br> <span class="margnote"><font color="GREEN" size="-1"><a name="an_840">840</a></font></span> And ye, sire Clerk, lat be youre shamefastnesse,<br> <a name="an_841"></a> Ne studieth noght; ley hond to, every man!"<br> <a name="an_842"></a> Anon to drawen every wight bigan,<br> <a name="an_843"></a> And shortly for to tellen as it was,<br> <a name="an_844"></a> Were it by aventure, or sort, or cas,<br> <a name="an_845"></a> The sothe is this: the cut fil to the Knyght,<br> <a name="an_846"></a> Of which ful blithe and glad was every wyght,<br> <a name="an_847"></a> And telle he moste his tale, as was resoun,<br> <a name="an_848"></a> By foreward and by composicioun,<br> <a name="an_849"></a> As ye han herd; what nedeth wordes mo?<br> <span class="margnote"><font color="GREEN" size="-1"><a name="an_850">850</a></font></span> And whan this goode man saugh that it was so,<br> <a name="an_851"></a> As he that wys was and obedient<br> <a name="an_852"></a> To kepe his foreward by his free assent,<br> <a name="an_853"></a> He seyde, "Syn I shal bigynne the game,<br> <a name="an_854"></a> What, welcome be the cut, a Goddes name!<br> <a name="an_855"></a> Now lat us ryde, and herkneth what I seye."<br> <a name="an_856"></a> And with that word we ryden forth oure weye,<br> <a name="an_857"></a> And he bigan with right a myrie cheere<br> <a name="an_858"></a> His tale anon, and seyde as ye may heere.<br>  
 <p></p><hr>
 <center>
 <a href="mect01.htm">Next: The Knight's Tale</a></center>
 </body>