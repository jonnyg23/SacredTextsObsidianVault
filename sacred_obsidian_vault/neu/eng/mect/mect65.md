<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Legends and Sagas</a> 
 <a href="../index.htm">England</a> 
 <a href="index.htm">Index</a> 
 <a href="mect64.htm">Previous</a> 
 <a href="mect66.htm">Next</a> 
 </center>
 <hr>
 <p align="CENTER"><font size="-1" color="GREEN"><a href="index.htm"><img src="img/tease.jpg"></a><br><i>The Canterbury Tales and Other Works of Chaucer (Middle English)</i>, by Geoffery Chaucer, [14th cent.], at sacred-texts.com</font></p><hr> <h4 align="center">The Legend of Good Women</h4> <h3 align="center">The Legends</h3> <span class="margnote"><font color="GREEN" size="-1"><a name="an_580">580</a></font></span> After the deth of Tholome the kyng,<br> <a name="an_581"></a> That al Egipt hadde in his governyng,<br> <a name="an_582"></a> Regned his queene Cleopataras;<br> <a name="an_583"></a> Tyl on a tyme befel there swich a cas<br> <a name="an_584"></a> That out of Rome was sent a senatour<br> <a name="an_585"></a> For to conqueren regnes and honour<br> <a name="an_586"></a> Unto the toun of Rome, as was usaunce,<br> <a name="an_587"></a> To han the world at hire obesaunce,<br> <a name="an_588"></a> And soth to seyne, Antonius was his name.<br> <a name="an_589"></a> So fil it, as Fortune hym oughte a shame,<br> <span class="margnote"><font color="GREEN" size="-1"><a name="an_590">590</a></font></span> Whan he was fallen in prosperite<br> <a name="an_591"></a> Rebel unto the toun of Rome is he.<br> <a name="an_592"></a> And over al this, the suster of Cesar,<br> <a name="an_593"></a> He lafte hire falsly, or that she was war,<br> <a name="an_594"></a> And wolde algates han another wyf,<br> <a name="an_595"></a> For which he tok with Rome and Cesar stryf.<br> <a name="an_596"></a> Natheles, for sothe, this ilke senatour<br> <a name="an_597"></a> Was a ful worthy gentil werreyour,<br> <a name="an_598"></a> And of his deth it was ful gret damage.<br> <a name="an_599"></a> But love hadde brought this man in swich a rage<br> <span class="margnote"><font color="GREEN" size="-1"><a name="an_600">600</a></font></span> And hym so narwe bounden in his las,<br> <a name="an_601"></a> Al for the love of Cleopataras,<br> <a name="an_602"></a> That al the world he sette at no value.<br> <a name="an_603"></a> Hym thoughte there nas nothyng to hym so due<br> <a name="an_604"></a> As Cleopatras for to love and serve;<br> <a name="an_605"></a> Hym roughte nat in armes for to sterve<br> <a name="an_606"></a> In the defence of hyre and of hire ryght.<br> <a name="an_607"></a> This noble queene ek lovede so this knyght,<br> <a name="an_608"></a> Thourgh his desert, and for his chyvalrye;<br> <a name="an_609"></a> As certeynly, but if that bokes lye,<br> <span class="margnote"><font color="GREEN" size="-1"><a name="an_610">610</a></font></span> He was, of persone and of gentillesse,<br> <a name="an_611"></a> And of discrecioun and hardynesse,<br> <a name="an_612"></a> Worthi to any wyght that liven may;<br> <a name="an_613"></a> And she was fayr as is the rose in May.<br> <a name="an_614"></a> And, for to make shortly is the beste,<br> <a name="an_615"></a> She wax his wif, and hadde hym as hire leste.<br> <a name="an_616"></a> The weddynge and the feste to devyse,<br> <a name="an_617"></a> To me, that have ytake swich empryse<br> <a name="an_618"></a> Of so many a story for to make,<br> <a name="an_619"></a> It were to longe, lest that I shulde slake<br> <span class="margnote"><font color="GREEN" size="-1"><a name="an_620">620</a></font></span> Of thyng that bereth more effect and charge;<br> <a name="an_621"></a> For men may overlade a ship or barge.<br> <a name="an_622"></a> And forthy to th' effect thanne wol I skyppe,<br> <a name="an_623"></a> And al the remenaunt, I wol lete it slippe.<br> <a name="an_624"></a> Octovyan, that wod was of this dede,<br> <a name="an_625"></a> Shop hym an ost on Antony to lede<br> <a name="an_626"></a> Al uterly for his destruccioun,<br> <a name="an_627"></a> With stoute Romeyns, crewel as lyoun;<br> <a name="an_628"></a> To ship they wente, and thus I lat hem sayle.<br> <a name="an_629"></a> Antonius was war, and wol nat fayle<br> <span class="margnote"><font color="GREEN" size="-1"><a name="an_630">630</a></font></span> To meten with these Romeyns, if he may;<br> <a name="an_631"></a> Tok ek his red, and bothe, upon a day,<br> <a name="an_632"></a> His wif and he, and al his ost, forth wente<br> <a name="an_633"></a> To shipe anon, no lengere they ne stente;<br> <a name="an_634"></a> And in the se it happede hem to mete.<br> <a name="an_635"></a> Up goth the trompe, and for to shoute and shete,<br> <a name="an_636"></a> And peynen hem to sette on with the sunne.<br> <a name="an_637"></a> With grysely soun out goth the grete gonne,<br> <a name="an_638"></a> And heterly they hurtelen al atones,<br> <a name="an_639"></a> And from the top doun come the grete stones.<br> <span class="margnote"><font color="GREEN" size="-1"><a name="an_640">640</a></font></span> In goth the grapenel, so ful of crokes;<br> <a name="an_641"></a> Among the ropes renne the sherynge-hokes.<br> <a name="an_642"></a> In with the polax preseth he and he;<br> <a name="an_643"></a> Byhynde the mast begynnyth he to fle,<br> <a name="an_644"></a> And out ageyn, and dryveth hym overbord;<br> <a name="an_645"></a> He styngeth hym upon his speres ord;<br> <a name="an_646"></a> He rent the seyl with hokes lyke a sithe;<br> <a name="an_647"></a> He bryngeth the cuppe and biddeth hem be blythe;<br> <a name="an_648"></a> He poureth pesen upon the haches slidere;<br> <a name="an_649"></a> With pottes ful of lyme they gon togidere;<br> <span class="margnote"><font color="GREEN" size="-1"><a name="an_650">650</a></font></span> And thus the longe day in fyght they spende,<br> <a name="an_651"></a> Tyl at the laste, as every thyng hath ende,<br> <a name="an_652"></a> Antony is schent and put hym to the flyghte,<br> <a name="an_653"></a> And al his folk to-go that best go myghte.<br> <a name="an_654"></a> Fleth ek the queen, with al hire purpre sayl,<br> <a name="an_655"></a> For strokes, whiche that wente as thikke as hayl;<br> <a name="an_656"></a> No wonder was she myghte it nat endure.<br> <a name="an_657"></a> And whan that Antony saw that aventure,<br> <a name="an_658"></a> "Allas," quod he, "the day that I was born!<br> <a name="an_659"></a> My worshipe in this day thus have I lorn."<br> <span class="margnote"><font color="GREEN" size="-1"><a name="an_660">660</a></font></span> And for dispeyr out of his wit he sterte<br> <a name="an_661"></a> And rof hymself anon thourghout the herte<br> <a name="an_662"></a> Or that he ferther wente out of the place.<br> <a name="an_663"></a> His wif, that coude of Cesar have no grace,<br> <a name="an_664"></a> To Egipt is fled for drede and for destresse.<br> <a name="an_665"></a> But herkeneth, ye that speken of kyndenesse,<br> <a name="an_666"></a> Ye men that falsly sweren many an oth<br> <a name="an_667"></a> That ye wol deye if that youre love be wroth,<br> <a name="an_668"></a> Here may ye sen of wemen which a trouthe!<br> <a name="an_669"></a> This woful Cleopatre hath mad swich routhe<br> <span class="margnote"><font color="GREEN" size="-1"><a name="an_670">670</a></font></span> That ther is tonge non that may it telle.<br> <a name="an_671"></a> But on the morwe she wolde no lengere dwelle,<br> <a name="an_672"></a> But made hire subtyl werkmen make a shryne<br> <a name="an_673"></a> Of alle the rubyes and the stones fyne<br> <a name="an_674"></a> In al Egypte that she coude espie,<br> <a name="an_675"></a> And putte ful the shryne of spicerye,<br> <a name="an_676"></a> And let the cors enbaume, and forth she fette<br> <a name="an_677"></a> This dede cors, and in the shryne it shette.<br> <a name="an_678"></a> And next the shryne a pit thanne doth she grave,<br> <a name="an_679"></a> And alle the serpentes that she myghte have,<br> <span class="margnote"><font color="GREEN" size="-1"><a name="an_680">680</a></font></span> She putte hem in that grave, and thus she seyde:<br> <a name="an_681"></a> "Now, love, to whom my sorweful herte obeyde<br> <a name="an_682"></a> So ferforthly that from that blisful houre<br> <a name="an_683"></a> That I yow swor to ben al frely youre --<br> <a name="an_684"></a> I mene yow, Antonius, my knyght --<br> <a name="an_685"></a> That nevere wakynge, in the day or nyght,<br> <a name="an_686"></a> Ye nere out of myn hertes remembraunce,<br> <a name="an_687"></a> For wel or wo, for carole or for daunce;<br> <a name="an_688"></a> And in myself this covenaunt made I tho,<br> <a name="an_689"></a> That ryght swich as ye felten, wel or wo,<br> <span class="margnote"><font color="GREEN" size="-1"><a name="an_690">690</a></font></span> As fer forth as it in my power lay,<br> <a name="an_691"></a> Unreprovable unto my wyfhod ay,<br> <a name="an_692"></a> The same wolde I fele, lyf or deth --<br> <a name="an_693"></a> And thilke covenant whil me lasteth breth<br> <a name="an_694"></a> I wol fulfille; and that shal ben wel sene,<br> <a name="an_695"></a> Was nevere unto hire love a trewer quene."<br> <a name="an_696"></a> And with that word, naked, with ful good herte,<br> <a name="an_697"></a> Among the serpents in the pit she sterte,<br> <a name="an_698"></a> And there she ches to have hire buryinge.<br> <a name="an_699"></a> Anon the nadderes gonne hire for to stynge,<br> <span class="margnote"><font color="GREEN" size="-1"><a name="an_700">700</a></font></span> And she hire deth receyveth with good cheere<br> <a name="an_701"></a> For love of Antony that was hire so dere.<br> <a name="an_702"></a> And this is storyal soth, it is no fable.<br> <a name="an_703"></a> Now, or I fynde a man thus trewe and stable,<br> <a name="an_704"></a> And wol for love his deth so frely take,<br> <a name="an_705"></a> I preye God let oure hedes nevere ake! Amen.<br> <a name="an_706"></a> At Babiloyne whylom fil it thus,<br> <a name="an_707"></a> The whyche toun the queen Semyramus<br> <a name="an_708"></a> Let dychen al aboute and walles make<br> <a name="an_709"></a> Ful hye, of hard tiles wel ybake:<br> <span class="margnote"><font color="GREEN" size="-1"><a name="an_710">710</a></font></span> There were dwellyng in this noble toun<br> <a name="an_711"></a> Two lordes, whiche that were of gret renoun,<br> <a name="an_712"></a> And woneden so nygh, upon a grene,<br> <a name="an_713"></a> That there nas but a ston-wal hem betweene,<br> <a name="an_714"></a> As ofte in grete tounes is the wone.<br> <a name="an_715"></a> And soth to seyne, that o man hadde a sone,<br> <a name="an_716"></a> Of al that lond oon of the lustyeste.<br> <a name="an_717"></a> That other hadde a doughter, the fayreste<br> <a name="an_718"></a> That estward in the world was tho dwellynge.<br> <a name="an_719"></a> The name of everych gan to other sprynge<br> <span class="margnote"><font color="GREEN" size="-1"><a name="an_720">720</a></font></span> By women that were neighebores aboute.<br> <a name="an_721"></a> For in that contre yit, withouten doute,<br> <a name="an_722"></a> Maydenes been ykept, for jelosye,<br> <a name="an_723"></a> Ful streyte, lest they diden som folye.<br> <a name="an_724"></a> This yonge man was called Piramus,<br> <a name="an_725"></a> Tysbe hight the maide, Naso seyth thus;<br> <a name="an_726"></a> And thus by report was hire name yshove<br> <a name="an_727"></a> That, as they wex in age, wex here love.<br> <a name="an_728"></a> And certeyn, as by resoun of hire age,<br> <a name="an_729"></a> There myghte have ben bytwixe hem maryage,<br> <span class="margnote"><font color="GREEN" size="-1"><a name="an_730">730</a></font></span> But that here fadres nolde it nat assente;<br> <a name="an_731"></a> And bothe in love ylyke sore they brente,<br> <a name="an_732"></a> That non of alle hyre frendes myght it lette,<br> <a name="an_733"></a> But pryvyly som tyme yit they mette<br> <a name="an_734"></a> By sleyghte, and spoken som of here desyr;<br> <a name="an_735"></a> As wry the glede and hotter is the fyr,<br> <a name="an_736"></a> Forbede a love, and it is ten so wod.<br> <a name="an_737"></a> This wal, which that bitwixe hem bothe stod,<br> <a name="an_738"></a> Was clove a-two, ryght from the cop adoun,<br> <a name="an_739"></a> Of olde tyme of his fundacioun;<br> <span class="margnote"><font color="GREEN" size="-1"><a name="an_740">740</a></font></span> But yit this clyfte was so narw and lyte<br> <a name="an_741"></a> It nas nat sene, deere ynogh a myte.<br> <a name="an_742"></a> But what is that that love can nat espye?<br> <a name="an_743"></a> Ye loveres two, if that I shal nat lye,<br> <a name="an_744"></a> Ye founden first this litel narwe clifte;<br> <a name="an_745"></a> And with a soun as softe as any shryfte,<br> <a name="an_746"></a> They lete here wordes thourgh the clifte pace,<br> <a name="an_747"></a> And tolden, whil that they stode in the place,<br> <a name="an_748"></a> Al here compleynt of love and al here wo,<br> <a name="an_749"></a> At every tyme whan they durste so.<br> <span class="margnote"><font color="GREEN" size="-1"><a name="an_750">750</a></font></span> Upon that o syde of the wal stod he,<br> <a name="an_751"></a> And on that other side stod Thesbe,<br> <a name="an_752"></a> The swote soun of other to receyve.<br> <a name="an_753"></a> And thus here wardeyns wolde they deceyve,<br> <a name="an_754"></a> And every day this wal they wolde threte,<br> <a name="an_755"></a> And wisshe to God that it were doun ybete.<br> <a name="an_756"></a> Thus wolde they seyn: "Alas, thow wikkede wal!<br> <a name="an_757"></a> Thorgh thyn envye thow us lettest al.<br> <a name="an_758"></a> Why nylt thow cleve or fallen al a-two?<br> <a name="an_759"></a> Or at the leste, but thou woldist so,<br> <span class="margnote"><font color="GREEN" size="-1"><a name="an_760">760</a></font></span> Yit woldest thow but ones lat us mete,<br> <a name="an_761"></a> Or ones that we myghte kyssen swete,<br> <a name="an_762"></a> Thanne were we covered of oure cares colde.<br> <a name="an_763"></a> But, natheles, yit be we to thee holde,<br> <a name="an_764"></a> In as muche as thow sufferest for to gon<br> <a name="an_765"></a> Oure wordes thourgh thy lym and ek thy ston.<br> <a name="an_766"></a> Yit oughte we with the been wel apayd."<br> <a name="an_767"></a> And whan these ydele wordes weren sayd,<br> <a name="an_768"></a> The colde wal they wolden kysse of ston,<br> <a name="an_769"></a> And take here leve and forth they wolden gon.<br> <span class="margnote"><font color="GREEN" size="-1"><a name="an_770">770</a></font></span> And this was gladly in the eve-tyde,<br> <a name="an_771"></a> Or wonder erly, lest men it espyde.<br> <a name="an_772"></a> And longe tyme they wroughte in this manere,<br> <a name="an_773"></a> Tyl on a day, whan Phebus gan to cleere --<br> <a name="an_774"></a> Aurora with the stremes of hire hete<br> <a name="an_775"></a> Hadde dreyed up the dew of herbes wete --<br> <a name="an_776"></a> Unto this clyft, as it was wont to be,<br> <a name="an_777"></a> Com Piramus, and after com Thysbe,<br> <a name="an_778"></a> And plyghten trouthe fully in here fey<br> <a name="an_779"></a> That ilke same nyght to stele awey,<br> <span class="margnote"><font color="GREEN" size="-1"><a name="an_780">780</a></font></span> And to begile here wardeyns everichon,<br> <a name="an_781"></a> And forth out of the cite for to goon;<br> <a name="an_782"></a> And, for the feldes ben so brode and wide,<br> <a name="an_783"></a> For to mete in o place at o tyde,<br> <a name="an_784"></a> They sette mark here metynge sholde be<br> <a name="an_785"></a> There kyng Nynus was grave under a tre --<br> <a name="an_786"></a> For olde payens that idoles heryed<br> <a name="an_787"></a> Useden tho in feldes to ben beryed --<br> <a name="an_788"></a> And faste by this grave was a welle.<br> <a name="an_789"></a> And shortly of this tale for to telle,<br> <span class="margnote"><font color="GREEN" size="-1"><a name="an_790">790</a></font></span> This covenaunt was affermed wonder faste;<br> <a name="an_791"></a> And longe hem thoughte that the sonne laste,<br> <a name="an_792"></a> That it nere gon under the se adoun.<br> <a name="an_793"></a> This Tisbe hath so gret affeccioun<br> <a name="an_794"></a> And so gret lykinge Piramus to se,<br> <a name="an_795"></a> That whan she say hire tyme myghte be,<br> <a name="an_796"></a> At nyght she stal awey ful pryvyly,<br> <a name="an_797"></a> With hire face ywympled subtyly;<br> <a name="an_798"></a> For alle hire frendes -- for to save hire trouthe --<br> <a name="an_799"></a> She hath forsake; allas, and that is routhe<br> <span class="margnote"><font color="GREEN" size="-1"><a name="an_800">800</a></font></span> That evere woman wolde ben so trewe<br> <a name="an_801"></a> To truste man, but she the bet hym knewe.<br> <a name="an_802"></a> And to the tre she goth a ful good pas,<br> <a name="an_803"></a> For love made hire so hardy in this cas,<br> <a name="an_804"></a> And by the welle adoun she gan hyre dresse.<br> <a name="an_805"></a> Allas! Than cometh a wilde lyonesse<br> <a name="an_806"></a> Out of the wode, withoute more arest,<br> <a name="an_807"></a> With blody mouth, of strangelynge of a best,<br> <a name="an_808"></a> To drynken of the welle there as she sat.<br> <a name="an_809"></a> And whan that Tisbe hadde espyed that,<br> <span class="margnote"><font color="GREEN" size="-1"><a name="an_810">810</a></font></span> She rist hire up, with a ful drery herte,<br> <a name="an_811"></a> And in a cave with dredful fot she sterte,<br> <a name="an_812"></a> For by the mone she say it wel withalle.<br> <a name="an_813"></a> And as she ran hire wympel let she falle<br> <a name="an_814"></a> And tok non hed, so sore she was awhaped,<br> <a name="an_815"></a> And ek so glad that that she was escaped;<br> <a name="an_816"></a> And thus she sit and darketh wonder stylle.<br> <a name="an_817"></a> Whan that this lyonesse hath dronke hire fille,<br> <a name="an_818"></a> Aboute the welle gan she for to wynde,<br> <a name="an_819"></a> And ryght anon the wympel gan she fynde,<br> <span class="margnote"><font color="GREEN" size="-1"><a name="an_820">820</a></font></span> And with hire blody mouth it al torente.<br> <a name="an_821"></a> Whan this was don, no lengere she ne stente,<br> <a name="an_822"></a> But to the wode hire weye thanne hath she nome.<br> <a name="an_823"></a> And at the laste this Piramus is come;<br> <a name="an_824"></a> But al to longe, allas, at hom was he!<br> <a name="an_825"></a> The mone shon, and he myghte wel yse,<br> <a name="an_826"></a> And in his wey, as that he com ful faste.<br> <a name="an_827"></a> His eyen to the ground adoun he caste,<br> <a name="an_828"></a> And in the sond, as he byheld adoun,<br> <a name="an_829"></a> He sey the steppes brode of a lyoun,<br> <span class="margnote"><font color="GREEN" size="-1"><a name="an_830">830</a></font></span> And in his herte he sodeynly agros,<br> <a name="an_831"></a> And pale he wex; therwith his heer aros,<br> <a name="an_832"></a> And ner he com, and fond the wimpel torn.<br> <a name="an_833"></a> "Allas," quod he, "the day that I was born!<br> <a name="an_834"></a> This o nyght wol us lovers bothe sle!<br> <a name="an_835"></a> How shulde I axe mercy of Tisbe,<br> <a name="an_836"></a> Whan I am he that have yow slayn, allas!<br> <a name="an_837"></a> My biddyng hath yow slayn, as in this cas.<br> <a name="an_838"></a> Allas, to bidde a woman gon by nyghte<br> <a name="an_839"></a> In place there as peril falle myghte!<br> <span class="margnote"><font color="GREEN" size="-1"><a name="an_840">840</a></font></span> And I so slow! Allas, I ne hadde be<br> <a name="an_841"></a> Here in this place a furlong wey or ye!<br> <a name="an_842"></a> Now what lyoun that be in this forest,<br> <a name="an_843"></a> My body mote he renten, or what best<br> <a name="an_844"></a> That wilde is, gnawe mote he now myn herte!"<br> <a name="an_845"></a> And with that word he to the wympel sterte,<br> <a name="an_846"></a> And kiste it ofte, and wep on it ful sore,<br> <a name="an_847"></a> And seyde, "Wympel, allas! There is no more<br> <a name="an_848"></a> But thow shalt feele as wel the blod of me<br> <a name="an_849"></a> As thow hast felt the bledyng of Thisbe!"<br> <span class="margnote"><font color="GREEN" size="-1"><a name="an_850">850</a></font></span> And with that word he smot hym to the herte.<br> <a name="an_851"></a> The blod out of the wounde as brode sterte<br> <a name="an_852"></a> As water whan the condit broken is.<br> <a name="an_853"></a> Now Tisbe, which that wiste nat of this,<br> <a name="an_854"></a> But sittynge in hire drede, she thoughte thus:<br> <a name="an_855"></a> "If it so falle that my Piramus<br> <a name="an_856"></a> Be comen hider, and may me not yfynde,<br> <a name="an_857"></a> He may me holde fals and ek unkynde."<br> <a name="an_858"></a> And out she cometh and after hym gan espien,<br> <a name="an_859"></a> Bothe with hire herte and with hire yen,<br> <span class="margnote"><font color="GREEN" size="-1"><a name="an_860">860</a></font></span> And thoughte, "I wol hym tellen of my drede,<br> <a name="an_861"></a> Bothe of the lyonesse and al my deede."<br> <a name="an_862"></a> And at the laste hire love thanne hath she founde,<br> <a name="an_863"></a> Betynge with his heles on the grounde,<br> <a name="an_864"></a> Al blody, and therwithal a-bak she sterte,<br> <a name="an_865"></a> And lik the wawes quappe gan hire herte,<br> <a name="an_866"></a> And pale as box she was, and in a throwe<br> <a name="an_867"></a> Avisede hire, and gan hym wel to knowe,<br> <a name="an_868"></a> That it was Piramus, hire herte deere.<br> <a name="an_869"></a> Who coude wryte which a dedly cheere<br> <span class="margnote"><font color="GREEN" size="-1"><a name="an_870">870</a></font></span> Hath Thisbe now, and how hire heer she rente,<br> <a name="an_871"></a> And how she gan hireselve to turmente,<br> <a name="an_872"></a> And how she lyth and swouneth on the grounde,<br> <a name="an_873"></a> And how she wep of teres ful his wounde;<br> <a name="an_874"></a> How medeleth she his blod with hire compleynte;<br> <a name="an_875"></a> How with his blod hireselve gan she peynte;<br> <a name="an_876"></a> How clyppeth she the deede cors, allas!<br> <a name="an_877"></a> How doth this woful Tisbe in this cas!<br> <a name="an_878"></a> How kysseth she his frosty mouth so cold!<br> <a name="an_879"></a> "Who hath don this, and who hath been so bold<br> <span class="margnote"><font color="GREEN" size="-1"><a name="an_880">880</a></font></span> To sle my leef? O spek, my Piramus!<br> <a name="an_881"></a> I am thy Tisbe, that the calleth thus."<br> <a name="an_882"></a> And therwithal she lifteth up his hed.<br> <a name="an_883"></a> This woful man, that was nat fully ded,<br> <a name="an_884"></a> Whan that he herde the name of Tisbe cryen,<br> <a name="an_885"></a> On hire he caste his hevy, dedly yen,<br> <a name="an_886"></a> And doun agayn, and yeldeth up the gost.<br> <a name="an_887"></a> Tysbe ryst up withouten noyse or bost,<br> <a name="an_888"></a> And saw hire wympel and his empty shethe,<br> <a name="an_889"></a> And ek his swerd that hym hath don to dethe.<br> <span class="margnote"><font color="GREEN" size="-1"><a name="an_890">890</a></font></span> Thanne spak she thus: "My woful hand," quod she,<br> <a name="an_891"></a> "Is strong ynogh in swich a werk to me;<br> <a name="an_892"></a> For love shal yeve me strengthe and hardynesse<br> <a name="an_893"></a> To make my wounde large ynogh, I gesse.<br> <a name="an_894"></a> I wol thee folwe ded, and I wol be<br> <a name="an_895"></a> Felawe and cause ek of thy deth," quod she.<br> <a name="an_896"></a> "And thogh that nothing, save the deth only,<br> <a name="an_897"></a> Mighte thee fro me departe trewely,<br> <a name="an_898"></a> Thow shalt no more departe now fro me<br> <a name="an_899"></a> Than fro the deth, for I wol go with thee.<br> <span class="margnote"><font color="GREEN" size="-1"><a name="an_900">900</a></font></span> And now, ye wrechede jelos fadres oure,<br> <a name="an_901"></a> We that whilom were children youre,<br> <a name="an_902"></a> We preyen yow, withouten more envye,<br> <a name="an_903"></a> That in o grave yfere we moten lye,<br> <a name="an_904"></a> Sith love hath brought us to this pitous ende.<br> <a name="an_905"></a> And ryghtwis God to every lovere sende,<br> <a name="an_906"></a> That loveth trewely, more prosperite<br> <a name="an_907"></a> Than evere yit had Piramus and Tisbe!<br> <a name="an_908"></a> And lat no gentil woman hyre assure<br> <a name="an_909"></a> To putten hire in swich an aventure.<br> <span class="margnote"><font color="GREEN" size="-1"><a name="an_910">910</a></font></span> But God forbede but a woman can<br> <a name="an_911"></a> Ben as trewe in lovynge as a man!<br> <a name="an_912"></a> And for my part, I shal anon it kythe."<br> <a name="an_913"></a> And with that word his swerd she tok as swythe,<br> <a name="an_914"></a> That warm was of hire loves blod, and hot,<br> <a name="an_915"></a> And to the herte she hireselven smot.<br> <a name="an_916"></a> And thus are Tisbe and Piramus ygo.<br> <a name="an_917"></a> Of trewe men I fynde but fewe mo<br> <a name="an_918"></a> In alle my bokes, save this Piramus,<br> <a name="an_919"></a> And therfore have I spoken of hym thus.<br> <span class="margnote"><font color="GREEN" size="-1"><a name="an_920">920</a></font></span> For it is deynte to us men to fynde<br> <a name="an_921"></a> A man that can in love been trewe and kynde.<br> <a name="an_922"></a> Here may ye se, what lovere so he be,<br> <a name="an_923"></a> A woman dar and can as wel as he.<br> <a name="an_924"></a> Glorye and honour, Virgil Mantoan,<br> <a name="an_925"></a> Be to thy name! and I shal, as I can,<br> <a name="an_926"></a> Folwe thy lanterne, as thow gost byforn,<br> <a name="an_927"></a> How Eneas to Dido was forsworn.<br> <a name="an_928"></a> In thyn Eneyde and Naso wol I take<br> <a name="an_929"></a> The tenor, and the grete effectes make.<br> <span class="margnote"><font color="GREEN" size="-1"><a name="an_930">930</a></font></span> Whan Troye brought was to destruccioun<br> <a name="an_931"></a> By Grekes sleyghte, and namely by Synoun,<br> <a name="an_932"></a> Feynynge the hors offered unto Mynerve,<br> <a name="an_933"></a> Thourgh which that many a Troyan moste sterve;<br> <a name="an_934"></a> And Ector hadde, after his deth, apeered;<br> <a name="an_935"></a> And fyr so wod it myghte nat been steered<br> <a name="an_936"></a> In al the noble tour of Ylioun,<br> <a name="an_937"></a> That of the cite was the chef dongeoun;<br> <a name="an_938"></a> And al the contre was so lowe ybrought,<br> <a name="an_939"></a> And Priamus the kyng fordon and nought;<br> <span class="margnote"><font color="GREEN" size="-1"><a name="an_940">940</a></font></span> And Enyas was charged by Venus<br> <a name="an_941"></a> To fleen awey, he tok Ascanius,<br> <a name="an_942"></a> That was his sone, in his ryght hand and fledde;<br> <a name="an_943"></a> And on his bak he bar and with hym ledde<br> <a name="an_944"></a> His olde fader cleped Anchises,<br> <a name="an_945"></a> And by the weye his wif Creusa he les.<br> <a name="an_946"></a> And moche sorwe hadde he in his mynde,<br> <a name="an_947"></a> Or that he coude his felaweshipe fynde.<br> <a name="an_948"></a> But at the laste, whan he hadde hem founde,<br> <a name="an_949"></a> He made hym redy in a certeyn stounde,<br> <span class="margnote"><font color="GREEN" size="-1"><a name="an_950">950</a></font></span> And to the se ful faste he gan him hye,<br> <a name="an_951"></a> And sayleth forth with al his companye<br> <a name="an_952"></a> Toward Ytayle, as wolde his destinee.<br> <a name="an_953"></a> But of his aventures in the se<br> <a name="an_954"></a> Nis nat to purpos for to speke of here,<br> <a name="an_955"></a> For it acordeth nat to my matere.<br> <a name="an_956"></a> But, as I seyde, of hym and of Dido<br> <a name="an_957"></a> Shal be my tale, til that I have do.<br> <a name="an_958"></a> So longe he saylede in the salte se<br> <a name="an_959"></a> Tyl in Libie unnethe aryvede he<br> <span class="margnote"><font color="GREEN" size="-1"><a name="an_960">960</a></font></span> With shipes sevene and with no more navye;<br> <a name="an_961"></a> And glad was he to londe for to hye,<br> <a name="an_962"></a> So was he with the tempest al toshake.<br> <a name="an_963"></a> And whan that he the haven hadde ytake,<br> <a name="an_964"></a> He hadde a knyght, was called Achates,<br> <a name="an_965"></a> And hym of al his felawshipe he ches<br> <a name="an_966"></a> To gon with hym, the cuntre for t' espie.<br> <a name="an_967"></a> He tok with hym no more companye,<br> <a name="an_968"></a> But forth they gon, and lafte his shipes ryde,<br> <a name="an_969"></a> His fere and he, withouten any gyde.<br> <span class="margnote"><font color="GREEN" size="-1"><a name="an_970">970</a></font></span> So longe he walketh in this wildernesse,<br> <a name="an_971"></a> Til at the laste he mette an hunteresse.<br> <a name="an_972"></a> A bowe in hande and arwes hadde she;<br> <a name="an_973"></a> Hire clothes cutted were unto the kne.<br> <a name="an_974"></a> But she was yit the fayreste creature<br> <a name="an_975"></a> That evere was yformed by Nature;<br> <a name="an_976"></a> And Eneas and Achates she grette,<br> <a name="an_977"></a> And thus she to hem spak whan she hem mette:<br> <a name="an_978"></a> "Saw ye," quod she, "as ye han walked wyde,<br> <a name="an_979"></a> Any of my sustren walke yow besyde<br> <span class="margnote"><font color="GREEN" size="-1"><a name="an_980">980</a></font></span> With any wilde bor or other best,<br> <a name="an_981"></a> That they han hunted to, in this forest,<br> <a name="an_982"></a> Ytukked up, with arwes in hire cas?"<br> <a name="an_983"></a> "Nay, sothly, lady," quod this Eneas;<br> <a name="an_984"></a> "But by thy beaute, as it thynketh me,<br> <a name="an_985"></a> Thow myghtest nevere erthly woman be,<br> <a name="an_986"></a> But Phebus syster art thow, as I gesse.<br> <a name="an_987"></a> And if so be that thow be a goddesse,<br> <a name="an_988"></a> Have mercy on oure labour and oure wo."<br> <a name="an_989"></a> "I n' am no goddesse, sothly," quod she tho;<br> <span class="margnote"><font color="GREEN" size="-1"><a name="an_990">990</a></font></span> "For maydens walken in this contre here,<br> <a name="an_991"></a> With arwes and with bowe, in this manere.<br> <a name="an_992"></a> This is the reyne of Libie there ye ben,<br> <a name="an_993"></a> Of which that Dido lady is and queen" --<br> <a name="an_994"></a> And shortly tolde hym al the occasyoun<br> <a name="an_995"></a> Why Dido cam into that regioun,<br> <a name="an_996"></a> Of which as now me lesteth nat to ryme;<br> <a name="an_997"></a> It nedeth nat, it were but los of tyme.<br> <a name="an_998"></a> For this is al and som, it was Venus,<br> <a name="an_999"></a> His owene moder, that spak with him thus,<br> <span class="margnote"><font color="GREEN" size="-1"><a name="an_1000">1000</a></font></span> And to Cartage she bad he sholde hym dighte,<br> <a name="an_1001"></a> And vanyshed anon out of his syghte.<br> <a name="an_1002"></a> I coude folwe, word for word, Virgile,<br> <a name="an_1003"></a> But it wolde lasten al to longe while.<br> <a name="an_1004"></a> This noble queen that cleped was Dido,<br> <a name="an_1005"></a> That whilom was the wif of Sytheo,<br> <a name="an_1006"></a> That fayrer was than is the bryghte sonne,<br> <a name="an_1007"></a> This noble toun of Cartage hath bigonne;<br> <a name="an_1008"></a> In which she regneth in so gret honour<br> <a name="an_1009"></a> That she was holden of alle queenes flour<br> <span class="margnote"><font color="GREEN" size="-1"><a name="an_1010">1010</a></font></span> Of gentillesse, of fredom, of beaute,<br> <a name="an_1011"></a> That wel was hym that myghte hire ones se;<br> <a name="an_1012"></a> Of kynges and of lordes so desyred<br> <a name="an_1013"></a> That al the world hire beaute hadde yfyred,<br> <a name="an_1014"></a> She stod so wel in every wightes grace.<br> <a name="an_1015"></a> Whan Eneas was come unto that place,<br> <a name="an_1016"></a> Unto the mayster temple of al the toun<br> <a name="an_1017"></a> Ther Dido was in hire devocyoun,<br> <a name="an_1018"></a> Ful pryvyly his weye than hath he nome.<br> <a name="an_1019"></a> Whan he was in the large temple come,<br> <span class="margnote"><font color="GREEN" size="-1"><a name="an_1020">1020</a></font></span> I can nat seyn if that it be possible,<br> <a name="an_1021"></a> But Venus hadde hym maked invysible --<br> <a name="an_1022"></a> Thus seyth the bok, withouten any les.<br> <a name="an_1023"></a> And whan this Eneas and Achates<br> <a name="an_1024"></a> Hadden in this temple ben overal,<br> <a name="an_1025"></a> Thanne founde they, depeynted on a wal,<br> <a name="an_1026"></a> How Troye and al the lond destroyed was.<br> <a name="an_1027"></a> "Allas, that I was born!" quod Eneas;<br> <a name="an_1028"></a> "Thourghout the world oure shame is kid so wyde,<br> <a name="an_1029"></a> Now it is peynted upon every syde.<br> <span class="margnote"><font color="GREEN" size="-1"><a name="an_1030">1030</a></font></span> We, that weren in prosperite,<br> <a name="an_1031"></a> Been now desclandred, and in swich degre,<br> <a name="an_1032"></a> No lenger for to lyven I ne kepe."<br> <a name="an_1033"></a> And with that word he brast out for to wepe<br> <a name="an_1034"></a> So tenderly that routhe it was to sene.<br> <a name="an_1035"></a> This fresshe lady, of the cite queene,<br> <a name="an_1036"></a> Stod in the temple in hire estat real,<br> <a name="an_1037"></a> So rychely and ek so fayr withal,<br> <a name="an_1038"></a> So yong, so lusty, with hire eyen glade,<br> <a name="an_1039"></a> That, if that God, that hevene and erthe made,<br> <span class="margnote"><font color="GREEN" size="-1"><a name="an_1040">1040</a></font></span> Wolde han a love, for beaute and goodnesse,<br> <a name="an_1041"></a> And womanhod, and trouthe, and semelynesse,<br> <a name="an_1042"></a> Whom shulde he loven but this lady swete?<br> <a name="an_1043"></a> Ther nys no woman to hym half so mete.<br> <a name="an_1044"></a> Fortune, that hath the world in governaunce,<br> <a name="an_1045"></a> Hath sodeynly brought in so newe a chaunce<br> <a name="an_1046"></a> That nevere was ther yit so fremde a cas.<br> <a name="an_1047"></a> For al the companye of Eneas,<br> <a name="an_1048"></a> Which that he wende han loren in the se,<br> <a name="an_1049"></a> Aryved is nat fer from that cite;<br> <span class="margnote"><font color="GREEN" size="-1"><a name="an_1050">1050</a></font></span> For which the gretteste of his lordes some<br> <a name="an_1051"></a> By aventure ben to the cite come,<br> <a name="an_1052"></a> Unto that same temple, for to seke<br> <a name="an_1053"></a> The queene, and of hire socour to beseke,<br> <a name="an_1054"></a> Swich renoun was there sprongen of hire goodnesse.<br> <a name="an_1055"></a> And whan they hadden told al here distresse,<br> <a name="an_1056"></a> And al here tempest and here harde cas,<br> <a name="an_1057"></a> Unto the queen apeered Eneas,<br> <a name="an_1058"></a> And openly biknew that it was he.<br> <a name="an_1059"></a> Who hadde joye thanne but his meyne,<br> <span class="margnote"><font color="GREEN" size="-1"><a name="an_1060">1060</a></font></span> That hadde founde here lord, here governour?<br> <a name="an_1061"></a> The queen saugh that they dide hym swych honour,<br> <a name="an_1062"></a> And hadde herd ofte of Eneas er tho,<br> <a name="an_1063"></a> And in hire herte she hadde routhe and wo<br> <a name="an_1064"></a> That evere swich a noble man as he<br> <a name="an_1065"></a> Shal ben disherited in swich degre;<br> <a name="an_1066"></a> And saw the man, that he was lyk a knyght,<br> <a name="an_1067"></a> And suffisaunt of persone and of myght,<br> <a name="an_1068"></a> And lyk to been a verray gentil man;<br> <a name="an_1069"></a> And wel his wordes he besette can,<br> <span class="margnote"><font color="GREEN" size="-1"><a name="an_1070">1070</a></font></span> And hadde a noble visage for the nones,<br> <a name="an_1071"></a> And formed wel of braunes and of bones.<br> <a name="an_1072"></a> For after Venus hadde he swich fayrnesse<br> <a name="an_1073"></a> That no man myghte be half so fayr, I gesse;<br> <a name="an_1074"></a> And wel a lord he semede for to be.<br> <a name="an_1075"></a> And, for he was a straunger, somwhat she<br> <a name="an_1076"></a> Likede hym the bet, as, God do bote,<br> <a name="an_1077"></a> To som folk ofte newe thyng is sote.<br> <a name="an_1078"></a> Anon hire herte hath pite of his wo,<br> <a name="an_1079"></a> And with that pite love com in also;<br> <span class="margnote"><font color="GREEN" size="-1"><a name="an_1080">1080</a></font></span> And thus, for pite and for gentillesse,<br> <a name="an_1081"></a> Refreshed moste he been of his distresse.<br> <a name="an_1082"></a> She seyde, certes, that she sory was<br> <a name="an_1083"></a> That he hath had swych peryl and swich cas;<br> <a name="an_1084"></a> And, in hire frendly speche, in this manere<br> <a name="an_1085"></a> She to hym spak, and seyde as ye may here:<br> <a name="an_1086"></a> "Be ye nat Venus sone and Anchises?<br> <a name="an_1087"></a> In good feyth, al the worshipe and encres<br> <a name="an_1088"></a> That I may goodly don yow, ye shal have.<br> <a name="an_1089"></a> Youre shipes and youre meyne shal I save."<br> <span class="margnote"><font color="GREEN" size="-1"><a name="an_1090">1090</a></font></span> And many a gentil word she spak hym to,<br> <a name="an_1091"></a> And comaunded hire messageres to go<br> <a name="an_1092"></a> The same day, withouten any fayle,<br> <a name="an_1093"></a> His shippes for to seke, and hem vitayle.<br> <a name="an_1094"></a> Ful many a beste she to the shippes sente,<br> <a name="an_1095"></a> And with the wyn she gan hem to presente,<br> <a name="an_1096"></a> And to hire royal paleys she hire spedde,<br> <a name="an_1097"></a> And Eneas alwey with hire she ledde.<br> <a name="an_1098"></a> What nedeth yow the feste to descrive?<br> <a name="an_1099"></a> He nevere beter at ese was in his lyve.<br> <span class="margnote"><font color="GREEN" size="-1"><a name="an_1100">1100</a></font></span> Ful was the feste of deyntees and rychesse,<br> <a name="an_1101"></a> Of instruments, of song, and of gladnesse,<br> <a name="an_1102"></a> Of many an amorous lokyng and devys.<br> <a name="an_1103"></a> This Eneas is come to paradys<br> <a name="an_1104"></a> Out of the swolow of helle, and thus in joye<br> <a name="an_1105"></a> Remembreth hym of his estat in Troye.<br> <a name="an_1106"></a> To daunsynge chaumberes ful of paramentes,<br> <a name="an_1107"></a> Of riche beddes, and of ornementes,<br> <a name="an_1108"></a> This Eneas is led after the mete.<br> <a name="an_1109"></a> And with the quene, whan that he hadde sete,<br> <span class="margnote"><font color="GREEN" size="-1"><a name="an_1110">1110</a></font></span> And spices parted, and the wyn agon,<br> <a name="an_1111"></a> Unto his chambres was he led anon<br> <a name="an_1112"></a> To take his ese and for to have his reste,<br> <a name="an_1113"></a> With al his folk, to don what so hem leste.<br> <a name="an_1114"></a> There nas courser wel ybrydeled non,<br> <a name="an_1115"></a> Ne stede, for the justing wel to gon,<br> <a name="an_1116"></a> Ne large palfrey, esy for the nones,<br> <a name="an_1117"></a> Ne jewel, fretted ful of ryche stones,<br> <a name="an_1118"></a> Ne sakkes ful of gold, of large wyghte,<br> <a name="an_1119"></a> Ne ruby non, that shynede by nyghte,<br> <span class="margnote"><font color="GREEN" size="-1"><a name="an_1120">1120</a></font></span> Ne gentil hawtein faucoun heroner,<br> <a name="an_1121"></a> Ne hound for hert or wilde bor or der,<br> <a name="an_1122"></a> Ne coupe of gold, with floreyns newe ybete,<br> <a name="an_1123"></a> That in the land of Libie may be gete,<br> <a name="an_1124"></a> That Dido ne hath it Eneas ysent;<br> <a name="an_1125"></a> And al is payed, what that he hath spent.<br> <a name="an_1126"></a> Thus can this quene honurable hire gestes calle,<br> <a name="an_1127"></a> As she that can in fredom passen alle.<br> <a name="an_1128"></a> Eneas sothly ek, withouten les,<br> <a name="an_1129"></a> Hadde sent unto his ship by Achates<br> <span class="margnote"><font color="GREEN" size="-1"><a name="an_1130">1130</a></font></span> After his sone, and after riche thynges,<br> <a name="an_1131"></a> Bothe sceptre, clothes, broches, and ek rynges,<br> <a name="an_1132"></a> Some for to were, and some for to presente<br> <a name="an_1133"></a> To hire that alle thise noble thynges hym sente;<br> <a name="an_1134"></a> And bad his sone how that he shulde make<br> <a name="an_1135"></a> The presenting, and to the queen it take.<br> <a name="an_1136"></a> Repeyred is this Achates agayn,<br> <a name="an_1137"></a> And Eneas ful blysful is and fayn<br> <a name="an_1138"></a> To sen his yonge sone Ascanyus.<br> <a name="an_1139"></a> But natheles, oure autour telleth us,<br> <span class="margnote"><font color="GREEN" size="-1"><a name="an_1140">1140</a></font></span> That Cupido, that is the god of love,<br> <a name="an_1141"></a> At preyere of his moder hye above,<br> <a name="an_1142"></a> Hadde the liknesse of the child ytake,<br> <a name="an_1143"></a> This noble queen enamored to make<br> <a name="an_1144"></a> On Eneas; but, as of that scripture,<br> <a name="an_1145"></a> Be as be may, I take of it no cure.<br> <a name="an_1146"></a> But soth is this, the queen hath mad swich chere<br> <a name="an_1147"></a> Unto this child, that wonder is to here;<br> <a name="an_1148"></a> And of the present that his fader sente<br> <a name="an_1149"></a> She thanked hym ful ofte, in good entente.<br> <span class="margnote"><font color="GREEN" size="-1"><a name="an_1150">1150</a></font></span> Thus is this queen in plesaunce and in joye,<br> <a name="an_1151"></a> With alle these newe lusty folk of Troye.<br> <a name="an_1152"></a> And of the dedes hath she more enquered<br> <a name="an_1153"></a> Of Eneas, and al the story lered<br> <a name="an_1154"></a> Of Troye, and al the longe day they tweye<br> <a name="an_1155"></a> Entendeden to speken and to pleye;<br> <a name="an_1156"></a> Of which ther gan to breden swich a fyr<br> <a name="an_1157"></a> That sely Dido hath now swich desyr<br> <a name="an_1158"></a> With Eneas, hire newe gest, to dele,<br> <a name="an_1159"></a> That she hath lost hire hewe and ek hire hele.<br> <span class="margnote"><font color="GREEN" size="-1"><a name="an_1160">1160</a></font></span> Now to th' effect, now to the fruyt of al,<br> <a name="an_1161"></a> Whi I have told this story, and telle shal.<br> <a name="an_1162"></a> Thus I begynne: it fil upon a nyght,<br> <a name="an_1163"></a> Whan that the mone up reysed hadde his lyght,<br> <a name="an_1164"></a> This noble queene unto hire reste wente.<br> <a name="an_1165"></a> She siketh sore, and gan hyreself turmente;<br> <a name="an_1166"></a> She waketh, walweth, maketh many a breyd,<br> <a name="an_1167"></a> As don these lovers, as I have herd seyd.<br> <a name="an_1168"></a> And at the laste, unto hire syster Anne<br> <a name="an_1169"></a> She made hire mone, and ryght thus spak she thanne:<br> <span class="margnote"><font color="GREEN" size="-1"><a name="an_1170">1170</a></font></span> "Now, dere sister myn, what may it be<br> <a name="an_1171"></a> That me agasteth in my drem?" quod she.<br> <a name="an_1172"></a> "This newe Troyan is so in my thought,<br> <a name="an_1173"></a> For that me thynketh he is so wel ywrought,<br> <a name="an_1174"></a> And ek so likly for to ben a man,<br> <a name="an_1175"></a> And therwithal so moche good he can,<br> <a name="an_1176"></a> That al my love and lyf lyth in his cure.<br> <a name="an_1177"></a> Have ye nat herd him telle his aventure?<br> <a name="an_1178"></a> Now certes, Anne, if that ye rede it me,<br> <a name="an_1179"></a> I wolde fayn to hym ywedded be;<br> <span class="margnote"><font color="GREEN" size="-1"><a name="an_1180">1180</a></font></span> This is th' effect; what sholde I more seye?<br> <a name="an_1181"></a> In hym lyth al, to do me live or deye."<br> <a name="an_1182"></a> Hyre syster Anne, as she that coude hire good,<br> <a name="an_1183"></a> Seyde as hire thoughte, and somdel it withstod.<br> <a name="an_1184"></a> But herof was so long a sermounynge<br> <a name="an_1185"></a> It were to long to make rehersynge.<br> <a name="an_1186"></a> But finaly, it may nat ben withstonde;<br> <a name="an_1187"></a> Love wol love, for nothing wol it wonde.<br> <a name="an_1188"></a> The dawenyng up-rist out of the se.<br> <a name="an_1189"></a> This amorous queene chargeth hire meyne<br> <span class="margnote"><font color="GREEN" size="-1"><a name="an_1190">1190</a></font></span> The nettes dresse, and speres brode and kene;<br> <a name="an_1191"></a> An huntyng wol this lusty freshe queene,<br> <a name="an_1192"></a> So priketh hire this newe joly wo.<br> <a name="an_1193"></a> To hors is al hir lusty folk ygo;<br> <a name="an_1194"></a> Into the court the houndes been ybrought;<br> <a name="an_1195"></a> And upon coursers swift as any thought<br> <a name="an_1196"></a> Hire yonge knyghtes hoven al aboute,<br> <a name="an_1197"></a> And of hire women ek an huge route.<br> <a name="an_1198"></a> Upon a thikke palfrey, paper-whit,<br> <a name="an_1199"></a> With sadel red, enbrouded with delyt,<br> <span class="margnote"><font color="GREEN" size="-1"><a name="an_1200">1200</a></font></span> Of gold the barres up enbosede hye,<br> <a name="an_1201"></a> Sit Dido, al in gold and perre wrye;<br> <a name="an_1202"></a> And she as fair as is the bryghte morwe,<br> <a name="an_1203"></a> That heleth syke folk of nyghtes sorwe.<br> <a name="an_1204"></a> Upon a courser stertlynge as the fyr --<br> <a name="an_1205"></a> Men myghte turne hym with a litel wyr --<br> <a name="an_1206"></a> Sit Eneas, lik Phebus to devyse,<br> <a name="an_1207"></a> So was he fressh arayed in his wyse.<br> <a name="an_1208"></a> The fomy brydel with the bit of gold<br> <a name="an_1209"></a> Governeth he ryght as hymself hath wold.<br> <span class="margnote"><font color="GREEN" size="-1"><a name="an_1210">1210</a></font></span> And forth this noble queen thus lat I ride<br> <a name="an_1211"></a> On huntynge, with this Troyan by hyre side.<br> <a name="an_1212"></a> The herde of hertes founden is anon,<br> <a name="an_1213"></a> With "Hay! Go bet! Pryke thow! Lat gon, lat gon!<br> <a name="an_1214"></a> Why nyl the leoun comen, or the bere,<br> <a name="an_1215"></a> That I myghte ones mete hym with this spere?"<br> <a name="an_1216"></a> Thus seyn these yonge folk, and up they kylle<br> <a name="an_1217"></a> These bestes wilde, and han hem at here wille.<br> <a name="an_1218"></a> Among al this to rumbelen gan the hevene;<br> <a name="an_1219"></a> The thunder rored with a grisely stevene;<br> <span class="margnote"><font color="GREEN" size="-1"><a name="an_1220">1220</a></font></span> Doun cam the reyn with hayl and slet so faste,<br> <a name="an_1221"></a> With hevenes fyr, that it so sore agaste<br> <a name="an_1222"></a> This noble queen, and also hire meyne,<br> <a name="an_1223"></a> That ech of hem was glad awey to fle.<br> <a name="an_1224"></a> And shortly, from the tempest hire to save,<br> <a name="an_1225"></a> She fledde hireself into a litel cave,<br> <a name="an_1226"></a> And with hire wente this Eneas also.<br> <a name="an_1227"></a> I not, with hem if there wente any mo;<br> <a name="an_1228"></a> The autour maketh of it no mencioun.<br> <a name="an_1229"></a> And here began the depe affeccioun<br> <span class="margnote"><font color="GREEN" size="-1"><a name="an_1230">1230</a></font></span> Betwixe hem two; this was the firste morwe<br> <a name="an_1231"></a> Of hire gladnesse, and gynning of hire sorwe.<br> <a name="an_1232"></a> For there hath Eneas ykneled so,<br> <a name="an_1233"></a> And told hire al his herte and al his wo,<br> <a name="an_1234"></a> And swore so depe to hire to be trewe<br> <a name="an_1235"></a> For wel or wo and chaunge hire for no newe;<br> <a name="an_1236"></a> And as a fals lovere so wel can pleyne,<br> <a name="an_1237"></a> That sely Dido rewede on his peyne,<br> <a name="an_1238"></a> And tok hym for husbonde and becom his wyf<br> <a name="an_1239"></a> For everemo, whil that hem laste lyf.<br> <span class="margnote"><font color="GREEN" size="-1"><a name="an_1240">1240</a></font></span> And after this, whan that the tempest stente,<br> <a name="an_1241"></a> With myrthe out as they comen, hom they wente.<br> <a name="an_1242"></a> The wikke fame upros, and that anon,<br> <a name="an_1243"></a> How Eneas hath with the queen ygon<br> <a name="an_1244"></a> Into the cave; and demede as hem liste.<br> <a name="an_1245"></a> And whan the kyng that Yarbas highte it wiste,<br> <a name="an_1246"></a> As he that hadde hir loved evere his lyf,<br> <a name="an_1247"></a> And wowede hyre, to han hire to his wyf,<br> <a name="an_1248"></a> Swich sorwe as he hath maked, and swich cheere,<br> <a name="an_1249"></a> It is a routhe and pite for to here.<br> <span class="margnote"><font color="GREEN" size="-1"><a name="an_1250">1250</a></font></span> But as in love, alday it happeth so<br> <a name="an_1251"></a> That oon shal laughen at anothers wo.<br> <a name="an_1252"></a> Now laugheth Eneas and is in joye<br> <a name="an_1253"></a> And more richesse than evere he was in Troye.<br> <a name="an_1254"></a> O sely wemen, ful of innocence,<br> <a name="an_1255"></a> Ful of pite, of trouthe and conscience,<br> <a name="an_1256"></a> What maketh yow to men to truste so?<br> <a name="an_1257"></a> Have ye swych routhe upon hyre feyned wo,<br> <a name="an_1258"></a> And han swich olde ensaumples yow beforn?<br> <a name="an_1259"></a> Se ye nat alle how they ben forsworn?<br> <span class="margnote"><font color="GREEN" size="-1"><a name="an_1260">1260</a></font></span> Where sen ye oon that he ne hath laft his leef,<br> <a name="an_1261"></a> Or ben unkynde, or don hire som myscheef,<br> <a name="an_1262"></a> Or piled hire, or bosted of his dede?<br> <a name="an_1263"></a> Ye may as wel it sen as ye may rede.<br> <a name="an_1264"></a> Tak hede now of this grete gentil-man,<br> <a name="an_1265"></a> This Troyan, that so wel hire plesen can,<br> <a name="an_1266"></a> That feyneth hym so trewe and obeysynge,<br> <a name="an_1267"></a> So gentil, and so privy of his doinge,<br> <a name="an_1268"></a> And can so wel don alle his obeysaunces,<br> <a name="an_1269"></a> And wayten hire at festes and at daunces,<br> <span class="margnote"><font color="GREEN" size="-1"><a name="an_1270">1270</a></font></span> And whan she goth to temple and hom ageyn,<br> <a name="an_1271"></a> And fasten til he hath his lady seyn,<br> <a name="an_1272"></a> And beren in his devyses, for hire sake,<br> <a name="an_1273"></a> Not I not what; and songes wolde he make,<br> <a name="an_1274"></a> Justen, and don of armes many thynges,<br> <a name="an_1275"></a> Sende hire lettres, tokens, broches, rynges --<br> <a name="an_1276"></a> Now herkneth how he shal his lady serve!<br> <a name="an_1277"></a> There as he was in peril for to sterve<br> <a name="an_1278"></a> For hunger, and for myschef in the se,<br> <a name="an_1279"></a> And desolat, and fled from his cuntre,<br> <span class="margnote"><font color="GREEN" size="-1"><a name="an_1280">1280</a></font></span> And al his folk with tempest al todryven,<br> <a name="an_1281"></a> She hath hire body and ek hire reame yiven<br> <a name="an_1282"></a> Into his hand, there as she myghte have been<br> <a name="an_1283"></a> Of othere land than of Cartage a queen,<br> <a name="an_1284"></a> And lyved in joye ynogh; what wole ye more?<br> <a name="an_1285"></a> This Eneas, that hath so depe yswore,<br> <a name="an_1286"></a> Is wery of his craft withinne a throwe;<br> <a name="an_1287"></a> The hote ernest is al overblowe.<br> <a name="an_1288"></a> And pryvyly he doth his shipes dyghte,<br> <a name="an_1289"></a> And shapeth hym to stele awey by nyghte.<br> <span class="margnote"><font color="GREEN" size="-1"><a name="an_1290">1290</a></font></span> This Dido hath suspecioun of this,<br> <a name="an_1291"></a> And thoughte wel that it was al amys.<br> <a name="an_1292"></a> For in hir bed he lyth a-nyght and syketh.<br> <a name="an_1293"></a> She axeth hym anon what hym myslyketh --<br> <a name="an_1294"></a> "My dere herte, which that I love most?"<br> <a name="an_1295"></a> "Certes," quod he, "this nyght my faderes gost<br> <a name="an_1296"></a> Hath in my slep so sore me tormented,<br> <a name="an_1297"></a> And ek Mercurye his message hath presented,<br> <a name="an_1298"></a> That nedes to the conquest of Ytayle<br> <a name="an_1299"></a> My destine is sone for to sayle;<br> <span class="margnote"><font color="GREEN" size="-1"><a name="an_1300">1300</a></font></span> For which, me thynketh, brosten is myn herte!"<br> <a name="an_1301"></a> Therwith his false teres out they sterte,<br> <a name="an_1302"></a> And taketh hire withinne his armes two.<br> <a name="an_1303"></a> "Is that in ernest?" quod she; "Wole ye so?<br> <a name="an_1304"></a> Have ye nat sworn to wyve me to take?<br> <a name="an_1305"></a> Allas, what woman wole ye of me make?<br> <a name="an_1306"></a> I am a gentil woman and a queen.<br> <a name="an_1307"></a> Ye wole nat from youre wif thus foule fleen?<br> <a name="an_1308"></a> That I was born, allas! What shal I do?"<br> <a name="an_1309"></a> To telle in short, this noble quen Dydo,<br> <span class="margnote"><font color="GREEN" size="-1"><a name="an_1310">1310</a></font></span> She seketh halwes and doth sacryfise;<br> <a name="an_1311"></a> She kneleth, cryeth, that routhe is to devyse;<br> <a name="an_1312"></a> Conjureth hym, and profereth hym to be<br> <a name="an_1313"></a> His thral, his servant in the leste degre;<br> <a name="an_1314"></a> She falleth hym to fote and swouneth ther,<br> <a name="an_1315"></a> Dischevele, with hire bryghte gilte her,<br> <a name="an_1316"></a> And seyth, "Have mercy; let me with yow ryde!<br> <a name="an_1317"></a> These lordes, which that wonen me besyde,<br> <a name="an_1318"></a> Wole me distroyen only for youre sake.<br> <a name="an_1319"></a> And, so ye wole me now to wive take,<br> <span class="margnote"><font color="GREEN" size="-1"><a name="an_1320">1320</a></font></span> As ye han sworn, thanne wol I yeve yow leve<br> <a name="an_1321"></a> To slen me with youre swerd now sone at eve!<br> <a name="an_1322"></a> For thanne yit shal I deyen as youre wif.<br> <a name="an_1323"></a> I am with childe, and yeve my child his lyf!<br> <a name="an_1324"></a> Mercy, lord! Have pite in youre thought!"<br> <a name="an_1325"></a> But al this thing avayleth hire ryght nought,<br> <a name="an_1326"></a> For on a nyght, slepynge he let hire lye,<br> <a name="an_1327"></a> And stal awey unto his companye,<br> <a name="an_1328"></a> And as a traytour forth he gan to sayle<br> <a name="an_1329"></a> Toward the large contre of Ytayle.<br> <span class="margnote"><font color="GREEN" size="-1"><a name="an_1330">1330</a></font></span> Thus he hath laft Dido in wo and pyne,<br> <a name="an_1331"></a> And wedded ther a lady hyghte Lavyne.<br> <a name="an_1332"></a> A cloth he lafte, and ek his swerd stondynge,<br> <a name="an_1333"></a> Whan he from Dido stal in hire slepynge,<br> <a name="an_1334"></a> Ryght at hire beddes hed, so gan he hie,<br> <a name="an_1335"></a> Whan that he stal awey to his navye;<br> <a name="an_1336"></a> Which cloth, whan sely Dido gan awake,<br> <a name="an_1337"></a> She hath it kyst ful ofte for his sake,<br> <a name="an_1338"></a> And seyde, "O swete cloth, whil Juppiter it leste,<br> <a name="an_1339"></a> Tak now my soule, unbynd me of this unreste!<br> <span class="margnote"><font color="GREEN" size="-1"><a name="an_1340">1340</a></font></span> I have fulfild of fortune al the cours."<br> <a name="an_1341"></a> And thus, allas, withouten his socours,<br> <a name="an_1342"></a> Twenty tyme yswouned hath she thanne.<br> <a name="an_1343"></a> And whanne that she unto hire syster Anne<br> <a name="an_1344"></a> Compleyned hadde -- of which I may nat wryte,<br> <a name="an_1345"></a> So gret a routhe I have it for t' endite --<br> <a name="an_1346"></a> And bad hire norice and hire sister gon<br> <a name="an_1347"></a> To fechen fyr and other thyng anon,<br> <a name="an_1348"></a> And seyde that she wolde sacryfye --<br> <a name="an_1349"></a> And whan she myghte hire tyme wel espie,<br> <span class="margnote"><font color="GREEN" size="-1"><a name="an_1350">1350</a></font></span> Upon the fir of sacryfice she sterte,<br> <a name="an_1351"></a> And with his swerd she rof hyre to the herte.<br> <a name="an_1352"></a> But, as myn auctour seith, yit thus she seyde;<br> <a name="an_1353"></a> Or she was hurt, byforen or she deyde,<br> <a name="an_1354"></a> She wrot a lettre anon that thus began:<br> <a name="an_1355"></a> "Ryght so," quod she, "as that the white swan<br> <a name="an_1356"></a> Ayens his deth begynnyth for to synge,<br> <a name="an_1357"></a> Right so to yow make I my compleynynge.<br> <a name="an_1358"></a> Not that I trowe to geten yow ageyn,<br> <a name="an_1359"></a> For wel I wot that it is al in veyn,<br> <span class="margnote"><font color="GREEN" size="-1"><a name="an_1360">1360</a></font></span> Syn that the goddes been contraire to me.<br> <a name="an_1361"></a> But syn my name is lost thourgh yow," quod she,<br> <a name="an_1362"></a> "I may wel lese on yow a word or letter,<br> <a name="an_1363"></a> Al be it that I shal ben nevere the better;<br> <a name="an_1364"></a> For thilke wynd that blew youre ship awey,<br> <a name="an_1365"></a> The same wynd hath blowe awey youre fey."<br> <a name="an_1366"></a> But who wol al this letter have in mynde,<br> <a name="an_1367"></a> Rede Ovyde, and in hym he shal it fynde.<br> <a name="an_1368"></a> Thow rote of false lovers, Duc Jasoun,<br> <a name="an_1369"></a> Thow sly devourere and confusioun<br> <span class="margnote"><font color="GREEN" size="-1"><a name="an_1370">1370</a></font></span> Of gentil wemen, tendre creatures,<br> <a name="an_1371"></a> Thow madest thy recleymyng and thy lures<br> <a name="an_1372"></a> To ladyes of thy statly aparaunce,<br> <a name="an_1373"></a> And of thy wordes farced with plesaunce,<br> <a name="an_1374"></a> And of thy feyned trouthe and thy manere,<br> <a name="an_1375"></a> With thyn obesaunce and humble cheere,<br> <a name="an_1376"></a> And with thy contrefeted peyne and wo.<br> <a name="an_1377"></a> There othere falsen oon, thow falsest two!<br> <a name="an_1378"></a> O, often swore thow that thow woldest dye<br> <a name="an_1379"></a> For love, whan thow ne feltest maladye<br> <span class="margnote"><font color="GREEN" size="-1"><a name="an_1380">1380</a></font></span> Save foul delyt, which that thow callest love!<br> <a name="an_1381"></a> Yif that I live, thy name shal be shove<br> <a name="an_1382"></a> In English that thy sekte shal be knowe!<br> <a name="an_1383"></a> Have at thee, Jason! Now thyn horn is blowe!<br> <a name="an_1384"></a> But certes, it is bothe routhe and wo<br> <a name="an_1385"></a> That love with false loveres werketh so;<br> <a name="an_1386"></a> For they shal have wel betere love and chere<br> <a name="an_1387"></a> Than he that hath abought his love ful dere,<br> <a name="an_1388"></a> Or hadde in armes many a blody box.<br> <a name="an_1389"></a> For evere as tendre a capoun et the fox,<br> <span class="margnote"><font color="GREEN" size="-1"><a name="an_1390">1390</a></font></span> Thow he be fals and hath the foul betrayed,<br> <a name="an_1391"></a> As shal the good-man that therfore hath payed.<br> <a name="an_1392"></a> Al have he to the capoun skille and ryght,<br> <a name="an_1393"></a> The false fox wol have his part at nyght.<br> <a name="an_1394"></a> On Jason this ensaumple is wel ysene<br> <a name="an_1395"></a> By Isiphile and Medea the queene.<br> <a name="an_1396"></a> In Tessalie, as Guido tellith us,<br> <a name="an_1397"></a> There was a kyng that highte Pelleus,<br> <a name="an_1398"></a> That hadde a brother which that highte Eson;<br> <a name="an_1399"></a> And whan for age he myghte unnethes gon,<br> <span class="margnote"><font color="GREEN" size="-1"><a name="an_1400">1400</a></font></span> He yaf to Pelleus the governyng<br> <a name="an_1401"></a> Of al his regne and made hym lord and kyng.<br> <a name="an_1402"></a> Of which Eson this Jason geten was,<br> <a name="an_1403"></a> That in his tyme in al that land there nas<br> <a name="an_1404"></a> Nat swich a famous knyght of gentilesse,<br> <a name="an_1405"></a> Of fredom, and of strengthe and lustynesse.<br> <a name="an_1406"></a> After his fadres deth he bar hym so<br> <a name="an_1407"></a> That there nas non that liste ben his fo,<br> <a name="an_1408"></a> But dide hym al honour and companye.<br> <a name="an_1409"></a> Of which this Pelleus hadde gret envye,<br> <span class="margnote"><font color="GREEN" size="-1"><a name="an_1410">1410</a></font></span> Imagynynge that Jason myghte be<br> <a name="an_1411"></a> Enhaunsed so and put in swich degre<br> <a name="an_1412"></a> With love of lordes of his regioun,<br> <a name="an_1413"></a> That from his regne he may ben put adoun.<br> <a name="an_1414"></a> And in his wit a-nyght compassed he<br> <a name="an_1415"></a> How Jason myghte best distroyed be<br> <a name="an_1416"></a> Withoute sclaunder of his compassement,<br> <a name="an_1417"></a> And at the last he tok avysement<br> <a name="an_1418"></a> To senden hym into som fer contre,<br> <a name="an_1419"></a> There as this Jason may destroyed be.<br> <span class="margnote"><font color="GREEN" size="-1"><a name="an_1420">1420</a></font></span> This was his wit, al made he to Jasoun<br> <a name="an_1421"></a> Gret chere of love and of affeccioun,<br> <a name="an_1422"></a> For drede lest his lordes it espide.<br> <a name="an_1423"></a> So fyl it, so as fame renneth wide,<br> <a name="an_1424"></a> There was swich tydyng overal and swich loos,<br> <a name="an_1425"></a> That in an yle that called was Colcos,<br> <a name="an_1426"></a> Beyonde Troye, estward in the se,<br> <a name="an_1427"></a> That therin was a ram that men mighte se<br> <a name="an_1428"></a> That hadde a fles of gold that shon so bryghte<br> <a name="an_1429"></a> That nowher was ther swich anothir syghte;<br> <span class="margnote"><font color="GREEN" size="-1"><a name="an_1430">1430</a></font></span> But it was kept alwey with a dragoun,<br> <a name="an_1431"></a> And many other merveyles, up and doun,<br> <a name="an_1432"></a> And with two boles maked al of bras,<br> <a name="an_1433"></a> That spitten fyr, and moche thyng there was.<br> <a name="an_1434"></a> But this was ek the tale, natheles,<br> <a name="an_1435"></a> That whoso wolde wynne thylke fles,<br> <a name="an_1436"></a> He moste bothe, or he it wynne myghte,<br> <a name="an_1437"></a> With the boles and the dragoun fyghte.<br> <a name="an_1438"></a> And kyng Oetes lord was of that yle.<br> <a name="an_1439"></a> This Pelleus bethoughte upon this wile,<br> <span class="margnote"><font color="GREEN" size="-1"><a name="an_1440">1440</a></font></span> That he his neveu Jason wolde enhorte<br> <a name="an_1441"></a> To saylen to that lond, hym to disporte,<br> <a name="an_1442"></a> And seyde, "Nevew, if it myghte be<br> <a name="an_1443"></a> That swich a worshipe myghte fallen the,<br> <a name="an_1444"></a> That thow this famous tresor myghtest wynne,<br> <a name="an_1445"></a> And bryngen it my regioun withinne,<br> <a name="an_1446"></a> It were to me gret plesaunce and honour.<br> <a name="an_1447"></a> Thanne were I holde to quyte thy labour;<br> <a name="an_1448"></a> And al the cost I wol myselven make.<br> <a name="an_1449"></a> And chees what folk that thow wilt with the take;<br> <span class="margnote"><font color="GREEN" size="-1"><a name="an_1450">1450</a></font></span> Lat sen now, darst thow take this viage?"<br> <a name="an_1451"></a> Jason was yong, and lusty of corage,<br> <a name="an_1452"></a> And undertok to don this ilke empryse.<br> <a name="an_1453"></a> Anon Argus his shipes gan devyse;<br> <a name="an_1454"></a> With Jason wente the stronge Ercules,<br> <a name="an_1455"></a> And many another that he with hym ches.<br> <a name="an_1456"></a> But whoso axeth who is with hym gon,<br> <a name="an_1457"></a> Lat hym go rede Argonautycon,<br> <a name="an_1458"></a> For he wole telle a tale long ynogh.<br> <a name="an_1459"></a> Philotetes anon the sayl up drogh,<br> <span class="margnote"><font color="GREEN" size="-1"><a name="an_1460">1460</a></font></span> Whan that the wynd was good, and gan hym hye<br> <a name="an_1461"></a> Out of his contre called Thessalye.<br> <a name="an_1462"></a> So longe he seyled in the salte se,<br> <a name="an_1463"></a> Til in the yle of Lemnon aryvede he --<br> <a name="an_1464"></a> Al be this nat rehersed of Guido,<br> <a name="an_1465"></a> Yit seyth Ovyde in his Epistels so --<br> <a name="an_1466"></a> And of this ile lady was and quene<br> <a name="an_1467"></a> The fayre yonge Ysiphele, the shene,<br> <a name="an_1468"></a> That whylom Thoas doughter was, the kyng.<br> <a name="an_1469"></a> Isiphile was gon in hire pleying,<br> <span class="margnote"><font color="GREEN" size="-1"><a name="an_1470">1470</a></font></span> And, romynge on the clyves by the se,<br> <a name="an_1471"></a> Under a banke anon aspied she<br> <a name="an_1472"></a> Where that the ship of Jason gan aryve.<br> <a name="an_1473"></a> Of hire goodnesse adoun she sendeth blyve<br> <a name="an_1474"></a> To witen if that any straunge wight<br> <a name="an_1475"></a> With tempest thider were yblowe a-nyght,<br> <a name="an_1476"></a> To don him socour, as was hire usaunce<br> <a name="an_1477"></a> To fortheren every wight, and don plesaunce<br> <a name="an_1478"></a> Of verrey bounte and of curteysye.<br> <a name="an_1479"></a> This messangeer adoun hym gan to hye,<br> <span class="margnote"><font color="GREEN" size="-1"><a name="an_1480">1480</a></font></span> And fond Jason and Ercules also,<br> <a name="an_1481"></a> That in a cog to londe were ygo,<br> <a name="an_1482"></a> Hem to refreshen and to take the eyr.<br> <a name="an_1483"></a> The morwenynge attempre was and fayr,<br> <a name="an_1484"></a> And in his weye this messanger hem mette.<br> <a name="an_1485"></a> Ful cunnyngly these lordes two he grette,<br> <a name="an_1486"></a> And dide his message, axinge hem anon<br> <a name="an_1487"></a> If they were broken, or ought wo begon,<br> <a name="an_1488"></a> Or hadden nede of lodman or vitayle;<br> <a name="an_1489"></a> For of socour they sholde nothyng fayle,<br> <span class="margnote"><font color="GREEN" size="-1"><a name="an_1490">1490</a></font></span> For it was outrely the quenes wille.<br> <a name="an_1491"></a> Jason answerde mekely and stylle:<br> <a name="an_1492"></a> "My lady," quod he, "thanke I hertely<br> <a name="an_1493"></a> Of hire goodnesse; us nedeth, trewely,<br> <a name="an_1494"></a> Nothyng as now, but that we wery be,<br> <a name="an_1495"></a> And come for to pleye out of the se<br> <a name="an_1496"></a> Tyl that the wynd be better in oure weye."<br> <a name="an_1497"></a> This lady rometh by the clyf to pleye,<br> <a name="an_1498"></a> With hire meyne, endelong the stronde,<br> <a name="an_1499"></a> And fynt this Jason and this other stonde<br> <span class="margnote"><font color="GREEN" size="-1"><a name="an_1500">1500</a></font></span> In spekynge of this thyng, as I yow tolde.<br> <a name="an_1501"></a> This Ercules and Jason gan beholde<br> <a name="an_1502"></a> How that the queen it was, and fayre hire grette<br> <a name="an_1503"></a> Anon-ryght as they with this lady mette;<br> <a name="an_1504"></a> And she tok hed, and knew by hyre manere,<br> <a name="an_1505"></a> By hire aray, by wordes, and by chere,<br> <a name="an_1506"></a> That it were gentil-men of gret degre,<br> <a name="an_1507"></a> And to the castel with hire ledeth she<br> <a name="an_1508"></a> These straunge folk and doth hem gret honour,<br> <a name="an_1509"></a> And axeth hem of travayle and labour<br> <span class="margnote"><font color="GREEN" size="-1"><a name="an_1510">1510</a></font></span> That they han suffered in the salte se;<br> <a name="an_1511"></a> So that, withinne a day, or two, or thre,<br> <a name="an_1512"></a> She knew, by folk that in his shipes be,<br> <a name="an_1513"></a> That it was Jason, ful of renone,<br> <a name="an_1514"></a> And Ercules, that hadde the grete los,<br> <a name="an_1515"></a> That soughten the aventures of Colcos;<br> <a name="an_1516"></a> And dide hem honour more than before,<br> <a name="an_1517"></a> And with hem deled evere lenger the more,<br> <a name="an_1518"></a> For they ben worthy folk, withouten les.<br> <a name="an_1519"></a> And namely, most she spak with Ercules;<br> <span class="margnote"><font color="GREEN" size="-1"><a name="an_1520">1520</a></font></span> To hym hire herte bar, he shulde be<br> <a name="an_1521"></a> Sad, wys, and trewe, of wordes avyse,<br> <a name="an_1522"></a> Withouten any other affeccioun<br> <a name="an_1523"></a> Of love, or evyl ymagynacyoun.<br> <a name="an_1524"></a> This Ercules hath so this Jason preysed<br> <a name="an_1525"></a> That to the sonne he hath hym up areysed,<br> <a name="an_1526"></a> That half so trewe a man there nas of love<br> <a name="an_1527"></a> Under the cope of heven that is above;<br> <a name="an_1528"></a> And he was wis, hardy, secre, and ryche.<br> <a name="an_1529"></a> Of these thre poyntes there nas non hym liche:<br> <span class="margnote"><font color="GREEN" size="-1"><a name="an_1530">1530</a></font></span> Of fredom passede he, and lustyhede,<br> <a name="an_1531"></a> Alle tho that lyven or been dede;<br> <a name="an_1532"></a> Therto so gret a gentilman was he,<br> <a name="an_1533"></a> And of Thessalye likly kyng to be.<br> <a name="an_1534"></a> There nas no lak, but that he was agast<br> <a name="an_1535"></a> To love, and for to speke shamefast.<br> <a name="an_1536"></a> He hadde lever hymself to morder, and dye,<br> <a name="an_1537"></a> Than that men shulde a lovere hym espye.<br> <a name="an_1538"></a> "As wolde God that I hadde yive<br> <a name="an_1539"></a> My blod and flesh, so that I myghte live,<br> <span class="margnote"><font color="GREEN" size="-1"><a name="an_1540">1540</a></font></span> With the nones that he hadde owher a wif<br> <a name="an_1541"></a> For hys estat; for swich a lusty lyf<br> <a name="an_1542"></a> She shulde lede with this lusty knyght!"<br> <a name="an_1543"></a> And al this was compassed on the nyght<br> <a name="an_1544"></a> Bytwixe hym Jason and this Ercules.<br> <a name="an_1545"></a> Of these two here was a shrewed lees,<br> <a name="an_1546"></a> To come to hous upon an innocent!<br> <a name="an_1547"></a> For to bedote this queen was here assent.<br> <a name="an_1548"></a> And Jason is as coy as is a mayde;<br> <a name="an_1549"></a> He loketh pitously, but nought he sayde,<br> <span class="margnote"><font color="GREEN" size="-1"><a name="an_1550">1550</a></font></span> But frely yaf he to hire conseyleres<br> <a name="an_1551"></a> Yiftes grete, and to hire officeres.<br> <a name="an_1552"></a> As wolde God I leyser hadde and tyme<br> <a name="an_1553"></a> By proces al his wowyng for to ryme!<br> <a name="an_1554"></a> But in this hous if any fals lovere be,<br> <a name="an_1555"></a> Ryght as hymself now doth, ryght so dide he,<br> <a name="an_1556"></a> With feynynge, and with every subtil dede.<br> <a name="an_1557"></a> Ye gete namore of me, but ye wole rede<br> <a name="an_1558"></a> Th' origynal, that telleth al the cas.<br> <a name="an_1559"></a> The somme is this: that Jason wedded was<br> <span class="margnote"><font color="GREEN" size="-1"><a name="an_1560">1560</a></font></span> Unto this queen and tok of hir substaunce<br> <a name="an_1561"></a> What so hym leste unto his purveyaunce;<br> <a name="an_1562"></a> And upon hire begat he children two,<br> <a name="an_1563"></a> And drogh his sayl and saw hir nevere mo.<br> <a name="an_1564"></a> A letter sente she to hym, certeyn,<br> <a name="an_1565"></a> Which were to longe to wryten and to sen,<br> <a name="an_1566"></a> And hym reprevith of his grete untrouthe,<br> <a name="an_1567"></a> And preyeth him on hire to have som routhe.<br> <a name="an_1568"></a> And of his children two she seyde hym this:<br> <a name="an_1569"></a> That they ben lyk of alle thyng, ywis,<br> <span class="margnote"><font color="GREEN" size="-1"><a name="an_1570">1570</a></font></span> To Jason, save they coude nat begile;<br> <a name="an_1571"></a> And preyede God, or it were longe while,<br> <a name="an_1572"></a> That she that hadde his herte yraft hire fro<br> <a name="an_1573"></a> Moste fynden hym untrewe to hir also,<br> <a name="an_1574"></a> And that she moste bothe hire chyldren spylle,<br> <a name="an_1575"></a> And alle tho that sufferede hym his wille.<br> <a name="an_1576"></a> And trewe to Jason was she al hire lyf,<br> <a name="an_1577"></a> And evere kepte hire chast, as for his wif;<br> <a name="an_1578"></a> Ne nevere hadde she joye at hire herte,<br> <a name="an_1579"></a> But deyede for his love, of sorwes smerte.<br> <span class="margnote"><font color="GREEN" size="-1"><a name="an_1580">1580</a></font></span> To Colcos comen is this duc Jasoun,<br> <a name="an_1581"></a> That is of love devourer and dragoun.<br> <a name="an_1582"></a> As mater apetiteth forme alwey<br> <a name="an_1583"></a> And from forme into forme it passen may,<br> <a name="an_1584"></a> Or as a welle that were botomles,<br> <a name="an_1585"></a> Ryght so can false Jason have no pes.<br> <a name="an_1586"></a> For to desyren thourgh his apetit<br> <a name="an_1587"></a> To don with gentil women his delyt,<br> <a name="an_1588"></a> This is his lust and his felicite.<br> <a name="an_1589"></a> Jason is romed forth to the cyte<br> <span class="margnote"><font color="GREEN" size="-1"><a name="an_1590">1590</a></font></span> That whilom cleped was Jaconitos,<br> <a name="an_1591"></a> That was the mayster-toun of al Colcos,<br> <a name="an_1592"></a> And hath ytold the cause of his comyng<br> <a name="an_1593"></a> Unto Oetes, of that contre kyng,<br> <a name="an_1594"></a> Preyinge hym that he moste don his assay<br> <a name="an_1595"></a> To gete the fles of gold if that he may;<br> <a name="an_1596"></a> Of which the kyng assenteth to his bone,<br> <a name="an_1597"></a> And doth hym honour, as it was to done,<br> <a name="an_1598"></a> So fer forth that his doughter and his eyr,<br> <a name="an_1599"></a> Medea, which that was so wis and fayr<br> <span class="margnote"><font color="GREEN" size="-1"><a name="an_1600">1600</a></font></span> That fayrer say there nevere man with ye,<br> <a name="an_1601"></a> He made hire don to Jason companye<br> <a name="an_1602"></a> At mete, and sitte by hym in the halle.<br> <a name="an_1603"></a> Now was Jason a semely man withalle,<br> <a name="an_1604"></a> And lyk a lord, and hadde a gret renoun,<br> <a name="an_1605"></a> And of his lok as real as a leoun,<br> <a name="an_1606"></a> And goodly of his speche, and familer,<br> <a name="an_1607"></a> And coude of love al craft and art pleyner<br> <a name="an_1608"></a> Withoute bok, with everych observaunce.<br> <a name="an_1609"></a> And, as Fortune hire oughte a foul myschaunce,<br> <span class="margnote"><font color="GREEN" size="-1"><a name="an_1610">1610</a></font></span> She wex enamoured upon this man.<br> <a name="an_1611"></a> "Jason," quod she, "for ought I se or can,<br> <a name="an_1612"></a> As of this thyng the whiche ye ben aboute,<br> <a name="an_1613"></a> Ye han youreself yput in moche doute.<br> <a name="an_1614"></a> For whoso wol this aventure acheve,<br> <a name="an_1615"></a> He may nat wel asterten, as I leve,<br> <a name="an_1616"></a> Withouten deth, but I his helpe be.<br> <a name="an_1617"></a> But natheles, it is my wylle," quod she,<br> <a name="an_1618"></a> "To fortheren yow so that ye shal nat die,<br> <a name="an_1619"></a> But turnen sound hom to youre Tessalye."<br> <span class="margnote"><font color="GREEN" size="-1"><a name="an_1620">1620</a></font></span> "My ryghte lady," quod this Jason tho,<br> <a name="an_1621"></a> "That ye han of my deth or of my wo<br> <a name="an_1622"></a> Any reward, and don me this honour,<br> <a name="an_1623"></a> I wot wel that my myght ne my labour<br> <a name="an_1624"></a> May nat disserve it in my lyves day.<br> <a name="an_1625"></a> God thanke yow there I ne can ne may!<br> <a name="an_1626"></a> Youre man I am, and lowely yow beseche<br> <a name="an_1627"></a> To ben my helpe, withoute more speche;<br> <a name="an_1628"></a> But, certes, for my deth shal I nat spare."<br> <a name="an_1629"></a> Tho gan this Medea to hym declare<br> <span class="margnote"><font color="GREEN" size="-1"><a name="an_1630">1630</a></font></span> The peril of this cas from poynt to poynt,<br> <a name="an_1631"></a> And of his batayle, and in what disjoynt<br> <a name="an_1632"></a> He mote stonde, of which no creature<br> <a name="an_1633"></a> Save only she ne myghte his lyf assure.<br> <a name="an_1634"></a> And shortly to the poynt ryght for to go,<br> <a name="an_1635"></a> They been acorded ful bytwixe hem two<br> <a name="an_1636"></a> That Jason shal hire wedde, as trewe knyght;<br> <a name="an_1637"></a> And terme set to come sone at nyght<br> <a name="an_1638"></a> Unto hire chamber and make there his oth<br> <a name="an_1639"></a> Upon the goddes, that he for lef or loth<br> <span class="margnote"><font color="GREEN" size="-1"><a name="an_1640">1640</a></font></span> Ne sholde nevere hire false, nyght ne day,<br> <a name="an_1641"></a> To ben hire husbonde whil he lyve may,<br> <a name="an_1642"></a> As she that from his deth hym saved here.<br> <a name="an_1643"></a> And hereupon at nyght they mette in-feere,<br> <a name="an_1644"></a> And doth his oth, and goth with hire to bedde;<br> <a name="an_1645"></a> And on the morwe upward he hym spedde,<br> <a name="an_1646"></a> For she hath taught hym how he shal nat fayle<br> <a name="an_1647"></a> The fles to wynne and stynten his batayle;<br> <a name="an_1648"></a> And saved hym his lyf and his honour;<br> <a name="an_1649"></a> And gat hym a name ryght as a conquerour,<br> <span class="margnote"><font color="GREEN" size="-1"><a name="an_1650">1650</a></font></span> Ryght thourgh the sleyghte of hire enchauntement.<br> <a name="an_1651"></a> Now hath Jason the fles, and hom is went<br> <a name="an_1652"></a> With Medea, and tresor ful gret won;<br> <a name="an_1653"></a> But unwist of hire fader is she gon<br> <a name="an_1654"></a> To Tessaly with Duk Jason hire lef,<br> <a name="an_1655"></a> That afterward hath brought hire to myschef.<br> <a name="an_1656"></a> For as a traytour he is from hire go,<br> <a name="an_1657"></a> And with hire lafte his yonge children two,<br> <a name="an_1658"></a> And falsly hath betraysed hire, allas,<br> <a name="an_1659"></a> As evere in love a chef traytour he was;<br> <span class="margnote"><font color="GREEN" size="-1"><a name="an_1660">1660</a></font></span> And wedded yit the thridde wif anon,<br> <a name="an_1661"></a> That was the doughter of the kyng Creon.<br> <a name="an_1662"></a> This is the mede of lovynge and guerdoun<br> <a name="an_1663"></a> That Medea receyved of Jasoun<br> <a name="an_1664"></a> Ryght for hire trouthe and for hire kyndenesse,<br> <a name="an_1665"></a> That lovede hym beter than hireself, I gesse,<br> <a name="an_1666"></a> And lafte hire fader and hire herytage.<br> <a name="an_1667"></a> And of Jason this is the vassellage,<br> <a name="an_1668"></a> That in his dayes nas ther non yfounde<br> <a name="an_1669"></a> So fals a lovere goinge on the grounde.<br> <span class="margnote"><font color="GREEN" size="-1"><a name="an_1670">1670</a></font></span> And therfore in hire letter thus she seyde<br> <a name="an_1671"></a> Fyrst, whan she of his falsnesse hym upbreyde:<br> <a name="an_1672"></a> "Whi lykede me thy yelwe her to se<br> <a name="an_1673"></a> More than the boundes of myn honeste?<br> <a name="an_1674"></a> Why lykede me thy youthe and thy fayrnesse,<br> <a name="an_1675"></a> And of thy tonge, the infynyt graciousnesse?<br> <a name="an_1676"></a> O, haddest thow in thy conquest ded ybe,<br> <a name="an_1677"></a> Ful mikel untrouthe hadde ther deyd with the!"<br> <a name="an_1678"></a> Wel can Ovyde hire letter in vers endyte,<br> <a name="an_1679"></a> Which were as now to long for me to wryte.<br> <span class="margnote"><font color="GREEN" size="-1"><a name="an_1680">1680</a></font></span> Now mot I seyn the exilynge of kynges<br> <a name="an_1681"></a> Of Rome, for here horible doinges,<br> <a name="an_1682"></a> And of the laste kyng Tarquinius,<br> <a name="an_1683"></a> As seyth Ovyde and Titus Lyvius.<br> <a name="an_1684"></a> But for that cause telle I nat this storye,<br> <a name="an_1685"></a> But for to preyse and drawe to memorye<br> <a name="an_1686"></a> The verray wif, the verray trewe Lucresse,<br> <a name="an_1687"></a> That for hyre wifhod and hire stedefastnesse<br> <a name="an_1688"></a> Nat only that these payens hire comende,<br> <a name="an_1689"></a> But he that cleped is in oure legende<br> <span class="margnote"><font color="GREEN" size="-1"><a name="an_1690">1690</a></font></span> The grete Austyn hath gret compassioun<br> <a name="an_1691"></a> Of this Lucresse, that starf at Rome toun;<br> <a name="an_1692"></a> And in what wise, I wol but shortly trete,<br> <a name="an_1693"></a> And of this thyng I touche but the grete.<br> <a name="an_1694"></a> Whan Ardea beseged was aboute<br> <a name="an_1695"></a> With Romeyns, that ful sterne were and stoute,<br> <a name="an_1696"></a> Ful longe lay the sege and lytel wroughten,<br> <a name="an_1697"></a> So that they were half idel, as hem thoughten;<br> <a name="an_1698"></a> And in his pley Tarquinius the yonge<br> <a name="an_1699"></a> Gan for to jape, for he was lyght of tonge,<br> <span class="margnote"><font color="GREEN" size="-1"><a name="an_1700">1700</a></font></span> And seyde that it was an ydel lyf;<br> <a name="an_1701"></a> No man dide there no more than his wif.<br> <a name="an_1702"></a> "And lat us speke of wyves, that is best;<br> <a name="an_1703"></a> Preyse every man his owene as hym lest,<br> <a name="an_1704"></a> And with oure speche lat us ese oure herte."<br> <a name="an_1705"></a> A knyght that highte Colatyn up sterte,<br> <a name="an_1706"></a> And seyde thus: "Nay, sire, it is no nede<br> <a name="an_1707"></a> To trowen on the word, but on the dede.<br> <a name="an_1708"></a> I have a wif," quod he, "that, as I trowe,<br> <a name="an_1709"></a> Is holden good of alle that evere hire knowe.<br> <span class="margnote"><font color="GREEN" size="-1"><a name="an_1710">1710</a></font></span> Go we to-nyght to Rome, and we shal se."<br> <a name="an_1711"></a> Tarquinius answerde, "That liketh me."<br> <a name="an_1712"></a> To Rome be they come, and faste hem dyghte<br> <a name="an_1713"></a> To Colatynes hous and doun they lyghte,<br> <a name="an_1714"></a> Tarquinius and ek this Colatyn.<br> <a name="an_1715"></a> The husbonde knew the estris wel and fyn,<br> <a name="an_1716"></a> And prively into the hous they gon,<br> <a name="an_1717"></a> Nor at the yate porter nas there non,<br> <a name="an_1718"></a> And at the chambre-dore they abyde.<br> <a name="an_1719"></a> This noble wif sat by hire beddes side<br> <span class="margnote"><font color="GREEN" size="-1"><a name="an_1720">1720</a></font></span> Dischevele, for no malyce she ne thoughte;<br> <a name="an_1721"></a> And softe wolle oure bok seyth that she wroughte<br> <a name="an_1722"></a> To kepen hire from slouthe and idelnesse;<br> <a name="an_1723"></a> And bad hire servaunts don hire besynesse,<br> <a name="an_1724"></a> And axeth hem, "What tydyngs heren ye?<br> <a name="an_1725"></a> How seyth men of the sege, how shal it be?<br> <a name="an_1726"></a> God wolde the walles were falle adoun!<br> <a name="an_1727"></a> Myn husbonde is to longe out of this toun,<br> <a name="an_1728"></a> For which the drede doth me so to smerte<br> <a name="an_1729"></a> That with a swerd it stingeth to myn herte<br> <span class="margnote"><font color="GREEN" size="-1"><a name="an_1730">1730</a></font></span> Whan I thynke on the sege or on that place.<br> <a name="an_1731"></a> God save my lord, I preye hym for his grace!"<br> <a name="an_1732"></a> And therwithal ful tenderly she wep,<br> <a name="an_1733"></a> And of hire werk she tok no more kep,<br> <a name="an_1734"></a> And mekely she let hyre eyen falle;<br> <a name="an_1735"></a> And thilke semblaunt sat hire wel withalle.<br> <a name="an_1736"></a> And eek hire teres, ful of honeste,<br> <a name="an_1737"></a> Embelished hire wifly chastite;<br> <a name="an_1738"></a> Hyre contenaunce is to hire herte dygne,<br> <a name="an_1739"></a> For they acorde bothe in dede and sygne.<br> <span class="margnote"><font color="GREEN" size="-1"><a name="an_1740">1740</a></font></span> And with that word hire husbonde Colatyn,<br> <a name="an_1741"></a> Or she of him was war, com stertynge in<br> <a name="an_1742"></a> And seyde, "Drede the nat, for I am here!"<br> <a name="an_1743"></a> And she anon up ros with blysful chere<br> <a name="an_1744"></a> And kiste hym, as of wives is the wone.<br> <a name="an_1745"></a> Tarquinius, this proude kynges sone,<br> <a name="an_1746"></a> Conceyved hath hire beaute and hyre cheere,<br> <a name="an_1747"></a> Hire yelwe her, hire shap, and hire manere,<br> <a name="an_1748"></a> Hire hew, hire wordes, that she hath compleyned<br> <a name="an_1749"></a> (And by no craft hire beaute nas nat feyned),<br> <span class="margnote"><font color="GREEN" size="-1"><a name="an_1750">1750</a></font></span> And caughte to this lady swich desyr<br> <a name="an_1751"></a> That in his herte brende as any fyr,<br> <a name="an_1752"></a> So wodly that his wit was al forgeten.<br> <a name="an_1753"></a> For wel thoghte he she wolde nat ben geten;<br> <a name="an_1754"></a> And ay the more that he was in dispayr,<br> <a name="an_1755"></a> The more he coveyteth and thoughte hire fayr.<br> <a name="an_1756"></a> His blynde lust was al his coveytynge.<br> <a name="an_1757"></a> A-morwe, whan the brid began to synge,<br> <a name="an_1758"></a> Unto the sege he cometh ful privily,<br> <a name="an_1759"></a> And by hymself he walketh soberly,<br> <span class="margnote"><font color="GREEN" size="-1"><a name="an_1760">1760</a></font></span> Th' ymage of hire recordynge alwey newe:<br> <a name="an_1761"></a> "Thus lay hire her, and thus fresh was hyre hewe;<br> <a name="an_1762"></a> Thus sat, thus spak, thus span; this was hire chere;<br> <a name="an_1763"></a> Thus fayr she was, and this was hire manere."<br> <a name="an_1764"></a> Al this conseit hys herte hath newe ytake.<br> <a name="an_1765"></a> And as the se, with tempest al toshake,<br> <a name="an_1766"></a> That after, whan the storm is al ago,<br> <a name="an_1767"></a> Yit wol the water quappe a day or two,<br> <a name="an_1768"></a> Ryght so, thogh that hire forme were absent,<br> <a name="an_1769"></a> The plesaunce of hire forme was present;<br> <span class="margnote"><font color="GREEN" size="-1"><a name="an_1770">1770</a></font></span> But natheles, nat plesaunce but delit,<br> <a name="an_1771"></a> Or an unrightful talent, with dispit --<br> <a name="an_1772"></a> "For, maugre hyre, she shal my leman be!<br> <a name="an_1773"></a> Hap helpeth hardy man alday," quod he;<br> <a name="an_1774"></a> "What ende that I make, it shal be so."<br> <a name="an_1775"></a> And girte hym with his swerd and gan to go,<br> <a name="an_1776"></a> And forth he rit til he to Rome is come,<br> <a name="an_1777"></a> And al alone his wey than hath he nome<br> <a name="an_1778"></a> Unto the hous of Colatyn ful ryght.<br> <a name="an_1779"></a> Doun was the sonne and day hath lost his lyght;<br> <span class="margnote"><font color="GREEN" size="-1"><a name="an_1780">1780</a></font></span> And in he cometh into a prive halke,<br> <a name="an_1781"></a> And in the nyght ful thefly gan he stalke,<br> <a name="an_1782"></a> Whan every wight was to his reste brought,<br> <a name="an_1783"></a> Ne no wight hadde of tresoun swich a thought.<br> <a name="an_1784"></a> Were it by wyndow or by other gyn,<br> <a name="an_1785"></a> With swerd ydrawe shortly he com in<br> <a name="an_1786"></a> There as she lay, this noble wif Lucresse.<br> <a name="an_1787"></a> And as she wok, hire bed she felte presse.<br> <a name="an_1788"></a> "What beste is that," quod she, "that weyeth thus?"<br> <a name="an_1789"></a> "I am the kynges sone, Tarquinius,"<br> <span class="margnote"><font color="GREEN" size="-1"><a name="an_1790">1790</a></font></span> Quod he, "but, and thow crye or noyse make,<br> <a name="an_1791"></a> Or if there any creature awake,<br> <a name="an_1792"></a> By thilke God that formed man alyve,<br> <a name="an_1793"></a> This swerd thourghout thyn herte shal I ryve."<br> <a name="an_1794"></a> And therwithal unto hire throte he sterte,<br> <a name="an_1795"></a> And sette the poynt al sharp upon hire herte.<br> <a name="an_1796"></a> No word she spak, she hath no myght therto.<br> <a name="an_1797"></a> What shal she seyn? Hire wit is al ago.<br> <a name="an_1798"></a> Ryght as a wolf that fynt a lomb alone,<br> <a name="an_1799"></a> To whom shal she compleyne or make mone?<br> <span class="margnote"><font color="GREEN" size="-1"><a name="an_1800">1800</a></font></span> What, shal she fyghte with an hardy knyght?<br> <a name="an_1801"></a> Wel wot men that a woman hath no myght.<br> <a name="an_1802"></a> What, shal she crye, or how shal she asterte<br> <a name="an_1803"></a> That hath hire by the throte with swerd at herte?<br> <a name="an_1804"></a> She axeth grace, and seyth al that she can.<br> <a name="an_1805"></a> "Ne wilt thow nat," quod he, this crewel man,<br> <a name="an_1806"></a> "As wisly Jupiter my soule save,<br> <a name="an_1807"></a> As I shal in the stable slen thy knave,<br> <a name="an_1808"></a> And ley hym in thy bed, and loude crye<br> <a name="an_1809"></a> That I the fynde in swich avouterye.<br> <span class="margnote"><font color="GREEN" size="-1"><a name="an_1810">1810</a></font></span> And thus thow shalt be ded and also lese<br> <a name="an_1811"></a> Thy name, for thow shalt non other chese."<br> <a name="an_1812"></a> These Romeyns wyves lovede so here name<br> <a name="an_1813"></a> At thilke tyme, and dredde so the shame,<br> <a name="an_1814"></a> That, what for fer of sclaunder and drede of deth,<br> <a name="an_1815"></a> She loste bothe at ones wit and breth,<br> <a name="an_1816"></a> And in a swogh she lay, and wex so ded<br> <a name="an_1817"></a> Men myghte smyten of hire arm or hed;<br> <a name="an_1818"></a> She feleth no thyng, neyther foul ne fayr.<br> <a name="an_1819"></a> Tarquinius, that art a kynges eyr,<br> <span class="margnote"><font color="GREEN" size="-1"><a name="an_1820">1820</a></font></span> And sholdest, as by lynage and by ryght,<br> <a name="an_1821"></a> Don as a lord and as a verray knyght,<br> <a name="an_1822"></a> Whi hastow don dispit to chivalrye?<br> <a name="an_1823"></a> Whi hastow don this lady vilanye?<br> <a name="an_1824"></a> Allas, of the this was a vileyns dede!<br> <a name="an_1825"></a> But now to purpos; in the story I rede,<br> <a name="an_1826"></a> Whan he was gon and this myschaunce is falle,<br> <a name="an_1827"></a> This lady sente after hire frendes alle,<br> <a name="an_1828"></a> Fader, moder, husbonde, alle yfeere;<br> <a name="an_1829"></a> And al dischevele, with hire heres cleere,<br> <span class="margnote"><font color="GREEN" size="-1"><a name="an_1830">1830</a></font></span> In habit swich as women used tho<br> <a name="an_1831"></a> Unto the buryinge of hire frendes go,<br> <a name="an_1832"></a> She sit in halle with a sorweful sighte.<br> <a name="an_1833"></a> Hyre frendes axen what hire eylen myghte,<br> <a name="an_1834"></a> And who was ded; and she sit ay wepynge;<br> <a name="an_1835"></a> A word, for shame, forth ne myght she brynge,<br> <a name="an_1836"></a> Ne upon hem she durste nat beholde.<br> <a name="an_1837"></a> But atte last of Tarquyny she hem tolde<br> <a name="an_1838"></a> This rewful cas and al thys thing horryble.<br> <a name="an_1839"></a> The woo to tellen were an impossible,<br> <span class="margnote"><font color="GREEN" size="-1"><a name="an_1840">1840</a></font></span> That she and al hir frendes made attones.<br> <a name="an_1841"></a> Al hadde folkes hertes ben of stones,<br> <a name="an_1842"></a> Hyt myght have maked hem upon hir rewe,<br> <a name="an_1843"></a> Hir herte was so wyfly and so trewe.<br> <a name="an_1844"></a> She sayde that, for hir gylt ne for hir blame,<br> <a name="an_1845"></a> Hir husbonde shulde nat have the foule name,<br> <a name="an_1846"></a> That wolde she nat suffre by no wey.<br> <a name="an_1847"></a> And they answerden alle, upon hir fey,<br> <a name="an_1848"></a> That they forgave yt hyr, for yt was ryght;<br> <a name="an_1849"></a> It was no gilt, it lay not in hir myght;<br> <span class="margnote"><font color="GREEN" size="-1"><a name="an_1850">1850</a></font></span> And seyden hir ensamples many oon.<br> <a name="an_1851"></a> But al for noght; for thus she seyde anoon:<br> <a name="an_1852"></a> "Be as be may," quod she, "of forgyvyng,<br> <a name="an_1853"></a> I wol not have noo forgyft for nothing."<br> <a name="an_1854"></a> But pryvely she kaughte forth a knyf,<br> <a name="an_1855"></a> And therwithal she rafte hirself hir lyf;<br> <a name="an_1856"></a> And as she fel adoun, she kaste hir lok,<br> <a name="an_1857"></a> And of hir clothes yet she hede tok.<br> <a name="an_1858"></a> For in hir fallynge yet she had a care,<br> <a name="an_1859"></a> Lest that hir fet or suche thyng lay bare;<br> <span class="margnote"><font color="GREEN" size="-1"><a name="an_1860">1860</a></font></span> So wel she loved clennesse and eke trouthe.<br> <a name="an_1861"></a> Of hir had al the toun of Rome routhe,<br> <a name="an_1862"></a> And Brutus by hir chaste blood hath swore<br> <a name="an_1863"></a> That Tarquyn shulde ybanysshed be therfore,<br> <a name="an_1864"></a> And al hys kyn; and let the peple calle,<br> <a name="an_1865"></a> And openly the tale he tolde hem alle,<br> <a name="an_1866"></a> And openly let cary her on a bere<br> <a name="an_1867"></a> Thurgh al the toun, that men may see and here<br> <a name="an_1868"></a> The horryble dede of hir oppressyoun,<br> <a name="an_1869"></a> Ne never was ther kyng in Rome toun<br> <span class="margnote"><font color="GREEN" size="-1"><a name="an_1870">1870</a></font></span> Syn thilke day; and she was holden there<br> <a name="an_1871"></a> A seynt, and ever hir day yhalwed dere<br> <a name="an_1872"></a> As in hir lawe; and thus endeth Lucresse,<br> <a name="an_1873"></a> The noble wyf, as Tytus bereth witnesse.<br> <a name="an_1874"></a> I telle hyt for she was of love so trewe,<br> <a name="an_1875"></a> Ne in hir wille she chaunged for no newe;<br> <a name="an_1876"></a> And for the stable herte, sadde and kynde,<br> <a name="an_1877"></a> That in these wymmen men may alday fynde.<br> <a name="an_1878"></a> Ther as they kaste hir herte, there it dwelleth.<br> <a name="an_1879"></a> For wel I wot that Crist himselve telleth<br> <span class="margnote"><font color="GREEN" size="-1"><a name="an_1880">1880</a></font></span> That in Israel, as wyd as is the lond,<br> <a name="an_1881"></a> That so gret feyth in al that he ne fond<br> <a name="an_1882"></a> As in a woman; and this is no lye.<br> <a name="an_1883"></a> And as of men, loke ye which tirannye<br> <a name="an_1884"></a> They doon alday; assay hem whoso lyste,<br> <a name="an_1885"></a> The trewest ys ful brotel for to triste.<br> <a name="an_1886"></a> Juge infernal, Mynos, of Crete kyng,<br> <a name="an_1887"></a> Now cometh thy lot, now comestow on the ryng.<br> <a name="an_1888"></a> Nat for thy sake oonly write I this storye,<br> <a name="an_1889"></a> But for to clepe ageyn unto memorye<br> <span class="margnote"><font color="GREEN" size="-1"><a name="an_1890">1890</a></font></span> Of Theseus the grete untrouthe of love;<br> <a name="an_1891"></a> For which the goddes of the heven above<br> <a name="an_1892"></a> Ben wrothe, and wreche han take for thy synne.<br> <a name="an_1893"></a> Be red for shame! Now I thy lyf begynne.<br> <a name="an_1894"></a> Mynos, that was the myghty kyng of Crete,<br> <a name="an_1895"></a> That hadde an hundred citees stronge and grete,<br> <a name="an_1896"></a> To scole hath sent hys sone Androgeus,<br> <a name="an_1897"></a> To Athenes; of the which hyt happed thus,<br> <a name="an_1898"></a> That he was slayn, lernynge philosophie,<br> <a name="an_1899"></a> Ryght in that citee, nat but for envye.<br> <span class="margnote"><font color="GREEN" size="-1"><a name="an_1900">1900</a></font></span> The grete Mynos, of the which I speke,<br> <a name="an_1901"></a> Hys sones deth ys come for to wreke.<br> <a name="an_1902"></a> Alcathoe he besegeth harde and longe;<br> <a name="an_1903"></a> But natheles, the walles be so stronge,<br> <a name="an_1904"></a> And Nysus, that was kyng of that citee,<br> <a name="an_1905"></a> So chevalrous, that lytel dredeth he;<br> <a name="an_1906"></a> Of Mynos or hys ost tok he no cure,<br> <a name="an_1907"></a> Til on a day befel an aventure,<br> <a name="an_1908"></a> That Nysus doughter stod upon the wal,<br> <a name="an_1909"></a> And of the sege saw the maner al.<br> <span class="margnote"><font color="GREEN" size="-1"><a name="an_1910">1910</a></font></span> So happed it that at a scarmishyng<br> <a name="an_1911"></a> She caste hire herte upon Mynos the kyng,<br> <a name="an_1912"></a> For his beaute and for his chyvalrye,<br> <a name="an_1913"></a> So sore that she wende for to dye.<br> <a name="an_1914"></a> And, shortly of this proces for to pace,<br> <a name="an_1915"></a> She made Mynos wynnen thilke place,<br> <a name="an_1916"></a> So that the cite was al at his wille,<br> <a name="an_1917"></a> To saven whom hym leste or elles spille.<br> <a name="an_1918"></a> But wikkedly he quitte hire kyndenesse,<br> <a name="an_1919"></a> And let hire drenche in sorwe and distresse,<br> <span class="margnote"><font color="GREEN" size="-1"><a name="an_1920">1920</a></font></span> Nere that the goddes hadde of hire pite;<br> <a name="an_1921"></a> But that tale were to long as now for me.<br> <a name="an_1922"></a> Athenes wan thys kyng Mynos also,<br> <a name="an_1923"></a> As Alcathoe, and other tounes mo.<br> <a name="an_1924"></a> And this th' effect, that Mynos hath so driven<br> <a name="an_1925"></a> Hem of Athenes that they mote hym yiven<br> <a name="an_1926"></a> From yer to yer hire owene children dere<br> <a name="an_1927"></a> For to be slayne right as ye shal here.<br> <a name="an_1928"></a> This Mynos hadde a monstre, a wiked best,<br> <a name="an_1929"></a> That was so crewel that, withoute arest,<br> <span class="margnote"><font color="GREEN" size="-1"><a name="an_1930">1930</a></font></span> Whan that a man was brought in his presence,<br> <a name="an_1931"></a> He wolde hym ete; ther helpeth no defence.<br> <a name="an_1932"></a> And every thridde yeer, withouten doute,<br> <a name="an_1933"></a> They caste lot, and as it com aboute<br> <a name="an_1934"></a> On riche, on pore, he moste his sone take,<br> <a name="an_1935"></a> And of his child he moste present make<br> <a name="an_1936"></a> Unto Minos, to save hym or to spylle,<br> <a name="an_1937"></a> Or lete his best devoure hym at his wille.<br> <a name="an_1938"></a> And this hath Mynos don, ryght in dispit;<br> <a name="an_1939"></a> To wreke his sone was set al his delyt,<br> <span class="margnote"><font color="GREEN" size="-1"><a name="an_1940">1940</a></font></span> And maken hem of Athenes his thral<br> <a name="an_1941"></a> From yer to yer, whil that he liven shal;<br> <a name="an_1942"></a> And hom he sayleth whan this toun is wonne.<br> <a name="an_1943"></a> This wiked custom is so longe yronne,<br> <a name="an_1944"></a> Til that of Athenes kyng Egeus<br> <a name="an_1945"></a> Mot senden his owene sone, Theseus,<br> <a name="an_1946"></a> Sith that the lot is fallen hym upon,<br> <a name="an_1947"></a> To ben devoured, for grace is there non.<br> <a name="an_1948"></a> And forth is lad this woful yonge knyght<br> <a name="an_1949"></a> Unto the court of kyng Mynos ful ryght,<br> <span class="margnote"><font color="GREEN" size="-1"><a name="an_1950">1950</a></font></span> And into a prysoun, fetered, cast is he<br> <a name="an_1951"></a> Tyl thilke tyme he sholde freten be.<br> <a name="an_1952"></a> Wel maystow wepe, O woful Theseus,<br> <a name="an_1953"></a> That art a kynges sone, and dampned thus.<br> <a name="an_1954"></a> Me thynketh this, that thow were depe yholde<br> <a name="an_1955"></a> To whom that savede thee from cares colde!<br> <a name="an_1956"></a> And if now any woman helpe the,<br> <a name="an_1957"></a> Wel oughtestow hire servaunt for to be,<br> <a name="an_1958"></a> And ben hire trewe lovere yer be yere!<br> <a name="an_1959"></a> But now to come ageyn to my matere.<br> <span class="margnote"><font color="GREEN" size="-1"><a name="an_1960">1960</a></font></span> The tour there as this Theseus is throwe<br> <a name="an_1961"></a> Doun in the botom derk and wonder lowe,<br> <a name="an_1962"></a> Was joynynge in the wal to a foreyne;<br> <a name="an_1963"></a> And it was longynge to the doughtren tweyne<br> <a name="an_1964"></a> Of Mynos, that in hire chaumbers grete<br> <a name="an_1965"></a> Dwellten above, toward the mayster-strete<br> <a name="an_1966"></a> Of Athenes, in joye and in solas.<br> <a name="an_1967"></a> Noot I not how, it happede par cas,<br> <a name="an_1968"></a> As Theseus compleynede hym by nyghte,<br> <a name="an_1969"></a> The kynges doughter, Adryane that highte,<br> <span class="margnote"><font color="GREEN" size="-1"><a name="an_1970">1970</a></font></span> And ek hire syster Phedra, herden al<br> <a name="an_1971"></a> His compleynynge as they stode on the wal<br> <a name="an_1972"></a> And lokeden upon the bryghte mone.<br> <a name="an_1973"></a> Hem leste nat to go to bedde so sone;<br> <a name="an_1974"></a> And of his wo they hadde compassioun.<br> <a name="an_1975"></a> A kynges sone to ben in swich prysoun,<br> <a name="an_1976"></a> And ben devoured, thoughte hem gret pite.<br> <a name="an_1977"></a> This Adryane spak to hire syster fre,<br> <a name="an_1978"></a> And seyde, "Phedra, leve syster dere,<br> <a name="an_1979"></a> This woful lordes sone may ye nat here,<br> <span class="margnote"><font color="GREEN" size="-1"><a name="an_1980">1980</a></font></span> How pitously compleyneth he his kyn,<br> <a name="an_1981"></a> And ek his povre estat that he is in,<br> <a name="an_1982"></a> And gilteles? Now, certes, it is routhe!<br> <a name="an_1983"></a> And if ye wol assenten, by my trouthe,<br> <a name="an_1984"></a> He shal ben holpen, how so that we do."<br> <a name="an_1985"></a> Phedra answerde, "Ywis, me is as wo<br> <a name="an_1986"></a> For hym as evere I was for any man;<br> <a name="an_1987"></a> And, to his help, the beste red I can<br> <a name="an_1988"></a> Is that we do the gayler prively<br> <a name="an_1989"></a> To come and speke with us hastily,<br> <span class="margnote"><font color="GREEN" size="-1"><a name="an_1990">1990</a></font></span> And don this woful man with hym to come.<br> <a name="an_1991"></a> For if he may this monstre overcome,<br> <a name="an_1992"></a> Thanne were he quyt; ther is non other bote.<br> <a name="an_1993"></a> Lat us wel taste hym at his herte-rote,<br> <a name="an_1994"></a> That if so be that he a wepen have,<br> <a name="an_1995"></a> Wher that he dar, his lyf to kepe and save,<br> <a name="an_1996"></a> Fyghten with the fend, and hym defende.<br> <a name="an_1997"></a> For in the prysoun ther he shal descende,<br> <a name="an_1998"></a> Ye wote wel that the beste is in a place<br> <a name="an_1999"></a> That nys nat derk, and hath roum eek and space<br> <span class="margnote"><font color="GREEN" size="-1"><a name="an_2000">2000</a></font></span> To welde an ax, or swerd, or staf, or knyf;<br> <a name="an_2001"></a> So that, me thynketh, he shulde save his lyf.<br> <a name="an_2002"></a> If that he be a man, he shal do so.<br> <a name="an_2003"></a> And we shul make hym balles ek also<br> <a name="an_2004"></a> Of wex and tow, that whan he gapeth faste,<br> <a name="an_2005"></a> Into the bestes throte he shal hem caste<br> <a name="an_2006"></a> To slake his hunger and encombre his teth;<br> <a name="an_2007"></a> And right anon, whan that Theseus seth<br> <a name="an_2008"></a> The beste achoked, he shal on hym lepe<br> <a name="an_2009"></a> To slen hym or they comen more to-hepe.<br> <span class="margnote"><font color="GREEN" size="-1"><a name="an_2010">2010</a></font></span> This wepen shal the gayler, or that tyde,<br> <a name="an_2011"></a> Ful prively withinne the prysoun hyde;<br> <a name="an_2012"></a> And for the hous is krynkeled to and fro,<br> <a name="an_2013"></a> And hath so queynte weyes for to go --<br> <a name="an_2014"></a> For it is shapen as the mase is wrought --<br> <a name="an_2015"></a> Therto have I a remedye in my thought,<br> <a name="an_2016"></a> That, by a clewe of twyn, as he hath gon,<br> <a name="an_2017"></a> The same weye he may returne anon,<br> <a name="an_2018"></a> Folwynge alwey the thred as he hath come.<br> <a name="an_2019"></a> And whan that he this beste hath overcome,<br> <span class="margnote"><font color="GREEN" size="-1"><a name="an_2020">2020</a></font></span> Thanne may he flen awey out of this drede,<br> <a name="an_2021"></a> And ek the gayler may he with hym lede,<br> <a name="an_2022"></a> And hym avaunce at hom in his cuntre,<br> <a name="an_2023"></a> Syn that so gret a lordes sone is he.<br> <a name="an_2024"></a> This is my red, if that he dar it take."<br> <a name="an_2025"></a> What sholde I lenger sarmoun of it make?<br> <a name="an_2026"></a> This gayler cometh, and with hym Theseus.<br> <a name="an_2027"></a> Whan these thynges ben acorded thus,<br> <a name="an_2028"></a> Adoun sit Theseus upon his kne --<br> <a name="an_2029"></a> "The ryghte lady of my lyf," quod he,<br> <span class="margnote"><font color="GREEN" size="-1"><a name="an_2030">2030</a></font></span> "I, sorweful man, ydampned to the deth,<br> <a name="an_2031"></a> Fro yow, whil that me lasteth lyf or breth,<br> <a name="an_2032"></a> I wol nat twynne, after this aventure,<br> <a name="an_2033"></a> But in youre servise thus I wol endure,<br> <a name="an_2034"></a> That, as a wreche unknowe, I wol yow serve<br> <a name="an_2035"></a> For everemo, til that myn herte sterve.<br> <a name="an_2036"></a> Forsake I wol at hom myn herytage,<br> <a name="an_2037"></a> And, as I seyde, ben of youre court a page,<br> <a name="an_2038"></a> If that ye vouche-sauf that in this place<br> <a name="an_2039"></a> Ye graunte me to han so gret a grace<br> <span class="margnote"><font color="GREEN" size="-1"><a name="an_2040">2040</a></font></span> That I may han nat but my mete and drynke.<br> <a name="an_2041"></a> And for my sustenaunce yit wol I swynke,<br> <a name="an_2042"></a> Ryght as yow leste, that Mynos ne no wight --<br> <a name="an_2043"></a> Syn that he saw me nevere with eyen syght --<br> <a name="an_2044"></a> Ne no man elles, shal me conne espye;<br> <a name="an_2045"></a> So slyly and so wel I shal me gye,<br> <a name="an_2046"></a> And me so wel disfigure and so lowe,<br> <a name="an_2047"></a> That in this world ther shal no man me knowe,<br> <a name="an_2048"></a> To han my lyf, and for to han presence<br> <a name="an_2049"></a> Of yow, that don to me this excellence.<br> <span class="margnote"><font color="GREEN" size="-1"><a name="an_2050">2050</a></font></span> And to my fader shal I sende here<br> <a name="an_2051"></a> This worthy man that is now youre gaylere,<br> <a name="an_2052"></a> And hym so gwerdone that he shal wel be<br> <a name="an_2053"></a> Oon of the gretteste men of my cuntre.<br> <a name="an_2054"></a> And if I durste seyn, my lady bryght,<br> <a name="an_2055"></a> I am a kynges sone and ek a knyght.<br> <a name="an_2056"></a> As wolde God, if that it myghte be<br> <a name="an_2057"></a> Ye weren in my cuntre, alle thre,<br> <a name="an_2058"></a> And I with yow to bere yow compaignye,<br> <a name="an_2059"></a> Thanne shulde ye se if that I therof lye.<br> <span class="margnote"><font color="GREEN" size="-1"><a name="an_2060">2060</a></font></span> And if I profre yow in low manere<br> <a name="an_2061"></a> To ben youre page and serven yow ryght here,<br> <a name="an_2062"></a> But I yow serve as lowly in that place,<br> <a name="an_2063"></a> I preye to Mars to yeve me swich a grace<br> <a name="an_2064"></a> That shames deth on me ther mote falle,<br> <a name="an_2065"></a> And deth and poverte to my frendes alle;<br> <a name="an_2066"></a> And that my spirit by nyghte mote go,<br> <a name="an_2067"></a> After my deth, and walke to and fro,<br> <a name="an_2068"></a> That I mote of traytour have a name,<br> <a name="an_2069"></a> For which my spirit go, to do me shame!<br> <span class="margnote"><font color="GREEN" size="-1"><a name="an_2070">2070</a></font></span> And if I evere cleyme other degre,<br> <a name="an_2071"></a> But if ye vouche-sauf to yeve it me,<br> <a name="an_2072"></a> As I have seyd, of shames deth I deye!<br> <a name="an_2073"></a> And mercy, lady! I can nat elles seye."<br> <a name="an_2074"></a> A semely knyght was Theseus to se,<br> <a name="an_2075"></a> And yong, but of a twenty yer and thre.<br> <a name="an_2076"></a> But whoso hadde seyn his contenaunce,<br> <a name="an_2077"></a> He wolde have wept for routhe of his penaunce;<br> <a name="an_2078"></a> For which this Adryane in this manere<br> <a name="an_2079"></a> Answerde hym to his profre and to his chere:<br> <span class="margnote"><font color="GREEN" size="-1"><a name="an_2080">2080</a></font></span> "A kynges sone, and ek a knyght," quod she,<br> <a name="an_2081"></a> "To ben my servaunt in so low degre,<br> <a name="an_2082"></a> God shilde it, for the shame of wemen alle,<br> <a name="an_2083"></a> And lene me nevere swich a cas befalle!<br> <a name="an_2084"></a> But sende yow grace of herte and sleyghte also,<br> <a name="an_2085"></a> Yow to defende and knyghtly slen youre fo,<br> <a name="an_2086"></a> And leve hereafter that I may yow fynde<br> <a name="an_2087"></a> To me and to my syster here so kynde,<br> <a name="an_2088"></a> That I repente nat to yeve yow lyf!<br> <a name="an_2089"></a> Yit were it betere that I were youre wyf,<br> <span class="margnote"><font color="GREEN" size="-1"><a name="an_2090">2090</a></font></span> Syn that ye ben as gentil born as I,<br> <a name="an_2091"></a> And have a reaume, nat but faste by,<br> <a name="an_2092"></a> Than that I suffered, gilteles, yow sterve,<br> <a name="an_2093"></a> Or that I let yow as a page serve.<br> <a name="an_2094"></a> It nys no profre as unto youre kynrede;<br> <a name="an_2095"></a> But what is that that man nyl don for drede?<br> <a name="an_2096"></a> And to my syster, syn that it is so<br> <a name="an_2097"></a> That she mot gon with me, if that I go,<br> <a name="an_2098"></a> Or elles suffre deth as wel as I,<br> <a name="an_2099"></a> That ye unto youre sone as trewely<br> <span class="margnote"><font color="GREEN" size="-1"><a name="an_2100">2100</a></font></span> Don hire ben wedded at youre hom-comyng.<br> <a name="an_2101"></a> This is the final ende of al this thyng;<br> <a name="an_2102"></a> Ye swere it here, upon al that may be sworn."<br> <a name="an_2103"></a> "Ye, lady myn," quod he, "or ellis torn<br> <a name="an_2104"></a> Mote I be with the Mynotaur to-morwe!<br> <a name="an_2105"></a> And haveth hereof myn herte blod to borwe,<br> <a name="an_2106"></a> If that ye wole; if I hadde knyf or spere,<br> <a name="an_2107"></a> I wolde it laten out, and theron swere,<br> <a name="an_2108"></a> For thanne at erst I wot ye wole me leve.<br> <a name="an_2109"></a> By Mars, that is the chef of my beleve,<br> <span class="margnote"><font color="GREEN" size="-1"><a name="an_2110">2110</a></font></span> So that I myghte liven and nat fayle<br> <a name="an_2111"></a> To-morwe for t' acheve my batayle,<br> <a name="an_2112"></a> I wolde nevere from this place fle,<br> <a name="an_2113"></a> Til that ye shulde the verray preve se.<br> <a name="an_2114"></a> For now, if that the sothe I shal yow say,<br> <a name="an_2115"></a> I have yloved yow ful many a day,<br> <a name="an_2116"></a> Thogh ye ne wiste it nat, in my cuntre,<br> <a name="an_2117"></a> And aldermost desired yow to se<br> <a name="an_2118"></a> Of any erthly livynge creature.<br> <a name="an_2119"></a> Upon my trouthe I swere and yow assure,<br> <span class="margnote"><font color="GREEN" size="-1"><a name="an_2120">2120</a></font></span> This sevene yer I have youre servaunt be.<br> <a name="an_2121"></a> Now have I yow, and also have ye me,<br> <a name="an_2122"></a> My dere herte, of Athenes duchesse!"<br> <a name="an_2123"></a> This lady smyleth at his stedefastnesse,<br> <a name="an_2124"></a> And at his hertely wordes and his chere,<br> <a name="an_2125"></a> And to hyre sister seyde in this manere,<br> <a name="an_2126"></a> Al softely: "Now, syster myn," quod she,<br> <a name="an_2127"></a> "Now be we duchesses, bothe I and ye,<br> <a name="an_2128"></a> And sekered to the regals of Athenes,<br> <a name="an_2129"></a> And bothe hereafter likly to ben quenes;<br> <span class="margnote"><font color="GREEN" size="-1"><a name="an_2130">2130</a></font></span> And saved from his deth a kynges sone,<br> <a name="an_2131"></a> As evere of gentil women is the wone<br> <a name="an_2132"></a> To save a gentyl man, emforth hire myght,<br> <a name="an_2133"></a> In honest cause, and namely in his ryght.<br> <a name="an_2134"></a> Me thynketh no wight oughte us herof blame,<br> <a name="an_2135"></a> Ne beren us therfore an evil name."<br> <a name="an_2136"></a> And shortly of this mater for to make,<br> <a name="an_2137"></a> This Theseus of hire hath leve take,<br> <a name="an_2138"></a> And every poynt was performed in dede<br> <a name="an_2139"></a> As ye han in this covenaunt herd me rede.<br> <span class="margnote"><font color="GREEN" size="-1"><a name="an_2140">2140</a></font></span> His wepne, his clewe, his thyng, that I have sayd,<br> <a name="an_2141"></a> Was by the gayler in the hous yleyd,<br> <a name="an_2142"></a> Ther as the Mynotaur hath his dwellynge,<br> <a name="an_2143"></a> Ryght faste by the dore, at his entrynge.<br> <a name="an_2144"></a> And Theseus is lad unto his deth,<br> <a name="an_2145"></a> And forth unto this Mynotaur he geth,<br> <a name="an_2146"></a> And by the techynge of this Adryane<br> <a name="an_2147"></a> He overcom this beste and was his bane;<br> <a name="an_2148"></a> And out he cometh by the clewe agayn<br> <a name="an_2149"></a> Ful prively, whan he this beste hath slayn;<br> <span class="margnote"><font color="GREEN" size="-1"><a name="an_2150">2150</a></font></span> And by the gayler geten hath a barge,<br> <a name="an_2151"></a> And of his wyves tresor gan it charge,<br> <a name="an_2152"></a> And tok his wif, and ek hire sister fre,<br> <a name="an_2153"></a> And ek the gayler, and with hem alle thre<br> <a name="an_2154"></a> Is stole awey out of the lond by nyghte,<br> <a name="an_2155"></a> And to the contre of Ennopye hym dyghte<br> <a name="an_2156"></a> There as he hadde a frend of his knowynge.<br> <a name="an_2157"></a> There feste they, there daunce they and synge;<br> <a name="an_2158"></a> And in his armes hath this Adryane,<br> <a name="an_2159"></a> That of the beste hath kept hym from his bane;<br> <span class="margnote"><font color="GREEN" size="-1"><a name="an_2160">2160</a></font></span> And gat hym there a newe barge anon,<br> <a name="an_2161"></a> And of his contre-folk a ful gret won,<br> <a name="an_2162"></a> And taketh his leve, and homward sayleth he.<br> <a name="an_2163"></a> And in an yle amyd the wilde se,<br> <a name="an_2164"></a> Ther as there dwelled creature non<br> <a name="an_2165"></a> Save wilde bestes, and that ful many oon,<br> <a name="an_2166"></a> He made his ship a-londe for to sette;<br> <a name="an_2167"></a> And in that yle half a day he lette,<br> <a name="an_2168"></a> And seyde that on the lond he moste hym reste.<br> <a name="an_2169"></a> His maryners han don ryght as hym leste;<br> <span class="margnote"><font color="GREEN" size="-1"><a name="an_2170">2170</a></font></span> And, for to tellen shortly in this cas,<br> <a name="an_2171"></a> Whan Adryane his wif aslepe was,<br> <a name="an_2172"></a> For that hire syster fayrer was than she,<br> <a name="an_2173"></a> He taketh hire in his hond and forth goth he<br> <a name="an_2174"></a> To shipe, and as a traytour stal his wey,<br> <a name="an_2175"></a> Whil that this Adryane aslepe lay,<br> <a name="an_2176"></a> And to his contre-ward he sayleth blyve --<br> <a name="an_2177"></a> A twenty devel-wey the wynd hym dryve! --<br> <a name="an_2178"></a> And fond his fader drenched in the se.<br> <a name="an_2179"></a> Me lest no more to speke of hym, parde.<br> <span class="margnote"><font color="GREEN" size="-1"><a name="an_2180">2180</a></font></span> These false lovers, poysoun be here bane!<br> <a name="an_2181"></a> But I wol turne ageyn to Adryane,<br> <a name="an_2182"></a> That is with slep for werynesse atake.<br> <a name="an_2183"></a> Ful sorwefully hire herte may awake.<br> <a name="an_2184"></a> Allas, for thee myn herte hath now pite!<br> <a name="an_2185"></a> Ryght in the dawenyng awaketh she,<br> <a name="an_2186"></a> And gropeth in the bed, and fond ryght nought.<br> <a name="an_2187"></a> "Allas," quod she, "that evere I was wrought!<br> <a name="an_2188"></a> I am betrayed!" and hire her torente,<br> <a name="an_2189"></a> And to the stronde barefot faste she wente,<br> <span class="margnote"><font color="GREEN" size="-1"><a name="an_2190">2190</a></font></span> And cryed, "Theseus, myn herte swete!<br> <a name="an_2191"></a> Where be ye, that I may nat with yow mete,<br> <a name="an_2192"></a> And myghte thus with bestes ben yslayn?"<br> <a name="an_2193"></a> The holwe rokkes answerde hire agayn.<br> <a name="an_2194"></a> No man she saw, and yit shyned the mone,<br> <a name="an_2195"></a> And hye upon a rokke she wente sone,<br> <a name="an_2196"></a> And saw his barge saylynge in the se.<br> <a name="an_2197"></a> Cold wex hire herte, and ryght thus seyde she:<br> <a name="an_2198"></a> "Meker than ye fynde I the bestes wilde!"<br> <a name="an_2199"></a> Hadde he nat synne that hire thus begylde?<br> <span class="margnote"><font color="GREEN" size="-1"><a name="an_2200">2200</a></font></span> She cryed, "O turn ageyn, for routhe and synne!<br> <a name="an_2201"></a> Thy barge hath nat al his meyne inne!"<br> <a name="an_2202"></a> Hire coverchef on a pole up steked she,<br> <a name="an_2203"></a> Ascaunce that he shulde it wel yse,<br> <a name="an_2204"></a> And hym remembre that she was behynde,<br> <a name="an_2205"></a> And turne ageyn, and on the stronde hire fynde.<br> <a name="an_2206"></a> But al for nought; his wey he is ygon.<br> <a name="an_2207"></a> Adoun she fyl aswoune upon a ston;<br> <a name="an_2208"></a> And up she rist, and kyssed, in al hire care,<br> <a name="an_2209"></a> The steppes of his fet ther he hath fare,<br> <span class="margnote"><font color="GREEN" size="-1"><a name="an_2210">2210</a></font></span> And to hire bed ryght thus she speketh tho:<br> <a name="an_2211"></a> "Thow bed," quod she, "that hast receyved two,<br> <a name="an_2212"></a> Thow shalt answere of two, and nat of oon!<br> <a name="an_2213"></a> Where is thy gretter part awey ygon?<br> <a name="an_2214"></a> Allas! Where shal I, wreche wight, become?<br> <a name="an_2215"></a> For thogh so be that ship or boot here come,<br> <a name="an_2216"></a> Hom to my contre dar I nat for drede.<br> <a name="an_2217"></a> I can myselven in this cas nat rede."<br> <a name="an_2218"></a> What shulde I more telle hire compleynyng?<br> <a name="an_2219"></a> It is so long, it were an hevy thyng.<br> <span class="margnote"><font color="GREEN" size="-1"><a name="an_2220">2220</a></font></span> In hire Epistel Naso telleth al;<br> <a name="an_2221"></a> But shortly to the ende I telle shal.<br> <a name="an_2222"></a> The goddes han hire holpen for pite,<br> <a name="an_2223"></a> And in the signe of Taurus men may se<br> <a name="an_2224"></a> The stones of hire corone shyne clere.<br> <a name="an_2225"></a> I wol no more speke of this mateere;<br> <a name="an_2226"></a> But thus this false lovere can begyle<br> <a name="an_2227"></a> His trewe love, the devel quyte hym his while!<br> <a name="an_2228"></a> Thow yevere of the formes, that hast wrought<br> <a name="an_2229"></a> This fayre world and bar it in thy thought<br> <span class="margnote"><font color="GREEN" size="-1"><a name="an_2230">2230</a></font></span> Eternaly er thow thy werk began,<br> <a name="an_2231"></a> Why madest thow, unto the slaunder of man,<br> <a name="an_2232"></a> Or, al be that it was nat thy doing,<br> <a name="an_2233"></a> As for that fyn, to make swich a thyng,<br> <a name="an_2234"></a> Whi sufferest thow that Tereus was bore,<br> <a name="an_2235"></a> That is in love so fals and so forswore,<br> <a name="an_2236"></a> That fro this world up to the firste hevene<br> <a name="an_2237"></a> Corrumpeth whan that folk his name nevene?<br> <a name="an_2238"></a> And, as to me, so grisely was his dede<br> <a name="an_2239"></a> That, whan that I his foule storye rede,<br> <span class="margnote"><font color="GREEN" size="-1"><a name="an_2240">2240</a></font></span> Myne eyen wexe foule and sore also.<br> <a name="an_2241"></a> Yit last the venym of so longe ago,<br> <a name="an_2242"></a> That it enfecteth hym that wol beholde<br> <a name="an_2243"></a> The storye of Tereus, of which I tolde.<br> <a name="an_2244"></a> Of Trace was he lord, and kyn to Marte,<br> <a name="an_2245"></a> The crewel god that stant with blody darte;<br> <a name="an_2246"></a> And wedded hadde he, with a blysful cheere,<br> <a name="an_2247"></a> Kyng Pandiones fayre doughter dere,<br> <a name="an_2248"></a> That highte Progne, flour of hire cuntre,<br> <a name="an_2249"></a> Thogh Juno lyst nat at the feste to be,<br> <span class="margnote"><font color="GREEN" size="-1"><a name="an_2250">2250</a></font></span> Ne Imeneus that god of wedyng is.<br> <a name="an_2251"></a> But at the feste redy ben, ywis,<br> <a name="an_2252"></a> The Furies thre with al here mortal brond.<br> <a name="an_2253"></a> The oule al nyght aboute the balkes wond,<br> <a name="an_2254"></a> That prophete is of wo and of myschaunce.<br> <a name="an_2255"></a> This revel, ful of song and ek of daunce,<br> <a name="an_2256"></a> Laste a fortenyght, or lytel lasse.<br> <a name="an_2257"></a> But shortly of this story for to passe,<br> <a name="an_2258"></a> For I am wery of hym for to telle,<br> <a name="an_2259"></a> Fyve yer his wif and he togeder dwelle,<br> <span class="margnote"><font color="GREEN" size="-1"><a name="an_2260">2260</a></font></span> Til on a day she gan so sore longe<br> <a name="an_2261"></a> To sen hire sister that she say nat longe,<br> <a name="an_2262"></a> That for desyr she nyste what to seye.<br> <a name="an_2263"></a> But to hire husbonde gan she for to preye,<br> <a name="an_2264"></a> For Godes love, that she moste ones gon<br> <a name="an_2265"></a> Hyre syster for to sen, and come anon,<br> <a name="an_2266"></a> Or elles, but she moste to hire wende,<br> <a name="an_2267"></a> She preyde hym that he wolde after hire sende;<br> <a name="an_2268"></a> And this was day by day al hire preyere,<br> <a name="an_2269"></a> With al humblesse of wifhod, word and chere.<br> <span class="margnote"><font color="GREEN" size="-1"><a name="an_2270">2270</a></font></span> This Tereus let make his shipes yare,<br> <a name="an_2271"></a> And into Grece hymself is forth yfare.<br> <a name="an_2272"></a> Unto his fadyr-in-lawe gan he preye<br> <a name="an_2273"></a> To vouche-sauf that for a month or tweye<br> <a name="an_2274"></a> That Philomene, his wyves syster, myghte<br> <a name="an_2275"></a> On Progne his wyf but ones han a syghte --<br> <a name="an_2276"></a> "And she shal come to yow ageyn anon.<br> <a name="an_2277"></a> Myself with hyre wol bothe come and gon,<br> <a name="an_2278"></a> And as myn hertes lyf I wol hire kepe."<br> <a name="an_2279"></a> This olde Pandion, this kyng, gan wepe<br> <span class="margnote"><font color="GREEN" size="-1"><a name="an_2280">2280</a></font></span> For tendernesse of herte for to leve<br> <a name="an_2281"></a> His doughter gon, and for to yeve hire leve;<br> <a name="an_2282"></a> Of al this world he loveth nothyng so;<br> <a name="an_2283"></a> But at the laste leve hath she to go.<br> <a name="an_2284"></a> For Philomene with salte teres eke<br> <a name="an_2285"></a> Gan of hire fader grace to beseke<br> <a name="an_2286"></a> To sen hire syster that she loveth so,<br> <a name="an_2287"></a> And hym embraseth with hire armes two.<br> <a name="an_2288"></a> And therwithal so yong and fayr was she<br> <a name="an_2289"></a> That, whan that Tereus saw hire beaute,<br> <span class="margnote"><font color="GREEN" size="-1"><a name="an_2290">2290</a></font></span> And of aray that there was non hire lyche,<br> <a name="an_2291"></a> And yit of beaute was she two so ryche,<br> <a name="an_2292"></a> He caste his fyry herte upon hyre so<br> <a name="an_2293"></a> That he wol have hir, how so that it go;<br> <a name="an_2294"></a> And with his wiles kneled and so preyde,<br> <a name="an_2295"></a> Tyl at the laste Pandyon thus seyde:<br> <a name="an_2296"></a> "Now, sone," quod he, "that art to me so dere,<br> <a name="an_2297"></a> I the betake my yonge doughter here<br> <a name="an_2298"></a> That bereth the keye of al myn hertes lyf.<br> <a name="an_2299"></a> And gret me wel my doughter and thy wif,<br> <span class="margnote"><font color="GREEN" size="-1"><a name="an_2300">2300</a></font></span> And yif hire leve somtyme for to pleye,<br> <a name="an_2301"></a> That she may sen me ones er I deye."<br> <a name="an_2302"></a> And sothly, he hath mad hym riche feste,<br> <a name="an_2303"></a> And to his folk, the moste and ek the leste,<br> <a name="an_2304"></a> That with hym com; and yaf hym yiftes grete,<br> <a name="an_2305"></a> And hym conveyeth thourgh the mayster-strete<br> <a name="an_2306"></a> Of Athenes, and to the se hym broughte,<br> <a name="an_2307"></a> And turneth hom; no malyce he ne thoughte.<br> <a name="an_2308"></a> The ores pullen forth the vessel faste,<br> <a name="an_2309"></a> And into Trace aryveth at the laste,<br> <span class="margnote"><font color="GREEN" size="-1"><a name="an_2310">2310</a></font></span> And up into a forest he hire ledde,<br> <a name="an_2311"></a> And to a cave pryvely hym spedde;<br> <a name="an_2312"></a> And in this derke cave, yif hir leste,<br> <a name="an_2313"></a> Or leste nat, he bad hire for to reste;<br> <a name="an_2314"></a> Of which hire herte agros, and seyde thus:<br> <a name="an_2315"></a> "Where is my sister, brother Tereus?"<br> <a name="an_2316"></a> And therwithal she wepte tenderly<br> <a name="an_2317"></a> And quok for fere, pale and pitously,<br> <a name="an_2318"></a> Ryght as the lamb that of the wolf is biten;<br> <a name="an_2319"></a> Or as the culver that of the egle is smiten,<br> <span class="margnote"><font color="GREEN" size="-1"><a name="an_2320">2320</a></font></span> And is out of his clawes forth escaped,<br> <a name="an_2321"></a> Yit it is afered and awhaped,<br> <a name="an_2322"></a> Lest it be hent eft-sones; so sat she.<br> <a name="an_2323"></a> But utterly it may non other be.<br> <a name="an_2324"></a> By force hath this traytour don a dede,<br> <a name="an_2325"></a> That he hath reft hire of hire maydenhede,<br> <a name="an_2326"></a> Maugre hire hed, by strengthe and by his myght.<br> <a name="an_2327"></a> Lo! here a dede of men, and that a ryght!<br> <a name="an_2328"></a> She cryeth "Syster!" with ful loud a stevene,<br> <a name="an_2329"></a> And "Fader dere!" and "Help me, God in hevene!"<br> <span class="margnote"><font color="GREEN" size="-1"><a name="an_2330">2330</a></font></span> Al helpeth nat; and yit this false thef<br> <a name="an_2331"></a> Hath don this lady yit a more myschef,<br> <a name="an_2332"></a> For fere lest she shulde his shame crye<br> <a name="an_2333"></a> And don hym openly a vilenye,<br> <a name="an_2334"></a> And with his swerd hire tonge of kerveth he,<br> <a name="an_2335"></a> And in a castel made hire for to be<br> <a name="an_2336"></a> Ful pryvely in prisoun everemore,<br> <a name="an_2337"></a> And kepte hire to his usage and his store,<br> <a name="an_2338"></a> So that she myghte hym neveremore asterte.<br> <a name="an_2339"></a> O sely Philomene, wo is thyn herte!<br> <span class="margnote"><font color="GREEN" size="-1"><a name="an_2340">2340</a></font></span> God wreke thee, and sende the thy bone!<br> <a name="an_2341"></a> Now is it tyme I make an ende sone.<br> <a name="an_2342"></a> This Tereus is to his wif ycome,<br> <a name="an_2343"></a> And in his armes hath his wif ynome,<br> <a name="an_2344"></a> And pitously he wep and shok his hed,<br> <a name="an_2345"></a> And swor hir that he fond hir sister ded;<br> <a name="an_2346"></a> For which this sely Progne hath swich wo<br> <a name="an_2347"></a> That nygh hire sorweful herte brak a-two.<br> <a name="an_2348"></a> And thus in terys lete I Progne dwelle,<br> <a name="an_2349"></a> And of hire sister forth I wol yow telle.<br> <span class="margnote"><font color="GREEN" size="-1"><a name="an_2350">2350</a></font></span> This woful lady lerned hadde in youthe<br> <a name="an_2351"></a> So that she werken and enbroude couthe,<br> <a name="an_2352"></a> And weven in hire stol the radevore<br> <a name="an_2353"></a> As it of wemen hath be woned yore.<br> <a name="an_2354"></a> And, sothly for to seyne, she hadde hire fille<br> <a name="an_2355"></a> Of mete and drynk, and clothyng at hire wille.<br> <a name="an_2356"></a> She coude eek rede and wel ynow endyte,<br> <a name="an_2357"></a> But with a penne coude she nat wryte.<br> <a name="an_2358"></a> But letters can she weve to and fro,<br> <a name="an_2359"></a> So that, by that the yer was al ago,<br> <span class="margnote"><font color="GREEN" size="-1"><a name="an_2360">2360</a></font></span> She hadde ywoven in a stamyn large<br> <a name="an_2361"></a> How she was brought from Athenes in a barge,<br> <a name="an_2362"></a> And in a cave how that she was brought;<br> <a name="an_2363"></a> And al the thyng that Tereus hath wrought,<br> <a name="an_2364"></a> She waf it wel, and wrot the storye above,<br> <a name="an_2365"></a> How she was served for hire systers love.<br> <a name="an_2366"></a> And to a knave a ryng she yaf anon,<br> <a name="an_2367"></a> And preyed hym by signes for to gon<br> <a name="an_2368"></a> Unto the queen, and beren hir that cloth,<br> <a name="an_2369"></a> And by signes swor hym many an oth<br> <span class="margnote"><font color="GREEN" size="-1"><a name="an_2370">2370</a></font></span> She wolde hym yeven what she geten myghte.<br> <a name="an_2371"></a> This knave anon unto the quene hym dyghte,<br> <a name="an_2372"></a> And tok it hire, and al the maner tolde.<br> <a name="an_2373"></a> And whan that Progne hath this thing beholde,<br> <a name="an_2374"></a> No word she spak, for sorwe and ek for rage,<br> <a name="an_2375"></a> But feynede hire to gon on pilgrymage<br> <a name="an_2376"></a> To Bacus temple; and in a litel stounde<br> <a name="an_2377"></a> Hire dombe sister sittynge hath she founde,<br> <a name="an_2378"></a> Wepynge in the castel, here alone.<br> <a name="an_2379"></a> Allas! The wo, the compleynt, and the mone<br> <span class="margnote"><font color="GREEN" size="-1"><a name="an_2380">2380</a></font></span> That Progne upon hire doumbe syster maketh.<br> <a name="an_2381"></a> In armes everych of hem other taketh,<br> <a name="an_2382"></a> And thus I late hem in here sorwe dwelle.<br> <a name="an_2383"></a> The remenaunt is no charge for to telle,<br> <a name="an_2384"></a> For this is al and som: thus was she served,<br> <a name="an_2385"></a> That nevere harm agilte ne deserved<br> <a name="an_2386"></a> Unto this crewel man, that she of wiste.<br> <a name="an_2387"></a> Ye may be war of men, if that yow liste.<br> <a name="an_2388"></a> For al be it that he wol nat, for shame,<br> <a name="an_2389"></a> Don as Tereus, to lese his name,<br> <span class="margnote"><font color="GREEN" size="-1"><a name="an_2390">2390</a></font></span> Ne serve yow as a morderour or a knave,<br> <a name="an_2391"></a> Ful lytel while shal ye trewe hym have --<br> <a name="an_2392"></a> That wol I seyn, al were he now my brother --<br> <a name="an_2393"></a> But it so be that he may have non other.<br> <a name="an_2394"></a> By preve as wel as by autorite,<br> <a name="an_2395"></a> That wiked fruit cometh of a wiked tre,<br> <a name="an_2396"></a> That may ye fynde, if that it like yow.<br> <a name="an_2397"></a> But for this ende I speke this as now,<br> <a name="an_2398"></a> To tellen yow of false Demophon.<br> <a name="an_2399"></a> In love a falser herde I nevere non,<br> <span class="margnote"><font color="GREEN" size="-1"><a name="an_2400">2400</a></font></span> But if it were his fader Theseus.<br> <a name="an_2401"></a> "God, for his grace, fro swich oon kepe us!"<br> <a name="an_2402"></a> Thus may these women preyen that it here.<br> <a name="an_2403"></a> Now to the effect turne I of my matere.<br> <a name="an_2404"></a> Destroyed is of Troye the cite;<br> <a name="an_2405"></a> This Demophon com seylynge in the se<br> <a name="an_2406"></a> Toward Athenes, to his paleys large.<br> <a name="an_2407"></a> With hym com many a ship and many a barge<br> <a name="an_2408"></a> Ful of his folk, of whiche ful many oon<br> <a name="an_2409"></a> Is wounded sore, and sek, and wo begon,<br> <span class="margnote"><font color="GREEN" size="-1"><a name="an_2410">2410</a></font></span> As they han at th' asege longe yleyn.<br> <a name="an_2411"></a> Byhynde hym com a wynd and ek a reyn<br> <a name="an_2412"></a> That shof so sore his sayl ne myghte stonde;<br> <a name="an_2413"></a> Hym were levere than al the world a-londe,<br> <a name="an_2414"></a> So hunteth hym the tempest to and fro.<br> <a name="an_2415"></a> So derk it was, he coude nowher go;<br> <a name="an_2416"></a> And with a wawe brosten was his stere.<br> <a name="an_2417"></a> His ship was rent so lowe, in swich manere,<br> <a name="an_2418"></a> That carpenter ne coude it nat amende.<br> <a name="an_2419"></a> The se, by nyghte, as any torche it brende<br> <span class="margnote"><font color="GREEN" size="-1"><a name="an_2420">2420</a></font></span> For wod, and possith hym now up, now doun,<br> <a name="an_2421"></a> Til Neptune hath of hym compassioun,<br> <a name="an_2422"></a> And Thetis, Thorus, Triton, and they alle,<br> <a name="an_2423"></a> And maden hym upon a lond to falle,<br> <a name="an_2424"></a> Wherof that Phillis lady was and queene,<br> <a name="an_2425"></a> Ligurges doughter, fayrer on to sene<br> <a name="an_2426"></a> Than is the flour ageyn the bryghte sonne.<br> <a name="an_2427"></a> Unnethe is Demophon to londe ywonne,<br> <a name="an_2428"></a> Wayk, and ek wery, and his folk forpyned<br> <a name="an_2429"></a> Of werynesse, and also enfamyned,<br> <span class="margnote"><font color="GREEN" size="-1"><a name="an_2430">2430</a></font></span> That to the deth he almost was ydriven.<br> <a name="an_2431"></a> His wise folk to conseyl han hym yiven<br> <a name="an_2432"></a> To seken help and socour of the queen,<br> <a name="an_2433"></a> And loke what his grace myghte been,<br> <a name="an_2434"></a> And maken in that lond som chevysaunce,<br> <a name="an_2435"></a> To kepen hym fro wo and fro myschaunce.<br> <a name="an_2436"></a> For syk he was, and almost at the deth;<br> <a name="an_2437"></a> Unnethe myghte he speke or drawe his breth,<br> <a name="an_2438"></a> And lyth in Rodopeya hym for to reste.<br> <a name="an_2439"></a> Whan he may walke, hym thoughte it was the beste<br> <span class="margnote"><font color="GREEN" size="-1"><a name="an_2440">2440</a></font></span> Unto the court to seken for socour.<br> <a name="an_2441"></a> Men knewen hym wel and diden hym honour;<br> <a name="an_2442"></a> For of Athenes duk and lord was he,<br> <a name="an_2443"></a> As Theseus his fader hadde be,<br> <a name="an_2444"></a> That in his tyme was of gret renoun,<br> <a name="an_2445"></a> No man so gret in al the regyoun,<br> <a name="an_2446"></a> And lyk his fader of face and of stature,<br> <a name="an_2447"></a> And fals of love; it com hym of nature.<br> <a name="an_2448"></a> As doth the fox Renard, the foxes sone,<br> <a name="an_2449"></a> Of kynde he coude his olde faders wone<br> <span class="margnote"><font color="GREEN" size="-1"><a name="an_2450">2450</a></font></span> Withoute lore, as can a drake swimme<br> <a name="an_2451"></a> Whan it is caught and caryed to the brymme.<br> <a name="an_2452"></a> This honurable Phillis doth hym chere;<br> <a name="an_2453"></a> Hire liketh wel his port and his manere.<br> <a name="an_2454"></a> But, for I am agroted herebyforn<br> <a name="an_2455"></a> To wryte of hem that ben in love forsworn,<br> <a name="an_2456"></a> And ek to haste me in my legende,<br> <a name="an_2457"></a> (Which to performe God me grace sende)<br> <a name="an_2458"></a> Therfore I passe shortly in this wyse.<br> <a name="an_2459"></a> Ye han wel herd of Theseus devyse<br> <span class="margnote"><font color="GREEN" size="-1"><a name="an_2460">2460</a></font></span> In the betraysynge of fayre Adryane<br> <a name="an_2461"></a> That of hire pite kepte him from his bane.<br> <a name="an_2462"></a> At shorte wordes, ryght so Demophon<br> <a name="an_2463"></a> The same wey, the same path hath gon,<br> <a name="an_2464"></a> That dide his false fader Theseus.<br> <a name="an_2465"></a> For unto Phillis hath he sworen thus,<br> <a name="an_2466"></a> To wedden hire, and hire his trouthe plyghte,<br> <a name="an_2467"></a> And piked of hire al the good he myghte,<br> <a name="an_2468"></a> Whan he was hol and sound, and hadde his reste;<br> <a name="an_2469"></a> And doth with Phillis what so that hym leste,<br> <span class="margnote"><font color="GREEN" size="-1"><a name="an_2470">2470</a></font></span> As wel coude I, if that me leste so,<br> <a name="an_2471"></a> Tellen al his doynge to and fro.<br> <a name="an_2472"></a> He seyde unto his contre moste he sayle,<br> <a name="an_2473"></a> For there he wolde hire weddynge aparayle,<br> <a name="an_2474"></a> As fel to hire honour and his also.<br> <a name="an_2475"></a> And openly he tok his leve tho,<br> <a name="an_2476"></a> And hath hire sworn he wolde nat sojorne,<br> <a name="an_2477"></a> But in a month he wolde ageyn retorne;<br> <a name="an_2478"></a> And in that lond let make his ordenaunce<br> <a name="an_2479"></a> As verray lord, and tok the obeysaunce<br> <span class="margnote"><font color="GREEN" size="-1"><a name="an_2480">2480</a></font></span> Wel and homly, and let his shipes dighte,<br> <a name="an_2481"></a> And hom he goth the nexte wey he myghte.<br> <a name="an_2482"></a> For unto Phillis yit ne com he nought,<br> <a name="an_2483"></a> And that hath she so harde and sore abought --<br> <a name="an_2484"></a> Allas! -- that, as the storyes us recorde,<br> <a name="an_2485"></a> She was hire owene deth ryght with a corde,<br> <a name="an_2486"></a> Whan that she saw that Demophon hire trayed.<br> <a name="an_2487"></a> But to hym first she wrot, and faste him prayed<br> <a name="an_2488"></a> He wolde come and hire delyvere of peyne,<br> <a name="an_2489"></a> As I reherce shal a word or tweyne.<br> <span class="margnote"><font color="GREEN" size="-1"><a name="an_2490">2490</a></font></span> Me lyste nat vouche-sauf on hym to swynke,<br> <a name="an_2491"></a> Ne spende on hym a penne ful of ynke,<br> <a name="an_2492"></a> For fals in love was he, ryght as his syre.<br> <a name="an_2493"></a> The devil sette here soules bothe afyre!<br> <a name="an_2494"></a> But of the letter of Phillis wol I wryte<br> <a name="an_2495"></a> A word or two, althogh it be but lyte.<br> <a name="an_2496"></a> "Thyn hostesse," quod she, "O Demophon,<br> <a name="an_2497"></a> Thy Phillis, which that is so wo begon,<br> <a name="an_2498"></a> Of Rodopeye, upon yow mot compleyne<br> <a name="an_2499"></a> Over the terme set bytwixe us tweyne,<br> <span class="margnote"><font color="GREEN" size="-1"><a name="an_2500">2500</a></font></span> That ye ne holde forward, as ye seyde.<br> <a name="an_2501"></a> Youre anker, which ye in oure haven leyde,<br> <a name="an_2502"></a> Hyghte us that ye wolde comen, out of doute,<br> <a name="an_2503"></a> Or that the mone wente ones aboute.<br> <a name="an_2504"></a> But tymes foure the mone hath hid hire face,<br> <a name="an_2505"></a> Syn thilke day ye wente from this place,<br> <a name="an_2506"></a> And foure tymes lyghte the world ageyn.<br> <a name="an_2507"></a> But for al that, yif I shal soothly seyn,<br> <a name="an_2508"></a> Yit hath the strem of Sytho nat ybrought<br> <a name="an_2509"></a> From Athenes the ship; yit cometh it noght.<br> <span class="margnote"><font color="GREEN" size="-1"><a name="an_2510">2510</a></font></span> And if that ye the terme rekene wolde<br> <a name="an_2511"></a> As I or as a trewe lovere shulde,<br> <a name="an_2512"></a> I pleyne nat, God wot, byforn my day."<br> <a name="an_2513"></a> But al hire letter wryten I ne may<br> <a name="an_2514"></a> By order, for it were to me a charge;<br> <a name="an_2515"></a> Hire letter was ryght long and therto large.<br> <a name="an_2516"></a> But here and ther in rym I have it layd,<br> <a name="an_2517"></a> There as me thoughte that she wel hath sayd.<br> <a name="an_2518"></a> She seyde, "Thy sayles come nat agen,<br> <a name="an_2519"></a> Ne to thy word there is no fey certeyn;<br> <span class="margnote"><font color="GREEN" size="-1"><a name="an_2520">2520</a></font></span> But I wot why ye come nat," quod she,<br> <a name="an_2521"></a> "For I was of my love to yow to fre.<br> <a name="an_2522"></a> And of the goddes that ye han forswore,<br> <a name="an_2523"></a> Yif hire vengeaunce falle on yow therfore,<br> <a name="an_2524"></a> Ye be nat suffisaunt to bere the peyne.<br> <a name="an_2525"></a> To moche trusted I, wel may I pleyne,<br> <a name="an_2526"></a> Upon youre lynage and youre fayre tonge,<br> <a name="an_2527"></a> And on youre teres falsly out yronge.<br> <a name="an_2528"></a> How coude ye wepe so by craft?" quod she.<br> <a name="an_2529"></a> "May there swiche teres feyned be?<br> <span class="margnote"><font color="GREEN" size="-1"><a name="an_2530">2530</a></font></span> Now certes, yif ye wol have in memorye,<br> <a name="an_2531"></a> It oughte be to yow but lyte glorye<br> <a name="an_2532"></a> To han a sely mayde thus betrayed!<br> <a name="an_2533"></a> To God," quod she, "preye I, and ofte have prayed,<br> <a name="an_2534"></a> That it mot be the grettest prys of alle<br> <a name="an_2535"></a> And most honour that evere the shal befalle!<br> <a name="an_2536"></a> And whan thyne olde auncestres peynted be,<br> <a name="an_2537"></a> In which men may here worthynesse se,<br> <a name="an_2538"></a> Thanne preye I God thow peynted be also<br> <a name="an_2539"></a> That folk may rede forby as they go,<br> <span class="margnote"><font color="GREEN" size="-1"><a name="an_2540">2540</a></font></span> `Lo! this is he that with his flaterye<br> <a name="an_2541"></a> Bytraised hath and don hire vilenye<br> <a name="an_2542"></a> That was his trewe love in thought and dede!'<br> <a name="an_2543"></a> But sothly, of oo poynt yit may they rede,<br> <a name="an_2544"></a> That ye ben lyk youre fader as in this,<br> <a name="an_2545"></a> For he begiled Adriane, ywis,<br> <a name="an_2546"></a> With swich an art and with swich subtilte<br> <a name="an_2547"></a> As thow thyselven hast begyled me.<br> <a name="an_2548"></a> As in that poynt, althogh it be nat fayr,<br> <a name="an_2549"></a> Thow folwest hym, certayn, and art his ayr.<br> <span class="margnote"><font color="GREEN" size="-1"><a name="an_2550">2550</a></font></span> But syn thus synfully ye me begile,<br> <a name="an_2551"></a> My body mote ye se withinne a while,<br> <a name="an_2552"></a> Ryght in the haven of Athenes fletynge,<br> <a name="an_2553"></a> Withoute sepulture and buryinge,<br> <a name="an_2554"></a> Thogh ye ben harder than is any ston."<br> <a name="an_2555"></a> And whan this letter was forth sent anon,<br> <a name="an_2556"></a> And knew how brotel and how fals he was,<br> <a name="an_2557"></a> She for dispeyr fordide hyreself, allas.<br> <a name="an_2558"></a> Swych sorwe hath she, for she besette hire so.<br> <a name="an_2559"></a> Be war, ye wemen, of youre subtyl fo,<br> <span class="margnote"><font color="GREEN" size="-1"><a name="an_2560">2560</a></font></span> Syn yit this day men may ensaumple se;<br> <a name="an_2561"></a> And trusteth, as in love, no man but me.<br> <a name="an_2562"></a> In Grece whilom weren brethren two,<br> <a name="an_2563"></a> Of whiche that oon was called Danao,<br> <a name="an_2564"></a> That many a sone hath of his body wonne,<br> <a name="an_2565"></a> As swiche false lovers ofte conne.<br> <a name="an_2566"></a> Among his sones alle there was oon<br> <a name="an_2567"></a> That aldermost he lovede of everychoon.<br> <a name="an_2568"></a> And whan this child was born, this Danao<br> <a name="an_2569"></a> Shop hym a name and callede hym Lyno.<br> <span class="margnote"><font color="GREEN" size="-1"><a name="an_2570">2570</a></font></span> That other brother called was Egiste,<br> <a name="an_2571"></a> That was of love as fals as evere hym liste,<br> <a name="an_2572"></a> And many a doughter gat he in his lyf;<br> <a name="an_2573"></a> Of whiche he gat upon his ryghte wyf<br> <a name="an_2574"></a> A doughter dere, and dide hire for to calle<br> <a name="an_2575"></a> Ypermystra, yongeste of hem alle.<br> <a name="an_2576"></a> The whiche child of hire natyvyte<br> <a name="an_2577"></a> To alle thewes goode yborn was she,<br> <a name="an_2578"></a> As likede to the goddes er she was born,<br> <a name="an_2579"></a> That of the shef she sholde be the corn.<br> <span class="margnote"><font color="GREEN" size="-1"><a name="an_2580">2580</a></font></span> The Wirdes, that we clepen Destine,<br> <a name="an_2581"></a> Hath shapen hire that she mot nedes be<br> <a name="an_2582"></a> Pyetous, sad, wis, and trewe as stel,<br> <a name="an_2583"></a> As to these wemen it acordeth wel.<br> <a name="an_2584"></a> For thogh that Venus yaf hire gret beaute,<br> <a name="an_2585"></a> With Jupiter compouned so was she<br> <a name="an_2586"></a> That conscience, trouthe, and drede of shame,<br> <a name="an_2587"></a> And of hyre wifhod for to kepe hire name,<br> <a name="an_2588"></a> This, thoughte hire, was felycite as here.<br> <a name="an_2589"></a> The rede Mars was that tyme of the yeere<br> <span class="margnote"><font color="GREEN" size="-1"><a name="an_2590">2590</a></font></span> So feble that his malyce is hym raft;<br> <a name="an_2591"></a> Repressed hath Venus his crewel craft,<br> <a name="an_2592"></a> That, what with Venus and other oppressioun<br> <a name="an_2593"></a> Of houses, Mars his venim is adoun,<br> <a name="an_2594"></a> That Ypermystra dar nat handle a knyf<br> <a name="an_2595"></a> In malyce, thogh she shulde lese hire lyf.<br> <a name="an_2596"></a> But natheles, as hevene gan tho turne,<br> <a name="an_2597"></a> To badde aspectes hath she of Saturne,<br> <a name="an_2598"></a> That made hire for to deyen in prisoun,<br> <a name="an_2599"></a> As I shal after make mencioun.<br> <span class="margnote"><font color="GREEN" size="-1"><a name="an_2600">2600</a></font></span> To Danao and Egistes also,<br> <a name="an_2601"></a> Althogh so be that they were brethren two --<br> <a name="an_2602"></a> For thilke tyme was spared no lynage --<br> <a name="an_2603"></a> It lykede hem to make a maryage<br> <a name="an_2604"></a> Bytwixen Ypermystre and hym Lyno,<br> <a name="an_2605"></a> And casten swich a day it shal be so,<br> <a name="an_2606"></a> And ful acorded was it utterly;<br> <a name="an_2607"></a> The aray is wrought, the tyme is faste by.<br> <a name="an_2608"></a> And thus Lyno hath of his faders brother<br> <a name="an_2609"></a> The doughter wedded, and ech of hem hath other.<br> <span class="margnote"><font color="GREEN" size="-1"><a name="an_2610">2610</a></font></span> The torches brennen, and the laumpes bryghte;<br> <a name="an_2611"></a> The sacryfices ben ful redy dighte;<br> <a name="an_2612"></a> Th' encens out of the fyre reketh sote;<br> <a name="an_2613"></a> The flour, the lef is rent up by the rote<br> <a name="an_2614"></a> To maken garlondes and crounes hye.<br> <a name="an_2615"></a> Ful is the place of soun of minstralsye,<br> <a name="an_2616"></a> Of songes amorous of maryage,<br> <a name="an_2617"></a> As thylke tyme was the pleyne usage.<br> <a name="an_2618"></a> And this was in the paleys of Egiste,<br> <a name="an_2619"></a> That in his hous was lord, ryght as hym lyste.<br> <span class="margnote"><font color="GREEN" size="-1"><a name="an_2620">2620</a></font></span> And thus the day they dryve to an ende;<br> <a name="an_2621"></a> The frendes taken leve, and hom they wende;<br> <a name="an_2622"></a> The nyght is come, the bryd shal go to bedde.<br> <a name="an_2623"></a> Egistus to his chamber faste hym spedde,<br> <a name="an_2624"></a> And prively he let his doughter calle.<br> <a name="an_2625"></a> Whan that the hous was voyded of hem alle,<br> <a name="an_2626"></a> He loketh on his doughter with glad chere<br> <a name="an_2627"></a> And to hire spak, as ye shal after here:<br> <a name="an_2628"></a> "My ryghte doughter, tresor of myn herte,<br> <a name="an_2629"></a> Syn fyrst that day that shapen was my sherte,<br> <span class="margnote"><font color="GREEN" size="-1"><a name="an_2630">2630</a></font></span> Or by the fatal systren had my dom,<br> <a name="an_2631"></a> So nygh myn herte nevere thyng ne com<br> <a name="an_2632"></a> As thow, myn Ypermystre, doughter dere.<br> <a name="an_2633"></a> Tak hed what I, thy fader, seye the here,<br> <a name="an_2634"></a> And werk after thy wiser evere mo.<br> <a name="an_2635"></a> For alderfirst, doughter, I love the so<br> <a name="an_2636"></a> That al the world to me nis half so lef;<br> <a name="an_2637"></a> Ne I nolde rede the to thy myschef<br> <a name="an_2638"></a> For al the good under the colde mone.<br> <a name="an_2639"></a> And what I mene, it shal be seyd right sone,<br> <span class="margnote"><font color="GREEN" size="-1"><a name="an_2640">2640</a></font></span> With protestacioun, as in this wyse,<br> <a name="an_2641"></a> That, but thow do as I shal the devyse,<br> <a name="an_2642"></a> Thow shalt be ded, by hym that al hath wrought!<br> <a name="an_2643"></a> At shorte wordes, thow ne scapest nought<br> <a name="an_2644"></a> Out of my paleys or that thow be ded,<br> <a name="an_2645"></a> But thow consente and werke after my red;<br> <a name="an_2646"></a> Tak this to thee for ful conclusioun."<br> <a name="an_2647"></a> This Ypermystre caste hire eyen doun,<br> <a name="an_2648"></a> And quok as doth the lef of aspe grene.<br> <a name="an_2649"></a> Ded wex hire hew, and lyk an ash to sene,<br> <span class="margnote"><font color="GREEN" size="-1"><a name="an_2650">2650</a></font></span> And seyde, "Lord and fader, al youre wille,<br> <a name="an_2651"></a> After my myght, God wot, I shal fulfille,<br> <a name="an_2652"></a> So it to me be no confusioun."<br> <a name="an_2653"></a> "I nele," quod he, "have non excepcioun";<br> <a name="an_2654"></a> And out he caught a knyf, as rasour kene.<br> <a name="an_2655"></a> "Hyd this," quod he, "that it be nat ysene;<br> <a name="an_2656"></a> And whan thyn husbonde is to bedde go,<br> <a name="an_2657"></a> Whil that he slepeth, kit his throte atwo.<br> <a name="an_2658"></a> For in my dremes it is warned me<br> <a name="an_2659"></a> How that my nevew shal my bane be,<br> <span class="margnote"><font color="GREEN" size="-1"><a name="an_2660">2660</a></font></span> But which I noot, wherfore I wol be siker.<br> <a name="an_2661"></a> If thow sey nay, we two shul have a biker,<br> <a name="an_2662"></a> As I have seyd, by hym that I have sworn!"<br> <a name="an_2663"></a> This Ipermystre hath nygh hire wit forlorn;<br> <a name="an_2664"></a> And, for to passen harmles of that place,<br> <a name="an_2665"></a> She graunteth hym; ther is non other grace.<br> <a name="an_2666"></a> And therwithal a costret taketh he,<br> <a name="an_2667"></a> And seyde, "Herof a draught, or two, or thre,<br> <a name="an_2668"></a> Yif hym to drynke, whan he goth to reste,<br> <a name="an_2669"></a> And he shal slepe as longe as evere thee leste,<br> <span class="margnote"><font color="GREEN" size="-1"><a name="an_2670">2670</a></font></span> The narcotyks and opies ben so stronge.<br> <a name="an_2671"></a> And go thy wey, lest that him thynke longe."<br> <a name="an_2672"></a> Out cometh the bryd, and with ful sobre cheere,<br> <a name="an_2673"></a> As is of maydens ofte the manere,<br> <a name="an_2674"></a> To chaumbre is brought with revel and with song.<br> <a name="an_2675"></a> And shortly, lest this tale be to long,<br> <a name="an_2676"></a> This Lyno and she ben brought to bedde,<br> <a name="an_2677"></a> And every wight out at the dore hym spedde.<br> <a name="an_2678"></a> The nyght is wasted, and he fyl aslepe.<br> <a name="an_2679"></a> Ful tenderly begynneth she to wepe;<br> <span class="margnote"><font color="GREEN" size="-1"><a name="an_2680">2680</a></font></span> She rist hire up, and dredfully she quaketh,<br> <a name="an_2681"></a> As doth the braunche that Zepherus shaketh,<br> <a name="an_2682"></a> And hust were alle in Argon that cite.<br> <a name="an_2683"></a> As cold as any frost now waxeth she;<br> <a name="an_2684"></a> For pite by the herte hire streyneth so,<br> <a name="an_2685"></a> And drede of deth doth hire so moche wo,<br> <a name="an_2686"></a> That thryes doun she fyl in swich a were.<br> <a name="an_2687"></a> She rist yit up, and stakereth her and there,<br> <a name="an_2688"></a> And on hire hondes faste loketh she.<br> <a name="an_2689"></a> "Allas! and shal myne hondes blody be?<br> <span class="margnote"><font color="GREEN" size="-1"><a name="an_2690">2690</a></font></span> I am a mayde, and, as by my nature,<br> <a name="an_2691"></a> And bi my semblaunt and by my vesture,<br> <a name="an_2692"></a> Myne handes ben nat shapen for a knyf,<br> <a name="an_2693"></a> As for to reve no man fro his lyf.<br> <a name="an_2694"></a> What devel have I with the knyf to do?<br> <a name="an_2695"></a> And shal I have my throte korve a-two?<br> <a name="an_2696"></a> Thanne shal I blede, allas, and me beshende!<br> <a name="an_2697"></a> And nedes-cost this thyng moste have an ende;<br> <a name="an_2698"></a> Or he or I mot nedes lese oure lyf.<br> <a name="an_2699"></a> Now certes," quod she, "syn I am his wif,<br> <span class="margnote"><font color="GREEN" size="-1"><a name="an_2700">2700</a></font></span> And hath my feyth, yit is it bet for me<br> <a name="an_2701"></a> For to be ded in wifly honeste<br> <a name="an_2702"></a> Than ben a traytour lyvynge in my shame.<br> <a name="an_2703"></a> Be as be may, for ernest or for game,<br> <a name="an_2704"></a> He shal awake, and ryse, and gon his way,<br> <a name="an_2705"></a> Out at this goter, or that it be day" --<br> <a name="an_2706"></a> And wep ful tenderly upon his face,<br> <a name="an_2707"></a> And in hyre armes gan hym to enbrace,<br> <a name="an_2708"></a> And hym she roggeth and awaketh softe.<br> <a name="an_2709"></a> And at a wyndow lep he fro the lofte,<br> <span class="margnote"><font color="GREEN" size="-1"><a name="an_2710">2710</a></font></span> Whan she hath warned hym, and don hym bote.<br> <a name="an_2711"></a> This Lyno swift was, and lyght of fote,<br> <a name="an_2712"></a> And from his wif he ran a ful good pas.<br> <a name="an_2713"></a> This sely woman is so weik -- Allas! --<br> <a name="an_2714"></a> And helples, so that or that she fer wente,<br> <a name="an_2715"></a> Hire crewel fader dide hire for to hente.<br> <a name="an_2716"></a> Allas, Lyno, whi art thow so unkynde?<br> <a name="an_2717"></a> Why ne haddest thow remembred in thy mynde<br> <a name="an_2718"></a> To taken hire, and lad hire forth with the?<br> <a name="an_2719"></a> For whan she saw that gon awey was he,<br> <span class="margnote"><font color="GREEN" size="-1"><a name="an_2720">2720</a></font></span> And that she myghte nat so faste go,<br> <a name="an_2721"></a> Ne folwen hym, she sat hire doun ryght tho,<br> <a name="an_2722"></a> Til she was caught and fetered in prysoun.<br> <a name="an_2723"></a> This tale is seyd for this conclusioun --<br>  
 <p></p>  
 <p></p><hr>
 <center>
 <a href="mect66.htm">Next: An ABC</a></center>
 </body>