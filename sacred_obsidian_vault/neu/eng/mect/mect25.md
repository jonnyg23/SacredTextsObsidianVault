<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Legends and Sagas</a> 
 <a href="../index.htm">England</a> 
 <a href="index.htm">Index</a> 
 <a href="mect24.htm">Previous</a> 
 <a href="mect26.htm">Next</a> 
 </center>
 <hr>
 <p align="CENTER"><font size="-1" color="GREEN"><a href="index.htm"><img src="img/tease.jpg"></a><br><i>The Canterbury Tales and Other Works of Chaucer (Middle English)</i>, by Geoffery Chaucer, [14th cent.], at sacred-texts.com</font></p><hr> <h4 align="center">The Canterbury Tales</h4> <h3 align="center">The Franklin's Tale</h3> <a name="an_729"></a> In Armorik, that called is Britayne,<br> <span class="margnote"><font color="GREEN" size="-1"><a name="an_730">730</a></font></span> Ther was a knyght that loved and dide his payne<br> <a name="an_731"></a> To serve a lady in his beste wise;<br> <a name="an_732"></a> And many a labour, many a greet emprise,<br> <a name="an_733"></a> He for his lady wroghte er she were wonne.<br> <a name="an_734"></a> For she was oon the faireste under sonne,<br> <a name="an_735"></a> And eek therto comen of so heigh kynrede<br> <a name="an_736"></a> That wel unnethes dorste this knyght, for drede,<br> <a name="an_737"></a> Telle hire his wo, his peyne, and his distresse.<br> <a name="an_738"></a> But atte laste she, for his worthynesse,<br> <a name="an_739"></a> And namely for his meke obeysaunce,<br> <span class="margnote"><font color="GREEN" size="-1"><a name="an_740">740</a></font></span> Hath swich a pitee caught of his penaunce<br> <a name="an_741"></a> That pryvely she fil of his accord<br> <a name="an_742"></a> To take hym for hir housbonde and hir lord,<br> <a name="an_743"></a> Of swich lordshipe as men han over hir wyves.<br> <a name="an_744"></a> And for to lede the moore in blisse hir lyves,<br> <a name="an_745"></a> Of his free wyl he swoor hire as a knyght<br> <a name="an_746"></a> That nevere in al his lyf he, day ne nyght,<br> <a name="an_747"></a> Ne sholde upon hym take no maistrie<br> <a name="an_748"></a> Agayn hir wyl, ne kithe hire jalousie,<br> <a name="an_749"></a> But hire obeye, and folwe hir wyl in al,<br> <span class="margnote"><font color="GREEN" size="-1"><a name="an_750">750</a></font></span> As any lovere to his lady shal,<br> <a name="an_751"></a> Save that the name of soveraynetee,<br> <a name="an_752"></a> That wolde he have for shame of his degree.<br> <a name="an_753"></a> She thanked hym, and with ful greet humblesse<br> <a name="an_754"></a> She seyde, "Sire, sith of youre gentillesse<br> <a name="an_755"></a> Ye profre me to have so large a reyne,<br> <a name="an_756"></a> Ne wolde nevere God bitwixe us tweyne,<br> <a name="an_757"></a> As in my gilt, were outher werre or stryf.<br> <a name="an_758"></a> Sire, I wol be youre humble trewe wyf --<br> <a name="an_759"></a> Have heer my trouthe -- til that myn herte breste."<br> <span class="margnote"><font color="GREEN" size="-1"><a name="an_760">760</a></font></span> Thus been they bothe in quiete and in reste.<br> <a name="an_761"></a> For o thyng, sires, saufly dar I seye,<br> <a name="an_762"></a> That freendes everych oother moot obeye,<br> <a name="an_763"></a> If they wol longe holden compaignye.<br> <a name="an_764"></a> Love wol nat been constreyned by maistrye.<br> <a name="an_765"></a> Whan maistrie comth, the God of Love anon<br> <a name="an_766"></a> Beteth his wynges, and farewel, he is gon!<br> <a name="an_767"></a> Love is a thyng as any spirit free.<br> <a name="an_768"></a> Wommen, of kynde, desiren libertee,<br> <a name="an_769"></a> And nat to been constreyned as a thral;<br> <span class="margnote"><font color="GREEN" size="-1"><a name="an_770">770</a></font></span> And so doon men, if I sooth seyen shal.<br> <a name="an_771"></a> Looke who that is moost pacient in love,<br> <a name="an_772"></a> He is at his avantage al above.<br> <a name="an_773"></a> Pacience is an heigh vertu, certeyn,<br> <a name="an_774"></a> For it venquysseth, as thise clerkes seyn,<br> <a name="an_775"></a> Thynges that rigour sholde nevere atteyne.<br> <a name="an_776"></a> For every word men may nat chide or pleyne.<br> <a name="an_777"></a> Lerneth to suffre, or elles, so moot I goon,<br> <a name="an_778"></a> Ye shul it lerne, wher so ye wole or noon;<br> <a name="an_779"></a> For in this world, certein, ther no wight is<br> <span class="margnote"><font color="GREEN" size="-1"><a name="an_780">780</a></font></span> That he ne dooth or seith somtyme amys.<br> <a name="an_781"></a> Ire, siknesse, or constellacioun,<br> <a name="an_782"></a> Wyn, wo, or chaungynge of complexioun<br> <a name="an_783"></a> Causeth ful ofte to doon amys or speken.<br> <a name="an_784"></a> On every wrong a man may nat be wreken.<br> <a name="an_785"></a> After the tyme moste be temperaunce<br> <a name="an_786"></a> To every wight that kan on governaunce.<br> <a name="an_787"></a> And therfore hath this wise, worthy knyght,<br> <a name="an_788"></a> To lyve in ese, suffrance hire bihight,<br> <a name="an_789"></a> And she to hym ful wisly gan to swere<br> <span class="margnote"><font color="GREEN" size="-1"><a name="an_790">790</a></font></span> That nevere sholde ther be defaute in here.<br> <a name="an_791"></a> Heere may men seen an humble, wys accord;<br> <a name="an_792"></a> Thus hath she take hir servant and hir lord --<br> <a name="an_793"></a> Servant in love, and lord in mariage.<br> <a name="an_794"></a> Thanne was he bothe in lordshipe and servage.<br> <a name="an_795"></a> Servage? Nay, but in lordshipe above,<br> <a name="an_796"></a> Sith he hath bothe his lady and his love;<br> <a name="an_797"></a> His lady, certes, and his wyf also,<br> <a name="an_798"></a> The which that lawe of love acordeth to.<br> <a name="an_799"></a> And whan he was in this prosperitee,<br> <span class="margnote"><font color="GREEN" size="-1"><a name="an_800">800</a></font></span> Hoom with his wyf he gooth to his contree,<br> <a name="an_801"></a> Nat fer fro Pedmark, ther his dwellyng was,<br> <a name="an_802"></a> Where as he lyveth in blisse and in solas.<br> <a name="an_803"></a> Who koude telle, but he hadde wedded be,<br> <a name="an_804"></a> The joye, the ese, and the prosperitee<br> <a name="an_805"></a> That is bitwixe an housbonde and his wyf?<br> <a name="an_806"></a> A yeer and moore lasted this blisful lyf,<br> <a name="an_807"></a> Til that the knyght of which I speke of thus,<br> <a name="an_808"></a> That of Kayrrud was cleped Arveragus,<br> <a name="an_809"></a> Shoop hym to goon and dwelle a yeer or tweyne<br> <span class="margnote"><font color="GREEN" size="-1"><a name="an_810">810</a></font></span> In Engelond, that cleped was eek Briteyne,<br> <a name="an_811"></a> To seke in armes worshipe and honour --<br> <a name="an_812"></a> For al his lust he sette in swich labour --<br> <a name="an_813"></a> And dwelled there two yeer; the book seith thus.<br> <a name="an_814"></a> Now wol I stynten of this Arveragus,<br> <a name="an_815"></a> And speken I wole of Dorigen his wyf,<br> <a name="an_816"></a> That loveth hire housbonde as hire hertes lyf.<br> <a name="an_817"></a> For his absence wepeth she and siketh,<br> <a name="an_818"></a> As doon thise noble wyves whan hem liketh.<br> <a name="an_819"></a> She moorneth, waketh, wayleth, fasteth, pleyneth;<br> <span class="margnote"><font color="GREEN" size="-1"><a name="an_820">820</a></font></span> Desir of his presence hire so destreyneth<br> <a name="an_821"></a> That al this wyde world she sette at noght.<br> <a name="an_822"></a> Hire freendes, whiche that knewe hir hevy thoght,<br> <a name="an_823"></a> Conforten hire in al that ever they may.<br> <a name="an_824"></a> They prechen hire, they telle hire nyght and day<br> <a name="an_825"></a> That causelees she sleeth hirself, allas!<br> <a name="an_826"></a> And every confort possible in this cas<br> <a name="an_827"></a> They doon to hire with al hire bisynesse,<br> <a name="an_828"></a> Al for to make hire leve hire hevynesse.<br> <a name="an_829"></a> By proces, as ye knowen everichoon,<br> <span class="margnote"><font color="GREEN" size="-1"><a name="an_830">830</a></font></span> Men may so longe graven in a stoon<br> <a name="an_831"></a> Til som figure therinne emprented be.<br> <a name="an_832"></a> So longe han they conforted hire til she<br> <a name="an_833"></a> Receyved hath, by hope and by resoun,<br> <a name="an_834"></a> The emprentyng of hire consolacioun,<br> <a name="an_835"></a> Thurgh which hir grete sorwe gan aswage;<br> <a name="an_836"></a> She may nat alwey duren in swich rage.<br> <a name="an_837"></a> And eek Arveragus, in al this care,<br> <a name="an_838"></a> Hath sent hire lettres hoom of his welfare,<br> <a name="an_839"></a> And that he wol come hastily agayn;<br> <span class="margnote"><font color="GREEN" size="-1"><a name="an_840">840</a></font></span> Or elles hadde this sorwe hir herte slayn.<br> <a name="an_841"></a> Hire freendes sawe hir sorwe gan to slake<br> <a name="an_842"></a> And preyde hire on knees, for Goddes sake,<br> <a name="an_843"></a> To come and romen hire in compaignye,<br> <a name="an_844"></a> Awey to dryve hire derke fantasye.<br> <a name="an_845"></a> And finally she graunted that requeste,<br> <a name="an_846"></a> For wel she saugh that it was for the beste.<br> <a name="an_847"></a> Now stood hire castel faste by the see,<br> <a name="an_848"></a> And often with hire freendes walketh shee<br> <a name="an_849"></a> Hire to disporte upon the bank an heigh,<br> <span class="margnote"><font color="GREEN" size="-1"><a name="an_850">850</a></font></span> Where as she many a ship and barge seigh<br> <a name="an_851"></a> Seillynge hir cours, where as hem liste go.<br> <a name="an_852"></a> But thanne was that a parcel of hire wo,<br> <a name="an_853"></a> For to hirself ful ofte, "Allas!" seith she,<br> <a name="an_854"></a> "Is ther no ship, of so manye as I se,<br> <a name="an_855"></a> Wol bryngen hom my lord? Thanne were myn herte<br> <a name="an_856"></a> Al warisshed of his bittre peynes smerte."<br> <a name="an_857"></a> Another tyme ther wolde she sitte and thynke,<br> <a name="an_858"></a> And caste hir eyen dounward fro the brynke.<br> <a name="an_859"></a> But whan she saugh the grisly rokkes blake,<br> <span class="margnote"><font color="GREEN" size="-1"><a name="an_860">860</a></font></span> For verray feere so wolde hir herte quake<br> <a name="an_861"></a> That on hire feet she myghte hire noght sustene.<br> <a name="an_862"></a> Thanne wolde she sitte adoun upon the grene,<br> <a name="an_863"></a> And pitously into the see biholde,<br> <a name="an_864"></a> And seyn right thus, with sorweful sikes colde:<br> <a name="an_865"></a> "Eterne God, that thurgh thy purveiaunce<br> <a name="an_866"></a> Ledest the world by certein governaunce,<br> <a name="an_867"></a> In ydel, as men seyn, ye no thyng make.<br> <a name="an_868"></a> But, Lord, thise grisly feendly rokkes blake,<br> <a name="an_869"></a> That semen rather a foul confusion<br> <span class="margnote"><font color="GREEN" size="-1"><a name="an_870">870</a></font></span> Of werk than any fair creacion<br> <a name="an_871"></a> Of swich a parfit wys God and a stable,<br> <a name="an_872"></a> Why han ye wroght this werk unresonable?<br> <a name="an_873"></a> For by this werk, south, north, ne west, ne eest,<br> <a name="an_874"></a> Ther nys yfostred man, ne bryd, ne beest;<br> <a name="an_875"></a> It dooth no good, to my wit, but anoyeth.<br> <a name="an_876"></a> Se ye nat, Lord, how mankynde it destroyeth?<br> <a name="an_877"></a> An hundred thousand bodyes of mankynde<br> <a name="an_878"></a> Han rokkes slayn, al be they nat in mynde,<br> <a name="an_879"></a> Which mankynde is so fair part of thy werk<br> <span class="margnote"><font color="GREEN" size="-1"><a name="an_880">880</a></font></span> That thou it madest lyk to thyn owene merk.<br> <a name="an_881"></a> Thanne semed it ye hadde a greet chiertee<br> <a name="an_882"></a> Toward mankynde; but how thanne may it bee<br> <a name="an_883"></a> That ye swiche meenes make it to destroyen,<br> <a name="an_884"></a> Whiche meenes do no good, but evere anoyen?<br> <a name="an_885"></a> I woot wel clerkes wol seyn as hem leste,<br> <a name="an_886"></a> By argumentz, that al is for the beste,<br> <a name="an_887"></a> Though I ne kan the causes nat yknowe.<br> <a name="an_888"></a> But thilke God that made wynd to blowe<br> <a name="an_889"></a> As kepe my lord! This my conclusion.<br> <span class="margnote"><font color="GREEN" size="-1"><a name="an_890">890</a></font></span> To clerkes lete I al disputison.<br> <a name="an_891"></a> But wolde God that alle thise rokkes blake<br> <a name="an_892"></a> Were sonken into helle for his sake!<br> <a name="an_893"></a> Thise rokkes sleen myn herte for the feere."<br> <a name="an_894"></a> Thus wolde she seyn, with many a pitous teere.<br> <a name="an_895"></a> Hire freendes sawe that it was no disport<br> <a name="an_896"></a> To romen by the see, but disconfort,<br> <a name="an_897"></a> And shopen for to pleyen somwher elles.<br> <a name="an_898"></a> They leden hire by ryveres and by welles,<br> <a name="an_899"></a> And eek in othere places delitables;<br> <span class="margnote"><font color="GREEN" size="-1"><a name="an_900">900</a></font></span> They dauncen and they pleyen at ches and tables.<br> <a name="an_901"></a> So on a day, right in the morwe-tyde,<br> <a name="an_902"></a> Unto a gardyn that was ther bisyde,<br> <a name="an_903"></a> In which that they hadde maad hir ordinaunce<br> <a name="an_904"></a> Of vitaille and of oother purveiaunce,<br> <a name="an_905"></a> They goon and pleye hem al the longe day.<br> <a name="an_906"></a> And this was on the sixte morwe of May,<br> <a name="an_907"></a> Which May hadde peynted with his softe shoures<br> <a name="an_908"></a> This gardyn ful of leves and of floures;<br> <a name="an_909"></a> And craft of mannes hand so curiously<br> <span class="margnote"><font color="GREEN" size="-1"><a name="an_910">910</a></font></span> Arrayed hadde this gardyn, trewely,<br> <a name="an_911"></a> That nevere was ther gardyn of swich prys<br> <a name="an_912"></a> But if it were the verray paradys.<br> <a name="an_913"></a> The odour of floures and the fresshe sighte<br> <a name="an_914"></a> Wolde han maked any herte lighte<br> <a name="an_915"></a> That evere was born, but if to greet siknesse<br> <a name="an_916"></a> Or to greet sorwe helde it in distresse,<br> <a name="an_917"></a> So ful it was of beautee with plesaunce.<br> <a name="an_918"></a> At after-dyner gonne they to daunce,<br> <a name="an_919"></a> And synge also, save Dorigen allone,<br> <span class="margnote"><font color="GREEN" size="-1"><a name="an_920">920</a></font></span> Which made alwey hir compleint and hir moone,<br> <a name="an_921"></a> For she ne saugh hym on the daunce go<br> <a name="an_922"></a> That was hir housbonde and hir love also.<br> <a name="an_923"></a> But nathelees she moste a tyme abyde<br> <a name="an_924"></a> And with good hope lete hir sorwe slyde.<br> <a name="an_925"></a> Upon this daunce, amonges othere men,<br> <a name="an_926"></a> Daunced a squier biforn Dorigen,<br> <a name="an_927"></a> That fressher was and jolyer of array,<br> <a name="an_928"></a> As to my doom, than is the month of May.<br> <a name="an_929"></a> He syngeth, daunceth, passynge any man<br> <span class="margnote"><font color="GREEN" size="-1"><a name="an_930">930</a></font></span> That is, or was, sith that the world bigan.<br> <a name="an_931"></a> Therwith he was, if men sholde hym discryve,<br> <a name="an_932"></a> Oon of the beste farynge man on lyve;<br> <a name="an_933"></a> Yong, strong, right vertuous, and riche, and wys,<br> <a name="an_934"></a> And wel biloved, and holden in greet prys.<br> <a name="an_935"></a> And shortly, if the sothe I tellen shal,<br> <a name="an_936"></a> Unwityng of this Dorigen at al,<br> <a name="an_937"></a> This lusty squier, servant to Venus,<br> <a name="an_938"></a> Which that ycleped was Aurelius,<br> <a name="an_939"></a> Hadde loved hire best of any creature<br> <span class="margnote"><font color="GREEN" size="-1"><a name="an_940">940</a></font></span> Two yeer and moore, as was his aventure,<br> <a name="an_941"></a> But nevere dorste he tellen hire his grevaunce.<br> <a name="an_942"></a> Withouten coppe he drank al his penaunce.<br> <a name="an_943"></a> He was despeyred; no thyng dorste he seye,<br> <a name="an_944"></a> Save in his songes somwhat wolde he wreye<br> <a name="an_945"></a> His wo, as in a general compleynyng;<br> <a name="an_946"></a> He seyde he lovede and was biloved no thyng.<br> <a name="an_947"></a> Of swich matere made he manye layes,<br> <a name="an_948"></a> Songes, compleintes, roundels, virelayes,<br> <a name="an_949"></a> How that he dorste nat his sorwe telle,<br> <span class="margnote"><font color="GREEN" size="-1"><a name="an_950">950</a></font></span> But langwissheth as a furye dooth in helle;<br> <a name="an_951"></a> And dye he moste, he seyde, as dide Ekko<br> <a name="an_952"></a> For Narcisus, that dorste nat telle hir wo.<br> <a name="an_953"></a> In oother manere than ye heere me seye,<br> <a name="an_954"></a> Ne dorste he nat to hire his wo biwreye,<br> <a name="an_955"></a> Save that, paraventure, somtyme at daunces,<br> <a name="an_956"></a> Ther yonge folk kepen hir observaunces,<br> <a name="an_957"></a> It may wel be he looked on hir face<br> <a name="an_958"></a> In swich a wise as man that asketh grace;<br> <a name="an_959"></a> But nothyng wiste she of his entente.<br> <span class="margnote"><font color="GREEN" size="-1"><a name="an_960">960</a></font></span> Nathelees it happed, er they thennes wente,<br> <a name="an_961"></a> By cause that he was hire neighebour,<br> <a name="an_962"></a> And was a man of worshipe and honour,<br> <a name="an_963"></a> And hadde yknowen hym of tyme yoore,<br> <a name="an_964"></a> They fille in speche; and forth, moore and moore,<br> <a name="an_965"></a> Unto his purpos drough Aurelius,<br> <a name="an_966"></a> And whan he saugh his tyme, he seyde thus:<br> <a name="an_967"></a> "Madame," quod he, "by God that this world made,<br> <a name="an_968"></a> So that I wiste it myghte youre herte glade,<br> <a name="an_969"></a> I wolde that day that youre Arveragus<br> <span class="margnote"><font color="GREEN" size="-1"><a name="an_970">970</a></font></span> Wente over the see, that I, Aurelius,<br> <a name="an_971"></a> Hadde went ther nevere I sholde have come agayn.<br> <a name="an_972"></a> For wel I woot my servyce is in vayn;<br> <a name="an_973"></a> My gerdon is but brestyng of myn herte.<br> <a name="an_974"></a> Madame, reweth upon my peynes smerte;<br> <a name="an_975"></a> For with a word ye may me sleen or save.<br> <a name="an_976"></a> Heere at youre feet God wolde that I were grave!<br> <a name="an_977"></a> I ne have as now no leyser moore to seye;<br> <a name="an_978"></a> Have mercy, sweete, or ye wol do me deye!"<br> <a name="an_979"></a> She gan to looke upon Aurelius;<br> <span class="margnote"><font color="GREEN" size="-1"><a name="an_980">980</a></font></span> "Is this youre wyl," quod she, "and sey ye thus?<br> <a name="an_981"></a> Nevere erst," quod she, "ne wiste I what ye mente.<br> <a name="an_982"></a> But now, Aurelie, I knowe youre entente,<br> <a name="an_983"></a> By thilke God that yaf me soule and lyf,<br> <a name="an_984"></a> Ne shal I nevere been untrewe wyf<br> <a name="an_985"></a> In word ne werk, as fer as I have wit;<br> <a name="an_986"></a> I wol been his to whom that I am knyt.<br> <a name="an_987"></a> Taak this for fynal answere as of me."<br> <a name="an_988"></a> But after that in pley thus seyde she:<br> <a name="an_989"></a> "Aurelie," quod she, "by heighe God above,<br> <span class="margnote"><font color="GREEN" size="-1"><a name="an_990">990</a></font></span> Yet wolde I graunte yow to been youre love,<br> <a name="an_991"></a> Syn I yow se so pitously complayne.<br> <a name="an_992"></a> Looke what day that endelong Britayne<br> <a name="an_993"></a> Ye remoeve alle the rokkes, stoon by stoon,<br> <a name="an_994"></a> That they ne lette ship ne boot to goon --<br> <a name="an_995"></a> I seye, whan ye han maad the coost so clene<br> <a name="an_996"></a> Of rokkes that ther nys no stoon ysene,<br> <a name="an_997"></a> Thanne wol I love yow best of any man;<br> <a name="an_998"></a> Have heer my trouthe, in al that evere I kan."<br> <a name="an_999"></a> "Is ther noon oother grace in yow?" quod he.<br> <span class="margnote"><font color="GREEN" size="-1"><a name="an_1000">1000</a></font></span> "No, by that Lord," quod she, "that maked me!<br> <a name="an_1001"></a> For wel I woot that it shal never bityde.<br> <a name="an_1002"></a> Lat swiche folies out of youre herte slyde.<br> <a name="an_1003"></a> What deyntee sholde a man han in his lyf<br> <a name="an_1004"></a> For to go love another mannes wyf,<br> <a name="an_1005"></a> That hath hir body whan so that hym liketh?"<br> <a name="an_1006"></a> Aurelius ful ofte soore siketh;<br> <a name="an_1007"></a> Wo was Aurelie whan that he this herde,<br> <a name="an_1008"></a> And with a sorweful herte he thus answerde:<br> <a name="an_1009"></a> "Madame," quod he, "this were an inpossible!<br> <span class="margnote"><font color="GREEN" size="-1"><a name="an_1010">1010</a></font></span> Thanne moot I dye of sodeyn deth horrible."<br> <a name="an_1011"></a> And with that word he turned hym anon.<br> <a name="an_1012"></a> Tho coome hir othere freendes many oon,<br> <a name="an_1013"></a> And in the aleyes romeden up and doun,<br> <a name="an_1014"></a> And nothyng wiste of this conclusioun,<br> <a name="an_1015"></a> But sodeynly bigonne revel newe<br> <a name="an_1016"></a> Til that the brighte sonne loste his hewe;<br> <a name="an_1017"></a> For th' orisonte hath reft the sonne his lyght --<br> <a name="an_1018"></a> This is as muche to seye as it was nyght --<br> <a name="an_1019"></a> And hoom they goon in joye and in solas,<br> <span class="margnote"><font color="GREEN" size="-1"><a name="an_1020">1020</a></font></span> Save oonly wrecche Aurelius, allas!<br> <a name="an_1021"></a> He to his hous is goon with sorweful herte.<br> <a name="an_1022"></a> He seeth he may nat fro his deeth asterte;<br> <a name="an_1023"></a> Hym semed that he felte his herte colde.<br> <a name="an_1024"></a> Up to the hevene his handes he gan holde,<br> <a name="an_1025"></a> And on his knowes bare he sette hym doun,<br> <a name="an_1026"></a> And in his ravyng seyde his orisoun.<br> <a name="an_1027"></a> For verray wo out of his wit he breyde.<br> <a name="an_1028"></a> He nyste what he spak, but thus he seyde;<br> <a name="an_1029"></a> With pitous herte his pleynt hath he bigonne<br> <span class="margnote"><font color="GREEN" size="-1"><a name="an_1030">1030</a></font></span> Unto the goddes, and first unto the sonne:<br> <a name="an_1031"></a> He seyde, "Appollo, god and governour<br> <a name="an_1032"></a> Of every plaunte, herbe, tree, and flour,<br> <a name="an_1033"></a> That yevest, after thy declinacion,<br> <a name="an_1034"></a> To ech of hem his tyme and his seson,<br> <a name="an_1035"></a> As thyn herberwe chaungeth lowe or heighe,<br> <a name="an_1036"></a> Lord Phebus, cast thy merciable eighe<br> <a name="an_1037"></a> On wrecche Aurelie, which that am but lorn.<br> <a name="an_1038"></a> Lo, lord! My lady hath my deeth ysworn<br> <a name="an_1039"></a> Withoute gilt, but thy benignytee<br> <span class="margnote"><font color="GREEN" size="-1"><a name="an_1040">1040</a></font></span> Upon my dedly herte have som pitee.<br> <a name="an_1041"></a> For wel I woot, lord Phebus, if yow lest,<br> <a name="an_1042"></a> Ye may me helpen, save my lady, best.<br> <a name="an_1043"></a> Now voucheth sauf that I may yow devyse<br> <a name="an_1044"></a> How that I may been holpen and in what wyse.<br> <a name="an_1045"></a> "Youre blisful suster, Lucina the sheene,<br> <a name="an_1046"></a> That of the see is chief goddesse and queene<br> <a name="an_1047"></a> (Though Neptunus have deitee in the see,<br> <a name="an_1048"></a> Yet emperisse aboven hym is she),<br> <a name="an_1049"></a> Ye knowen wel, lord, that right as hir desir<br> <span class="margnote"><font color="GREEN" size="-1"><a name="an_1050">1050</a></font></span> Is to be quyked and lighted of youre fir,<br> <a name="an_1051"></a> For which she folweth yow ful bisily,<br> <a name="an_1052"></a> Right so the see desireth naturelly<br> <a name="an_1053"></a> To folwen hire, as she that is goddesse<br> <a name="an_1054"></a> Bothe in the see and ryveres moore and lesse.<br> <a name="an_1055"></a> Wherfore, lord Phebus, this is my requeste --<br> <a name="an_1056"></a> Do this miracle, or do myn herte breste --<br> <a name="an_1057"></a> That now next at this opposicion<br> <a name="an_1058"></a> Which in the signe shal be of the Leon,<br> <a name="an_1059"></a> As preieth hire so greet a flood to brynge<br> <span class="margnote"><font color="GREEN" size="-1"><a name="an_1060">1060</a></font></span> That fyve fadme at the leeste it oversprynge<br> <a name="an_1061"></a> The hyeste rokke in Armorik Briteyne;<br> <a name="an_1062"></a> And lat this flood endure yeres tweyne.<br> <a name="an_1063"></a> Thanne certes to my lady may I seye,<br> <a name="an_1064"></a> `Holdeth youre heste, the rokkes been aweye.'<br> <a name="an_1065"></a> "Lord Phebus, dooth this miracle for me.<br> <a name="an_1066"></a> Preye hire she go no faster cours than ye;<br> <a name="an_1067"></a> I seye, preyeth your suster that she go<br> <a name="an_1068"></a> No faster cours than ye thise yeres two.<br> <a name="an_1069"></a> Thanne shal she been evene atte fulle alway,<br> <span class="margnote"><font color="GREEN" size="-1"><a name="an_1070">1070</a></font></span> And spryng flood laste bothe nyght and day.<br> <a name="an_1071"></a> And but she vouche sauf in swich manere<br> <a name="an_1072"></a> To graunte me my sovereyn lady deere,<br> <a name="an_1073"></a> Prey hire to synken every rok adoun<br> <a name="an_1074"></a> Into hir owene dirke regioun<br> <a name="an_1075"></a> Under the ground, ther Pluto dwelleth inne,<br> <a name="an_1076"></a> Or nevere mo shal I my lady wynne.<br> <a name="an_1077"></a> Thy temple in Delphos wol I barefoot seke.<br> <a name="an_1078"></a> Lord Phebus, se the teeris on my cheke,<br> <a name="an_1079"></a> And of my peyne have som compassioun."<br> <span class="margnote"><font color="GREEN" size="-1"><a name="an_1080">1080</a></font></span> And with that word in swowne he fil adoun,<br> <a name="an_1081"></a> And longe tyme he lay forth in a traunce.<br> <a name="an_1082"></a> His brother, which that knew of his penaunce,<br> <a name="an_1083"></a> Up caughte hym and to bedde he hath hym broght.<br> <a name="an_1084"></a> Dispeyred in this torment and this thoght<br> <a name="an_1085"></a> Lete I this woful creature lye;<br> <a name="an_1086"></a> Chese he, for me, wheither he wol lyve or dye.<br> <a name="an_1087"></a> Arveragus, with heele and greet honour,<br> <a name="an_1088"></a> As he that was of chivalrie the flour,<br> <a name="an_1089"></a> Is comen hoom, and othere worthy men.<br> <span class="margnote"><font color="GREEN" size="-1"><a name="an_1090">1090</a></font></span> O blisful artow now, thou Dorigen,<br> <a name="an_1091"></a> That hast thy lusty housbonde in thyne armes,<br> <a name="an_1092"></a> The fresshe knyght, the worthy man of armes,<br> <a name="an_1093"></a> That loveth thee as his owene hertes lyf.<br> <a name="an_1094"></a> No thyng list hym to been ymaginatyf,<br> <a name="an_1095"></a> If any wight hadde spoke, whil he was oute,<br> <a name="an_1096"></a> To hire of love; he hadde of it no doute.<br> <a name="an_1097"></a> He noght entendeth to no swich mateere,<br> <a name="an_1098"></a> But daunceth, justeth, maketh hire good cheere;<br> <a name="an_1099"></a> And thus in joye and blisse I lete hem dwelle,<br> <span class="margnote"><font color="GREEN" size="-1"><a name="an_1100">1100</a></font></span> And of the sike Aurelius wol I telle.<br> <a name="an_1101"></a> In langour and in torment furyus<br> <a name="an_1102"></a> Two yeer and moore lay wrecche Aurelyus,<br> <a name="an_1103"></a> Er any foot he myghte on erthe gon;<br> <a name="an_1104"></a> Ne confort in this tyme hadde he noon,<br> <a name="an_1105"></a> Save of his brother, which that was a clerk.<br> <a name="an_1106"></a> He knew of al this wo and al this werk,<br> <a name="an_1107"></a> For to noon oother creature, certeyn,<br> <a name="an_1108"></a> Of this matere he dorste no word seyn.<br> <a name="an_1109"></a> Under his brest he baar it moore secree<br> <span class="margnote"><font color="GREEN" size="-1"><a name="an_1110">1110</a></font></span> Than evere dide Pamphilus for Galathee.<br> <a name="an_1111"></a> His brest was hool, withoute for to sene,<br> <a name="an_1112"></a> But in his herte ay was the arwe kene.<br> <a name="an_1113"></a> And wel ye knowe that of a sursanure<br> <a name="an_1114"></a> In surgerye is perilous the cure,<br> <a name="an_1115"></a> But men myghte touche the arwe or come therby.<br> <a name="an_1116"></a> His brother weep and wayled pryvely,<br> <a name="an_1117"></a> Til atte laste hym fil in remembraunce,<br> <a name="an_1118"></a> That whiles he was at Orliens in Fraunce --<br> <a name="an_1119"></a> As yonge clerkes that been lykerous<br> <span class="margnote"><font color="GREEN" size="-1"><a name="an_1120">1120</a></font></span> To reden artes that been curious<br> <a name="an_1121"></a> Seken in every halke and every herne<br> <a name="an_1122"></a> Particuler sciences for to lerne --<br> <a name="an_1123"></a> He hym remembred that, upon a day,<br> <a name="an_1124"></a> At Orliens in studie a book he say<br> <a name="an_1125"></a> Of magyk natureel, which his felawe,<br> <a name="an_1126"></a> That was that tyme a bacheler of lawe,<br> <a name="an_1127"></a> Al were he ther to lerne another craft,<br> <a name="an_1128"></a> Hadde prively upon his desk ylaft;<br> <a name="an_1129"></a> Which book spak muchel of the operaciouns<br> <span class="margnote"><font color="GREEN" size="-1"><a name="an_1130">1130</a></font></span> Touchynge the eighte and twenty mansiouns<br> <a name="an_1131"></a> That longen to the moone, and swich folye<br> <a name="an_1132"></a> As in oure dayes is nat worth a flye --<br> <a name="an_1133"></a> For hooly chirches feith in oure bileve<br> <a name="an_1134"></a> Ne suffreth noon illusioun us to greve.<br> <a name="an_1135"></a> And whan this book was in his remembraunce,<br> <a name="an_1136"></a> Anon for joye his herte gan to daunce,<br> <a name="an_1137"></a> And to hymself he seyde pryvely:<br> <a name="an_1138"></a> "My brother shal be warisshed hastily;<br> <a name="an_1139"></a> For I am siker that ther be sciences<br> <span class="margnote"><font color="GREEN" size="-1"><a name="an_1140">1140</a></font></span> By whiche men make diverse apparences,<br> <a name="an_1141"></a> Swiche as thise subtile tregetoures pleye.<br> <a name="an_1142"></a> For ofte at feestes have I wel herd seye<br> <a name="an_1143"></a> That tregetours withinne an halle large<br> <a name="an_1144"></a> Have maad come in a water and a barge,<br> <a name="an_1145"></a> And in the halle rowen up and doun.<br> <a name="an_1146"></a> Somtyme hath semed come a grym leoun;<br> <a name="an_1147"></a> And somtyme floures sprynge as in a mede;<br> <a name="an_1148"></a> Somtyme a vyne, and grapes white and rede;<br> <a name="an_1149"></a> Somtyme a castel, al of lym and stoon;<br> <span class="margnote"><font color="GREEN" size="-1"><a name="an_1150">1150</a></font></span> And whan hem lyked, voyded it anon.<br> <a name="an_1151"></a> Thus semed it to every mannes sighte.<br> <a name="an_1152"></a> "Now thanne conclude I thus: that if I myghte<br> <a name="an_1153"></a> At Orliens som oold felawe yfynde<br> <a name="an_1154"></a> That hadde thise moones mansions in mynde,<br> <a name="an_1155"></a> Or oother magyk natureel above,<br> <a name="an_1156"></a> He sholde wel make my brother han his love.<br> <a name="an_1157"></a> For with an apparence a clerk may make,<br> <a name="an_1158"></a> To mannes sighte, that alle the rokkes blake<br> <a name="an_1159"></a> Of Britaigne weren yvoyded everichon,<br> <span class="margnote"><font color="GREEN" size="-1"><a name="an_1160">1160</a></font></span> And shippes by the brynke comen and gon,<br> <a name="an_1161"></a> And in swich forme enduren a wowke or two.<br> <a name="an_1162"></a> Thanne were my brother warisshed of his wo;<br> <a name="an_1163"></a> Thanne moste she nedes holden hire biheste,<br> <a name="an_1164"></a> Or elles he shal shame hire atte leeste."<br> <a name="an_1165"></a> What sholde I make a lenger tale of this?<br> <a name="an_1166"></a> Unto his brotheres bed he comen is,<br> <a name="an_1167"></a> And swich confort he yaf hym for to gon<br> <a name="an_1168"></a> To Orliens that he up stirte anon,<br> <a name="an_1169"></a> And on his wey forthward thanne is he fare<br> <span class="margnote"><font color="GREEN" size="-1"><a name="an_1170">1170</a></font></span> In hope for to been lissed of his care.<br> <a name="an_1171"></a> Whan they were come almoost to that citee,<br> <a name="an_1172"></a> But if it were a two furlong or thre,<br> <a name="an_1173"></a> A yong clerk romynge by hymself they mette,<br> <a name="an_1174"></a> Which that in Latyn thriftily hem grette,<br> <a name="an_1175"></a> And after that he seyde a wonder thyng:<br> <a name="an_1176"></a> "I knowe," quod he, "the cause of youre comyng."<br> <a name="an_1177"></a> And er they ferther any foote wente,<br> <a name="an_1178"></a> He tolde hem al that was in hire entente.<br> <a name="an_1179"></a> This Briton clerk hym asked of felawes<br> <span class="margnote"><font color="GREEN" size="-1"><a name="an_1180">1180</a></font></span> The whiche that he had knowe in olde dawes,<br> <a name="an_1181"></a> And he answerde hym that they dede were,<br> <a name="an_1182"></a> For which he weep ful ofte many a teere.<br> <a name="an_1183"></a> Doun of his hors Aurelius lighte anon,<br> <a name="an_1184"></a> And with this magicien forth is he gon<br> <a name="an_1185"></a> Hoom to his hous, and maden hem wel at ese.<br> <a name="an_1186"></a> Hem lakked no vitaille that myghte hem plese.<br> <a name="an_1187"></a> So wel arrayed hous as ther was oon<br> <a name="an_1188"></a> Aurelius in his lyf saugh nevere noon.<br> <a name="an_1189"></a> He shewed hym, er he wente to sopeer,<br> <span class="margnote"><font color="GREEN" size="-1"><a name="an_1190">1190</a></font></span> Forestes, parkes ful of wilde deer;<br> <a name="an_1191"></a> Ther saugh he hertes with hir hornes hye,<br> <a name="an_1192"></a> The gretteste that evere were seyn with ye.<br> <a name="an_1193"></a> He saugh of hem an hondred slayn with houndes,<br> <a name="an_1194"></a> And somme with arwes blede of bittre woundes.<br> <a name="an_1195"></a> He saugh, whan voyded were thise wilde deer,<br> <a name="an_1196"></a> Thise fauconers upon a fair ryver,<br> <a name="an_1197"></a> That with hir haukes han the heron slayn.<br> <a name="an_1198"></a> Tho saugh he knyghtes justyng in a playn;<br> <a name="an_1199"></a> And after this he dide hym swich plesaunce<br> <span class="margnote"><font color="GREEN" size="-1"><a name="an_1200">1200</a></font></span> That he hym shewed his lady on a daunce,<br> <a name="an_1201"></a> On which hymself he daunced, as hym thoughte.<br> <a name="an_1202"></a> And whan this maister that this magyk wroughte<br> <a name="an_1203"></a> Saugh it was tyme, he clapte his handes two,<br> <a name="an_1204"></a> And farewel! Al oure revel was ago.<br> <a name="an_1205"></a> And yet remoeved they nevere out of the hous,<br> <a name="an_1206"></a> Whil they saugh al this sighte merveillous,<br> <a name="an_1207"></a> But in his studie, ther as his bookes be,<br> <a name="an_1208"></a> They seten stille, and no wight but they thre.<br> <a name="an_1209"></a> To hym this maister called his squier,<br> <span class="margnote"><font color="GREEN" size="-1"><a name="an_1210">1210</a></font></span> And seyde hym thus: "Is redy oure soper?<br> <a name="an_1211"></a> Almoost an houre it is, I undertake,<br> <a name="an_1212"></a> Sith I yow bad oure soper for to make,<br> <a name="an_1213"></a> Whan that thise worthy men wenten with me<br> <a name="an_1214"></a> Into my studie, ther as my bookes be."<br> <a name="an_1215"></a> "Sire," quod this squier, "whan it liketh yow,<br> <a name="an_1216"></a> It is al redy, though ye wol right now."<br> <a name="an_1217"></a> "Go we thanne soupe," quod he, "as for the beste.<br> <a name="an_1218"></a> Thise amorous folk somtyme moote han hir reste."<br> <a name="an_1219"></a> At after-soper fille they in tretee<br> <span class="margnote"><font color="GREEN" size="-1"><a name="an_1220">1220</a></font></span> What somme sholde this maistres gerdon be<br> <a name="an_1221"></a> To remoeven alle the rokkes of Britayne,<br> <a name="an_1222"></a> And eek from Gerounde to the mouth of Sayne.<br> <a name="an_1223"></a> He made it straunge, and swoor, so God hym save,<br> <a name="an_1224"></a> Lasse than a thousand pound he wolde nat have,<br> <a name="an_1225"></a> Ne gladly for that somme he wolde nat goon.<br> <a name="an_1226"></a> Aurelius, with blisful herte anoon,<br> <a name="an_1227"></a> Answerde thus: "Fy on a thousand pound!<br> <a name="an_1228"></a> This wyde world, which that men seye is round,<br> <a name="an_1229"></a> I wolde it yeve, if I were lord of it.<br> <span class="margnote"><font color="GREEN" size="-1"><a name="an_1230">1230</a></font></span> This bargayn is ful dryve, for we been knyt.<br> <a name="an_1231"></a> Ye shal be payed trewely, by my trouthe!<br> <a name="an_1232"></a> But looketh now, for no necligence or slouthe<br> <a name="an_1233"></a> Ye tarie us heere no lenger than to-morwe."<br> <a name="an_1234"></a> "Nay," quod this clerk, "have heer my feith to borwe."<br> <a name="an_1235"></a> To bedde is goon Aurelius whan hym leste,<br> <a name="an_1236"></a> And wel ny al that nyght he hadde his reste.<br> <a name="an_1237"></a> What for his labour and his hope of blisse,<br> <a name="an_1238"></a> His woful herte of penaunce hadde a lisse.<br> <a name="an_1239"></a> Upon the morwe, whan that it was day,<br> <span class="margnote"><font color="GREEN" size="-1"><a name="an_1240">1240</a></font></span> To Britaigne tooke they the righte way,<br> <a name="an_1241"></a> Aurelius and this magicien bisyde,<br> <a name="an_1242"></a> And been descended ther they wolde abyde.<br> <a name="an_1243"></a> And this was, as thise bookes me remembre,<br> <a name="an_1244"></a> The colde, frosty seson of Decembre.<br> <a name="an_1245"></a> Phebus wax old, and hewed lyk laton,<br> <a name="an_1246"></a> That in his hoote declynacion<br> <a name="an_1247"></a> Shoon as the burned gold with stremes brighte;<br> <a name="an_1248"></a> But now in Capricorn adoun he lighte,<br> <a name="an_1249"></a> Where as he shoon ful pale, I dar wel seyn.<br> <span class="margnote"><font color="GREEN" size="-1"><a name="an_1250">1250</a></font></span> The bittre frostes, with the sleet and reyn,<br> <a name="an_1251"></a> Destroyed hath the grene in every yerd.<br> <a name="an_1252"></a> Janus sit by the fyr, with double berd,<br> <a name="an_1253"></a> And drynketh of his bugle horn the wyn;<br> <a name="an_1254"></a> Biforn hym stant brawen of the tusked swyn,<br> <a name="an_1255"></a> And "Nowel" crieth every lusty man.<br> <a name="an_1256"></a> Aurelius in al that evere he kan<br> <a name="an_1257"></a> Dooth to this maister chiere and reverence,<br> <a name="an_1258"></a> And preyeth hym to doon his diligence<br> <a name="an_1259"></a> To bryngen hym out of his peynes smerte,<br> <span class="margnote"><font color="GREEN" size="-1"><a name="an_1260">1260</a></font></span> Or with a swerd that he wolde slitte his herte.<br> <a name="an_1261"></a> This subtil clerk swich routhe had of this man<br> <a name="an_1262"></a> That nyght and day he spedde hym that he kan<br> <a name="an_1263"></a> To wayten a tyme of his conclusioun;<br> <a name="an_1264"></a> This is to seye, to maken illusioun,<br> <a name="an_1265"></a> By swich an apparence or jogelrye --<br> <a name="an_1266"></a> I ne kan no termes of astrologye --<br> <a name="an_1267"></a> That she and every wight sholde wene and seye<br> <a name="an_1268"></a> That of Britaigne the rokkes were aweye,<br> <a name="an_1269"></a> Or ellis they were sonken under grounde.<br> <span class="margnote"><font color="GREEN" size="-1"><a name="an_1270">1270</a></font></span> So atte laste he hath his tyme yfounde<br> <a name="an_1271"></a> To maken his japes and his wrecchednesse<br> <a name="an_1272"></a> Of swich a supersticious cursednesse.<br> <a name="an_1273"></a> His tables Tolletanes forth he brought,<br> <a name="an_1274"></a> Ful wel corrected, ne ther lakked nought,<br> <a name="an_1275"></a> Neither his collect ne his expans yeeris,<br> <a name="an_1276"></a> Ne his rootes, ne his othere geeris,<br> <a name="an_1277"></a> As been his centris and his argumentz<br> <a name="an_1278"></a> And his proporcioneles convenientz<br> <a name="an_1279"></a> For his equacions in every thyng.<br> <span class="margnote"><font color="GREEN" size="-1"><a name="an_1280">1280</a></font></span> And by his eighte speere in his wirkyng<br> <a name="an_1281"></a> He knew ful wel how fer Alnath was shove<br> <a name="an_1282"></a> Fro the heed of thilke fixe Aries above,<br> <a name="an_1283"></a> That in the ninthe speere considered is;<br> <a name="an_1284"></a> Ful subtilly he kalkuled al this.<br> <a name="an_1285"></a> Whan he hadde founde his firste mansioun,<br> <a name="an_1286"></a> He knew the remenaunt by proporcioun,<br> <a name="an_1287"></a> And knew the arisyng of his moone weel,<br> <a name="an_1288"></a> And in whos face, and terme, and everydeel;<br> <a name="an_1289"></a> And knew ful weel the moones mansioun<br> <span class="margnote"><font color="GREEN" size="-1"><a name="an_1290">1290</a></font></span> Acordaunt to his operacioun,<br> <a name="an_1291"></a> And knew also his othere observaunces<br> <a name="an_1292"></a> For swiche illusiouns and swiche meschaunces<br> <a name="an_1293"></a> As hethen folk useden in thilke dayes.<br> <a name="an_1294"></a> For which no lenger maked he delayes,<br> <a name="an_1295"></a> But thurgh his magik, for a wyke or tweye,<br> <a name="an_1296"></a> It semed that alle the rokkes were aweye.<br> <a name="an_1297"></a> Aurelius, which that yet despeired is<br> <a name="an_1298"></a> Wher he shal han his love or fare amys,<br> <a name="an_1299"></a> Awaiteth nyght and day on this myracle;<br> <span class="margnote"><font color="GREEN" size="-1"><a name="an_1300">1300</a></font></span> And whan he knew that ther was noon obstacle,<br> <a name="an_1301"></a> That voyded were thise rokkes everychon,<br> <a name="an_1302"></a> Doun to his maistres feet he fil anon,<br> <a name="an_1303"></a> And seyde, "I woful wrecche, Aurelius,<br> <a name="an_1304"></a> Thanke yow, lord, and lady myn Venus,<br> <a name="an_1305"></a> That me han holpen fro my cares colde."<br> <a name="an_1306"></a> And to the temple his wey forth hath he holde,<br> <a name="an_1307"></a> Where as he knew he sholde his lady see.<br> <a name="an_1308"></a> And whan he saugh his tyme, anon-right hee,<br> <a name="an_1309"></a> With dredful herte and with ful humble cheere,<br> <span class="margnote"><font color="GREEN" size="-1"><a name="an_1310">1310</a></font></span> Salewed hath his sovereyn lady deere:<br> <a name="an_1311"></a> "My righte lady," quod this woful man,<br> <a name="an_1312"></a> "Whom I moost drede and love as I best kan,<br> <a name="an_1313"></a> And lothest were of al this world displese,<br> <a name="an_1314"></a> Nere it that I for yow have swich disese<br> <a name="an_1315"></a> That I moste dyen heere at youre foot anon,<br> <a name="an_1316"></a> Noght wolde I telle how me is wo bigon.<br> <a name="an_1317"></a> But certes outher moste I dye or pleyne;<br> <a name="an_1318"></a> Ye sle me giltelees for verray peyne.<br> <a name="an_1319"></a> But of my deeth thogh that ye have no routhe,<br> <span class="margnote"><font color="GREEN" size="-1"><a name="an_1320">1320</a></font></span> Avyseth yow er that ye breke youre trouthe.<br> <a name="an_1321"></a> Repenteth yow, for thilke God above,<br> <a name="an_1322"></a> Er ye me sleen by cause that I yow love.<br> <a name="an_1323"></a> For, madame, wel ye woot what ye han hight --<br> <a name="an_1324"></a> Nat that I chalange any thyng of right<br> <a name="an_1325"></a> Of yow, my sovereyn lady, but youre grace --<br> <a name="an_1326"></a> But in a gardyn yond, at swich a place,<br> <a name="an_1327"></a> Ye woot right wel what ye bihighten me;<br> <a name="an_1328"></a> And in myn hand youre trouthe plighten ye<br> <a name="an_1329"></a> To love me best -- God woot, ye seyde so,<br> <span class="margnote"><font color="GREEN" size="-1"><a name="an_1330">1330</a></font></span> Al be that I unworthy am therto.<br> <a name="an_1331"></a> Madame, I speke it for the honour of yow<br> <a name="an_1332"></a> Moore than to save myn hertes lyf right now --<br> <a name="an_1333"></a> I have do so as ye comanded me;<br> <a name="an_1334"></a> And if ye vouche sauf, ye may go see.<br> <a name="an_1335"></a> Dooth as yow list; have youre biheste in mynde,<br> <a name="an_1336"></a> For, quyk or deed, right there ye shal me fynde.<br> <a name="an_1337"></a> In yow lith al to do me lyve or deye --<br> <a name="an_1338"></a> But wel I woot the rokkes been aweye."<br> <a name="an_1339"></a> He taketh his leve, and she astoned stood;<br> <span class="margnote"><font color="GREEN" size="-1"><a name="an_1340">1340</a></font></span> In al hir face nas a drope of blood.<br> <a name="an_1341"></a> She wende nevere han come in swich a trappe.<br> <a name="an_1342"></a> "Allas," quod she, "that evere this sholde happe!<br> <a name="an_1343"></a> For wende I nevere by possibilitee<br> <a name="an_1344"></a> That swich a monstre or merveille myghte be!<br> <a name="an_1345"></a> It is agayns the proces of nature."<br> <a name="an_1346"></a> And hoom she goth a sorweful creature;<br> <a name="an_1347"></a> For verray feere unnethe may she go.<br> <a name="an_1348"></a> She wepeth, wailleth, al a day or two,<br> <a name="an_1349"></a> And swowneth, that it routhe was to see.<br> <span class="margnote"><font color="GREEN" size="-1"><a name="an_1350">1350</a></font></span> But why it was to no wight tolde shee,<br> <a name="an_1351"></a> For out of towne was goon Arveragus.<br> <a name="an_1352"></a> But to hirself she spak, and seyde thus,<br> <a name="an_1353"></a> With face pale and with ful sorweful cheere,<br> <a name="an_1354"></a> In hire compleynt, as ye shal after heere:<br> <a name="an_1355"></a> "Allas," quod she, "on thee, Fortune, I pleyne,<br> <a name="an_1356"></a> That unwar wrapped hast me in thy cheyne,<br> <a name="an_1357"></a> Fro which t' escape woot I no socour,<br> <a name="an_1358"></a> Save oonly deeth or elles dishonour;<br> <a name="an_1359"></a> Oon of thise two bihoveth me to chese.<br> <span class="margnote"><font color="GREEN" size="-1"><a name="an_1360">1360</a></font></span> But nathelees, yet have I levere to lese<br> <a name="an_1361"></a> My lif than of my body to have a shame,<br> <a name="an_1362"></a> Or knowe myselven fals, or lese my name;<br> <a name="an_1363"></a> And with my deth I may be quyt, ywis.<br> <a name="an_1364"></a> Hath ther nat many a noble wyf er this,<br> <a name="an_1365"></a> And many a mayde, yslayn hirself, allas,<br> <a name="an_1366"></a> Rather than with hir body doon trespas?<br> <a name="an_1367"></a> "Yis, certes, lo, thise stories beren witnesse:<br> <a name="an_1368"></a> Whan thritty tirauntz, ful of cursednesse,<br> <a name="an_1369"></a> Hadde slayn Phidon in Atthenes atte feste,<br> <span class="margnote"><font color="GREEN" size="-1"><a name="an_1370">1370</a></font></span> They comanded his doghtres for t' areste<br> <a name="an_1371"></a> And bryngen hem biforn hem in despit,<br> <a name="an_1372"></a> Al naked, to fulfille hir foul delit,<br> <a name="an_1373"></a> And in hir fadres blood they made hem daunce<br> <a name="an_1374"></a> Upon the pavement, God yeve hem meschaunce!<br> <a name="an_1375"></a> For which thise woful maydens, ful of drede,<br> <a name="an_1376"></a> Rather than they wolde lese hir maydenhede,<br> <a name="an_1377"></a> They prively been stirt into a welle<br> <a name="an_1378"></a> And dreynte hemselven, as the bookes telle.<br> <a name="an_1379"></a> "They of Mecene leete enquere and seke<br> <span class="margnote"><font color="GREEN" size="-1"><a name="an_1380">1380</a></font></span> Of Lacedomye fifty maydens eke,<br> <a name="an_1381"></a> On whiche they wolden doon hir lecherye.<br> <a name="an_1382"></a> But was ther noon of al that compaignye<br> <a name="an_1383"></a> That she nas slayn, and with a good entente<br> <a name="an_1384"></a> Chees rather for to dye than assente<br> <a name="an_1385"></a> To been oppressed of hir maydenhede.<br> <a name="an_1386"></a> Why sholde I thanne to dye been in drede?<br> <a name="an_1387"></a> Lo, eek, the tiraunt Aristoclides,<br> <a name="an_1388"></a> That loved a mayden, heet Stymphalides,<br> <a name="an_1389"></a> Whan that hir fader slayn was on a nyght,<br> <span class="margnote"><font color="GREEN" size="-1"><a name="an_1390">1390</a></font></span> Unto Dianes temple goth she right,<br> <a name="an_1391"></a> And hente the ymage in hir handes two,<br> <a name="an_1392"></a> Fro which ymage wolde she nevere go.<br> <a name="an_1393"></a> No wight ne myghte hir handes of it arace<br> <a name="an_1394"></a> Til she was slayn, right in the selve place.<br> <a name="an_1395"></a> "Now sith that maydens hadden swich despit<br> <a name="an_1396"></a> To been defouled with mannes foul delit,<br> <a name="an_1397"></a> Wel oghte a wyf rather hirselven slee<br> <a name="an_1398"></a> Than be defouled, as it thynketh me.<br> <a name="an_1399"></a> What shal I seyn of Hasdrubales wyf,<br> <span class="margnote"><font color="GREEN" size="-1"><a name="an_1400">1400</a></font></span> That at Cartage birafte hirself hir lyf?<br> <a name="an_1401"></a> For whan she saugh that Romayns wan the toun,<br> <a name="an_1402"></a> She took hir children alle, and skipte adoun<br> <a name="an_1403"></a> Into the fyr, and chees rather to dye<br> <a name="an_1404"></a> Than any Romayn dide hire vileynye.<br> <a name="an_1405"></a> Hath nat Lucresse yslayn hirself, allas,<br> <a name="an_1406"></a> At Rome, whan that she oppressed was<br> <a name="an_1407"></a> Of Tarquyn, for hire thoughte it was a shame<br> <a name="an_1408"></a> To lyven whan she hadde lost hir name?<br> <a name="an_1409"></a> The sevene maydens of Milesie also<br> <span class="margnote"><font color="GREEN" size="-1"><a name="an_1410">1410</a></font></span> Han slayn hemself, for verrey drede and wo,<br> <a name="an_1411"></a> Rather than folk of Gawle hem sholde oppresse.<br> <a name="an_1412"></a> Mo than a thousand stories, as I gesse,<br> <a name="an_1413"></a> Koude I now telle as touchynge this mateere.<br> <a name="an_1414"></a> Whan Habradate was slayn, his wyf so deere<br> <a name="an_1415"></a> Hirselven slow, and leet hir blood to glyde<br> <a name="an_1416"></a> In Habradates woundes depe and wyde,<br> <a name="an_1417"></a> And seyde, `My body, at the leeste way,<br> <a name="an_1418"></a> Ther shal no wight defoulen, if I may."<br> <a name="an_1419"></a> "What sholde I mo ensamples heerof sayn,<br> <span class="margnote"><font color="GREEN" size="-1"><a name="an_1420">1420</a></font></span> Sith that so manye han hemselven slayn<br> <a name="an_1421"></a> Wel rather than they wolde defouled be?<br> <a name="an_1422"></a> I wol conclude that it is bet for me<br> <a name="an_1423"></a> To sleen myself than been defouled thus.<br> <a name="an_1424"></a> I wol be trewe unto Arveragus,<br> <a name="an_1425"></a> Or rather sleen myself in som manere,<br> <a name="an_1426"></a> As dide Demociones doghter deere<br> <a name="an_1427"></a> By cause that she wolde nat defouled be.<br> <a name="an_1428"></a> O Cedasus, it is ful greet pitee<br> <a name="an_1429"></a> To reden how thy doghtren deyde, allas,<br> <span class="margnote"><font color="GREEN" size="-1"><a name="an_1430">1430</a></font></span> That slowe hemself for swich manere cas.<br> <a name="an_1431"></a> As greet a pitee was it, or wel moore,<br> <a name="an_1432"></a> The Theban mayden that for Nichanore<br> <a name="an_1433"></a> Hirselven slow, right for swich manere wo.<br> <a name="an_1434"></a> Another Theban mayden dide right so;<br> <a name="an_1435"></a> For oon of Macidonye hadde hire oppressed,<br> <a name="an_1436"></a> She with hire deeth hir maydenhede redressed.<br> <a name="an_1437"></a> What shal I seye of Nicerates wyf,<br> <a name="an_1438"></a> That for swich cas birafte hirself hir lyf?<br> <a name="an_1439"></a> How trewe eek was to Alcebiades<br> <span class="margnote"><font color="GREEN" size="-1"><a name="an_1440">1440</a></font></span> His love, that rather for to dyen chees<br> <a name="an_1441"></a> Than for to suffre his body unburyed be.<br> <a name="an_1442"></a> Lo, which a wyf was Alceste," quod she.<br> <a name="an_1443"></a> "What seith Omer of goode Penalopee?<br> <a name="an_1444"></a> Al Grece knoweth of hire chastitee.<br> <a name="an_1445"></a> Pardee, of Laodomya is writen thus,<br> <a name="an_1446"></a> That whan at Troie was slayn Protheselaus,<br> <a name="an_1447"></a> Ne lenger wolde she lyve after his day.<br> <a name="an_1448"></a> The same of noble Porcia telle I may;<br> <a name="an_1449"></a> Withoute Brutus koude she nat lyve,<br> <span class="margnote"><font color="GREEN" size="-1"><a name="an_1450">1450</a></font></span> To whom she hadde al hool hir herte yive.<br> <a name="an_1451"></a> The parfit wyfhod of Arthemesie<br> <a name="an_1452"></a> Honured is thurgh al the Barbarie.<br> <a name="an_1453"></a> O Teuta, queene, thy wyfly chastitee<br> <a name="an_1454"></a> To alle wyves may a mirour bee.<br> <a name="an_1455"></a> The same thyng I seye of Bilyea,<br> <a name="an_1456"></a> Of Rodogone, and eek Valeria."<br> <a name="an_1457"></a> Thus pleyned Dorigen a day or tweye,<br> <a name="an_1458"></a> Purposynge evere that she wolde deye.<br> <a name="an_1459"></a> But nathelees, upon the thridde nyght,<br> <span class="margnote"><font color="GREEN" size="-1"><a name="an_1460">1460</a></font></span> Hoom cam Arveragus, this worthy knyght,<br> <a name="an_1461"></a> And asked hire why that she weep so soore;<br> <a name="an_1462"></a> And she gan wepen ever lenger the moore.<br> <a name="an_1463"></a> "Allas," quod she, "that evere was I born!<br> <a name="an_1464"></a> Thus have I seyd," quod she, "thus have I sworn" --<br> <a name="an_1465"></a> And toold hym al as ye han herd bifore;<br> <a name="an_1466"></a> It nedeth nat reherce it yow namoore.<br> <a name="an_1467"></a> This housbonde, with glad chiere, in freendly wyse<br> <a name="an_1468"></a> Answerde and seyde as I shal yow devyse:<br> <a name="an_1469"></a> "Is ther oght elles, Dorigen, but this?"<br> <span class="margnote"><font color="GREEN" size="-1"><a name="an_1470">1470</a></font></span> "Nay, nay," quod she, "God helpe me so as wys!<br> <a name="an_1471"></a> This is to muche, and it were Goddes wille."<br> <a name="an_1472"></a> "Ye, wyf," quod he, "lat slepen that is stille.<br> <a name="an_1473"></a> It may be wel, paraventure, yet to day.<br> <a name="an_1474"></a> Ye shul youre trouthe holden, by my fay!<br> <a name="an_1475"></a> For God so wisly have mercy upon me,<br> <a name="an_1476"></a> I hadde wel levere ystiked for to be<br> <a name="an_1477"></a> For verray love which that I to yow have,<br> <a name="an_1478"></a> But if ye sholde youre trouthe kepe and save.<br> <a name="an_1479"></a> Trouthe is the hyeste thyng that man may kepe" --<br> <span class="margnote"><font color="GREEN" size="-1"><a name="an_1480">1480</a></font></span> But with that word he brast anon to wepe,<br> <a name="an_1481"></a> And seyde, "I yow forbede, up peyne of deeth,<br> <a name="an_1482"></a> That nevere, whil thee lasteth lyf ne breeth,<br> <a name="an_1483"></a> To no wight telle thou of this aventure --<br> <a name="an_1484"></a> As I may best, I wol my wo endure --<br> <a name="an_1485"></a> Ne make no contenance of hevynesse,<br> <a name="an_1486"></a> That folk of yow may demen harm or gesse."<br> <a name="an_1487"></a> And forth he cleped a squier and a mayde:<br> <a name="an_1488"></a> "Gooth forth anon with Dorigen," he sayde,<br> <a name="an_1489"></a> "And bryngeth hire to swich a place anon."<br> <span class="margnote"><font color="GREEN" size="-1"><a name="an_1490">1490</a></font></span> They take hir leve, and on hir wey they gon,<br> <a name="an_1491"></a> But they ne wiste why she thider wente.<br> <a name="an_1492"></a> He nolde no wight tellen his entente.<br> <a name="an_1493"></a> Paraventure an heep of yow, ywis,<br> <a name="an_1494"></a> Wol holden hym a lewed man in this<br> <a name="an_1495"></a> That he wol putte his wyf in jupartie.<br> <a name="an_1496"></a> Herkneth the tale er ye upon hire crie.<br> <a name="an_1497"></a> She may have bettre fortune than yow semeth;<br> <a name="an_1498"></a> And whan that ye han herd the tale, demeth.<br> <a name="an_1499"></a> This squier, which that highte Aurelius,<br> <span class="margnote"><font color="GREEN" size="-1"><a name="an_1500">1500</a></font></span> On Dorigen that was so amorus,<br> <a name="an_1501"></a> Of aventure happed hire to meete<br> <a name="an_1502"></a> Amydde the toun, right in the quykkest strete,<br> <a name="an_1503"></a> As she was bown to goon the wey forth right<br> <a name="an_1504"></a> Toward the gardyn ther as she had hight.<br> <a name="an_1505"></a> And he was to the gardyn-ward also;<br> <a name="an_1506"></a> For wel he spyed whan she wolde go<br> <a name="an_1507"></a> Out of hir hous to any maner place.<br> <a name="an_1508"></a> But thus they mette, of aventure or grace,<br> <a name="an_1509"></a> And he saleweth hire with glad entente,<br> <span class="margnote"><font color="GREEN" size="-1"><a name="an_1510">1510</a></font></span> And asked of hire whiderward she wente;<br> <a name="an_1511"></a> And she answerde, half as she were mad,<br> <a name="an_1512"></a> "Unto the gardyn, as myn housbonde bad,<br> <a name="an_1513"></a> My trouthe for to holde -- allas, allas!"<br> <a name="an_1514"></a> Aurelius gan wondren on this cas,<br> <a name="an_1515"></a> And in his herte hadde greet compassioun<br> <a name="an_1516"></a> Of hire and of hire lamentacioun,<br> <a name="an_1517"></a> And of Arveragus, the worthy knyght,<br> <a name="an_1518"></a> That bad hire holden al that she had hight,<br> <a name="an_1519"></a> So looth hym was his wyf sholde breke hir trouthe;<br> <span class="margnote"><font color="GREEN" size="-1"><a name="an_1520">1520</a></font></span> And in his herte he caughte of this greet routhe,<br> <a name="an_1521"></a> Considerynge the beste on every syde,<br> <a name="an_1522"></a> That fro his lust yet were hym levere abyde<br> <a name="an_1523"></a> Than doon so heigh a cherlyssh wrecchednesse<br> <a name="an_1524"></a> Agayns franchise and alle gentillesse;<br> <a name="an_1525"></a> For which in fewe wordes seyde he thus:<br> <a name="an_1526"></a> "Madame, seyth to youre lord Arveragus<br> <a name="an_1527"></a> That sith I se his grete gentillesse<br> <a name="an_1528"></a> To yow, and eek I se wel youre distresse,<br> <a name="an_1529"></a> That him were levere han shame (and that were routhe)<br> <span class="margnote"><font color="GREEN" size="-1"><a name="an_1530">1530</a></font></span> Than ye to me sholde breke thus youre trouthe,<br> <a name="an_1531"></a> I have wel levere evere to suffre wo<br> <a name="an_1532"></a> Than I departe the love bitwix yow two.<br> <a name="an_1533"></a> I yow relesse, madame, into youre hond<br> <a name="an_1534"></a> Quyt every serement and every bond<br> <a name="an_1535"></a> That ye han maad to me as heerbiforn,<br> <a name="an_1536"></a> Sith thilke tyme which that ye were born.<br> <a name="an_1537"></a> My trouthe I plighte, I shal yow never repreve<br> <a name="an_1538"></a> Of no biheste, and heere I take my leve,<br> <a name="an_1539"></a> As of the treweste and the beste wyf<br> <span class="margnote"><font color="GREEN" size="-1"><a name="an_1540">1540</a></font></span> That evere yet I knew in al my lyf.<br> <a name="an_1541"></a> But every wyf be war of hire biheeste!<br> <a name="an_1542"></a> On Dorigen remembreth, atte leeste.<br> <a name="an_1543"></a> Thus kan a squier doon a gentil dede<br> <a name="an_1544"></a> As wel as kan a knyght, withouten drede."<br> <a name="an_1545"></a> She thonketh hym upon hir knees al bare,<br> <a name="an_1546"></a> And hoom unto hir housbonde is she fare,<br> <a name="an_1547"></a> And tolde hym al, as ye han herd me sayd;<br> <a name="an_1548"></a> And be ye siker, he was so weel apayd<br> <a name="an_1549"></a> That it were impossible me to wryte.<br> <span class="margnote"><font color="GREEN" size="-1"><a name="an_1550">1550</a></font></span> What sholde I lenger of this cas endyte?<br> <a name="an_1551"></a> Arveragus and Dorigen his wyf<br> <a name="an_1552"></a> In sovereyn blisse leden forth hir lyf.<br> <a name="an_1553"></a> Nevere eft ne was ther angre hem bitwene.<br> <a name="an_1554"></a> He cherisseth hire as though she were a queene,<br> <a name="an_1555"></a> And she was to hym trewe for everemoore.<br> <a name="an_1556"></a> Of thise two folk ye gete of me namoore.<br> <a name="an_1557"></a> Aurelius, that his cost hath al forlorn,<br> <a name="an_1558"></a> Curseth the tyme that evere he was born:<br> <a name="an_1559"></a> "Allas!" quod he. "Allas, that I bihighte<br> <span class="margnote"><font color="GREEN" size="-1"><a name="an_1560">1560</a></font></span> Of pured gold a thousand pound of wighte<br> <a name="an_1561"></a> Unto this philosophre! How shal I do?<br> <a name="an_1562"></a> I se namoore but that I am fordo.<br> <a name="an_1563"></a> Myn heritage moot I nedes selle,<br> <a name="an_1564"></a> And been a beggere; heere may I nat dwelle<br> <a name="an_1565"></a> And shamen al my kynrede in this place,<br> <a name="an_1566"></a> But I of hym may gete bettre grace.<br> <a name="an_1567"></a> But nathelees, I wole of hym assaye,<br> <a name="an_1568"></a> At certeyn dayes, yeer by yeer, to paye,<br> <a name="an_1569"></a> And thanke hym of his grete curteisye.<br> <span class="margnote"><font color="GREEN" size="-1"><a name="an_1570">1570</a></font></span> My trouthe wol I kepe, I wol nat lye."<br> <a name="an_1571"></a> With herte soor he gooth unto his cofre,<br> <a name="an_1572"></a> And broghte gold unto this philosophre,<br> <a name="an_1573"></a> The value of fyve hundred pound, I gesse,<br> <a name="an_1574"></a> And hym bisecheth, of his gentillesse,<br> <a name="an_1575"></a> To graunte hym dayes of the remenaunt;<br> <a name="an_1576"></a> And seyde, "Maister, I dar wel make avaunt,<br> <a name="an_1577"></a> I failled nevere of my trouthe as yit.<br> <a name="an_1578"></a> For sikerly my dette shal be quyt<br> <a name="an_1579"></a> Towardes yow, howevere that I fare<br> <span class="margnote"><font color="GREEN" size="-1"><a name="an_1580">1580</a></font></span> To goon a-begged in my kirtle bare.<br> <a name="an_1581"></a> But wolde ye vouche sauf, upon seuretee,<br> <a name="an_1582"></a> Two yeer or thre for to respiten me,<br> <a name="an_1583"></a> Thanne were I wel; for elles moot I selle<br> <a name="an_1584"></a> Myn heritage; ther is namoore to telle."<br> <a name="an_1585"></a> This philosophre sobrely answerde,<br> <a name="an_1586"></a> And seyde thus, whan he thise wordes herde:<br> <a name="an_1587"></a> "Have I nat holden covenant unto thee?"<br> <a name="an_1588"></a> "Yes, certes, wel and trewely," quod he.<br> <a name="an_1589"></a> "Hastow nat had thy lady as thee liketh?"<br> <span class="margnote"><font color="GREEN" size="-1"><a name="an_1590">1590</a></font></span> "No, no," quod he, and sorwefully he siketh.<br> <a name="an_1591"></a> "What was the cause? Tel me if thou kan."<br> <a name="an_1592"></a> Aurelius his tale anon bigan,<br> <a name="an_1593"></a> And tolde hym al, as ye han herd bifoore;<br> <a name="an_1594"></a> It nedeth nat to yow reherce it moore.<br> <a name="an_1595"></a> He seide, "Arveragus, of gentillesse,<br> <a name="an_1596"></a> Hadde levere dye in sorwe and in distresse<br> <a name="an_1597"></a> Than that his wyf were of hir trouthe fals."<br> <a name="an_1598"></a> The sorwe of Dorigen he tolde hym als;<br> <a name="an_1599"></a> How looth hire was to been a wikked wyf,<br> <span class="margnote"><font color="GREEN" size="-1"><a name="an_1600">1600</a></font></span> And that she levere had lost that day hir lyf,<br> <a name="an_1601"></a> And that hir trouthe she swoor thurgh innocence,<br> <a name="an_1602"></a> She nevere erst hadde herde speke of apparence.<br> <a name="an_1603"></a> "That made me han of hire so greet pitee;<br> <a name="an_1604"></a> And right as frely as he sente hire me,<br> <a name="an_1605"></a> As frely sente I hire to hym ageyn.<br> <a name="an_1606"></a> This al and som; ther is namoore to seyn."<br> <a name="an_1607"></a> This philosophre answerde, "Leeve brother,<br> <a name="an_1608"></a> Everich of yow dide gentilly til oother.<br> <a name="an_1609"></a> Thou art a squier, and he is a knyght;<br> <span class="margnote"><font color="GREEN" size="-1"><a name="an_1610">1610</a></font></span> But God forbede, for his blisful myght,<br> <a name="an_1611"></a> But if a clerk koude doon a gentil dede<br> <a name="an_1612"></a> As wel as any of yow, it is no drede!<br> <a name="an_1613"></a> Sire, I releesse thee thy thousand pound,<br> <a name="an_1614"></a> As thou right now were cropen out of the ground,<br> <a name="an_1615"></a> Ne nevere er now ne haddest knowen me.<br> <a name="an_1616"></a> For, sire, I wol nat taken a peny of thee<br> <a name="an_1617"></a> For al my craft, ne noght for my travaille.<br> <a name="an_1618"></a> Thou hast ypayed wel for my vitaille.<br> <a name="an_1619"></a> It is ynogh, and farewel, have good day!"<br> <span class="margnote"><font color="GREEN" size="-1"><a name="an_1620">1620</a></font></span> And took his hors, and forth he goth his way.<br> <a name="an_1621"></a> Lordynges, this question, thanne, wol I aske now,<br> <a name="an_1622"></a> Which was the mooste fre, as thynketh yow?<br> <a name="an_1623"></a> Now telleth me, er that ye ferther wende.<br> <a name="an_1624"></a> I kan namoore; my tale is at an ende.<br>  
 <p></p><hr>
 <center>
 <a href="mect26.htm">Next: The Physician's Tale</a></center>
 </body>