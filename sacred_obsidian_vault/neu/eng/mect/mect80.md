<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Legends and Sagas</a> 
 <a href="../index.htm">England</a> 
 <a href="index.htm">Index</a> 
 <a href="mect79.htm">Previous</a> 
 <a href="mect81.htm">Next</a> 
 </center>
 <hr>
 <p align="CENTER"><font size="-1" color="GREEN"><a href="index.htm"><img src="img/tease.jpg"></a><br><i>The Canterbury Tales and Other Works of Chaucer (Middle English)</i>, by Geoffery Chaucer, [14th cent.], at sacred-texts.com</font></p><hr> <h4 align="center">The Shorter Poems</h4> <h3 align="center">Lenvoy de Chaucer a Bukton</h3> <a name="an_1"></a> My maister Bukton, whan of Crist our kyng<br> <a name="an_2"></a> Was axed what is trouthe or sothfastnesse,<br> <a name="an_3"></a> He nat a word answerde to that axing,<br> <a name="an_4"></a> As who saith, "No man is al trewe," I gesse.<br> <a name="an_5"></a> And therfore, though I highte to expresse<br> <a name="an_6"></a> The sorwe and wo that is in mariage,<br> <a name="an_7"></a> I dar not writen of it no wikkednesse,<br> <a name="an_8"></a> Lest I myself falle eft in swich dotage.<br> <a name="an_9"></a> I wol nat seyn how that yt is the cheyne<br> <span class="margnote"><font color="GREEN" size="-1"><a name="an_10">10</a></font></span> Of Sathanas, on which he gnaweth evere,<br> <a name="an_11"></a> But I dar seyn, were he out of his peyne,<br> <a name="an_12"></a> As by his wille he wolde be bounde nevere.<br> <a name="an_13"></a> But thilke doted fool that eft hath levere<br> <a name="an_14"></a> Ycheyned be than out of prison crepe,<br> <a name="an_15"></a> God lete him never fro his wo dissevere,<br> <a name="an_16"></a> Ne no man him bewayle, though he wepe.<br> <a name="an_17"></a> But yet, lest thow do worse, take a wyf;<br> <a name="an_18"></a> Bet ys to wedde than brenne in worse wise.<br> <a name="an_19"></a> But thow shal have sorwe on thy flessh, thy lyf,<br> <span class="margnote"><font color="GREEN" size="-1"><a name="an_20">20</a></font></span> And ben thy wives thral, as seyn these wise;<br> <a name="an_21"></a> And yf that hooly writ may nat suffyse,<br> <a name="an_22"></a> Experience shal the teche, so may happe,<br> <a name="an_23"></a> That the were lever to be take in Frise<br> <a name="an_24"></a> Than eft to falle of weddynge in the trappe.<br> <a name="an_25"></a> This lytel writ, proverbes, or figure<br> <a name="an_26"></a> I sende yow; take kepe of yt, I rede;<br> <a name="an_27"></a> Unwys is he that kan no wele endure.<br> <a name="an_28"></a> If thow be siker, put the nat in drede.<br> <a name="an_29"></a> The Wyf of Bathe I pray yow that ye rede<br> <span class="margnote"><font color="GREEN" size="-1"><a name="an_30">30</a></font></span> Of this matere that we have on honde.<br> <a name="an_31"></a> God graunte yow your lyf frely to lede<br> <a name="an_32"></a> In fredam, for ful hard is to be bonde.<br>  
 <p></p><hr>
 <center>
 <a href="mect81.htm">Next: The Complaint of Chaucer to His Purse</a></center>
 </body>