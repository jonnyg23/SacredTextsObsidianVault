<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Legends and Sagas</a> 
 <a href="../index.htm">England</a> 
 <a href="index.htm">Index</a> 
 <a href="mect58.htm">Previous</a> 
 <a href="mect60.htm">Next</a> 
 </center>
 <hr>
 <p align="CENTER"><font size="-1" color="GREEN"><a href="index.htm"><img src="img/tease.jpg"></a><br><i>The Canterbury Tales and Other Works of Chaucer (Middle English)</i>, by Geoffery Chaucer, [14th cent.], at sacred-texts.com</font></p><hr> <h4 align="center">Troilus and Criseyde</h4> <h3 align="center">Book 2</h3> <a name="an_1"></a> Owt of thise blake wawes for to saylle,<br> <a name="an_2"></a> O wynd, o wynd, the weder gynneth clere;<br> <a name="an_3"></a> For in this see the boot hath swych travaylle,<br> <a name="an_4"></a> Of my connyng, that unneth I it steere.<br> <a name="an_5"></a> This see clepe I the tempestous matere<br> <a name="an_6"></a> Of disespeir that Troilus was inne;<br> <a name="an_7"></a> But now of hope the kalendes bygynne.<br> <a name="an_8"></a> O lady myn, that called art Cleo,<br> <a name="an_9"></a> Thow be my speed fro this forth, and my Muse,<br> <span class="margnote"><font color="GREEN" size="-1"><a name="an_10">10</a></font></span> To ryme wel this book til I have do;<br> <a name="an_11"></a> Me nedeth here noon other art to use.<br> <a name="an_12"></a> Forwhi to every lovere I me excuse,<br> <a name="an_13"></a> That of no sentement I this endite,<br> <a name="an_14"></a> But out of Latyn in my tonge it write.<br> <a name="an_15"></a> Wherfore I nyl have neither thank ne blame<br> <a name="an_16"></a> Of al this werk, but prey yow mekely,<br> <a name="an_17"></a> Disblameth me if any word be lame,<br> <a name="an_18"></a> For as myn auctour seyde, so sey I.<br> <a name="an_19"></a> Ek though I speeke of love unfelyngly,<br> <span class="margnote"><font color="GREEN" size="-1"><a name="an_20">20</a></font></span> No wondre is, for it nothyng of newe is.<br> <a name="an_21"></a> A blynd man kan nat juggen wel in hewis.<br> <a name="an_22"></a> Ye knowe ek that in forme of speche is chaunge<br> <a name="an_23"></a> Withinne a thousand yeer, and wordes tho<br> <a name="an_24"></a> That hadden pris, now wonder nyce and straunge<br> <a name="an_25"></a> Us thinketh hem, and yet thei spake hem so,<br> <a name="an_26"></a> And spedde as wel in love as men now do;<br> <a name="an_27"></a> Ek for to wynnen love in sondry ages,<br> <a name="an_28"></a> In sondry londes, sondry ben usages.<br> <a name="an_29"></a> And forthi if it happe in any wyse,<br> <span class="margnote"><font color="GREEN" size="-1"><a name="an_30">30</a></font></span> That here be any lovere in this place<br> <a name="an_31"></a> That herkneth, as the storie wol devise,<br> <a name="an_32"></a> How Troilus com to his lady grace,<br> <a name="an_33"></a> And thenketh, "So nold I nat love purchace,"<br> <a name="an_34"></a> Or wondreth on his speche or his doynge,<br> <a name="an_35"></a> I noot; but it is me no wonderynge.<br> <a name="an_36"></a> For every wight which that to Rome went<br> <a name="an_37"></a> Halt nat o path, or alwey o manere;<br> <a name="an_38"></a> Ek in som lond were al the game shent,<br> <a name="an_39"></a> If that they ferde in love as men don here,<br> <span class="margnote"><font color="GREEN" size="-1"><a name="an_40">40</a></font></span> As thus, in opyn doyng or in chere,<br> <a name="an_41"></a> In visityng in forme, or seyde hire sawes;<br> <a name="an_42"></a> Forthi men seyn, "Ecch contree hath his lawes."<br> <a name="an_43"></a> Ek scarsly ben ther in this place thre<br> <a name="an_44"></a> That have in love seid lik, and don, in al;<br> <a name="an_45"></a> For to thi purpos this may liken the,<br> <a name="an_46"></a> And the right nought; yet al is seid or schal;<br> <a name="an_47"></a> Ek som men grave in tree, some in ston wal,<br> <a name="an_48"></a> As it bitit. But syn I have bigonne,<br> <a name="an_49"></a> Myn auctour shal I folwen, if I konne.<br> <span class="margnote"><font color="GREEN" size="-1"><a name="an_50">50</a></font></span> In May, that moder is of monthes glade,<br> <a name="an_51"></a> That fresshe floures, blew and white and rede,<br> <a name="an_52"></a> Ben quike agayn, that wynter dede made,<br> <a name="an_53"></a> And ful of bawme is fletyng every mede,<br> <a name="an_54"></a> Whan Phebus doth his bryghte bemes sprede<br> <a name="an_55"></a> Right in the white Bole, it so bitidde,<br> <a name="an_56"></a> As I shal synge, on Mayes day the thrydde,<br> <a name="an_57"></a> That Pandarus, for al his wise speche,<br> <a name="an_58"></a> Felt ek his part of loves shotes keene,<br> <a name="an_59"></a> That, koude he nevere so wel of lovyng preche,<br> <span class="margnote"><font color="GREEN" size="-1"><a name="an_60">60</a></font></span> It made his hewe a-day ful ofte greene.<br> <a name="an_61"></a> So shop it that hym fil that day a teene<br> <a name="an_62"></a> In love, for which in wo to bedde he wente,<br> <a name="an_63"></a> And made, er it was day, ful many a wente.<br> <a name="an_64"></a> The swalowe Proigne, with a sorowful lay,<br> <a name="an_65"></a> Whan morwen com, gan make hire waymentynge<br> <a name="an_66"></a> Whi she forshapen was; and evere lay<br> <a name="an_67"></a> Pandare abedde, half in a slomberynge,<br> <a name="an_68"></a> Til she so neigh hym made hire cheterynge<br> <a name="an_69"></a> How Tereus gan forth hire suster take,<br> <span class="margnote"><font color="GREEN" size="-1"><a name="an_70">70</a></font></span> That with the noyse of hire he gan awake,<br> <a name="an_71"></a> And gan to calle, and dresse hym up to ryse,<br> <a name="an_72"></a> Remembryng hym his erand was to doone<br> <a name="an_73"></a> From Troilus, and ek his grete emprise;<br> <a name="an_74"></a> And caste and knew in good plit was the moone<br> <a name="an_75"></a> To doon viage, and took his way ful soone<br> <a name="an_76"></a> Unto his neces palays ther biside.<br> <a name="an_77"></a> Now Janus, god of entree, thow hym gyde!<br> <a name="an_78"></a> Whan he was come unto his neces place,<br> <a name="an_79"></a> "Wher is my lady?" to hire folk quod he;<br> <span class="margnote"><font color="GREEN" size="-1"><a name="an_80">80</a></font></span> And they hym tolde, and he forth in gan pace,<br> <a name="an_81"></a> And fond two othere ladys sete and she,<br> <a name="an_82"></a> Withinne a paved parlour, and they thre<br> <a name="an_83"></a> Herden a mayden reden hem the geste<br> <a name="an_84"></a> Of the siege of Thebes, while hem leste.<br> <a name="an_85"></a> Quod Pandarus, "Madame, God yow see,<br> <a name="an_86"></a> With youre book and all the compaignie!"<br> <a name="an_87"></a> "Ey, uncle myn, welcome iwys," quod she;<br> <a name="an_88"></a> And up she roos, and by the hond in hye<br> <a name="an_89"></a> She took hym faste, and seyde, "This nyght thrie,<br> <span class="margnote"><font color="GREEN" size="-1"><a name="an_90">90</a></font></span> To goode mot it turne, of yow I mette."<br> <a name="an_91"></a> And with that word she doun on bench hym sette.<br> <a name="an_92"></a> "Ye, nece, yee shal faren wel the bet,<br> <a name="an_93"></a> If God wol, al this yeer," quod Pandarus;<br> <a name="an_94"></a> "But I am sory that I have yow let<br> <a name="an_95"></a> To herken of youre book ye preysen thus.<br> <a name="an_96"></a> For Goddes love, what seith it? telle it us!<br> <a name="an_97"></a> Is it of love? O, som good ye me leere!"<br> <a name="an_98"></a> "Uncle," quod she, "youre maistresse is nat here."<br> <a name="an_99"></a> With that thei gonnen laughe, and tho she seyde,<br> <span class="margnote"><font color="GREEN" size="-1"><a name="an_100">100</a></font></span> "This romaunce is of Thebes that we rede;<br> <a name="an_101"></a> And we han herd how that kyng Layus deyde<br> <a name="an_102"></a> Thorugh Edippus his sone, and al that dede;<br> <a name="an_103"></a> And here we stynten at thise lettres rede --<br> <a name="an_104"></a> How the bisshop, as the book kan telle,<br> <a name="an_105"></a> Amphiorax, fil thorugh the ground to helle."<br> <a name="an_106"></a> Quod Pandarus, "Al this knowe I myselve,<br> <a name="an_107"></a> And al th' assege of Thebes and the care;<br> <a name="an_108"></a> For herof ben ther maked bookes twelve.<br> <a name="an_109"></a> But lat be this, and telle me how ye fare.<br> <span class="margnote"><font color="GREEN" size="-1"><a name="an_110">110</a></font></span> Do wey youre barbe, and shew youre face bare;<br> <a name="an_111"></a> Do wey youre book, rys up, and lat us daunce,<br> <a name="an_112"></a> And lat us don to May som observaunce."<br> <a name="an_113"></a> "I! God forbede!" quod she. "Be ye mad?<br> <a name="an_114"></a> Is that a widewes lif, so God yow save?<br> <a name="an_115"></a> By God, ye maken me ryght soore adrad!<br> <a name="an_116"></a> Ye ben so wylde, it semeth as ye rave.<br> <a name="an_117"></a> It satte me wel bet ay in a cave<br> <a name="an_118"></a> To bidde and rede on holy seyntes lyves;<br> <a name="an_119"></a> Lat maydens gon to daunce, and yonge wyves."<br> <span class="margnote"><font color="GREEN" size="-1"><a name="an_120">120</a></font></span> "As evere thrive I," quod this Pandarus,<br> <a name="an_121"></a> "Yet koude I telle a thyng to doon yow pleye."<br> <a name="an_122"></a> "Now, uncle deere," quod she, "telle it us<br> <a name="an_123"></a> For Goddes love; is than th' assege aweye?<br> <a name="an_124"></a> I am of Grekes so fered that I deye."<br> <a name="an_125"></a> "Nay, nay," quod he, "as evere mote I thryve,<br> <a name="an_126"></a> It is a thing wel bet than swyche fyve."<br> <a name="an_127"></a> "Ye, holy God," quod she, "what thyng is that?<br> <a name="an_128"></a> What! Bet than swyche fyve? I! Nay, ywys!<br> <a name="an_129"></a> For al this world ne kan I reden what<br> <span class="margnote"><font color="GREEN" size="-1"><a name="an_130">130</a></font></span> It sholde ben; some jape I trowe is this;<br> <a name="an_131"></a> And but youreselven telle us what it is,<br> <a name="an_132"></a> My wit is for t' arede it al to leene.<br> <a name="an_133"></a> As help me God, I not nat what ye meene."<br> <a name="an_134"></a> "And I youre borugh, ne nevere shal, for me,<br> <a name="an_135"></a> This thyng be told to yow, as mote I thryve!"<br> <a name="an_136"></a> "And whi so, uncle myn? Whi so?" quod she.<br> <a name="an_137"></a> "By God," quod he, "that wol I telle as blyve!<br> <a name="an_138"></a> For proudder womman is ther noon on lyve,<br> <a name="an_139"></a> And ye it wiste, in al the town of Troye.<br> <span class="margnote"><font color="GREEN" size="-1"><a name="an_140">140</a></font></span> I jape nought, as evere have I joye!"<br> <a name="an_141"></a> Tho gan she wondren moore than biforn<br> <a name="an_142"></a> A thousand fold, and down hire eyghen caste;<br> <a name="an_143"></a> For nevere, sith the tyme that she was born,<br> <a name="an_144"></a> To knowe thyng desired she so faste;<br> <a name="an_145"></a> And with a syk she seyde hym atte laste,<br> <a name="an_146"></a> "Now, uncle myn, I nyl yow nought displese,<br> <a name="an_147"></a> Nor axen more that may do yow disese."<br> <a name="an_148"></a> So after this, with many wordes glade,<br> <a name="an_149"></a> And frendly tales, and with merie chiere,<br> <span class="margnote"><font color="GREEN" size="-1"><a name="an_150">150</a></font></span> Of this and that they pleide, and gonnen wade<br> <a name="an_151"></a> In many an unkouth, glad, and dep matere,<br> <a name="an_152"></a> As frendes doon whan thei ben mette yfere,<br> <a name="an_153"></a> Tyl she gan axen hym how Ector ferde,<br> <a name="an_154"></a> That was the townes wal and Grekes yerde.<br> <a name="an_155"></a> "Ful wel, I thonk it God," quod Pandarus,<br> <a name="an_156"></a> "Save in his arm he hath a litel wownde;<br> <a name="an_157"></a> And ek his fresshe brother Troilus,<br> <a name="an_158"></a> The wise, worthi Ector the secounde,<br> <a name="an_159"></a> In whom that alle vertu list habounde,<br> <span class="margnote"><font color="GREEN" size="-1"><a name="an_160">160</a></font></span> As alle trouthe and alle gentilesse,<br> <a name="an_161"></a> Wisdom, honour, fredom, and worthinesse."<br> <a name="an_162"></a> "In good feith, em," quod she, "that liketh me<br> <a name="an_163"></a> Thei faren wel; God save hem bothe two!<br> <a name="an_164"></a> For trewelich I holde it gret deynte<br> <a name="an_165"></a> A kynges sone in armes wel to do,<br> <a name="an_166"></a> And ben of goode condiciouns therto;<br> <a name="an_167"></a> For gret power and moral vertu here<br> <a name="an_168"></a> Is selde yseyn in o persone yfeere."<br> <a name="an_169"></a> "In good faith, that is soth," quod Pandarus.<br> <span class="margnote"><font color="GREEN" size="-1"><a name="an_170">170</a></font></span> "But, by my trouthe, the kyng hath sones tweye --<br> <a name="an_171"></a> That is to mene, Ector and Troilus --<br> <a name="an_172"></a> That certeynly, though that I sholde deye,<br> <a name="an_173"></a> Thei ben as voide of vices, dar I seye,<br> <a name="an_174"></a> As any men that lyven under the sonne:<br> <a name="an_175"></a> Hire myght is wyde yknowe, and what they konne.<br> <a name="an_176"></a> "Of Ector nedeth it namore for to telle:<br> <a name="an_177"></a> In al this world ther nys a bettre knyght<br> <a name="an_178"></a> Than he, that is of worthynesse welle;<br> <a name="an_179"></a> And he wel moore vertu hath than myght;<br> <span class="margnote"><font color="GREEN" size="-1"><a name="an_180">180</a></font></span> This knoweth many a wis and worthi wight.<br> <a name="an_181"></a> The same pris of Troilus I seye;<br> <a name="an_182"></a> God help me so, I knowe nat swiche tweye."<br> <a name="an_183"></a> "By God," quod she, "of Ector that is sooth.<br> <a name="an_184"></a> Of Troilus the same thyng trowe I;<br> <a name="an_185"></a> For, dredeles, men tellen that he doth<br> <a name="an_186"></a> In armes day by day so worthily,<br> <a name="an_187"></a> And bereth hym here at hom so gentily<br> <a name="an_188"></a> To everi wight, that alle pris hath he<br> <a name="an_189"></a> Of hem that me were levest preysed be."<br> <span class="margnote"><font color="GREEN" size="-1"><a name="an_190">190</a></font></span> "Ye sey right sooth, ywys," quod Pandarus;<br> <a name="an_191"></a> "For yesterday, whoso had with hym ben,<br> <a name="an_192"></a> He myghte han wondred upon Troilus;<br> <a name="an_193"></a> For nevere yet so thikke a swarm of been<br> <a name="an_194"></a> Ne fleigh, as Grekes for hym gonne fleen,<br> <a name="an_195"></a> And thorugh the feld, in everi wightes eere,<br> <a name="an_196"></a> Ther nas no cry but `Troilus is there!'<br> <a name="an_197"></a> "Now here, now ther, he hunted hem so faste,<br> <a name="an_198"></a> Ther nas but Grekes blood -- and Troilus.<br> <a name="an_199"></a> Now hem he hurte, and hem al down he caste;<br> <span class="margnote"><font color="GREEN" size="-1"><a name="an_200">200</a></font></span> Ay wher he wente, it was arayed thus:<br> <a name="an_201"></a> He was hire deth, and sheld and lif for us,<br> <a name="an_202"></a> That, as that day, ther dorste non withstonde<br> <a name="an_203"></a> Whil that he held his blody swerd in honde.<br> <a name="an_204"></a> "Therto he is the frendlieste man<br> <a name="an_205"></a> Of gret estat that evere I saugh my lyve;<br> <a name="an_206"></a> And wher hym lest, best felawshipe kan<br> <a name="an_207"></a> To swich as hym thynketh able for to thryve."<br> <a name="an_208"></a> And with that word tho Pandarus, as blyve,<br> <a name="an_209"></a> He took his leve, and seyde, "I wol gon henne."<br> <span class="margnote"><font color="GREEN" size="-1"><a name="an_210">210</a></font></span> "Nay, blame have I, myn uncle," quod she thenne.<br> <a name="an_211"></a> "What aileth yow to be thus wery soone,<br> <a name="an_212"></a> And namelich of wommen? Wol ye so?<br> <a name="an_213"></a> Nay, sitteth down; by God, I have to doone<br> <a name="an_214"></a> With yow, to speke of wisdom er ye go."<br> <a name="an_215"></a> And everi wight that was aboute hem tho,<br> <a name="an_216"></a> That herde that, gan fer awey to stonde,<br> <a name="an_217"></a> Whil they two hadde al that hem liste in honde.<br> <a name="an_218"></a> Whan that hire tale al brought was to an ende,<br> <a name="an_219"></a> Of hire estat and of hire governaunce,<br> <span class="margnote"><font color="GREEN" size="-1"><a name="an_220">220</a></font></span> Quod Pandarus, "Now tyme is that I wende.<br> <a name="an_221"></a> But yet, I say, ariseth, lat us daunce,<br> <a name="an_222"></a> And cast youre widewes habit to mischaunce!<br> <a name="an_223"></a> What list yow thus youreself to disfigure,<br> <a name="an_224"></a> Sith yow is tid thus fair an aventure?"<br> <a name="an_225"></a> "A, wel bithought! For love of God," quod she,<br> <a name="an_226"></a> "Shal I nat witen what ye meene of this?"<br> <a name="an_227"></a> "No, this thing axeth leyser," tho quod he,<br> <a name="an_228"></a> "And eke me wolde muche greve, iwis,<br> <a name="an_229"></a> If I it tolde and ye it toke amys.<br> <span class="margnote"><font color="GREEN" size="-1"><a name="an_230">230</a></font></span> Yet were it bet my tonge for to stille<br> <a name="an_231"></a> Than seye a soth that were ayeyns youre wille.<br> <a name="an_232"></a> "For, nece, by the goddesse Mynerve,<br> <a name="an_233"></a> And Jupiter, that maketh the thondre rynge,<br> <a name="an_234"></a> And by the blisful Venus that I serve,<br> <a name="an_235"></a> Ye ben the womman in this world lyvynge --<br> <a name="an_236"></a> Withouten paramours, to my wyttynge --<br> <a name="an_237"></a> That I best love, and lothest am to greve;<br> <a name="an_238"></a> And that ye weten wel youreself, I leve."<br> <a name="an_239"></a> "Iwis, myn uncle," quod she, "grant mercy!<br> <span class="margnote"><font color="GREEN" size="-1"><a name="an_240">240</a></font></span> Youre frendshipe have I founden evere yit.<br> <a name="an_241"></a> I am to no man holden, trewely,<br> <a name="an_242"></a> So muche as yow, and have so litel quyt;<br> <a name="an_243"></a> And with the grace of God, emforth my wit,<br> <a name="an_244"></a> As in my gylt I shal yow nevere offende;<br> <a name="an_245"></a> And if I have er this, I wol amende.<br> <a name="an_246"></a> "But for the love of God I yow biseche,<br> <a name="an_247"></a> As ye ben he that I love moost and triste,<br> <a name="an_248"></a> Lat be to me youre fremde manere speche,<br> <a name="an_249"></a> And sey to me, youre nece, what yow liste."<br> <span class="margnote"><font color="GREEN" size="-1"><a name="an_250">250</a></font></span> And with that word hire uncle anoon hire kiste,<br> <a name="an_251"></a> And seyde, "Gladly, leve nece dere!<br> <a name="an_252"></a> Tak it for good, that I shal sey yow here."<br> <a name="an_253"></a> With that she gan hire eighen down to caste,<br> <a name="an_254"></a> And Pandarus to coghe gan a lite,<br> <a name="an_255"></a> And seyde, "Nece, alwey -- lo! -- to the laste,<br> <a name="an_256"></a> How so it be that som men hem delite<br> <a name="an_257"></a> With subtyl art hire tales for to endite,<br> <a name="an_258"></a> Yet for al that, in hire entencioun<br> <a name="an_259"></a> Hire tale is al for som conclusioun.<br> <span class="margnote"><font color="GREEN" size="-1"><a name="an_260">260</a></font></span> "And sithe th' ende is every tales strengthe,<br> <a name="an_261"></a> And this matere is so bihovely,<br> <a name="an_262"></a> What sholde I peynte or drawen it on lengthe<br> <a name="an_263"></a> To yow, that ben my frend so feythfully?"<br> <a name="an_264"></a> And with that word he gan right inwardly<br> <a name="an_265"></a> Byholden hire and loken on hire face,<br> <a name="an_266"></a> And seyde, "On swich a mirour goode grace!"<br> <a name="an_267"></a> Than thought he thus: "If I my tale endite<br> <a name="an_268"></a> Aught harde, or make a proces any whyle,<br> <a name="an_269"></a> She shal no savour have therin but lite,<br> <span class="margnote"><font color="GREEN" size="-1"><a name="an_270">270</a></font></span> And trowe I wolde hire in my wil bigyle;<br> <a name="an_271"></a> For tendre wittes wenen al be wyle<br> <a name="an_272"></a> Theras thei kan nought pleynly understonde;<br> <a name="an_273"></a> Forthi hire wit to serven wol I fonde" --<br> <a name="an_274"></a> And loked on hire in a bysi wyse,<br> <a name="an_275"></a> And she was war that he byheld hire so,<br> <a name="an_276"></a> And seyde, "Lord! so faste ye m' avise!<br> <a name="an_277"></a> Sey ye me nevere er now? What sey ye, no?"<br> <a name="an_278"></a> "Yis, yys," quod he, "and bet wol er I go!<br> <a name="an_279"></a> But be my trouthe, I thoughte now if ye<br> <span class="margnote"><font color="GREEN" size="-1"><a name="an_280">280</a></font></span> Be fortunat, for now men shal it se.<br> <a name="an_281"></a> "For to every wight som goodly aventure<br> <a name="an_282"></a> Som tyme is shape, if he it kan receyven;<br> <a name="an_283"></a> But if he wol take of it no cure,<br> <a name="an_284"></a> Whan that it commeth, but wilfully it weyven,<br> <a name="an_285"></a> Lo, neyther cas ne fortune hym deceyven,<br> <a name="an_286"></a> But ryght his verray slouthe and wrecchednesse;<br> <a name="an_287"></a> And swich a wight is for to blame, I gesse.<br> <a name="an_288"></a> "Good aventure, O beele nece, have ye<br> <a name="an_289"></a> Ful lightly founden, and ye konne it take;<br> <span class="margnote"><font color="GREEN" size="-1"><a name="an_290">290</a></font></span> And for the love of God, and ek of me,<br> <a name="an_291"></a> Cache it anon, lest aventure slake!<br> <a name="an_292"></a> What sholde I lenger proces of it make?<br> <a name="an_293"></a> Yif me youre hond, for in this world is noon --<br> <a name="an_294"></a> If that yow list -- a wight so wel bygon.<br> <a name="an_295"></a> "And sith I speke of good entencioun,<br> <a name="an_296"></a> As I to yow have told wel herebyforn,<br> <a name="an_297"></a> And love as wel youre honour and renoun<br> <a name="an_298"></a> As creature in al this world yborn,<br> <a name="an_299"></a> By alle the othes that I have yow sworn,<br> <span class="margnote"><font color="GREEN" size="-1"><a name="an_300">300</a></font></span> And ye be wrooth therfore, or wene I lye,<br> <a name="an_301"></a> Ne shal I nevere sen yow eft with ye.<br> <a name="an_302"></a> "Beth naught agast, ne quaketh naught! Wherto?<br> <a name="an_303"></a> Ne chaungeth naught for fere so youre hewe!<br> <a name="an_304"></a> For hardely the werst of this is do;<br> <a name="an_305"></a> And though my tale as now be to yow newe,<br> <a name="an_306"></a> Yet trist alwey ye shal me fynde trewe;<br> <a name="an_307"></a> And were it thyng that me thoughte unsittynge,<br> <a name="an_308"></a> To yow wolde I no swiche tales brynge."<br> <a name="an_309"></a> "Now, good em, for Goddes love, I preye,"<br> <span class="margnote"><font color="GREEN" size="-1"><a name="an_310">310</a></font></span> Quod she, "come of, and telle me what it is.<br> <a name="an_311"></a> For both I am agast what ye wol seye,<br> <a name="an_312"></a> And ek me longeth it to wite, ywis;<br> <a name="an_313"></a> For whethir it be wel or be amys,<br> <a name="an_314"></a> Say on, lat me nat in this feere dwelle."<br> <a name="an_315"></a> "So wol I doon; now herkeneth! I shall telle:<br> <a name="an_316"></a> "Now, nece myn, the kynges deere sone,<br> <a name="an_317"></a> The goode, wise, worthi, fresshe, and free,<br> <a name="an_318"></a> Which alwey for to don wel is his wone,<br> <a name="an_319"></a> The noble Troilus, so loveth the,<br> <span class="margnote"><font color="GREEN" size="-1"><a name="an_320">320</a></font></span> That, but ye helpe, it wol his bane be.<br> <a name="an_321"></a> Lo, here is al! What sholde I moore seye?<br> <a name="an_322"></a> Doth what yow lest to make hym lyve or deye.<br> <a name="an_323"></a> "But if ye late hym deyen, I wol sterve --<br> <a name="an_324"></a> Have here my trouthe, nece, I nyl nat lyen --<br> <a name="an_325"></a> Al sholde I with this knyf my throte kerve."<br> <a name="an_326"></a> With that the teris breste out of his yen,<br> <a name="an_327"></a> And seide, "If that ye don us bothe dyen<br> <a name="an_328"></a> Thus gilteles, than have ye fisshed fayre!<br> <a name="an_329"></a> What mende ye, though that we booth appaire?<br> <span class="margnote"><font color="GREEN" size="-1"><a name="an_330">330</a></font></span> "Allas, he which that is my lord so deere,<br> <a name="an_331"></a> That trewe man, that noble gentil knyght,<br> <a name="an_332"></a> That naught desireth but youre frendly cheere,<br> <a name="an_333"></a> I se hym dyen, ther he goth upryght,<br> <a name="an_334"></a> And hasteth hym with al his fulle myght<br> <a name="an_335"></a> For to ben slayn, if his fortune assente.<br> <a name="an_336"></a> Allas, that God yow swich a beaute sente!<br> <a name="an_337"></a> "If it be so that ye so cruel be<br> <a name="an_338"></a> That of his deth yow liste nought to recche,<br> <a name="an_339"></a> That is so trewe and worthi, as ye se,<br> <span class="margnote"><font color="GREEN" size="-1"><a name="an_340">340</a></font></span> Namoore than of a japer or a wrecche --<br> <a name="an_341"></a> If ye be swich, youre beaute may nat strecche<br> <a name="an_342"></a> To make amendes of so cruel a dede;<br> <a name="an_343"></a> Avysement is good byfore the nede.<br> <a name="an_344"></a> "Wo worth the faire gemme vertulees!<br> <a name="an_345"></a> Wo worth that herbe also that dooth no boote!<br> <a name="an_346"></a> Wo worth that beaute that is routheles!<br> <a name="an_347"></a> Wo worth that wight that tret ech undir foote!<br> <a name="an_348"></a> And ye, that ben of beaute crop and roote,<br> <a name="an_349"></a> If therwithal in yow ther be no routhe,<br> <span class="margnote"><font color="GREEN" size="-1"><a name="an_350">350</a></font></span> Than is it harm ye lyven, by my trouthe!<br> <a name="an_351"></a> "And also think wel that this is no gaude;<br> <a name="an_352"></a> For me were levere thow and I and he<br> <a name="an_353"></a> Were hanged, than I sholde ben his baude,<br> <a name="an_354"></a> As heigh as men myghte on us alle ysee!<br> <a name="an_355"></a> I am thyn em; the shame were to me,<br> <a name="an_356"></a> As wel as the, if that I sholde assente<br> <a name="an_357"></a> Thorugh myn abet that he thyn honour shente.<br> <a name="an_358"></a> "Now understond, for I yow nought requere<br> <a name="an_359"></a> To bynde yow to hym thorugh no byheste,<br> <span class="margnote"><font color="GREEN" size="-1"><a name="an_360">360</a></font></span> But only that ye make hym bettre chiere<br> <a name="an_361"></a> Than ye han doon er this, and moore feste,<br> <a name="an_362"></a> So that his lif be saved atte leeste;<br> <a name="an_363"></a> This al and som, and pleynly, oure entente.<br> <a name="an_364"></a> God help me so, I nevere other mente!<br> <a name="an_365"></a> "Lo, this requeste is naught but skylle, ywys,<br> <a name="an_366"></a> Ne doute of resoun, pardee, is ther noon.<br> <a name="an_367"></a> I sette the worste, that ye dreden this:<br> <a name="an_368"></a> Men wolde wondren sen hym come or goon.<br> <a name="an_369"></a> Ther-ayeins answere I thus anoon,<br> <span class="margnote"><font color="GREEN" size="-1"><a name="an_370">370</a></font></span> That every wight, but he be fool of kynde,<br> <a name="an_371"></a> Wol deme it love of frendshipe in his mynde.<br> <a name="an_372"></a> "What, who wol demen, though he se a man<br> <a name="an_373"></a> To temple go, that he th' ymages eteth.<br> <a name="an_374"></a> Thenk ek how wel and wisely that he kan<br> <a name="an_375"></a> Governe hymself, that he no thyng foryeteth,<br> <a name="an_376"></a> That where he cometh he pris and thank hym geteth.<br> <a name="an_377"></a> And ek therto, he shal come here so selde,<br> <a name="an_378"></a> What fors were it though al the town byhelde?<br> <a name="an_379"></a> "Swych love of frendes regneth al this town;<br> <span class="margnote"><font color="GREEN" size="-1"><a name="an_380">380</a></font></span> And wre yow in that mantel evere moo,<br> <a name="an_381"></a> And God so wys be my savacioun,<br> <a name="an_382"></a> As I have seyd, youre beste is to do soo.<br> <a name="an_383"></a> But alwey, goode nece, to stynte his woo,<br> <a name="an_384"></a> So lat youre daunger sucred ben a lite,<br> <a name="an_385"></a> That of his deth ye be naught for to wite."<br> <a name="an_386"></a> Criseyde, which that herde hym in this wise,<br> <a name="an_387"></a> Thoughte, "I shal felen what he meneth, ywis."<br> <a name="an_388"></a> "Now em," quod she, "what wolde ye devise?<br> <a name="an_389"></a> What is youre reed I sholde don of this?"<br> <span class="margnote"><font color="GREEN" size="-1"><a name="an_390">390</a></font></span> "That is wel seyd," quod he. "Certein, best is<br> <a name="an_391"></a> That ye hym love ayeyn for his lovynge,<br> <a name="an_392"></a> As love for love is skilful guerdonynge.<br> <a name="an_393"></a> "Thenk ek how elde wasteth every houre<br> <a name="an_394"></a> In ech of yow a partie of beautee;<br> <a name="an_395"></a> And therfore er that age the devoure,<br> <a name="an_396"></a> Go love; for old, ther wol no wight of the.<br> <a name="an_397"></a> Lat this proverbe a loore unto yow be:<br> <a name="an_398"></a> To late ywar, quod Beaute, whan it paste;<br> <a name="an_399"></a> And Elde daunteth Daunger at the laste.<br> <span class="margnote"><font color="GREEN" size="-1"><a name="an_400">400</a></font></span> "The kynges fool is wont to crien loude,<br> <a name="an_401"></a> Whan that hym thinketh a womman berth hire hye,<br> <a name="an_402"></a> `So longe mote ye lyve, and alle proude,<br> <a name="an_403"></a> Til crowes feet be growe under youre ye,<br> <a name="an_404"></a> And sende yow than a myrour in to prye,<br> <a name="an_405"></a> In which that ye may se youre face a morwe!'<br> <a name="an_406"></a> I bidde wisshe yow namore sorwe."<br> <a name="an_407"></a> With this he stynte, and caste adown the heed,<br> <a name="an_408"></a> And she began to breste a-wepe anoon,<br> <a name="an_409"></a> And seyde, "Allas, for wo! Why nere I deed?<br> <span class="margnote"><font color="GREEN" size="-1"><a name="an_410">410</a></font></span> For of this world the feyth is al agoon.<br> <a name="an_411"></a> Allas, what sholden straunge to me doon,<br> <a name="an_412"></a> Whan he that for my beste frend I wende<br> <a name="an_413"></a> Ret me to love, and sholde it me defende?<br> <a name="an_414"></a> "Allas! I wolde han trusted, douteles,<br> <a name="an_415"></a> That if that I, thorugh my dysaventure,<br> <a name="an_416"></a> Hadde loved outher hym or Achilles,<br> <a name="an_417"></a> Ector, or any mannes creature,<br> <a name="an_418"></a> Ye nolde han had no mercy ne mesure<br> <a name="an_419"></a> On me, but alwey had me in repreve.<br> <span class="margnote"><font color="GREEN" size="-1"><a name="an_420">420</a></font></span> This false world -- allas! -- who may it leve?<br> <a name="an_421"></a> "What, is this al the joye and al the feste?<br> <a name="an_422"></a> Is this youre reed? Is this my blisful cas?<br> <a name="an_423"></a> Is this the verray mede of youre byheeste?<br> <a name="an_424"></a> Is al this paynted proces seyd -- allas! --<br> <a name="an_425"></a> Right for this fyn? O lady myn, Pallas!<br> <a name="an_426"></a> Thow in this dredful cas for me purveye,<br> <a name="an_427"></a> For so astoned am I that I deye."<br> <a name="an_428"></a> Wyth that she gan ful sorwfully to syke.<br> <a name="an_429"></a> "A, may it be no bet?" quod Pandarus;<br> <span class="margnote"><font color="GREEN" size="-1"><a name="an_430">430</a></font></span> "By God, I shal namore come here this wyke,<br> <a name="an_431"></a> And God toforn, that am mystrusted thus!<br> <a name="an_432"></a> I se wel that ye sette lite of us,<br> <a name="an_433"></a> Or of oure deth! Allas, I woful wrecche!<br> <a name="an_434"></a> Might he yet lyve, of me is nought to recche.<br> <a name="an_435"></a> "O cruel god, O dispitouse Marte,<br> <a name="an_436"></a> O Furies thre of helle, on yow I crye!<br> <a name="an_437"></a> So lat me nevere out of this hous departe,<br> <a name="an_438"></a> If I mente harm or vilenye!<br> <a name="an_439"></a> But sith I se my lord mot nedes dye,<br> <span class="margnote"><font color="GREEN" size="-1"><a name="an_440">440</a></font></span> And I with hym, here I me shryve, and seye<br> <a name="an_441"></a> That wikkedly ye don us bothe deye.<br> <a name="an_442"></a> "But sith it liketh yow that I be ded,<br> <a name="an_443"></a> By Neptunus, that god is of the see,<br> <a name="an_444"></a> Fro this forth shal I nevere eten bred<br> <a name="an_445"></a> Til I myn owen herte blood may see;<br> <a name="an_446"></a> For certeyn I wol deye as soone as he."<br> <a name="an_447"></a> And up he sterte, and on his wey he raughte,<br> <a name="an_448"></a> Tyl she agayn hym by the lappe kaughte.<br> <a name="an_449"></a> Criseyde, which that wel neigh starf for feere,<br> <span class="margnote"><font color="GREEN" size="-1"><a name="an_450">450</a></font></span> So as she was the ferfulleste wight<br> <a name="an_451"></a> That myghte be, and herde ek with hire ere<br> <a name="an_452"></a> And saugh the sorwful ernest of the knyght,<br> <a name="an_453"></a> And in his preier ek saugh noon unryght,<br> <a name="an_454"></a> And for the harm that myghte ek fallen moore,<br> <a name="an_455"></a> She gan to rewe and dredde hire wonder soore,<br> <a name="an_456"></a> And thoughte thus: "Unhappes fallen thikke<br> <a name="an_457"></a> Alday for love, and in swych manere cas<br> <a name="an_458"></a> As men ben cruel in hemself and wikke;<br> <a name="an_459"></a> And if this man sle here hymself -- allas! --<br> <span class="margnote"><font color="GREEN" size="-1"><a name="an_460">460</a></font></span> In my presence, it wol be no solas.<br> <a name="an_461"></a> What men wolde of hit deme I kan nat seye;<br> <a name="an_462"></a> It nedeth me ful sleighly for to pleie."<br> <a name="an_463"></a> And with a sorowful sik she sayde thrie,<br> <a name="an_464"></a> "A, Lord! What me is tid a sory chaunce!<br> <a name="an_465"></a> For myn estat lith in a jupartie,<br> <a name="an_466"></a> And ek myn emes lif is in balaunce;<br> <a name="an_467"></a> But natheles, with Goddes governaunce,<br> <a name="an_468"></a> I shal so doon, myn honour shal I kepe,<br> <a name="an_469"></a> And ek his lif" -- and stynte for to wepe.<br> <span class="margnote"><font color="GREEN" size="-1"><a name="an_470">470</a></font></span> "Of harmes two, the lesse is for to chese;<br> <a name="an_471"></a> Yet have I levere maken hym good chere<br> <a name="an_472"></a> In honour, than myn emes lyf to lese.<br> <a name="an_473"></a> Ye seyn, ye nothyng elles me requere?"<br> <a name="an_474"></a> "No, wis," quod he, "myn owen nece dere."<br> <a name="an_475"></a> "Now wel," quod she, "and I wol doon my peyne;<br> <a name="an_476"></a> I shal myn herte ayeins my lust constreyne.<br> <a name="an_477"></a> "But that I nyl nat holden hym in honde,<br> <a name="an_478"></a> Ne love a man ne kan I naught ne may<br> <a name="an_479"></a> Ayeins my wyl, but elles wol I fonde,<br> <span class="margnote"><font color="GREEN" size="-1"><a name="an_480">480</a></font></span> Myn honour sauf, plese hym fro day to day.<br> <a name="an_481"></a> Therto nolde I nat ones han seyd nay,<br> <a name="an_482"></a> But that I drede, as in my fantasye;<br> <a name="an_483"></a> But cesse cause, ay cesseth maladie.<br> <a name="an_484"></a> "And here I make a protestacioun<br> <a name="an_485"></a> That in this proces if ye depper go,<br> <a name="an_486"></a> That certeynly, for no salvacioun<br> <a name="an_487"></a> Of yow, though that ye sterven bothe two,<br> <a name="an_488"></a> Though al the world on o day be my fo,<br> <a name="an_489"></a> Ne shal I nevere of hym han other routhe."<br> <span class="margnote"><font color="GREEN" size="-1"><a name="an_490">490</a></font></span> "I graunte wel," quod Pandare, "by my trowthe.<br> <a name="an_491"></a> "But may I truste wel to yow," quod he,<br> <a name="an_492"></a> "That of this thyng that ye han hight me here,<br> <a name="an_493"></a> Ye wole it holden trewely unto me?"<br> <a name="an_494"></a> "Ye, doutelees," quod she, "myn uncle deere."<br> <a name="an_495"></a> "Ne that I shal han cause in this matere,"<br> <a name="an_496"></a> Quod he, "to pleyne, or ofter yow to preche?"<br> <a name="an_497"></a> "Why, no, parde; what nedeth moore speche?"<br> <a name="an_498"></a> Tho fellen they in other tales glade,<br> <a name="an_499"></a> Tyl at the laste, "O good em," quod she tho,<br> <span class="margnote"><font color="GREEN" size="-1"><a name="an_500">500</a></font></span> "For his love, that us bothe made,<br> <a name="an_501"></a> Tel me how first ye wisten of his wo.<br> <a name="an_502"></a> Woot noon of it but ye?" He seyde, "No."<br> <a name="an_503"></a> "Kan he wel speke of love?" quod she; "I preye<br> <a name="an_504"></a> Tel me, for I the bet me shal purveye."<br> <a name="an_505"></a> Tho Pandarus a litel gan to smyle,<br> <a name="an_506"></a> And seyde, "By my trouthe, I shal yow telle.<br> <a name="an_507"></a> This other day, naught gon ful longe while,<br> <a name="an_508"></a> In-with the paleis gardyn, by a welle,<br> <a name="an_509"></a> Gan he and I wel half a day to dwelle,<br> <span class="margnote"><font color="GREEN" size="-1"><a name="an_510">510</a></font></span> Right for to speken of an ordinaunce,<br> <a name="an_511"></a> How we the Grekes myghten disavaunce.<br> <a name="an_512"></a> "Soon after that bigonne we to lepe,<br> <a name="an_513"></a> And casten with oure dartes to and fro,<br> <a name="an_514"></a> Tyl at the laste he seyde he wolde slepe,<br> <a name="an_515"></a> And on the gres adoun he leyde hym tho;<br> <a name="an_516"></a> And I afer gan romen to and fro,<br> <a name="an_517"></a> Til that I herde, as that I welk alone,<br> <a name="an_518"></a> How he bigan ful wofully to grone.<br> <a name="an_519"></a> "Tho gan I stalke hym softely byhynde,<br> <span class="margnote"><font color="GREEN" size="-1"><a name="an_520">520</a></font></span> And sikirly, the soothe for to seyne,<br> <a name="an_521"></a> As I kan clepe ayein now to my mynde,<br> <a name="an_522"></a> Right thus to Love he gan hym for to pleyne:<br> <a name="an_523"></a> He seyde, `Lord, have routhe upon my peyne,<br> <a name="an_524"></a> Al have I ben rebell in myn entente;<br> <a name="an_525"></a> Now, mea culpa, lord, I me repente!<br> <a name="an_526"></a> "`O god, that at thi disposicioun<br> <a name="an_527"></a> Ledest the fyn by juste purveiaunce<br> <a name="an_528"></a> Of every wight, my lowe confessioun<br> <a name="an_529"></a> Accepte in gree, and sende me swich penaunce<br> <span class="margnote"><font color="GREEN" size="-1"><a name="an_530">530</a></font></span> As liketh the, but from disesperaunce,<br> <a name="an_531"></a> That may my goost departe awey fro the,<br> <a name="an_532"></a> Thow be my sheld, for thi benignite.<br> <a name="an_533"></a> "`For certes, lord, so soore hath she me wounded,<br> <a name="an_534"></a> That stood in blak, with lokyng of hire eyen,<br> <a name="an_535"></a> That to myn hertes botme it is ysounded,<br> <a name="an_536"></a> Thorugh which I woot that I moot nedes deyen.<br> <a name="an_537"></a> This is the werste, I dar me nat bywreyen;<br> <a name="an_538"></a> And wel the hotter ben the gledes rede,<br> <a name="an_539"></a> That men hem wrien with asshen pale and dede.'<br> <span class="margnote"><font color="GREEN" size="-1"><a name="an_540">540</a></font></span> "Wyth that he smot his hed adown anon,<br> <a name="an_541"></a> And gan to motre, I noot what, trewely.<br> <a name="an_542"></a> And I with that gan stille awey to goon,<br> <a name="an_543"></a> And leet therof as nothing wist had I,<br> <a name="an_544"></a> And com ayein anon, and stood hym by,<br> <a name="an_545"></a> And seyde, `Awake, ye slepen al to longe!<br> <a name="an_546"></a> It semeth nat that love doth yow longe,<br> <a name="an_547"></a> "`That slepen so that no man may yow wake.<br> <a name="an_548"></a> Who sey evere or this so dul a man?'<br> <a name="an_549"></a> `Ye, frend,' quod he, `do ye youre hedes ake<br> <span class="margnote"><font color="GREEN" size="-1"><a name="an_550">550</a></font></span> For love, and lat me lyven as I kan.'<br> <a name="an_551"></a> But though that he for wo was pale and wan,<br> <a name="an_552"></a> Yet made he tho as fresshe a countenaunce<br> <a name="an_553"></a> As though he sholde have led the newe daunce.<br> <a name="an_554"></a> "This passed forth til now, this other day,<br> <a name="an_555"></a> It fel that I com romyng al allone<br> <a name="an_556"></a> Into his chaumbre, and fond how that he lay<br> <a name="an_557"></a> Upon his bed; but man so soore grone<br> <a name="an_558"></a> Ne herde I nevere, and what that was his mone<br> <a name="an_559"></a> Ne wist I nought; for, as I was comynge,<br> <span class="margnote"><font color="GREEN" size="-1"><a name="an_560">560</a></font></span> Al sodeynly he lefte his complaynynge.<br> <a name="an_561"></a> "Of which I took somwat suspecioun,<br> <a name="an_562"></a> And ner I com, and fond he wepte soore;<br> <a name="an_563"></a> And God so wys be my savacioun,<br> <a name="an_564"></a> As nevere of thyng hadde I no routhe moore;<br> <a name="an_565"></a> For neither with engyn, ne with no loore,<br> <a name="an_566"></a> Unnethes myghte I fro the deth hym kepe,<br> <a name="an_567"></a> That yet fele I myn herte for hym wepe.<br> <a name="an_568"></a> "And God woot, nevere sith that I was born<br> <a name="an_569"></a> Was I so besy no man for to preche,<br> <span class="margnote"><font color="GREEN" size="-1"><a name="an_570">570</a></font></span> Ne nevere was to wight so depe isworn,<br> <a name="an_571"></a> Or he me told who myghte ben his leche.<br> <a name="an_572"></a> But now to yow rehercen al his speche,<br> <a name="an_573"></a> Or alle his woful wordes for to sowne,<br> <a name="an_574"></a> Ne bid me naught, but ye wol se me swowne.<br> <a name="an_575"></a> "But for to save his lif, and elles nought,<br> <a name="an_576"></a> And to noon harm of yow, thus am I dryven;<br> <a name="an_577"></a> And for the love of God, that us hath wrought,<br> <a name="an_578"></a> Swich cheer hym dooth that he and I may lyven!<br> <a name="an_579"></a> Now have I plat to yow myn herte shryven,<br> <span class="margnote"><font color="GREEN" size="-1"><a name="an_580">580</a></font></span> And sith ye woot that myn entent is cleene,<br> <a name="an_581"></a> Take heede therof, for I non yvel meene.<br> <a name="an_582"></a> "And right good thrift, I prey to God, have ye,<br> <a name="an_583"></a> That han swich oon ykaught withouten net!<br> <a name="an_584"></a> And be ye wis as ye be fair to see,<br> <a name="an_585"></a> Wel in the ryng than is the ruby set.<br> <a name="an_586"></a> Ther were nevere two so wel ymet,<br> <a name="an_587"></a> Whan ye ben his al hool as he is youre;<br> <a name="an_588"></a> Ther myghty God graunte us see that houre!"<br> <a name="an_589"></a> "Nay, therof spak I nought, ha, ha!" quod she;<br> <span class="margnote"><font color="GREEN" size="-1"><a name="an_590">590</a></font></span> "As helpe me God, ye shenden every deel!"<br> <a name="an_591"></a> "O, mercy, dere nece," anon quod he,<br> <a name="an_592"></a> "What so I spak, I mente naught but wel,<br> <a name="an_593"></a> By Mars, the god that helmed is of steel!<br> <a name="an_594"></a> Now beth naught wroth, my blood, my nece dere."<br> <a name="an_595"></a> "Now wel," quod she, "foryeven be it here!"<br> <a name="an_596"></a> With this he took his leve, and hom he wente;<br> <a name="an_597"></a> And, Lord, he was glad and wel bygon!<br> <a name="an_598"></a> Criseyde aros, no lenger she ne stente,<br> <a name="an_599"></a> But streght into hire closet wente anon,<br> <span class="margnote"><font color="GREEN" size="-1"><a name="an_600">600</a></font></span> And set hire doun as stylle as any ston,<br> <a name="an_601"></a> And every word gan up and down to wynde<br> <a name="an_602"></a> That he had seyd, as it com hire to mynde,<br> <a name="an_603"></a> And wex somdel astoned in hire thought<br> <a name="an_604"></a> Right for the newe cas; but whan that she<br> <a name="an_605"></a> Was ful avysed, tho fond she right nought<br> <a name="an_606"></a> Of peril why she ought afered be.<br> <a name="an_607"></a> For man may love, of possibilite,<br> <a name="an_608"></a> A womman so, his herte may tobreste,<br> <a name="an_609"></a> And she naught love ayein, but if hire leste.<br> <span class="margnote"><font color="GREEN" size="-1"><a name="an_610">610</a></font></span> But as she sat allone and thoughte thus,<br> <a name="an_611"></a> Ascry aros at scarmuch al withoute,<br> <a name="an_612"></a> And men criden in the strete, "Se, Troilus<br> <a name="an_613"></a> Hath right now put to flighte the Grekes route!"<br> <a name="an_614"></a> With that gan al hire meyne for to shoute,<br> <a name="an_615"></a> "A, go we se! Cast up the yates wyde!<br> <a name="an_616"></a> For thorwgh this strete he moot to paleys ride;<br> <a name="an_617"></a> "For other wey is to the yate noon<br> <a name="an_618"></a> Of Dardanus, there opyn is the cheyne."<br> <a name="an_619"></a> With that com he and al his folk anoon<br> <span class="margnote"><font color="GREEN" size="-1"><a name="an_620">620</a></font></span> An esy pas rydyng, in routes tweyne,<br> <a name="an_621"></a> Right as his happy day was, sooth to seyne,<br> <a name="an_622"></a> For which, men seyn, may nought destourbed be<br> <a name="an_623"></a> That shal bityden of necessitee.<br> <a name="an_624"></a> This Troilus sat on his baye steede<br> <a name="an_625"></a> Al armed, save his hed, ful richely;<br> <a name="an_626"></a> And wownded was his hors, and gan to blede,<br> <a name="an_627"></a> On which he rood a pas ful softely.<br> <a name="an_628"></a> But swich a knyghtly sighte trewely<br> <a name="an_629"></a> As was on hym, was nought, withouten faille,<br> <span class="margnote"><font color="GREEN" size="-1"><a name="an_630">630</a></font></span> To loke on Mars, that god is of bataille.<br> <a name="an_631"></a> So lik a man of armes and a knyght<br> <a name="an_632"></a> He was to seen, fulfilled of heigh prowesse,<br> <a name="an_633"></a> For bothe he hadde a body and a myght<br> <a name="an_634"></a> To don that thing, as wel as hardynesse;<br> <a name="an_635"></a> And ek to seen hym in his gere hym dresse,<br> <a name="an_636"></a> So fressh, so yong, so weldy semed he,<br> <a name="an_637"></a> It was an heven upon hym for to see.<br> <a name="an_638"></a> His helm tohewen was in twenty places,<br> <a name="an_639"></a> That by a tyssew heng his bak byhynde;<br> <span class="margnote"><font color="GREEN" size="-1"><a name="an_640">640</a></font></span> His sheeld todasshed was with swerdes and maces,<br> <a name="an_641"></a> In which men myghte many an arwe fynde<br> <a name="an_642"></a> That thirled hadde horn and nerf and rynde;<br> <a name="an_643"></a> And ay the peple cryde, "Here cometh oure joye,<br> <a name="an_644"></a> And, next his brother, holder up of Troye!"<br> <a name="an_645"></a> For which he wex a litel reed for shame<br> <a name="an_646"></a> When he the peple upon hym herde cryen,<br> <a name="an_647"></a> That to byholde it was a noble game<br> <a name="an_648"></a> How sobrelich he caste down his yen.<br> <a name="an_649"></a> Criseyda gan al his chere aspien,<br> <span class="margnote"><font color="GREEN" size="-1"><a name="an_650">650</a></font></span> And leet it so softe in hire herte synke,<br> <a name="an_651"></a> That to hireself she seyde, "Who yaf me drynke?"<br> <a name="an_652"></a> For of hire owen thought she wex al reed,<br> <a name="an_653"></a> Remembryng hire right thus, "Lo, this is he<br> <a name="an_654"></a> Which that myn uncle swerith he moot be deed,<br> <a name="an_655"></a> But I on hym have mercy and pitee."<br> <a name="an_656"></a> And with that thought, for pure ashamed, she<br> <a name="an_657"></a> Gan in hire hed to pulle, and that as faste,<br> <a name="an_658"></a> Whil he and alle the peple forby paste,<br> <a name="an_659"></a> And gan to caste and rollen up and down<br> <span class="margnote"><font color="GREEN" size="-1"><a name="an_660">660</a></font></span> Withinne hire thought his excellent prowesse,<br> <a name="an_661"></a> And his estat, and also his renown,<br> <a name="an_662"></a> His wit, his shap, and ek his gentilesse;<br> <a name="an_663"></a> But moost hire favour was, for his distresse<br> <a name="an_664"></a> Was al for hire, and thoughte it was a routhe<br> <a name="an_665"></a> To sleen swich oon, if that he mente trouthe.<br> <a name="an_666"></a> Now myghte som envious jangle thus:<br> <a name="an_667"></a> "This was a sodeyn love; how myght it be<br> <a name="an_668"></a> That she so lightly loved Troilus<br> <a name="an_669"></a> Right for the firste syghte, ye, parde?"<br> <span class="margnote"><font color="GREEN" size="-1"><a name="an_670">670</a></font></span> Now whoso seith so, mote he nevere ythe!<br> <a name="an_671"></a> For every thing a gynnyng hath it nede<br> <a name="an_672"></a> Er al be wrought, withowten any drede.<br> <a name="an_673"></a> For I sey nought that she so sodeynly<br> <a name="an_674"></a> Yaf hym hire love, but that she gan enclyne<br> <a name="an_675"></a> To like hym first, and I have told yow whi;<br> <a name="an_676"></a> And after that, his manhod and his pyne<br> <a name="an_677"></a> Made love withinne hire for to myne,<br> <a name="an_678"></a> For which by proces and by good servyse<br> <a name="an_679"></a> He gat hire love, and in no sodeyn wyse.<br> <span class="margnote"><font color="GREEN" size="-1"><a name="an_680">680</a></font></span> And also blisful Venus, wel arrayed,<br> <a name="an_681"></a> Sat in hire seventhe hous of hevene tho,<br> <a name="an_682"></a> Disposed wel, and with aspectes payed,<br> <a name="an_683"></a> To helpe sely Troilus of his woo.<br> <a name="an_684"></a> And soth to seyne, she nas not al a foo<br> <a name="an_685"></a> To Troilus in his nativitee;<br> <a name="an_686"></a> God woot that wel the sonner spedde he.<br> <a name="an_687"></a> Now lat us stynte of Troilus a throwe,<br> <a name="an_688"></a> That rideth forth, and lat us torne faste<br> <a name="an_689"></a> Unto Criseyde, that heng hire hed ful lowe<br> <span class="margnote"><font color="GREEN" size="-1"><a name="an_690">690</a></font></span> Ther as she sat allone, and gan to caste<br> <a name="an_691"></a> Where on she wolde apoynte hire atte laste,<br> <a name="an_692"></a> If it so were hire em ne wolde cesse<br> <a name="an_693"></a> For Troilus upon hire for to presse.<br> <a name="an_694"></a> And, Lord! So she gan in hire thought argue<br> <a name="an_695"></a> In this matere of which I have yow told,<br> <a name="an_696"></a> And what to doone best were, and what eschue,<br> <a name="an_697"></a> That plited she ful ofte in many fold.<br> <a name="an_698"></a> Now was hire herte warm, now was it cold;<br> <a name="an_699"></a> And what she thoughte somwhat shal I write,<br> <span class="margnote"><font color="GREEN" size="-1"><a name="an_700">700</a></font></span> As to myn auctour listeth for t' endite.<br> <a name="an_701"></a> She thoughte wel that Troilus persone<br> <a name="an_702"></a> She knew by syghte, and ek his gentilesse,<br> <a name="an_703"></a> And thus she seyde, "Al were it nat to doone<br> <a name="an_704"></a> To graunte hym love, yet for his worthynesse<br> <a name="an_705"></a> It were honour with pley and with gladnesse<br> <a name="an_706"></a> In honestee with swich a lord to deele,<br> <a name="an_707"></a> For myn estat, and also for his heele.<br> <a name="an_708"></a> "Ek wel woot I my kynges sone is he,<br> <a name="an_709"></a> And sith he hath to se me swich delit,<br> <span class="margnote"><font color="GREEN" size="-1"><a name="an_710">710</a></font></span> If I wolde outreliche his sighte flee,<br> <a name="an_711"></a> Peraunter he myghte have me in dispit,<br> <a name="an_712"></a> Thorugh whicch I myghte stonde in worse plit.<br> <a name="an_713"></a> Now were I wis, me hate to purchace,<br> <a name="an_714"></a> Withouten need, ther I may stonde in grace?<br> <a name="an_715"></a> "In every thyng, I woot, ther lith mesure;<br> <a name="an_716"></a> For though a man forbede dronkenesse,<br> <a name="an_717"></a> He naught forbet that every creature<br> <a name="an_718"></a> Be drynkeles for alwey, as I gesse.<br> <a name="an_719"></a> Ek sith I woot for me is his destresse,<br> <span class="margnote"><font color="GREEN" size="-1"><a name="an_720">720</a></font></span> I ne aughte nat for that thing hym despise,<br> <a name="an_721"></a> Sith it is so he meneth in good wyse.<br> <a name="an_722"></a> "And ek I knowe of longe tyme agon<br> <a name="an_723"></a> His thewes goode, and that he is nat nyce;<br> <a name="an_724"></a> N' avantour, seith men, certein, he is noon;<br> <a name="an_725"></a> To wis is he to doon so gret a vice;<br> <a name="an_726"></a> Ne als I nyl hym nevere so cherice<br> <a name="an_727"></a> That he may make avaunt, by juste cause,<br> <a name="an_728"></a> He shal me nevere bynde in swich a clause.<br> <a name="an_729"></a> "Now sette a caas: the hardest is, ywys,<br> <span class="margnote"><font color="GREEN" size="-1"><a name="an_730">730</a></font></span> Men myghten demen that he loveth me.<br> <a name="an_731"></a> What dishonour were it unto me, this?<br> <a name="an_732"></a> May ich hym lette of that? Why, nay, parde!<br> <a name="an_733"></a> I knowe also, and alday heere and se,<br> <a name="an_734"></a> Men loven wommen al biside hire leve,<br> <a name="an_735"></a> And whan hem leste namore, lat hem byleve!<br> <a name="an_736"></a> "I thenke ek how he able is for to have<br> <a name="an_737"></a> Of al this noble town the thriftieste<br> <a name="an_738"></a> To ben his love, so she hire honour save.<br> <a name="an_739"></a> For out and out he is the worthieste,<br> <span class="margnote"><font color="GREEN" size="-1"><a name="an_740">740</a></font></span> Save only Ector, which that is the beste;<br> <a name="an_741"></a> And yet his lif al lith now in my cure.<br> <a name="an_742"></a> But swich is love, and ek myn aventure.<br> <a name="an_743"></a> "Ne me to love, a wonder is it nought;<br> <a name="an_744"></a> For wel woot I myself, so God me spede --<br> <a name="an_745"></a> Al wolde I that noon wiste of this thought --<br> <a name="an_746"></a> I am oon the faireste, out of drede,<br> <a name="an_747"></a> And goodlieste, who that taketh hede,<br> <a name="an_748"></a> And so men seyn, in al the town of Troie.<br> <a name="an_749"></a> What wonder is though he of me have joye?<br> <span class="margnote"><font color="GREEN" size="-1"><a name="an_750">750</a></font></span> "I am myn owene womman, wel at ese --<br> <a name="an_751"></a> I thank it God -- as after myn estat,<br> <a name="an_752"></a> Right yong, and stonde unteyd in lusty leese,<br> <a name="an_753"></a> Withouten jalousie or swich debat:<br> <a name="an_754"></a> Shal noon housbonde seyn to me `Chek mat!'<br> <a name="an_755"></a> For either they ben ful of jalousie,<br> <a name="an_756"></a> Or maisterfull, or loven novelrie.<br> <a name="an_757"></a> "What shal I doon? To what fyn lyve I thus?<br> <a name="an_758"></a> Shal I nat love, in cas if that me leste?<br> <a name="an_759"></a> What, pardieux! I am naught religious.<br> <span class="margnote"><font color="GREEN" size="-1"><a name="an_760">760</a></font></span> And though that I myn herte sette at reste<br> <a name="an_761"></a> Upon this knyght, that is the worthieste,<br> <a name="an_762"></a> And kepe alwey myn honour and my name,<br> <a name="an_763"></a> By alle right, it may do me no shame."<br> <a name="an_764"></a> But right as when the sonne shyneth brighte<br> <a name="an_765"></a> In March, that chaungeth ofte tyme his face,<br> <a name="an_766"></a> And that a cloude is put with wynd to flighte,<br> <a name="an_767"></a> Which oversprat the sonne as for a space,<br> <a name="an_768"></a> A cloudy thought gan thorugh hire soule pace,<br> <a name="an_769"></a> That overspradde hire brighte thoughtes alle,<br> <span class="margnote"><font color="GREEN" size="-1"><a name="an_770">770</a></font></span> So that for feere almost she gan to falle.<br> <a name="an_771"></a> That thought was this: "Allas! Syn I am free,<br> <a name="an_772"></a> Sholde I now love, and put in jupartie<br> <a name="an_773"></a> My sikernesse, and thrallen libertee?<br> <a name="an_774"></a> Allas, how dorst I thenken that folie?<br> <a name="an_775"></a> May I naught wel in other folk aspie<br> <a name="an_776"></a> Hire dredfull joye, hire constreinte, and hire peyne?<br> <a name="an_777"></a> Ther loveth noon, that she nath why to pleyne.<br> <a name="an_778"></a> "For love is yet the mooste stormy lyf,<br> <a name="an_779"></a> Right of hymself, that evere was bigonne;<br> <span class="margnote"><font color="GREEN" size="-1"><a name="an_780">780</a></font></span> For evere som mystrust or nice strif<br> <a name="an_781"></a> Ther is in love, som cloude is over that sonne.<br> <a name="an_782"></a> Therto we wrecched wommen nothing konne,<br> <a name="an_783"></a> Whan us is wo, but wepe and sitte and thinke;<br> <a name="an_784"></a> Oure wrecche is this, oure owen wo to drynke.<br> <a name="an_785"></a> "Also thise wikked tonges ben so prest<br> <a name="an_786"></a> To speke us harm; ek men ben so untrewe,<br> <a name="an_787"></a> That right anon as cessed is hire lest,<br> <a name="an_788"></a> So cesseth love, and forth to love a newe.<br> <a name="an_789"></a> But harm ydoon is doon, whoso it rewe:<br> <span class="margnote"><font color="GREEN" size="-1"><a name="an_790">790</a></font></span> For though thise men for love hem first torende,<br> <a name="an_791"></a> Ful sharp bygynnyng breketh ofte at ende.<br> <a name="an_792"></a> "How ofte tyme hath it yknowen be<br> <a name="an_793"></a> The tresoun that to wommen hath ben do!<br> <a name="an_794"></a> To what fyn is swich love I kan nat see,<br> <a name="an_795"></a> Or wher bycometh it, whan that it is ago.<br> <a name="an_796"></a> Ther is no wight that woot, I trowe so,<br> <a name="an_797"></a> Where it bycometh. Lo, no wight on it sporneth.<br> <a name="an_798"></a> That erst was nothing, into nought it torneth.<br> <a name="an_799"></a> "How bisy, if I love, ek most I be<br> <span class="margnote"><font color="GREEN" size="-1"><a name="an_800">800</a></font></span> To plesen hem that jangle of love, and dremen,<br> <a name="an_801"></a> And coye hem, that they seye noon harm of me!<br> <a name="an_802"></a> For though ther be no cause, yet hem semen<br> <a name="an_803"></a> Al be for harm that folk hire frendes quemen;<br> <a name="an_804"></a> And who may stoppen every wikked tonge,<br> <a name="an_805"></a> Or sown of belles whil that thei ben ronge?"<br> <a name="an_806"></a> And after that, hire thought gan for to clere,<br> <a name="an_807"></a> And seide, "He which that nothing undertaketh,<br> <a name="an_808"></a> Nothyng n' acheveth, be hym looth or deere."<br> <a name="an_809"></a> And with an other thought hire herte quaketh.<br> <span class="margnote"><font color="GREEN" size="-1"><a name="an_810">810</a></font></span> Than slepeth hope, and after drede awaketh.<br> <a name="an_811"></a> Now hoot, now cold; but thus, bitwixen tweye,<br> <a name="an_812"></a> She rist hire up, and went hire for to pleye.<br> <a name="an_813"></a> Adown the steyre anonright tho she wente<br> <a name="an_814"></a> Into the gardyn with hire neces thre,<br> <a name="an_815"></a> And up and down ther made many a wente --<br> <a name="an_816"></a> Flexippe, she, Tharbe, and Antigone --<br> <a name="an_817"></a> To pleyen that it joye was to see;<br> <a name="an_818"></a> And other of hire wommen, a gret route,<br> <a name="an_819"></a> Hire folowede in the gardyn al aboute.<br> <span class="margnote"><font color="GREEN" size="-1"><a name="an_820">820</a></font></span> This yerd was large, and rayled alle th' aleyes,<br> <a name="an_821"></a> And shadewed wel with blosmy bowes grene,<br> <a name="an_822"></a> And benched newe, and sonded alle the weyes,<br> <a name="an_823"></a> In which she walketh arm in arm bitwene,<br> <a name="an_824"></a> Til at the laste Antigone the shene<br> <a name="an_825"></a> Gan on a Troian song to singen cleere,<br> <a name="an_826"></a> That it an heven was hire vois to here.<br> <a name="an_827"></a> She seyde, "O Love, to whom I have and shal<br> <a name="an_828"></a> Ben humble subgit, trewe in myn entente,<br> <a name="an_829"></a> As I best kan, to yow, lord, yeve ich al<br> <span class="margnote"><font color="GREEN" size="-1"><a name="an_830">830</a></font></span> For everemo myn hertes lust to rente;<br> <a name="an_831"></a> For nevere yet thi grace no wight sente<br> <a name="an_832"></a> So blisful cause as me, my lif to lede<br> <a name="an_833"></a> In alle joie and seurte out of drede.<br> <a name="an_834"></a> "Ye, blisful god, han me so wel byset<br> <a name="an_835"></a> In love, iwys, that al that bereth lif<br> <a name="an_836"></a> Ymagynen ne kouth. how to be bet;<br> <a name="an_837"></a> For, lord, withouten jalousie or strif,<br> <a name="an_838"></a> I love oon which is moost ententif<br> <a name="an_839"></a> To serven wel, unweri or unfeyned,<br> <span class="margnote"><font color="GREEN" size="-1"><a name="an_840">840</a></font></span> That evere was, and leest with harm desteyned.<br> <a name="an_841"></a> "As he that is the welle of worthynesse,<br> <a name="an_842"></a> Of trouthe grownd, mirour of goodlihed,<br> <a name="an_843"></a> Of wit Apollo, stoon of sikernesse,<br> <a name="an_844"></a> Of vertu roote, of lust fynder and hed,<br> <a name="an_845"></a> Thorugh which is alle sorwe fro me ded --<br> <a name="an_846"></a> Iwis, I love hym best, so doth he me;<br> <a name="an_847"></a> Now good thrift have he, wherso that he be!<br> <a name="an_848"></a> "Whom shulde I thanken but yow, god of Love,<br> <a name="an_849"></a> Of al this blisse, in which to bathe I gynne?<br> <span class="margnote"><font color="GREEN" size="-1"><a name="an_850">850</a></font></span> And thanked be ye, lord, for that I love!<br> <a name="an_851"></a> This is the righte lif that I am inne,<br> <a name="an_852"></a> To flemen alle manere vice and synne:<br> <a name="an_853"></a> This dooth me so to vertu for t' entende,<br> <a name="an_854"></a> That day by day I in my wille amende.<br> <a name="an_855"></a> "And whoso seith that for to love is vice,<br> <a name="an_856"></a> Or thraldom, though he feele in it destresse,<br> <a name="an_857"></a> He outher is envyous, or right nyce,<br> <a name="an_858"></a> Or is unmyghty, for his shrewednesse,<br> <a name="an_859"></a> To loven; for swich manere folk, I gesse,<br> <span class="margnote"><font color="GREEN" size="-1"><a name="an_860">860</a></font></span> Defamen Love, as nothing of hym knowe.<br> <a name="an_861"></a> Thei speken, but thei benten nevere his bowe!<br> <a name="an_862"></a> "What is the sonne wers, of kynde right,<br> <a name="an_863"></a> Though that a man, for fieblesse of his yen,<br> <a name="an_864"></a> May nought endure on it to see for bright?<br> <a name="an_865"></a> Or love the wers, though wrecches on it crien?<br> <a name="an_866"></a> No wele is worth, that may no sorwe dryen.<br> <a name="an_867"></a> And forthi, who that hath an hed of verre,<br> <a name="an_868"></a> Fro cast of stones war hym in the werre!<br> <a name="an_869"></a> "But I with al myn herte and al my myght,<br> <span class="margnote"><font color="GREEN" size="-1"><a name="an_870">870</a></font></span> As I have seyd, wol love unto my laste<br> <a name="an_871"></a> My deere herte and al myn owen knyght,<br> <a name="an_872"></a> In which myn herte growen is so faste,<br> <a name="an_873"></a> And his in me, that it shal evere laste.<br> <a name="an_874"></a> Al dredde I first to love hym to bigynne,<br> <a name="an_875"></a> Now woot I wel, ther is no peril inne."<br> <a name="an_876"></a> And of hir song right with that word she stente,<br> <a name="an_877"></a> And therwithal, "Now nece," quod Cryseyde,<br> <a name="an_878"></a> "Who made this song now with so good entente?"<br> <a name="an_879"></a> Antygone answerde anoon and seyde,<br> <span class="margnote"><font color="GREEN" size="-1"><a name="an_880">880</a></font></span> "Madame, ywys, the goodlieste mayde<br> <a name="an_881"></a> Of gret estat in al the town of Troye,<br> <a name="an_882"></a> And let hire lif in moste honour and joye."<br> <a name="an_883"></a> "Forsothe, so it semeth by hire song,"<br> <a name="an_884"></a> Quod tho Criseyde, and gan therwith to sike,<br> <a name="an_885"></a> And seyde, "Lord, is ther swych blisse among<br> <a name="an_886"></a> Thise loveres, as they konne faire endite?"<br> <a name="an_887"></a> "Ye, wis," quod fresshe Antigone the white,<br> <a name="an_888"></a> "For alle the folk that han or ben on lyve<br> <a name="an_889"></a> Ne konne wel the blisse of love discryve.<br> <span class="margnote"><font color="GREEN" size="-1"><a name="an_890">890</a></font></span> "But wene ye that every wrecche woot<br> <a name="an_891"></a> The parfit blisse of love? Why, nay, iwys!<br> <a name="an_892"></a> They wenen all be love, if oon be hoot.<br> <a name="an_893"></a> Do wey, do wey, they woot no thyng of this!<br> <a name="an_894"></a> Men moste axe at seyntes if it is<br> <a name="an_895"></a> Aught fair in hevene (Why? For they kan telle),<br> <a name="an_896"></a> And axen fendes is it foul in helle."<br> <a name="an_897"></a> Criseyde unto that purpos naught answerde,<br> <a name="an_898"></a> But seyde, "Ywys, it wol be nyght as faste."<br> <a name="an_899"></a> But every word which that she of hire herde,<br> <span class="margnote"><font color="GREEN" size="-1"><a name="an_900">900</a></font></span> She gan to prenten in hire herte faste,<br> <a name="an_901"></a> And ay gan love hire lasse for t' agaste<br> <a name="an_902"></a> Than it dide erst, and synken in hire herte,<br> <a name="an_903"></a> That she wex somwhat able to converte.<br> <a name="an_904"></a> The dayes honour, and the hevenes ye,<br> <a name="an_905"></a> The nyghtes foo -- al this clepe I the sonne --<br> <a name="an_906"></a> Gan westren faste, and downward for to wrye,<br> <a name="an_907"></a> As he that hadde his dayes cours yronne,<br> <a name="an_908"></a> And white thynges wexen dymme and donne<br> <a name="an_909"></a> For lak of lyght, and sterres for t' apere,<br> <span class="margnote"><font color="GREEN" size="-1"><a name="an_910">910</a></font></span> That she and alle hire folk in went yfeere.<br> <a name="an_911"></a> So whan it liked hire to go to reste,<br> <a name="an_912"></a> And voided weren thei that voiden oughte,<br> <a name="an_913"></a> She seyde that to slepen wel hire leste.<br> <a name="an_914"></a> Hire wommen soone til hire bed hire broughte.<br> <a name="an_915"></a> Whan al was hust, than lay she stille and thoughte<br> <a name="an_916"></a> Of al this thing; the manere and the wise<br> <a name="an_917"></a> Reherce it nedeth nought, for ye ben wise.<br> <a name="an_918"></a> A nyghtyngale, upon a cedre grene,<br> <a name="an_919"></a> Under the chambre wal ther as she ley,<br> <span class="margnote"><font color="GREEN" size="-1"><a name="an_920">920</a></font></span> Ful loude song ayein the moone shene,<br> <a name="an_921"></a> Peraunter in his briddes wise a lay<br> <a name="an_922"></a> Of love, that made hire herte fressh and gay.<br> <a name="an_923"></a> That herkned she so longe in good entente,<br> <a name="an_924"></a> Til at the laste the dede slep hire hente.<br> <a name="an_925"></a> And as she slep, anonright tho hire mette<br> <a name="an_926"></a> How that an egle, fethered whit as bon,<br> <a name="an_927"></a> Under hire brest his longe clawes sette,<br> <a name="an_928"></a> And out hire herte he rente, and that anon,<br> <a name="an_929"></a> And dide his herte into hire brest to gon --<br> <span class="margnote"><font color="GREEN" size="-1"><a name="an_930">930</a></font></span> Of which she nought agroos, ne nothyng smerte --<br> <a name="an_931"></a> And forth he fleigh, with herte left for herte.<br> <a name="an_932"></a> Now lat hire slepe, and we oure tales holde<br> <a name="an_933"></a> Of Troilus, that is to paleis riden<br> <a name="an_934"></a> Fro the scarmuch of the which I tolde,<br> <a name="an_935"></a> And in his chaumbre sit and hath abiden<br> <a name="an_936"></a> Til two or thre of his messages yeden<br> <a name="an_937"></a> For Pandarus, and soughten hym ful faste,<br> <a name="an_938"></a> Til they him founde and broughte him at the laste.<br> <a name="an_939"></a> This Pandarus com lepyng in atones,<br> <span class="margnote"><font color="GREEN" size="-1"><a name="an_940">940</a></font></span> And seyde thus: "Who hath ben wel ibete<br> <a name="an_941"></a> To-day with swerdes and with slynge-stones,<br> <a name="an_942"></a> But Troilus, that hath caught hym an hete?"<br> <a name="an_943"></a> And gan to jape, and seyde, "Lord, so ye swete!<br> <a name="an_944"></a> But ris and lat us soupe and go to reste."<br> <a name="an_945"></a> And he answerde hym, "Do we as the leste."<br> <a name="an_946"></a> With al the haste goodly that they myghte<br> <a name="an_947"></a> They spedde hem fro the soper unto bedde;<br> <a name="an_948"></a> And every wight out at the dore hym dyghte,<br> <a name="an_949"></a> And where hym liste upon his wey him spedde.<br> <span class="margnote"><font color="GREEN" size="-1"><a name="an_950">950</a></font></span> But Troilus, that thoughte his herte bledde<br> <a name="an_951"></a> For wo, til that he herde som tydynge,<br> <a name="an_952"></a> He seyde, "Frend, shal I now wepe or synge?"<br> <a name="an_953"></a> Quod Pandarus, "Ly stylle and lat me slepe,<br> <a name="an_954"></a> And don thyn hood; thy nedes spedde be!<br> <a name="an_955"></a> And ches if thow wolt synge or daunce or lepe!<br> <a name="an_956"></a> At shorte wordes, thow shal trowen me:<br> <a name="an_957"></a> Sire, my nece wol do wel by the,<br> <a name="an_958"></a> And love the best, by God and by my trouthe,<br> <a name="an_959"></a> But lak of pursuyt make it in thi slouthe.<br> <span class="margnote"><font color="GREEN" size="-1"><a name="an_960">960</a></font></span> "For thus ferforth I have thi werk bigonne<br> <a name="an_961"></a> Fro day to day, til this day by the morwe<br> <a name="an_962"></a> Hire love of frendshipe have I to the wonne,<br> <a name="an_963"></a> And therto hath she leyd hire feyth to borwe.<br> <a name="an_964"></a> Algate a foot is hameled of thi sorwe!"<br> <a name="an_965"></a> What sholde I lenger sermoun of it holde?<br> <a name="an_966"></a> As ye han herd byfore, al he hym tolde.<br> <a name="an_967"></a> But right as floures, thorugh the cold of nyght<br> <a name="an_968"></a> Iclosed, stoupen on hire stalke lowe,<br> <a name="an_969"></a> Redressen hem ayein the sonne bright,<br> <span class="margnote"><font color="GREEN" size="-1"><a name="an_970">970</a></font></span> And spreden on hire kynde cours by rowe,<br> <a name="an_971"></a> Right so gan tho his eighen up to throwe<br> <a name="an_972"></a> This Troilus, and seyde, "O Venus deere,<br> <a name="an_973"></a> Thi myght, thi grace, yheried be it here!"<br> <a name="an_974"></a> And to Pandare he held up bothe his hondes,<br> <a name="an_975"></a> And seyde, "Lord, al thyn be that I have!<br> <a name="an_976"></a> For I am hool, al brosten ben my bondes.<br> <a name="an_977"></a> A thousand Troyes whoso that me yave,<br> <a name="an_978"></a> Ech after other, God so wys me save,<br> <a name="an_979"></a> Ne myghte me so gladen; lo, myn herte,<br> <span class="margnote"><font color="GREEN" size="-1"><a name="an_980">980</a></font></span> It spredeth so for joie it wol tosterte!<br> <a name="an_981"></a> "But, Lord, how shal I doon? How shal I lyven?<br> <a name="an_982"></a> Whan shal I next my deere herte see?<br> <a name="an_983"></a> How shal this longe tyme awey be dryven<br> <a name="an_984"></a> Til that thow be ayein at hire fro me?<br> <a name="an_985"></a> Thow maist answer, `Abid, abid,' but he<br> <a name="an_986"></a> That hangeth by the nekke, soth to seyne<br> <a name="an_987"></a> In gret disese abideth for the peyne."<br> <a name="an_988"></a> "Al esily, now, for the love of Marte,"<br> <a name="an_989"></a> Quod Pandarus, "for every thing hath tyme.<br> <span class="margnote"><font color="GREEN" size="-1"><a name="an_990">990</a></font></span> So longe abid til that the nyght departe,<br> <a name="an_991"></a> For also siker as thow list here by me,<br> <a name="an_992"></a> And God toforn, I wol be ther at pryme;<br> <a name="an_993"></a> And forthi, werk somwhat as I shal seye,<br> <a name="an_994"></a> Or on som other wight this charge leye.<br> <a name="an_995"></a> "For, pardee, God woot I have evere yit<br> <a name="an_996"></a> Ben redy the to serve, and to this nyght<br> <a name="an_997"></a> Have I naught feyned, but emforth my wit<br> <a name="an_998"></a> Don al thi lust, and shal with al my myght.<br> <a name="an_999"></a> Do now as I shal seyn, and far aright;<br> <span class="margnote"><font color="GREEN" size="-1"><a name="an_1000">1000</a></font></span> And if thow nylt, wite al thiself thi care!<br> <a name="an_1001"></a> On me is nought along thyn yvel fare.<br> <a name="an_1002"></a> "I woot wel that thow wiser art than I<br> <a name="an_1003"></a> A thousand fold, but if I were as thow,<br> <a name="an_1004"></a> God help me so, as I wolde outrely<br> <a name="an_1005"></a> Of myn owen hond write hire right now<br> <a name="an_1006"></a> A lettre, in which I wolde hire tellen how<br> <a name="an_1007"></a> I ferde amys, and hire biseche of routhe.<br> <a name="an_1008"></a> Now help thiself, and leve it nought for slouthe!<br> <a name="an_1009"></a> "And I myself wol therwith to hire gon;<br> <span class="margnote"><font color="GREEN" size="-1"><a name="an_1010">1010</a></font></span> And whan thow woost that I am with hire there,<br> <a name="an_1011"></a> Worth thow upon a courser right anon --<br> <a name="an_1012"></a> Ye, hardily, right in thi beste gere --<br> <a name="an_1013"></a> And ryd forth by the place, as nought ne were,<br> <a name="an_1014"></a> And thow shalt fynde us, if I may, sittynge<br> <a name="an_1015"></a> At som wyndow, into the strete lokynge.<br> <a name="an_1016"></a> "And if the list, than maystow us salue;<br> <a name="an_1017"></a> And upon me make thow thi countenaunce;<br> <a name="an_1018"></a> But by thi lif, be war and faste eschue<br> <a name="an_1019"></a> To tarien ought -- God shilde us fro meschaunce!<br> <span class="margnote"><font color="GREEN" size="-1"><a name="an_1020">1020</a></font></span> Rid forth thi wey, and hold thi governaunce;<br> <a name="an_1021"></a> And we shal speek of the somwhat, I trowe,<br> <a name="an_1022"></a> Whan thow art gon, to don thyn eris glowe!<br> <a name="an_1023"></a> "Towchyng thi lettre, thou art wys ynough.<br> <a name="an_1024"></a> I woot thow nylt it dygneliche endite,<br> <a name="an_1025"></a> As make it with thise argumentes tough;<br> <a name="an_1026"></a> Ne scryvenyssh or craftyly thow it write;<br> <a name="an_1027"></a> Biblotte it with thi teris ek a lite;<br> <a name="an_1028"></a> And if thow write a goodly word al softe,<br> <a name="an_1029"></a> Though it be good, reherce it nought to ofte.<br> <span class="margnote"><font color="GREEN" size="-1"><a name="an_1030">1030</a></font></span> "For though the beste harpour upon lyve<br> <a name="an_1031"></a> Wolde on the beste sowned joly harpe<br> <a name="an_1032"></a> That evere was, with alle his fyngres fyve<br> <a name="an_1033"></a> Touche ay o stryng, or ay o werbul harpe,<br> <a name="an_1034"></a> Were his nayles poynted nevere so sharpe,<br> <a name="an_1035"></a> It sholde maken every wight to dulle,<br> <a name="an_1036"></a> To here his glee, and of his strokes fulle.<br> <a name="an_1037"></a> "Ne jompre ek no discordant thyng yfeere,<br> <a name="an_1038"></a> As thus, to usen termes of phisik<br> <a name="an_1039"></a> In loves termes; hold of thi matere<br> <span class="margnote"><font color="GREEN" size="-1"><a name="an_1040">1040</a></font></span> The forme alwey, and do that it be lik;<br> <a name="an_1041"></a> For if a peyntour wolde peynte a pyk<br> <a name="an_1042"></a> With asses feet, and hedde it as an ape,<br> <a name="an_1043"></a> It cordeth naught, so were it but a jape."<br> <a name="an_1044"></a> This counseil liked wel to Troilus,<br> <a name="an_1045"></a> But, as a dredful lovere, he seyde this:<br> <a name="an_1046"></a> "Allas, my deere brother Pandarus,<br> <a name="an_1047"></a> I am ashamed for to write, ywys,<br> <a name="an_1048"></a> Lest of myn innocence I seyde amys,<br> <a name="an_1049"></a> Or that she nolde it for despit receyve;<br> <span class="margnote"><font color="GREEN" size="-1"><a name="an_1050">1050</a></font></span> Than were I ded: ther myght it nothyng weyve."<br> <a name="an_1051"></a> To that Pandare answered, "If the lest,<br> <a name="an_1052"></a> Do that I seye, and lat me therwith gon;<br> <a name="an_1053"></a> For by that Lord that formede est and west,<br> <a name="an_1054"></a> I hope of it to brynge answere anon<br> <a name="an_1055"></a> Of hire hond; and if that thow nylt noon,<br> <a name="an_1056"></a> Lat be, and sory mote he ben his lyve<br> <a name="an_1057"></a> Ayeins thi lust that helpeth the to thryve."<br> <a name="an_1058"></a> Quod Troilus, "Depardieux, ich assente!<br> <a name="an_1059"></a> Sith that the list, I wil arise and write;<br> <span class="margnote"><font color="GREEN" size="-1"><a name="an_1060">1060</a></font></span> And blisful God prey ich with good entente,<br> <a name="an_1061"></a> The viage, and the lettre I shal endite,<br> <a name="an_1062"></a> So spede it; and thow, Minerva, the white,<br> <a name="an_1063"></a> Yif thow me wit my lettre to devyse."<br> <a name="an_1064"></a> And sette hym down, and wrot right in this wyse:<br> <a name="an_1065"></a> First he gan hire his righte lady calle,<br> <a name="an_1066"></a> His hertes lif, his lust, his sorwes leche,<br> <a name="an_1067"></a> His blisse, and ek thise other termes alle<br> <a name="an_1068"></a> That in swich cas thise loveres alle seche;<br> <a name="an_1069"></a> And in ful humble wise, as in his speche,<br> <span class="margnote"><font color="GREEN" size="-1"><a name="an_1070">1070</a></font></span> He gan hym recomaunde unto hire grace;<br> <a name="an_1071"></a> To telle al how, it axeth muchel space.<br> <a name="an_1072"></a> And after this ful lowely he hire preyde<br> <a name="an_1073"></a> To be nought wroth, thogh he, of his folie,<br> <a name="an_1074"></a> So hardy was to hire to write, and seyde<br> <a name="an_1075"></a> That love it made, or elles most he die,<br> <a name="an_1076"></a> And pitousli gan mercy for to crye;<br> <a name="an_1077"></a> And after that he seyde -- and leigh ful loude --<br> <a name="an_1078"></a> Hymself was litel worth, and lasse he koude;<br> <a name="an_1079"></a> And that she sholde han his konnyng excused,<br> <span class="margnote"><font color="GREEN" size="-1"><a name="an_1080">1080</a></font></span> That litel was, and ek he dredde hire soo;<br> <a name="an_1081"></a> And his unworthynesse he ay acused;<br> <a name="an_1082"></a> And after that than gan he telle his woo --<br> <a name="an_1083"></a> But that was endeles, withouten hoo --<br> <a name="an_1084"></a> And seyde he wolde in trouthe alwey hym holde;<br> <a name="an_1085"></a> And radde it over, and gan the lettre folde.<br> <a name="an_1086"></a> And with his salte teris gan he bathe<br> <a name="an_1087"></a> The ruby in his signet, and it sette<br> <a name="an_1088"></a> Upon the wex deliverliche and rathe.<br> <a name="an_1089"></a> Therwith a thousand tymes er he lette<br> <span class="margnote"><font color="GREEN" size="-1"><a name="an_1090">1090</a></font></span> He kiste tho the lettre that he shette,<br> <a name="an_1091"></a> And seyde, "Lettre, a blisful destine<br> <a name="an_1092"></a> The shapyn is. my lady shal the see!"<br> <a name="an_1093"></a> This Pandare tok the lettre, and that bytyme<br> <a name="an_1094"></a> A-morwe, and to his neces paleis sterte,<br> <a name="an_1095"></a> And faste he swor that it was passed prime,<br> <a name="an_1096"></a> And gan to jape, and seyde, "Ywys, myn herte,<br> <a name="an_1097"></a> So fressh it is, although it sore smerte,<br> <a name="an_1098"></a> I may naught slepe nevere a Mayes morwe;<br> <a name="an_1099"></a> I have a joly wo, a lusty sorwe."<br> <span class="margnote"><font color="GREEN" size="-1"><a name="an_1100">1100</a></font></span> Criseyde, whan that she hire uncle herde,<br> <a name="an_1101"></a> With dredful herte, and desirous to here<br> <a name="an_1102"></a> The cause of his comynge, thus answerde:<br> <a name="an_1103"></a> "Now, by youre fey, myn uncle," quod she, "dere,<br> <a name="an_1104"></a> What manere wyndes gydeth yow now here?<br> <a name="an_1105"></a> Tel us youre joly wo and youre penaunce.<br> <a name="an_1106"></a> How ferforth be ye put in loves daunce?"<br> <a name="an_1107"></a> "By God," quod he, "I hoppe alwey byhynde!"<br> <a name="an_1108"></a> And she to laughe, it thoughte hire herte brest.<br> <a name="an_1109"></a> Quod Pandarus, "Loke alwey that ye fynde<br> <span class="margnote"><font color="GREEN" size="-1"><a name="an_1110">1110</a></font></span> Game in myn hood; but herkneth, if yow lest!<br> <a name="an_1111"></a> Ther is right now come into town a gest,<br> <a name="an_1112"></a> A Greek espie, and telleth newe thinges,<br> <a name="an_1113"></a> For which I come to telle yow tydynges.<br> <a name="an_1114"></a> "Into the gardyn go we, and ye shal here,<br> <a name="an_1115"></a> Al pryvely, of this a long sermoun."<br> <a name="an_1116"></a> With that they wenten arm in arm yfeere<br> <a name="an_1117"></a> Into the gardyn from the chaumbre down;<br> <a name="an_1118"></a> And whan that he so fer was that the sown<br> <a name="an_1119"></a> Of that he spak no man heren myghte,<br> <span class="margnote"><font color="GREEN" size="-1"><a name="an_1120">1120</a></font></span> He seyde hire thus, and out the lettre plighte:<br> <a name="an_1121"></a> "Lo, he that is al holy youres free<br> <a name="an_1122"></a> Hym recomaundeth lowely to youre grace,<br> <a name="an_1123"></a> And sente yow this lettre here by me.<br> <a name="an_1124"></a> Avyseth yow on it, whan ye han space,<br> <a name="an_1125"></a> And of som goodly answere yow purchace,<br> <a name="an_1126"></a> Or, helpe me God, so pleynly for to seyne,<br> <a name="an_1127"></a> He may nat longe lyven for his peyne."<br> <a name="an_1128"></a> Ful dredfully tho gan she stonden stylle,<br> <a name="an_1129"></a> And took it naught, but al hire humble chere<br> <span class="margnote"><font color="GREEN" size="-1"><a name="an_1130">1130</a></font></span> Gan for to chaunge, and seyde, "Scrit ne bille,<br> <a name="an_1131"></a> For love of God, that toucheth swich matere,<br> <a name="an_1132"></a> Ne bryng me noon; and also, uncle deere,<br> <a name="an_1133"></a> To myn estat have more reward, I preye,<br> <a name="an_1134"></a> Than to his lust! What sholde I more seye?<br> <a name="an_1135"></a> "And loketh now if this be resonable,<br> <a name="an_1136"></a> And letteth nought, for favour ne for slouthe,<br> <a name="an_1137"></a> To seyn a sooth; now were it covenable<br> <a name="an_1138"></a> To myn estat, by God and by youre trouthe,<br> <a name="an_1139"></a> To taken it, or to han of hym routhe,<br> <span class="margnote"><font color="GREEN" size="-1"><a name="an_1140">1140</a></font></span> In harmyng of myself, or in repreve?<br> <a name="an_1141"></a> Ber it ayein, for hym that ye on leve!"<br> <a name="an_1142"></a> This Pandarus gan on hire for to stare,<br> <a name="an_1143"></a> And seyde, "Now is this the grettest wondre<br> <a name="an_1144"></a> That evere I seigh! Lat be this nyce fare!<br> <a name="an_1145"></a> To dethe mot I smyten be with thondre,<br> <a name="an_1146"></a> If for the citee which that stondeth yondre,<br> <a name="an_1147"></a> Wolde I a lettre unto yow brynge or take<br> <a name="an_1148"></a> To harm of yow! What list yow thus it make?<br> <a name="an_1149"></a> "But thus ye faren, wel neigh alle and some,<br> <span class="margnote"><font color="GREEN" size="-1"><a name="an_1150">1150</a></font></span> That he that most desireth yow to serve,<br> <a name="an_1151"></a> Of hym ye recche leest wher he bycome,<br> <a name="an_1152"></a> And whethir that he lyve or elles sterve.<br> <a name="an_1153"></a> But for al that that ever I may deserve,<br> <a name="an_1154"></a> Refuse it naught," quod he, and hente hire faste,<br> <a name="an_1155"></a> And in hire bosom the lettre down he thraste,<br> <a name="an_1156"></a> And seyde hire, "Now cast it awey anon,<br> <a name="an_1157"></a> That folk may seen and gauren on us tweye."<br> <a name="an_1158"></a> Quod she, "I kan abyde til they be gon";<br> <a name="an_1159"></a> And gan to smyle, and seyde hym, "Em, I preye,<br> <span class="margnote"><font color="GREEN" size="-1"><a name="an_1160">1160</a></font></span> Swich answere as yow list, youreself purveye,<br> <a name="an_1161"></a> For trewely I nyl no lettre write."<br> <a name="an_1162"></a> "No? than wol I," quod he, "so ye endite."<br> <a name="an_1163"></a> Therwith she lough, and seyde, "Go we dyne."<br> <a name="an_1164"></a> And he gan at hymself to jape faste,<br> <a name="an_1165"></a> And seyde, "Nece, I have so gret a pyne<br> <a name="an_1166"></a> For love, that everich other day I faste --"<br> <a name="an_1167"></a> And gan his beste japes forth to caste,<br> <a name="an_1168"></a> And made hire so to laughe at his folye,<br> <a name="an_1169"></a> That she for laughter wende for to dye.<br> <span class="margnote"><font color="GREEN" size="-1"><a name="an_1170">1170</a></font></span> And whan that she was comen into halle,<br> <a name="an_1171"></a> "Now, em," quod she, "we wol go dyne anon."<br> <a name="an_1172"></a> And gan some of hire wommen to hire calle,<br> <a name="an_1173"></a> And streght into hire chambre gan she gon;<br> <a name="an_1174"></a> But of hire besynesses this was on --<br> <a name="an_1175"></a> Amonges othere thynges, out of drede --<br> <a name="an_1176"></a> Ful pryvely this lettre for to rede;<br> <a name="an_1177"></a> Avysed word by word in every lyne,<br> <a name="an_1178"></a> And fond no lak, she thoughte he koude good,<br> <a name="an_1179"></a> And up it putte, and wente hire in to dyne.<br> <span class="margnote"><font color="GREEN" size="-1"><a name="an_1180">1180</a></font></span> But Pandarus, that in a studye stood,<br> <a name="an_1181"></a> Er he was war, she took hym by the hood,<br> <a name="an_1182"></a> And seyde, "Ye were caught er that ye wiste."<br> <a name="an_1183"></a> "I vouche sauf," quod he. "Do what you liste."<br> <a name="an_1184"></a> Tho wesshen they, and sette hem down, and ete;<br> <a name="an_1185"></a> And after noon ful sleighly Pandarus<br> <a name="an_1186"></a> Gan drawe hym to the wyndowe next the strete,<br> <a name="an_1187"></a> And seyde, "Nece, who hath araied thus<br> <a name="an_1188"></a> The yonder hous, that stant aforyeyn us?"<br> <a name="an_1189"></a> "Which hous?" quod she, and gan for to byholde,<br> <span class="margnote"><font color="GREEN" size="-1"><a name="an_1190">1190</a></font></span> And knew it wel, and whos it was hym tolde;<br> <a name="an_1191"></a> And fillen forth in speche of thynges smale,<br> <a name="an_1192"></a> And seten in the windowe bothe tweye.<br> <a name="an_1193"></a> Whan Pandarus saugh tyme unto his tale,<br> <a name="an_1194"></a> And saugh wel that hire folk were alle aweye,<br> <a name="an_1195"></a> "Now, nece myn, tel on," quod he; "I seye,<br> <a name="an_1196"></a> How liketh yow the lettre that ye woot?<br> <a name="an_1197"></a> Kan he theron? For, by my trouthe, I noot."<br> <a name="an_1198"></a> Therwith al rosy hewed tho wex she,<br> <a name="an_1199"></a> And gan to homme, and seyde, "So I trowe."<br> <span class="margnote"><font color="GREEN" size="-1"><a name="an_1200">1200</a></font></span> "Aquite hym wel, for Goddes love," quod he;<br> <a name="an_1201"></a> "Myself to medes wol the lettre sowe."<br> <a name="an_1202"></a> And held his hondes up, and sat on knowe;<br> <a name="an_1203"></a> "Now, goode nece, be it nevere so lite,<br> <a name="an_1204"></a> Yif me the labour it to sowe and plite."<br> <a name="an_1205"></a> "Ye, for I kan so writen," quod she tho;<br> <a name="an_1206"></a> "And ek I noot what I sholde to hym seye."<br> <a name="an_1207"></a> "Nay, nece," quod Pandare, "sey nat so.<br> <a name="an_1208"></a> Yet at the leeste thonketh hym, I preye,<br> <a name="an_1209"></a> Of his good wille, and doth hym nat to deye.<br> <span class="margnote"><font color="GREEN" size="-1"><a name="an_1210">1210</a></font></span> Now, for the love of me, my nece deere,<br> <a name="an_1211"></a> Refuseth nat at this tid my prayere!"<br> <a name="an_1212"></a> "Depardieux," quod she, "God leve al be wel!<br> <a name="an_1213"></a> God help me so, this is the firste lettre<br> <a name="an_1214"></a> That evere I wroot, ye, al or any del."<br> <a name="an_1215"></a> And into a closet, for t' avise hire bettre,<br> <a name="an_1216"></a> She wente allone, and gan hire herte unfettre<br> <a name="an_1217"></a> Out of desdaynes prisoun but a lite,<br> <a name="an_1218"></a> And sette hire down, and gan a lettre write,<br> <a name="an_1219"></a> Of which to telle in short is myn entente<br> <span class="margnote"><font color="GREEN" size="-1"><a name="an_1220">1220</a></font></span> Th' effect, as fer as I kan understonde.<br> <a name="an_1221"></a> She thanked hym of al that he wel mente<br> <a name="an_1222"></a> Towardes hire, but holden hym in honde<br> <a name="an_1223"></a> She nolde nought, ne make hireselven bonde<br> <a name="an_1224"></a> In love; but as his suster, hym to plese,<br> <a name="an_1225"></a> She wolde fayn to doon his herte an ese.<br> <a name="an_1226"></a> She shette it, and to Pandare in gan goon,<br> <a name="an_1227"></a> Ther as he sat and loked into the strete,<br> <a name="an_1228"></a> And down she sette hire by hym on a stoon<br> <a name="an_1229"></a> Of jaspre, upon a quysshyn gold-ybete,<br> <span class="margnote"><font color="GREEN" size="-1"><a name="an_1230">1230</a></font></span> And seyde, "As wisly help me God the grete,<br> <a name="an_1231"></a> I nevere dide thing with more peyne<br> <a name="an_1232"></a> Than writen this, to which ye me constreyne,"<br> <a name="an_1233"></a> And took it hym. He thonked hire and seyde,<br> <a name="an_1234"></a> "God woot, of thyng ful often looth bygonne<br> <a name="an_1235"></a> Comth ende good; and nece myn, Criseyde,<br> <a name="an_1236"></a> That ye to hym of hard now ben ywonne<br> <a name="an_1237"></a> Oughte he be glad, by God and yonder sonne;<br> <a name="an_1238"></a> For-whi men seith, `Impressiounes lighte<br> <a name="an_1239"></a> Ful lightly ben ay redy to the flighte.'<br> <span class="margnote"><font color="GREEN" size="-1"><a name="an_1240">1240</a></font></span> "But ye han played tirant neigh to longe,<br> <a name="an_1241"></a> And hard was it youre herte for to grave.<br> <a name="an_1242"></a> Now stynte, that ye no lenger on it honge,<br> <a name="an_1243"></a> Al wolde ye the forme of daunger save,<br> <a name="an_1244"></a> But hasteth you to doon hym joye have;<br> <a name="an_1245"></a> For trusteth wel, to long ydoon hardnesse<br> <a name="an_1246"></a> Causeth despit ful often for destresse."<br> <a name="an_1247"></a> And right as they declamed this matere,<br> <a name="an_1248"></a> Lo, Troilus, right at the stretes ende,<br> <a name="an_1249"></a> Com rydyng with his tenthe som yfere,<br> <span class="margnote"><font color="GREEN" size="-1"><a name="an_1250">1250</a></font></span> Al softely, and thiderward gan bende<br> <a name="an_1251"></a> Ther as they sete, as was his way to wende<br> <a name="an_1252"></a> To paleis-ward; and Pandare hym aspide,<br> <a name="an_1253"></a> And seyde, "Nece, ysee who comth here ride!<br> <a name="an_1254"></a> "O fle naught in (he seeth us, I suppose),<br> <a name="an_1255"></a> Lest he may thynken that ye hym eschuwe."<br> <a name="an_1256"></a> "Nay, nay," quod she, and wex as red as rose.<br> <a name="an_1257"></a> With that he gan hire humbly to saluwe<br> <a name="an_1258"></a> With dredful chere, and oft his hewes muwe;<br> <a name="an_1259"></a> And up his look debonairly he caste,<br> <span class="margnote"><font color="GREEN" size="-1"><a name="an_1260">1260</a></font></span> And bekked on Pandare, and forth he paste.<br> <a name="an_1261"></a> God woot if he sat on his hors aright,<br> <a name="an_1262"></a> Or goodly was biseyn, that ilke day!<br> <a name="an_1263"></a> God woot wher he was lik a manly knyght!<br> <a name="an_1264"></a> What sholde I drecche, or telle of his aray?<br> <a name="an_1265"></a> Criseyde, which that alle thise thynges say,<br> <a name="an_1266"></a> To telle in short, hire liked al in-fere,<br> <a name="an_1267"></a> His persoun, his aray, his look, his chere,<br> <a name="an_1268"></a> His goodly manere, and his gentilesse,<br> <a name="an_1269"></a> So wel that nevere, sith that she was born,<br> <span class="margnote"><font color="GREEN" size="-1"><a name="an_1270">1270</a></font></span> Ne hadde she swych routh of his destresse;<br> <a name="an_1271"></a> And how so she hath hard ben here-byforn,<br> <a name="an_1272"></a> To God hope I, she hath now kaught a thorn,<br> <a name="an_1273"></a> She shal nat pulle it out this nexte wyke.<br> <a name="an_1274"></a> God sende mo swich thornes on to pike!<br> <a name="an_1275"></a> Pandare, which that stood hire faste by,<br> <a name="an_1276"></a> Felte iren hoot, and he bygan to smyte,<br> <a name="an_1277"></a> And seyde, "Nece, I pray yow hertely,<br> <a name="an_1278"></a> Tel me that I shal axen yow a lite:<br> <a name="an_1279"></a> A womman that were of his deth to wite,<br> <span class="margnote"><font color="GREEN" size="-1"><a name="an_1280">1280</a></font></span> Withouten his gilt, but for hire lakked routhe,<br> <a name="an_1281"></a> Were it wel doon?" Quod she, "Nay, by my trouthe!"<br> <a name="an_1282"></a> "God help me so," quod he, "ye sey me soth.<br> <a name="an_1283"></a> Ye felen wel youreself that I nought lye.<br> <a name="an_1284"></a> Lo, yond he rit!" Quod she, "Ye, so he doth!"<br> <a name="an_1285"></a> "Wel," quod Pandare, "as I have told yow thrie,<br> <a name="an_1286"></a> Lat be youre nyce shame and youre folie,<br> <a name="an_1287"></a> And spek with hym in esyng of his herte;<br> <a name="an_1288"></a> Lat nycete nat do yow bothe smerte."<br> <a name="an_1289"></a> But theron was to heven and to doone.<br> <span class="margnote"><font color="GREEN" size="-1"><a name="an_1290">1290</a></font></span> Considered al thing it may nat be;<br> <a name="an_1291"></a> And whi? For speche; and it were ek to soone<br> <a name="an_1292"></a> To graunten hym so gret a libertee.<br> <a name="an_1293"></a> For pleynly hire entente, as seyde she,<br> <a name="an_1294"></a> Was for to love hym unwist, if she myghte,<br> <a name="an_1295"></a> And guerdoun hym with nothing but with sighte.<br> <a name="an_1296"></a> But Pandarus thought, "It shal nought be so,<br> <a name="an_1297"></a> Yif that I may; this nyce opynyoun<br> <a name="an_1298"></a> Shal nought be holden fully yeres two."<br> <a name="an_1299"></a> What sholde I make of this a long sermoun?<br> <span class="margnote"><font color="GREEN" size="-1"><a name="an_1300">1300</a></font></span> He moste assente on that conclusioun,<br> <a name="an_1301"></a> As for the tyme; and whan that it was eve,<br> <a name="an_1302"></a> And al was wel, he roos and tok his leve.<br> <a name="an_1303"></a> And on his wey ful faste homward he spedde,<br> <a name="an_1304"></a> And right for joye he felte his herte daunce;<br> <a name="an_1305"></a> And Troilus he fond allone abedde,<br> <a name="an_1306"></a> That lay, as do thise lovers, in a traunce<br> <a name="an_1307"></a> Bitwixen hope and derk disesperaunce.<br> <a name="an_1308"></a> But Pandarus, right at his in-comynge,<br> <a name="an_1309"></a> He song, as who seyth, "Somwhat I brynge,"<br> <span class="margnote"><font color="GREEN" size="-1"><a name="an_1310">1310</a></font></span> And seyde, "Who is in his bed so soone<br> <a name="an_1311"></a> Iburied thus?" "It am I, frend," quod he.<br> <a name="an_1312"></a> "Who, Troilus? Nay, help me so the moone,"<br> <a name="an_1313"></a> Quod Pandarus, "thow shalt arise and see<br> <a name="an_1314"></a> A charme that was sent right now to the,<br> <a name="an_1315"></a> The which kan helen the of thyn accesse,<br> <a name="an_1316"></a> If thow do forthwith al thi bisynesse."<br> <a name="an_1317"></a> "Ye, thorugh the myght of God," quod Troilus,<br> <a name="an_1318"></a> And Pandarus gan hym the lettre take,<br> <a name="an_1319"></a> And seyde, "Parde, God hath holpen us!<br> <span class="margnote"><font color="GREEN" size="-1"><a name="an_1320">1320</a></font></span> Have here a light, and loke on al this blake."<br> <a name="an_1321"></a> But ofte gan the herte glade and quake<br> <a name="an_1322"></a> Of Troilus, whil that he gan it rede,<br> <a name="an_1323"></a> So as the wordes yave hym hope or drede.<br> <a name="an_1324"></a> But finaly, he took al for the beste<br> <a name="an_1325"></a> That she hym wroot, for somwhat he byheld<br> <a name="an_1326"></a> On which hym thoughte he myghte his herte reste,<br> <a name="an_1327"></a> Al covered she tho wordes under sheld.<br> <a name="an_1328"></a> Thus to the more worthi part he held,<br> <a name="an_1329"></a> That what for hope and Pandarus byheste,<br> <span class="margnote"><font color="GREEN" size="-1"><a name="an_1330">1330</a></font></span> His grete wo foryede he at the leste.<br> <a name="an_1331"></a> But as we may alday oureselven see,<br> <a name="an_1332"></a> Thorugh more wode or col, the more fir,<br> <a name="an_1333"></a> Right so encreese hope, of what it be,<br> <a name="an_1334"></a> Therwith ful ofte encresseth ek desir;<br> <a name="an_1335"></a> Or as an ook comth of a litil spir,<br> <a name="an_1336"></a> So thorugh this lettre which that she hym sente<br> <a name="an_1337"></a> Encrescen gan desir, of which he brente.<br> <a name="an_1338"></a> Wherfore I seye alwey, that day and nyght<br> <a name="an_1339"></a> This Troilus gan to desiren moore<br> <span class="margnote"><font color="GREEN" size="-1"><a name="an_1340">1340</a></font></span> Thanne he did erst, thorugh hope, and did his myght<br> <a name="an_1341"></a> To preessen on, as by Pandarus loore,<br> <a name="an_1342"></a> And writen to hire of his sorwes soore.<br> <a name="an_1343"></a> Fro day to day he leet it nought refreyde,<br> <a name="an_1344"></a> That by Pandare he wroot somwhat or seyde;<br> <a name="an_1345"></a> And dide also his other observaunces<br> <a name="an_1346"></a> That til a lovere longeth in this cas;<br> <a name="an_1347"></a> And after that thise dees torned on chaunces,<br> <a name="an_1348"></a> So was he outher glad or seyde "Allas!"<br> <a name="an_1349"></a> And held after his gistes ay his pas;<br> <span class="margnote"><font color="GREEN" size="-1"><a name="an_1350">1350</a></font></span> And after swiche answeres as he hadde,<br> <a name="an_1351"></a> So were his dayes sory outher gladde.<br> <a name="an_1352"></a> But to Pandare alwey was his recours,<br> <a name="an_1353"></a> And pitously gan ay tyl hym to pleyne,<br> <a name="an_1354"></a> And hym bisoughte of reed and som socours.<br> <a name="an_1355"></a> And Pandarus, that sey his woode peyne,<br> <a name="an_1356"></a> Wex wel neigh ded for routhe, sooth to seyne,<br> <a name="an_1357"></a> And bisily with al his herte caste<br> <a name="an_1358"></a> Som of his wo to slen, and that as faste;<br> <a name="an_1359"></a> And seyde, "Lord, and frend, and brother dere,<br> <span class="margnote"><font color="GREEN" size="-1"><a name="an_1360">1360</a></font></span> God woot that thi disese doth me wo.<br> <a name="an_1361"></a> But wiltow stynten al this woful cheere,<br> <a name="an_1362"></a> And, by my trouthe, er it be dayes two,<br> <a name="an_1363"></a> And God toforn, yet shal I shape it so,<br> <a name="an_1364"></a> That thow shalt come into a certeyn place,<br> <a name="an_1365"></a> There as thow mayst thiself hire preye of grace.<br> <a name="an_1366"></a> "And certeynly -- I noot if thow it woost,<br> <a name="an_1367"></a> But tho that ben expert in love it seye --<br> <a name="an_1368"></a> It is oon of the thynges forthereth most,<br> <a name="an_1369"></a> A man to han a layser for to preye,<br> <span class="margnote"><font color="GREEN" size="-1"><a name="an_1370">1370</a></font></span> And siker place his wo for to bywreye;<br> <a name="an_1371"></a> For in good herte it mot som routhe impresse,<br> <a name="an_1372"></a> To here and see the giltlees in distresse.<br> <a name="an_1373"></a> "Peraunter thynkestow: though it be so,<br> <a name="an_1374"></a> That Kynde wolde don hire to bygynne<br> <a name="an_1375"></a> To have a manere routhe upon my woo,<br> <a name="an_1376"></a> Seyth Daunger, `Nay, thow shalt me nevere wynne!'<br> <a name="an_1377"></a> So reulith hire hir hertes gost withinne,<br> <a name="an_1378"></a> That though she bende, yeet she stant on roote;<br> <a name="an_1379"></a> What in effect is this unto my boote?<br> <span class="margnote"><font color="GREEN" size="-1"><a name="an_1380">1380</a></font></span> "Thenk here-ayeins: whan that the stordy ook,<br> <a name="an_1381"></a> On which men hakketh ofte, for the nones,<br> <a name="an_1382"></a> Receyved hath the happy fallyng strook,<br> <a name="an_1383"></a> The greete sweigh doth it come al at ones,<br> <a name="an_1384"></a> As don thise rokkes or thise milnestones;<br> <a name="an_1385"></a> For swifter cours comth thyng that is of wighte,<br> <a name="an_1386"></a> Whan it descendeth, than don thynges lighte.<br> <a name="an_1387"></a> "And reed that boweth down for every blast,<br> <a name="an_1388"></a> Ful lightly, cesse wynd, it wol aryse;<br> <a name="an_1389"></a> But so nyl nought an ook, whan it is cast;<br> <span class="margnote"><font color="GREEN" size="-1"><a name="an_1390">1390</a></font></span> It nedeth me nought the longe to forbise.<br> <a name="an_1391"></a> Men shal rejoissen of a gret empryse<br> <a name="an_1392"></a> Acheved wel, and stant withouten doute,<br> <a name="an_1393"></a> Al han men ben the lenger theraboute.<br> <a name="an_1394"></a> "But, Troilus, yet telle me, if the lest,<br> <a name="an_1395"></a> A thing now which that I shal axen the:<br> <a name="an_1396"></a> Which is thi brother that thow lovest best,<br> <a name="an_1397"></a> As in thi verray hertes privetee?"<br> <a name="an_1398"></a> "Iwis, my brother Deiphebus," quod he.<br> <a name="an_1399"></a> "Now," quod Pandare, "er houres twyes twelve,<br> <span class="margnote"><font color="GREEN" size="-1"><a name="an_1400">1400</a></font></span> He shal the ese, unwist of it hymselve.<br> <a name="an_1401"></a> "Now lat m' alone, and werken as I may,"<br> <a name="an_1402"></a> Quod he; and to Deiphebus wente he tho,<br> <a name="an_1403"></a> Which hadde his lord and grete frend ben ay;<br> <a name="an_1404"></a> Save Troilus, no man he loved so.<br> <a name="an_1405"></a> To telle in short, withouten wordes mo,<br> <a name="an_1406"></a> Quod Pandarus, "I pray yow that ye be<br> <a name="an_1407"></a> Frend to a cause which that toucheth me."<br> <a name="an_1408"></a> "Yis, parde," quod Deiphebus, "wel thow woost,<br> <a name="an_1409"></a> In al that evere I may, and God tofore,<br> <span class="margnote"><font color="GREEN" size="-1"><a name="an_1410">1410</a></font></span> Al nere it but for man I love moost,<br> <a name="an_1411"></a> My brother Troilus; but sey wherfore<br> <a name="an_1412"></a> It is. for sith that day that I was bore,<br> <a name="an_1413"></a> I nas, ne nevere mo to ben I thynke,<br> <a name="an_1414"></a> Ayeins a thing that myghte the forthynke."<br> <a name="an_1415"></a> Pandare gan hym thanke, and to hym seyde,<br> <a name="an_1416"></a> "Lo, sire, I have a lady in this town,<br> <a name="an_1417"></a> That is my nece, and called is Criseyde,<br> <a name="an_1418"></a> Which some men wolden don oppressioun,<br> <a name="an_1419"></a> And wrongfully han hire possessioun;<br> <span class="margnote"><font color="GREEN" size="-1"><a name="an_1420">1420</a></font></span> Wherfore I of youre lordship yow biseche<br> <a name="an_1421"></a> To ben oure frend, withouten more speche."<br> <a name="an_1422"></a> Deiphebus hym answerde, "O, is nat this,<br> <a name="an_1423"></a> That thow spekest of to me thus straungely,<br> <a name="an_1424"></a> Criseda, my frend?" He seyde, "Yis."<br> <a name="an_1425"></a> "Than nedeth," quod Deiphebus, "hardyly,<br> <a name="an_1426"></a> Namore to speke, for trusteth wel that I<br> <a name="an_1427"></a> Wol be hire champioun with spore and yerde;<br> <a name="an_1428"></a> I roughte nought though alle hire foos it herde.<br> <a name="an_1429"></a> "But tel me how -- thow woost of this matere --<br> <span class="margnote"><font color="GREEN" size="-1"><a name="an_1430">1430</a></font></span> It myghte best avaylen." "Now lat se,"<br> <a name="an_1431"></a> Quod Pandarus; "if ye, my lord so dere,<br> <a name="an_1432"></a> Wolden as now do this honour to me,<br> <a name="an_1433"></a> To preyen hire to-morwe, lo, that she<br> <a name="an_1434"></a> Come unto yow, hire pleyntes to devise,<br> <a name="an_1435"></a> Hire adversaries wolde of it agrise.<br> <a name="an_1436"></a> "And yif I more dorste preye as now,<br> <a name="an_1437"></a> And chargen yow to han so gret travaille,<br> <a name="an_1438"></a> To han some of youre bretheren here with yow,<br> <a name="an_1439"></a> That myghten to hire cause bet availle,<br> <span class="margnote"><font color="GREEN" size="-1"><a name="an_1440">1440</a></font></span> Than wot I wel she myghte nevere faille<br> <a name="an_1441"></a> For to ben holpen, what at youre instaunce,<br> <a name="an_1442"></a> What with hire other frendes governaunce."<br> <a name="an_1443"></a> Deiphebus, which that comen was of kynde<br> <a name="an_1444"></a> To alle honour and bounte to consente,<br> <a name="an_1445"></a> Answerd, "It shal be don; and I kan fynde<br> <a name="an_1446"></a> Yet grettere help to this in myn entente.<br> <a name="an_1447"></a> What wiltow seyn if I for Eleyne sente<br> <a name="an_1448"></a> To speke of this? I trowe it be the beste,<br> <a name="an_1449"></a> For she may leden Paris as hire leste.<br> <span class="margnote"><font color="GREEN" size="-1"><a name="an_1450">1450</a></font></span> "Of Ector, which that is my lord, my brother,<br> <a name="an_1451"></a> It nedeth naught to preye hym frend to be;<br> <a name="an_1452"></a> For I have herd hym, o tyme and ek oother,<br> <a name="an_1453"></a> Speke of Cryseyde swich honour that he<br> <a name="an_1454"></a> May seyn no bet, swich hap to hym hath she.<br> <a name="an_1455"></a> It nedeth naught his helpes for to crave;<br> <a name="an_1456"></a> He shal be swich, right as we wol hym have.<br> <a name="an_1457"></a> "Spek thow thiself also to Troilus<br> <a name="an_1458"></a> On my byhalve, and prey hym with us dyne."<br> <a name="an_1459"></a> "Syre, al this shal be don," quod Pandarus,<br> <span class="margnote"><font color="GREEN" size="-1"><a name="an_1460">1460</a></font></span> And took his leve, and nevere gan to fyne,<br> <a name="an_1461"></a> But to his neces hous, as streyght as lyne,<br> <a name="an_1462"></a> He com; and fond hire fro the mete arise,<br> <a name="an_1463"></a> And sette hym down, and spak right in this wise:<br> <a name="an_1464"></a> He seide, "O verray God, so have I ronne!<br> <a name="an_1465"></a> Lo, nece myn, se ye nought how I swete?<br> <a name="an_1466"></a> I not wheither ye the more thank me konne.<br> <a name="an_1467"></a> Be ye naught war how false Poliphete<br> <a name="an_1468"></a> Is now aboute eftsones for to plete,<br> <a name="an_1469"></a> And brynge on yow advocacies newe?"<br> <span class="margnote"><font color="GREEN" size="-1"><a name="an_1470">1470</a></font></span> "I, no!" quod she, and chaunged al hire hewe.<br> <a name="an_1471"></a> "What is he more aboute, me to drecche<br> <a name="an_1472"></a> And don me wrong? What shal I doon, allas?<br> <a name="an_1473"></a> Yet of hymself nothing ne wolde I recche,<br> <a name="an_1474"></a> Nere it for Antenor and Eneas,<br> <a name="an_1475"></a> That ben his frendes in swich manere cas.<br> <a name="an_1476"></a> But, for the love of God, myn uncle deere,<br> <a name="an_1477"></a> No fors of that; lat hym han al yfeere,<br> <a name="an_1478"></a> "Withouten that I have ynough for us."<br> <a name="an_1479"></a> "Nay," quod Pandare, "it shal nothing be so.<br> <span class="margnote"><font color="GREEN" size="-1"><a name="an_1480">1480</a></font></span> For I have ben right now at Deiphebus,<br> <a name="an_1481"></a> At Ector, and myn oother lordes moo,<br> <a name="an_1482"></a> And shortly maked ech of hem his foo,<br> <a name="an_1483"></a> That, by my thrift, he shal it nevere wynne,<br> <a name="an_1484"></a> For aught he kan, whan that so he bygynne."<br> <a name="an_1485"></a> And as thei casten what was best to doone,<br> <a name="an_1486"></a> Deiphebus, of his owen curteisie,<br> <a name="an_1487"></a> Com hire to preye, in his propre persone,<br> <a name="an_1488"></a> To holde hym on the morwe compaignie<br> <a name="an_1489"></a> At dyner, which she nolde nought denye,<br> <span class="margnote"><font color="GREEN" size="-1"><a name="an_1490">1490</a></font></span> But goodly gan to his preier obeye.<br> <a name="an_1491"></a> He thonked hire, and went upon his weye.<br> <a name="an_1492"></a> Whan this was don, this Pandare up anon,<br> <a name="an_1493"></a> To telle in short, and forth gan for to wende<br> <a name="an_1494"></a> To Troilus, as stille as any ston;<br> <a name="an_1495"></a> And al this thyng he tolde hym, word and ende,<br> <a name="an_1496"></a> And how that he Deiphebus gan to blende,<br> <a name="an_1497"></a> And seyde hym, "Now is tyme, if that thow konne,<br> <a name="an_1498"></a> To bere the wel tomorwe, and al is wonne.<br> <a name="an_1499"></a> "Now spek, now prey, now pitously compleyne;<br> <span class="margnote"><font color="GREEN" size="-1"><a name="an_1500">1500</a></font></span> Lat nought for nyce shame, or drede, or slouthe!<br> <a name="an_1501"></a> Somtyme a man mot telle his owen peyne.<br> <a name="an_1502"></a> Bileve it, and she shal han on the routhe:<br> <a name="an_1503"></a> Thow shalt be saved by thi feyth, in trouthe.<br> <a name="an_1504"></a> But wel woot I thow art now in drede,<br> <a name="an_1505"></a> And what it is, I leye, I kan arede.<br> <a name="an_1506"></a> "Thow thynkest now, `How sholde I don al this?<br> <a name="an_1507"></a> For by my cheres mosten folk aspie<br> <a name="an_1508"></a> That for hire love is that I fare amys;<br> <a name="an_1509"></a> Yet hadde I levere unwist for sorwe dye.'<br> <span class="margnote"><font color="GREEN" size="-1"><a name="an_1510">1510</a></font></span> Now thynk nat so, for thow dost gret folie;<br> <a name="an_1511"></a> For I right now have founden o manere<br> <a name="an_1512"></a> Of sleyghte, for to coveren al thi cheere.<br> <a name="an_1513"></a> "Thow shalt gon over nyght, and that bylyve,<br> <a name="an_1514"></a> Unto Deiphebus hous as the to pleye,<br> <a name="an_1515"></a> Thi maladie awey the bet to dryve --<br> <a name="an_1516"></a> For-whi thow semest sik, soth for to seye.<br> <a name="an_1517"></a> Sone after that, down in thi bed the leye,<br> <a name="an_1518"></a> And sey thow mayst no lenger up endure,<br> <a name="an_1519"></a> And ly right there, and byd thyn aventure.<br> <span class="margnote"><font color="GREEN" size="-1"><a name="an_1520">1520</a></font></span> "Sey that thi fevre is wont the for to take<br> <a name="an_1521"></a> The same tyme, and lasten til a-morwe;<br> <a name="an_1522"></a> And lat se now how wel thow kanst it make,<br> <a name="an_1523"></a> For, parde, sik is he that is in sorwe.<br> <a name="an_1524"></a> Go now, farwel! And Venus here to borwe,<br> <a name="an_1525"></a> I hope, and thow this purpos holde ferme,<br> <a name="an_1526"></a> Thi grace she shal fully ther conferme."<br> <a name="an_1527"></a> Quod Troilus, "Iwis, thow nedeles<br> <a name="an_1528"></a> Conseilest me that siklich I me feyne,<br> <a name="an_1529"></a> For I am sik in ernest, douteles,<br> <span class="margnote"><font color="GREEN" size="-1"><a name="an_1530">1530</a></font></span> So that wel neigh I sterve for the peyne."<br> <a name="an_1531"></a> Quod Pandarus, "Thow shalt the bettre pleyne,<br> <a name="an_1532"></a> And hast the lasse need to countrefete,<br> <a name="an_1533"></a> For hym men demen hoot that men seen swete.<br> <a name="an_1534"></a> "Lo, hold the at thi triste cloos, and I<br> <a name="an_1535"></a> Shal wel the deer unto thi bowe dryve."<br> <a name="an_1536"></a> Therwith he took his leve al softely,<br> <a name="an_1537"></a> And Troilus to paleis wente blyve.<br> <a name="an_1538"></a> So glad ne was he nevere in al his lyve,<br> <a name="an_1539"></a> And to Pandarus reed gan al assente,<br> <span class="margnote"><font color="GREEN" size="-1"><a name="an_1540">1540</a></font></span> And to Deiphebus hous at nyght he wente.<br> <a name="an_1541"></a> What nedeth yow to tellen al the cheere<br> <a name="an_1542"></a> That Deiphebus unto his brother made,<br> <a name="an_1543"></a> Or his accesse, or his sikliche manere,<br> <a name="an_1544"></a> How men gan hym with clothes for to lade<br> <a name="an_1545"></a> Whan he was leyd, and how men wolde hym glade?<br> <a name="an_1546"></a> But al for nought; he held forth ay the wyse<br> <a name="an_1547"></a> That ye han herd Pandare er this devyse.<br> <a name="an_1548"></a> But certayn is, er Troilus hym leyde,<br> <a name="an_1549"></a> Deiphebus had hym preied over-nyght<br> <span class="margnote"><font color="GREEN" size="-1"><a name="an_1550">1550</a></font></span> To ben a frend and helpyng to Criseyde.<br> <a name="an_1551"></a> God woot that he it graunted anon-right,<br> <a name="an_1552"></a> To ben hire fulle frend with al his myght.<br> <a name="an_1553"></a> But swich a nede was to preye hym thenne,<br> <a name="an_1554"></a> As for to bidde a wood man for to renne!<br> <a name="an_1555"></a> The morwen com, and neighen gan the tyme<br> <a name="an_1556"></a> Of meeltid, that the faire queene Eleyne<br> <a name="an_1557"></a> Shoop hire to ben, an houre after the prime,<br> <a name="an_1558"></a> With Deiphebus, to whom she nolde feyne;<br> <a name="an_1559"></a> But as his suster, homly, soth to seyne,<br> <span class="margnote"><font color="GREEN" size="-1"><a name="an_1560">1560</a></font></span> She com to dyner in hire pleyne entente.<br> <a name="an_1561"></a> But God and Pandare wist al what this mente.<br> <a name="an_1562"></a> Com ek Criseyde, al innocent of this,<br> <a name="an_1563"></a> Antigone, hire suster Tarbe also.<br> <a name="an_1564"></a> But fle we now prolixitee best is,<br> <a name="an_1565"></a> For love of God, and lat us faste go<br> <a name="an_1566"></a> Right to th' effect, withouten tales mo,<br> <a name="an_1567"></a> Whi al this folk assembled in this place;<br> <a name="an_1568"></a> And lat us of hire saluynges pace.<br> <a name="an_1569"></a> Gret honour did hem Deiphebus, certeyn,<br> <span class="margnote"><font color="GREEN" size="-1"><a name="an_1570">1570</a></font></span> And fedde hem wel with al that myghte like;<br> <a name="an_1571"></a> But evere mo "Allas!" was his refreyn,<br> <a name="an_1572"></a> "My goode brother Troilus, the syke,<br> <a name="an_1573"></a> Lith yet" -- and therwithal he gan to sike;<br> <a name="an_1574"></a> And after that, he peyned hym to glade<br> <a name="an_1575"></a> Hem as he myghte, and cheere good he made.<br> <a name="an_1576"></a> Compleyned ek Eleyne of his siknesse<br> <a name="an_1577"></a> So feythfully that pite was to here,<br> <a name="an_1578"></a> And every wight gan waxen for accesse<br> <a name="an_1579"></a> A leche anon, and seyde, "In this manere<br> <span class="margnote"><font color="GREEN" size="-1"><a name="an_1580">1580</a></font></span> Men curen folk." -- "This charme I wol yow leere."<br> <a name="an_1581"></a> But ther sat oon, al list hire nought to teche,<br> <a name="an_1582"></a> That thoughte, "Best koud I yet ben his leche."<br> <a name="an_1583"></a> After compleynte, hym gonnen they to preyse,<br> <a name="an_1584"></a> As folk don yet whan som wight hath bygonne<br> <a name="an_1585"></a> To preise a man, and up with pris hym reise<br> <a name="an_1586"></a> A thousand fold yet heigher than the sonne:<br> <a name="an_1587"></a> "He is, he kan, that fewe lordes konne."<br> <a name="an_1588"></a> And Pandarus, of that they wolde afferme,<br> <a name="an_1589"></a> He naught forgat hire preisynge to conferme.<br> <span class="margnote"><font color="GREEN" size="-1"><a name="an_1590">1590</a></font></span> Herde al this thyng Criseyde wel inough,<br> <a name="an_1591"></a> And every word gan for to notifie;<br> <a name="an_1592"></a> For which with sobre cheere hire herte lough.<br> <a name="an_1593"></a> For who is that ne wolde hire glorifie,<br> <a name="an_1594"></a> To mowen swich a knyght don lyve or dye?<br> <a name="an_1595"></a> But al passe I, lest ye to longe dwelle;<br> <a name="an_1596"></a> For for o fyn is al that evere I telle.<br> <a name="an_1597"></a> The tyme com fro dyner for to ryse,<br> <a name="an_1598"></a> And as hem aughte, arisen everichon.<br> <a name="an_1599"></a> And gonne a while of this and that devise.<br> <span class="margnote"><font color="GREEN" size="-1"><a name="an_1600">1600</a></font></span> But Pandarus brak al that speche anon,<br> <a name="an_1601"></a> And seide to Deiphebus, "Wol ye gon,<br> <a name="an_1602"></a> If it youre wille be, as I yow preyde,<br> <a name="an_1603"></a> To speke here of the nedes of Criseyde?"<br> <a name="an_1604"></a> Eleyne, which that by the hond hire held,<br> <a name="an_1605"></a> Took first the tale, and seyde, "Go we blyve";<br> <a name="an_1606"></a> And goodly on Criseyde she biheld,<br> <a name="an_1607"></a> And seyde, "Joves lat hym nevere thryve<br> <a name="an_1608"></a> That doth yow harm, and brynge hym soone of lyve,<br> <a name="an_1609"></a> And yeve me sorwe, but he shal it rewe,<br> <span class="margnote"><font color="GREEN" size="-1"><a name="an_1610">1610</a></font></span> If that I may, and alle folk be trewe!"<br> <a name="an_1611"></a> "Tel thow thi neces cas," quod Deiphebus<br> <a name="an_1612"></a> To Pandarus, "for thow kanst best it telle."<br> <a name="an_1613"></a> "My lordes and my ladys, it stant thus:<br> <a name="an_1614"></a> What sholde I lenger," quod he, "do yow dwelle?"<br> <a name="an_1615"></a> He rong hem out a proces lik a belle<br> <a name="an_1616"></a> Upon hire foo that highte Poliphete,<br> <a name="an_1617"></a> So heynous that men myghten on it spete.<br> <a name="an_1618"></a> Answerde of this ech werse of hem than other,<br> <a name="an_1619"></a> And Poliphete they gonnen thus to warien:<br> <span class="margnote"><font color="GREEN" size="-1"><a name="an_1620">1620</a></font></span> "Anhonged be swich oon, were he my brother!<br> <a name="an_1621"></a> And so he shal, for it ne may nought varien!"<br> <a name="an_1622"></a> What shold I lenger in this tale tarien?<br> <a name="an_1623"></a> Pleynliche, alle at ones, they hire highten<br> <a name="an_1624"></a> To ben hire help in al that evere they myghten.<br> <a name="an_1625"></a> Spak than Eleyne, and seyde, "Pandarus,<br> <a name="an_1626"></a> Woot ought my lord, my brother, this matere --<br> <a name="an_1627"></a> I meene Ector -- or woot it Troilus?"<br> <a name="an_1628"></a> He seyde, "Ye, but wole ye now me here?<br> <a name="an_1629"></a> Me thynketh this, sith that Troilus is here,<br> <span class="margnote"><font color="GREEN" size="-1"><a name="an_1630">1630</a></font></span> It were good, if that ye wolde assente,<br> <a name="an_1631"></a> She tolde hireself hym al this er she wente.<br> <a name="an_1632"></a> "For he wol have the more hir grief at herte,<br> <a name="an_1633"></a> By cause, lo, that she a lady is.<br> <a name="an_1634"></a> And, by youre leve, I wol but in right sterte<br> <a name="an_1635"></a> And do yow wyte, and that anon, iwys,<br> <a name="an_1636"></a> If that he slepe, or wol ought here of this."<br> <a name="an_1637"></a> And in he lepte, and seyde hym in his ere,<br> <a name="an_1638"></a> "God have thi soule, ibrought have I thi beere!"<br> <a name="an_1639"></a> To smylen of this gan tho Troilus,<br> <span class="margnote"><font color="GREEN" size="-1"><a name="an_1640">1640</a></font></span> And Pandarus, withouten rekenynge,<br> <a name="an_1641"></a> Out wente anon to Eleyne and Deiphebus,<br> <a name="an_1642"></a> And seyde hem, "So ther be no taryinge,<br> <a name="an_1643"></a> Ne moore prees, he wol wel that ye brynge<br> <a name="an_1644"></a> Criseda, my lady, that is here;<br> <a name="an_1645"></a> And as he may enduren, he wol here.<br> <a name="an_1646"></a> "But wel ye woot, the chaumbre is but lite,<br> <a name="an_1647"></a> And fewe folk may lightly make it warm;<br> <a name="an_1648"></a> Now loketh ye (for I wol have no wite<br> <a name="an_1649"></a> To brynge in prees that myghte don hym harm,<br> <span class="margnote"><font color="GREEN" size="-1"><a name="an_1650">1650</a></font></span> Or hym disesen, for my bettre arm)<br> <a name="an_1651"></a> Wher it be bet she bide til eft-sonys;<br> <a name="an_1652"></a> Now loketh ye that knowen what to doon is.<br> <a name="an_1653"></a> "I sey for me, best is, as I kan knowe,<br> <a name="an_1654"></a> That no wight in ne wente but ye tweye,<br> <a name="an_1655"></a> But it were I, for I kan in a throwe<br> <a name="an_1656"></a> Reherce hire cas unlik that she kan seye;<br> <a name="an_1657"></a> And after this she may hym ones preye<br> <a name="an_1658"></a> To ben good lord, in short, and take hire leve.<br> <a name="an_1659"></a> This may nought muchel of his ese hym reve.<br> <span class="margnote"><font color="GREEN" size="-1"><a name="an_1660">1660</a></font></span> "And ek, for she is straunge, he wol forbere<br> <a name="an_1661"></a> His ese, which that hym thar nought for yow;<br> <a name="an_1662"></a> Ek oother thing that toucheth nought to here<br> <a name="an_1663"></a> He wol yow telle -- I woot it wel right now --<br> <a name="an_1664"></a> That secret is, and for the townes prow."<br> <a name="an_1665"></a> And they, that nothyng knewe of his entente,<br> <a name="an_1666"></a> Withouten more, to Troilus in they wente.<br> <a name="an_1667"></a> Eleyne, in al hire goodly softe wyse,<br> <a name="an_1668"></a> Gan hym salue, and wommanly to pleye,<br> <a name="an_1669"></a> And seyde, "Iwys, ye moste alweies arise!<br> <span class="margnote"><font color="GREEN" size="-1"><a name="an_1670">1670</a></font></span> Now faire brother, beth al hool, I preye!"<br> <a name="an_1671"></a> And gan hire arm right over his shulder leye,<br> <a name="an_1672"></a> And hym with al hire wit to reconforte;<br> <a name="an_1673"></a> As she best koude, she gan hym to disporte.<br> <a name="an_1674"></a> So after this quod she, "We yow biseke,<br> <a name="an_1675"></a> My deere brother Deiphebus and I,<br> <a name="an_1676"></a> For love of God -- and so doth Pandare eke --<br> <a name="an_1677"></a> To ben good lord and frend, right hertely,<br> <a name="an_1678"></a> Unto Criseyde, which that certeynly<br> <a name="an_1679"></a> Receyveth wrong, as woot weel here Pandare,<br> <span class="margnote"><font color="GREEN" size="-1"><a name="an_1680">1680</a></font></span> That kan hire cas wel bet than I declare."<br> <a name="an_1681"></a> This Pandarus gan newe his tong affile,<br> <a name="an_1682"></a> And al hire cas reherce, and that anon.<br> <a name="an_1683"></a> Whan it was seyd, soone after in a while,<br> <a name="an_1684"></a> Quod Troilus, "As sone as I may gon,<br> <a name="an_1685"></a> I wol right fayn with al my myght ben oon --<br> <a name="an_1686"></a> Have God my trouthe -- hire cause to sustene."<br> <a name="an_1687"></a> "Good thrift have ye!" quod Eleyne the queene.<br> <a name="an_1688"></a> Quod Pandarus, "And it youre wille be<br> <a name="an_1689"></a> That she may take hire leve, er that she go?"<br> <span class="margnote"><font color="GREEN" size="-1"><a name="an_1690">1690</a></font></span> "O, elles God forbede it," tho quod he,<br> <a name="an_1691"></a> "If that she vouche sauf for to do so."<br> <a name="an_1692"></a> And with that word quod Troilus, "Ye two,<br> <a name="an_1693"></a> Deiphebus and my suster lief and deere,<br> <a name="an_1694"></a> To yow have I to speke of o matere,<br> <a name="an_1695"></a> "To ben avysed by youre reed the bettre --"<br> <a name="an_1696"></a> And fond, as hap was, at his beddes hed<br> <a name="an_1697"></a> The copie of a tretys and a lettre<br> <a name="an_1698"></a> That Ector hadde hym sent to axen red<br> <a name="an_1699"></a> If swych a man was worthi to ben ded,<br> <span class="margnote"><font color="GREEN" size="-1"><a name="an_1700">1700</a></font></span> Woot I nought who; but in a grisly wise<br> <a name="an_1701"></a> He preyede hem anon on it avyse.<br> <a name="an_1702"></a> Deiphebus gan this lettre for t' onfolde<br> <a name="an_1703"></a> In ernest greet; so did Eleyne the queene;<br> <a name="an_1704"></a> And romyng outward, faste it gonne byholde,<br> <a name="an_1705"></a> Downward a steire, into an herber greene.<br> <a name="an_1706"></a> This ilke thing they redden hem bitwene,<br> <a name="an_1707"></a> And largely, the mountance of an houre,<br> <a name="an_1708"></a> Thei gonne on it to reden and to poure.<br> <a name="an_1709"></a> Now lat hem rede, and torne we anon<br> <span class="margnote"><font color="GREEN" size="-1"><a name="an_1710">1710</a></font></span> To Pandarus, that gan ful faste prye<br> <a name="an_1711"></a> That al was wel, and out he gan to gon<br> <a name="an_1712"></a> Into the grete chaumbre, and that in hye,<br> <a name="an_1713"></a> And seyde, "God save al this compaynye!<br> <a name="an_1714"></a> Com, nece myn; my lady queene Eleyne<br> <a name="an_1715"></a> Abideth yow, and ek my lordes tweyne.<br> <a name="an_1716"></a> "Rys, take with yow youre nece Antigone,<br> <a name="an_1717"></a> Or whom yow list; or no fors; hardyly<br> <a name="an_1718"></a> The lesse prees, the bet; com forth with me,<br> <a name="an_1719"></a> And loke that ye thonken humblely<br> <span class="margnote"><font color="GREEN" size="-1"><a name="an_1720">1720</a></font></span> Hem alle thre, and whan ye may goodly<br> <a name="an_1721"></a> Youre tyme se, taketh of hem youre leeve,<br> <a name="an_1722"></a> Lest we to longe his restes hym byreeve."<br> <a name="an_1723"></a> Al innocent of Pandarus entente,<br> <a name="an_1724"></a> Quod tho Criseyde, "Go we, uncle deere";<br> <a name="an_1725"></a> And arm in arm inward with hym she wente,<br> <a name="an_1726"></a> Avysed wel hire wordes and hire cheere;<br> <a name="an_1727"></a> And Pandarus, in ernestful manere,<br> <a name="an_1728"></a> Seyde, "Alle folk, for Goddes love, I preye,<br> <a name="an_1729"></a> Stynteth right here, and softely yow pleye.<br> <span class="margnote"><font color="GREEN" size="-1"><a name="an_1730">1730</a></font></span> "Avyseth yow what folk ben hire withinne,<br> <a name="an_1731"></a> And in what plit oon is, God hym amende!"<br> <a name="an_1732"></a> And inward thus, "Ful softely bygynne,<br> <a name="an_1733"></a> Nece, I conjure and heighly yow defende,<br> <a name="an_1734"></a> On his half which that soule us alle sende,<br> <a name="an_1735"></a> And in the vertu of corones tweyne,<br> <a name="an_1736"></a> Sle naught this man, that hath for yow this peyne!<br> <a name="an_1737"></a> "Fy on the devel! Thynk which oon he is,<br> <a name="an_1738"></a> And in what plit he lith. com of anon!<br> <a name="an_1739"></a> Thynk al swich taried tyde, but lost it nys.<br> <span class="margnote"><font color="GREEN" size="-1"><a name="an_1740">1740</a></font></span> That wol ye bothe seyn, whan ye ben oon.<br> <a name="an_1741"></a> Secoundely, ther yet devyneth noon<br> <a name="an_1742"></a> Upon yow two; come of now, if ye konne!<br> <a name="an_1743"></a> While folk is blent, lo, al the tyme is wonne.<br> <a name="an_1744"></a> "In titeryng, and pursuyte, and delayes,<br> <a name="an_1745"></a> The folk devyne at waggyng of a stree;<br> <a name="an_1746"></a> And though ye wolde han after mirye dayes,<br> <a name="an_1747"></a> Than dar ye naught. And whi? For she, and she<br> <a name="an_1748"></a> Spak swych a word; thus loked he, and he!<br> <a name="an_1749"></a> Las, tyme ilost! I dar nought with yow dele.<br> <span class="margnote"><font color="GREEN" size="-1"><a name="an_1750">1750</a></font></span> Com of, therfore, and bryngeth hym to hele!"<br> <a name="an_1751"></a> But now to yow, ye loveres that ben here,<br> <a name="an_1752"></a> Was Troilus nought in a kankedort,<br> <a name="an_1753"></a> That lay, and myghte whisprynge of hem here,<br> <a name="an_1754"></a> And thoughte, "O Lord, right now renneth my sort<br> <a name="an_1755"></a> Fully to deye, or han anon comfort!"<br> <a name="an_1756"></a> And was the firste tyme he shulde hire preye<br> <a name="an_1757"></a> Of love; O myghty God, what shal he seye?<br>  
 <p></p><hr>
 <center>
 <a href="mect60.htm">Next: Book 3</a></center>
 </body>