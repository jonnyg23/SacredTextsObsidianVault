<body>
 
 
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Sagas &amp; Legends</a> 
 <a href="../index.htm">England</a> 
 <a href="index.htm">Index</a> 
 <a href="boeb27.htm">Previous</a> 
 </center>
 <hr>
 
 <p><a name="page_180"><font size="1" color="GREEN">p. 180</font></a></p>
 <p align="CENTER"><a name="img_18000"></a>
 <img src="img/18000.jpg"></p>
 <h1 align="CENTER">Sir Patrick Spens</h1>
 <font face="Times Roman,Times New Roman"><p>THE king sits in Dunfermline town,<br>
   Drinking the blude-red wine;<br>
 "O whare will I get a skeely skipper,<br>
   To sail this new ship of mine?"</p>
 <p>O up and spak' an eldern knight,<br>
   Sat at the king's right knee,<br>
 "Sir Patrick Spens is the best sailòr,<br>
   That ever sailed the sea."</p>
 <p>Our king has written a braid letter,<br>
   And seated it with his hand,<br>
 And sent it to Sir Patrick Spens,<br>
   Was walking on the strand.</p>
 <p> </p>
 <p align="CENTER"><a name="img_18001"></a>
 <a href="img/18001.jpg"><img src="tn/18001.jpg"><br><font size="-3">Click to enlarge</font></a></p>
 <p> </p>
 <p><a name="page_181"><font size="1" color="GREEN">p. 181</font></a></p>
 <p>"To Noroway, to Noroway,<br>
   To Noroway o'er the faem;<br>
 The king's daughter of Noroway<br>
   'Tis thou maun bring her hame."</p>
 <p>The first word that Sir Patrick read,<br>
   Sae loud loud laughèd he;<br>
 The neist word that Sir Patrick read,<br>
   The tear blinded his ee.</p>
 <p>"O wha is this has done this deed,<br>
   And tauld the king o' me,<br>
 To send us out at this time of the year,<br>
   To sail upon the sea?</p>
 <p>"Be it wind, be it weet, be it hail, be it sleet,<br>
   Our ship must sail the faem;<br>
 The king's daughter of Noroway,<br>
   'Tis we must fetch her hame."</p>
 <p>They hoysed their sails an Moneday morn,<br>
   Wi' a' the speed they may;<br>
 They hae landed in Noroway,<br>
   Upon a Wednèsday.</p>
 <p><a name="page_182"><font size="1" color="GREEN">p. 182</font></a></p>
 <p>They hadna been a week, a week,<br>
   In Noroway, but twae,<br>
 When that the lords o' Noroway<br>
   Began aloud to say:</p>
 <p>"Ye Scottishmen spend a' our king's goud,<br>
   And a' our queen's fee."<br>
 "Ye lie, ye lie, ye liars loud!<br>
   Fu' loud I hear ye lie;</p>
 <p>"For I brought as much white monie,<br>
   As gane my men and me,<br>
 And I brought a half-fou of gude red goud,<br>
   Out o'er the sea wi' me.</p>
 <p>"Make ready, make ready, my merry men a',<br>
   Our gude ship sails the morn."<br>
 "Now, ever alake, my master dear,<br>
   I fear a deadly storm!</p>
 <p>"I saw the new moon, late yestreen,<br>
   Wi' the old moon in her arm;<br>
 And, if we gang to sea, mastèr,<br>
   I fear we'll come to harm."</p>
 <p><a name="page_183"><font size="1" color="GREEN">p. 183</font></a></p>
 <p>They hadna sailed a league, a league,<br>
   A league but barely three,<br>
 When the lift grew dark, and the wind blew loud<br>
   And gurly grew the sea.</p>
 <p>The ankers brak, and the topmasts lap,<br>
   It was sic a deadly storm;<br>
 And the waves cam o'er the broken ship,<br>
   Till a' her sides were torn.</p>
 <p>"O where will I get a gude sailòr,<br>
   To take my helm in hand,<br>
 Till I get up to the tall top-mast,<br>
   To see if I can spy land?"</p>
 <p>"O here am I, a sailor gude,<br>
   To take the helm in hand,<br>
 Till you go up to the tall top-mast;<br>
   But I fear you'll ne'er spy land."</p>
 <p>He hadna gane a step, a step,<br>
   A step but barely ane,<br>
 When a bout flew out of our goodly ship,<br>
   And the salt sea it cam in.</p>
 <p><a name="page_184"><font size="1" color="GREEN">p. 184</font></a></p>
 <p>"Gae, fetch a web of the silken claith,<br>
   Another o' the twine,<br>
 And wap them into our ship's side,<br>
   And let nae the sea come in."</p>
 <p>They fetched a web o' the silken claith,<br>
   Another o' the twine,<br>
 And they wapped them round that gude ship's side,<br>
   But still the sea cam in.</p>
 <p>O laith, laith, were our gude Scots lords<br>
   To weet their cork-heeled shoon!<br>
 But lang or a' the play was played,<br>
   They wat their hats aboon.</p>
 <p>And mony was the feather bed,<br>
   That flattered on the faem;<br>
 And mony was the gude lord's son,<br>
   That never mair cam hame.</p>
 <p>The ladies wrang their fingers white,<br>
   The maidens tore their hair,<br>
 A' for the sake of their true loves<br>
   For them they'll see nae mair.</p>
 <p><a name="page_185"><font size="1" color="GREEN">p. 185</font></a></p>
 <p>O lang, lang, may the ladies sit,<br>
   Wi' their fans into their hand,<br>
 Before they see Sir Patrick Spens<br>
   Come sailing to the strand!</p>
 <p>And lang, lang, may the maidens sit,<br>
   With their goud kaims in their hair<br>
 A' waiting for their ain dear loves,<br>
   For them they'll see nae mair!</p>
 <p>O forty miles off Aberdeen,<br>
   'Tis fifty fathoms deep,<br>
 And there lies gude Sir Patrick Spens<br>
   Wi' the Scots lords at his feet.</p>
 <p align="CENTER"><a name="img_18500"></a>
 <img src="img/18500.jpg"></p>
 <p align="CENTER"><a name="img_finis"></a>
 <a href="img/finis.jpg"><img src="tn/finis.jpg"><br><font size="-3">Click to enlarge</font></a></p></font>
 </body>