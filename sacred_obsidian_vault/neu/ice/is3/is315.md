<body>
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Legends &amp; Sagas</a> 
 <a href="../index.htm">Iceland</a> 
 <a href="index.htm">Index</a> 
 <a href="is314.htm">Previous</a> 
 <a href="is316.htm">Next</a> 
 </center>
 <hr>
 
 
 <p align="center">VI.</p>
 
 <p align="center"> </p>
 
 <p align="center">AD MISSAM.</p>
 
 <p align="center"> </p>
 
 <p align="center">IN FESTO TRANSLATIONIS MAGNI DUCIS
 MARTYRIS. (1)</p>
 
 <p align="center"> </p>
 
 <p align="center">Officium.</p>
 
 <p align="center">Laetabitur justus [in Domino, et
 sperabit in eo, et laudabuntur omnes recti corde.] [Ps. 63. 10.]</p>
 
 <p align="center"> </p>
 
 <p align="center">Oratio Collecta.</p>
 
 <p align="center">Deus qui immensae pietatis judicio
 corpus sancti Magni martyris et consulis ad honorem nominis tui
 revelasti:  Concede nobis famulis tuis, ut ejus patrocinantibus meritis
 transferamur ad amoena loca felicitatis.  Per [Jesum Christum Dominum
 nostrum.  Amen.]</p>
 
 <p align="center"> </p>
 
 <p align="center">Epistola.</p>
 
 <p align="center">Nemo militans.  [Timoth. 2. ch.
 2. v. 4-10.]</p>
 
 <p align="center"> </p>
 
 <p align="center">Gradale.</p>
 
 <p align="center">Posuisti Domine [super caput ejus
 coronam de lapide pretioso.  Ps. 20. v. 43.]  Alleluia.</p>
 
 <p align="center"> </p>
 
 <p align="center">Versus.</p>
 
 <p align="center">Egregie martyr Christi, implo[ra pro
 nobis ad Dominum nostrum Jesum Christum].</p>
 
 <p align="center"> </p>
 
 <p align="center">Sequentia.</p>
 
 <p align="center">Comitis generosi,</p>
 
 <p align="center">militis gloriosi</p>
 
 <p align="center">martyris certamina</p>
 
 <p align="center">concinat Orchadi[c]a</p>
 
 <p align="center">gens plaudens;  nam caelica</p>
 
 <p align="center">terit Magnus limina.</p>
 
 <p align="center">Magnum probant opera</p>
 
 <p align="center">quae Dei per munera</p>
 
 <p align="center">agit dignus nomine.</p>
 
 <p align="center">Spreto virgo saeculo</p>
 
 <p align="center">annorum (2) curriculo</p>
 
 <p align="center">decem est cum virgine.</p>
 
 <p align="center">Quod ostendit et portendit</p>
 
 <p align="center">casu fractus (3) ovem nactus </p>
 
 <p align="center">puerili praemio.</p>
 
 <p align="center">Habens ita, orat vita</p>
 
 <p align="center">ne privetur, cui medetur</p>
 
 <p align="center">Magni interventio.</p>
 
 <p align="center">Qui a pacto primitus</p>
 
 <p align="center">resilire monitus</p>
 
 <p align="center">eligit sagacius</p>
 
 <p align="center">illud quod est melius.</p>
 
 <p align="center">Mori pro justitia</p>
 
 <p align="center">optat Dei gratia, </p>
 
 <p align="center">Suscepturus gaudia,</p>
 
 <p align="center">ditandus in gloria.</p>
 
 <p align="center">In agone spe coronae</p>
 
 <p align="center">martyr sudat, quod denudat</p>
 
 <p align="center">sanguinis dispersio.</p>
 
 <p align="center">Deo gratus, solo stratus,</p>
 
 <p align="center">non invitus, nunc praeditus</p>
 
 <p align="center">est caelesti solio.</p>
 
 <p align="center">Moestis risus impenditur,</p>
 
 <p align="center">caecis visus aperitur</p>
 
 <p align="center">ejus patrocinio:</p>
 
 <p align="center">Praesul orat ut sanetur,</p>
 
 <p align="center">et implorat quod medetur</p>
 
 <p align="center">mox precum obsequio.</p>
 
 <p align="center">Morbo leprae medicamen,</p>
 
 <p align="center">nautis quidem est tutamen,</p>
 
 <p align="center">e diversis languoribus</p>
 
 <p align="center">plebem curat mortalibus.</p>
 
 <p align="center">Tribulatos cunctos audit,</p>
 
 <p align="center">prece, voto justis plaudit</p>
 
 <p align="center">plenus misericordia,</p>
 
 <p align="center">quaeque fugat daemonia.</p>
 
 <p align="center">O quam martyr hic beatus,</p>
 
 <p align="center">virgo fructu fossus latus,</p>
 
 <p align="center">ter centeno laureatus,</p>
 
 <p align="center">fruitur palatio.</p>
 
 <p align="center">Quos nos esse te laudantes,</p>
 
 <p align="center">tuum festum celebrantes</p>
 
 <p align="center">perpetuo Magne tuo</p>
 
 <p align="center">impetres colloquio:</p>
 
 <p align="center">Ut erepti tua prece</p>
 
 <p align="center">nos ab hostis saevi nece</p>
 
 <p align="center">collaetemur, et privemur</p>
 
 <p align="center">Gehennae supplicio.  Amen. (4)</p>
 
 <p align="center"> </p>
 
 <p align="center">Evangelium.</p>
 
 <p align="center">In illis [diebus dixit Jesus], Nolite
 arbitrari .......... [mercedem suam.  Matt. 10. 34-42.]</p>
 
 <p align="center"> </p>
 
 <p align="center">Offertorium.</p>
 
 <p align="center">Desiderium a[nimae ejus tribuisti ei,
 et voluntate labiorum non fraudasti eum.  Ps. 20. 2.]</p>
 
 <p align="center"> </p>
 
 <p align="center">Secreta.</p>
 
 <p align="center">Praesentia munera quaesumus, Domine,
 ita serena pietate intuere, ut Sancti Spiritus perfundantur benedictione, et in
 nostris cordibus eam dilectionem validam infu[n]dant, per quam sanctus martyr
 Magnus omnia corporis tormenta devicit.  Per [Jesum Christum Dominum
 nostrum.  Amen.]</p>
 
 <p align="center"> </p>
 
 <p align="center">Communio.</p>
 
 <p align="center">Posuisti Domine [super caput ejus
 coronam de lapide pretioso.  Ps. 20. 43.]</p>
 
 <p align="center"> </p>
 
 <p align="center">Post-Communio.</p>
 
 <p align="center">Sumpsimus, Domine, Sancti Magni
 martyris solempnitate, coelestia sacramenta, cujus suffragiis quaesumus
 largiaris, ut quod temporaliter gerimus, aeternis gaudiis consequamur. 
 Per [Jesum Christum Dominum nostrum.  Amen. (5)]</p>
 
 <p align="center">Vigilia (6) Thomae Apostoli, etc.</p>
 
 <p align="center"> </p>
 
 <p>*********************</p>
 
 <p>1.                 
 &gt;From Cd. Chart. Arn.-Magn. 670, f. 4to., in the autograph of Arni Magnus'
 son, from a lost vellum.  On this Sequence Arni Magnus' son makes the
 following note:  "Super totam hanc Sequentiam sunt lineae cum notulis
 cantoriis."  He also adds:  "Exscriptum ex libro Officiorum
 Sacrorum in grandi folio, quem nactus sum Scardi Scardstrandensium in
 occidentali Islandia."  The notes are, unfortunately lost.  The
 portions within brackets have been filled in from other Missals.</p>
 
 <p>2.                 
 annorum] annori, Cd.</p>
 
 <p>3.                 
 jactus ?</p>
 
 <p>4.                 
 Hactenus notae cantoriae cum suis lineis. (A.M.)</p>
 
 <p>5.                 
 Amen.  The quotations of Scripture texts in these services are from the
 Latin Vulgate.</p>
 
 <p>6.                 
 Vigilia.  That is the Vigil of St. Thomas the Apostle, which stood next in
 the Missal from which Arni Magnus' son copied.</p>
 
 <p> </p>
 
 <p></p>
 
 <p></p><hr>
 <center>
 <a href="is316.htm">Next: Appendix A. How Norway Was
 Inhabited</a></center>
 </body>