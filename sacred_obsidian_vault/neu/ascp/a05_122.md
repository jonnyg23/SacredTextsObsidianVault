<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a05_121.htm">Previous</a> 
 <a href="a05_123.htm">Next</a> 
 </center>
 <hr>
 <h1>The Paris Psalter: Psalm 122</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 To þe ic mine eagan hof,      ece drihten, <br>
 þu þe heofonhamas      healdest and wealdest. <br>
 Efne mine eagan synt      ealra gelicast <br>
 þonne esne bið,      þonne ondrysnum <br>
 </dd>
 <dt>5</dt>
 <dd>
 his hlaforde      hereð and cwemeð. <br>
 And swa eagan gað      earmre þeowenan, <br>
 þonne heo on hire hlæfdigean      handa locað, <br>
 swa us synt eagan to ðe,      ece drihten, <br>
 urum þam godan gode;      geare lociað, <br>
 </dd>
 <dt>10</dt>
 <dd>
 oþþæt us miltsige      mihta wealdend. <br>
 Miltsa us nu ða,      mihtig drihten, <br>
 miltsa us swylce,      forþon we manegum synt <br>
 forhogednessum      hearde gefylde. <br>
 And we manegum synd      manna wordum <br>
 </dd>
 <dt>15</dt>
 <dd>
 ure sawl      swiðe gefylled <br>
 mid edwite,      oft and geneahhe, <br>
 and us oferhydige forseoð      oft and gelome. <br>
 </dd>
 </dl>
 </body>