<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a03_2215.htm">Previous</a> 
 <a href="a03_2217.htm">Next</a> 
 </center>
 <hr>
 <h1>Riddle 16</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Oft ic sceal wiþ wæge winnan      ond wiþ winde feohtan, <br>
 somod wið þam sæcce,      þonne ic secan gewite <br>
 eorþan yþum þeaht;      me biþ se eþel fremde. <br>
 Ic beom strong þæs gewinnes,      gif ic stille weorþe; <br>
 </dd>
 <dt>5</dt>
 <dd>
 gif me þæs tosæleð,      hi beoð swiþran þonne ic, <br>
 ond mec slitende      sona flymað, <br>
 willað oþfergan      þæt ic friþian sceal. <br>
 Ic him þæt forstonde,      gif min steort þolað <br>
 ond mec stiþne wiþ      stanas moton <br>
 </dd>
 <dt>10</dt>
 <dd>
 fæste gehabban.      Frige hwæt ic hatte. <br>
 </dd>
 </dl>
 </body>