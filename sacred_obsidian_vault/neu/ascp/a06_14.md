<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a06_13.htm">Previous</a> 
 <a href="a06_15.htm">Next</a> 
 </center>
 <hr>
 <h1>The Meters of Boethius: Meter 14</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Hwæt bið ðæm welegan      woruldgitsere <br>
 on his mode ðe bet,      þeah he micel age <br>
 goldes and gimma      and gooda gehwæs, <br>
 æhta unrim,      and him mon erigen scyle <br>
 </dd>
 <dt>5</dt>
 <dd>
 æghwelce dæg      æcera ðusend, <br>
 ðeah ðes middangeard      and þis manna cyn <br>
 sy under sunnan      suð, west and east <br>
 his anwalde      eall underðieded? <br>
 Ne mot he þara hyrsta      hionane lædan <br>
 </dd>
 <dt>10</dt>
 <dd>
 of ðisse worulde      wuhte þon mare, <br>
 hordgestreona,      ðonne he hiðer brohte. <br>
 </dd>
 </dl>
 </body>