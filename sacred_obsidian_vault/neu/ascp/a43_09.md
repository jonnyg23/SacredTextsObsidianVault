<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a43_08.htm">Previous</a> 
 <a href="a43_10.htm">Next</a> 
 </center>
 <hr>
 <h1>Metrical Charm 9: For Loss of Cattle</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Ne forstolen ne forholen nanuht, þæs ðe ic age, þe ma ðe <br>
 mihte Herod urne drihten. Ic geþohte sancte Eadelenan <br>
 and ic geþohte Crist on rode ahangen; swa ic þence þis feoh <br>
 to findanne, næs to oðfeorrganne, and to witanne, næs to <br>
 </dd>
 <dt>5</dt>
 <dd>
 oðwyrceanne, and to lufianne, næs to oðlædanne. <br>
 Garmund,      godes ðegen, <br>
 find þæt feoh      and fere þæt feoh <br>
 and hafa þæt feoh      and heald þæt feoh <br>
 and fere ham þæt feoh.      <br>
 </dd>
 <dt>10</dt>
 <dd>
 þæt he næfre næbbe landes,      þæt he hit oðlæde, <br>
 ne foldan,      þæt hit oðferie, <br>
 ne husa,      þæt he hit <strong>oðhealde.</strong> <br>
 Gif hyt hwa gedo,      ne gedige hit him næfre! <br>
 Binnan þrym nihtum      cunne ic his mihta, <br>
 </dd>
 <dt>15</dt>
 <dd>
 his mægen and his mihta      and his mundcræftas. <br>
 Eall he weornige,      swa <strong>syre</strong> wudu weornie, <br>
 swa breðel <strong>seo</strong> swa þystel,      <br>
 se ðe ðis feoh      oðfergean þence <br>
 oððe ðis orf      oðehtian ðence. <br>
 </dd>
 <dt>20</dt>
 <dd>
 Amen. <br>
 </dd>
 </dl>
 </body>