<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a43_01.htm">Previous</a> 
 <a href="a43_03.htm">Next</a> 
 </center>
 <hr>
 <h1>Metrical Charm 2: The Nine Herbs Charm</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Gemyne ðu, mucgwyrt,      hwæt þu ameldodest, <br>
 hwæt þu renadest      æt Regenmelde. <br>
 Una þu hattest,      yldost wyrta. <br>
 ðu miht wið <em>III</em>      and wið <em>XXX</em>, <br>
 </dd>
 <dt>5</dt>
 <dd>
 þu miht wiþ attre      and wið onflyge, <br>
 þu miht wiþ <strong>þam</strong> laþan      ðe geond lond færð. <br>
 Ond þu, wegbrade,      wyrta modor, <br>
 eastan <strong>openo,</strong>      innan mihtigu; <br>
 ofer <strong>ðe</strong> <strong>crætu</strong> curran,      ofer <strong>ðe</strong> cwene reodan, <br>
 </dd>
 <dt>10</dt>
 <dd>
 ofer <strong>ðe</strong> bryde bryodedon,      ofer <strong>þe</strong> fearras fnærdon. <br>
 Eallum þu þon wiðstode      and wiðstunedest; <br>
 swa ðu wiðstonde      attre and onflyge <br>
 and þæm laðan      þe geond lond fereð. <br>
 Stune hætte þeos wyrt,      heo on stane geweox; <br>
 </dd>
 <dt>15</dt>
 <dd>
 stond heo wið attre,      stunað heo wærce. <br>
 Stiðe heo hatte,      wiðstunað heo attre, <br>
 wreceð heo wraðan,      weorpeð ut attor. <br>
 þis is seo wyrt      seo wiþ wyrm gefeaht, <br>
 þeos mæg wið attre,      heo mæg wið onflyge, <br>
 </dd>
 <dt>20</dt>
 <dd>
 heo mæg wið <strong>ðam</strong> laþan      ðe geond lond fereþ. <br>
 Fleoh þu nu, attorlaðe,      seo læsse ða maran, <br>
 seo mare þa læssan,      oððæt him beigra bot sy. <br>
 Gemyne þu, mægðe,      hwæt þu ameldodest, <br>
 hwæt ðu geændadest      æt Alorforda; <br>
 </dd>
 <dt>25</dt>
 <dd>
 þæt næfre for gefloge      feorh ne gesealde <br>
 syþðan him mon mægðan      to mete gegyrede. <br>
 þis is seo wyrt      ðe wergulu hatte; <br>
 ðas onsænde seolh      ofer sæs hrygc <br>
 ondan attres      oþres to bote. <br>
 </dd>
 <dt>30</dt>
 <dd>
 ðas <em>VIIII</em> <strong>magon</strong>      wið nygon attrum. <br>
 Wyrm com snican,      toslat he <strong>man;</strong> <br>
 ða genam Woden      <em>VIIII</em> wuldortanas, <br>
 sloh ða þa næddran,      þæt heo on <em>VIIII</em> tofleah. <br>
 þær geændade      æppel and attor, <br>
 </dd>
 <dt>35</dt>
 <dd>
 þæt heo næfre ne wolde      on hus bugan. <br>
 Fille and finule,      felamihtigu twa, <br>
 þa wyrte gesceop      witig drihten, <br>
 halig on heofonum,      þa he hongode; <br>
 sette and sænde      on <em>VII</em> worulde <br>
 </dd>
 <dt>40</dt>
 <dd>
 earmum and eadigum      eallum to bote. <br>
 Stond heo wið wærce,      stunað heo wið attre, <br>
 seo mæg wið <em>III</em>      and wið <em>XXX</em>, <br>
 wið feondes hond      and wið <strong>færbregde,</strong> <br>
 wið malscrunge      <strong>manra</strong> wihta. <br>
 </dd>
 <dt>45</dt>
 <dd>
 Nu magon þas <em>VIIII</em> wyrta      wið nygon wuldorgeflogenum, <br>
 wið <em>VIIII</em> attrum      and wið nygon onflygnum, <br>
 wið ðy readan attre,      wið <strong>ðy</strong> runlan attre, <br>
 wið ðy hwitan attre,      wið ðy wedenan attre, <br>
 wið ðy geolwan attre,      wið ðy grenan attre, <br>
 </dd>
 <dt>50</dt>
 <dd>
 wið ðy wonnan attre,      wið ðy wedenan attre, <br>
 wið ðy brunan attre,      wið ðy basewan attre, <br>
 wið wyrmgeblæd,      wið wætergeblæd, <br>
 wið þorngeblæd,      wið <strong>þystelgeblæd,</strong> <br>
 wið ysgeblæd,      wið attorgeblæd, <br>
 </dd>
 <dt>55</dt>
 <dd>
 gif ænig attor cume      eastan fleogan <br>
 oððe ænig norðan      cume <br>
 oððe ænig westan      ofer werðeode. <br>
 Crist stod ofer <strong>adle</strong>      ængan cundes. <br>
 Ic ana wat      ea rinnende <br>
 </dd>
 <dt>60</dt>
 <dd>
 <strong>þær</strong> þa nygon nædran      <strong>nean</strong> behealdað; <br>
 motan ealle weoda nu      wyrtum aspringan, <br>
 sæs toslupan,      eal sealt wæter, <br>
 ðonne ic þis attor      of ðe geblawe. <br>
 Mugcwyrt, wegbrade þe eastan open sy, lombescyrse, <br>
 </dd>
 <dt>65</dt>
 <dd>
 attorlaðan, mageðan, netelan, wudusuræppel, fille and finul, <br>
 ealde sapan. Gewyrc ða wyrta to duste, mængc wiþ þa <br>
 sapan and wiþ þæs æpples gor. Wyrc slypan of wætere <br>
 and of axsan, genim finol, wyl on þære slyppan and beþe mid <br>
 <strong>æggemongc,</strong> þonne he þa sealfe on <strong>do,</strong> ge ær ge æfter. Sing <br>
 </dd>
 <dt>70</dt>
 <dd>
 þæt galdor on ælcre þara wyrta, <em>III</em> ær he hy wyrce and <br>
 on þone æppel ealswa; ond singe þon men in þone muð and <br>
 in þa earan buta and on ða wunde þæt ilce gealdor, ær he <br>
 þa sealfe on <strong>do.</strong> <br>
 </dd>
 </dl>
 </body>