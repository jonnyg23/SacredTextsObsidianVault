<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a43_02.htm">Next</a> 
 </center>
 <hr>
 <h1>Metrical Charm 1: For Unfruitful Land</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Her ys seo bot, hu ðu meaht þine æceras betan gif hi <br>
 nellaþ wel wexan oþþe þær hwilc ungedefe þing on gedon bið <br>
 on dry oððe on lyblace. Genim þonne on niht, ær hyt <br>
 dagige, feower tyrf on feower healfa þæs landes, and gemearca <br>
 </dd>
 <dt>5</dt>
 <dd>
 hu hy ær stodon. Nim þonne ele and hunig and beorman, <br>
 and ælces feos meolc þe on þæm lande sy, and ælces treow- <br>
 cynnes dæl þe on þæm lande sy gewexen, butan heardan <br>
 beaman, and ælcre namcuþre wyrte dæl, butan glappan anon, <br>
 and do þonne haligwæter ðær on, and drype þonne þriwa on <br>
 </dd>
 <dt>10</dt>
 <dd>
 þone staðol þara turfa, and cweþe ðonne ðas word: <em>Crescite</em>, <br>
 wexe, <em>et multiplicamini</em>, and gemænigfealda, <em>et replete</em>, and <br>
 gefylle, <em>terre</em>, þas eorðan. <em>In nomine patris et filii et spiritus <br>
 sancti sit benedicti</em>. And Pater Noster swa oft swa þæt oðer. <br>
 And bere siþþan ða turf to circean, and mæssepreost asinge <br>
 </dd>
 <dt>15</dt>
 <dd>
 feower mæssan ofer þan turfon, and wende man þæt grene to <br>
 ðan weofode, and siþþan gebringe man þa turf þær hi ær <br>
 wæron ær sunnan setlgange. And hæbbe him gæworht of <br>
 cwicbeame feower Cristes mælo and awrite on ælcon ende: <br>
 Matheus and Marcus, Lucas and Iohannes. Lege þæt <br>
 </dd>
 <dt>20</dt>
 <dd>
 Cristes mæl on þone pyt neoþeweardne, cweðe ðonne: <em>Crux <br>
 Matheus, crux Marcus, crux Lucas, crux sanctus Iohannes</em>. <br>
 Nim ðonne þa turf and sete ðær ufon on and cweþe ðonne <br>
 nigon siþon þas word, <em>Crescite</em>, and swa oft Pater Noster, <br>
 and wende þe þonne eastweard, and onlut nigon siðon <br>
 </dd>
 <dt>25</dt>
 <dd>
 eadmodlice, and cweð þonne þas word: <br>
 Eastweard ic stande,      arena ic me bidde, <br>
 bidde ic þone mæran domine,      bidde ðone miclan drihten, <br>
 bidde ic ðone haligan      heofonrices weard, <br>
 eorðan ic bidde      and upheofon <br>
 </dd>
 <dt>30</dt>
 <dd>
 and ða soþan      sancta Marian <br>
 and heofones meaht      and heahreced, <br>
 þæt ic mote þis gealdor      mid gife drihtnes <br>
 toðum ontynan      þurh trumne geþanc, <br>
 aweccan þas wæstmas      us to woruldnytte, <br>
 </dd>
 <dt>35</dt>
 <dd>
 <strong>gefyllan</strong> þas foldan      mid fæste geleafan, <br>
 wlitigigan þas wancgturf,      swa se witega cwæð <br>
 þæt se hæfde are on eorþrice,      se þe ælmyssan <br>
 dælde domlice      drihtnes þances. <br>
 Wende þe þonne <em>III</em> sunganges, astrece þonne on andlang <br>
 </dd>
 <dt>40</dt>
 <dd>
 and arim þær letanias and cweð þonne: Sanctus, sanctus, <br>
 sanctus oþ ende. Sing þonne Benedicite aþenedon earmon <br>
 and Magnificat and Pater Noster <em>III</em>, and bebeod hit Criste <br>
 and sancta Marian and þære halgan rode to lofe and to <br>
 weorþinga and <strong>to</strong> are <strong>þam</strong> þe þæt land age and eallon þam þe <br>
 </dd>
 <dt>45</dt>
 <dd>
 him underðeodde synt. ðonne þæt eall sie gedon, þonne <br>
 nime man uncuþ sæd æt ælmesmannum and selle him twa <br>
 swylc, swylce man æt him nime, and gegaderie ealle his <br>
 sulhgeteogo togædere; borige þonne on þam beame stor and <br>
 finol and gehalgode sapan and gehalgod sealt. Nim þonne <br>
 </dd>
 <dt>50</dt>
 <dd>
 þæt sæd, sete on þæs sules bodig, cweð þonne: <br>
 Erce, Erce, Erce,      eorþan modor, <br>
 geunne þe se alwalda,      ece drihten, <br>
 æcera wexendra      and wridendra, <br>
 eacniendra      and elniendra, <br>
 </dd>
 <dt>55</dt>
 <dd>
 sceafta <strong>hehra,</strong>      <strong>scirra</strong> wæstma, <br>
 and <strong>þæra</strong> bradan      berewæstma, <br>
 and <strong>þæra</strong> hwitan      hwætewæstma, <br>
 and ealra      eorþan wæstma. <br>
 Geunne him      ece drihten <br>
 </dd>
 <dt>60</dt>
 <dd>
 and his halige,      þe on <strong>heofonum</strong> synt, <br>
 þæt hys yrþ si gefriþod      wið ealra feonda gehwæne, <br>
 and heo si geborgen      wið ealra bealwa gehwylc, <br>
 þara lyblaca      geond land sawen. <br>
 Nu ic bidde ðone waldend,      se ðe ðas woruld gesceop, <br>
 </dd>
 <dt>65</dt>
 <dd>
 þæt ne sy nan to þæs cwidol wif      ne to þæs cræftig man <br>
 þæt awendan ne mæge      <strong>word</strong> þus gecwedene. <br>
 þonne man þa sulh forð drife and þa forman furh onsceote, <br>
 cweð þonne: <br>
 Hal wes þu, folde,      fira modor! <br>
 </dd>
 <dt>70</dt>
 <dd>
 Beo þu growende      on godes fæþme, <br>
 fodre gefylled      firum to nytte. <br>
 Nim þonne ælces cynnes melo and abacæ man <strong>innewerdre</strong> <br>
 handa bradnæ hlaf and gecned hine mid meolce and mid <br>
 haligwætere and lecge under þa forman furh. Cweþe þonne: <br>
 </dd>
 <dt>75</dt>
 <dd>
 Ful æcer fodres      fira cinne, <br>
 beorhtblowende,      þu gebletsod weorþ <br>
 þæs haligan noman      þe ðas heofon gesceop <br>
 and ðas eorþan      þe we on lifiaþ; <br>
 se god, se þas grundas geworhte,      geunne us growende gife, <br>
 </dd>
 <dt>80</dt>
 <dd>
 þæt us corna gehwylc      cume to nytte. <br>
 Cweð þonne <em>III</em> <em>Crescite in nomine patris, sit benedicti. <br>
 Amen</em> and Pater Noster þriwa. <br>
 </dd>
 </dl>
 </body>