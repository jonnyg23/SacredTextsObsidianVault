<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a05_114.htm">Previous</a> 
 <a href="a05_116.htm">Next</a> 
 </center>
 <hr>
 <h1>The Paris Psalter: Psalm 115</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Ic þæt gelyfde,      forþon ic lyt sprece; <br>
 ic eom eadmede      ungemete swiðe. <br>
 Swylce ic sylfa cwæð,      þa me swa ðuhte <br>
 on modseofan      minum geþancum, <br>
 </dd>
 <dt>5</dt>
 <dd>
 þæt wæron ealle menn      ungemete lease. <br>
 Hwæt mæg ic to gode      gyldan dryhtne <br>
 for eallum þam godum      þe he me ærur dyde? <br>
 Ic her hælu calic      <strong>hæbbe</strong> befangen, <br>
 and naman dryhtnes      neode cige. <br>
 </dd>
 <dt>10</dt>
 <dd>
 Beorht ys and fæger      beacen dryhtne <br>
 on his gesyhðe      swylt haligra. <br>
 Eala, ic eom þin agen      esne, dryhten, <br>
 and þin swylce eom      scealc ombehte <br>
 and þinre þeowan sunu      on ðe acenned. <br>
 </dd>
 <dt>15</dt>
 <dd>
 þu me tobræce      bendas grimme, <br>
 þæt ic þe laces lof      lustum secge. <br>
 Ic min gehat      halgum dryhtne <br>
 on his getynum      tidum gylde, <br>
 þe ymb dryhtnes hus      deore syndan, <br>
 </dd>
 <dt>20</dt>
 <dd>
 þær hit eagum folc      eall sceawiað, <br>
 and on Hierusalem      georne midre. <br>
 </dd>
 </dl>
 </body>