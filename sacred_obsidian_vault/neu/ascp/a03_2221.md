<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a03_2220.htm">Previous</a> 
 <a href="a03_2222.htm">Next</a> 
 </center>
 <hr>
 <h1>Riddle 21</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Neb is min niþerweard;      neol ic fere <br>
 ond be grunde græfe,      geonge swa me wisað <br>
 har holtes feond,      ond hlaford min <br>
 woh færeð      weard æt steorte, <br>
 </dd>
 <dt>5</dt>
 <dd>
 wrigaþ on wonge,      wegeð mec ond þyð, <br>
 saweþ on swæð min.      Ic snyþige forð, <br>
 brungen of <strong>bearwe,</strong>      bunden cræfte, <br>
 wegen on wægne,      hæbbe wundra fela; <br>
 me biþ gongendre      grene on healfe <br>
 </dd>
 <dt>10</dt>
 <dd>
 ond min swæð sweotol      sweart on oþre. <br>
 Me þurh hrycg wrecen      hongaþ under <br>
 an orþoncpil,      oþer on heafde, <br>
 fæst ond forðweard.      Fealleþ on sidan <br>
 þæt ic toþum tere,      gif me teala þenaþ <br>
 </dd>
 <dt>15</dt>
 <dd>
 hindeweardre,      þæt biþ hlaford min. <br>
 </dd>
 </dl>
 </body>