<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a06_26.htm">Previous</a> 
 <a href="a06_28.htm">Next</a> 
 </center>
 <hr>
 <h1>The Meters of Boethius: Meter 27</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Hwy ge æfre scylen      unrihtfioungum <br>
 eower mod drefan,      swa swa mereflodes <br>
 yþa hrerað      iscalde sæ, <br>
 wecggað for winde?      Hwy oðwite ge <br>
 </dd>
 <dt>5</dt>
 <dd>
 wyrde eowre      þæt hio geweald nafað? <br>
 Hwy ge þæs deaðes      þe eow drihten gesceop <br>
 gebidan ne magon      bitres gecyndes, <br>
 nu he eow ælce dæg      onet toweard? <br>
 Ne magon ge gesion      þæt he symle spyreð <br>
 </dd>
 <dt>10</dt>
 <dd>
 æfter æghwelcum      eorðan tudre, <br>
 diorum and fuglum?      Deað eac swa same <br>
 æfter moncynne      geond ðisne middangeard, <br>
 egeslic hunta,      a bið on waðe; <br>
 nyle he ænig swæð      æfre forlætan <br>
 </dd>
 <dt>15</dt>
 <dd>
 ær he gehede      þæt he hwile ær <br>
 æfter spyrede.      Is þæt earmlic þing <br>
 þæt his gebidan ne magon      burgsittende, <br>
 ungesælige men;      hine ær willað <br>
 foran to sciotan,      swa swa fugla cyn <br>
 </dd>
 <dt>20</dt>
 <dd>
 oððe wildu dior;      þa winnað betwuh, <br>
 æghwylc wolde      oðer acwellan. <br>
 Ac þæt is unriht      æghwelcum men <br>
 þæt he oðerne      inwitþoncum <br>
 fioge on færðe,      swa swa fugl oððe dior, <br>
 </dd>
 <dt>25</dt>
 <dd>
 ac þæt wære rihtost,      þætte rinca gehwylc <br>
 oðrum gulde      edlean on riht, <br>
 weorc be geweorhtum      weoruldbuendum <br>
 þinga gehwilces,      þæt is, þæt he lufige <br>
 godra gehwilcne      swa he geornost mæge, <br>
 </dd>
 <dt>30</dt>
 <dd>
 mildsige yflum,      swa we <strong>ær</strong> spræcon. <br>
 He sceal þone monnan      mode lufian, <br>
 and his unþeawas      ealle hatian <br>
 and ofsniðan,      swa he swiðost mæge. <br>
 </dd>
 </dl>
 </body>