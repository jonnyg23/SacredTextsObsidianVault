<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a03_2232.htm">Previous</a> 
 <a href="a03_2234.htm">Next</a> 
 </center>
 <hr>
 <h1>Riddle 33</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Wiht cwom æfter wege      wrætlicu liþan, <br>
 cymlic from ceole      cleopode to londe, <br>
 hlinsade hlude;      <strong>hleahtor</strong> wæs gryrelic, <br>
 egesful on earde,      ecge wæron scearpe. <br>
 </dd>
 <dt>5</dt>
 <dd>
 Wæs hio hetegrim,      hilde to sæne, <br>
 biter beadoweorca;      bordweallas grof, <br>
 heardhiþende.      Heterune bond, <br>
 sægde searocræftig      ymb hyre sylfre gesceaft: <br>
 "Is min modor      <strong>mægða</strong> cynnes <br>
 </dd>
 <dt>10</dt>
 <dd>
 þæs deorestan,      þæt is dohtor min <br>
 eacen up liden,      swa þæt is ældum cuþ, <br>
 firum on folce,      þæt seo on foldan sceal <br>
 on ealra londa gehwam      lissum stondan." <br>
 </dd>
 </dl>
 </body>