<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a05_142.htm">Previous</a> 
 <a href="a05_144.htm">Next</a> 
 </center>
 <hr>
 <h1>The Paris Psalter: Psalm 143</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Drihten is gebletsad,      min se deora god, <br>
 þe mine handa      to hilde teah <br>
 and mine fingras      to gefeohtanne. <br>
 <strong>He</strong> is mildheortnes      min æt þearfe, <br>
 </dd>
 <dt>5</dt>
 <dd>
 frið and fultum,      fæst andfengea <br>
 and alysend is      lifes mines. <br>
 Min þu mære eart      mihtig scyldend; <br>
 ic hiht on ðe      hæbbe fæste, <br>
 þæt þu me folc mænig      fægere underþeoddest. <br>
 </dd>
 <dt>10</dt>
 <dd>
 Hwæt is se manna,      mihtig drihten, <br>
 þe þu him cuðlice      cyþan woldest, <br>
 oððe mannes sunu,      þæt hit gemet wære, <br>
 þæt þu him aht wið      æfre hæfdest? <br>
 <strong>Man</strong> byð merwe gesceaft,      mihtum idel; <br>
 </dd>
 <dt>15</dt>
 <dd>
 beoð his dagas swylce      demde gelice, <br>
 swa þu on scimiendre      sceade locige. <br>
 Ahyld þine heofenas,      halig drihten, <br>
 onhrin þissum muntum,      and hi hraðe reocað. <br>
 þine ligetta      <strong>leohtað</strong> and <strong>beorhtað,</strong> <br>
 </dd>
 <dt>20</dt>
 <dd>
 and þu hi toweorpest      wide æfter; <br>
 synd þine strele      strange swylce, <br>
 and ðu hi gedrefed hafast      deope syþþan. <br>
 Onsend þine handa      of heanessum, <br>
 alys me and genere      wið lagustreamum <br>
 </dd>
 <dt>25</dt>
 <dd>
 manegum wæterum      and wið manfolmum <br>
 fremdra bearna      and frecenra. <br>
 þara muðas sprecað      manidel word, <br>
 bið hyra seo swiðre      symble abysgod, <br>
 þæt hi <strong>unrihtes</strong>      elne tiligeað. <br>
 </dd>
 <dt>30</dt>
 <dd>
 Ic niwlice      niwne cantic <br>
 þam godan gode      gleawne singe <br>
 on psalterio,      þe him swynsað oft <br>
 mid tyn strengum      getogen hearpe, <br>
 on þære þe ic þe singe      swiþe geneahhe. <br>
 </dd>
 <dt>35</dt>
 <dd>
 þu healdest and sylest      hælu cyningum; <br>
 þu alysdest eac      leofne Dauid, <br>
 þinne agenne      <strong>ombihtmæcg,</strong> <br>
 of þam awyrgedan      wraðan sweorde. <br>
 Alys me and oðlæd      laþum wætrum, <br>
 </dd>
 <dt>40</dt>
 <dd>
 manegum merestreamum,      mærum handum, <br>
 þa me fremde bearn      fæcne syndan. <br>
 þara muðas sprecað      manidel word, <br>
 byð hyra seo swiðre      symble abysgad, <br>
 þæt hi unrihtes      awa tiligean. <br>
 </dd>
 <dt>45</dt>
 <dd>
 þara bearn swylce      <strong>bogum</strong> æþelum <br>
 settum beamum      samed anlice, <br>
 <strong>standað</strong> on staðule      stiðe wið geoguðe. <br>
 Wærun heora dohtru      deore gesette <br>
 and ymb frætwum      utan gegyrede, <br>
 </dd>
 <dt>50</dt>
 <dd>
 efne anlicast      æþelum temple. <br>
 Heora frumwæstme      fulle syndon, <br>
 þæt hi rumlice      roccettað swiðe, <br>
 of þissan on þæt      þonne wendað. <br>
 Heora sceap wærun      swylce tydred <br>
 </dd>
 <dt>55</dt>
 <dd>
 and on siðfatum      swiþe genihtsum, <br>
 heora oxan eac      ungemete fætte. <br>
 Ne hreosað hi to hrusan      hearde gebiged, <br>
 ne þær fernes is      folca mænegum, <br>
 ne care micle      cleopiað on <strong>worðum.</strong> <br>
 </dd>
 <dt>60</dt>
 <dd>
 Eadig bið þæt folc,      oðre hatað, <br>
 þe him swa on foldan      fægre limpeð; <br>
 eadig bið þæt folc      þe ælmihtig wile <br>
 <strong>drihten</strong> god      dema weorðan. <br>
 </dd>
 </dl>
 </body>