<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a05_61.htm">Previous</a> 
 <a href="a05_63.htm">Next</a> 
 </center>
 <hr>
 <h1>The Paris Psalter: Psalm 62</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 God min, god min,      ic þe gearuwe to <br>
 æt leohte gehwam      lustum wacie. <br>
 <strong>Min</strong> sawl on ðe      swyðe þyrsteð <br>
 and min flæsc on ðe      fæste getreoweð. <br>
 </dd>
 <dt>5</dt>
 <dd>
 On westene      and on wege swylce <br>
 and on wæterflodum      wene ic swiðe, <br>
 þæt ic ðe on halgum      her ætywe, <br>
 þæt ic þin wuldur and mægen      wis sceawige. <br>
 Ys þin milde mod      micele betere <br>
 </dd>
 <dt>10</dt>
 <dd>
 þonne þis læne lif      þe we lifiað on; <br>
 weleras ðe mine      wynnum heriað. <br>
 Swa ic ðe on minum life      lustum bletsige <br>
 and ic on naman þinum      neode swylce <br>
 mine handa þwea      halgum gelome. <br>
 </dd>
 <dt>15</dt>
 <dd>
 Ys sawl min      swetes gefylled, <br>
 swa seo fætte gelynd,      fægeres smeoruwes; <br>
 weleras mine      wynnum swylce <br>
 þinne naman nu ða      neode heriað. <br>
 Swa ic þin gemynd      on modsefan <br>
 </dd>
 <dt>20</dt>
 <dd>
 on minre reste      rihte begange, <br>
 and on ærmergen on ðe      eac gewene, <br>
 forðon þu me on fultum      fæste gestode. <br>
 Ic beo fægere beþeaht      fiðerum þinum <br>
 and hiht on ðon      hæbbe georne, <br>
 </dd>
 <dt>25</dt>
 <dd>
 forðon min sawl on ðe      soðe getreoweþ; <br>
 me ðin seo swiðre onfencg      symble æt ðearfe. <br>
 Forðon hi on idel      ealle syððan <br>
 sohton synlice      sawle mine, <br>
 and geond eorðscræfu      eodon geneahhe; <br>
 </dd>
 <dt>30</dt>
 <dd>
 nu hi wæran geseald      under sweordes hand, <br>
 syndon fracuðe nu      foxes dælas. <br>
 Kynincg sceal on drihtne      clæne blisse <br>
 hluttre habban,      and hine heriað eac <br>
 ealle þa ðe on hine      aðas sweriað; <br>
 </dd>
 <dt>35</dt>
 <dd>
 forþon synt gemyrde      muðas ealle <br>
 þa unriht sprecað      ahwær landes. <br>
 </dd>
 </dl>
 </body>