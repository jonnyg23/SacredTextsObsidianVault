<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a03_2225.htm">Previous</a> 
 <a href="a03_2227.htm">Next</a> 
 </center>
 <hr>
 <h1>Riddle 26</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Mec feonda sum      feore besnyþede, <br>
 woruldstrenga binom,      wætte siþþan, <br>
 dyfde on wætre,      dyde eft þonan, <br>
 sette on sunnan,      þær ic swiþe beleas <br>
 </dd>
 <dt>5</dt>
 <dd>
 herum þam þe ic hæfde.      Heard mec siþþan <br>
 snað seaxses <strong>ecg,</strong>      sindrum begrunden; <br>
 fingras feoldan,      ond mec fugles wyn <br>
 geond speddropum      spyrede geneahhe, <br>
 ofer brunne brerd,      beamtelge swealg, <br>
 </dd>
 <dt>10</dt>
 <dd>
 streames dæle,      stop eft on mec, <br>
 siþade sweartlast.      Mec siþþan wrah <br>
 hæleð hleobordum,      <strong>hyde</strong> beþenede, <br>
 gierede mec mid golde;      forþon me gliwedon <br>
 wrætlic weorc smiþa,      wire bifongen. <br>
 </dd>
 <dt>15</dt>
 <dd>
 Nu þa gereno      ond se reada telg <br>
 ond þa wuldorgesteald      wide mære <br>
 dryhtfolca helm,      nales dol wite. <br>
 Gif min bearn wera      brucan willað, <br>
 hy beoð þy gesundran      ond þy sigefæstran, <br>
 </dd>
 <dt>20</dt>
 <dd>
 heortum þy hwætran      ond þy hygebliþran, <br>
 ferþe þy frodran,      habbaþ freonda þy ma, <br>
 swæsra ond gesibbra,      soþra ond godra, <br>
 tilra ond getreowra,      þa hyra tyr ond ead <br>
 estum ycað      ond hy arstafum <br>
 </dd>
 <dt>25</dt>
 <dd>
 lissum bilecgað      ond hi lufan fæþmum <br>
 fæste clyppað.      Frige hwæt ic hatte, <br>
 niþum to nytte.      Nama min is mære, <br>
 hæleþum gifre      ond halig sylf. <br>
 </dd>
 </dl>
 </body>