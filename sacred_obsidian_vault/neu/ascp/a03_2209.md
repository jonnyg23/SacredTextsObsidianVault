<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a03_2208.htm">Previous</a> 
 <a href="a03_2210.htm">Next</a> 
 </center>
 <hr>
 <h1>Riddle 9</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Mec on þissum dagum      deadne <strong>ofgeafun</strong> <br>
 fæder ond modor;      ne wæs me feorh þa gen, <br>
 ealdor in innan.      þa mec <strong>an</strong> ongon, <br>
 welhold mege,      wedum <strong>þeccan,</strong> <br>
 </dd>
 <dt>5</dt>
 <dd>
 heold ond freoþode,      hleosceorpe wrah <br>
 <strong>swa</strong> arlice      swa hire agen bearn, <br>
 oþþæt ic under sceate,      swa min gesceapu wæron, <br>
 ungesibbum wearð      eacen gæste. <br>
 Mec seo friþe mæg      fedde siþþan, <br>
 </dd>
 <dt>10</dt>
 <dd>
 oþþæt ic aweox,      widdor meahte <br>
 siþas asettan.      Heo hæfde swæsra þy læs <br>
 suna ond dohtra,      þy heo swa dyde. <br>
 </dd>
 </dl>
 </body>