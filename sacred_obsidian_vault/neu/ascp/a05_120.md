<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a05_119.htm">Previous</a> 
 <a href="a05_121.htm">Next</a> 
 </center>
 <hr>
 <h1>The Paris Psalter: Psalm 120</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Hof ic mine eagan      to þam hean beorge, <br>
 þær ic fultum fand      fælne æt þearfe. <br>
 Is min fultum eac      fæger æt drihtne, <br>
 se ðe heofon worhte,      hrusan swylce. <br>
 </dd>
 <dt>5</dt>
 <dd>
 Ne sylle he þinne fot      on feondes geweald, <br>
 ne hycge to slæpe      se ðe healdeð þe. <br>
 Efne se on hygde      huru ne slæpeð <br>
 ne swefeð swyðe,      se þe sceal healdan nu <br>
 Israela folc      utan wið feondum. <br>
 </dd>
 <dt>10</dt>
 <dd>
 Gehealde þe      halig drihten, <br>
 and þin mundbora      <strong>mihtig</strong> weorðe <br>
 ofer þa swiðran hand      symble æt þearfe. <br>
 Ne þe sunne on dæge      sol ne gebærne <br>
 ne þe mona on niht      min ne geweorðe, <br>
 </dd>
 <dt>15</dt>
 <dd>
 ac þe gehealde      halig drihten <br>
 wyð yfela gehwam      æghwær georne <br>
 and ðine sawle      swylce <strong>gehealde.</strong> <br>
 Utgang þinne and ingang      ece drihten, <br>
 sawla soðcynincg,      symble gehealde <br>
 </dd>
 <dt>20</dt>
 <dd>
 of þisson forð      awa to worulde. <br>
 </dd>
 </dl>
 </body>