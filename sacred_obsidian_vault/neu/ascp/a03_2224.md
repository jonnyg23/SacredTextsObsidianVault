<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a03_2223.htm">Previous</a> 
 <a href="a03_2225.htm">Next</a> 
 </center>
 <hr>
 <h1>Riddle 24</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Ic eom wunderlicu wiht,           wræsne mine stefne,  <br>
 hwilum beorce swa hund,           hwilum blæte swa gat,  <br>
 hwilum græde swa gos,           hwilum gielle swa hafoc,  <br>
 hwilum ic onhyrge           þone haswan earn,  <br>
 </dd>
 <dt>5</dt>
 <dd>
 guðfugles hleoþor,           hwilum glidan reorde  <br>
 muþe gemæne,           hwilum mæwes song,  <br>
 þær ic glado sitte.           ᚷ mec nemnað,  <br>
 swylce ᚫ ond ᚱ           ᚩ fullesteð,  <br>
 ᚻ ond ᛁ.           Nu ic haten eom  <br>
 </dd>
 <dt>10</dt>
 <dd>
 swa þa siex stafas           sweotule becnaþ.  <br>
 </dd>
 </dl>
 </body>