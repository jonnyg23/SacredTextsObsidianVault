<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a03_2254.htm">Previous</a> 
 <a href="a03_2256.htm">Next</a> 
 </center>
 <hr>
 <h1>Riddle 55</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Ic seah in <strong>healle,</strong>      þær hæleð druncon, <br>
 on flet beran      feower cynna, <br>
 wrætlic wudutreow      ond wunden gold, <br>
 sinc searobunden,      ond seolfres dæl <br>
 </dd>
 <dt>5</dt>
 <dd>
 ond rode tacn,      þæs us to roderum up <br>
 hlædre rærde,      ær he helwara <br>
 burg abræce.      Ic þæs beames mæg <br>
 eaþe for eorlum      æþelu secgan; <br>
 þær wæs hlin ond acc      ond se hearda iw <br>
 </dd>
 <dt>10</dt>
 <dd>
 ond se fealwa holen;      frean sindon ealle <br>
 nyt ætgædre,      naman habbað anne, <br>
 wulfheafedtreo,      þæt oft wæpen abæd <br>
 his mondryhtne,      maðm in healle, <br>
 goldhilted sweord.      Nu me þisses gieddes <br>
 </dd>
 <dt>15</dt>
 <dd>
 ondsware ywe,      se hine on mede <br>
 wordum secgan      hu se wudu hatte. <br>
 </dd>
 </dl>
 </body>