<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a10_02.htm">Previous</a> 
 <a href="a10_06.htm">Next</a> 
 </center>
 <hr>
 <h1>The Coronation of Edgar</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Her Eadgar wæs,      Engla waldend, <br>
 corðre <strong>miclum</strong>      to cyninge gehalgod <br>
 on ðære ealdan byrig,      Acemannesceastre; <br>
 eac hi igbuend      oðre worde <br>
 </dd>
 <dt>5</dt>
 <dd>
 beornas Baðan nemnaþ.      þær wæs blis micel <br>
 on þam eadgan dæge      eallum geworden, <br>
 <strong>þone</strong> niða bearn      nemnað and cigað <br>
 Pentecostenes dæg.      þær wæs preosta heap, <br>
 micel muneca ðreat,      mine gefrege, <br>
 </dd>
 <dt>10</dt>
 <dd>
 gleawra gegaderod.      And ða agangen wæs <br>
 tyn hund wintra      geteled rimes <br>
 fram gebyrdtide      bremes cyninges, <br>
 leohta hyrdes,      buton ðær to lafe þa <strong>get</strong> <br>
 wæs wintergeteles,      þæs ðe gewritu secgað, <br>
 </dd>
 <dt>15</dt>
 <dd>
 seofon and twentig;      swa neah wæs sigora frean <br>
 ðusend aurnen,      ða þa ðis gelamp. <br>
 And him Eadmundes      eafora hæfde <br>
 nigon and <em>XX</em>,      niðweorca heard, <br>
 wintra on worulde,      <strong>ða</strong> þis geworden wæs, <br>
 </dd>
 <dt>20</dt>
 <dd>
 and þa on ðam <em>XXX</em> wæs      ðeoden gehalgod. <br>
 </dd>
 </dl>
 </body>