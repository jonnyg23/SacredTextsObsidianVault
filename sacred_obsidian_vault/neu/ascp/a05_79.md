<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a05_78.htm">Previous</a> 
 <a href="a05_80.htm">Next</a> 
 </center>
 <hr>
 <h1>The Paris Psalter: Psalm 79</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 þu þe Israela      æðelum cynne <br>
 reccest and rædest,      ðu nu recene beheald, <br>
 þu ðe Ioseph swa sceap      gramum wiðlæddest. <br>
 ðu ðe sylfa nu      sittest ofer cherubin, <br>
 </dd>
 <dt>5</dt>
 <dd>
 æteow fore Effraim      eac Mannasse <br>
 and Beniamin,      nu we biddað þe. <br>
 Awece þine mihte      and mid wuldre cum, <br>
 and us hale do      her on eorðan. <br>
 Gehweorf us, mægena god,      and us mildne æteow <br>
 </dd>
 <dt>10</dt>
 <dd>
 þinne andwlitan;      ealle we beoð hale. <br>
 Eala ðu, mægena god,      mære drihten, <br>
 hu lange yrsast þu      on þines esnes gebed? <br>
 <strong>Tyhst</strong> us and fedest      teara hlafe, <br>
 and us drincan gifest      deorcum tearum <br>
 </dd>
 <dt>15</dt>
 <dd>
 manna gehwylcum      on gemet rihtes. <br>
 þu us asettest      on sarcwide <br>
 urum neahmannum;      nu we cunnion, <br>
 hu us mid fraceðum      fynd bysmriað. <br>
 Gehweorf us, mægena god,      and us mildne æteow <br>
 </dd>
 <dt>20</dt>
 <dd>
 þinne andwlitan;      ealle we beoð hale. <br>
 þu of ægyptum      ut alæddest <br>
 wræstne wingeard,      wurpe þeode <br>
 and þone ylcan ðær      eft asettest. <br>
 þu him weg beforan      worhtest rihtne, <br>
 </dd>
 <dt>25</dt>
 <dd>
 and his wyrtruman      wræstne settest, <br>
 þanon eorðe wearð      eall gefylled. <br>
 His se brada scua      beorgas þeahte, <br>
 and his tanas astigun      godes cedderbeam. <br>
 Ealle þa telgan      ðe him of hlidað, <br>
 </dd>
 <dt>30</dt>
 <dd>
 þu æt sæstreamas      sealte gebræddest, <br>
 and hi <strong>to</strong> flodas      forð aweaxað. <br>
 Forhwan þu towurpe      weallfæsten his? <br>
 Wealdeð his winbyrig      eall þæt on wege færð. <br>
 Hine utan of wuda      eoferas wrotað, <br>
 </dd>
 <dt>35</dt>
 <dd>
 and wilde deor      westað and frettað. <br>
 Gehweorf nu, mægena god,      milde and spedig <br>
 þine ansyne      ufan of heofenum; <br>
 gewite and beseoh      wingeard þisne, <br>
 þæt he mid rihte      ræde gange, <br>
 </dd>
 <dt>40</dt>
 <dd>
 þæne ðin seo swiðre      sette æt frymðe, <br>
 and ofer mannes sunu,      þe þu his mihte ær <br>
 under ðe getrymedest,      tires wealdend. <br>
 Fyr onbærneð,      folm þurhdelfeð; <br>
 fram ansyne      egsan ðines <br>
 </dd>
 <dt>45</dt>
 <dd>
 ealle þa on ealdre      yfele forweorðað. <br>
 Si þin seo swiðre hand      ofer soðne wer <br>
 and ofer mannes sunu;      þu his mihta ðe <br>
 geagnadest,      ealle getrymedest, <br>
 weoruda drihten;      ne gewitað we fram ðe. <br>
 </dd>
 <dt>50</dt>
 <dd>
 Ac þu us wel cwica,      wealdend mihtig; <br>
 we naman þinne      neode cigeað. <br>
 Gehweorf us, mægena      <br>
 </dd>
 </dl>
 </body>