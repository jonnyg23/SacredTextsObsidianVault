<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a03_2216.htm">Previous</a> 
 <a href="a03_2218.htm">Next</a> 
 </center>
 <hr>
 <h1>Riddle 17</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Ic eom mundbora      minre heorde, <br>
 eodorwirum fæst,      innan gefylled <br>
 dryhtgestreona.      Dægtidum oft <br>
 spæte sperebrogan;      sped biþ þy mare <br>
 </dd>
 <dt>5</dt>
 <dd>
 fylle minre.      <strong>Frea</strong> þæt bihealdeð, <br>
 hu me of hrife fleogað      hyldepilas. <br>
 Hwilum ic sweartum      swelgan onginne <br>
 brunum beadowæpnum,      bitrum ordum, <br>
 eglum attorsperum.      Is min innað til, <br>
 </dd>
 <dt>10</dt>
 <dd>
 wombhord wlitig,      wloncum deore; <br>
 men gemunan      þæt me þurh muþ fareð. <br>
 </dd>
 </dl>
 </body>