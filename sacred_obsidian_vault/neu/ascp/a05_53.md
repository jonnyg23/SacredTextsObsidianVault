<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a05_52.htm">Previous</a> 
 <a href="a05_54.htm">Next</a> 
 </center>
 <hr>
 <h1>The Paris Psalter: Psalm 53</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 On þinum þam haligan naman,      gedo me halne, god; <br>
 alys me fram laðum      þurh þin leofe mægen. <br>
 God, min gebed      gearuwe gehyre, <br>
 and earum onfoh      min agen word. <br>
 </dd>
 <dt>5</dt>
 <dd>
 Forþam me fremde oft      facne gestodon, <br>
 sohtan mine sawle      swiðe strange, <br>
 and na heom god setton      gleawne on gesyhðe. <br>
 Efne me þonne god      gleawe fultumeð, <br>
 is andfengea      ece drihten <br>
 </dd>
 <dt>10</dt>
 <dd>
 sawle minre;      he me swican ne wile. <br>
 Afyr me fæcne yfel      feonda minra, <br>
 and hi soðfæst toweorp      syððan wide. <br>
 Ic ðe lustum      lace cweme, <br>
 and naman þinne      <strong>niode</strong> swylce <br>
 </dd>
 <dt>15</dt>
 <dd>
 geara andette,      forðon ic hine goodne wat. <br>
 Forþon þu me alysdest,      lifes ealdor, <br>
 of earfoðum      eallum symble, <br>
 ealle mine fynd      eagum ofersawe. <br>
 </dd>
 </dl>
 </body>