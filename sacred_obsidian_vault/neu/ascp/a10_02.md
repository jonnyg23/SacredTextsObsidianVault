<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a10_01.htm">Previous</a> 
 <a href="a10_03.htm">Next</a> 
 </center>
 <hr>
 <h1>The Capture of the Five Boroughs</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Her Eadmund cyning,      Engla þeoden, <br>
 <strong>mæcgea</strong> mundbora,      Myrce geeode, <br>
 dyre dædfruma,      swa Dor scadeþ, <br>
 Hwitanwyllesgeat      and Humbra ea, <br>
 </dd>
 <dt>5</dt>
 <dd>
 brada brimstream.      Burga fife, <br>
 Ligoraceaster      and Lincylene <br>
 and Snotingaham,      swylce Stanford eac <br>
 <strong>and</strong> Deoraby.      Dæne wæran <strong>æror</strong> <br>
 under Norðmannum      nyde gebegde <br>
 </dd>
 <dt>10</dt>
 <dd>
 on hæþenra      hæfteclommum <br>
 lange <strong>þrage,</strong>      oþ hie alysde eft <br>
 for his weorþscipe      wiggendra hleo, <br>
 afera Eadweardes,      Eadmund cyning. <br>
 </dd>
 </dl>
 </body>