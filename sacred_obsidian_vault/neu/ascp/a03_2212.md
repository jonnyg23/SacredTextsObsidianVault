<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a03_2211.htm">Previous</a> 
 <a href="a03_2213.htm">Next</a> 
 </center>
 <hr>
 <h1>Riddle 12</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Fotum ic fere,      foldan slite, <br>
 grene wongas,      þenden ic gæst bere. <br>
 Gif me feorh losað,      fæste binde <br>
 swearte Wealas,      hwilum sellan men. <br>
 </dd>
 <dt>5</dt>
 <dd>
 Hwilum ic deorum      drincan selle <br>
 <strong>beorne</strong> of bosme,      hwilum mec bryd triedeð <br>
 felawlonc fotum,      hwilum feorran broht <br>
 wonfeax Wale      wegeð ond þyð, <br>
 dol druncmennen      deorcum nihtum, <br>
 </dd>
 <dt>10</dt>
 <dd>
 wæteð in wætre,      wyrmeð hwilum <br>
 fægre to fyre;      me on fæðme sticaþ <br>
 hygegalan hond,      hwyrfeð geneahhe, <br>
 swifeð me geond sweartne.      Saga hwæt ic hatte, <br>
 þe ic lifgende      lond reafige <br>
 </dd>
 <dt>15</dt>
 <dd>
 ond æfter deaþe      dryhtum þeowige. <br>
 </dd>
 </dl>
 </body>