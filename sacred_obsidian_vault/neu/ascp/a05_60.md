<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a05_59.htm">Previous</a> 
 <a href="a05_61.htm">Next</a> 
 </center>
 <hr>
 <h1>The Paris Psalter: Psalm 60</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Gehyr, halig god,      hraþe mine bene, <br>
 beheald mine gebed      holde mode. <br>
 Nu ic of eorðan      utgemærum <br>
 cleopige to þe,      nu me caru beateð <br>
 </dd>
 <dt>5</dt>
 <dd>
 heard æt heortan,      help min nu þa; <br>
 ahefe me holdlice      on halne stan. <br>
 þu me gelæddest      mid lufan hyhte, <br>
 wære me se stranga tor      stið wið feondum. <br>
 Ic eardige      awa to feore <br>
 </dd>
 <dt>10</dt>
 <dd>
 on ðinum selegesceote;      þær me softe byð, <br>
 þær ic beo fægere beþeaht      fiðerum ðinum. <br>
 Forðon ðu gehyrdest,      halig drihten, <br>
 hu min gebed to ðe      beorhte eode; <br>
 yrfe þu sealdest      anra gehwylcum, <br>
 </dd>
 <dt>15</dt>
 <dd>
 se þe naman ðinne      þurh neod forhtað. <br>
 Dæg byð ofer dæge,      þær byð gedefe cynincg; <br>
 beoð his winter eac      wynnum iced, <br>
 oð þone dæg þe <strong>he</strong>      on drihtnes sceal <br>
 on ansyne      andweard gangan, <br>
 </dd>
 <dt>20</dt>
 <dd>
 and þær to worlde      wunian ece. <br>
 Hwylc seceð þæt      þe soðfæst byð? <br>
 Swa ic naman ðinum      neode singe, <br>
 þæt ic min gehat      her agylde <br>
 of dæge on dæg,      swa hit gedefe wese. <br>
 </dd>
 </dl>
 </body>