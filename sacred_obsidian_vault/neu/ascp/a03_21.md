<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a03_20.htm">Previous</a> 
 <a href="a03_2201.htm">Next</a> 
 </center>
 <hr>
 <h1>Wulf and Eadwacer</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Leodum is minum      swylce him mon lac gife; <br>
 willað hy hine aþecgan,      gif he on þreat cymeð. <br>
 Ungelic is us.      <br>
 Wulf is on iege,      ic on oþerre. <br>
 </dd>
 <dt>5</dt>
 <dd>
 Fæst is þæt eglond,      fenne biworpen. <br>
 Sindon wælreowe      weras þær on ige; <br>
 willað hy hine aþecgan,      gif he on þreat cymeð. <br>
 Ungelice is us.      <br>
 Wulfes ic mines widlastum      wenum dogode; <br>
 </dd>
 <dt>10</dt>
 <dd>
 þonne hit wæs renig weder      ond ic reotugu sæt, <br>
 þonne mec se beaducafa      bogum bilegde, <br>
 wæs me wyn to þon,      wæs me hwæþre eac lað. <br>
 Wulf, min Wulf,      wena me þine <br>
 seoce gedydon,      þine seldcymas, <br>
 </dd>
 <dt>15</dt>
 <dd>
 murnende mod,      nales meteliste. <br>
 Gehyrest þu, Eadwacer?      Uncerne earne hwelp <br>
 bireð wulf to wuda.      <br>
 þæt mon eaþe tosliteð      þætte næfre gesomnad wæs, <br>
 uncer giedd geador.      <br>
 </dd>
 </dl>
 </body>