<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a08_01.htm">Previous</a> 
 <a href="a09.htm">Next</a> 
 </center>
 <hr>
 <h1>Waldere B</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
      "...ce bæteran <br>
 buton ðam anum      ðe ic eac hafa <br>
 on stanfate      stille gehided. <br>
 Ic wat þæt <strong>hit</strong> ðohte      ðeodric Widian <br>
 </dd>
 <dt>5</dt>
 <dd>
 selfum onsendon,      and eac sinc micel <br>
 maðma mid ði mece,      monig oðres mid him <br>
 golde gegirwan      (iulean genam), <br>
 þæs ðe hine of nearwum      Niðhades mæg, <br>
 Welandes bearn,      Widia ut forlet; <br>
 </dd>
 <dt>10</dt>
 <dd>
 ðurh fifela gewe... ...ld      forð onette." <br>
 Waldere mað... ...lode,      wiga ellenrof, <br>
 hæfde him on handa      <strong>hildefrofre,</strong> <br>
 guðbilla gripe,      gyddode wordum: <br>
 "Hwæt! ðu huru wendest,      wine Burgenda, <br>
 </dd>
 <dt>15</dt>
 <dd>
 þæt me Hagenan hand      hilde gefremede <br>
 and getwæmde ...ðewigges.      Feta, gyf ðu dyrre, <br>
 æt ðus heaðuwerigan      hare byrnan. <br>
 <strong>Standeð</strong> me her on eaxelum      ælfheres laf, <br>
 god and geapneb,      golde geweorðod, <br>
 </dd>
 <dt>20</dt>
 <dd>
 ealles unscende      æðelinges reaf <br>
 to habbanne,      þonne <strong>hand</strong> wereð <br>
 feorhhord feondum.      <strong>Ne</strong> bið fah wið me, <br>
 þonne ...... unmægas      eft ongynnað, <br>
 mecum gemetað,      swa ge me dydon. <br>
 </dd>
 <dt>25</dt>
 <dd>
 ðeah mæg sige syllan      se ðe symle byð <br>
 recon and rædfest      ryh... ...a gehwilces. <br>
 Se ðe him to ðam halgan      helpe gelifeð, <br>
 to gode gioce,      he þær gearo findeð <br>
 gif ða earnunga      ær geðenceð. <br>
 </dd>
 <dt>30</dt>
 <dd>
 þonne <strong>moten</strong> wlance      welan britnian, <br>
 æhtum wealdan,      þæt is" <br>
 </dd>
 </dl>
 </body>