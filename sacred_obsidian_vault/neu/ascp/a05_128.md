<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a05_127.htm">Previous</a> 
 <a href="a05_129.htm">Next</a> 
 </center>
 <hr>
 <h1>The Paris Psalter: Psalm 128</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Oft me fuhtan to      fynd on geoguðe, <br>
 cweðan Israhelas nu      eac þæt sylfe; <br>
 oft me fuhtan to      fynd on geoguþe, <br>
 ne mihton hi awiht æt me      æfre gewyrcean. <br>
 </dd>
 <dt>5</dt>
 <dd>
 Ofer minum bæce      bitere ongunnon <br>
 þa firenfullan      facen timbrian, <br>
 and heora unriht      eft gelengdon. <br>
 Drihten is soðfæst,      and gedeð sniome, <br>
 þæt he firenfullra      fæcne geðancas <br>
 </dd>
 <dt>10</dt>
 <dd>
 wis toweorpeð;      weorðað gescende <br>
 and hiora scamiað      swiþust ealles, <br>
 þa to Sione hete      swiðost hæfdon. <br>
 Wesen hi hige      her gelicast <br>
 þam þe on huses þæce      heah aweaxeð, <br>
 </dd>
 <dt>15</dt>
 <dd>
 þæt bið forwisnad      wraðe sona, <br>
 ær hit afohten      foldan losige. <br>
 Of þam he ne gefylleð      folme æfre, <br>
 þeah þe he hit mawe      micle elne; <br>
 ne mid his sceafe ne mæg      sceat afyllan, <br>
 </dd>
 <dt>20</dt>
 <dd>
 þeah þe he samnige      swiðe georne. <br>
 And þæt ne cweðan,      þa his cwide weoldan <br>
 on ofergeate      æghwær hæbben: <br>
 "Us gebletsige      bealde drihten <br>
 and ofer eow wese      eac his bletsung; <br>
 </dd>
 <dt>25</dt>
 <dd>
 we eow neodlice      on naman drihtnes <br>
 swylce bletsiað      bliðe mode." <br>
 </dd>
 </dl>
 </body>