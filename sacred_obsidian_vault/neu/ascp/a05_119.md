<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a05_118.htm">Previous</a> 
 <a href="a05_120.htm">Next</a> 
 </center>
 <hr>
 <h1>The Paris Psalter: Psalm 119</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Ic me to drihtne      deorum cleopode, <br>
 þonne me costunga      cnysdon geneahhe, <br>
 and he me gehyrde      holde mode. <br>
 Alys mine sawle,      lifes drihten, <br>
 </dd>
 <dt>5</dt>
 <dd>
 of þam welerum      þe wom cweðen, <br>
 and from þære tungan      þe teosu wylle. <br>
 Hwæt bið þe ealles seald      oþþe eced swa <br>
 from þære inwitfullan      yflan tungan? <br>
 Strele beoð scearpe,      strange and mihtige, <br>
 </dd>
 <dt>10</dt>
 <dd>
 syððan of gledon wesað      gearwe ahyrde. <br>
 Wa me þære wyrde,      þæt min wynn alæg <br>
 and min bigengea gewat      bryce on feorweg; <br>
 sceal ic eard niman,      swa me eðe nis, <br>
 mid Cedaringum;      nis min cyð þær, <br>
 </dd>
 <dt>15</dt>
 <dd>
 <strong>þe</strong> mine sawle      swiðe beeode. <br>
 Mid þam þe hi sibbe      swyþost feodan, <br>
 ic sibbe mid him      soðe hæfde; <br>
 þonne ic him spedlice to      spræce and hi lærde, <br>
 ðonne me earwunga      ealle onfuhtan. <br>
 </dd>
 </dl>
 </body>