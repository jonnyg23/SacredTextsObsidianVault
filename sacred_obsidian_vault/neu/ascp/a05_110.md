<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a05_109.htm">Previous</a> 
 <a href="a05_111.htm">Next</a> 
 </center>
 <hr>
 <h1>The Paris Psalter: Psalm 110</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Ic andytte þe,      ece drihten, <br>
 mid hyge ealle      heortan minre <br>
 for gesamnuncge      þæra soðfæstra <br>
 and on gemetingum      mycel drihtnes weorc. <br>
 </dd>
 <dt>5</dt>
 <dd>
 Swylce ic his willan      wylle georne <br>
 swyþe secean,      samed andettan, <br>
 hu his <strong>mægenþrymnes</strong>      mycellic standeð <br>
 and his soðfæstnyss wunað      symble ece. <br>
 He gemynd dyde      mærra wundra; <br>
 </dd>
 <dt>10</dt>
 <dd>
 mildheort he is and modig;      mihtig drihten <br>
 syleð eallum mete      þam þe his ege habbað. <br>
 And he on worulde      wearð gemyndig <br>
 his gewitnesse,      þe he wel swylce <br>
 myhtum <strong>miclum</strong>      and mærweorcum <br>
 </dd>
 <dt>15</dt>
 <dd>
 fægrum gefylde      and to his folce cwæð, <br>
 þæt he him wolde yrfe      ellþeodigra <br>
 on agene æht      eall gesyllan. <br>
 Ys his handgeweorc      hyge soðfæstra, <br>
 ryhte domas,      þa he ræran wyle; <br>
 </dd>
 <dt>20</dt>
 <dd>
 wærun his bebodu      ealle treowfæste, <br>
 on ealra weorulda weoruld      wurdan soðfæste <br>
 and on rihtnysse      ræda getrymede. <br>
 He alysinge      leofum folce <br>
 soðe onsende      and him swylce bebead, <br>
 </dd>
 <dt>25</dt>
 <dd>
 þæt hi on ecnysse      a syððan <br>
 his gewitnesse      well geheoldan <br>
 and his þone halgan naman      hæfdan mid egsan. <br>
 þæt byð secga gehwam      snytru on frymðe, <br>
 þæt he godes egesan      gleawe healde, <br>
 </dd>
 <dt>30</dt>
 <dd>
 and þæt byð andgit good      eallum swylce <br>
 þe hine wyllað well      wyrcean and healdan. <br>
 Herenes drihtnes      her sceal wunian, <br>
 on worulda woruld      wynnum standan. <br>
 </dd>
 </dl>
 </body>