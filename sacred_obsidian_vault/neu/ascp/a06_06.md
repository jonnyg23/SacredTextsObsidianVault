<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a06_05.htm">Previous</a> 
 <a href="a06_07.htm">Next</a> 
 </center>
 <hr>
 <h1>The Meters of Boethius: Meter 6</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 ða se wisdom eft      wordhord onleac, <br>
 sang soðcwidas,      and þus selfa cwæð: <br>
 ðonne sio sunne      sweotolost scineð, <br>
 hadrost of hefone,      hræðe bioð aðistrod <br>
 </dd>
 <dt>5</dt>
 <dd>
 ealle ofir eorðan      oðre steorran, <br>
 forðæm hiora birhtu      ne bið auht <br>
 to gesettane      wið þære sunnan leoht. <br>
 ðonne smolte blæwð      suðan and westan <br>
 wind under wolcnum.      þonne weaxeð hraðe <br>
 </dd>
 <dt>10</dt>
 <dd>
 feldes blostman,      fægen þæt hi moton. <br>
 Ac se stearca storm,      þonne he strong cymð <br>
 norðan and eastan,      he genimeð hraðe <br>
 þære rosan wlite,      and eac þa ruman sæ <br>
 norðerne yst      nede <strong>gebædeð,</strong> <br>
 </dd>
 <dt>15</dt>
 <dd>
 þæt hio strange geondstyred      on staðu beateð. <br>
 Eala, þæt on eorðan      auht fæstlices <br>
 weorces on worulde      ne wunað æfre! <br>
 </dd>
 </dl>
 </body>