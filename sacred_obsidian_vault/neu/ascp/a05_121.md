<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a05_120.htm">Previous</a> 
 <a href="a05_122.htm">Next</a> 
 </center>
 <hr>
 <h1>The Paris Psalter: Psalm 121</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Ic on ðyssum eom      eallum bliðe, <br>
 þæt me cuðlice to      acweden syndon, <br>
 and on godes hus      gange syððan. <br>
 Wæron fæststealle      fotas mine <br>
 </dd>
 <dt>5</dt>
 <dd>
 on þinum cafertunum,      þær ure cyðð wæs, <br>
 on Hierusalem      geara ærest. <br>
 Hierusalem,      geara ðu wære <br>
 swa swa cymlic      ceaster getimbred, <br>
 þær syndon dælas      on sylfre hire. <br>
 </dd>
 <dt>10</dt>
 <dd>
 þær cneorisse      cende wæron <br>
 cynn æfter cynne;      cuðan þa drihten <br>
 and on þære gewitnesse      wæran Israelas, <br>
 þe his naman      neode <strong>sceoldon</strong> <br>
 him andetnes      æghwær habban. <br>
 </dd>
 <dt>15</dt>
 <dd>
 Oft hi þær on seldon      sæton æt domum; <br>
 þu eart ðonne dema,      Dauides hus, <br>
 þæt on heofenum siteþ      heah gestaðelod. <br>
 Biddað eow bealde      beorhtere sibbe, <br>
 ða ðe on Hierusalem      gode syndan; <br>
 </dd>
 <dt>20</dt>
 <dd>
 and <strong>geniht</strong> agun,      þa þe neode þe <br>
 on heora lufun      lustum healdað. <br>
 Si þe on þinum mægene sib      mæst and fyrmest, <br>
 and on þinum torrum wese      tidum genihtsum. <br>
 For mine broðru      ic bidde nu, <br>
 </dd>
 <dt>25</dt>
 <dd>
 and mine þa neahstan      nemne swylce, <br>
 þæt we sibbe on ðe      symble habbon. <br>
 And ic for mines godes huse      georne þingie, <br>
 and to minum drihtne      deorum sece, <br>
 þæt ic god æt him      begitan mote. <br>
 </dd>
 </dl>
 </body>