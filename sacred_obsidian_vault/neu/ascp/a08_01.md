<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a07.htm">Previous</a> 
 <a href="a08_02.htm">Next</a> 
 </center>
 <hr>
 <h1>Waldere A</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
           hyrde hyne georne:  <br>
 "Huru Welande...           worc ne geswiceð  <br>
 monna ænigum           ðara ðe Mimming can  <br>
 heardne gehealdan.           Oft æt hilde gedreas  <br>
 </dd>
 <dt>5</dt>
 <dd>
 swatfag and sweordwund           <b>secg</b> æfter oðrum.  <br>
 ætlan ordwyga,           ne læt ðin ellen nu gy...  <br>
 gedreosan to dæge,           dryhtscipe  <br>
           is se dæg cumen  <br>
 þæt ðu scealt aninga           oðer twega,  <br>
 </dd>
 <dt>10</dt>
 <dd>
 lif forleosan           oððe l... ...gne dom  <br>
 agan mid eldum,           ælfheres sunu.  <br>
 Nalles ic ðe, wine min,           wordum cide,  <br>
 ðy ic ðe gesawe           æt ðam <b>sweordplegan</b>  <br>
 ðurh edwitscype           æniges monnes  <br>
 </dd>
 <dt>15</dt>
 <dd>
 wig forbugan           oððe on weal fleon,  <br>
 lice beorgan,           ðeah þe laðra fela  <br>
 ðinne byrnhomon           billum heowun,  <br>
 ac ðu symle furðor           feohtan sohtest,  <br>
 mæl ofer mearce;           ðy ic ðe metod ondred,  <br>
 </dd>
 <dt>20</dt>
 <dd>
 þæt ðu to fyrenlice           feohtan sohtest  <br>
 æt ðam ætstealle           oðres monnes,  <br>
 wigrædenne.           Weorða ðe selfne  <br>
 godum dædum,           ðenden ðin god recce.  <br>
 Ne murn ðu for ði mece;           ðe wearð maðma cyst  <br>
 </dd>
 <dt>25</dt>
 <dd>
 <b>gifeðe</b> to <b>geoce,</b>           mid ðy ðu Guðhere scealt  <br>
 beot forbigan,           ðæs ðe he ðas beaduwe ongan  <br>
 ...d unryhte           ærest secan.  <br>
 Forsoc he ðam swurde           and ðam syncfatum,  <br>
 <b>beaga</b> mænigo,           nu sceal bega leas  <br>
 </dd>
 <dt>30</dt>
 <dd>
 hworfan <b>from</b> ðisse hilde,           hlafurd secan  <br>
 ealdne ᛟ           oððe her ær swefan,  <br>
 gif he ða"  <br>
 </dd>
 </dl>
 </body>