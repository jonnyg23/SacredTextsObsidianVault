<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a05_128.htm">Previous</a> 
 <a href="a05_130.htm">Next</a> 
 </center>
 <hr>
 <h1>The Paris Psalter: Psalm 129</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Ic of grundum to þe      geomur cleopode; <br>
 drihten, drihten,      do þu nu ða, <br>
 þæt þu mines gebedes      bene gehyre. <br>
 Wesan þine earan      eac gehyrende <br>
 </dd>
 <dt>5</dt>
 <dd>
 and beheldende      mid hige swylce <br>
 on eall gebedd      esnes þines. <br>
 Gif þu ure unriht wilt      eall behealdan, <br>
 drihten, drihten,      hwa gedeð æfre, <br>
 þæt he þæt geefne      eall mid rihte? <br>
 </dd>
 <dt>10</dt>
 <dd>
 Ys seo mildheortnes mid þe,      mihta wealdend, <br>
 and ic for ðinre æ,      ece drihten, <br>
 þas oþer eall      eaðe aræfnige. <br>
 Hwæt, þæt sawl min      symble aræfnede, <br>
 þæt ic on þinum wordum      me wel getreowde; <br>
 </dd>
 <dt>15</dt>
 <dd>
 forðon min sawl on þe      symble getreoweð. <br>
 Fram þære mæran      mergentide <br>
 oðþæt æfen cume      ylda bearnum, <br>
 Israhelas on drihten      a getreowen. <br>
 Forðon <strong>is</strong> mildheortnesse      miht on drihtne <br>
 </dd>
 <dt>20</dt>
 <dd>
 and he alyseð      lustum ealle, <br>
 þa ðe hiht on hine      habbað fæste. <br>
 He Israhelas      ealle alyseð <br>
 of unrihte      <strong>æghwær</strong> symble. <br>
 </dd>
 </dl>
 </body>