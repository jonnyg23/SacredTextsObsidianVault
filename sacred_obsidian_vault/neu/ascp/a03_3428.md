<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a03_3427.htm">Previous</a> 
 <a href="a03_3429.htm">Next</a> 
 </center>
 <hr>
 <h1>Riddle 88</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Ic weox þær ic s...      <br>
 ond sumor      mi... <br>
 ...me      wæs min ti... <br>
 ......
 </dd>
 <dt>5</dt>
 <dd>
 ...d ic on staðol...      <br>
 ...um geong,      swa <br>
      seþeana <br>
 oft geond      ...fgeaf, <br>
 ac ic uplong stod,      þær ic ...... <br>
 </dd>
 <dt>10</dt>
 <dd>
 ond <strong>min</strong> broþor;      begen wæron hearde. <br>
 Eard wæs þy weorðra      þe wit on stodan, <br>
 hyrstum þy hyrra.      Ful oft unc holt wrugon, <br>
 wudubeama helm      wonnum nihtum, <br>
 scildon wið scurum;      unc gescop meotud. <br>
 </dd>
 <dt>15</dt>
 <dd>
 Nu unc mæran twam      magas uncre <br>
 sculon æfter cuman,      eard oðþringan <br>
 gingran broþor.      Eom ic gumcynnes <br>
 anga ofer eorþan;      is min <strong>agen</strong> bæc <br>
 wonn ond wundorlic.      Ic on wuda stonde <br>
 </dd>
 <dt>20</dt>
 <dd>
 bordes on ende.      Nis min broþor her, <br>
 ac ic sceal broþorleas      bordes on ende <br>
 staþol weardian,      <strong>stondan</strong> fæste; <br>
 ne wat hwær min broþor      on wera æhtum <br>
 eorþan sceata      eardian sceal, <br>
 </dd>
 <dt>25</dt>
 <dd>
 se me ær be healfe      heah eardade. <br>
 Wit wæron gesome      sæcce to fremmanne; <br>
 næfre uncer awþer      his ellen cyðde, <br>
 swa wit þære beadwe      begen ne onþungan. <br>
 <strong>Nu</strong> mec unsceafta      innan slitað, <br>
 </dd>
 <dt>30</dt>
 <dd>
 wyrdaþ mec be wombe;      ic gewendan ne mæg. <br>
 æt þam spore findeð      sped se þe se... <br>
      sawle rædes. <br>
 </dd>
 </dl>
 </body>