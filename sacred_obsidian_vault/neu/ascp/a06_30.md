<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a06_29.htm">Previous</a> 
 <a href="a06_31.htm">Next</a> 
 </center>
 <hr>
 <h1>The Meters of Boethius: Meter 30</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Omerus wæs      east mid Crecum <br>
 on ðæm leodscipe      leoða cræftgast, <br>
 Firgilies      freond and lareow, <br>
 þæm mæran sceope      magistra betst. <br>
 </dd>
 <dt>5</dt>
 <dd>
 Hwæt, se Omerus      oft and gelome <br>
 þære sunnan wlite      swiðe herede, <br>
 æðelo cræftas      oft and gelome <br>
 leoðum and spellum      leodum reahte. <br>
 Ne mæg hio þeah gescinan,      þeah hio sie scir and beorht, <br>
 </dd>
 <dt>10</dt>
 <dd>
 ahwærgen neah      ealla gesceafta; <br>
 ne furðum þa gesceafta      ðe hio gescinan mæg <br>
 endemes ne mæg      ealla geondlihtan <br>
 innan and utan.      Ac se ælmihtega <br>
 waldend and wyrhta      weorulde gesceafta <br>
 </dd>
 <dt>15</dt>
 <dd>
 his agen weorc      eall geondwliteð, <br>
 endemes þurhsyhð      ealla gesceafta. <br>
 ðæt is sio soðe      sunne mid rihte, <br>
 be ðæm we magon singan      swylc butan lease. <br>
 </dd>
 </dl>
 </body>