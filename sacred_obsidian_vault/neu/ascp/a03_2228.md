<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a03_2227.htm">Previous</a> 
 <a href="a03_2229.htm">Next</a> 
 </center>
 <hr>
 <h1>Riddle 28</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Biþ foldan dæl      fægre gegierwed <br>
 mid þy heardestan      ond mid þy scearpestan <br>
 ond mid þy grymmestan      gumena gestreona, <br>
 corfen, sworfen,      cyrred, þyrred, <br>
 </dd>
 <dt>5</dt>
 <dd>
 bunden, wunden,      blæced, wæced, <br>
 frætwed, geatwed,      feorran læded <br>
 to durum dryhta.      Dream bið in innan <br>
 cwicra wihta,      clengeð, lengeð, <br>
 þara þe ær lifgende      longe hwile <br>
 </dd>
 <dt>10</dt>
 <dd>
 wilna bruceð      ond no wið spriceð, <br>
 ond þonne æfter deaþe      deman onginneð, <br>
 meldan mislice.      Micel is to hycganne <br>
 wisfæstum menn,      hwæt seo wiht sy. <br>
 </dd>
 </dl>
 </body>