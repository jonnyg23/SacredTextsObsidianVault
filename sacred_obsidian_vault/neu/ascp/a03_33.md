<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a03_32.htm">Previous</a> 
 <a href="a03_3401.htm">Next</a> 
 </center>
 <hr>
 <h1>The Ruin</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Wrætlic is þes wealstan,      wyrde gebræcon; <br>
 burgstede burston,      brosnað enta geweorc. <br>
 Hrofas sind gehrorene,      hreorge torras, <br>
 <strong>hrungeat</strong> berofen,      hrim on lime, <br>
 </dd>
 <dt>5</dt>
 <dd>
 scearde scurbeorge      scorene, gedrorene, <br>
 ældo undereotone.      Eorðgrap hafað <br>
 waldend wyrhtan      forweorone, geleorene, <br>
 heardgripe hrusan,      oþ hund cnea <br>
 werþeoda gewitan.      Oft þæs wag gebad <br>
 </dd>
 <dt>10</dt>
 <dd>
 ræghar ond readfah      rice æfter oþrum, <br>
 ofstonden under stormum;      steap geap gedreas. <br>
 Wonað giet se      ...num geheapen, <br>
 fel on      <br>
 grimme gegrunden      <br>
 </dd>
 <dt>15</dt>
 <dd>
 scan      heo... <br>
 ...g orþonc      ærsceaft <br>
 ...g      lamrindum beag <br>
 mod mo...      ...yne swiftne gebrægd <br>
 hwætred in hringas,      hygerof gebond <br>
 </dd>
 <dt>20</dt>
 <dd>
 weallwalan wirum      wundrum togædre. <br>
 Beorht wæron burgræced,      burnsele monige, <br>
 heah horngestreon,      heresweg micel, <br>
 meodoheall monig      ᛗ dreama full, <br>
 oþþæt þæt onwende      wyrd seo swiþe. <br>
 </dd>
 <dt>25</dt>
 <dd>
 Crungon walo wide,      cwoman woldagas, <br>
 swylt eall fornom      <strong>secgrofra</strong> wera; <br>
 wurdon hyra wigsteal      westen staþolas, <br>
 brosnade burgsteall.      Betend crungon <br>
 hergas to hrusan.      Forþon þas hofu dreorgiað, <br>
 </dd>
 <dt>30</dt>
 <dd>
 ond þæs teaforgeapa      tigelum sceadeð <br>
 hrostbeages <strong>hrof.</strong>      Hryre wong gecrong <br>
 gebrocen to beorgum,      þær iu beorn monig <br>
 glædmod ond goldbeorht      gleoma <strong>gefrætwed,</strong> <br>
 wlonc ond wingal      wighyrstum scan; <br>
 </dd>
 <dt>35</dt>
 <dd>
 seah on sinc, on sylfor,      on searogimmas, <br>
 on ead, on æht,      on eorcanstan, <br>
 on þas beorhtan burg      bradan rices. <br>
 Stanhofu stodan,      stream hate wearp <br>
 widan wylme;      weal eall befeng <br>
 </dd>
 <dt>40</dt>
 <dd>
 beorhtan bosme,      þær þa baþu wæron, <br>
 hat on hreþre.      þæt wæs hyðelic. <br>
 Leton þonne geotan      <br>
 ofer harne stan      hate streamas <br>
 un...      <br>
 </dd>
 <dt>45</dt>
 <dd>
 ...þþæt hringmere      hate <br>
      þær þa baþu wæron. <br>
 þonne is      <br>
 ...re;      þæt is cynelic þing, <br>
 huse ......      burg.... <br>
 </dd>
 </dl>
 </body>