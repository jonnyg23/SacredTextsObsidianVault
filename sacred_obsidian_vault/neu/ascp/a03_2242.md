<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a03_2241.htm">Previous</a> 
 <a href="a03_2243.htm">Next</a> 
 </center>
 <hr>
 <h1>Riddle 42</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Ic seah wyhte      wrætlice twa <br>
 undearnunga      ute plegan <br>
 hæmedlaces;      hwitloc anfeng <br>
 wlanc under wædum,      gif þæs weorces <strong>speow,</strong> <br>
 </dd>
 <dt>5</dt>
 <dd>
 fæmne fyllo.      Ic on flette mæg <br>
 þurh runstafas      rincum secgan, <br>
 þam þe bec witan,      bega ætsomne <br>
 naman þara wihta.      þær sceal Nyd wesan <br>
 twega oþer      ond se torhta æsc <br>
 </dd>
 <dt>10</dt>
 <dd>
 an an linan,      Acas twegen, <br>
 Hægelas swa some.      Hwylc <strong>þæs</strong> hordgates <br>
 cægan cræfte      þa clamme onleac <br>
 þe þa rædellan      wið rynemenn <br>
 hygefæste heold      heortan bewrigene <br>
 </dd>
 <dt>15</dt>
 <dd>
 orþoncbendum?      Nu is undyrne <br>
 werum æt wine      hu þa wihte mid us, <br>
 heanmode twa,      hatne sindon. <br>
 </dd>
 </dl>
 </body>