<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a03_2214.htm">Previous</a> 
 <a href="a03_2216.htm">Next</a> 
 </center>
 <hr>
 <h1>Riddle 15</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Hals is min hwit      ond heafod fealo, <br>
 sidan swa some.      Swift ic eom on feþe, <br>
 beadowæpen bere.      Me on bæce standað <br>
 her swylce swe on <strong>hleorum.</strong>      Hlifiað tu <br>
 </dd>
 <dt>5</dt>
 <dd>
 earan ofer eagum.      Ordum ic steppe <br>
 in <strong>grene</strong> græs.      Me bið gyrn witod, <br>
 gif mec onhæle      an onfindeð <br>
 wælgrim wiga,      þær ic wic buge, <br>
 <strong>bold</strong> mid bearnum,      ond ic bide þær <br>
 </dd>
 <dt>10</dt>
 <dd>
 mid geoguðcnosle,      hwonne gæst cume <br>
 to durum minum,      him biþ deað witod. <br>
 Forþon ic sceal of eðle      eaforan mine <br>
 forhtmod fergan,      fleame nergan, <br>
 gif he me æfterweard      ealles weorþeð; <br>
 </dd>
 <dt>15</dt>
 <dd>
 hine berað breost.      Ic his <strong>bidan</strong> ne dear, <br>
 reþes on geruman,      (nele þæt ræd teale), <br>
 ac ic sceal fromlice      feþemundum <br>
 þurh steapne beorg      stræte wyrcan. <br>
 Eaþe ic mæg freora      feorh genergan, <br>
 </dd>
 <dt>20</dt>
 <dd>
 gif ic mægburge mot      mine gelædan <br>
 on degolne weg      þurh <strong>dune</strong> þyrel <br>
 swæse ond gesibbe;      ic me siþþan ne þearf <br>
 wælhwelpes wig      wiht onsittan. <br>
 Gif <strong>se</strong> niðsceaþa      nearwe stige <br>
 </dd>
 <dt>25</dt>
 <dd>
 me on swaþe seceþ,      ne tosæleþ him <br>
 on þam gegnpaþe      guþgemotes, <br>
 siþþan ic þurh hylles      hrof geræce, <br>
 ond þurh hest hrino      hildepilum <br>
 laðgewinnum,      þam þe ic longe fleah. <br>
 </dd>
 </dl>
 </body>