<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a03_21.htm">Previous</a> 
 <a href="a03_2202.htm">Next</a> 
 </center>
 <hr>
 <h1>Riddle 1</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Hwylc is hæleþa þæs horsc      ond þæs hygecræftig <br>
 þæt þæt mæge asecgan,      hwa mec on sið wræce, <br>
 þonne ic astige strong,      stundum reþe, <br>
 þrymful þunie,      þragum wræce <br>
 </dd>
 <dt>5</dt>
 <dd>
 fere geond foldan,      folcsalo bærne, <br>
 ræced reafige?      Recas stigað, <br>
 haswe ofer hrofum.      Hlin bið on eorþan, <br>
 wælcwealm wera,      þonne ic wudu hrere, <br>
 bearwas bledhwate,      beamas fylle, <br>
 </dd>
 <dt>10</dt>
 <dd>
 holme gehrefed,      <strong>heahum</strong> meahtum <br>
 <strong>wrecen</strong> on waþe,      wide sended; <br>
 hæbbe me on hrycge      þæt ær hadas wreah <br>
 foldbuendra,      flæsc ond gæstas, <br>
 somod on sunde.      Saga hwa mec þecce, <br>
 </dd>
 <dt>15</dt>
 <dd>
 oþþe hu ic hatte,      þe þa hlæst bere. <br>
 </dd>
 </dl>
 </body>