<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a05_106.htm">Previous</a> 
 <a href="a05_108.htm">Next</a> 
 </center>
 <hr>
 <h1>The Paris Psalter: Psalm 107</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Ys min heorte gearu,      halig drihten, <br>
 gearu is min heorte,      þæt ic gode cweme, <br>
 sealmas singe      soþum drihtne. <br>
 Aris nu, wuldur min,      þæt ic wynlice <br>
 </dd>
 <dt>5</dt>
 <dd>
 on psalterio      þe singan mote, <br>
 and ic ðe on hleoðre      hearpan swylce <br>
 on ærmergen      eac gecweme. <br>
 Ic þe andette,      ece drihten, <br>
 on folca gehwam      fægrum wordum, <br>
 </dd>
 <dt>10</dt>
 <dd>
 and ic þe on ðeodum      on þanc mote <br>
 sealmas singan      swyþe geneahhe. <br>
 Is þin mildheort mod      mycel oð heofenas <br>
 ahafen healice      ofer hæleða bearn; <br>
 ys þin soðfæstnes      seted oþ wolcen. <br>
 </dd>
 <dt>15</dt>
 <dd>
 Ahafen þu eart ofer heofenas,      halig drihten; <br>
 is wuldur ðin      wide swylce <br>
 ofer þas eorðan      ealle mære, <br>
 and þine þa gecorenan wesan      clæne and alysde. <br>
 Do me þin swyðre hand      swylce halne <br>
 </dd>
 <dt>20</dt>
 <dd>
 and me gehyre,      hælynd drihten, <br>
 þe on halgum spreceð      her on eorðan: <br>
 "And ic blissige,      bu gedæle, <br>
 þa selegesceotu,      þa on Sycimam nu <br>
 and on Metibor      mære <strong>standað.</strong> <br>
 </dd>
 <dt>25</dt>
 <dd>
 Min is Galaad,      gearwe Mannases, <br>
 is Effrem his      agen broður <br>
 efne heah strengðu      heafdes mines. <br>
 Ic me to cyninge      cenne Iudas, <br>
 syndan me Moabitingas      magas swylce; <br>
 </dd>
 <dt>30</dt>
 <dd>
 ic Idumea      ealle cenne <br>
 and min gescy þyder      sendan þence; <br>
 syndan me fremde cynn      fæste underþeoded." <br>
 Hwylc gelædeð me      on lifes byrig <br>
 fæste getrymede,      þæt ic forð þanon <br>
 </dd>
 <dt>35</dt>
 <dd>
 on Idumea wese      eft gelæded? <br>
 Hwæt, þu eart se sylfa god,      þe us synnige iu <br>
 adrife fram dome;      ne do þu æfre swa, <br>
 þæt þu of urum mægene      mod acyrre. <br>
 Syle us on earfoðum      æþelne fultum; <br>
 </dd>
 <dt>40</dt>
 <dd>
 forþon hælu byð      her on eorðan <br>
 manna gehwylces      mægene idel. <br>
 <strong>Us</strong> sceal mægenes gemet      mihtig drihten <br>
 soðfæst syllan,      and he sona mæg <br>
 ure feond gedon      fracuþe to nawihte. <br>
 </dd>
 </dl>
 </body>