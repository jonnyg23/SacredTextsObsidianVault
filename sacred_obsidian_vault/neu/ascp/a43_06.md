<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a43_05.htm">Previous</a> 
 <a href="a43_07.htm">Next</a> 
 </center>
 <hr>
 <h1>Metrical Charm 6: For Delayed Birth</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Se wifman, se hire cild afedan ne mæg, gange to gewitenes <br>
 mannes birgenne and stæppe þonne þriwa ofer þa byrgenne <br>
 and cweþe þonne þriwa þas word: <br>
 þis me to bote      þære laþan lætbyrde, <br>
 </dd>
 <dt>5</dt>
 <dd>
 þis me to bote      þære swæran <strong>swærbyrde,</strong> <br>
 þis me to bote      þære laðan lambyrde. <br>
 And þonne þæt wif seo mid bearne and heo to hyre hlaforde <br>
 on reste ga, þonne cweþe heo: <br>
 Up ic gonge,      ofer þe stæppe <br>
 </dd>
 <dt>10</dt>
 <dd>
 mid cwican cilde,      nalæs mid cwellendum, <br>
 mid fulborenum,      nalæs mid fægan. <br>
 And þonne seo modor gefele þæt þæt bearn si cwic, ga <br>
 þonne to cyrican, and þonne heo toforan þan weofode cume, <br>
 cweþe þonne: <br>
 </dd>
 <dt>15</dt>
 <dd>
 Criste, ic sæde,      þis gecyþed! <br>
 Se wifmon, se hyre bearn afedan ne mæge, genime heo <br>
 sylf hyre agenes cildes gebyrgenne dæl, <strong>wry</strong> æfter þonne on <br>
 blace wulle and bebicge to cepemannum and cweþe þonne: <br>
 Ic hit bebicge,      ge hit bebicgan, <br>
 </dd>
 <dt>20</dt>
 <dd>
 þas sweartan wulle      and þysse sorge corn. <br>
 Se <strong>wifman,</strong> se <strong>ne</strong> mæge bearn afedan, nime þonne anes <br>
 bleos cu meoluc on hyre handæ and gesupe þonne mid hyre <br>
 muþe and gange þonne to yrnendum wætere and spiwe þær <br>
 in þa meolc and hlade þonne mid þære ylcan hand þæs <br>
 </dd>
 <dt>25</dt>
 <dd>
 wæteres muð fulne and forswelge. Cweþe þonne þas word: <br>
 Gehwer ferde ic me þone mæran      maga þihtan, <br>
 mid þysse mæran      mete þihtan; <br>
 þonne ic me wille habban      and ham gan. <br>
 þonne heo to þan broce ga, þonne ne beseo heo, no ne eft <br>
 </dd>
 <dt>30</dt>
 <dd>
 þonne heo þanan ga, and þonne ga heo in oþer hus oþer heo <br>
 ut ofeode and þær gebyrge metes. <br>
 </dd>
 </dl>
 </body>