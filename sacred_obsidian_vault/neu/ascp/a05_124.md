<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a05_123.htm">Previous</a> 
 <a href="a05_125.htm">Next</a> 
 </center>
 <hr>
 <h1>The Paris Psalter: Psalm 124</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 þa þe on drihten heora      dædum getreowað, <br>
 hi beoð on Sionbeorge      swyþe gelice; <br>
 ne mæg hine on ealdre      ænig onhreran <br>
 þe eardfæst byð      on Hierusalem. <br>
 </dd>
 <dt>5</dt>
 <dd>
 Hi synd mundbeorgas      micle ymbutan; <br>
 haldeð heora ymbhwyrft      ece drihten <br>
 of ðisson nu      awa to worulde. <br>
 Næfre forlæteð      lifes drihten <br>
 firenfulra tan      furðor gangan, <br>
 </dd>
 <dt>10</dt>
 <dd>
 þonne he soðfæstra      settan wylle. <br>
 Ne he soðfæste      swylce læteð, <br>
 þæt hi to unrihte      ahwær willen <br>
 handum ræcean,      ac he him hraþe gyldeð; <br>
 do þu, drihten, wel      þam þe gedefe her <br>
 </dd>
 <dt>15</dt>
 <dd>
 hiora heortan riht      <strong>healdað</strong> mid gode. <br>
 þa ðe gearwe beoð      to gramum bendum, <br>
 eft hi gelædeð      ece drihten <br>
 mid þæm þe unriht      æghwær wyrceað; <br>
 sibb si Israhelum      symble ofer ealle. <br>
 </dd>
 </dl>
 </body>