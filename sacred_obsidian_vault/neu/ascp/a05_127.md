<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a05_126.htm">Previous</a> 
 <a href="a05_128.htm">Next</a> 
 </center>
 <hr>
 <h1>The Paris Psalter: Psalm 127</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Eadige <strong>syndon</strong> ealle      þe him ecne god <br>
 drihten ondrædað,      and his gedefne weg <br>
 on hyra lifes tid      lustum gangað. <br>
 þonne þu þines gewinnes      wæstme byrgest, <br>
 </dd>
 <dt>5</dt>
 <dd>
 etest oretes,      and þu eadig leofast, <br>
 and þe wel weorðeð      on wynburgum. <br>
 Beoð þines wifes      welan gelice, <br>
 swa on wingearde      weaxen berigean, <br>
 and on þines huses      hwommum genihtsum. <br>
 </dd>
 <dt>10</dt>
 <dd>
 Synd þine bearn swylce      samed anlicast, <br>
 swa elebeamas      æþele weaxen, <br>
 ymb þinne beod utan      blæda standen. <br>
 Efne swa bið gebletsad      beorna æghwylc <br>
 mann on moldan      þe him metodes ege <br>
 </dd>
 <dt>15</dt>
 <dd>
 on his dædum      drihten forhtað. <br>
 <strong>þe</strong> of Sionbeorge      swylce drihten <br>
 bealde bletsige,      and þu bruce eac <br>
 on Hierusalem      goda gehwylces <br>
 ealle lange dagas      lifes þines. <br>
 </dd>
 <dt>20</dt>
 <dd>
 And þu þinra bearna      bearn sceawige, <br>
 geseo samed gangan      sibb ofer Israhel. <br>
 </dd>
 </dl>
 </body>