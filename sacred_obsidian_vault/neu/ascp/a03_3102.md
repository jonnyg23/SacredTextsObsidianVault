<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a03_3101.htm">Previous</a> 
 <a href="a03_32.htm">Next</a> 
 </center>
 <hr>
 <h1>Riddle 60</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Ic wæs be sonde,      sæwealle neah, <br>
 æt merefaroþe,      minum gewunade <br>
 frumstaþole fæst;      fea ænig wæs <br>
 monna cynnes,      þæt minne þær <br>
 </dd>
 <dt>5</dt>
 <dd>
 on anæde      eard beheolde, <br>
 ac mec uhtna gehwam      yð sio brune <br>
 lagufæðme beleolc.      Lyt ic wende <br>
 þæt ic ær oþþe sið      æfre sceolde <br>
 ofer <strong>meodubence</strong>      muðleas sprecan, <br>
 </dd>
 <dt>10</dt>
 <dd>
 wordum wrixlan.      þæt is wundres dæl, <br>
 on sefan searolic      þam þe swylc ne conn, <br>
 hu mec <strong>seaxes</strong> ord      ond seo swiþre hond, <br>
 eorles ingeþonc      ond ord somod, <br>
 þingum geþydan,      þæt ic wiþ þe sceolde <br>
 </dd>
 <dt>15</dt>
 <dd>
 for unc anum <strong>twam</strong>      ærendspræce <br>
 abeodan bealdlice,      swa hit beorna ma <br>
 uncre wordcwidas      widdor ne mænden. <br>
 </dd>
 </dl>
 </body>