<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a05_113.htm">Previous</a> 
 <a href="a05_115.htm">Next</a> 
 </center>
 <hr>
 <h1>The Paris Psalter: Psalm 114</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Ic lufie þe,      leofa drihten, <br>
 forþan þu mines gebedes      bene gehyrdest. <br>
 And þu þin eare to me      eadmodlice <br>
 hold ahyldest      and gehyrdest me, <br>
 </dd>
 <dt>5</dt>
 <dd>
 þa ic þe on dagum minum      dyrne cigde. <br>
 þar me ymbsealde      swylde deaðes, <br>
 and me frecne ætfeah      fyrhtu helle. <br>
 Me costung and sar      cnyssedan geneahhe, <br>
 þonne ic naman drihtnes      nyde cigde. <br>
 </dd>
 <dt>10</dt>
 <dd>
 Eala þu leofa god,      alys mine nu <br>
 sawle on gesyntum;      ic to soþan wat, <br>
 þæt þu wære mildheort,      mihtig dryhten, <br>
 and ure god      æghwæs soðfæst; <br>
 mihta us þine      milde weorðan. <br>
 </dd>
 <dt>15</dt>
 <dd>
 Drihten gehealdeð      dome þa lytlan; <br>
 ic hean gewearð,      he me hraðe lysde. <br>
 Gecyr mine sawle      clæne on þine <br>
 rædæs reste,      rice drihten; <br>
 þu me wel dydest      on woruldlife. <br>
 </dd>
 <dt>20</dt>
 <dd>
 Forþon þu mine sawle      sylfa generedyst, <br>
 and hig of deopum      deaþe gelæddest; <br>
 eagan mine wið tearum      æghwær geheolde <br>
 and fet mine      wið færslide; <br>
 ic gelicie      leofum drihtne <br>
 </dd>
 <dt>25</dt>
 <dd>
 on lifigendra      lande nu ða. <br>
 </dd>
 </dl>
 </body>