<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a03_2213.htm">Previous</a> 
 <a href="a03_2215.htm">Next</a> 
 </center>
 <hr>
 <h1>Riddle 14</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Ic wæs wæpenwiga.      Nu mec wlonc þeceð <br>
 geong hagostealdmon      golde ond sylfore, <br>
 woum wirbogum.      Hwilum weras cyssað, <br>
 hwilum ic to hilde      hleoþre bonne <br>
 </dd>
 <dt>5</dt>
 <dd>
 wilgehleþan,      hwilum wycg byreþ <br>
 mec ofer mearce,      hwilum merehengest <br>
 fereð ofer flodas      frætwum beorhtne, <br>
 hwilum mægða sum      minne gefylleð <br>
 bosm beaghroden;      hwilum ic bordum sceal, <br>
 </dd>
 <dt>10</dt>
 <dd>
 heard, heafodleas,      behlyþed licgan, <br>
 hwilum hongige      hyrstum frætwed, <br>
 wlitig on wage,      þær weras drincað, <br>
 freolic fyrdsceorp.      Hwilum folcwigan <br>
 <strong>on</strong> wicge wegað,      þonne ic winde sceal <br>
 </dd>
 <dt>15</dt>
 <dd>
 sincfag swelgan      of sumes bosme; <br>
 hwilum ic gereordum      rincas laðige <br>
 wlonce to wine;      hwilum <strong>wraþum</strong> sceal <br>
 stefne minre      forstolen hreddan, <br>
 flyman feondsceaþan.      Frige hwæt ic hatte. <br>
 </dd>
 </dl>
 </body>