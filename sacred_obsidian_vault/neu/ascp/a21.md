<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a20.htm">Previous</a> 
 <a href="a22.htm">Next</a> 
 </center>
 <hr>
 <h1>The Gloria I</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 <em>Gloria.</em>
 Sy þe wuldor and lof      wide geopenod <br>
 geond ealle þeoda,      þanc and wylla, <br>
 mægen and mildse      and ealles modes lufu, <br>
 </dd>
 <dt>5</dt>
 <dd>
 soðfæstra sib,      and ðines sylfes dom <br>
 worulde gewlitegod,      swa ðu wealdan miht <br>
 eall eorðan mægen      and uplyfte, <br>
 wind and wolcna.      Wealdest eall on riht. <br>
 <em>Patri et filio et spiritui sancto.</em>
 </dd>
 <dt>10</dt>
 <dd>
 þu eart frofra fæder      and feorhhyrde, <br>
 lifes latteow,      leohtes wealdend, <br>
 asyndrod fram synnum,      swa ðin sunu mære <br>
 þurh clæne gecynd,      cyning ofer ealle, <br>
 beald gebletsod,      boca lareow, <br>
 </dd>
 <dt>15</dt>
 <dd>
 heah <strong>higefrofer</strong>      and halig gast. <br>
 <em>Sicut erat in principio.</em>
 Swa wæs on fruman      frea mancynnes <br>
 ealre worulde      wlite and <strong>frofer,</strong> <br>
 clæne and cræftig.      þu gecyddest þæt <br>
 </dd>
 <dt>20</dt>
 <dd>
 þa ðu, ece god,      ana gewrohtest <br>
 þurh halige miht      heofonas and eorðan, <br>
 eardas and uplyft      and ealle þing. <br>
 þu settest on foldan      swyðe feala cynna <br>
 and tosyndrodost hig      syððon on mænego; <br>
 </dd>
 <dt>25</dt>
 <dd>
 þu gewrohtest, ece god,      ealle gesceafta <br>
 on syx dagum,      and on þone seofoðan þu gerestest. <br>
 þa wæs geforðad      þin fægere weorc, <br>
 and ðu sunnandæg      sylf halgodest <br>
 and gemærsodest hine      manegum to helpe. <br>
 </dd>
 <dt>30</dt>
 <dd>
 þone heahan dæg      healdað and freoðiaþ <br>
 ealle þa ðe cunnon      cristene þeawas, <br>
 <strong>halige</strong> heortlufan      and ðæs hehstan gebod; <br>
 on drihtnes namon      se dæg is gewurðod. <br>
 <em>Et nunc et semper.</em>
 </dd>
 <dt>35</dt>
 <dd>
 And nu and symble      þine soðan weorc <br>
 and ðin mycele miht      manegum swytelað, <br>
 swa þine cræftas heo      cyðaþ wide <br>
 ofer ealle woruld;      ece standeþ <br>
 godes handgeweorc,      groweð swa ðu hete. <br>
 </dd>
 <dt>40</dt>
 <dd>
 Ealle þe heriað      halige dreamas <br>
 clænre stefne      and cristene bec, <br>
 eall middaneard,      and we men cweþað <br>
 on grunde her:      "Gode lof and ðanc, <br>
 ece willa,      and ðin agen dom!" <br>
 </dd>
 <dt>45</dt>
 <dd>
 <em>Et is secula seculorum.</em>
 And on worulda woruld      wunað and rixað <br>
 cyning innan wuldre      and his þa gecorenan, <br>
 heahþrymnesse      haliges gastes, <br>
 wlitige englas      and wuldorgyfe, <br>
 </dd>
 <dt>50</dt>
 <dd>
 soðe sibbe,      sawla þancung, <br>
 modes miltse.      þær is seo mæste lufu; <br>
 haligdomes      heofonas syndon <br>
 þurh þine ecan <strong>word</strong>      æghwær fulle, <br>
 swa syndon þine mihta      ofer middangeard <br>
 </dd>
 <dt>55</dt>
 <dd>
 swutele and gesyne,      þæt ðu hy sylf worhtest. <br>
 <em>Amen.</em>
 We þæt soðlice      secgað ealle: <br>
 þurh clæne gecynd      þu eart cyning on riht, <br>
 clæne and cræftig.      þu gecyddest þæt <br>
 </dd>
 <dt>60</dt>
 <dd>
 þa ðu, mihtig god,      man geworhtest <br>
 and him on dydest      oruð and sawul, <br>
 sealdest word and gewitt      and wæstma gecynd, <br>
 cyddest þine cræftas.      Swylc is Cristes miht! <br>
 </dd>
 </dl>
 </body>