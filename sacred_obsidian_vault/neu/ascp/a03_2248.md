<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a03_2247.htm">Previous</a> 
 <a href="a03_2249.htm">Next</a> 
 </center>
 <hr>
 <h1>Riddle 48</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Ic gefrægn <strong>for</strong> hæleþum      hring endean, <br>
 torhtne butan tungan,      tila þeah he hlude <br>
 stefne ne cirmde,      strongum wordum. <br>
 Sinc for secgum      swigende cwæð: <br>
 </dd>
 <dt>5</dt>
 <dd>
 "Gehæle mec,      helpend gæsta." <br>
 Ryne ongietan      readan goldes <br>
 guman galdorcwide,      gleawe <strong>beþencan</strong> <br>
 hyra hælo to gode,      swa se hring gecwæð. <br>
 </dd>
 </dl>
 </body>