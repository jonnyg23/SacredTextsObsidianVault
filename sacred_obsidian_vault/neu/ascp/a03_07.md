<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a03_06.htm">Previous</a> 
 <a href="a03_08.htm">Next</a> 
 </center>
 <hr>
 <h1>The Gifts of Men</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Fela bið on foldan      forðgesynra <br>
 geongra geofona,      þa þa gæstberend <br>
 wegað in gewitte,      swa her weoruda god, <br>
 meotud meahtum swið,      monnum dæleð, <br>
 </dd>
 <dt>5</dt>
 <dd>
 syleð sundorgiefe,      sendeð wide <br>
 agne spede,      þara æghwylc mot <br>
 dryhtwuniendra      dæl onfon. <br>
 Ne bið ænig þæs      earfoðsælig <br>
 mon on moldan,      ne þæs medspedig, <br>
 </dd>
 <dt>10</dt>
 <dd>
 lytelhydig,      ne þæs læthydig, <br>
 þæt hine se argifa      ealles biscyrge <br>
 modes cræfta      oþþe mægendæda, <br>
 wis on gewitte      oþþe on wordcwidum, <br>
 þy læs ormod sy      ealra þinga, <br>
 </dd>
 <dt>15</dt>
 <dd>
 þara þe he geworhte      in woruldlife, <br>
 geofona gehwylcre.      Næfre god demeð <br>
 þæt ænig eft      þæs earm geweorðe. <br>
 Nænig eft þæs swiþe      þurh snyttrucræft <br>
 in þeode þrym      þisses lifes <br>
 </dd>
 <dt>20</dt>
 <dd>
 forð gestigeð,      þæt him folca weard <br>
 þurh his halige giefe      hider onsende <br>
 wise geþohtas      ond woruldcræftas, <br>
 under anes meaht      ealle forlæte, <br>
 þy læs he for wlence      wuldorgeofona ful, <br>
 </dd>
 <dt>25</dt>
 <dd>
 mon mode swið      of gemete hweorfe <br>
 ond þonne forhycge      heanspedigran; <br>
 ac he gedæleð,      se þe ah domes geweald, <br>
 missenlice      geond þisne middangeard <br>
 leoda leoþocræftas      londbuendum. <br>
 </dd>
 <dt>30</dt>
 <dd>
 <strong>Sumum</strong> her ofer eorþan      æhta onlihð, <br>
 woruldgestreona.      Sum bið wonspedig, <br>
 heardsælig hæle,      biþ hwæþre gleaw <br>
 modes cræfta.      Sum mægenstrengo <br>
 furþor onfehð.      Sum freolic bið <br>
 </dd>
 <dt>35</dt>
 <dd>
 wlitig on wæstmum.      Sum biþ woðbora, <br>
 giedda giffæst.      Sum biþ gearuwyrdig. <br>
 Sum bið on huntoþe      hreðeadigra <br>
 deora dræfend.      Sum dyre bið <br>
 woruldricum men.      Sum bið wiges heard, <br>
 </dd>
 <dt>40</dt>
 <dd>
 beadocræftig beorn,      þær bord stunað. <br>
 Sum in mæðle mæg      modsnottera <br>
 folcrædenne      forð gehycgan, <br>
 þær witena biþ      worn ætsomne. <br>
 Sum mæg wrætlice      weorc <strong>ahycgan</strong> <br>
 </dd>
 <dt>45</dt>
 <dd>
 heahtimbra gehwæs;      hond bið gelæred, <br>
 wis ond gewealden,      swa bið wyrhtan ryht, <br>
 sele asettan,      con he sidne ræced <br>
 fæste gefegan      wiþ færdryrum. <br>
 Sum mid hondum mæg      hearpan gretan, <br>
 </dd>
 <dt>50</dt>
 <dd>
 ah he gleobeames      gearobrygda list. <br>
 Sum bið rynig,      sum ryhtscytte, <br>
 sum leoða gleaw,      sum on londe snel, <br>
 feþespedig.      Sum <strong>on</strong> fealone wæg <br>
 stefnan steoreð,      streamrade con, <br>
 </dd>
 <dt>55</dt>
 <dd>
 weorudes wisa,      ofer widne holm, <br>
 þonne særofe      snelle mægne <br>
 arum bregdað      yðborde neah. <br>
 Sum bið syndig,      sum searocræftig <br>
 goldes ond gimma,      þonne him gumena weard <br>
 </dd>
 <dt>60</dt>
 <dd>
 hateð him to mærþum      maþþum renian. <br>
 Sum mæg wæpenþræce,      wige to nytte, <br>
 modcræftig smið      monige gefremman, <br>
 þonne he gewyrceð      to wera hilde <br>
 helm oþþe hupseax      oððe heaþubyrnan, <br>
 </dd>
 <dt>65</dt>
 <dd>
 scirne mece      oððe scyldes rond, <br>
 fæste <strong>gefeged</strong>      wið flyge gares. <br>
 Sum bið arfæst      ond ælmesgeorn, <br>
 þeawum geþyde.      Sum bið þegn gehweorf <br>
 on meoduhealle.      Sum bið meares gleaw, <br>
 </dd>
 <dt>70</dt>
 <dd>
 <strong>wicgcræfta</strong> wis.      Sum gewealdenmod <br>
 þafað in geþylde      þæt he þonne sceal. <br>
 Sum domas con,      þær dryhtguman <br>
 ræd eahtiað.      Sum bið hrædtæfle. <br>
 Sum bið gewittig      æt winþege, <br>
 </dd>
 <dt>75</dt>
 <dd>
 beorhyrde god.      Sum bið bylda til <br>
 ham to <strong>hebbanne.</strong>      Sum bið heretoga, <br>
 fyrdwisa from.      Sum biþ folcwita. <br>
 Sum biþ æt <strong>þearfe</strong>      þristhydigra <br>
 þegn mid his þeodne.      Sum geþyld hafað, <br>
 </dd>
 <dt>80</dt>
 <dd>
 fæstgongel ferð.      Sum bið fugelbona, <br>
 hafeces cræftig.      Sum bið to horse hwæt. <br>
 Sum bið swiðsnel,      hafað searolic gomen, <br>
 gleodæda gife      for gumþegnum, <br>
 leoht ond leoþuwac.      Sum bið leofwende, <br>
 </dd>
 <dt>85</dt>
 <dd>
 hafað mod ond word      monnum geþwære. <br>
 Sum her geornlice      gæstes þearfe <br>
 mode bewindeþ,      ond him metudes <strong>est</strong> <br>
 ofer eorðwelan      ealne geceoseð. <br>
 Sum bið deormod      deofles gewinnes, <br>
 </dd>
 <dt>90</dt>
 <dd>
 bið a wið firenum      in gefeoht gearo. <br>
 Sum cræft hafað      circnytta fela, <br>
 mæg on lofsongum      lifes waldend <br>
 hlude hergan,      hafað healice <br>
 beorhte stefne.      Sum bið boca gleaw, <br>
 </dd>
 <dt>95</dt>
 <dd>
 larum leoþufæst.      Sum biþ listhendig <br>
 to awritanne      wordgeryno. <br>
 Nis nu ofer eorþan      ænig monna <br>
 mode þæs cræftig,      ne þæs mægeneacen, <br>
 þæt hi æfre anum      ealle weorþen <br>
 </dd>
 <dt>100</dt>
 <dd>
 gegearwade,      þy læs him gilp sceððe, <br>
 oþþe fore þære mærþe      mod astige, <br>
 gif he hafaþ ana      ofer ealle men <br>
 wlite ond wisdom      ond weorca blæd; <br>
 ac he missenlice      monna cynne <br>
 </dd>
 <dt>105</dt>
 <dd>
 gielpes styreð      ond his giefe bryttað, <br>
 sumum on cystum,      sumum on cræftum, <br>
 sumum on wlite,      sumum on wige, <br>
 sumum he syleð monna      milde heortan, <br>
 <strong>þeawfæstne</strong> geþoht,      sum biþ þeodne hold. <br>
 </dd>
 <dt>110</dt>
 <dd>
 Swa weorðlice      wide tosaweð <br>
 dryhten his duguþe.      A þes dom age, <br>
 leohtbære lof,      se us þis lif giefeð <br>
 ond his milde mod      monnum cyþeð. <br>
 </dd>
 </dl>
 </body>