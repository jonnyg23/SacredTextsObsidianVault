<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a43_03.htm">Previous</a> 
 <a href="a43_05.htm">Next</a> 
 </center>
 <hr>
 <h1>Metrical Charm 4: For a Sudden Stich</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Wið færstice feferfuige and seo reade netele, ðe þurh <br>
 ærn inwyxð, and wegbrade; wyll in buteran. <br>
 Hlude wæran hy, la, hlude,      ða hy ofer þone hlæw ridan, <br>
 wæran anmode,      ða hy ofer land ridan. <br>
 </dd>
 <dt>5</dt>
 <dd>
 Scyld ðu ðe nu, þu ðysne nið      genesan mote. <br>
 Ut, lytel spere,      gif her inne sie! <br>
 Stod under linde,      under leohtum scylde, <br>
 þær ða mihtigan wif      hyra mægen beræddon <br>
 and hy gyllende      garas sændan; <br>
 </dd>
 <dt>10</dt>
 <dd>
 ic him oðerne      eft wille sændan, <br>
 fleogende flane      forane togeanes. <br>
 Ut, <strong>lytel</strong> spere,      gif hit her inne sy! <br>
 Sæt smið,      sloh seax lytel, <br>
 iserna,      <strong>wundrum</strong> swiðe. <br>
 </dd>
 <dt>15</dt>
 <dd>
 Ut, lytel spere,      gif her inne sy! <br>
 Syx smiðas sætan,      wælspera worhtan. <br>
 Ut, spere,      næs in, spere! <br>
 Gif her inne sy      <strong>isernes</strong> dæl, <br>
 hægtessan geweorc,      hit sceal gemyltan. <br>
 </dd>
 <dt>20</dt>
 <dd>
 Gif ðu wære on fell scoten      oððe wære on flæsc scoten <br>
 oððe wære on blod scoten      <br>
 oððe wære on lið scoten,      næfre ne sy ðin lif atæsed; <br>
 gif hit wære esa gescot      oððe hit wære ylfa gescot <br>
 oððe hit wære hægtessan gescot,      nu ic wille ðin helpan. <br>
 </dd>
 <dt>25</dt>
 <dd>
 þis ðe to bote esa gescotes,      ðis ðe to bote ylfa gescotes, <br>
 ðis ðe to bote hægtessan gescotes;      ic ðin wille helpan. <br>
 <strong>Fleoh</strong> þær      on <strong>fyrgenheafde.</strong> <br>
 Hal westu,      helpe ðin drihten! <br>
 Nim þonne þæt seax, ado on wætan. <br>
 </dd>
 </dl>
 </body>