<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a03_2228.htm">Previous</a> 
 <a href="a03_2230.htm">Next</a> 
 </center>
 <hr>
 <h1>Riddle 29</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Ic wiht geseah      wundorlice <br>
 <strong>hornum</strong> bitweonum      huþe lædan, <br>
 lyftfæt leohtlic,      listum gegierwed, <br>
 huþe to þam ham      of þam heresiþe; <br>
 </dd>
 <dt>5</dt>
 <dd>
 walde hyre on þære byrig      bur <strong>atimbran,</strong> <br>
 searwum asettan,      gif hit swa meahte. <br>
 ða cwom wundorlicu wiht      ofer wealles hrof, <br>
 seo is eallum cuð      eorðbuendum, <br>
 ahredde þa þa huþe      ond to ham <strong>bedraf</strong> <br>
 </dd>
 <dt>10</dt>
 <dd>
 wreccan ofer willan,      gewat hyre west þonan <br>
 fæhþum feran,      forð <strong>onette.</strong> <br>
 Dust stonc to heofonum,      deaw feol on eorþan, <br>
 niht forð gewat.      Nænig siþþan <br>
 wera gewiste      þære wihte sið. <br>
 </dd>
 </dl>
 </body>