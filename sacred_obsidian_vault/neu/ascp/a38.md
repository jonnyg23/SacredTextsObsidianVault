<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a37.htm">Previous</a> 
 <a href="a39.htm">Next</a> 
 </center>
 <hr>
 <h1>The Metrical Preface to Waerferth's Translation of Gregory's Dialogues</h1>
 <p><cite>Verse Late Saxon</cite></p>
 <dl compact>
 <dt></dt>
 <dd>
      ...e ðe me rædan ðance, <br>
 he in me findan <strong>mæg,</strong>      gif hine feola lysteð <br>
 gastlices lifes      godre biesene, <br>
 þæt he ful eaþe mæg      upp gestigan <br>
 </dd>
 <dt>5</dt>
 <dd>
 to ðam heofonlican hame,      þar byð a hyht and wyn, <br>
 <strong>blis</strong> on burgum,      þam þe bearn godes <br>
 sielfes hiora eagum      geseon motan. <br>
 þæt mæg se mon begytan,      se þe his modgeðanc <br>
 æltowe byþ,      and þonne þurh his ingehygd <br>
 </dd>
 <dt>10</dt>
 <dd>
 to þissa haligra      helpe geliefeð, <br>
 ond hiora bisene fulgað,      swa þeos boc sagað. <br>
 Me awritan het      Wulfstan bisceop, <br>
 þeow and þearfa      þæs <strong>þe</strong> alne þrym aof, <br>
 and eac walden is      <strong>wihta</strong> gehwelcre, <br>
 </dd>
 <dt>15</dt>
 <dd>
 an ece god      eallra <strong>gesceafta.</strong> <br>
 Bideþ þe se bisceop,      se þe ðas boc begeat <br>
 þe þu on þinum handum nu      hafast and sceawast, <br>
 þæt þu him to þeossum halgum      helpe bidde, <br>
 þe <strong>heora</strong> gemynd her on      gemearcude siendon, <br>
 </dd>
 <dt>20</dt>
 <dd>
 and þæt him god ællmihtig      <br>
 forgyu... þa gyltas      þe he <strong>geo</strong> worhte, <br>
 and eac resðe mid him,      se ðe ah ealles rices <strong>geweald,</strong> <br>
 and eac swa his beahgifan,      þe him ðas bysene forgeaf, <br>
 þæt is se selesða      <strong>sinces</strong> brytta, <br>
 </dd>
 <dt>25</dt>
 <dd>
 ælfryd mid Englum,      ealra cyninga <br>
 þara þe he sið oððe ær fore      secgan hyrde, <br>
 oððe he <strong>iorðcyninga</strong> ær      ænigne gefrugne. <br>
 </dd>
 </dl>
 </body>