<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a06_30.htm">Previous</a> 
 </center>
 <hr>
 <h1>The Meters of Boethius: Meter 31</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Hwæt, ðu meaht ongitan,      gif his ðe geman lyst, <br>
 þætte mislice      manega wuhta <br>
 geond eorðan farað      ungelice; <br>
 habbað blioh and fær,      bu ungelice, <br>
 </dd>
 <dt>5</dt>
 <dd>
 and mægwlitas      manegra <strong>cynna</strong> <br>
 cuð and uncuð.      Creopað and snicað, <br>
 eall lichoma      eorðan getenge, <br>
 nabbað hi æt fiðrum fultum,      ne magon hi mid fotum gangan, <br>
 eorðan brucan,      swa him eaden wæs. <br>
 </dd>
 <dt>10</dt>
 <dd>
 Sume fotum twam      foldan peððað, <br>
 sume fierfete,      sume fleogende <br>
 <strong>windað</strong> under wolcnum.      Bið ðeah wuhta gehwylc <br>
 onhnigen to hrusan,      hnipað of dune, <br>
 on weoruld wliteð,      wilnað to eorðan, <br>
 </dd>
 <dt>15</dt>
 <dd>
 sume nedþearfe,      sume neodfræce. <br>
 Man ana gæð      metodes gesceafta <br>
 mid his andwlitan      up on gerihte. <br>
 Mid ðy is getacnod      þæt his treowa sceal <br>
 and his modgeþonc      ma up þonne niðer <br>
 </dd>
 <dt>20</dt>
 <dd>
 habban to heofonum,      þy læs he his hige wende <br>
 niðer swa ðær nyten.      <strong>Nis</strong> þæt gedafenlic, <br>
 þæt se modsefa      monna æniges <br>
 niðerheald wese      and þæt neb upweard! <br>
 </dd>
 </dl>
 </body>