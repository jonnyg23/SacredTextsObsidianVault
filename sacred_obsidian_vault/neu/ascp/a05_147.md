<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a05_146.htm">Previous</a> 
 <a href="a05_148.htm">Next</a> 
 </center>
 <hr>
 <h1>The Paris Psalter: Psalm 147</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Herige Hierusalem      georne drihten, <br>
 here þu, Sion, swylce      þinne soðne <strong>god.</strong> <br>
 Forþon he getrymede      wið teonhete, <br>
 þæt þu þine doru mihtest      bedon fæste, <br>
 </dd>
 <dt>5</dt>
 <dd>
 and gebletsade      bearna <strong>æghwylc</strong> <br>
 þe on innan þe      ahwær wæren. <br>
 He þine gemæru      gemiclade, <br>
 þu on utlandum      ahtest sibbe, <br>
 and þe gesadade      mid þy selestan <br>
 </dd>
 <dt>10</dt>
 <dd>
 hwætecynnes      holde lynde. <br>
 He his spræce hider      spowendlice <br>
 on þas eorðan      ærest sendeð, <br>
 and his word yrneð      wundrum sniome. <br>
 He snaw sendeð      samed anlice <br>
 </dd>
 <dt>15</dt>
 <dd>
 swa þu wulle flys      wolcnum bringe, <br>
 and <strong>þone</strong> toweorpeð      wide swa æscean. <br>
 He his cristallum      cynnum sendeð <br>
 swylc swa hlafgebrece      of heofonwolcnum; <br>
 for andwlitan celes      þær <strong>ænig</strong> ne mæg <br>
 </dd>
 <dt>20</dt>
 <dd>
 him standan      stiðe mode. <br>
 He his word sendeð      þuruh windes gast; <br>
 blaweð beorhtlice,      burnan floweð <br>
 and to wætere      weorðeð sniome. <br>
 He his word eac      ær mid wisdome <br>
 </dd>
 <dt>25</dt>
 <dd>
 godum Iacobe      geara foresægde, <br>
 and Israhele      eac his domas. <br>
 Ne dyde he ahwær swa      eldran cynne, <br>
 þæt he him his domas      digle gecydde. <br>
 </dd>
 </dl>
 </body>