<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a05_148.htm">Previous</a> 
 <a href="a05_150.htm">Next</a> 
 </center>
 <hr>
 <h1>The Paris Psalter: Psalm 149</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Singað samheorte      sangas drihtne <br>
 and him neowne sang      nu ða singað; <br>
 wese his herenes      on haligra <br>
 clænre cyricean      <strong>cyðed</strong> geneahhe. <br>
 </dd>
 <dt>5</dt>
 <dd>
 Israhelas on hine      eac blissien, <br>
 and Sione bearn      symble hihtan <br>
 swiðust ealra.      <br>
 Herigen his naman      neode on ðreatum, <br>
 on timpano      tidum heriað <br>
 </dd>
 <dt>10</dt>
 <dd>
 and on psalterio      singað georne. <br>
 Forðon on his folce is      fægere drihtne <br>
 wel licendlic,      and he wynlice <br>
 þam manþwærum syleð      mære hælu. <br>
 þonne on wuldre gefeoð      wel þa halgan, <br>
 </dd>
 <dt>15</dt>
 <dd>
 beoð on heora husum      bliðe gedreme. <br>
 Him on gomum bið      godes oft gemynd; <br>
 heo þæs wislice      wynnum brucað, <br>
 and sweord habbaþ      swylce on folmum. <br>
 Mid þy hi wrecan þenceað      wraðum cynnum <br>
 </dd>
 <dt>20</dt>
 <dd>
 and ðrea þearle      þeodum eawan. <br>
 And hio bindan      balde þenceað <br>
 cyningas on campum,      and cuðlice <br>
 heora æðelingas don      <strong>on</strong> isene bendas, <br>
 þæt hio dom on him      deopne gecyðan <br>
 </dd>
 <dt>25</dt>
 <dd>
 and þæt mid wuldre      awriten stande: <br>
 þis is haligra <strong>wuldor</strong>      her on eorðan. <br>
 </dd>
 </dl>
 </body>