<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a03_2242.htm">Previous</a> 
 <a href="a03_2244.htm">Next</a> 
 </center>
 <hr>
 <h1>Riddle 43</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Ic wat indryhtne      æþelum deorne <br>
 giest in geardum,      þam se grimma ne mæg <br>
 hungor sceððan      ne se hata þurst, <br>
 yldo ne adle.      Gif him arlice <br>
 </dd>
 <dt>5</dt>
 <dd>
 esne þenað,      se þe agan sceal <br>
 on þam siðfate,      hy gesunde æt ham <br>
 findað witode him      wiste ond blisse, <br>
 cnosles unrim,      care, gif se esne <br>
 his hlaforde      hyreð yfle, <br>
 </dd>
 <dt>10</dt>
 <dd>
 frean on fore.      Ne wile forht wesan <br>
 broþor oþrum;      him þæt bam sceðeð, <br>
 þonne hy from bearme      begen hweorfað <br>
 anre magan      ellorfuse, <br>
 moddor ond sweostor.      Mon, se þe wille, <br>
 </dd>
 <dt>15</dt>
 <dd>
 cyþe cynewordum      hu se cuma hatte, <br>
 eðþa se esne,      þe ic her ymb sprice. <br>
 </dd>
 </dl>
 </body>