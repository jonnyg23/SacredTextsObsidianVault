<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a03_3419.htm">Previous</a> 
 <a href="a03_3421.htm">Next</a> 
 </center>
 <hr>
 <h1>Riddle 80</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Ic eom æþelinges      eaxlgestealla, <br>
 fyrdrinces gefara,      frean minum leof, <br>
 cyninges geselda.      Cwen mec hwilum <br>
 hwitloccedu      hond on legeð, <br>
 </dd>
 <dt>5</dt>
 <dd>
 eorles dohtor,      þeah hio æþelu sy. <br>
 Hæbbe me on bosme      þæt on bearwe geweox. <br>
 Hwilum ic on wloncum      wicge ride <br>
 herges on ende;      heard is min tunge. <br>
 Oft ic woðboran      wordleana sum <br>
 </dd>
 <dt>10</dt>
 <dd>
 agyfe æfter giedde.      Good is min wise <br>
 ond ic sylfa salo.      Saga hwæt ic hatte. <br>
 </dd>
 </dl>
 </body>