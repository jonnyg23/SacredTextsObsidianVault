<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a03_29.htm">Previous</a> 
 <a href="a03_3101.htm">Next</a> 
 </center>
 <hr>
 <h1>Homiletic Fragment II</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Gefeoh nu on ferðe      ond to frofre geþeoh <br>
 dryhtne þinum,      ond þinne dom arær, <br>
 heald hordlocan,      hyge fæste bind <br>
 mid modsefan.      Monig biþ uncuþ <br>
 </dd>
 <dt>5</dt>
 <dd>
 treowgeþofta,      teorað hwilum, <br>
 waciaþ wordbeot;      swa þeos woruld fareð, <br>
 scurum scyndeð      ond gesceap dreogeð. <br>
 An is geleafa,      an lifgende, <br>
 an is <strong>fulwiht,</strong>      an fæder ece, <br>
 </dd>
 <dt>10</dt>
 <dd>
 an is folces fruma,      se þas foldan gesceop, <br>
 duguðe ond dreamas.      Dom siþþan weox, <br>
 þeah þeos læne gesceaft      longe stode <br>
 heolstre gehyded,      helme ...edygled, <br>
 biþeaht wel treowum,      þystre oferfæðmed, <br>
 </dd>
 <dt>15</dt>
 <dd>
 <strong>siþþan</strong> geong aweox      <br>
 mægeð modhwatu      mid moncynne; <br>
 ðær gelicade      þa... ...op <br>
 in þam hordfate,      halgan gæste, <br>
 beorht on br...      ...e scan, <br>
 </dd>
 <dt>20</dt>
 <dd>
 se wæs ordfruma      ealles leohtes. <br>
 </dd>
 </dl>
 </body>