<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a10_06.htm">Previous</a> 
 <a href="a12.htm">Next</a> 
 </center>
 <hr>
 <h1>Durham</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Is ðeos burch breome      geond Breotenrice, <br>
 steppa gestaðolad,      stanas ymbutan <br>
 wundrum gewæxen.      Weor ymbeornad, <br>
 ea yðum stronge,      and ðer inne wunað <br>
 </dd>
 <dt>5</dt>
 <dd>
 <strong>feola</strong> fisca kyn      on floda gemonge. <br>
 And ðær gewexen is      wudafæstern micel; <br>
 wuniad in ðem wycum      wilda deor monige, <br>
 in deope dalum      deora ungerim. <br>
 Is in ðere byri eac      bearnum gecyðed <br>
 </dd>
 <dt>10</dt>
 <dd>
 ðe arfesta      eadig Cudberch <br>
 and ðes clene      <strong>cyninges</strong> heafud, <br>
 Osuualdes, Engle leo,      and Aidan biscop, <br>
 Eadberch and Eadfrið,      æðele geferes. <br>
 Is ðer inne midd heom      <strong>æðelwold</strong> biscop <br>
 </dd>
 <dt>15</dt>
 <dd>
 and breoma bocera Beda,      and Boisil abbot, <br>
 ðe clene Cudberte      on gecheðe <br>
 lerde lustum,      and he <strong>his</strong> lara wel genom. <br>
 Eardiæð æt ðem eadige      in in ðem minstre <br>
 unarimeda      reliquia, <br>
 </dd>
 <dt>20</dt>
 <dd>
 <strong>ðær</strong> monia wundrum gewurðað,      ðes ðe writ seggeð, <br>
 midd ðene drihnes wer      domes bideð. <br>
 </dd>
 </dl>
 </body>