<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a03_2226.htm">Previous</a> 
 <a href="a03_2228.htm">Next</a> 
 </center>
 <hr>
 <h1>Riddle 27</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Ic eom weorð werum,      wide funden, <br>
 brungen of bearwum      ond of burghleoþum, <br>
 of denum ond of dunum.      Dæges mec wægun <br>
 feþre on lifte,      feredon mid liste <br>
 </dd>
 <dt>5</dt>
 <dd>
 under hrofes hleo.      Hæleð mec siþþan <br>
 baþedan in bydene.      Nu ic eom bindere <br>
 ond swingere,      sona <strong>weorpe</strong> <br>
 <strong>esne</strong> to eorþan,      hwilum ealdne ceorl. <br>
 Sona þæt onfindeð,      se þe mec fehð ongean, <br>
 </dd>
 <dt>10</dt>
 <dd>
 ond wið mægenþisan      minre genæsteð, <br>
 þæt he hrycge sceal      hrusan secan, <br>
 gif he unrædes      ær ne geswiceð, <br>
 strengo bistolen,      strong on spræce, <br>
 mægene binumen;      nah his modes geweald, <br>
 </dd>
 <dt>15</dt>
 <dd>
 fota ne folma.      Frige hwæt ic hatte, <br>
 ðe on eorþan swa      esnas binde, <br>
 dole æfter dyntum      be dæges leohte. <br>
 </dd>
 </dl>
 </body>