<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a05_58.htm">Previous</a> 
 <a href="a05_60.htm">Next</a> 
 </center>
 <hr>
 <h1>The Paris Psalter: Psalm 59</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 þu us todrife,      drihten user, <br>
 and us towurpe      geond werþeoda, <br>
 yrre us wurde      and eft milde. <br>
 <strong>Eorðan</strong> ðu onhrerdest,      ealle gedrefdest; <br>
 </dd>
 <dt>5</dt>
 <dd>
 hæl hyre wunde,      nu heo <strong>ahrered</strong> is. <br>
 <strong>Feala</strong> ðu ætywdest      folce ðinum <br>
 heardra wisan      and hi hraþe æfter <br>
 mid wynsume      wine drenctest. <br>
 þu becnuncge      beorhte sealdest <br>
 </dd>
 <dt>10</dt>
 <dd>
 þam þe ege ðinne      elne healdað, <br>
 þæt hi him gebeorgen      bogan and stræle <br>
 and wæron alysede      leofe þine. <br>
 <strong>Do</strong> <strong>me</strong> þin seo swyðre hand      symle halne; <br>
 gehyr me, halig god.      Hwæt, ðu holdlice <br>
 </dd>
 <dt>15</dt>
 <dd>
 on ðinre halignesse      her aspræce: <br>
 "And ic blissie,      ba gedæle <br>
 Sicimam et Conuallem,      ða samod wæron <br>
 <strong>on</strong> Metiboris      mihtum spedige. <br>
 Min is Galaad,      gleaw Mannases <br>
 </dd>
 <dt>20</dt>
 <dd>
 and Effrem ys      æðele strengþu <br>
 heafdes mines      her on foldan. <br>
 Cyninc ys me      Iuda cuð; <br>
 is me Moab      mines hyhtes hwer, <br>
 and ic aðenige eac      on Idumea, <br>
 </dd>
 <dt>25</dt>
 <dd>
 min gescy sende,      and me syððan gedo <br>
 Allophilas      ealle gewylde." <br>
 Hwylc gelædeð me      leofran on ceastre <br>
 weallum beworhte?      Hwa wyle swylce me <br>
 in Idumea      eac gelædan? <br>
 </dd>
 <dt>30</dt>
 <dd>
 Ac ne eart þu se sylfa god,      ðe us swa drife? <br>
 Ne ga ðu us on mægene,      mihtig drihten. <br>
 Syle us nu on earfoðum      æðelne fultum, <br>
 forðon hælu byð      her on eorðan <br>
 manna gehwylces      mægene idel. <br>
 </dd>
 <dt>35</dt>
 <dd>
 Us sceal mægenes gemet      mihtig drihten <br>
 soðfæst syllan,      and he sona mæg <br>
 ure fynd gedon      fracoþe to nahte. <br>
 </dd>
 </dl>
 </body>