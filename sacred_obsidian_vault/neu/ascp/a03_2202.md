<body bgcolor="#ffffff" text="#000000">
 
 
 <center>
 <a href="../../index.htm">Sacred Texts</a> 
 <a href="../index.htm">Legends and Sagas</a> 
 <a href="https://www.wordgumbo.com/ie/ger/oen/index.htm">WordGumbo: Old English Dictionaries [External Site]</a><br>
 <a href="index.htm">Index</a> 
 <a href="a03_2201.htm">Previous</a> 
 <a href="a03_2203.htm">Next</a> 
 </center>
 <hr>
 <h1>Riddle 2</h1>
 <p><cite>Verse Indeterminate Saxon</cite></p>
 <dl compact>
 <dt></dt>
 <dd>
 Hwilum ic gewite,      swa ne wenaþ men, <br>
 under yþa geþræc      eorþan secan, <br>
 garsecges grund.      Gifen biþ gewreged, <br>
 fam gewealcen;      <br>
 </dd>
 <dt>5</dt>
 <dd>
 hwælmere hlimmeð,      hlude grimmeð, <br>
 streamas staþu beatað,      stundum weorpaþ <br>
 on stealc hleoþa      stane ond sonde, <br>
 ware ond wæge,      þonne ic winnende, <br>
 holmmægne biþeaht,      hrusan styrge, <br>
 </dd>
 <dt>10</dt>
 <dd>
 side sægrundas.      Sundhelme ne mæg <br>
 losian ær mec læte      se þe min latteow bið <br>
 on siþa gehwam.      Saga, þoncol mon, <br>
 hwa mec bregde      of brimes fæþmum, <br>
 þonne streamas eft      stille weorþað, <br>
 </dd>
 <dt>15</dt>
 <dd>
 yþa geþwære,      þe mec ær wrugon. <br>
 </dd>
 </dl>
 </body>