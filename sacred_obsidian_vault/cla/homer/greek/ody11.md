<body>
 
 
 <center>
 <a href="../../../cdshop/index.htm"><img src="../../../cdshop/cdinfo.jpg" border="0"></a><br>
 <a href="../../../index.htm">Sacred Texts</a> 
 <a href="../../index.htm">Classics</a> 
 <a href="../index.htm">Homer</a> 
 <a href="index.htm">Index</a> 
 <a href="../ody/ody10.htm">English</a> 
 <a href="ody10.htm">Previous</a> 
 <a href="ody12.htm">Next</a> 
 </center>
 <hr>
 
 
 <h1 align="CENTER">The Odyssey, Book 11</h1>
 <p>"αὐτὰρ ἐπεί ῥ' ἐπὶ νῆα κατήλθομεν ἠδὲ θάλασσαν,</p>
 <p>νῆα μὲν ἂρ πάμπρωτον ἐρύσσαμεν εἰς ἅλα δῖαν,</p>
 <p>ἐν δ' ἱστὸν τιθέμεσθα καὶ ἱστία νηὶ μελαίνῃ,</p>
 <p>ἐν δὲ τὰ μῆλα λαβόντες ἐβήσαμεν, ἂν δὲ καὶ αὐτοὶ</p>
 <p>βαίνομεν ἀχνύμενοι θαλερὸν κατὰ δάκρυ χέοντες. <font color="GREEN">5</font></p>
 <p>ἡμῖν δ' αὖ κατόπισθε νεὸς κυανοπρῴροιο</p>
 <p>ἴκμενον οὖρον ἵει πλησίστιον, ἐσθλὸν ἑταῖρον,</p>
 <p>Κίρκη εὐπλόκαμος, δεινὴ θεὸς αὐδήεσσα.</p>
 <p>ἡμεῖς δ' ὅπλα ἕκαστα πονησάμενοι κατὰ νῆα</p>
 <p>ἥμεθα: τὴν δ' ἄνεμός τε κυβερνήτης τ' ἴθυνε. <font color="GREEN">10</font></p>
 <p>τῆς δὲ πανημερίης τέταθ' ἱστία ποντοπορούσης:</p>
 <p>δύσετό τ' ἠέλιος σκιόωντό τε πᾶσαι ἀγυιαί.</p>
 <p> </p>
 <p>"ἡ δ' ἐς πείραθ' ἵκανε βαθυρρόου Ὠκεανοῖο.</p>
 <p>ἔνθα δὲ Κιμμερίων ἀνδρῶν δῆμός τε πόλις τε,</p>
 <p>ἠέρι καὶ νεφέλῃ κεκαλυμμένοι: οὐδέ ποτ' αὐτοὺς <font color="GREEN">15</font></p>
 <p>ἠέλιος φαέθων καταδέρκεται ἀκτίνεσσιν,</p>
 <p>οὔθ' ὁπότ' ἂν στείχῃσι πρὸς οὐρανὸν ἀστερόεντα,</p>
 <p>οὔθ' ὅτ' ἂν ἂψ ἐπὶ γαῖαν ἀπ' οὐρανόθεν προτράπηται,</p>
 <p>ἀλλ' ἐπὶ νὺξ ὀλοὴ τέταται δειλοῖσι βροτοῖσι.</p>
 <p>νῆα μὲν ἔνθ' ἐλθόντες ἐκέλσαμεν, ἐκ δὲ τὰ μῆλα <font color="GREEN">20</font></p>
 <p>εἱλόμεθ': αὐτοὶ δ' αὖτε παρὰ ῥόον Ὠκεανοῖο</p>
 <p>ᾔομεν, ὄφρ' ἐς χῶρον ἀφικόμεθ', ὃν φράσε Κίρκη.</p>
 <p> </p>
 <p>"ἔνθ' ἱερήια μὲν Περιμήδης Εὐρύλοχός τε</p>
 <p>ἔσχον: ἐγὼ δ' ἄορ ὀξὺ ἐρυσσάμενος παρὰ μηροῦ</p>
 <p>βόθρον ὄρυξ' ὅσσον τε πυγούσιον ἔνθα καὶ ἔνθα, <font color="GREEN">25</font></p>
 <p>ἀμφ' αὐτῷ δὲ χοὴν χεόμην πᾶσιν νεκύεσσι,</p>
 <p>πρῶτα μελικρήτῳ, μετέπειτα δὲ ἡδέι οἴνῳ,</p>
 <p>τὸ τρίτον αὖθ' ὕδατι: ἐπὶ δ' ἄλφιτα λευκὰ πάλυνον.</p>
 <p>πολλὰ δὲ γουνούμην νεκύων ἀμενηνὰ κάρηνα,</p>
 <p>ἐλθὼν εἰς Ἰθάκην στεῖραν βοῦν, ἥ τις ἀρίστη, <font color="GREEN">30</font></p>
 <p>ῥέξειν ἐν μεγάροισι πυρήν τ' ἐμπλησέμεν ἐσθλῶν,</p>
 <p>Τειρεσίῃ δ' ἀπάνευθεν ὄιν ἱερευσέμεν οἴῳ</p>
 <p>παμμέλαν', ὃς μήλοισι μεταπρέπει ἡμετέροισι.</p>
 <p>τοὺς δ' ἐπεὶ εὐχωλῇσι λιτῇσί τε, ἔθνεα νεκρῶν,</p>
 <p>ἐλλισάμην, τὰ δὲ μῆλα λαβὼν ἀπεδειροτόμησα <font color="GREEN">35</font></p>
 <p>ἐς βόθρον, ῥέε δ' αἷμα κελαινεφές: αἱ δ' ἀγέροντο</p>
 <p>ψυχαὶ ὑπὲξ Ἐρέβευς νεκύων κατατεθνηώτων.</p>
 <p>νύμφαι τ' ἠίθεοί τε πολύτλητοί τε γέροντες</p>
 <p>παρθενικαί τ' ἀταλαὶ νεοπενθέα θυμὸν ἔχουσαι,</p>
 <p>πολλοὶ δ' οὐτάμενοι χαλκήρεσιν ἐγχείῃσιν, <font color="GREEN">40</font></p>
 <p>ἄνδρες ἀρηίφατοι βεβροτωμένα τεύχε' ἔχοντες:</p>
 <p>οἳ πολλοὶ περὶ βόθρον ἐφοίτων ἄλλοθεν ἄλλος</p>
 <p>θεσπεσίῃ ἰαχῇ: ἐμὲ δὲ χλωρὸν δέος ᾕρει.</p>
 <p>δὴ τότ' ἔπειθ' ἑτάροισιν ἐποτρύνας ἐκέλευσα</p>
 <p>μῆλα, τὰ δὴ κατέκειτ' ἐσφαγμένα νηλέι χαλκῷ, <font color="GREEN">45</font></p>
 <p>δείραντας κατακῆαι, ἐπεύξασθαι δὲ θεοῖσιν,</p>
 <p>ἰφθίμῳ τ' Ἀί̈δῃ καὶ ἐπαινῇ Περσεφονείῃ:</p>
 <p>αὐτὸς δὲ ξίφος ὀξὺ ἐρυσσάμενος παρὰ μηροῦ</p>
 <p>ἥμην, οὐδ' εἴων νεκύων ἀμενηνὰ κάρηνα</p>
 <p>αἵματος ἆσσον ἴμεν, πρὶν Τειρεσίαο πυθέσθαι. <font color="GREEN">50</font></p>
 <p>"πρώτη δὲ ψυχὴ Ἐλπήνορος ἦλθεν ἑταίρου:</p>
 <p>οὐ γάρ πω ἐτέθαπτο ὑπὸ χθονὸς εὐρυοδείης:</p>
 <p>σῶμα γὰρ ἐν Κίρκης μεγάρῳ κατελείπομεν ἡμεῖς</p>
 <p>ἄκλαυτον καὶ ἄθαπτον, ἐπεὶ πόνος ἄλλος ἔπειγε.</p>
 <p>τὸν μὲν ἐγὼ δάκρυσα ἰδὼν ἐλέησά τε θυμῷ, <font color="GREEN">55</font></p>
 <p>καί μιν φωνήσας ἔπεα πτερόεντα προσηύδων:</p>
 <p> </p>
 <p>"Ἐλπῆνορ, πῶς ἦλθες ὑπὸ ζόφον ἠερόεντα;</p>
 <p>ἔφθης πεζὸς ἰὼν ἢ ἐγὼ σὺν νηὶ μελαίνῃ.</p>
 <p> </p>
 <p>"ὣς ἐφάμην, ὁ δέ μ' οἰμώξας ἠμείβετο μύθῳ:</p>
 <p>'διογενὲς Λαερτιάδη, πολυμήχαν' Ὀδυσσεῦ, <font color="GREEN">60</font></p>
 <p>ἆσέ με δαίμονος αἶσα κακὴ καὶ ἀθέσφατος οἶνος.</p>
 <p>Κίρκης δ' ἐν μεγάρῳ καταλέγμενος οὐκ ἐνόησα</p>
 <p>ἄψορρον καταβῆναι ἰὼν ἐς κλίμακα μακρήν,</p>
 <p>ἀλλὰ καταντικρὺ τέγεος πέσον: ἐκ δέ μοι αὐχὴν</p>
 <p>ἀστραγάλων ἐάγη, ψυχὴ δ' Ἄϊδόσδε κατῆλθε. <font color="GREEN">65</font></p>
 <p>νῦν δέ σε τῶν ὄπιθεν γουνάζομαι, οὐ παρεόντων,</p>
 <p>πρός τ' ἀλόχου καὶ πατρός, ὅ σ' ἔτρεφε τυτθὸν ἐόντα,</p>
 <p>Τηλεμάχου θ', ὃν μοῦνον ἐνὶ μεγάροισιν ἔλειπες:</p>
 <p>οἶδα γὰρ ὡς ἐνθένδε κιὼν δόμου ἐξ Ἀίδαο</p>
 <p>νῆσον ἐς Αἰαίην σχήσεις ἐυεργέα νῆα: <font color="GREEN">70</font></p>
 <p>ἔνθα σ' ἔπειτα, ἄναξ, κέλομαι μνήσασθαι ἐμεῖο.</p>
 <p>μή μ' ἄκλαυτον ἄθαπτον ἰὼν ὄπιθεν καταλείπειν</p>
 <p>νοσφισθείς, μή τοί τι θεῶν μήνιμα γένωμαι,</p>
 <p>ἀλλά με κακκῆαι σὺν τεύχεσιν, ἅσσα μοι ἔστιν,</p>
 <p>σῆμά τέ μοι χεῦαι πολιῆς ἐπὶ θινὶ θαλάσσης, <font color="GREEN">75</font></p>
 <p>ἀνδρὸς δυστήνοιο καὶ ἐσσομένοισι πυθέσθαι.</p>
 <p>ταῦτά τέ μοι τελέσαι πῆξαί τ' ἐπὶ τύμβῳ ἐρετμόν,</p>
 <p>τῷ καὶ ζωὸς ἔρεσσον ἐὼν μετ' ἐμοῖς ἑτάροισιν.'</p>
 <p> </p>
 <p>"ὣς ἔφατ', αὐτὰρ ἐγώ μιν ἀμειβόμενος προσέειπον:</p>
 <p>'ταῦτά τοι, ὦ δύστηνε, τελευτήσω τε καὶ ἔρξω.' <font color="GREEN">80</font></p>
 <p> </p>
 <p>"νῶι μὲν ὣς ἐπέεσσιν ἀμειβομένω στυγεροῖσιν</p>
 <p>ἥμεθ', ἐγὼ μὲν ἄνευθεν ἐφ' αἵματι φάσγανον ἴσχων,</p>
 <p>εἴδωλον δ' ἑτέρωθεν ἑταίρου πόλλ' ἀγόρευεν:</p>
 <p> </p>
 <p>"ἦλθε δ' ἐπὶ ψυχὴ μητρὸς κατατεθνηυίης,</p>
 <p>Αὐτολύκου θυγάτηρ μεγαλήτορος Ἀντίκλεια, <font color="GREEN">85</font></p>
 <p>τὴν ζωὴν κατέλειπον ἰὼν εἰς Ἴλιον ἱρήν.</p>
 <p>τὴν μὲν ἐγὼ δάκρυσα ἰδὼν ἐλέησά τε θυμῷ:</p>
 <p>ἀλλ' οὐδ' ὣς εἴων προτέρην, πυκινόν περ ἀχεύων,</p>
 <p>αἵματος ἆσσον ἴμεν, πρὶν Τειρεσίαο πυθέσθαι.</p>
 <p> </p>
 <p>"ἦλθε δ' ἐπὶ ψυχὴ Θηβαίου Τειρεσίαο <font color="GREEN">90</font></p>
 <p>χρύσεον σκῆπτρον ἔχων, ἐμὲ δ' ἔγνω καὶ προσέειπεν:</p>
 <p>'διογενὲς Λαερτιάδη, πολυμήχαν' Ὀδυσσεῦ,</p>
 <p>τίπτ' αὖτ', ὦ δύστηνε, λιπὼν φάος ἠελίοιο</p>
 <p>ἤλυθες, ὄφρα ἴδῃ νέκυας καὶ ἀτερπέα χῶρον;</p>
 <p>ἀλλ' ἀποχάζεο βόθρου, ἄπισχε δὲ φάσγανον ὀξύ, <font color="GREEN">95</font></p>
 <p>αἵματος ὄφρα πίω καί τοι νημερτέα εἴπω.'</p>
 <p>"ὣς φάτ', ἐγὼ δ' ἀναχασσάμενος ξίφος ἀργυρόηλον</p>
 <p>κουλεῷ ἐγκατέπηξ'. ὁ δ' ἐπεὶ πίεν αἷμα κελαινόν,</p>
 <p>καὶ τότε δή μ' ἐπέεσσι προσηύδα μάντις ἀμύμων:</p>
 <p> </p>
 <p>"'νόστον δίζηαι μελιηδέα, φαίδιμ' Ὀδυσσεῦ: <font color="GREEN">100</font></p>
 <p>τὸν δέ τοι ἀργαλέον θήσει θεός: οὐ γὰρ ὀίω</p>
 <p>λήσειν ἐννοσίγαιον, ὅ τοι κότον ἔνθετο θυμῷ</p>
 <p>χωόμενος ὅτι οἱ υἱὸν φίλον ἐξαλάωσας.</p>
 <p>ἀλλ' ἔτι μέν κε καὶ ὣς κακά περ πάσχοντες ἵκοισθε,</p>
 <p>αἴ κ' ἐθέλῃς σὸν θυμὸν ἐρυκακέειν καὶ ἑταίρων, <font color="GREEN">105</font></p>
 <p>ὁππότε κε πρῶτον πελάσῃς ἐυεργέα νῆα</p>
 <p>Θρινακίῃ νήσῳ, προφυγὼν ἰοειδέα πόντον,</p>
 <p>βοσκομένας δ' εὕρητε βόας καὶ ἴφια μῆλα</p>
 <p>Ἠελίου, ὃς πάντ' ἐφορᾷ καὶ πάντ' ἐπακούει.</p>
 <p>τὰς εἰ μέν κ' ἀσινέας ἐάᾳς νόστου τε μέδηαι, <font color="GREEN">110</font></p>
 <p>καί κεν ἔτ' εἰς Ἰθάκην κακά περ πάσχοντες ἵκοισθε:</p>
 <p>εἰ δέ κε σίνηαι, τότε τοι τεκμαίρομ' ὄλεθρον,</p>
 <p>νηί τε καὶ ἑτάροις. αὐτὸς δ' εἴ πέρ κεν ἀλύξῃς,</p>
 <p>ὀψὲ κακῶς νεῖαι, ὀλέσας ἄπο πάντας ἑταίρους,</p>
 <p>νηὸς ἐπ' ἀλλοτρίης: δήεις δ' ἐν πήματα οἴκῳ, <font color="GREEN">115</font></p>
 <p>ἄνδρας ὑπερφιάλους, οἵ τοι βίοτον κατέδουσι</p>
 <p>μνώμενοι ἀντιθέην ἄλοχον καὶ ἕδνα διδόντες.</p>
 <p>ἀλλ' ἦ τοι κείνων γε βίας ἀποτίσεαι ἐλθών:</p>
 <p>αὐτὰρ ἐπὴν μνηστῆρας ἐνὶ μεγάροισι τεοῖσι</p>
 <p>κτείνῃς ἠὲ δόλῳ ἢ ἀμφαδὸν ὀξέι χαλκῷ, <font color="GREEN">120</font></p>
 <p>ἔρχεσθαι δὴ ἔπειτα λαβὼν ἐυῆρες ἐρετμόν,</p>
 <p>εἰς ὅ κε τοὺς ἀφίκηαι οἳ οὐκ ἴσασι θάλασσαν</p>
 <p>ἀνέρες, οὐδέ θ' ἅλεσσι μεμιγμένον εἶδαρ ἔδουσιν:</p>
 <p>οὐδ' ἄρα τοί γ' ἴσασι νέας φοινικοπαρῄους</p>
 <p>οὐδ' ἐυήρε' ἐρετμά, τά τε πτερὰ νηυσὶ πέλονται. <font color="GREEN">125</font></p>
 <p>σῆμα δέ τοι ἐρέω μάλ' ἀριφραδές, οὐδέ σε λήσει:</p>
 <p>ὁππότε κεν δή τοι συμβλήμενος ἄλλος ὁδίτης</p>
 <p>φήῃ ἀθηρηλοιγὸν ἔχειν ἀνὰ φαιδίμῳ ὤμῳ,</p>
 <p>καὶ τότε δὴ γαίῃ πήξας ἐυῆρες ἐρετμόν,</p>
 <p>ῥέξας ἱερὰ καλὰ Ποσειδάωνι ἄνακτι, <font color="GREEN">130</font></p>
 <p>ἀρνειὸν ταῦρόν τε συῶν τ' ἐπιβήτορα κάπρον,</p>
 <p>οἴκαδ' ἀποστείχειν ἔρδειν θ' ἱερᾶς ἑκατόμβας</p>
 <p>ἀθανάτοισι θεοῖσι, τοὶ οὐρανὸν εὐρὺν ἔχουσι,</p>
 <p>πᾶσι μάλ' ἑξείης. θάνατος δέ τοι ἐξ ἁλὸς αὐτῷ</p>
 <p>ἀβληχρὸς μάλα τοῖος ἐλεύσεται, ὅς κέ σε πέφνῃ <font color="GREEN">135</font></p>
 <p>γήραι ὕπο λιπαρῷ ἀρημένον: ἀμφὶ δὲ λαοὶ</p>
 <p>ὄλβιοι ἔσσονται. τὰ δέ τοι νημερτέα εἴρω.'</p>
 <p> </p>
 <p>"ὣς ἔφατ', αὐτὰρ ἐγώ μιν ἀμειβόμενος προσέειπον:</p>
 <p>"Τειρεσίη, τὰ μὲν ἄρ που ἐπέκλωσαν θεοὶ αὐτοί.</p>
 <p>ἀλλ' ἄγε μοι τόδε εἰπὲ καὶ ἀτρεκέως κατάλεξον: <font color="GREEN">140</font></p>
 <p>μητρὸς τήνδ' ὁρόω ψυχὴν κατατεθνηυίης:</p>
 <p>ἡ δ' ἀκέουσ' ἧσται σχεδὸν αἵματος, οὐδ' ἑὸν υἱὸν</p>
 <p>ἔτλη ἐσάντα ἰδεῖν οὐδὲ προτιμυθήσασθαι.</p>
 <p>εἰπέ, ἄναξ, πῶς κέν με ἀναγνοίη τὸν ἐόντα;"</p>
 <p> </p>
 <p>"ὣς ἐφάμην, ὁ δέ μ' αὐτίκ' ἀμειβόμενος προσέειπεν: <font color="GREEN">145</font></p>
 <p>"ῥηί̈διόν τοι ἔπος ἐρέω καὶ ἐπὶ φρεσὶ θήσω.</p>
 <p>ὅν τινα μέν κεν ἐᾷς νεκύων κατατεθνηώτων</p>
 <p>αἵματος ἆσσον ἴμεν, ὁ δέ τοι νημερτὲς ἐνίψει:</p>
 <p>ᾧ δέ κ' ἐπιφθονέῃς, ὁ δέ τοι πάλιν εἶσιν ὀπίσσω.'</p>
 <p> </p>
 <p>"ὣς φαμένη ψυχὴ μὲν ἔβη δόμον Ἄϊδος εἴσω <font color="GREEN">150</font></p>
 <p>Τειρεσίαο ἄνακτος, ἐπεὶ κατὰ θέσφατ' ἔλεξεν:</p>
 <p>αὐτὰρ ἐγὼν αὐτοῦ μένον ἔμπεδον, ὄφρ' ἐπὶ μήτηρ</p>
 <p>ἤλυθε καὶ πίεν αἷμα κελαινεφές: αὐτίκα δ' ἔγνω,</p>
 <p>καί μ' ὀλοφυρομένη ἔπεα πτερόεντα προσηύδα:</p>
 <p> </p>
 <p>"'τέκνον ἐμόν, πῶς ἦλθες ὑπὸ ζόφον ἠερόεντα <font color="GREEN">155</font></p>
 <p>ζωὸς ἐών; χαλεπὸν δὲ τάδε ζωοῖσιν ὁρᾶσθαι.</p>
 <p>μέσσῳ γὰρ μεγάλοι ποταμοὶ καὶ δεινὰ ῥέεθρα,</p>
 <p>Ὠκεανὸς μὲν πρῶτα, τὸν οὔ πως ἔστι περῆσαι</p>
 <p>πεζὸν ἐόντ', ἢν μή τις ἔχῃ ἐυεργέα νῆα.</p>
 <p>ἦ νῦν δὴ Τροίηθεν ἀλώμενος ἐνθάδ' ἱκάνεις <font color="GREEN">160</font></p>
 <p>νηί τε καὶ ἑτάροισι πολὺν χρόνον; οὐδέ πω ἦλθες</p>
 <p>εἰς Ἰθάκην, οὐδ' εἶδες ἐνὶ μεγάροισι γυναῖκα;"</p>
 <p> </p>
 <p>"ὣς ἔφατ', αὐτὰρ ἐγώ μιν ἀμειβόμενος προσέειπον:</p>
 <p>'μῆτερ ἐμή, χρειώ με κατήγαγεν εἰς Ἀίδαο</p>
 <p>ψυχῇ χρησόμενον Θηβαίου Τειρεσίαο: <font color="GREEN">165</font></p>
 <p>οὐ γάρ πω σχεδὸν ἦλθον Ἀχαιί̈δος, οὐδέ πω ἁμῆς</p>
 <p>γῆς ἐπέβην, ἀλλ' αἰὲν ἔχων ἀλάλημαι ὀιζύν,</p>
 <p>ἐξ οὗ τὰ πρώτισθ' ἑπόμην Ἀγαμέμνονι δίῳ</p>
 <p>Ἴλιον εἰς ἐύπωλον, ἵνα Τρώεσσι μαχοίμην.</p>
 <p>ἀλλ' ἄγε μοι τόδε εἰπὲ καὶ ἀτρεκέως κατάλεξον: <font color="GREEN">170</font></p>
 <p>τίς νύ σε κὴρ ἐδάμασσε τανηλεγέος θανάτοιο;</p>
 <p>ἦ δολιχὴ νοῦσος, ἦ Ἄρτεμις ἰοχέαιρα</p>
 <p>οἷς ἀγανοῖς βελέεσσιν ἐποιχομένη κατέπεφνεν;</p>
 <p>εἰπὲ δέ μοι πατρός τε καὶ υἱέος, ὃν κατέλειπον,</p>
 <p>ἢ ἔτι πὰρ κείνοισιν ἐμὸν γέρας, ἦέ τις ἤδη <font color="GREEN">175</font></p>
 <p>ἀνδρῶν ἄλλος ἔχει, ἐμὲ δ' οὐκέτι φασὶ νέεσθαι.</p>
 <p>εἰπὲ δέ μοι μνηστῆς ἀλόχου βουλήν τε νόον τε,</p>
 <p>ἠὲ μένει παρὰ παιδὶ καὶ ἔμπεδα πάντα φυλάσσει</p>
 <p>ἦ ἤδη μιν ἔγημεν Ἀχαιῶν ὅς τις ἄριστος.'</p>
 <p> </p>
 <p>"ὣς ἐφάμην, ἡ δ' αὐτίκ' ἀμείβετο πότνια μήτηρ: <font color="GREEN">180</font></p>
 <p>'καὶ λίην κείνη γε μένει τετληότι θυμῷ</p>
 <p>σοῖσιν ἐνὶ μεγάροισιν: ὀιζυραὶ δέ οἱ αἰεὶ</p>
 <p>φθίνουσιν νύκτες τε καὶ ἤματα δάκρυ χεούσῃ.</p>
 <p>σὸν δ' οὔ πώ τις ἔχει καλὸν γέρας, ἀλλὰ ἕκηλος</p>
 <p>Τηλέμαχος τεμένεα νέμεται καὶ δαῖτας ἐίσας <font color="GREEN">185</font></p>
 <p>δαίνυται, ἃς ἐπέοικε δικασπόλον ἄνδρ' ἀλεγύνειν:</p>
 <p>πάντες γὰρ καλέουσι. πατὴρ δὲ σὸς αὐτόθι μίμνει</p>
 <p>ἀγρῷ, οὐδὲ πόλινδε κατέρχεται. οὐδέ οἱ εὐναὶ</p>
 <p>δέμνια καὶ χλαῖναι καὶ ῥήγεα σιγαλόεντα,</p>
 <p>ἀλλ' ὅ γε χεῖμα μὲν εὕδει ὅθι δμῶες ἐνὶ οἴκῳ, <font color="GREEN">190</font></p>
 <p>ἐν κόνι ἄγχι πυρός, κακὰ δὲ χροὶ̈ εἵματα εἷται:</p>
 <p>αὐτὰρ ἐπὴν ἔθῃσι θέρος τεθαλυῖά τ' ὀπώρη,</p>
 <p>πάντῃ οἱ κατὰ γουνὸν ἀλωῆς οἰνοπέδοιο</p>
 <p>φύλλων κεκλιμένων χθαμαλαὶ βεβλήαται εὐναί.</p>
 <p>ἔνθ' ὅ γε κεῖτ' ἀχέων, μέγα δὲ φρεσὶ πένθος ἀέξει <font color="GREEN">195</font></p>
 <p>σὸν νόστον ποθέων, χαλεπὸν δ' ἐπὶ γῆρας ἱκάνει.</p>
 <p>οὕτω γὰρ καὶ ἐγὼν ὀλόμην καὶ πότμον ἐπέσπον:</p>
 <p>οὔτ' ἐμέ γ' ἐν μεγάροισιν ἐύσκοπος ἰοχέαιρα</p>
 <p>οἷς ἀγανοῖς βελέεσσιν ἐποιχομένη κατέπεφνεν,</p>
 <p>οὔτε τις οὖν μοι νοῦσος ἐπήλυθεν, ἥ τε μάλιστα <font color="GREEN">200</font></p>
 <p>τηκεδόνι στυγερῇ μελέων ἐξείλετο θυμόν:</p>
 <p>ἀλλά με σός τε πόθος σά τε μήδεα, φαίδιμ' Ὀδυσσεῦ,</p>
 <p>σή τ' ἀγανοφροσύνη μελιηδέα θυμὸν ἀπηύρα.'</p>
 <p> </p>
 <p>"ὣς ἔφατ', αὐτὰρ ἐγώ γ' ἔθελον φρεσὶ μερμηρίξας</p>
 <p>μητρὸς ἐμῆς ψυχὴν ἑλέειν κατατεθνηυίης. <font color="GREEN">205</font></p>
 <p>τρὶς μὲν ἐφωρμήθην, ἑλέειν τέ με θυμὸς ἀνώγει,</p>
 <p>τρὶς δέ μοι ἐκ χειρῶν σκιῇ εἴκελον ἢ καὶ ὀνείρῳ</p>
 <p>ἔπτατ'. ἐμοὶ δ' ἄχος ὀξὺ γενέσκετο κηρόθι μᾶλλον,</p>
 <p>καί μιν φωνήσας ἔπεα πτερόεντα προσηύδων:</p>
 <p> </p>
 <p>"'μῆτερ ἐμή, τί νύ μ' οὐ μίμνεις ἑλέειν μεμαῶτα, <font color="GREEN">210</font></p>
 <p>ὄφρα καὶ εἰν Ἀίδαο φίλας περὶ χεῖρε βαλόντε</p>
 <p>ἀμφοτέρω κρυεροῖο τεταρπώμεσθα γόοιο;</p>
 <p>ἦ τί μοι εἴδωλον τόδ' ἀγαυὴ Περσεφόνεια</p>
 <p>ὤτρυν', ὄφρ' ἔτι μᾶλλον ὀδυρόμενος στεναχίζω;"</p>
 <p> </p>
 <p>"ὣς ἐφάμην, ἡ δ' αὐτίκ' ἀμείβετο πότνια μήτηρ: <font color="GREEN">215</font></p>
 <p>'ὤ μοι, τέκνον ἐμόν, περὶ πάντων κάμμορε φωτῶν,</p>
 <p>οὔ τί σε Περσεφόνεια Διὸς θυγάτηρ ἀπαφίσκει,</p>
 <p>ἀλλ' αὕτη δίκη ἐστὶ βροτῶν, ὅτε τίς κε θάνῃσιν:</p>
 <p>οὐ γὰρ ἔτι σάρκας τε καὶ ὀστέα ἶνες ἔχουσιν,</p>
 <p>ἀλλὰ τὰ μέν τε πυρὸς κρατερὸν μένος αἰθομένοιο <font color="GREEN">220</font></p>
 <p>δαμνᾷ, ἐπεί κε πρῶτα λίπῃ λεύκ' ὀστέα θυμός,</p>
 <p>ψυχὴ δ' ἠύτ' ὄνειρος ἀποπταμένη πεπότηται.</p>
 <p>ἀλλὰ φόωσδε τάχιστα λιλαίεο: ταῦτα δὲ πάντα</p>
 <p>ἴσθ', ἵνα καὶ μετόπισθε τεῇ εἴπῃσθα γυναικί.'</p>
 
 
 <p></p><hr>
 <center>
 <a href="ody12.htm">Next: Book 12</a></center>
 </body>