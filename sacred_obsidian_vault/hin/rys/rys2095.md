<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi02.htm">Book 2 Index</a><br>
  
 <a href="rys2094.htm">Previous</a> 
 <a href="rys2096.htm">Next</a> 
 
 </div>
 <hr>
 
 <h3 align="CENTER">Book 2<br>Chapter 95
 </h3><table width="100%">
 <td width="50%">
  <font color="GREEN" size="-1">1</font>
  rāmasya vacanaṃ śrutvā bharataḥ pratyuvāca ha<br>
   kiṃ me dharmād vihīnasya rājadharmaḥ kariṣyati<br>
  <font color="GREEN" size="-1">2</font>
  śāśvato 'yaṃ sadā dharmaḥ sthito 'smāsu nararṣabha<br>
   jyeṣṭha putre sthite rājan na kanīyān bhaven nṛpaḥ<br>
  <font color="GREEN" size="-1">3</font>
  sa samṛddhāṃ mayā sārdham ayodhyāṃ gaccha rāghava<br>
   abhiṣecaya cātmānaṃ kulasyāsya bhavāya naḥ<br>
  <font color="GREEN" size="-1">4</font>
  rājānaṃ mānuṣaṃ prāhur devatve saṃmato mama<br>
   yasya dharmārthasahitaṃ vṛttam āhur amānuṣam<br>
  <font color="GREEN" size="-1">5</font>
  kekayasthe ca mayi tu tvayi cāraṇyam āśrite<br>
   divam ārya gato rājā yāyajūkaḥ satāṃ mataḥ<br>
  <font color="GREEN" size="-1">6</font>
  uttiṣṭha puruṣavyāghra kriyatām udakaṃ pituḥ<br>
   ahaṃ cāyaṃ ca śatrughnaḥ pūrvam eva kṛtodakau<br>
  <font color="GREEN" size="-1">7</font>
  priyeṇa kila dattaṃ hi pitṛlokeṣu rāghava<br>
   akṣayyaṃ bhavatīty āhur bhavāṃś caiva pituḥ priyaḥ<br>
  <font color="GREEN" size="-1">8</font>
  tāṃ śrutvā karuṇāṃ vācaṃ pitur maraṇasaṃhitām<br>
   rāghavo bharatenoktāṃ babhūva gatacetanaḥ<br>
  <font color="GREEN" size="-1">9</font>
  vāgvajraṃ bharatenoktam amanojñaṃ paraṃtapaḥ<br>
   pragṛhya bāhū rāmo vai puṣpitāgro yathā drumaḥ<br>
   vane paraśunā kṛttas tathā bhuvi papāta ha<br>
  <font color="GREEN" size="-1">10</font>
  tathā hi patitaṃ rāmaṃ jagatyāṃ jagatīpatim<br>
    kūlaghātapariśrāntaṃ prasuptam iva kuñjaram<br>
 <font color="GREEN" size="-1">11</font>
  bhrātaras te maheṣvāsaṃ sarvataḥ śokakarśitam<br>
    rudantaḥ saha vaidehyā siṣicuḥ salilena vai<br>
 <font color="GREEN" size="-1">12</font>
  sa tu saṃjñāṃ punar labdhvā netrābhyām āsram utsṛjan<br>
    upākrāmata kākutsthaḥ kṛpaṇaṃ bahubhāṣitum<br>
 <font color="GREEN" size="-1">13</font>
  kiṃ nu tasya mayā kāryaṃ durjātena mahātmanā<br>
    yo mṛto mama śokena na mayā cāpi saṃskṛtaḥ<br>
 <font color="GREEN" size="-1">14</font>
  aho bharata siddhārtho yena rājā tvayānagha<br>
    śatrugheṇa ca sarveṣu pretakṛtyeṣu satkṛtaḥ<br>
 <font color="GREEN" size="-1">15</font>
  niṣpradhānām anekāgraṃ narendreṇa vinākṛtām<br>
    nivṛttavanavāso 'pi nāyodhyāṃ gantum utsahe<br>
 <font color="GREEN" size="-1">16</font>
  samāptavanavāsaṃ mām ayodhyāyāṃ paraṃtapa<br>
    ko nu śāsiṣyati punas tāte lokāntaraṃ gate<br>
 <font color="GREEN" size="-1">17</font>
  purā prekṣya suvṛttaṃ māṃ pitā yāny āha sāntvayan<br>
    vākyāni tāni śroṣyāmi kutaḥ karṇasukhāny aham<br>
 <font color="GREEN" size="-1">18</font>
  evam uktvā sa bharataṃ bhāryām abhyetya rāghavaḥ<br>
    uvāca śokasaṃtaptaḥ pūrṇacandranibhānanām<br>
 <font color="GREEN" size="-1">19</font>
  sīte mṛtas te śvaśuraḥ pitrā hīno 'si lakṣmaṇa<br>
    bharato duḥkham ācaṣṭe svargataṃ pṛthivīpatim<br>
 <font color="GREEN" size="-1">20</font>
  sāntvayitvā tu tāṃ rāmo rudantīṃ janakātmajām<br>
    uvāca lakṣmaṇaṃ tatra duḥkhito duḥkhitaṃ vacaḥ<br>
 <font color="GREEN" size="-1">21</font>
  ānayeṅgudipiṇyākaṃ cīram āhara cottaram<br>
    jalakriyārthaṃ tātasya gamiṣyāmi mahātmanaḥ<br>
 <font color="GREEN" size="-1">22</font>
  sītā purastād vrajatu tvam enām abhito vraja<br>
    ahaṃ paścād gamiṣyāmi gatir hy eṣā sudāruṇā<br>
 <font color="GREEN" size="-1">23</font>
  tato nityānugas teṣāṃ viditātmā mahāmatiḥ<br>
    mṛdur dāntaś ca śāntaś ca rāme ca dṛḍha bhaktimān<br>
 <font color="GREEN" size="-1">24</font>
  sumantras tair nṛpasutaiḥ sārdham āśvāsya rāghavam<br>
    avātārayad ālambya nadīṃ mandākinīṃ śivām<br>
 <font color="GREEN" size="-1">25</font>
  te sutīrthāṃ tataḥ kṛcchrād upāgamya yaśasvinaḥ<br>
    nadīṃ mandākinīṃ ramyāṃ sadā puṣpitakānanām<br>
 <font color="GREEN" size="-1">26</font>
  śīghrasrotasam āsādya tīrthaṃ śivam akardamam<br>
    siṣicus tūdakaṃ rājñe tata etad bhavatv iti<br>
 <font color="GREEN" size="-1">27</font>
  pragṛhya ca mahīpālo jalapūritam añjalim<br>
    diśaṃ yāmyām abhimukho rudan vacanam abravīt<br>
 <font color="GREEN" size="-1">28</font>
  etat te rājaśārdūla vimalaṃ toyam akṣayam<br>
    pitṛlokagatasyādya maddattam upatiṣṭhatu<br>
 <font color="GREEN" size="-1">29</font>
  tato mandākinī tīrāt pratyuttīrya sa rāghavaḥ<br>
    pituś cakāra tejasvī nivāpaṃ bhrātṛbhiḥ saha<br>
 <font color="GREEN" size="-1">30</font>
  aiṅgudaṃ badarīmiśraṃ piṇyākaṃ darbhasaṃstare<br>
    nyasya rāmaḥ suduḥkhārto rudan vacanam abravīt<br>
 <font color="GREEN" size="-1">31</font>
  idaṃ bhuṅkṣva mahārājaprīto yad aśanā vayam<br>
    yadannaḥ puruṣo bhavati tadannās tasya devatāḥ<br>
 <font color="GREEN" size="-1">32</font>
  tatas tenaiva mārgeṇa pratyuttīrya nadītaṭāt<br>
    āruroha naravyāghro ramyasānuṃ mahīdharam<br>
 <font color="GREEN" size="-1">33</font>
  tataḥ parṇakuṭīdvāram āsādya jagatīpatiḥ<br>
    parijagrāha pāṇibhyām ubhau bharatalakṣmaṇau<br>
 <font color="GREEN" size="-1">34</font>
  teṣāṃ tu rudatāṃ śabdāt pratiśrutkābhavad girau<br>
    bhrātṝṇāṃ saha vaidehyā siṃhānāṃ nardatām iva<br>
 <font color="GREEN" size="-1">35</font>
  vijñāya tumulaṃ śabdaṃ trastā bharatasainikāḥ<br>
    abruvaṃś cāpi rāmeṇa bharataḥ saṃgato dhruvam<br>
    teṣām eva mahāñ śabdaḥ śocatāṃ pitaraṃ mṛtam<br>
 <font color="GREEN" size="-1">36</font>
  atha vāsān parityajya taṃ sarve 'bhimukhāḥ svanam<br>
    apy eka manaso jagmur yathāsthānaṃ pradhāvitāḥ<br>
 <font color="GREEN" size="-1">37</font>
  hayair anye gajair anye rathair anye svalaṃkṛtaiḥ<br>
    sukumārās tathaivānye padbhir eva narā yayuḥ<br>
 <font color="GREEN" size="-1">38</font>
  aciraproṣitaṃ rāmaṃ ciraviproṣitaṃ yathā<br>
    draṣṭukāmo janaḥ sarvo jagāma sahasāśramam<br>
 <font color="GREEN" size="-1">39</font>
  bhrātṝṇāṃ tvaritās te tu draṣṭukāmāḥ samāgamam<br>
    yayur bahuvidhair yānaiḥ khuranemisamākulaiḥ<br>
 <font color="GREEN" size="-1">40</font>
  sā bhūmir bahubhir yānaiḥ khuranemisamāhatā<br>
    mumoca tumulaṃ śabdaṃ dyaur ivābhrasamāgame<br>
 <font color="GREEN" size="-1">41</font>
  tena vitrāsitā nāgāḥ kareṇuparivāritāḥ<br>
    āvāsayanto gandhena jagmur anyad vanaṃ tataḥ<br>
 <font color="GREEN" size="-1">42</font>
  varāhamṛgasiṃhāś ca mahiṣāḥ sarkṣavānarāḥ<br>
    vyāghra gokarṇagavayā vitreṣuḥ pṛṣataiḥ saha<br>
 <font color="GREEN" size="-1">43</font>
  rathāṅgasāhvā natyūhā haṃsāḥ kāraṇḍavāḥ plavāḥ<br>
    tathā puṃskokilāḥ krauñcā visaṃjñā bhejire diśaḥ<br>
 <font color="GREEN" size="-1">44</font>
  tena śabdena vitrastair ākāśaṃ pakṣibhir vṛtam<br>
    manuṣyair āvṛtā bhūmir ubhayaṃ prababhau tadā<br>
 <font color="GREEN" size="-1">45</font>
  tān narān bāṣpapūrṇākṣān samīkṣyātha suduḥkhitān<br>
    paryaṣvajata dharmajñaḥ pitṛvan mātṛvac ca saḥ<br>
 <font color="GREEN" size="-1">46</font>
  sa tatra kāṃś cit pariṣasvaje narān; narāś ca ke cit tu tam abhyavādayan<br>
    cakāra sarvān savayasyabāndhavān; yathārham āsādya tadā nṛpātmajaḥ<br>
 <font color="GREEN" size="-1">47</font>
  tataḥ sa teṣāṃ rudatāṃ mahātmanāṃ; bhuvaṃ ca khaṃ cānuvinādayan svanaḥ<br>
    guhā girīṇāṃ ca diśaś ca saṃtataṃ; mṛdaṅgaghoṣapratimo viśuśruve<br>
 </td>
 <td width="50%">
  <font color="GREEN" size="-1">1</font>
  रामस्य वचनं शरुत्वा भरतः परत्युवाच ह<br>
   किं मे धर्माद विहीनस्य राजधर्मः करिष्यति<br>
  <font color="GREEN" size="-1">2</font>
  शाश्वतॊ ऽयं सदा धर्मः सथितॊ ऽसमासु नरर्षभ<br>
   जयेष्ठ पुत्रे सथिते राजन न कनीयान भवेन नृपः<br>
  <font color="GREEN" size="-1">3</font>
  स समृद्धां मया सार्धम अयॊध्यां गच्छ राघव<br>
   अभिषेचय चात्मानं कुलस्यास्य भवाय नः<br>
  <font color="GREEN" size="-1">4</font>
  राजानं मानुषं पराहुर देवत्वे संमतॊ मम<br>
   यस्य धर्मार्थसहितं वृत्तम आहुर अमानुषम<br>
  <font color="GREEN" size="-1">5</font>
  केकयस्थे च मयि तु तवयि चारण्यम आश्रिते<br>
   दिवम आर्य गतॊ राजा यायजूकः सतां मतः<br>
  <font color="GREEN" size="-1">6</font>
  उत्तिष्ठ पुरुषव्याघ्र करियताम उदकं पितुः<br>
   अहं चायं च शत्रुघ्नः पूर्वम एव कृतॊदकौ<br>
  <font color="GREEN" size="-1">7</font>
  परियेण किल दत्तं हि पितृलॊकेषु राघव<br>
   अक्षय्यं भवतीत्य आहुर भवांश चैव पितुः परियः<br>
  <font color="GREEN" size="-1">8</font>
  तां शरुत्वा करुणां वाचं पितुर मरणसंहिताम<br>
   राघवॊ भरतेनॊक्तां बभूव गतचेतनः<br>
  <font color="GREEN" size="-1">9</font>
  वाग्वज्रं भरतेनॊक्तम अमनॊज्ञं परंतपः<br>
   परगृह्य बाहू रामॊ वै पुष्पिताग्रॊ यथा दरुमः<br>
   वने परशुना कृत्तस तथा भुवि पपात ह<br>
  <font color="GREEN" size="-1">10</font>
  तथा हि पतितं रामं जगत्यां जगतीपतिम<br>
    कूलघातपरिश्रान्तं परसुप्तम इव कुञ्जरम<br>
 <font color="GREEN" size="-1">11</font>
  भरातरस ते महेष्वासं सर्वतः शॊककर्शितम<br>
    रुदन्तः सह वैदेह्या सिषिचुः सलिलेन वै<br>
 <font color="GREEN" size="-1">12</font>
  स तु संज्ञां पुनर लब्ध्वा नेत्राभ्याम आस्रम उत्सृजन<br>
    उपाक्रामत काकुत्स्थः कृपणं बहुभाषितुम<br>
 <font color="GREEN" size="-1">13</font>
  किं नु तस्य मया कार्यं दुर्जातेन महात्मना<br>
    यॊ मृतॊ मम शॊकेन न मया चापि संस्कृतः<br>
 <font color="GREEN" size="-1">14</font>
  अहॊ भरत सिद्धार्थॊ येन राजा तवयानघ<br>
    शत्रुघेण च सर्वेषु परेतकृत्येषु सत्कृतः<br>
 <font color="GREEN" size="-1">15</font>
  निष्प्रधानाम अनेकाग्रं नरेन्द्रेण विनाकृताम<br>
    निवृत्तवनवासॊ ऽपि नायॊध्यां गन्तुम उत्सहे<br>
 <font color="GREEN" size="-1">16</font>
  समाप्तवनवासं माम अयॊध्यायां परंतप<br>
    कॊ नु शासिष्यति पुनस ताते लॊकान्तरं गते<br>
 <font color="GREEN" size="-1">17</font>
  पुरा परेक्ष्य सुवृत्तं मां पिता यान्य आह सान्त्वयन<br>
    वाक्यानि तानि शरॊष्यामि कुतः कर्णसुखान्य अहम<br>
 <font color="GREEN" size="-1">18</font>
  एवम उक्त्वा स भरतं भार्याम अभ्येत्य राघवः<br>
    उवाच शॊकसंतप्तः पूर्णचन्द्रनिभाननाम<br>
 <font color="GREEN" size="-1">19</font>
  सीते मृतस ते शवशुरः पित्रा हीनॊ ऽसि लक्ष्मण<br>
    भरतॊ दुःखम आचष्टे सवर्गतं पृथिवीपतिम<br>
 <font color="GREEN" size="-1">20</font>
  सान्त्वयित्वा तु तां रामॊ रुदन्तीं जनकात्मजाम<br>
    उवाच लक्ष्मणं तत्र दुःखितॊ दुःखितं वचः<br>
 <font color="GREEN" size="-1">21</font>
  आनयेङ्गुदिपिण्याकं चीरम आहर चॊत्तरम<br>
    जलक्रियार्थं तातस्य गमिष्यामि महात्मनः<br>
 <font color="GREEN" size="-1">22</font>
  सीता पुरस्ताद वरजतु तवम एनाम अभितॊ वरज<br>
    अहं पश्चाद गमिष्यामि गतिर हय एषा सुदारुणा<br>
 <font color="GREEN" size="-1">23</font>
  ततॊ नित्यानुगस तेषां विदितात्मा महामतिः<br>
    मृदुर दान्तश च शान्तश च रामे च दृढ भक्तिमान<br>
 <font color="GREEN" size="-1">24</font>
  सुमन्त्रस तैर नृपसुतैः सार्धम आश्वास्य राघवम<br>
    अवातारयद आलम्ब्य नदीं मन्दाकिनीं शिवाम<br>
 <font color="GREEN" size="-1">25</font>
  ते सुतीर्थां ततः कृच्छ्राद उपागम्य यशस्विनः<br>
    नदीं मन्दाकिनीं रम्यां सदा पुष्पितकाननाम<br>
 <font color="GREEN" size="-1">26</font>
  शीघ्रस्रॊतसम आसाद्य तीर्थं शिवम अकर्दमम<br>
    सिषिचुस तूदकं राज्ञे तत एतद भवत्व इति<br>
 <font color="GREEN" size="-1">27</font>
  परगृह्य च महीपालॊ जलपूरितम अञ्जलिम<br>
    दिशं याम्याम अभिमुखॊ रुदन वचनम अब्रवीत<br>
 <font color="GREEN" size="-1">28</font>
  एतत ते राजशार्दूल विमलं तॊयम अक्षयम<br>
    पितृलॊकगतस्याद्य मद्दत्तम उपतिष्ठतु<br>
 <font color="GREEN" size="-1">29</font>
  ततॊ मन्दाकिनी तीरात परत्युत्तीर्य स राघवः<br>
    पितुश चकार तेजस्वी निवापं भरातृभिः सह<br>
 <font color="GREEN" size="-1">30</font>
  ऐङ्गुदं बदरीमिश्रं पिण्याकं दर्भसंस्तरे<br>
    नयस्य रामः सुदुःखार्तॊ रुदन वचनम अब्रवीत<br>
 <font color="GREEN" size="-1">31</font>
  इदं भुङ्क्ष्व महाराजप्रीतॊ यद अशना वयम<br>
    यदन्नः पुरुषॊ भवति तदन्नास तस्य देवताः<br>
 <font color="GREEN" size="-1">32</font>
  ततस तेनैव मार्गेण परत्युत्तीर्य नदीतटात<br>
    आरुरॊह नरव्याघ्रॊ रम्यसानुं महीधरम<br>
 <font color="GREEN" size="-1">33</font>
  ततः पर्णकुटीद्वारम आसाद्य जगतीपतिः<br>
    परिजग्राह पाणिभ्याम उभौ भरतलक्ष्मणौ<br>
 <font color="GREEN" size="-1">34</font>
  तेषां तु रुदतां शब्दात परतिश्रुत्काभवद गिरौ<br>
    भरातॄणां सह वैदेह्या सिंहानां नर्दताम इव<br>
 <font color="GREEN" size="-1">35</font>
  विज्ञाय तुमुलं शब्दं तरस्ता भरतसैनिकाः<br>
    अब्रुवंश चापि रामेण भरतः संगतॊ धरुवम<br>
    तेषाम एव महाञ शब्दः शॊचतां पितरं मृतम<br>
 <font color="GREEN" size="-1">36</font>
  अथ वासान परित्यज्य तं सर्वे ऽभिमुखाः सवनम<br>
    अप्य एक मनसॊ जग्मुर यथास्थानं परधाविताः<br>
 <font color="GREEN" size="-1">37</font>
  हयैर अन्ये गजैर अन्ये रथैर अन्ये सवलंकृतैः<br>
    सुकुमारास तथैवान्ये पद्भिर एव नरा ययुः<br>
 <font color="GREEN" size="-1">38</font>
  अचिरप्रॊषितं रामं चिरविप्रॊषितं यथा<br>
    दरष्टुकामॊ जनः सर्वॊ जगाम सहसाश्रमम<br>
 <font color="GREEN" size="-1">39</font>
  भरातॄणां तवरितास ते तु दरष्टुकामाः समागमम<br>
    ययुर बहुविधैर यानैः खुरनेमिसमाकुलैः<br>
 <font color="GREEN" size="-1">40</font>
  सा भूमिर बहुभिर यानैः खुरनेमिसमाहता<br>
    मुमॊच तुमुलं शब्दं दयौर इवाभ्रसमागमे<br>
 <font color="GREEN" size="-1">41</font>
  तेन वित्रासिता नागाः करेणुपरिवारिताः<br>
    आवासयन्तॊ गन्धेन जग्मुर अन्यद वनं ततः<br>
 <font color="GREEN" size="-1">42</font>
  वराहमृगसिंहाश च महिषाः सर्क्षवानराः<br>
    वयाघ्र गॊकर्णगवया वित्रेषुः पृषतैः सह<br>
 <font color="GREEN" size="-1">43</font>
  रथाङ्गसाह्वा नत्यूहा हंसाः कारण्डवाः पलवाः<br>
    तथा पुंस्कॊकिलाः करौञ्चा विसंज्ञा भेजिरे दिशः<br>
 <font color="GREEN" size="-1">44</font>
  तेन शब्देन वित्रस्तैर आकाशं पक्षिभिर वृतम<br>
    मनुष्यैर आवृता भूमिर उभयं परबभौ तदा<br>
 <font color="GREEN" size="-1">45</font>
  तान नरान बाष्पपूर्णाक्षान समीक्ष्याथ सुदुःखितान<br>
    पर्यष्वजत धर्मज्ञः पितृवन मातृवच च सः<br>
 <font color="GREEN" size="-1">46</font>
  स तत्र कांश चित परिषस्वजे नरान; नराश च के चित तु तम अभ्यवादयन<br>
    चकार सर्वान सवयस्यबान्धवान; यथार्हम आसाद्य तदा नृपात्मजः<br>
 <font color="GREEN" size="-1">47</font>
  ततः स तेषां रुदतां महात्मनां; भुवं च खं चानुविनादयन सवनः<br>
    गुहा गिरीणां च दिशश च संततं; मृदङ्गघॊषप्रतिमॊ विशुश्रुवे<br>
 </td>
 
 </table>
 <p></p><div class="filenav">
 <hr>
 <center>
 <a href="rys2096.htm">Next: Chapter 96</a></center>
 </div>
 </center></body>