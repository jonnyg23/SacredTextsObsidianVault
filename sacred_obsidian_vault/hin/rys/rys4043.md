<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi04.htm">Book 4 Index</a><br>
  
 <a href="rys4042.htm">Previous</a> 
 <a href="rys4044.htm">Next</a> 
 
 </div>
 <hr>
 
 <h3 align="CENTER">Book 4<br>Chapter 43
 </h3><table width="100%">
 <td width="50%">
  <font color="GREEN" size="-1">1</font>
  viśeṣeṇa tu sugrīvo hanumatyartham uktavān<br>
   sa hi tasmin hariśreṣṭhe niścitārtho 'rthasādhane<br>
  <font color="GREEN" size="-1">2</font>
  na bhūmau nāntarikṣe vā nāmbare nāmarālaye<br>
   nāpsu vā gatisaṃgaṃ te paśyāmi haripuṃgava<br>
  <font color="GREEN" size="-1">3</font>
  sāsurāḥ sahagandharvāḥ sanāganaradevatāḥ<br>
   viditāḥ sarvalokās te sasāgaradharādharāḥ<br>
  <font color="GREEN" size="-1">4</font>
  gatir vegaś ca tejaś ca lāghavaṃ ca mahākape<br>
   pitus te sadṛśaṃ vīra mārutasya mahaujasaḥ<br>
  <font color="GREEN" size="-1">5</font>
  tejasā vāpi te bhūtaṃ samaṃ bhuvi na vidyate<br>
   tad yathā labhyate sītā tattvam evopapādaya<br>
  <font color="GREEN" size="-1">6</font>
  tvayy eva hanumann asti balaṃ buddhiḥ parākramaḥ<br>
   deśakālānuvṛttaś ca nayaś ca nayapaṇḍita<br>
  <font color="GREEN" size="-1">7</font>
  tataḥ kāryasamāsaṃgam avagamya hanūmati<br>
   viditvā hanumantaṃ ca cintayām āsa rāghavaḥ<br>
  <font color="GREEN" size="-1">8</font>
  sarvathā niścitārtho 'yaṃ hanūmati harīśvaraḥ<br>
   niścitārthataraś cāpi hanūmān kāryasādhane<br>
  <font color="GREEN" size="-1">9</font>
  tad evaṃ prasthitasyāsya parijñātasya karmabhiḥ<br>
   bhartrā parigṛhītasya dhruvaḥ kāryaphalodayaḥ<br>
  <font color="GREEN" size="-1">10</font>
  taṃ samīkṣya mahātejā vyavasāyottaraṃ harim<br>
    kṛtārtha iva saṃvṛttaḥ prahṛṣṭendriyamānasaḥ<br>
 <font color="GREEN" size="-1">11</font>
  dadau tasya tataḥ prītaḥ svanāmāṅkopaśobhitam<br>
    aṅgulīyam abhijñānaṃ rājaputryāḥ paraṃtapaḥ<br>
 <font color="GREEN" size="-1">12</font>
  anena tvāṃ hariśreṣṭha cihnena janakātmajā<br>
    matsakāśād anuprāptam anudvignānupaśyati<br>
 <font color="GREEN" size="-1">13</font>
  vyavasāyaś ca te vīra sattvayuktaś ca vikramaḥ<br>
    sugrīvasya ca saṃdeśaḥ siddhiṃ kathayatīva me<br>
 <font color="GREEN" size="-1">14</font>
  sa tad gṛhya hariśreṣṭhaḥ sthāpya mūrdhni kṛtāñjaliḥ<br>
    vanditvā caraṇau caiva prasthitaḥ plavagottamaḥ<br>
 <font color="GREEN" size="-1">15</font>
  sa tat prakarṣan hariṇāṃ balaṃ mahad; babhūva vīraḥ pavanātmajaḥ kapi<br>
    gatāmbude vyomni viśuddhamaṇḍalaḥ; śaśīva nakṣatragaṇopaśobhitaḥ<br>
 <font color="GREEN" size="-1">16</font>
  atibalabalam āśritas tavāhaṃ; harivaravikramavikramair analpaiḥ<br>
    pavanasuta yathābhigamyate sā; janakasutā hanumaṃs tathā kuruṣva<br>
 </td>
 <td width="50%">
  <font color="GREEN" size="-1">1</font>
  विशेषेण तु सुग्रीवॊ हनुमत्यर्थम उक्तवान<br>
   स हि तस्मिन हरिश्रेष्ठे निश्चितार्थॊ ऽरथसाधने<br>
  <font color="GREEN" size="-1">2</font>
  न भूमौ नान्तरिक्षे वा नाम्बरे नामरालये<br>
   नाप्सु वा गतिसंगं ते पश्यामि हरिपुंगव<br>
  <font color="GREEN" size="-1">3</font>
  सासुराः सहगन्धर्वाः सनागनरदेवताः<br>
   विदिताः सर्वलॊकास ते ससागरधराधराः<br>
  <font color="GREEN" size="-1">4</font>
  गतिर वेगश च तेजश च लाघवं च महाकपे<br>
   पितुस ते सदृशं वीर मारुतस्य महौजसः<br>
  <font color="GREEN" size="-1">5</font>
  तेजसा वापि ते भूतं समं भुवि न विद्यते<br>
   तद यथा लभ्यते सीता तत्त्वम एवॊपपादय<br>
  <font color="GREEN" size="-1">6</font>
  तवय्य एव हनुमन्न अस्ति बलं बुद्धिः पराक्रमः<br>
   देशकालानुवृत्तश च नयश च नयपण्डित<br>
  <font color="GREEN" size="-1">7</font>
  ततः कार्यसमासंगम अवगम्य हनूमति<br>
   विदित्वा हनुमन्तं च चिन्तयाम आस राघवः<br>
  <font color="GREEN" size="-1">8</font>
  सर्वथा निश्चितार्थॊ ऽयं हनूमति हरीश्वरः<br>
   निश्चितार्थतरश चापि हनूमान कार्यसाधने<br>
  <font color="GREEN" size="-1">9</font>
  तद एवं परस्थितस्यास्य परिज्ञातस्य कर्मभिः<br>
   भर्त्रा परिगृहीतस्य धरुवः कार्यफलॊदयः<br>
  <font color="GREEN" size="-1">10</font>
  तं समीक्ष्य महातेजा वयवसायॊत्तरं हरिम<br>
    कृतार्थ इव संवृत्तः परहृष्टेन्द्रियमानसः<br>
 <font color="GREEN" size="-1">11</font>
  ददौ तस्य ततः परीतः सवनामाङ्कॊपशॊभितम<br>
    अङ्गुलीयम अभिज्ञानं राजपुत्र्याः परंतपः<br>
 <font color="GREEN" size="-1">12</font>
  अनेन तवां हरिश्रेष्ठ चिह्नेन जनकात्मजा<br>
    मत्सकाशाद अनुप्राप्तम अनुद्विग्नानुपश्यति<br>
 <font color="GREEN" size="-1">13</font>
  वयवसायश च ते वीर सत्त्वयुक्तश च विक्रमः<br>
    सुग्रीवस्य च संदेशः सिद्धिं कथयतीव मे<br>
 <font color="GREEN" size="-1">14</font>
  स तद गृह्य हरिश्रेष्ठः सथाप्य मूर्ध्नि कृताञ्जलिः<br>
    वन्दित्वा चरणौ चैव परस्थितः पलवगॊत्तमः<br>
 <font color="GREEN" size="-1">15</font>
  स तत परकर्षन हरिणां बलं महद; बभूव वीरः पवनात्मजः कपि<br>
    गताम्बुदे वयॊम्नि विशुद्धमण्डलः; शशीव नक्षत्रगणॊपशॊभितः<br>
 <font color="GREEN" size="-1">16</font>
  अतिबलबलम आश्रितस तवाहं; हरिवरविक्रमविक्रमैर अनल्पैः<br>
    पवनसुत यथाभिगम्यते सा; जनकसुता हनुमंस तथा कुरुष्व<br>
 </td>
 
 </table>
 <p></p><div class="filenav">
 <hr>
 <center>
 <a href="rys4044.htm">Next: Chapter 44</a></center>
 </div>
 </center></body>