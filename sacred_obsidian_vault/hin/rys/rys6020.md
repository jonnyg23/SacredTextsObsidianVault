<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi06.htm">Book 6 Index</a><br>
  
 <a href="rys6019.htm">Previous</a> 
 <a href="rys6021.htm">Next</a> 
 
 </div>
 <hr>
 
 <h3 align="CENTER">Book 6<br>Chapter 20
 </h3><table width="100%">
 <td width="50%">
  <font color="GREEN" size="-1">1</font>
  śukena tu samākhyātāṃs tān dṛṣṭvā hariyūthapān<br>
   samīpasthaṃ ca rāmasya bhrātaraṃ svaṃ vibhīṣaṇam<br>
  <font color="GREEN" size="-1">2</font>
  lakṣmaṇaṃ ca mahāvīryaṃ bhujaṃ rāmasya dakṣiṇam<br>
   sarvavānararājaṃ ca sugrīvaṃ bhīmavikramam<br>
  <font color="GREEN" size="-1">3</font>
  kiṃ cid āvignahṛdayo jātakrodhaś ca rāvaṇaḥ<br>
   bhartsayām āsa tau vīrau kathānte śukasāraṇau<br>
  <font color="GREEN" size="-1">4</font>
  adhomukhau tau praṇatāv abravīc chukasāraṇau<br>
   roṣagadgadayā vācā saṃrabdhaḥ paruṣaṃ vacaḥ<br>
  <font color="GREEN" size="-1">5</font>
  na tāvat sadṛśaṃ nāma sacivair upajīvibhiḥ<br>
   vipriyaṃ nṛpater vaktuṃ nigrahapragrahe vibhoḥ<br>
  <font color="GREEN" size="-1">6</font>
  ripūṇāṃ pratikūlānāṃ yuddhārtham abhivartatām<br>
   ubhābhyāṃ sadṛśaṃ nāma vaktum aprastave stavam<br>
  <font color="GREEN" size="-1">7</font>
  ācāryā guravo vṛddhā vṛthā vāṃ paryupāsitāḥ<br>
   sāraṃ yad rājaśāstrāṇām anujīvyaṃ na gṛhyate<br>
  <font color="GREEN" size="-1">8</font>
  gṛhīto vā na vijñāto bhāro jñānasya vochyate<br>
   īdṛśaiḥ sacivair yukto mūrkhair diṣṭyā dharāmy aham<br>
  <font color="GREEN" size="-1">9</font>
  kiṃ nu mṛtyor bhayaṃ nāsti māṃ vaktuṃ paruṣaṃ vacaḥ<br>
   yasya me śāsato jihvā prayacchati śubhāśubham<br>
  <font color="GREEN" size="-1">10</font>
  apy eva dahanaṃ spṛṣṭvā vane tiṣṭhanti pādapāḥ<br>
    rājadoṣaparāmṛṣṭās tiṣṭhante nāparādhinaḥ<br>
 <font color="GREEN" size="-1">11</font>
  hanyām aham imau pāpau śatrupakṣapraśaṃsakau<br>
    yadi pūrvopakārair me na krodho mṛdutāṃ vrajet<br>
 <font color="GREEN" size="-1">12</font>
  apadhvaṃsata gacchadhvaṃ saṃnikarṣād ito mama<br>
    na hi vāṃ hantum icchāmi smarann upakṛtāni vām<br>
    hatāv eva kṛtaghnau tau mayi snehaparāṅmukhau<br>
 <font color="GREEN" size="-1">13</font>
  evam uktau tu savrīḍau tāv ubhau śukasāraṇau<br>
    rāvaṇaṃ jayaśabdena pratinandyābhiniḥsṛtau<br>
 <font color="GREEN" size="-1">14</font>
  abravīt sa daśagrīvaḥ samīpasthaṃ mahodaram<br>
    upasthāpaya śīghraṃ me cārān nītiviśāradān<br>
 <font color="GREEN" size="-1">15</font>
  tataś carāḥ saṃtvaritāḥ prāptāḥ pārthivaśāsanāt<br>
    upasthitāḥ prāñjalayo vardhayitvā jayāśiṣā<br>
 <font color="GREEN" size="-1">16</font>
  tān abravīt tato vākyaṃ rāvaṇo rākṣasādhipaḥ<br>
    cārān pratyayikāñ śūrān bhaktān vigatasādhvasān<br>
 <font color="GREEN" size="-1">17</font>
  ito gacchata rāmasya vyavasāyaṃ parīkṣatha<br>
    mantreṣv abhyantarā ye 'sya prītyā tena samāgatāḥ<br>
 <font color="GREEN" size="-1">18</font>
  kathaṃ svapiti jāgarti kim anyac ca kariṣyati<br>
    vijñāya nipuṇaṃ sarvam āgantavyam aśeṣataḥ<br>
 <font color="GREEN" size="-1">19</font>
  cāreṇa viditaḥ śatruḥ paṇḍitair vasudhādhipaiḥ<br>
    yuddhe svalpena yatnena samāsādya nirasyate<br>
 <font color="GREEN" size="-1">20</font>
  cārās tu te tathety uktvā prahṛṣṭā rākṣaseśvaram<br>
    kṛtvā pradakṣiṇaṃ jagmur yatra rāmaḥ salakṣmaṇaḥ<br>
 <font color="GREEN" size="-1">21</font>
  te suvelasya śailasya samīpe rāmalakṣmaṇau<br>
    pracchannā dadṛśur gatvā sasugrīvavibhīṣaṇau<br>
 <font color="GREEN" size="-1">22</font>
  te tu dharmātmanā dṛṣṭā rākṣasendreṇa rākṣasāḥ<br>
    vibhīṣaṇena tatrasthā nigṛhītā yadṛcchayā<br>
 <font color="GREEN" size="-1">23</font>
  vānarair arditās te tu vikrāntair laghuvikramaiḥ<br>
    punar laṅkām anuprāptāḥ śvasanto naṣṭacetasaḥ<br>
 <font color="GREEN" size="-1">24</font>
  tato daśagrīvam upasthitās te; cārā bahirnityacarā niśācarāḥ<br>
    gireḥ suvelasya samīpavāsinaṃ; nyavedayan bhīmabalaṃ mahābalāḥ<br>
 </td>
 <td width="50%">
  <font color="GREEN" size="-1">1</font>
  शुकेन तु समाख्यातांस तान दृष्ट्वा हरियूथपान<br>
   समीपस्थं च रामस्य भरातरं सवं विभीषणम<br>
  <font color="GREEN" size="-1">2</font>
  लक्ष्मणं च महावीर्यं भुजं रामस्य दक्षिणम<br>
   सर्ववानरराजं च सुग्रीवं भीमविक्रमम<br>
  <font color="GREEN" size="-1">3</font>
  किं चिद आविग्नहृदयॊ जातक्रॊधश च रावणः<br>
   भर्त्सयाम आस तौ वीरौ कथान्ते शुकसारणौ<br>
  <font color="GREEN" size="-1">4</font>
  अधॊमुखौ तौ परणताव अब्रवीच छुकसारणौ<br>
   रॊषगद्गदया वाचा संरब्धः परुषं वचः<br>
  <font color="GREEN" size="-1">5</font>
  न तावत सदृशं नाम सचिवैर उपजीविभिः<br>
   विप्रियं नृपतेर वक्तुं निग्रहप्रग्रहे विभॊः<br>
  <font color="GREEN" size="-1">6</font>
  रिपूणां परतिकूलानां युद्धार्थम अभिवर्तताम<br>
   उभाभ्यां सदृशं नाम वक्तुम अप्रस्तवे सतवम<br>
  <font color="GREEN" size="-1">7</font>
  आचार्या गुरवॊ वृद्धा वृथा वां पर्युपासिताः<br>
   सारं यद राजशास्त्राणाम अनुजीव्यं न गृह्यते<br>
  <font color="GREEN" size="-1">8</font>
  गृहीतॊ वा न विज्ञातॊ भारॊ जञानस्य वॊछ्यते<br>
   ईदृशैः सचिवैर युक्तॊ मूर्खैर दिष्ट्या धराम्य अहम<br>
  <font color="GREEN" size="-1">9</font>
  किं नु मृत्यॊर भयं नास्ति मां वक्तुं परुषं वचः<br>
   यस्य मे शासतॊ जिह्वा परयच्छति शुभाशुभम<br>
  <font color="GREEN" size="-1">10</font>
  अप्य एव दहनं सपृष्ट्वा वने तिष्ठन्ति पादपाः<br>
    राजदॊषपरामृष्टास तिष्ठन्ते नापराधिनः<br>
 <font color="GREEN" size="-1">11</font>
  हन्याम अहम इमौ पापौ शत्रुपक्षप्रशंसकौ<br>
    यदि पूर्वॊपकारैर मे न करॊधॊ मृदुतां वरजेत<br>
 <font color="GREEN" size="-1">12</font>
  अपध्वंसत गच्छध्वं संनिकर्षाद इतॊ मम<br>
    न हि वां हन्तुम इच्छामि समरन्न उपकृतानि वाम<br>
    हताव एव कृतघ्नौ तौ मयि सनेहपराङ्मुखौ<br>
 <font color="GREEN" size="-1">13</font>
  एवम उक्तौ तु सव्रीडौ ताव उभौ शुकसारणौ<br>
    रावणं जयशब्देन परतिनन्द्याभिनिःसृतौ<br>
 <font color="GREEN" size="-1">14</font>
  अब्रवीत स दशग्रीवः समीपस्थं महॊदरम<br>
    उपस्थापय शीघ्रं मे चारान नीतिविशारदान<br>
 <font color="GREEN" size="-1">15</font>
  ततश चराः संत्वरिताः पराप्ताः पार्थिवशासनात<br>
    उपस्थिताः पराञ्जलयॊ वर्धयित्वा जयाशिषा<br>
 <font color="GREEN" size="-1">16</font>
  तान अब्रवीत ततॊ वाक्यं रावणॊ राक्षसाधिपः<br>
    चारान परत्ययिकाञ शूरान भक्तान विगतसाध्वसान<br>
 <font color="GREEN" size="-1">17</font>
  इतॊ गच्छत रामस्य वयवसायं परीक्षथ<br>
    मन्त्रेष्व अभ्यन्तरा ये ऽसय परीत्या तेन समागताः<br>
 <font color="GREEN" size="-1">18</font>
  कथं सवपिति जागर्ति किम अन्यच च करिष्यति<br>
    विज्ञाय निपुणं सर्वम आगन्तव्यम अशेषतः<br>
 <font color="GREEN" size="-1">19</font>
  चारेण विदितः शत्रुः पण्डितैर वसुधाधिपैः<br>
    युद्धे सवल्पेन यत्नेन समासाद्य निरस्यते<br>
 <font color="GREEN" size="-1">20</font>
  चारास तु ते तथेत्य उक्त्वा परहृष्टा राक्षसेश्वरम<br>
    कृत्वा परदक्षिणं जग्मुर यत्र रामः सलक्ष्मणः<br>
 <font color="GREEN" size="-1">21</font>
  ते सुवेलस्य शैलस्य समीपे रामलक्ष्मणौ<br>
    परच्छन्ना ददृशुर गत्वा ससुग्रीवविभीषणौ<br>
 <font color="GREEN" size="-1">22</font>
  ते तु धर्मात्मना दृष्टा राक्षसेन्द्रेण राक्षसाः<br>
    विभीषणेन तत्रस्था निगृहीता यदृच्छया<br>
 <font color="GREEN" size="-1">23</font>
  वानरैर अर्दितास ते तु विक्रान्तैर लघुविक्रमैः<br>
    पुनर लङ्काम अनुप्राप्ताः शवसन्तॊ नष्टचेतसः<br>
 <font color="GREEN" size="-1">24</font>
  ततॊ दशग्रीवम उपस्थितास ते; चारा बहिर्नित्यचरा निशाचराः<br>
    गिरेः सुवेलस्य समीपवासिनं; नयवेदयन भीमबलं महाबलाः<br>
 </td>
 
 </table>
 <p></p><div class="filenav">
 <hr>
 <center>
 <a href="rys6021.htm">Next: Chapter 21</a></center>
 </div>
 </center></body>