<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi06.htm">Book 6 Index</a><br>
  
 <a href="rys6044.htm">Previous</a> 
 <a href="rys6046.htm">Next</a> 
 
 </div>
 <hr>
 
 <h3 align="CENTER">Book 6<br>Chapter 45
 </h3><table width="100%">
 <td width="50%">
  <font color="GREEN" size="-1">1</font>
  akampanavadhaṃ śrutvā kruddho vai rākṣaseśvaraḥ<br>
   kiṃ cid dīnamukhaś cāpi sacivāṃs tān udaikṣata<br>
  <font color="GREEN" size="-1">2</font>
  sa tu dhyātvā muhūrtaṃ tu mantribhiḥ saṃvicārya ca<br>
   purīṃ pariyayau laṅkāṃ sarvān gulmān avekṣitum<br>
  <font color="GREEN" size="-1">3</font>
  tāṃ rākṣasagaṇair guptāṃ gulmair bahubhir āvṛtām<br>
   dadarśa nagarīṃ laṅkāṃ patākādhvajamālinīm<br>
  <font color="GREEN" size="-1">4</font>
  ruddhāṃ tu nagarīṃ dṛṣṭvā rāvaṇo rākṣaseśvaraḥ<br>
   uvācāmarṣitaḥ kāle prahastaṃ yuddhakovidam<br>
  <font color="GREEN" size="-1">5</font>
  purasyopaniviṣṭasya sahasā pīḍitasya ca<br>
   nānyaṃ yuddhāt prapaśyāmi mokṣaṃ yuddhaviśārada<br>
  <font color="GREEN" size="-1">6</font>
  ahaṃ vā kumbhakarṇo vā tvaṃ vā senāpatir mama<br>
   indrajid vā nikumbho vā vaheyur bhāram īdṛśam<br>
  <font color="GREEN" size="-1">7</font>
  sa tvaṃ balam itaḥ śīghram ādāya parigṛhya ca<br>
   vijayāyābhiniryāhi yatra sarve vanaukasaḥ<br>
  <font color="GREEN" size="-1">8</font>
  niryāṇād eva te nūnaṃ capalā harivāhinī<br>
   nardatāṃ rākṣasendrāṇāṃ śrutvā nādaṃ draviṣyati<br>
  <font color="GREEN" size="-1">9</font>
  capalā hy avinītāś ca calacittāś ca vānarāḥ<br>
   na sahiṣyanti te nādaṃ siṃhanādam iva dvipāḥ<br>
  <font color="GREEN" size="-1">10</font>
  vidrute ca bale tasmin rāmaḥ saumitriṇā saha<br>
    avaśaste nirālambaḥ prahastavaśam eṣyati<br>
 <font color="GREEN" size="-1">11</font>
  āpatsaṃśayitā śreyo nātra niḥsaṃśayīkṛtā<br>
    pratilomānulomaṃ vā yad vā no manyase hitam<br>
 <font color="GREEN" size="-1">12</font>
  rāvaṇenaivam uktas tu prahasto vāhinīpatiḥ<br>
    rākṣasendram uvācedam asurendram ivośanā<br>
 <font color="GREEN" size="-1">13</font>
  rājan mantritapūrvaṃ naḥ kuśalaiḥ saha mantribhiḥ<br>
    vivādaś cāpi no vṛttaḥ samavekṣya parasparam<br>
 <font color="GREEN" size="-1">14</font>
  pradānena tu sītāyāḥ śreyo vyavasitaṃ mayā<br>
    apradāne punar yuddhaṃ dṛṣṭam etat tathaiva naḥ<br>
 <font color="GREEN" size="-1">15</font>
  so 'haṃ dānaiś ca mānaiś ca satataṃ pūjitas tvayā<br>
    sāntvaiś ca vividhaiḥ kāle kiṃ na kuryāṃ priyaṃ tava<br>
 <font color="GREEN" size="-1">16</font>
  na hi me jīvitaṃ rakṣyaṃ putradāradhanāni vā<br>
    tvaṃ paśya māṃ juhūṣantaṃ tvadarthe jīvitaṃ yudhi<br>
 <font color="GREEN" size="-1">17</font>
  evam uktvā tu bhartāraṃ rāvaṇaṃ vāhinīpatiḥ<br>
    samānayata me śīghraṃ rākṣasānāṃ mahad balam<br>
 <font color="GREEN" size="-1">18</font>
  madbāṇāśanivegena hatānāṃ tu raṇājire<br>
    adya tṛpyantu māṃsena pakṣiṇaḥ kānanaukasām<br>
 <font color="GREEN" size="-1">19</font>
  ity uktās te prahastena balādhyakṣāḥ kṛtatvarāḥ<br>
    balam udyojayām āsus tasmin rākṣasamandire<br>
 <font color="GREEN" size="-1">20</font>
  sā babhūva muhūrtena tigmanānāvidhāyudhaiḥ<br>
    laṅkā rākṣasavīrais tair gajair iva samākulā<br>
 <font color="GREEN" size="-1">21</font>
  hutāśanaṃ tarpayatāṃ brāhmaṇāṃś ca namasyatām<br>
    ājyagandhaprativahaḥ surabhir māruto vavau<br>
 <font color="GREEN" size="-1">22</font>
  srajaś ca vividhākārā jagṛhus tv abhimantritāḥ<br>
    saṃgrāmasajjāḥ saṃhṛṣṭā dhārayan rākṣasās tadā<br>
 <font color="GREEN" size="-1">23</font>
  sadhanuṣkāḥ kavacino vegād āplutya rākṣasāḥ<br>
    rāvaṇaṃ prekṣya rājānaṃ prahastaṃ paryavārayan<br>
 <font color="GREEN" size="-1">24</font>
  athāmantrya ca rājānaṃ bherīm āhatya bhairavām<br>
    āruroha rathaṃ divyaṃ prahastaḥ sajjakalpitam<br>
 <font color="GREEN" size="-1">25</font>
  hayair mahājavair yuktaṃ samyak sūtasusaṃyutam<br>
    mahājaladanirghoṣaṃ sākṣāc candrārkabhāsvaram<br>
 <font color="GREEN" size="-1">26</font>
  uragadhvajadurdharṣaṃ suvarūthaṃ svapaskaram<br>
    suvarṇajālasaṃyuktaṃ prahasantam iva śriyā<br>
 <font color="GREEN" size="-1">27</font>
  tatas taṃ ratham āsthāya rāvaṇārpitaśāsanaḥ<br>
    laṅkāyā niryayau tūrṇaṃ balena mahatā vṛtaḥ<br>
 <font color="GREEN" size="-1">28</font>
  tato duṃdubhinirghoṣaḥ parjanyaninadopamaḥ<br>
    śuśruve śaṅkhaśabdaś ca prayāte vāhinīpatau<br>
 <font color="GREEN" size="-1">29</font>
  ninadantaḥ svarān ghorān rākṣasā jagmur agrataḥ<br>
    bhīmarūpā mahākāyāḥ prahastasya puraḥsarāḥ<br>
 <font color="GREEN" size="-1">30</font>
  vyūḍhenaiva sughoreṇa pūrvadvārāt sa niryayau<br>
    gajayūthanikāśena balena mahatā vṛtaḥ<br>
 <font color="GREEN" size="-1">31</font>
  sāgarapratimaughena vṛtas tena balena saḥ<br>
    prahasto niryayau tūrṇaṃ kruddhaḥ kālāntakopamaḥ<br>
 <font color="GREEN" size="-1">32</font>
  tasya niryāṇa ghoṣeṇa rākṣasānāṃ ca nardatām<br>
    laṅkāyāṃ sarvabhūtāni vinedur vikṛtaiḥ svaraiḥ<br>
 <font color="GREEN" size="-1">33</font>
  vyabhram ākāśam āviśya māṃsaśoṇitabhojanāḥ<br>
    maṇḍalāny apasavyāni khagāś cakrū rathaṃ prati<br>
 <font color="GREEN" size="-1">34</font>
  vamantyaḥ pāvakajvālāḥ śivā ghorā vavāśire<br>
 <font color="GREEN" size="-1">35</font>
  antarikṣāt papātolkā vāyuś ca paruṣo vavau<br>
    anyonyam abhisaṃrabdhā grahāś ca na cakāśire<br>
 <font color="GREEN" size="-1">36</font>
  vavarṣū rudhiraṃ cāsya siṣicuś ca puraḥsarān<br>
    ketumūrdhani gṛdhro 'sya vilīno dakṣiṇāmukhaḥ<br>
 <font color="GREEN" size="-1">37</font>
  sārather bahuśaś cāsya saṃgrāmam avagāhataḥ<br>
    pratodo nyapatad dhastāt sūtasya hayasādinaḥ<br>
 <font color="GREEN" size="-1">38</font>
  niryāṇa śrīś ca yāsyāsīd bhāsvarā ca sudurlabhā<br>
    sā nanāśa muhūrtena same ca skhalitā hayāḥ<br>
 <font color="GREEN" size="-1">39</font>
  prahastaṃ tv abhiniryāntaṃ prakhyāta balapauruṣam<br>
    yudhi nānāpraharaṇā kapisenābhyavartata<br>
 <font color="GREEN" size="-1">40</font>
  atha ghoṣaḥ sutumulo harīṇāṃ samajāyata<br>
    vṛkṣān ārujatāṃ caiva gurvīś cāgṛhṇatāṃ śilāḥ<br>
 <font color="GREEN" size="-1">41</font>
  ubhe pramudite sainye rakṣogaṇavanaukasām<br>
    vegitānāṃ samarthānām anyonyavadhakāṅkṣiṇām<br>
    parasparaṃ cāhvayatāṃ ninādaḥ śrūyate mahān<br>
 <font color="GREEN" size="-1">42</font>
  tataḥ prahastaḥ kapirājavāhinīm; abhipratasthe vijayāya durmatiḥ<br>
    vivṛddhavegāṃ ca viveśa tāṃ camūṃ; yathā mumūrṣuḥ śalabho vibhāvasum<br>
 </td>
 <td width="50%">
  <font color="GREEN" size="-1">1</font>
  अकम्पनवधं शरुत्वा करुद्धॊ वै राक्षसेश्वरः<br>
   किं चिद दीनमुखश चापि सचिवांस तान उदैक्षत<br>
  <font color="GREEN" size="-1">2</font>
  स तु धयात्वा मुहूर्तं तु मन्त्रिभिः संविचार्य च<br>
   पुरीं परिययौ लङ्कां सर्वान गुल्मान अवेक्षितुम<br>
  <font color="GREEN" size="-1">3</font>
  तां राक्षसगणैर गुप्तां गुल्मैर बहुभिर आवृताम<br>
   ददर्श नगरीं लङ्कां पताकाध्वजमालिनीम<br>
  <font color="GREEN" size="-1">4</font>
  रुद्धां तु नगरीं दृष्ट्वा रावणॊ राक्षसेश्वरः<br>
   उवाचामर्षितः काले परहस्तं युद्धकॊविदम<br>
  <font color="GREEN" size="-1">5</font>
  पुरस्यॊपनिविष्टस्य सहसा पीडितस्य च<br>
   नान्यं युद्धात परपश्यामि मॊक्षं युद्धविशारद<br>
  <font color="GREEN" size="-1">6</font>
  अहं वा कुम्भकर्णॊ वा तवं वा सेनापतिर मम<br>
   इन्द्रजिद वा निकुम्भॊ वा वहेयुर भारम ईदृशम<br>
  <font color="GREEN" size="-1">7</font>
  स तवं बलम इतः शीघ्रम आदाय परिगृह्य च<br>
   विजयायाभिनिर्याहि यत्र सर्वे वनौकसः<br>
  <font color="GREEN" size="-1">8</font>
  निर्याणाद एव ते नूनं चपला हरिवाहिनी<br>
   नर्दतां राक्षसेन्द्राणां शरुत्वा नादं दरविष्यति<br>
  <font color="GREEN" size="-1">9</font>
  चपला हय अविनीताश च चलचित्ताश च वानराः<br>
   न सहिष्यन्ति ते नादं सिंहनादम इव दविपाः<br>
  <font color="GREEN" size="-1">10</font>
  विद्रुते च बले तस्मिन रामः सौमित्रिणा सह<br>
    अवशस्ते निरालम्बः परहस्तवशम एष्यति<br>
 <font color="GREEN" size="-1">11</font>
  आपत्संशयिता शरेयॊ नात्र निःसंशयीकृता<br>
    परतिलॊमानुलॊमं वा यद वा नॊ मन्यसे हितम<br>
 <font color="GREEN" size="-1">12</font>
  रावणेनैवम उक्तस तु परहस्तॊ वाहिनीपतिः<br>
    राक्षसेन्द्रम उवाचेदम असुरेन्द्रम इवॊशना<br>
 <font color="GREEN" size="-1">13</font>
  राजन मन्त्रितपूर्वं नः कुशलैः सह मन्त्रिभिः<br>
    विवादश चापि नॊ वृत्तः समवेक्ष्य परस्परम<br>
 <font color="GREEN" size="-1">14</font>
  परदानेन तु सीतायाः शरेयॊ वयवसितं मया<br>
    अप्रदाने पुनर युद्धं दृष्टम एतत तथैव नः<br>
 <font color="GREEN" size="-1">15</font>
  सॊ ऽहं दानैश च मानैश च सततं पूजितस तवया<br>
    सान्त्वैश च विविधैः काले किं न कुर्यां परियं तव<br>
 <font color="GREEN" size="-1">16</font>
  न हि मे जीवितं रक्ष्यं पुत्रदारधनानि वा<br>
    तवं पश्य मां जुहूषन्तं तवदर्थे जीवितं युधि<br>
 <font color="GREEN" size="-1">17</font>
  एवम उक्त्वा तु भर्तारं रावणं वाहिनीपतिः<br>
    समानयत मे शीघ्रं राक्षसानां महद बलम<br>
 <font color="GREEN" size="-1">18</font>
  मद्बाणाशनिवेगेन हतानां तु रणाजिरे<br>
    अद्य तृप्यन्तु मांसेन पक्षिणः काननौकसाम<br>
 <font color="GREEN" size="-1">19</font>
  इत्य उक्तास ते परहस्तेन बलाध्यक्षाः कृतत्वराः<br>
    बलम उद्यॊजयाम आसुस तस्मिन राक्षसमन्दिरे<br>
 <font color="GREEN" size="-1">20</font>
  सा बभूव मुहूर्तेन तिग्मनानाविधायुधैः<br>
    लङ्का राक्षसवीरैस तैर गजैर इव समाकुला<br>
 <font color="GREEN" size="-1">21</font>
  हुताशनं तर्पयतां बराह्मणांश च नमस्यताम<br>
    आज्यगन्धप्रतिवहः सुरभिर मारुतॊ ववौ<br>
 <font color="GREEN" size="-1">22</font>
  सरजश च विविधाकारा जगृहुस तव अभिमन्त्रिताः<br>
    संग्रामसज्जाः संहृष्टा धारयन राक्षसास तदा<br>
 <font color="GREEN" size="-1">23</font>
  सधनुष्काः कवचिनॊ वेगाद आप्लुत्य राक्षसाः<br>
    रावणं परेक्ष्य राजानं परहस्तं पर्यवारयन<br>
 <font color="GREEN" size="-1">24</font>
  अथामन्त्र्य च राजानं भेरीम आहत्य भैरवाम<br>
    आरुरॊह रथं दिव्यं परहस्तः सज्जकल्पितम<br>
 <font color="GREEN" size="-1">25</font>
  हयैर महाजवैर युक्तं सम्यक सूतसुसंयुतम<br>
    महाजलदनिर्घॊषं साक्षाच चन्द्रार्कभास्वरम<br>
 <font color="GREEN" size="-1">26</font>
  उरगध्वजदुर्धर्षं सुवरूथं सवपस्करम<br>
    सुवर्णजालसंयुक्तं परहसन्तम इव शरिया<br>
 <font color="GREEN" size="-1">27</font>
  ततस तं रथम आस्थाय रावणार्पितशासनः<br>
    लङ्काया निर्ययौ तूर्णं बलेन महता वृतः<br>
 <font color="GREEN" size="-1">28</font>
  ततॊ दुंदुभिनिर्घॊषः पर्जन्यनिनदॊपमः<br>
    शुश्रुवे शङ्खशब्दश च परयाते वाहिनीपतौ<br>
 <font color="GREEN" size="-1">29</font>
  निनदन्तः सवरान घॊरान राक्षसा जग्मुर अग्रतः<br>
    भीमरूपा महाकायाः परहस्तस्य पुरःसराः<br>
 <font color="GREEN" size="-1">30</font>
  वयूढेनैव सुघॊरेण पूर्वद्वारात स निर्ययौ<br>
    गजयूथनिकाशेन बलेन महता वृतः<br>
 <font color="GREEN" size="-1">31</font>
  सागरप्रतिमौघेन वृतस तेन बलेन सः<br>
    परहस्तॊ निर्ययौ तूर्णं करुद्धः कालान्तकॊपमः<br>
 <font color="GREEN" size="-1">32</font>
  तस्य निर्याण घॊषेण राक्षसानां च नर्दताम<br>
    लङ्कायां सर्वभूतानि विनेदुर विकृतैः सवरैः<br>
 <font color="GREEN" size="-1">33</font>
  वयभ्रम आकाशम आविश्य मांसशॊणितभॊजनाः<br>
    मण्डलान्य अपसव्यानि खगाश चक्रू रथं परति<br>
 <font color="GREEN" size="-1">34</font>
  वमन्त्यः पावकज्वालाः शिवा घॊरा ववाशिरे<br>
 <font color="GREEN" size="-1">35</font>
  अन्तरिक्षात पपातॊल्का वायुश च परुषॊ ववौ<br>
    अन्यॊन्यम अभिसंरब्धा गरहाश च न चकाशिरे<br>
 <font color="GREEN" size="-1">36</font>
  ववर्षू रुधिरं चास्य सिषिचुश च पुरःसरान<br>
    केतुमूर्धनि गृध्रॊ ऽसय विलीनॊ दक्षिणामुखः<br>
 <font color="GREEN" size="-1">37</font>
  सारथेर बहुशश चास्य संग्रामम अवगाहतः<br>
    परतॊदॊ नयपतद धस्तात सूतस्य हयसादिनः<br>
 <font color="GREEN" size="-1">38</font>
  निर्याण शरीश च यास्यासीद भास्वरा च सुदुर्लभा<br>
    सा ननाश मुहूर्तेन समे च सखलिता हयाः<br>
 <font color="GREEN" size="-1">39</font>
  परहस्तं तव अभिनिर्यान्तं परख्यात बलपौरुषम<br>
    युधि नानाप्रहरणा कपिसेनाभ्यवर्तत<br>
 <font color="GREEN" size="-1">40</font>
  अथ घॊषः सुतुमुलॊ हरीणां समजायत<br>
    वृक्षान आरुजतां चैव गुर्वीश चागृह्णतां शिलाः<br>
 <font color="GREEN" size="-1">41</font>
  उभे परमुदिते सैन्ये रक्षॊगणवनौकसाम<br>
    वेगितानां समर्थानाम अन्यॊन्यवधकाङ्क्षिणाम<br>
    परस्परं चाह्वयतां निनादः शरूयते महान<br>
 <font color="GREEN" size="-1">42</font>
  ततः परहस्तः कपिराजवाहिनीम; अभिप्रतस्थे विजयाय दुर्मतिः<br>
    विवृद्धवेगां च विवेश तां चमूं; यथा मुमूर्षुः शलभॊ विभावसुम<br>
 </td>
 
 </table>
 <p></p><div class="filenav">
 <hr>
 <center>
 <a href="rys6046.htm">Next: Chapter 46</a></center>
 </div>
 </center></body>