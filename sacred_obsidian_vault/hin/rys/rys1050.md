<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi01.htm">Book 1 Index</a><br>
  
 <a href="rys1049.htm">Previous</a> 
 <a href="rys1051.htm">Next</a> 
 
 </div>
 <hr>
 
 <h3 align="CENTER">Book 1<br>Chapter 50
 </h3><table width="100%">
 <td width="50%">
  <font color="GREEN" size="-1">1</font>
  tasya tadvacanaṃ śrutvā viśvāmitrasya dhīmataḥ<br>
   hṛṣṭaromā mahātejāḥ śatānando mahātapāḥ<br>
  <font color="GREEN" size="-1">2</font>
  gautamasya suto jyeṣṭhas tapasā dyotitaprabhaḥ<br>
   rāmasaṃdarśanād eva paraṃ vismayam āgataḥ<br>
  <font color="GREEN" size="-1">3</font>
  sa tau niṣaṇṇau saṃprekṣya sukhāsīnau nṛpātmajau<br>
   śatānando muniśreṣṭhaṃ viśvāmitram athābravīt<br>
  <font color="GREEN" size="-1">4</font>
  api te muniśārdūla mama mātā yaśasvinī<br>
   darśitā rājaputrāya tapo dīrgham upāgatā<br>
  <font color="GREEN" size="-1">5</font>
  api rāme mahātejo mama mātā yaśasvinī<br>
   vanyair upāharat pūjāṃ pūjārhe sarvadehinām<br>
  <font color="GREEN" size="-1">6</font>
  api rāmāya kathitaṃ yathāvṛttaṃ purātanam<br>
   mama mātur mahātejo devena duranuṣṭhitam<br>
  <font color="GREEN" size="-1">7</font>
  api kauśika bhadraṃ te guruṇā mama saṃgatā<br>
   mātā mama muniśreṣṭha rāmasaṃdarśanād itaḥ<br>
  <font color="GREEN" size="-1">8</font>
  api me guruṇā rāmaḥ pūjitaḥ kuśikātmaja<br>
   ihāgato mahātejāḥ pūjāṃ prāpya mahātmanaḥ<br>
  <font color="GREEN" size="-1">9</font>
  api śāntena manasā gurur me kuśikātmaja<br>
   ihāgatena rāmeṇa prayatenābhivāditaḥ<br>
  <font color="GREEN" size="-1">10</font>
  tac chrutvā vacanaṃ tasya viśvāmitro mahāmuniḥ<br>
    pratyuvāca śatānandaṃ vākyajño vākyakovidam<br>
 <font color="GREEN" size="-1">11</font>
  nātikrāntaṃ muniśreṣṭha yat kartavyaṃ kṛtaṃ mayā<br>
    saṃgatā muninā patnī bhārgaveṇeva reṇukā<br>
 <font color="GREEN" size="-1">12</font>
  tac chrutvā vacanaṃ tasya viśvāmitrasya dhīmataḥ<br>
    śatānando mahātejā rāmaṃ vacanam abravīt<br>
 <font color="GREEN" size="-1">13</font>
  svāgataṃ te naraśreṣṭha diṣṭyā prāpto 'si rāghava<br>
    viśvāmitraṃ puraskṛtya maharṣim aparājitam<br>
 <font color="GREEN" size="-1">14</font>
  acintyakarmā tapasā brahmarṣir amitaprabhaḥ<br>
    viśvāmitro mahātejā vetsy enaṃ paramāṃ gatim<br>
 <font color="GREEN" size="-1">15</font>
  nāsti dhanyataro rāma tvatto 'nyo bhuvi kaś cana<br>
    goptā kuśikaputras te yena taptaṃ mahat tapaḥ<br>
 <font color="GREEN" size="-1">16</font>
  śrūyatāṃ cābhidāsyāmi kauśikasya mahātmanaḥ<br>
    yathābalaṃ yathāvṛttaṃ tan me nigadataḥ śṛṇu<br>
 <font color="GREEN" size="-1">17</font>
  rājābhūd eṣa dharmātmā dīrgha kālam ariṃdamaḥ<br>
    dharmajñaḥ kṛtavidyaś ca prajānāṃ ca hite rataḥ<br>
 <font color="GREEN" size="-1">18</font>
  prajāpatisutas tv āsīt kuśo nāma mahīpatiḥ<br>
    kuśasya putro balavān kuśanābhaḥ sudhārmikaḥ<br>
 <font color="GREEN" size="-1">19</font>
  kuśanābhasutas tv āsīd gādhir ity eva viśrutaḥ<br>
    gādheḥ putro mahātejā viśvāmitro mahāmuniḥ<br>
 <font color="GREEN" size="-1">20</font>
  viśvamitro mahātejāḥ pālayām āsa medinīm<br>
    bahuvarṣasahasrāṇi rājā rājyam akārayat<br>
 <font color="GREEN" size="-1">21</font>
  kadā cit tu mahātejā yojayitvā varūthinīm<br>
    akṣauhiṇīparivṛtaḥ paricakrāma medinīm<br>
 <font color="GREEN" size="-1">22</font>
  nagarāṇi ca rāṣṭrāṇi saritaś ca tathā girīn<br>
    āśramān kramaśo rājā vicarann ājagāmaha<br>
 <font color="GREEN" size="-1">23</font>
  vasiṣṭhasyāśramapadaṃ nānāpuṣpaphaladrumam<br>
    nānāmṛgagaṇākīrṇaṃ siddhacāraṇasevitam<br>
 <font color="GREEN" size="-1">24</font>
  devadānavagandharvaiḥ kiṃnarair upaśobhitam<br>
    praśāntahariṇākīrṇaṃ dvijasaṃghaniṣevitam<br>
 <font color="GREEN" size="-1">25</font>
  brahmarṣigaṇasaṃkīrṇaṃ devarṣigaṇasevitam<br>
    tapaścaraṇasaṃsiddhair agnikalpair mahātmabhiḥ<br>
 <font color="GREEN" size="-1">26</font>
  satataṃ saṃkulaṃ śrīmad brahmakalpair mahātmabhiḥ<br>
    abbhakṣair vāyubhakṣaiś ca śīrṇaparṇāśanais tathā<br>
 <font color="GREEN" size="-1">27</font>
  phalamūlāśanair dāntair jitaroṣair jitendriyaiḥ<br>
    ṛṣibhir vālakhilyaiś ca japahomaparāyaṇaiḥ<br>
 <font color="GREEN" size="-1">28</font>
  vasiṣṭhasyāśramapadaṃ brahmalokam ivāparam<br>
    dadarśa jayatāṃ śreṣṭha viśvāmitro mahābalaḥ<br>
 </td>
 <td width="50%">
  <font color="GREEN" size="-1">1</font>
  तस्य तद्वचनं शरुत्वा विश्वामित्रस्य धीमतः<br>
   हृष्टरॊमा महातेजाः शतानन्दॊ महातपाः<br>
  <font color="GREEN" size="-1">2</font>
  गौतमस्य सुतॊ जयेष्ठस तपसा दयॊतितप्रभः<br>
   रामसंदर्शनाद एव परं विस्मयम आगतः<br>
  <font color="GREEN" size="-1">3</font>
  स तौ निषण्णौ संप्रेक्ष्य सुखासीनौ नृपात्मजौ<br>
   शतानन्दॊ मुनिश्रेष्ठं विश्वामित्रम अथाब्रवीत<br>
  <font color="GREEN" size="-1">4</font>
  अपि ते मुनिशार्दूल मम माता यशस्विनी<br>
   दर्शिता राजपुत्राय तपॊ दीर्घम उपागता<br>
  <font color="GREEN" size="-1">5</font>
  अपि रामे महातेजॊ मम माता यशस्विनी<br>
   वन्यैर उपाहरत पूजां पूजार्हे सर्वदेहिनाम<br>
  <font color="GREEN" size="-1">6</font>
  अपि रामाय कथितं यथावृत्तं पुरातनम<br>
   मम मातुर महातेजॊ देवेन दुरनुष्ठितम<br>
  <font color="GREEN" size="-1">7</font>
  अपि कौशिक भद्रं ते गुरुणा मम संगता<br>
   माता मम मुनिश्रेष्ठ रामसंदर्शनाद इतः<br>
  <font color="GREEN" size="-1">8</font>
  अपि मे गुरुणा रामः पूजितः कुशिकात्मज<br>
   इहागतॊ महातेजाः पूजां पराप्य महात्मनः<br>
  <font color="GREEN" size="-1">9</font>
  अपि शान्तेन मनसा गुरुर मे कुशिकात्मज<br>
   इहागतेन रामेण परयतेनाभिवादितः<br>
  <font color="GREEN" size="-1">10</font>
  तच छरुत्वा वचनं तस्य विश्वामित्रॊ महामुनिः<br>
    परत्युवाच शतानन्दं वाक्यज्ञॊ वाक्यकॊविदम<br>
 <font color="GREEN" size="-1">11</font>
  नातिक्रान्तं मुनिश्रेष्ठ यत कर्तव्यं कृतं मया<br>
    संगता मुनिना पत्नी भार्गवेणेव रेणुका<br>
 <font color="GREEN" size="-1">12</font>
  तच छरुत्वा वचनं तस्य विश्वामित्रस्य धीमतः<br>
    शतानन्दॊ महातेजा रामं वचनम अब्रवीत<br>
 <font color="GREEN" size="-1">13</font>
  सवागतं ते नरश्रेष्ठ दिष्ट्या पराप्तॊ ऽसि राघव<br>
    विश्वामित्रं पुरस्कृत्य महर्षिम अपराजितम<br>
 <font color="GREEN" size="-1">14</font>
  अचिन्त्यकर्मा तपसा बरह्मर्षिर अमितप्रभः<br>
    विश्वामित्रॊ महातेजा वेत्स्य एनं परमां गतिम<br>
 <font color="GREEN" size="-1">15</font>
  नास्ति धन्यतरॊ राम तवत्तॊ ऽनयॊ भुवि कश चन<br>
    गॊप्ता कुशिकपुत्रस ते येन तप्तं महत तपः<br>
 <font color="GREEN" size="-1">16</font>
  शरूयतां चाभिदास्यामि कौशिकस्य महात्मनः<br>
    यथाबलं यथावृत्तं तन मे निगदतः शृणु<br>
 <font color="GREEN" size="-1">17</font>
  राजाभूद एष धर्मात्मा दीर्घ कालम अरिंदमः<br>
    धर्मज्ञः कृतविद्यश च परजानां च हिते रतः<br>
 <font color="GREEN" size="-1">18</font>
  परजापतिसुतस तव आसीत कुशॊ नाम महीपतिः<br>
    कुशस्य पुत्रॊ बलवान कुशनाभः सुधार्मिकः<br>
 <font color="GREEN" size="-1">19</font>
  कुशनाभसुतस तव आसीद गाधिर इत्य एव विश्रुतः<br>
    गाधेः पुत्रॊ महातेजा विश्वामित्रॊ महामुनिः<br>
 <font color="GREEN" size="-1">20</font>
  विश्वमित्रॊ महातेजाः पालयाम आस मेदिनीम<br>
    बहुवर्षसहस्राणि राजा राज्यम अकारयत<br>
 <font color="GREEN" size="-1">21</font>
  कदा चित तु महातेजा यॊजयित्वा वरूथिनीम<br>
    अक्षौहिणीपरिवृतः परिचक्राम मेदिनीम<br>
 <font color="GREEN" size="-1">22</font>
  नगराणि च राष्ट्राणि सरितश च तथा गिरीन<br>
    आश्रमान करमशॊ राजा विचरन्न आजगामह<br>
 <font color="GREEN" size="-1">23</font>
  वसिष्ठस्याश्रमपदं नानापुष्पफलद्रुमम<br>
    नानामृगगणाकीर्णं सिद्धचारणसेवितम<br>
 <font color="GREEN" size="-1">24</font>
  देवदानवगन्धर्वैः किंनरैर उपशॊभितम<br>
    परशान्तहरिणाकीर्णं दविजसंघनिषेवितम<br>
 <font color="GREEN" size="-1">25</font>
  बरह्मर्षिगणसंकीर्णं देवर्षिगणसेवितम<br>
    तपश्चरणसंसिद्धैर अग्निकल्पैर महात्मभिः<br>
 <font color="GREEN" size="-1">26</font>
  सततं संकुलं शरीमद बरह्मकल्पैर महात्मभिः<br>
    अब्भक्षैर वायुभक्षैश च शीर्णपर्णाशनैस तथा<br>
 <font color="GREEN" size="-1">27</font>
  फलमूलाशनैर दान्तैर जितरॊषैर जितेन्द्रियैः<br>
    ऋषिभिर वालखिल्यैश च जपहॊमपरायणैः<br>
 <font color="GREEN" size="-1">28</font>
  वसिष्ठस्याश्रमपदं बरह्मलॊकम इवापरम<br>
    ददर्श जयतां शरेष्ठ विश्वामित्रॊ महाबलः<br>
 </td>
 
 </table>
 <p></p><div class="filenav">
 <hr>
 <center>
 <a href="rys1051.htm">Next: Chapter 51</a></center>
 </div>
 </center></body>