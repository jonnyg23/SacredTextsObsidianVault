<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi06.htm">Book 6 Index</a><br>
  
 <a href="rys6022.htm">Previous</a> 
 <a href="rys6024.htm">Next</a> 
 
 </div>
 <hr>
 
 <h3 align="CENTER">Book 6<br>Chapter 23
 </h3><table width="100%">
 <td width="50%">
  <font color="GREEN" size="-1">1</font>
  sā sītā tac chiro dṛṣṭvā tac ca kārmukam uttamam<br>
   sugrīvapratisaṃsargam ākhyātaṃ ca hanūmatā<br>
  <font color="GREEN" size="-1">2</font>
  nayane mukhavarṇaṃ ca bhartus tat sadṛśaṃ mukham<br>
   keśān keśāntadeśaṃ ca taṃ ca cūḍāmaṇiṃ śubham<br>
  <font color="GREEN" size="-1">3</font>
  etaiḥ sarvair abhijñānair abhijñāya suduḥkhitā<br>
   vijagarhe 'tha kaikeyīṃ krośantī kurarī yathā<br>
  <font color="GREEN" size="-1">4</font>
  sakāmā bhava kaikeyi hato 'yaṃ kulanandanaḥ<br>
   kulam utsāditaṃ sarvaṃ tvayā kalahaśīlayā<br>
  <font color="GREEN" size="-1">5</font>
  āryeṇa kiṃ nu kaikeyyāḥ kṛtaṃ rāmeṇa vipriyam<br>
   yad gṛhāc cīravasanas tayā prasthāpito vanam<br>
  <font color="GREEN" size="-1">6</font>
  evam uktvā tu vaidehī vepamānā tapasvinī<br>
   jagāma jagatīṃ bālā chinnā tu kadalī yathā<br>
  <font color="GREEN" size="-1">7</font>
  sā muhūrtāt samāśvasya pratilabhya ca cetanām<br>
   tac chiraḥ samupāghrāya vilalāpāyatekṣaṇā<br>
  <font color="GREEN" size="-1">8</font>
  hā hatāsmi mahābāho vīravratam anuvratā<br>
   imāṃ te paścimāvasthāṃ gatāsmi vidhavā kṛtā<br>
  <font color="GREEN" size="-1">9</font>
  prathamaṃ maraṇaṃ nāryā bhartur vaiguṇyam ucyate<br>
   suvṛttaḥ sādhuvṛttāyāḥ saṃvṛttas tvaṃ mamāgrataḥ<br>
  <font color="GREEN" size="-1">10</font>
  duḥkhād duḥkhaṃ prapannāyā magnāyāḥ śokasāgare<br>
    yo hi mām udyatas trātuṃ so 'pi tvaṃ vinipātitaḥ<br>
 <font color="GREEN" size="-1">11</font>
  sā śvaśrūr mama kausalyā tvayā putreṇa rāghava<br>
    vatseneva yathā dhenur vivatsā vatsalā kṛtā<br>
 <font color="GREEN" size="-1">12</font>
  ādiṣṭaṃ dīrgham āyus te yair acintyaparākrama<br>
    anṛtaṃ vacanaṃ teṣām alpāyur asi rāghava<br>
 <font color="GREEN" size="-1">13</font>
  atha vā naśyati prajñā prājñasyāpi satas tava<br>
    pacaty enaṃ tathā kālo bhūtānāṃ prabhavo hy ayam<br>
 <font color="GREEN" size="-1">14</font>
  adṛṣṭaṃ mṛtyum āpannaḥ kasmāt tvaṃ nayaśāstravit<br>
    vyasanānām upāyajñaḥ kuśalo hy asi varjane<br>
 <font color="GREEN" size="-1">15</font>
  tathā tvaṃ saṃpariṣvajya raudrayātinṛśaṃsayā<br>
    kālarātryā mayācchidya hṛtaḥ kamalalocanaḥ<br>
 <font color="GREEN" size="-1">16</font>
  upaśeṣe mahābāho māṃ vihāya tapasvinīm<br>
    priyām iva śubhāṃ nārīṃ pṛthivīṃ puruṣarṣabha<br>
 <font color="GREEN" size="-1">17</font>
  arcitaṃ satataṃ yatnād gandhamālyair mayā tava<br>
    idaṃ te matpriyaṃ vīra dhanuḥ kāñcanabhūṣitam<br>
 <font color="GREEN" size="-1">18</font>
  pitrā daśarathena tvaṃ śvaśureṇa mamānagha<br>
    pūrvaiś ca pitṛbhiḥ sārdhaṃ nūnaṃ svarge samāgataḥ<br>
 <font color="GREEN" size="-1">19</font>
  divi nakṣatrabhūtas tvaṃ mahat karma kṛtaṃ priyam<br>
    puṇyaṃ rājarṣivaṃśaṃ tvam ātmanaḥ samupekṣase<br>
 <font color="GREEN" size="-1">20</font>
  kiṃ mān na prekṣase rājan kiṃ māṃ na pratibhāṣase<br>
    bālāṃ bālena saṃprāptāṃ bhāryāṃ māṃ sahacāriṇīm<br>
 <font color="GREEN" size="-1">21</font>
  saṃśrutaṃ gṛhṇatā pāṇiṃ cariṣyāmīti yat tvayā<br>
    smara tan mama kākutstha naya mām api duḥkhitām<br>
 <font color="GREEN" size="-1">22</font>
  kasmān mām apahāya tvaṃ gato gatimatāṃ vara<br>
    asmāl lokād amuṃ lokaṃ tyaktvā mām iha duḥkhitām<br>
 <font color="GREEN" size="-1">23</font>
  kalyāṇair ucitaṃ yat tat pariṣvaktaṃ mayaiva tu<br>
    kravyādais tac charīraṃ te nūnaṃ viparikṛṣyate<br>
 <font color="GREEN" size="-1">24</font>
  agniṣṭomādibhir yajñair iṣṭavān āptadakṣiṇaiḥ<br>
    agnihotreṇa saṃskāraṃ kena tvaṃ tu na lapsyase<br>
 <font color="GREEN" size="-1">25</font>
  pravrajyām upapannānāṃ trayāṇām ekam āgatam<br>
    pariprakṣyati kausalyā lakṣmaṇaṃ śokalālasā<br>
 <font color="GREEN" size="-1">26</font>
  sa tasyāḥ paripṛcchantyā vadhaṃ mitrabalasya te<br>
    tava cākhyāsyate nūnaṃ niśāyāṃ rākṣasair vadham<br>
 <font color="GREEN" size="-1">27</font>
  sā tvāṃ suptaṃ hataṃ śrutvā māṃ ca rakṣogṛhaṃ gatām<br>
    hṛdayena vidīrṇena na bhaviṣyati rāghava<br>
 <font color="GREEN" size="-1">28</font>
  sādhu pātaya māṃ kṣipraṃ rāmasyopari rāvaṇaḥ<br>
    samānaya patiṃ patnyā kuru kalyāṇam uttamam<br>
 <font color="GREEN" size="-1">29</font>
  śirasā me śiraś cāsya kāyaṃ kāyena yojaya<br>
    rāvaṇānugamiṣyāmi gatiṃ bhartur mahātmanaḥ<br>
    muhūrtam api necchāmi jīvituṃ pāpajīvinā<br>
 <font color="GREEN" size="-1">30</font>
  śrutaṃ mayā vedavidāṃ brāhmaṇānāṃ pitur gṛhe<br>
    yāsāṃ strīṇāṃ priyo bhartā tāsāṃ lokā mahodayāḥ<br>
 <font color="GREEN" size="-1">31</font>
  kṣamā yasmin damas tyāgaḥ satyaṃ dharmaḥ kṛtajñatā<br>
    ahiṃsā caiva bhūtānāṃ tam ṛte kā gatir mama<br>
 <font color="GREEN" size="-1">32</font>
  iti sā duḥkhasaṃtaptā vilalāpāyatekṣaṇā<br>
    bhartuḥ śiro dhanus tatra samīkṣya janakātmajā<br>
 <font color="GREEN" size="-1">33</font>
  evaṃ lālapyamānāyāṃ sītāyāṃ tatra rākṣasaḥ<br>
    abhicakrāma bhartāram anīkasthaḥ kṛtāñjaliḥ<br>
 <font color="GREEN" size="-1">34</font>
  vijayasvāryaputreti so 'bhivādya prasādya ca<br>
    nyavedayad anuprāptaṃ prahastaṃ vāhinīpatim<br>
 <font color="GREEN" size="-1">35</font>
  amātyaiḥ sahitaḥ sarvaiḥ prahastaḥ samupasthitaḥ<br>
    kiṃ cid ātyayikaṃ kāryaṃ teṣāṃ tvaṃ darśanaṃ kuru<br>
 <font color="GREEN" size="-1">36</font>
  etac chrutvā daśagrīvo rākṣasaprativeditam<br>
    aśokavanikāṃ tyaktvā mantriṇāṃ darśanaṃ yayau<br>
 <font color="GREEN" size="-1">37</font>
  sa tu sarvaṃ samarthyaiva mantribhiḥ kṛtyam ātmanaḥ<br>
    sabhāṃ praviśya vidadhe viditvā rāmavikramam<br>
 <font color="GREEN" size="-1">38</font>
  antardhānaṃ tu tac chīrṣaṃ tac ca kārmukam uttamam<br>
    jagāma rāvaṇasyaiva niryāṇasamanantaram<br>
 <font color="GREEN" size="-1">39</font>
  rākṣasendras tu taiḥ sārdhaṃ mantribhir bhīmavikramaiḥ<br>
    samarthayām āsa tadā rāmakāryaviniścayam<br>
 <font color="GREEN" size="-1">40</font>
  avidūrasthitān sarvān balādhyakṣān hitaiṣiṇaḥ<br>
    abravīt kālasadṛśo rāvaṇo rākṣasādhipaḥ<br>
 <font color="GREEN" size="-1">41</font>
  śīghraṃ bherīninādena sphuṭakoṇāhatena me<br>
    samānayadhvaṃ sainyāni vaktavyaṃ ca na kāraṇam<br>
 <font color="GREEN" size="-1">42</font>
  tatas tatheti pratigṛhya tad vaco; balādhipās te mahad ātmano balam<br>
    samānayaṃś caiva samāgataṃ ca te; nyavedayan bhartari yuddhakāṅkṣiṇi<br>
 </td>
 <td width="50%">
  <font color="GREEN" size="-1">1</font>
  सा सीता तच छिरॊ दृष्ट्वा तच च कार्मुकम उत्तमम<br>
   सुग्रीवप्रतिसंसर्गम आख्यातं च हनूमता<br>
  <font color="GREEN" size="-1">2</font>
  नयने मुखवर्णं च भर्तुस तत सदृशं मुखम<br>
   केशान केशान्तदेशं च तं च चूडामणिं शुभम<br>
  <font color="GREEN" size="-1">3</font>
  एतैः सर्वैर अभिज्ञानैर अभिज्ञाय सुदुःखिता<br>
   विजगर्हे ऽथ कैकेयीं करॊशन्ती कुररी यथा<br>
  <font color="GREEN" size="-1">4</font>
  सकामा भव कैकेयि हतॊ ऽयं कुलनन्दनः<br>
   कुलम उत्सादितं सर्वं तवया कलहशीलया<br>
  <font color="GREEN" size="-1">5</font>
  आर्येण किं नु कैकेय्याः कृतं रामेण विप्रियम<br>
   यद गृहाच चीरवसनस तया परस्थापितॊ वनम<br>
  <font color="GREEN" size="-1">6</font>
  एवम उक्त्वा तु वैदेही वेपमाना तपस्विनी<br>
   जगाम जगतीं बाला छिन्ना तु कदली यथा<br>
  <font color="GREEN" size="-1">7</font>
  सा मुहूर्तात समाश्वस्य परतिलभ्य च चेतनाम<br>
   तच छिरः समुपाघ्राय विललापायतेक्षणा<br>
  <font color="GREEN" size="-1">8</font>
  हा हतास्मि महाबाहॊ वीरव्रतम अनुव्रता<br>
   इमां ते पश्चिमावस्थां गतास्मि विधवा कृता<br>
  <font color="GREEN" size="-1">9</font>
  परथमं मरणं नार्या भर्तुर वैगुण्यम उच्यते<br>
   सुवृत्तः साधुवृत्तायाः संवृत्तस तवं ममाग्रतः<br>
  <font color="GREEN" size="-1">10</font>
  दुःखाद दुःखं परपन्नाया मग्नायाः शॊकसागरे<br>
    यॊ हि माम उद्यतस तरातुं सॊ ऽपि तवं विनिपातितः<br>
 <font color="GREEN" size="-1">11</font>
  सा शवश्रूर मम कौसल्या तवया पुत्रेण राघव<br>
    वत्सेनेव यथा धेनुर विवत्सा वत्सला कृता<br>
 <font color="GREEN" size="-1">12</font>
  आदिष्टं दीर्घम आयुस ते यैर अचिन्त्यपराक्रम<br>
    अनृतं वचनं तेषाम अल्पायुर असि राघव<br>
 <font color="GREEN" size="-1">13</font>
  अथ वा नश्यति परज्ञा पराज्ञस्यापि सतस तव<br>
    पचत्य एनं तथा कालॊ भूतानां परभवॊ हय अयम<br>
 <font color="GREEN" size="-1">14</font>
  अदृष्टं मृत्युम आपन्नः कस्मात तवं नयशास्त्रवित<br>
    वयसनानाम उपायज्ञः कुशलॊ हय असि वर्जने<br>
 <font color="GREEN" size="-1">15</font>
  तथा तवं संपरिष्वज्य रौद्रयातिनृशंसया<br>
    कालरात्र्या मयाच्छिद्य हृतः कमललॊचनः<br>
 <font color="GREEN" size="-1">16</font>
  उपशेषे महाबाहॊ मां विहाय तपस्विनीम<br>
    परियाम इव शुभां नारीं पृथिवीं पुरुषर्षभ<br>
 <font color="GREEN" size="-1">17</font>
  अर्चितं सततं यत्नाद गन्धमाल्यैर मया तव<br>
    इदं ते मत्प्रियं वीर धनुः काञ्चनभूषितम<br>
 <font color="GREEN" size="-1">18</font>
  पित्रा दशरथेन तवं शवशुरेण ममानघ<br>
    पूर्वैश च पितृभिः सार्धं नूनं सवर्गे समागतः<br>
 <font color="GREEN" size="-1">19</font>
  दिवि नक्षत्रभूतस तवं महत कर्म कृतं परियम<br>
    पुण्यं राजर्षिवंशं तवम आत्मनः समुपेक्षसे<br>
 <font color="GREEN" size="-1">20</font>
  किं मान न परेक्षसे राजन किं मां न परतिभाषसे<br>
    बालां बालेन संप्राप्तां भार्यां मां सहचारिणीम<br>
 <font color="GREEN" size="-1">21</font>
  संश्रुतं गृह्णता पाणिं चरिष्यामीति यत तवया<br>
    समर तन मम काकुत्स्थ नय माम अपि दुःखिताम<br>
 <font color="GREEN" size="-1">22</font>
  कस्मान माम अपहाय तवं गतॊ गतिमतां वर<br>
    अस्माल लॊकाद अमुं लॊकं तयक्त्वा माम इह दुःखिताम<br>
 <font color="GREEN" size="-1">23</font>
  कल्याणैर उचितं यत तत परिष्वक्तं मयैव तु<br>
    करव्यादैस तच छरीरं ते नूनं विपरिकृष्यते<br>
 <font color="GREEN" size="-1">24</font>
  अग्निष्टॊमादिभिर यज्ञैर इष्टवान आप्तदक्षिणैः<br>
    अग्निहॊत्रेण संस्कारं केन तवं तु न लप्स्यसे<br>
 <font color="GREEN" size="-1">25</font>
  परव्रज्याम उपपन्नानां तरयाणाम एकम आगतम<br>
    परिप्रक्ष्यति कौसल्या लक्ष्मणं शॊकलालसा<br>
 <font color="GREEN" size="-1">26</font>
  स तस्याः परिपृच्छन्त्या वधं मित्रबलस्य ते<br>
    तव चाख्यास्यते नूनं निशायां राक्षसैर वधम<br>
 <font color="GREEN" size="-1">27</font>
  सा तवां सुप्तं हतं शरुत्वा मां च रक्षॊगृहं गताम<br>
    हृदयेन विदीर्णेन न भविष्यति राघव<br>
 <font color="GREEN" size="-1">28</font>
  साधु पातय मां कषिप्रं रामस्यॊपरि रावणः<br>
    समानय पतिं पत्न्या कुरु कल्याणम उत्तमम<br>
 <font color="GREEN" size="-1">29</font>
  शिरसा मे शिरश चास्य कायं कायेन यॊजय<br>
    रावणानुगमिष्यामि गतिं भर्तुर महात्मनः<br>
    मुहूर्तम अपि नेच्छामि जीवितुं पापजीविना<br>
 <font color="GREEN" size="-1">30</font>
  शरुतं मया वेदविदां बराह्मणानां पितुर गृहे<br>
    यासां सत्रीणां परियॊ भर्ता तासां लॊका महॊदयाः<br>
 <font color="GREEN" size="-1">31</font>
  कषमा यस्मिन दमस तयागः सत्यं धर्मः कृतज्ञता<br>
    अहिंसा चैव भूतानां तम ऋते का गतिर मम<br>
 <font color="GREEN" size="-1">32</font>
  इति सा दुःखसंतप्ता विललापायतेक्षणा<br>
    भर्तुः शिरॊ धनुस तत्र समीक्ष्य जनकात्मजा<br>
 <font color="GREEN" size="-1">33</font>
  एवं लालप्यमानायां सीतायां तत्र राक्षसः<br>
    अभिचक्राम भर्तारम अनीकस्थः कृताञ्जलिः<br>
 <font color="GREEN" size="-1">34</font>
  विजयस्वार्यपुत्रेति सॊ ऽभिवाद्य परसाद्य च<br>
    नयवेदयद अनुप्राप्तं परहस्तं वाहिनीपतिम<br>
 <font color="GREEN" size="-1">35</font>
  अमात्यैः सहितः सर्वैः परहस्तः समुपस्थितः<br>
    किं चिद आत्ययिकं कार्यं तेषां तवं दर्शनं कुरु<br>
 <font color="GREEN" size="-1">36</font>
  एतच छरुत्वा दशग्रीवॊ राक्षसप्रतिवेदितम<br>
    अशॊकवनिकां तयक्त्वा मन्त्रिणां दर्शनं ययौ<br>
 <font color="GREEN" size="-1">37</font>
  स तु सर्वं समर्थ्यैव मन्त्रिभिः कृत्यम आत्मनः<br>
    सभां परविश्य विदधे विदित्वा रामविक्रमम<br>
 <font color="GREEN" size="-1">38</font>
  अन्तर्धानं तु तच छीर्षं तच च कार्मुकम उत्तमम<br>
    जगाम रावणस्यैव निर्याणसमनन्तरम<br>
 <font color="GREEN" size="-1">39</font>
  राक्षसेन्द्रस तु तैः सार्धं मन्त्रिभिर भीमविक्रमैः<br>
    समर्थयाम आस तदा रामकार्यविनिश्चयम<br>
 <font color="GREEN" size="-1">40</font>
  अविदूरस्थितान सर्वान बलाध्यक्षान हितैषिणः<br>
    अब्रवीत कालसदृशॊ रावणॊ राक्षसाधिपः<br>
 <font color="GREEN" size="-1">41</font>
  शीघ्रं भेरीनिनादेन सफुटकॊणाहतेन मे<br>
    समानयध्वं सैन्यानि वक्तव्यं च न कारणम<br>
 <font color="GREEN" size="-1">42</font>
  ततस तथेति परतिगृह्य तद वचॊ; बलाधिपास ते महद आत्मनॊ बलम<br>
    समानयंश चैव समागतं च ते; नयवेदयन भर्तरि युद्धकाङ्क्षिणि<br>
 </td>
 
 </table>
 <p></p><div class="filenav">
 <hr>
 <center>
 <a href="rys6024.htm">Next: Chapter 24</a></center>
 </div>
 </center></body>