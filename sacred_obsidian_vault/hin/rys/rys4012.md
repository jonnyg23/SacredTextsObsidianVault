<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi04.htm">Book 4 Index</a><br>
  
 <a href="rys4011.htm">Previous</a> 
 <a href="rys4013.htm">Next</a> 
 
 </div>
 <hr>
 
 <h3 align="CENTER">Book 4<br>Chapter 12
 </h3><table width="100%">
 <td width="50%">
  <font color="GREEN" size="-1">1</font>
  etac ca vacanaṃ śrutvā sugrīveṇa subhāṣitam<br>
   pratyayārthaṃ mahātejā rāmo jagrāha kārmukam<br>
  <font color="GREEN" size="-1">2</font>
  sa gṛhītvā dhanur ghoraṃ śaram ekaṃ ca mānadaḥ<br>
   sālān uddiśya cikṣepa jyāsvanaiḥ pūrayan diśaḥ<br>
  <font color="GREEN" size="-1">3</font>
  sa visṛṣṭo balavatā bāṇaḥ svarṇapariṣkṛtaḥ<br>
   bhittvā sālān giriprasthe sapta bhūmiṃ viveśa ha<br>
  <font color="GREEN" size="-1">4</font>
  praviṣṭas tu muhūrtena rasāṃ bhittvā mahājavaḥ<br>
   niṣpatya ca punas tūrṇaṃ svatūṇīṃ praviveśa ha<br>
  <font color="GREEN" size="-1">5</font>
  tān dṛṣṭvā sapta nirbhinnān sālān vānarapuṃgavaḥ<br>
   rāmasya śaravegena vismayaṃ paramaṃ gataḥ<br>
  <font color="GREEN" size="-1">6</font>
  sa mūrdhnā nyapatad bhūmau pralambīkṛtabhūṣaṇaḥ<br>
   sugrīvaḥ paramaprīto rāghavāya kṛtāñjaliḥ<br>
  <font color="GREEN" size="-1">7</font>
  idaṃ covāca dharmajñaṃ karmaṇā tena harṣitaḥ<br>
   rāmaṃ sarvāstraviduṣāṃ śreṣṭhaṃ śūram avasthitam<br>
  <font color="GREEN" size="-1">8</font>
  sendrān api surān sarvāṃs tvaṃ bāṇaiḥ puruṣarṣabha<br>
   samarthaḥ samare hantuṃ kiṃ punar vālinaṃ prabho<br>
  <font color="GREEN" size="-1">9</font>
  yena sapta mahāsālā girir bhūmiś ca dāritāḥ<br>
   bāṇenaikena kākutstha sthātā te ko raṇāgrataḥ<br>
  <font color="GREEN" size="-1">10</font>
  adya me vigataḥ śokaḥ prītir adya parā mama<br>
    suhṛdaṃ tvāṃ samāsādya mahendravaruṇopamam<br>
 <font color="GREEN" size="-1">11</font>
  tam adyaiva priyārthaṃ me vairiṇaṃ bhrātṛrūpiṇam<br>
    vālinaṃ jahi kākutstha mayā baddho 'yam añjaliḥ<br>
 <font color="GREEN" size="-1">12</font>
  tato rāmaḥ pariṣvajya sugrīvaṃ priyadarśanam<br>
    pratyuvāca mahāprājño lakṣmaṇānumataṃ vacaḥ<br>
 <font color="GREEN" size="-1">13</font>
  asmād gacchāma kiṣkindhāṃ kṣipraṃ gaccha tvam agrataḥ<br>
    gatvā cāhvaya sugrīva vālinaṃ bhrātṛgandhinam<br>
 <font color="GREEN" size="-1">14</font>
  sarve te tvaritaṃ gatvā kiṣkindhāṃ vālinaḥ purīm<br>
    vṛkṣair ātmānam āvṛtya vyatiṣṭhan gahane vane<br>
 <font color="GREEN" size="-1">15</font>
  sugrīvo vyanadad ghoraṃ vālino hvānakāraṇāt<br>
    gāḍhaṃ parihito vegān nādair bhindann ivāmbaram<br>
 <font color="GREEN" size="-1">16</font>
  taṃ śrutvā ninadaṃ bhrātuḥ kruddho vālī mahābalaḥ<br>
    niṣpapāta susaṃrabdho bhāskaro 'stataṭād iva<br>
 <font color="GREEN" size="-1">17</font>
  tataḥ sutumulaṃ yuddhaṃ vālisugrīvayor abhūt<br>
    gagane grahayor ghoraṃ budhāṅgārakayor iva<br>
 <font color="GREEN" size="-1">18</font>
  talair aśanikalpaiś ca vajrakalpaiś ca muṣṭibhiḥ<br>
    jaghnatuḥ samare 'nyonyaṃ bhrātarau krodhamūrchitau<br>
 <font color="GREEN" size="-1">19</font>
  tato rāmo dhanuṣpāṇis tāv ubhau samudīkṣya tu<br>
    anyonyasadṛśau vīrāv ubhau devāv ivāśvinau<br>
 <font color="GREEN" size="-1">20</font>
  yan nāvagacchat sugrīvaṃ vālinaṃ vāpi rāghavaḥ<br>
    tato na kṛtavān buddhiṃ moktum antakaraṃ śaram<br>
 <font color="GREEN" size="-1">21</font>
  etasminn antare bhagnaḥ sugrīvas tena vālinā<br>
    apaśyan rāghavaṃ nātham ṛśyamūkaṃ pradudruve<br>
 <font color="GREEN" size="-1">22</font>
  klānto rudhirasiktāṅgaḥ prahārair jarjarīkṛtaḥ<br>
    vālinābhidrutaḥ krodhāt praviveśa mahāvanam<br>
 <font color="GREEN" size="-1">23</font>
  taṃ praviṣṭaṃ vanaṃ dṛṣṭvā vālī śāpabhayāt tataḥ<br>
    mukto hy asi tvam ity uktvā sa nivṛtto mahābalaḥ<br>
 <font color="GREEN" size="-1">24</font>
  rāghavo 'pi saha bhrātrā saha caiva hanūmatā<br>
    tad eva vanam āgacchat sugrīvo yatra vānaraḥ<br>
 <font color="GREEN" size="-1">25</font>
  taṃ samīkṣyāgataṃ rāmaṃ sugrīvaḥ sahalakṣmaṇam<br>
    hrīmān dīnam uvācedaṃ vasudhām avalokayan<br>
 <font color="GREEN" size="-1">26</font>
  āhvayasveti mām uktvā darśayitvā ca vikramam<br>
    vairiṇā ghātayitvā ca kim idānīṃ tvayā kṛtam<br>
 <font color="GREEN" size="-1">27</font>
  tām eva velāṃ vaktavyaṃ tvayā rāghava tattvataḥ<br>
    vālinaṃ na nihanmīti tato nāham ito vraje<br>
 <font color="GREEN" size="-1">28</font>
  tasya caivaṃ bruvāṇasya sugrīvasya mahātmanaḥ<br>
    karuṇaṃ dīnayā vācā rāghavaḥ punar abravīt<br>
 <font color="GREEN" size="-1">29</font>
  sugrīva śrūyatāṃ tātaḥ krodhaś ca vyapanīyatām<br>
    kāraṇaṃ yena bāṇo 'yaṃ na mayā sa visarjitaḥ<br>
 <font color="GREEN" size="-1">30</font>
  alaṃkāreṇa veṣeṇa pramāṇena gatena ca<br>
    tvaṃ ca sugrīva vālī ca sadṛśau sthaḥ parasparam<br>
 <font color="GREEN" size="-1">31</font>
  svareṇa varcasā caiva prekṣitena ca vānara<br>
    vikrameṇa ca vākyaiś ca vyaktiṃ vāṃ nopalakṣaye<br>
 <font color="GREEN" size="-1">32</font>
  tato 'haṃ rūpasādṛśyān mohito vānarottama<br>
    notsṛjāmi mahāvegaṃ śaraṃ śatrunibarhaṇam<br>
 <font color="GREEN" size="-1">33</font>
  etanmuhūrte tu mayā paśya vālinam āhave<br>
    nirastam iṣuṇaikena veṣṭamānaṃ mahītale<br>
 <font color="GREEN" size="-1">34</font>
  abhijñānaṃ kuruṣva tvam ātmano vānareśvara<br>
    yena tvām abhijānīyāṃ dvandvayuddham upāgatam<br>
 <font color="GREEN" size="-1">35</font>
  gajapuṣpīm imāṃ phullām utpāṭya śubhalakṣaṇām<br>
    kuru lakṣmaṇa kaṇṭhe 'sya sugrīvasya mahātmanaḥ<br>
 <font color="GREEN" size="-1">36</font>
  tato giritaṭe jātām utpāṭya kusumāyutām<br>
    lakṣmaṇo gajapuṣpīṃ tāṃ tasya kaṇṭhe vyasarjayat<br>
 <font color="GREEN" size="-1">37</font>
  sa tathā śuśubhe śrīmāṁl latayā kaṇṭhasaktayā<br>
    mālayeva balākānāṃ sasaṃdhya iva toyadaḥ<br>
 <font color="GREEN" size="-1">38</font>
  vibhrājamāno vapuṣā rāmavākyasamāhitaḥ<br>
    jagāma saha rāmeṇa kiṣkindhāṃ vālipālitām<br>
 </td>
 <td width="50%">
  <font color="GREEN" size="-1">1</font>
  एतच च वचनं शरुत्वा सुग्रीवेण सुभाषितम<br>
   परत्ययार्थं महातेजा रामॊ जग्राह कार्मुकम<br>
  <font color="GREEN" size="-1">2</font>
  स गृहीत्वा धनुर घॊरं शरम एकं च मानदः<br>
   सालान उद्दिश्य चिक्षेप जयास्वनैः पूरयन दिशः<br>
  <font color="GREEN" size="-1">3</font>
  स विसृष्टॊ बलवता बाणः सवर्णपरिष्कृतः<br>
   भित्त्वा सालान गिरिप्रस्थे सप्त भूमिं विवेश ह<br>
  <font color="GREEN" size="-1">4</font>
  परविष्टस तु मुहूर्तेन रसां भित्त्वा महाजवः<br>
   निष्पत्य च पुनस तूर्णं सवतूणीं परविवेश ह<br>
  <font color="GREEN" size="-1">5</font>
  तान दृष्ट्वा सप्त निर्भिन्नान सालान वानरपुंगवः<br>
   रामस्य शरवेगेन विस्मयं परमं गतः<br>
  <font color="GREEN" size="-1">6</font>
  स मूर्ध्ना नयपतद भूमौ परलम्बीकृतभूषणः<br>
   सुग्रीवः परमप्रीतॊ राघवाय कृताञ्जलिः<br>
  <font color="GREEN" size="-1">7</font>
  इदं चॊवाच धर्मज्ञं कर्मणा तेन हर्षितः<br>
   रामं सर्वास्त्रविदुषां शरेष्ठं शूरम अवस्थितम<br>
  <font color="GREEN" size="-1">8</font>
  सेन्द्रान अपि सुरान सर्वांस तवं बाणैः पुरुषर्षभ<br>
   समर्थः समरे हन्तुं किं पुनर वालिनं परभॊ<br>
  <font color="GREEN" size="-1">9</font>
  येन सप्त महासाला गिरिर भूमिश च दारिताः<br>
   बाणेनैकेन काकुत्स्थ सथाता ते कॊ रणाग्रतः<br>
  <font color="GREEN" size="-1">10</font>
  अद्य मे विगतः शॊकः परीतिर अद्य परा मम<br>
    सुहृदं तवां समासाद्य महेन्द्रवरुणॊपमम<br>
 <font color="GREEN" size="-1">11</font>
  तम अद्यैव परियार्थं मे वैरिणं भरातृरूपिणम<br>
    वालिनं जहि काकुत्स्थ मया बद्धॊ ऽयम अञ्जलिः<br>
 <font color="GREEN" size="-1">12</font>
  ततॊ रामः परिष्वज्य सुग्रीवं परियदर्शनम<br>
    परत्युवाच महाप्राज्ञॊ लक्ष्मणानुमतं वचः<br>
 <font color="GREEN" size="-1">13</font>
  अस्माद गच्छाम किष्किन्धां कषिप्रं गच्छ तवम अग्रतः<br>
    गत्वा चाह्वय सुग्रीव वालिनं भरातृगन्धिनम<br>
 <font color="GREEN" size="-1">14</font>
  सर्वे ते तवरितं गत्वा किष्किन्धां वालिनः पुरीम<br>
    वृक्षैर आत्मानम आवृत्य वयतिष्ठन गहने वने<br>
 <font color="GREEN" size="-1">15</font>
  सुग्रीवॊ वयनदद घॊरं वालिनॊ हवानकारणात<br>
    गाढं परिहितॊ वेगान नादैर भिन्दन्न इवाम्बरम<br>
 <font color="GREEN" size="-1">16</font>
  तं शरुत्वा निनदं भरातुः करुद्धॊ वाली महाबलः<br>
    निष्पपात सुसंरब्धॊ भास्करॊ ऽसततटाद इव<br>
 <font color="GREEN" size="-1">17</font>
  ततः सुतुमुलं युद्धं वालिसुग्रीवयॊर अभूत<br>
    गगने गरहयॊर घॊरं बुधाङ्गारकयॊर इव<br>
 <font color="GREEN" size="-1">18</font>
  तलैर अशनिकल्पैश च वज्रकल्पैश च मुष्टिभिः<br>
    जघ्नतुः समरे ऽनयॊन्यं भरातरौ करॊधमूर्छितौ<br>
 <font color="GREEN" size="-1">19</font>
  ततॊ रामॊ धनुष्पाणिस ताव उभौ समुदीक्ष्य तु<br>
    अन्यॊन्यसदृशौ वीराव उभौ देवाव इवाश्विनौ<br>
 <font color="GREEN" size="-1">20</font>
  यन नावगच्छत सुग्रीवं वालिनं वापि राघवः<br>
    ततॊ न कृतवान बुद्धिं मॊक्तुम अन्तकरं शरम<br>
 <font color="GREEN" size="-1">21</font>
  एतस्मिन्न अन्तरे भग्नः सुग्रीवस तेन वालिना<br>
    अपश्यन राघवं नाथम ऋश्यमूकं परदुद्रुवे<br>
 <font color="GREEN" size="-1">22</font>
  कलान्तॊ रुधिरसिक्ताङ्गः परहारैर जर्जरीकृतः<br>
    वालिनाभिद्रुतः करॊधात परविवेश महावनम<br>
 <font color="GREEN" size="-1">23</font>
  तं परविष्टं वनं दृष्ट्वा वाली शापभयात ततः<br>
    मुक्तॊ हय असि तवम इत्य उक्त्वा स निवृत्तॊ महाबलः<br>
 <font color="GREEN" size="-1">24</font>
  राघवॊ ऽपि सह भरात्रा सह चैव हनूमता<br>
    तद एव वनम आगच्छत सुग्रीवॊ यत्र वानरः<br>
 <font color="GREEN" size="-1">25</font>
  तं समीक्ष्यागतं रामं सुग्रीवः सहलक्ष्मणम<br>
    हरीमान दीनम उवाचेदं वसुधाम अवलॊकयन<br>
 <font color="GREEN" size="-1">26</font>
  आह्वयस्वेति माम उक्त्वा दर्शयित्वा च विक्रमम<br>
    वैरिणा घातयित्वा च किम इदानीं तवया कृतम<br>
 <font color="GREEN" size="-1">27</font>
  ताम एव वेलां वक्तव्यं तवया राघव तत्त्वतः<br>
    वालिनं न निहन्मीति ततॊ नाहम इतॊ वरजे<br>
 <font color="GREEN" size="-1">28</font>
  तस्य चैवं बरुवाणस्य सुग्रीवस्य महात्मनः<br>
    करुणं दीनया वाचा राघवः पुनर अब्रवीत<br>
 <font color="GREEN" size="-1">29</font>
  सुग्रीव शरूयतां तातः करॊधश च वयपनीयताम<br>
    कारणं येन बाणॊ ऽयं न मया स विसर्जितः<br>
 <font color="GREEN" size="-1">30</font>
  अलंकारेण वेषेण परमाणेन गतेन च<br>
    तवं च सुग्रीव वाली च सदृशौ सथः परस्परम<br>
 <font color="GREEN" size="-1">31</font>
  सवरेण वर्चसा चैव परेक्षितेन च वानर<br>
    विक्रमेण च वाक्यैश च वयक्तिं वां नॊपलक्षये<br>
 <font color="GREEN" size="-1">32</font>
  ततॊ ऽहं रूपसादृश्यान मॊहितॊ वानरॊत्तम<br>
    नॊत्सृजामि महावेगं शरं शत्रुनिबर्हणम<br>
 <font color="GREEN" size="-1">33</font>
  एतन्मुहूर्ते तु मया पश्य वालिनम आहवे<br>
    निरस्तम इषुणैकेन वेष्टमानं महीतले<br>
 <font color="GREEN" size="-1">34</font>
  अभिज्ञानं कुरुष्व तवम आत्मनॊ वानरेश्वर<br>
    येन तवाम अभिजानीयां दवन्द्वयुद्धम उपागतम<br>
 <font color="GREEN" size="-1">35</font>
  गजपुष्पीम इमां फुल्लाम उत्पाट्य शुभलक्षणाम<br>
    कुरु लक्ष्मण कण्ठे ऽसय सुग्रीवस्य महात्मनः<br>
 <font color="GREEN" size="-1">36</font>
  ततॊ गिरितटे जाताम उत्पाट्य कुसुमायुताम<br>
    लक्ष्मणॊ गजपुष्पीं तां तस्य कण्ठे वयसर्जयत<br>
 <font color="GREEN" size="-1">37</font>
  स तथा शुशुभे शरीमाँल लतया कण्ठसक्तया<br>
    मालयेव बलाकानां ससंध्य इव तॊयदः<br>
 <font color="GREEN" size="-1">38</font>
  विभ्राजमानॊ वपुषा रामवाक्यसमाहितः<br>
    जगाम सह रामेण किष्किन्धां वालिपालिताम<br>
 </td>
 
 </table>
 <p></p><div class="filenav">
 <hr>
 <center>
 <a href="rys4013.htm">Next: Chapter 13</a></center>
 </div>
 </center></body>