<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi03.htm">Book 3 Index</a><br>
  
 <a href="rys3026.htm">Previous</a> 
 <a href="rys3028.htm">Next</a> 
 
 </div>
 <hr>
 
 <h3 align="CENTER">Book 3<br>Chapter 27
 </h3><table width="100%">
 <td width="50%">
  <font color="GREEN" size="-1">1</font>
  nihataṃ dūṣaṇaṃ dṛṣṭvā raṇe triśirasā saha<br>
   kharasyāpy abhavat trāso dṛṣṭvā rāmasya vikramam<br>
  <font color="GREEN" size="-1">2</font>
  sa dṛṣṭvā rākṣasaṃ sainyam aviṣahyaṃ mahābalam<br>
   hatam ekena rāmeṇa dūṣaṇas triśirā api<br>
  <font color="GREEN" size="-1">3</font>
  tad balaṃ hatabhūyiṣṭhaṃ vimanāḥ prekṣya rākṣasaḥ<br>
   āsasāda kharo rāmaṃ namucir vāsavaṃ yathā<br>
  <font color="GREEN" size="-1">4</font>
  vikṛṣya balavac cāpaṃ nārācān raktabhojanān<br>
   kharaś cikṣepa rāmāya kruddhān āśīviṣān iva<br>
  <font color="GREEN" size="-1">5</font>
  jyāṃ vidhunvan subahuśaḥ śikṣayāstrāṇi darśayan<br>
   cacāra samare mārgāñ śarai rathagataḥ kharaḥ<br>
  <font color="GREEN" size="-1">6</font>
  sa sarvāś ca diśo bāṇaiḥ pradiśaś ca mahārathaḥ<br>
   pūrayām āsa taṃ dṛṣṭvā rāmo 'pi sumahad dhanuḥ<br>
  <font color="GREEN" size="-1">7</font>
  sa sāyakair durviṣahaiḥ sasphuliṅgair ivāgnibhiḥ<br>
   nabhaś cakārāvivaraṃ parjanya iva vṛṣṭibhiḥ<br>
  <font color="GREEN" size="-1">8</font>
  tad babhūva śitair bāṇaiḥ khararāmavisarjitaiḥ<br>
   paryākāśam anākāśaṃ sarvataḥ śarasaṃkulam<br>
  <font color="GREEN" size="-1">9</font>
  śarajālāvṛtaḥ sūryo na tadā sma prakāśate<br>
   anyonyavadhasaṃrambhād ubhayoḥ saṃprayudhyatoḥ<br>
  <font color="GREEN" size="-1">10</font>
  tato nālīkanārācais tīkṣṇāgraiś ca vikarṇibhiḥ<br>
    ājaghāna raṇe rāmaṃ totrair iva mahādvipam<br>
 <font color="GREEN" size="-1">11</font>
  taṃ rathasthaṃ dhanuṣpāṇiṃ rākṣasaṃ paryavasthitam<br>
    dadṛśuḥ sarvabhūtāni pāśahastam ivāntakam<br>
 <font color="GREEN" size="-1">12</font>
  taṃ siṃham iva vikrāntaṃ siṃhavikrāntagāminam<br>
    dṛṣṭvā nodvijate rāmaḥ siṃhaḥ kṣudramṛgaṃ yathā<br>
 <font color="GREEN" size="-1">13</font>
  tataḥ sūryanikāśena rathena mahatā kharaḥ<br>
    āsasāda raṇe rāmaṃ pataṅga iva pāvakam<br>
 <font color="GREEN" size="-1">14</font>
  tato 'sya saśaraṃ cāpaṃ muṣṭideśe mahātmanaḥ<br>
    kharaś ciccheda rāmasya darśayan pāṇilāghavam<br>
 <font color="GREEN" size="-1">15</font>
  sa punas tv aparān sapta śarān ādāya varmaṇi<br>
    nijaghāna raṇe kruddhaḥ śakrāśanisamaprabhān<br>
 <font color="GREEN" size="-1">16</font>
  tatas tat prahataṃ bāṇaiḥ kharamuktaiḥ suparvabhiḥ<br>
    papāta kavacaṃ bhūmau rāmasyādityavarcasaḥ<br>
 <font color="GREEN" size="-1">17</font>
  sa śarair arpitaḥ kruddhaḥ sarvagātreṣu rāghavaḥ<br>
    rarāja samare rāmo vidhūmo 'gnir iva jvalan<br>
 <font color="GREEN" size="-1">18</font>
  tato gambhīranirhrādaṃ rāmaḥ śatrunibarhaṇaḥ<br>
    cakārāntāya sa ripoḥ sajyam anyan mahad dhanuḥ<br>
 <font color="GREEN" size="-1">19</font>
  sumahad vaiṣṇavaṃ yat tad atisṛṣṭaṃ maharṣiṇā<br>
    varaṃ tad dhanur udyamya kharaṃ samabhidhāvata<br>
 <font color="GREEN" size="-1">20</font>
  tataḥ kanakapuṅkhais tu śaraiḥ saṃnataparvabhiḥ<br>
    ciccheda rāmaḥ saṃkruddhaḥ kharasya samare dhvajam<br>
 <font color="GREEN" size="-1">21</font>
  sa darśanīyo bahudhā vicchinnaḥ kāñcano dhvajaḥ<br>
    jagāma dharaṇīṃ sūryo devatānām ivājñayā<br>
 <font color="GREEN" size="-1">22</font>
  taṃ caturbhiḥ kharaḥ kruddho rāmaṃ gātreṣu mārgaṇaiḥ<br>
    vivyādha hṛdi marmajño mātaṅgam iva tomaraiḥ<br>
 <font color="GREEN" size="-1">23</font>
  sa rāmo bahubhir bāṇaiḥ kharakārmukaniḥsṛtaiḥ<br>
    viddho rudhirasiktāṅgo babhūva ruṣito bhṛśam<br>
 <font color="GREEN" size="-1">24</font>
  sa dhanur dhanvināṃ śreṣṭhaḥ pragṛhya paramāhave<br>
    mumoca parameṣvāsaḥ ṣaṭ śarān abhilakṣitān<br>
 <font color="GREEN" size="-1">25</font>
  śirasy ekena bāṇena dvābhyāṃ bāhvor athārpayat<br>
    tribhiś candrārdhavaktraiś ca vakṣasy abhijaghāna ha<br>
 <font color="GREEN" size="-1">26</font>
  tataḥ paścān mahātejā nārācān bhāskaropamān<br>
    jighāṃsū rākṣasaṃ kruddhas trayodaśa śilāśitān<br>
 <font color="GREEN" size="-1">27</font>
  tato 'sya yugam ekena caturbhiś caturo hayān<br>
    ṣaṣṭhena ca śiraḥ saṃkhye ciccheda kharasāratheḥ<br>
 <font color="GREEN" size="-1">28</font>
  tribhis triveṇuṃ balavān dvābhyām akṣaṃ mahābalaḥ<br>
    dvādaśena tu bāṇena kharasya saśaraṃ dhanuḥ<br>
    chittvā vajranikāśena rāghavaḥ prahasann iva<br>
    trayodaśenendrasamo bibheda samare kharam<br>
 <font color="GREEN" size="-1">29</font>
  prabhagnadhanvā viratho hatāśvo hatasārathiḥ<br>
    gadāpāṇir avaplutya tasthau bhūmau kharas tadā<br>
 <font color="GREEN" size="-1">30</font>
  tat karma rāmasya mahārathasya; sametya devāś ca maharṣayaś ca<br>
    apūjayan prāñjalayaḥ prahṛṣṭās; tadā vimānāgragatāḥ sametāḥ<br>
 </td>
 <td width="50%">
  <font color="GREEN" size="-1">1</font>
  निहतं दूषणं दृष्ट्वा रणे तरिशिरसा सह<br>
   खरस्याप्य अभवत तरासॊ दृष्ट्वा रामस्य विक्रमम<br>
  <font color="GREEN" size="-1">2</font>
  स दृष्ट्वा राक्षसं सैन्यम अविषह्यं महाबलम<br>
   हतम एकेन रामेण दूषणस तरिशिरा अपि<br>
  <font color="GREEN" size="-1">3</font>
  तद बलं हतभूयिष्ठं विमनाः परेक्ष्य राक्षसः<br>
   आससाद खरॊ रामं नमुचिर वासवं यथा<br>
  <font color="GREEN" size="-1">4</font>
  विकृष्य बलवच चापं नाराचान रक्तभॊजनान<br>
   खरश चिक्षेप रामाय करुद्धान आशीविषान इव<br>
  <font color="GREEN" size="-1">5</font>
  जयां विधुन्वन सुबहुशः शिक्षयास्त्राणि दर्शयन<br>
   चचार समरे मार्गाञ शरै रथगतः खरः<br>
  <font color="GREEN" size="-1">6</font>
  स सर्वाश च दिशॊ बाणैः परदिशश च महारथः<br>
   पूरयाम आस तं दृष्ट्वा रामॊ ऽपि सुमहद धनुः<br>
  <font color="GREEN" size="-1">7</font>
  स सायकैर दुर्विषहैः सस्फुलिङ्गैर इवाग्निभिः<br>
   नभश चकाराविवरं पर्जन्य इव वृष्टिभिः<br>
  <font color="GREEN" size="-1">8</font>
  तद बभूव शितैर बाणैः खररामविसर्जितैः<br>
   पर्याकाशम अनाकाशं सर्वतः शरसंकुलम<br>
  <font color="GREEN" size="-1">9</font>
  शरजालावृतः सूर्यॊ न तदा सम परकाशते<br>
   अन्यॊन्यवधसंरम्भाद उभयॊः संप्रयुध्यतॊः<br>
  <font color="GREEN" size="-1">10</font>
  ततॊ नालीकनाराचैस तीक्ष्णाग्रैश च विकर्णिभिः<br>
    आजघान रणे रामं तॊत्रैर इव महाद्विपम<br>
 <font color="GREEN" size="-1">11</font>
  तं रथस्थं धनुष्पाणिं राक्षसं पर्यवस्थितम<br>
    ददृशुः सर्वभूतानि पाशहस्तम इवान्तकम<br>
 <font color="GREEN" size="-1">12</font>
  तं सिंहम इव विक्रान्तं सिंहविक्रान्तगामिनम<br>
    दृष्ट्वा नॊद्विजते रामः सिंहः कषुद्रमृगं यथा<br>
 <font color="GREEN" size="-1">13</font>
  ततः सूर्यनिकाशेन रथेन महता खरः<br>
    आससाद रणे रामं पतङ्ग इव पावकम<br>
 <font color="GREEN" size="-1">14</font>
  ततॊ ऽसय सशरं चापं मुष्टिदेशे महात्मनः<br>
    खरश चिच्छेद रामस्य दर्शयन पाणिलाघवम<br>
 <font color="GREEN" size="-1">15</font>
  स पुनस तव अपरान सप्त शरान आदाय वर्मणि<br>
    निजघान रणे करुद्धः शक्राशनिसमप्रभान<br>
 <font color="GREEN" size="-1">16</font>
  ततस तत परहतं बाणैः खरमुक्तैः सुपर्वभिः<br>
    पपात कवचं भूमौ रामस्यादित्यवर्चसः<br>
 <font color="GREEN" size="-1">17</font>
  स शरैर अर्पितः करुद्धः सर्वगात्रेषु राघवः<br>
    रराज समरे रामॊ विधूमॊ ऽगनिर इव जवलन<br>
 <font color="GREEN" size="-1">18</font>
  ततॊ गम्भीरनिर्ह्रादं रामः शत्रुनिबर्हणः<br>
    चकारान्ताय स रिपॊः सज्यम अन्यन महद धनुः<br>
 <font color="GREEN" size="-1">19</font>
  सुमहद वैष्णवं यत तद अतिसृष्टं महर्षिणा<br>
    वरं तद धनुर उद्यम्य खरं समभिधावत<br>
 <font color="GREEN" size="-1">20</font>
  ततः कनकपुङ्खैस तु शरैः संनतपर्वभिः<br>
    चिच्छेद रामः संक्रुद्धः खरस्य समरे धवजम<br>
 <font color="GREEN" size="-1">21</font>
  स दर्शनीयॊ बहुधा विच्छिन्नः काञ्चनॊ धवजः<br>
    जगाम धरणीं सूर्यॊ देवतानाम इवाज्ञया<br>
 <font color="GREEN" size="-1">22</font>
  तं चतुर्भिः खरः करुद्धॊ रामं गात्रेषु मार्गणैः<br>
    विव्याध हृदि मर्मज्ञॊ मातङ्गम इव तॊमरैः<br>
 <font color="GREEN" size="-1">23</font>
  स रामॊ बहुभिर बाणैः खरकार्मुकनिःसृतैः<br>
    विद्धॊ रुधिरसिक्ताङ्गॊ बभूव रुषितॊ भृशम<br>
 <font color="GREEN" size="-1">24</font>
  स धनुर धन्विनां शरेष्ठः परगृह्य परमाहवे<br>
    मुमॊच परमेष्वासः षट शरान अभिलक्षितान<br>
 <font color="GREEN" size="-1">25</font>
  शिरस्य एकेन बाणेन दवाभ्यां बाह्वॊर अथार्पयत<br>
    तरिभिश चन्द्रार्धवक्त्रैश च वक्षस्य अभिजघान ह<br>
 <font color="GREEN" size="-1">26</font>
  ततः पश्चान महातेजा नाराचान भास्करॊपमान<br>
    जिघांसू राक्षसं करुद्धस तरयॊदश शिलाशितान<br>
 <font color="GREEN" size="-1">27</font>
  ततॊ ऽसय युगम एकेन चतुर्भिश चतुरॊ हयान<br>
    षष्ठेन च शिरः संख्ये चिच्छेद खरसारथेः<br>
 <font color="GREEN" size="-1">28</font>
  तरिभिस तरिवेणुं बलवान दवाभ्याम अक्षं महाबलः<br>
    दवादशेन तु बाणेन खरस्य सशरं धनुः<br>
    छित्त्वा वज्रनिकाशेन राघवः परहसन्न इव<br>
    तरयॊदशेनेन्द्रसमॊ बिभेद समरे खरम<br>
 <font color="GREEN" size="-1">29</font>
  परभग्नधन्वा विरथॊ हताश्वॊ हतसारथिः<br>
    गदापाणिर अवप्लुत्य तस्थौ भूमौ खरस तदा<br>
 <font color="GREEN" size="-1">30</font>
  तत कर्म रामस्य महारथस्य; समेत्य देवाश च महर्षयश च<br>
    अपूजयन पराञ्जलयः परहृष्टास; तदा विमानाग्रगताः समेताः<br>
 </td>
 
 </table>
 <p></p><div class="filenav">
 <hr>
 <center>
 <a href="rys3028.htm">Next: Chapter 28</a></center>
 </div>
 </center></body>