<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi01.htm">Book 1 Index</a><br>
  
 <a href="rys1038.htm">Previous</a> 
 <a href="rys1040.htm">Next</a> 
 
 </div>
 <hr>
 
 <h3 align="CENTER">Book 1<br>Chapter 39
 </h3><table width="100%">
 <td width="50%">
  <font color="GREEN" size="-1">1</font>
  devatānāṃ vacaḥ śrutvā bhagavān vai pitāmahaḥ<br>
   pratyuvāca susaṃtrastān kṛtāntabalamohitān<br>
  <font color="GREEN" size="-1">2</font>
  yasyeyaṃ vasudhā kṛtsnā vāsudevasya dhīmataḥ<br>
   kāpilaṃ rūpam āsthāya dhārayaty aniśaṃ dharām<br>
  <font color="GREEN" size="-1">3</font>
  pṛthivyāś cāpi nirbhedo dṛṣṭa eva sanātanaḥ<br>
   sagarasya ca putrāṇāṃ vināśo 'dīrghajīvinām<br>
  <font color="GREEN" size="-1">4</font>
  pitāmahavacaḥ śrutvā trayas triṃśad ariṃdamaḥ<br>
   devāḥ paramasaṃhṛṣṭāḥ punar jagmur yathāgatam<br>
  <font color="GREEN" size="-1">5</font>
  sagarasya ca putrāṇāṃ prādur āsīn mahātmanām<br>
   pṛthivyāṃ bhidyamānāyāṃ nirghāta sama niḥsvanaḥ<br>
  <font color="GREEN" size="-1">6</font>
  tato bhittvā mahīṃ sarvāṃ kṛtvā cāpi pradakṣiṇam<br>
   sahitāḥ sagarāḥ sarve pitaraṃ vākyam abruvan<br>
  <font color="GREEN" size="-1">7</font>
  parikrāntā mahī sarvā sattvavantaś ca sūditāḥ<br>
   devadānavarakṣāṃsi piśācoragakiṃnarāḥ<br>
  <font color="GREEN" size="-1">8</font>
  na ca paśyāmahe 'śvaṃ tam aśvahartāram eva ca<br>
   kiṃ kariṣyāma bhadraṃ te buddhir atra vicāryatām<br>
  <font color="GREEN" size="-1">9</font>
  teṣāṃ tad vacanaṃ śrutvā putrāṇāṃ rājasattamaḥ<br>
   samanyur abravīd vākyaṃ sagaro raghunandana<br>
  <font color="GREEN" size="-1">10</font>
  bhūyaḥ khanata bhadraṃ vo nirbhidya vasudhātalam<br>
    aśvahartāram āsādya kṛtārthāś ca nivartatha<br>
 <font color="GREEN" size="-1">11</font>
  pitur vacanam āsthāya sagarasya mahātmanaḥ<br>
    ṣaṣṭiḥ putrasahasrāṇi rasātalam abhidravan<br>
 <font color="GREEN" size="-1">12</font>
  khanyamāne tatas tasmin dadṛśuḥ parvatopamam<br>
    diśāgajaṃ virūpākṣaṃ dhārayantaṃ mahītalam<br>
 <font color="GREEN" size="-1">13</font>
  saparvatavanāṃ kṛtsnāṃ pṛthivīṃ raghunandana<br>
    śirasā dhārayām āsa virūpākṣo mahāgajaḥ<br>
 <font color="GREEN" size="-1">14</font>
  yadā parvaṇi kākutstha viśramārthaṃ mahāgajaḥ<br>
    khedāc cālayate śīrṣaṃ bhūmikampas tadhā bhavet<br>
 <font color="GREEN" size="-1">15</font>
  taṃ te pradakṣiṇaṃ kṛtvā diśāpālaṃ mahāgajam<br>
    mānayanto hi te rāma jagmur bhittvā rasātalam<br>
 <font color="GREEN" size="-1">16</font>
  tataḥ pūrvāṃ diśaṃ bhittvā dakṣiṇāṃ bibhiduḥ punaḥ<br>
    dakṣiṇasyām api diśi dadṛśus te mahāgajam<br>
 <font color="GREEN" size="-1">17</font>
  mahāpadmaṃ mahātmānaṃ sumahāparvatopamam<br>
    śirasā dhārayantaṃ te vismayaṃ jagmur uttamam<br>
 <font color="GREEN" size="-1">18</font>
  tataḥ pradakṣiṇaṃ kṛtvā sagarasya mahātmanaḥ<br>
    ṣaṣṭiḥ putrasahasrāṇi paścimāṃ bibhidur diśam<br>
 <font color="GREEN" size="-1">19</font>
  paścimāyām api diśi mahāntam acalopamam<br>
    diśāgajaṃ saumanasaṃ dadṛśus te mahābalāḥ<br>
 <font color="GREEN" size="-1">20</font>
  taṃ te pradakṣiṇaṃ kṛtvā pṛṣṭvā cāpi nirāmayam<br>
    khanantaḥ samupakrāntā diśaṃ somavatīṃ tadā<br>
 <font color="GREEN" size="-1">21</font>
  uttarasyāṃ raghuśreṣṭha dadṛśur himapāṇḍuram<br>
    bhadraṃ bhadreṇa vapuṣā dhārayantaṃ mahīm imām<br>
 <font color="GREEN" size="-1">22</font>
  samālabhya tataḥ sarve kṛtvā cainaṃ pradakṣiṇam<br>
    ṣaṣṭiḥ putrasahasrāṇi bibhidur vasudhātalam<br>
 <font color="GREEN" size="-1">23</font>
  tataḥ prāguttarāṃ gatvā sāgarāḥ prathitāṃ diśam<br>
    roṣād abhyakhanan sarve pṛthivīṃ sagarātmajāḥ<br>
 <font color="GREEN" size="-1">24</font>
  dadṛśuḥ kapilaṃ tatra vāsudevaṃ sanātanam<br>
    hayaṃ ca tasya devasya carantam avidūrataḥ<br>
 <font color="GREEN" size="-1">25</font>
  te taṃ yajñahanaṃ jñātvā krodhaparyākulekṣaṇāḥ<br>
    abhyadhāvanta saṃkruddhās tiṣṭha tiṣṭheti cābruvan<br>
 <font color="GREEN" size="-1">26</font>
  asmākaṃ tvaṃ hi turagaṃ yajñiyaṃ hṛtavān asi<br>
    durmedhas tvaṃ hi saṃprāptān viddhi naḥ sagarātmajān<br>
 <font color="GREEN" size="-1">27</font>
  śrutvā tad vacanaṃ teṣāṃ kapilo raghunandana<br>
    roṣeṇa mahatāviṣṭo huṃkāram akarot tadā<br>
 <font color="GREEN" size="-1">28</font>
  tatas tenāprameyena kapilena mahātmanā<br>
    bhasmarāśīkṛtāḥ sarve kākutstha sagarātmajāḥ<br>
 </td>
 <td width="50%">
  <font color="GREEN" size="-1">1</font>
  देवतानां वचः शरुत्वा भगवान वै पितामहः<br>
   परत्युवाच सुसंत्रस्तान कृतान्तबलमॊहितान<br>
  <font color="GREEN" size="-1">2</font>
  यस्येयं वसुधा कृत्स्ना वासुदेवस्य धीमतः<br>
   कापिलं रूपम आस्थाय धारयत्य अनिशं धराम<br>
  <font color="GREEN" size="-1">3</font>
  पृथिव्याश चापि निर्भेदॊ दृष्ट एव सनातनः<br>
   सगरस्य च पुत्राणां विनाशॊ ऽदीर्घजीविनाम<br>
  <font color="GREEN" size="-1">4</font>
  पितामहवचः शरुत्वा तरयस तरिंशद अरिंदमः<br>
   देवाः परमसंहृष्टाः पुनर जग्मुर यथागतम<br>
  <font color="GREEN" size="-1">5</font>
  सगरस्य च पुत्राणां परादुर आसीन महात्मनाम<br>
   पृथिव्यां भिद्यमानायां निर्घात सम निःस्वनः<br>
  <font color="GREEN" size="-1">6</font>
  ततॊ भित्त्वा महीं सर्वां कृत्वा चापि परदक्षिणम<br>
   सहिताः सगराः सर्वे पितरं वाक्यम अब्रुवन<br>
  <font color="GREEN" size="-1">7</font>
  परिक्रान्ता मही सर्वा सत्त्ववन्तश च सूदिताः<br>
   देवदानवरक्षांसि पिशाचॊरगकिंनराः<br>
  <font color="GREEN" size="-1">8</font>
  न च पश्यामहे ऽशवं तम अश्वहर्तारम एव च<br>
   किं करिष्याम भद्रं ते बुद्धिर अत्र विचार्यताम<br>
  <font color="GREEN" size="-1">9</font>
  तेषां तद वचनं शरुत्वा पुत्राणां राजसत्तमः<br>
   समन्युर अब्रवीद वाक्यं सगरॊ रघुनन्दन<br>
  <font color="GREEN" size="-1">10</font>
  भूयः खनत भद्रं वॊ निर्भिद्य वसुधातलम<br>
    अश्वहर्तारम आसाद्य कृतार्थाश च निवर्तथ<br>
 <font color="GREEN" size="-1">11</font>
  पितुर वचनम आस्थाय सगरस्य महात्मनः<br>
    षष्टिः पुत्रसहस्राणि रसातलम अभिद्रवन<br>
 <font color="GREEN" size="-1">12</font>
  खन्यमाने ततस तस्मिन ददृशुः पर्वतॊपमम<br>
    दिशागजं विरूपाक्षं धारयन्तं महीतलम<br>
 <font color="GREEN" size="-1">13</font>
  सपर्वतवनां कृत्स्नां पृथिवीं रघुनन्दन<br>
    शिरसा धारयाम आस विरूपाक्षॊ महागजः<br>
 <font color="GREEN" size="-1">14</font>
  यदा पर्वणि काकुत्स्थ विश्रमार्थं महागजः<br>
    खेदाच चालयते शीर्षं भूमिकम्पस तधा भवेत<br>
 <font color="GREEN" size="-1">15</font>
  तं ते परदक्षिणं कृत्वा दिशापालं महागजम<br>
    मानयन्तॊ हि ते राम जग्मुर भित्त्वा रसातलम<br>
 <font color="GREEN" size="-1">16</font>
  ततः पूर्वां दिशं भित्त्वा दक्षिणां बिभिदुः पुनः<br>
    दक्षिणस्याम अपि दिशि ददृशुस ते महागजम<br>
 <font color="GREEN" size="-1">17</font>
  महापद्मं महात्मानं सुमहापर्वतॊपमम<br>
    शिरसा धारयन्तं ते विस्मयं जग्मुर उत्तमम<br>
 <font color="GREEN" size="-1">18</font>
  ततः परदक्षिणं कृत्वा सगरस्य महात्मनः<br>
    षष्टिः पुत्रसहस्राणि पश्चिमां बिभिदुर दिशम<br>
 <font color="GREEN" size="-1">19</font>
  पश्चिमायाम अपि दिशि महान्तम अचलॊपमम<br>
    दिशागजं सौमनसं ददृशुस ते महाबलाः<br>
 <font color="GREEN" size="-1">20</font>
  तं ते परदक्षिणं कृत्वा पृष्ट्वा चापि निरामयम<br>
    खनन्तः समुपक्रान्ता दिशं सॊमवतीं तदा<br>
 <font color="GREEN" size="-1">21</font>
  उत्तरस्यां रघुश्रेष्ठ ददृशुर हिमपाण्डुरम<br>
    भद्रं भद्रेण वपुषा धारयन्तं महीम इमाम<br>
 <font color="GREEN" size="-1">22</font>
  समालभ्य ततः सर्वे कृत्वा चैनं परदक्षिणम<br>
    षष्टिः पुत्रसहस्राणि बिभिदुर वसुधातलम<br>
 <font color="GREEN" size="-1">23</font>
  ततः परागुत्तरां गत्वा सागराः परथितां दिशम<br>
    रॊषाद अभ्यखनन सर्वे पृथिवीं सगरात्मजाः<br>
 <font color="GREEN" size="-1">24</font>
  ददृशुः कपिलं तत्र वासुदेवं सनातनम<br>
    हयं च तस्य देवस्य चरन्तम अविदूरतः<br>
 <font color="GREEN" size="-1">25</font>
  ते तं यज्ञहनं जञात्वा करॊधपर्याकुलेक्षणाः<br>
    अभ्यधावन्त संक्रुद्धास तिष्ठ तिष्ठेति चाब्रुवन<br>
 <font color="GREEN" size="-1">26</font>
  अस्माकं तवं हि तुरगं यज्ञियं हृतवान असि<br>
    दुर्मेधस तवं हि संप्राप्तान विद्धि नः सगरात्मजान<br>
 <font color="GREEN" size="-1">27</font>
  शरुत्वा तद वचनं तेषां कपिलॊ रघुनन्दन<br>
    रॊषेण महताविष्टॊ हुंकारम अकरॊत तदा<br>
 <font color="GREEN" size="-1">28</font>
  ततस तेनाप्रमेयेन कपिलेन महात्मना<br>
    भस्मराशीकृताः सर्वे काकुत्स्थ सगरात्मजाः<br>
 </td>
 
 </table>
 <p></p><div class="filenav">
 <hr>
 <center>
 <a href="rys1040.htm">Next: Chapter 40</a></center>
 </div>
 </center></body>