<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi03.htm">Book 3 Index</a><br>
  
 <a href="rys3062.htm">Previous</a> 
 <a href="rys3064.htm">Next</a> 
 
 </div>
 <hr>
 
 <h3 align="CENTER">Book 3<br>Chapter 63
 </h3><table width="100%">
 <td width="50%">
  <font color="GREEN" size="-1">1</font>
  pūrvajo 'py uktamātras tu lakṣmaṇena subhāṣitam<br>
   sāragrāhī mahāsāraṃ pratijagrāha rāghavaḥ<br>
  <font color="GREEN" size="-1">2</font>
  saṃnigṛhya mahābāhuḥ pravṛddhaṃ kopam ātmanaḥ<br>
   avaṣṭabhya dhanuś citraṃ rāmo lakṣmaṇam abravīt<br>
  <font color="GREEN" size="-1">3</font>
  kiṃ kariṣyāvahe vatsa kva vā gacchāva lakṣmaṇa<br>
   kenopāyena paśyeyaṃ sītām iti vicintaya<br>
  <font color="GREEN" size="-1">4</font>
  taṃ tathā paritāpārtaṃ lakṣmaṇo rāmam abravīt<br>
   idam eva janasthānaṃ tvam anveṣitum arhasi<br>
  <font color="GREEN" size="-1">5</font>
  rākṣasair bahubhiḥ kīrṇaṃ nānādrumalatāyutam<br>
   santīha giridurgāṇi nirdarāḥ kandarāṇi ca<br>
  <font color="GREEN" size="-1">6</font>
  guhāś ca vividhā ghorā nānāmṛgagaṇākulāḥ<br>
   āvāsāḥ kiṃnarāṇāṃ ca gandharvabhavanāni ca<br>
  <font color="GREEN" size="-1">7</font>
  tāni yukto mayā sārdhaṃ tvam anveṣitum arhasi<br>
   tvadvidho buddhisaṃpannā māhātmāno nararṣabha<br>
  <font color="GREEN" size="-1">8</font>
  āpatsu na prakampante vāyuvegair ivācalāḥ<br>
   ity uktas tad vanaṃ sarvaṃ vicacāra salakṣmaṇaḥ<br>
  <font color="GREEN" size="-1">9</font>
  kruddho rāmaḥ śaraṃ ghoraṃ saṃdhāya dhanuṣi kṣuram<br>
   tataḥ parvatakūṭābhaṃ mahābhāgaṃ dvijottamam<br>
  <font color="GREEN" size="-1">10</font>
  dadarśa patitaṃ bhūmau kṣatajārdraṃ jaṭāyuṣam<br>
    taṃ dṛṣṭvā giriśṛṅgābhaṃ rāmo lakṣmaṇam abravīt<br>
    anena sītā vaidehī bhakṣitā nātra saṃśayaḥ<br>
 <font color="GREEN" size="-1">11</font>
  gṛdhrarūpam idaṃ vyaktaṃ rakṣo bhramati kānanam<br>
    bhakṣayitvā viśālākṣīm āste sītāṃ yathāsukham<br>
    enaṃ vadhiṣye dīptāgrair ghorair bāṇair ajihmagaiḥ<br>
 <font color="GREEN" size="-1">12</font>
  ity uktvābhyapatad gṛdhraṃ saṃdhāya dhanuṣi kṣuram<br>
    kruddho rāmaḥ samudrāntāṃ cālayann iva medinīm<br>
 <font color="GREEN" size="-1">13</font>
  taṃ dīnadīnayā vācā saphenaṃ rudhiraṃ vaman<br>
    abhyabhāṣata pakṣī tu rāmaṃ daśarathātmajam<br>
 <font color="GREEN" size="-1">14</font>
  yām oṣadhim ivāyuṣmann anveṣasi mahāvane<br>
    sā devī mama ca prāṇā rāvaṇenobhayaṃ hṛtam<br>
 <font color="GREEN" size="-1">15</font>
  tvayā virahitā devī lakṣmaṇena ca rāghava<br>
    hriyamāṇā mayā dṛṣṭā rāvaṇena balīyasā<br>
 <font color="GREEN" size="-1">16</font>
  sītām abhyavapan no 'haṃ rāvaṇaś ca raṇe mayā<br>
    vidhvaṃsitarathacchatraḥ pātito dharaṇītale<br>
 <font color="GREEN" size="-1">17</font>
  etad asya dhanur bhagnam etad asya śarāvaram<br>
    ayam asya raṇe rāma bhagnaḥ sāṃgrāmiko rathaḥ<br>
 <font color="GREEN" size="-1">18</font>
  pariśrāntasya me pakṣau chittvā khaḍgena rāvaṇaḥ<br>
    sītām ādāya vaidehīm utpapāta vihāyasaṃ<br>
    rakṣasā nihataṃ pūrvma na māṃ hantuṃ tvam arhasi<br>
 <font color="GREEN" size="-1">19</font>
  rāmas tasya tu vijñāya sītāsaktāṃ priyāṃ kathām<br>
    gṛdhrarājaṃ pariṣvajya ruroda sahalakṣmaṇaḥ<br>
 <font color="GREEN" size="-1">20</font>
  ekam ekāyane durge niḥśvasantaṃ kathaṃ cana<br>
    samīkṣya duḥkhito rāmaḥ saumitrim idam abravīt<br>
 <font color="GREEN" size="-1">21</font>
  rājyād bhraṃśo vane vāsaḥ sītā naṣṭā hato dvijaḥ<br>
    īdṛśīyaṃ mamālakṣmīr nirdahed api pāvakam<br>
 <font color="GREEN" size="-1">22</font>
  saṃpūrṇam api ced adya pratareyaṃ mahodadhim<br>
    so 'pi nūnaṃ mamālakṣmyā viśuṣyet saritāṃ patiḥ<br>
 <font color="GREEN" size="-1">23</font>
  nāsty abhāgyataro loke matto 'smin sacarācare<br>
    yeneyaṃ mahatī prāptā mayā vyasanavāgurā<br>
 <font color="GREEN" size="-1">24</font>
  ayaṃ pitṛvayasyo me gṛdhrarājo jarānvitaḥ<br>
    śete vinihato bhūmau mama bhāgyaviparyayāt<br>
 <font color="GREEN" size="-1">25</font>
  ity evam uktvā bahuśo rāghavaḥ sahalakṣmaṇaḥ<br>
    jaṭāyuṣaṃ ca pasparśa pitṛsnehaṃ nidarśayan<br>
 <font color="GREEN" size="-1">26</font>
  nikṛttapakṣaṃ rudhirāvasiktaṃ; taṃ gṛdhrarājaṃ parirabhya rāmaḥ<br>
    kva maithili prāṇasamā mameti; vimucya vācaṃ nipapāta bhūmau<br>
 </td>
 <td width="50%">
  <font color="GREEN" size="-1">1</font>
  पूर्वजॊ ऽपय उक्तमात्रस तु लक्ष्मणेन सुभाषितम<br>
   सारग्राही महासारं परतिजग्राह राघवः<br>
  <font color="GREEN" size="-1">2</font>
  संनिगृह्य महाबाहुः परवृद्धं कॊपम आत्मनः<br>
   अवष्टभ्य धनुश चित्रं रामॊ लक्ष्मणम अब्रवीत<br>
  <font color="GREEN" size="-1">3</font>
  किं करिष्यावहे वत्स कव वा गच्छाव लक्ष्मण<br>
   केनॊपायेन पश्येयं सीताम इति विचिन्तय<br>
  <font color="GREEN" size="-1">4</font>
  तं तथा परितापार्तं लक्ष्मणॊ रामम अब्रवीत<br>
   इदम एव जनस्थानं तवम अन्वेषितुम अर्हसि<br>
  <font color="GREEN" size="-1">5</font>
  राक्षसैर बहुभिः कीर्णं नानाद्रुमलतायुतम<br>
   सन्तीह गिरिदुर्गाणि निर्दराः कन्दराणि च<br>
  <font color="GREEN" size="-1">6</font>
  गुहाश च विविधा घॊरा नानामृगगणाकुलाः<br>
   आवासाः किंनराणां च गन्धर्वभवनानि च<br>
  <font color="GREEN" size="-1">7</font>
  तानि युक्तॊ मया सार्धं तवम अन्वेषितुम अर्हसि<br>
   तवद्विधॊ बुद्धिसंपन्ना माहात्मानॊ नरर्षभ<br>
  <font color="GREEN" size="-1">8</font>
  आपत्सु न परकम्पन्ते वायुवेगैर इवाचलाः<br>
   इत्य उक्तस तद वनं सर्वं विचचार सलक्ष्मणः<br>
  <font color="GREEN" size="-1">9</font>
  करुद्धॊ रामः शरं घॊरं संधाय धनुषि कषुरम<br>
   ततः पर्वतकूटाभं महाभागं दविजॊत्तमम<br>
  <font color="GREEN" size="-1">10</font>
  ददर्श पतितं भूमौ कषतजार्द्रं जटायुषम<br>
    तं दृष्ट्वा गिरिशृङ्गाभं रामॊ लक्ष्मणम अब्रवीत<br>
    अनेन सीता वैदेही भक्षिता नात्र संशयः<br>
 <font color="GREEN" size="-1">11</font>
  गृध्ररूपम इदं वयक्तं रक्षॊ भरमति काननम<br>
    भक्षयित्वा विशालाक्षीम आस्ते सीतां यथासुखम<br>
    एनं वधिष्ये दीप्ताग्रैर घॊरैर बाणैर अजिह्मगैः<br>
 <font color="GREEN" size="-1">12</font>
  इत्य उक्त्वाभ्यपतद गृध्रं संधाय धनुषि कषुरम<br>
    करुद्धॊ रामः समुद्रान्तां चालयन्न इव मेदिनीम<br>
 <font color="GREEN" size="-1">13</font>
  तं दीनदीनया वाचा सफेनं रुधिरं वमन<br>
    अभ्यभाषत पक्षी तु रामं दशरथात्मजम<br>
 <font color="GREEN" size="-1">14</font>
  याम ओषधिम इवायुष्मन्न अन्वेषसि महावने<br>
    सा देवी मम च पराणा रावणेनॊभयं हृतम<br>
 <font color="GREEN" size="-1">15</font>
  तवया विरहिता देवी लक्ष्मणेन च राघव<br>
    हरियमाणा मया दृष्टा रावणेन बलीयसा<br>
 <font color="GREEN" size="-1">16</font>
  सीताम अभ्यवपन नॊ ऽहं रावणश च रणे मया<br>
    विध्वंसितरथच्छत्रः पातितॊ धरणीतले<br>
 <font color="GREEN" size="-1">17</font>
  एतद अस्य धनुर भग्नम एतद अस्य शरावरम<br>
    अयम अस्य रणे राम भग्नः सांग्रामिकॊ रथः<br>
 <font color="GREEN" size="-1">18</font>
  परिश्रान्तस्य मे पक्षौ छित्त्वा खड्गेन रावणः<br>
    सीताम आदाय वैदेहीम उत्पपात विहायसं<br>
    रक्षसा निहतं पूर्व्म न मां हन्तुं तवम अर्हसि<br>
 <font color="GREEN" size="-1">19</font>
  रामस तस्य तु विज्ञाय सीतासक्तां परियां कथाम<br>
    गृध्रराजं परिष्वज्य रुरॊद सहलक्ष्मणः<br>
 <font color="GREEN" size="-1">20</font>
  एकम एकायने दुर्गे निःश्वसन्तं कथं चन<br>
    समीक्ष्य दुःखितॊ रामः सौमित्रिम इदम अब्रवीत<br>
 <font color="GREEN" size="-1">21</font>
  राज्याद भरंशॊ वने वासः सीता नष्टा हतॊ दविजः<br>
    ईदृशीयं ममालक्ष्मीर निर्दहेद अपि पावकम<br>
 <font color="GREEN" size="-1">22</font>
  संपूर्णम अपि चेद अद्य परतरेयं महॊदधिम<br>
    सॊ ऽपि नूनं ममालक्ष्म्या विशुष्येत सरितां पतिः<br>
 <font color="GREEN" size="-1">23</font>
  नास्त्य अभाग्यतरॊ लॊके मत्तॊ ऽसमिन सचराचरे<br>
    येनेयं महती पराप्ता मया वयसनवागुरा<br>
 <font color="GREEN" size="-1">24</font>
  अयं पितृवयस्यॊ मे गृध्रराजॊ जरान्वितः<br>
    शेते विनिहतॊ भूमौ मम भाग्यविपर्ययात<br>
 <font color="GREEN" size="-1">25</font>
  इत्य एवम उक्त्वा बहुशॊ राघवः सहलक्ष्मणः<br>
    जटायुषं च पस्पर्श पितृस्नेहं निदर्शयन<br>
 <font color="GREEN" size="-1">26</font>
  निकृत्तपक्षं रुधिरावसिक्तं; तं गृध्रराजं परिरभ्य रामः<br>
    कव मैथिलि पराणसमा ममेति; विमुच्य वाचं निपपात भूमौ<br>
 </td>
 
 </table>
 <p></p><div class="filenav">
 <hr>
 <center>
 <a href="rys3064.htm">Next: Chapter 64</a></center>
 </div>
 </center></body>