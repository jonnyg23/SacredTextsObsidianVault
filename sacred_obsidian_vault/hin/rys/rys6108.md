<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi06.htm">Book 6 Index</a><br>
  
 <a href="rys6107.htm">Previous</a> 
 <a href="rys6109.htm">Next</a> 
 
 </div>
 <hr>
 
 <h3 align="CENTER">Book 6<br>Chapter 108
 </h3><table width="100%">
 <td width="50%">
  <font color="GREEN" size="-1">1</font>
  pratiprayāte kākutsthe mahendraḥ pākaśāsanaḥ<br>
   abravīt paramaprīto rāghavaṃ prāñjaliṃ sthitam<br>
  <font color="GREEN" size="-1">2</font>
  amoghaṃ darśanaṃ rāma tavāsmākaṃ paraṃtapa<br>
   prītiyukto 'smi tena tvaṃ brūhi yan manasecchasi<br>
  <font color="GREEN" size="-1">3</font>
  evam uktas tu kākutsthaḥ pratyuvāca kṛtāñjaliḥ<br>
   lakṣmaṇena saha bhrātrā sītayā cāpi bhāryayā<br>
  <font color="GREEN" size="-1">4</font>
  yadi prītiḥ samutpannā mayi sarvasureśvara<br>
   vakṣyāmi kuru me satyaṃ vacanaṃ vadatāṃ vara<br>
  <font color="GREEN" size="-1">5</font>
  mama hetoḥ parākrāntā ye gatā yamasādanam<br>
   te sarve jīvitaṃ prāpya samuttiṣṭhantu vānarāḥ<br>
  <font color="GREEN" size="-1">6</font>
  matpriyeṣv abhiraktāś ca na mṛtyuṃ gaṇayanti ca<br>
   tvatprasādāt sameyus te varam etad ahaṃ vṛṇe<br>
  <font color="GREEN" size="-1">7</font>
  nīrujān nirvraṇāṃś caiva saṃpannabalapauruṣān<br>
   golāṅgūlāṃs tathaivarkṣān draṣṭum icchāmi mānada<br>
  <font color="GREEN" size="-1">8</font>
  akāle cāpi mukhyāni mūlāni ca phalāni ca<br>
   nadyaś ca vimalās tatra tiṣṭheyur yatra vānarāḥ<br>
  <font color="GREEN" size="-1">9</font>
  śrutvā tu vacanaṃ tasya rāghavasya mahātmanaḥ<br>
   mahendraḥ pratyuvācedaṃ vacanaṃ prītilakṣaṇam<br>
  <font color="GREEN" size="-1">10</font>
  mahān ayaṃ varas tāta tvayokto raghunandana<br>
    samutthāsyanti harayaḥ suptā nidrākṣaye yathā<br>
 <font color="GREEN" size="-1">11</font>
  suhṛdbhir bāndhavaiś caiva jñātibhiḥ svajanena ca<br>
    sarva eva sameṣyanti saṃyuktāḥ parayā mudā<br>
 <font color="GREEN" size="-1">12</font>
  akāle puṣpaśabalāḥ phalavantaś ca pādapāḥ<br>
    bhaviṣyanti maheṣvāsa nadyaś ca salilāyutāḥ<br>
 <font color="GREEN" size="-1">13</font>
  savraṇaiḥ prathamaṃ gātraiḥ saṃvṛtair nivraṇaiḥ punaḥ<br>
    babhūvur vānarāḥ sarve kim etad iti vismitaḥ<br>
 <font color="GREEN" size="-1">14</font>
  kākutsthaṃ paripūrṇārthaṃ dṛṣṭvā sarve surottamāḥ<br>
    ūcus te prathamaṃ stutvā stavārhaṃ sahalakṣmaṇam<br>
 <font color="GREEN" size="-1">15</font>
  gacchāyodhyām ito vīra visarjaya ca vānarān<br>
    maithilīṃ sāntvayasvainām anuraktāṃ tapasvinīm<br>
 <font color="GREEN" size="-1">16</font>
  bhrātaraṃ paśya bharataṃ tvacchokād vratacāriṇam<br>
    abhiṣecaya cātmānaṃ paurān gatvā praharṣaya<br>
 <font color="GREEN" size="-1">17</font>
  evam uktvā tam āmantrya rāmaṃ saumitriṇā saha<br>
    vimānaiḥ sūryasaṃkāśair hṛṣṭā jagmuḥ surā divam<br>
 <font color="GREEN" size="-1">18</font>
  abhivādya ca kākutsthaḥ sarvāṃs tāṃs tridaśottamān<br>
    lakṣmaṇena saha bhrātrā vāsam ājñāpayat tadā<br>
 <font color="GREEN" size="-1">19</font>
  tatas tu sā lakṣmaṇarāmapālitā; mahācamūr hṛṣṭajanā yaśasvinī<br>
    śriyā jvalantī virarāja sarvato; niśāpraṇīteva hi śītaraśminā<br>
 </td>
 <td width="50%">
  <font color="GREEN" size="-1">1</font>
  परतिप्रयाते काकुत्स्थे महेन्द्रः पाकशासनः<br>
   अब्रवीत परमप्रीतॊ राघवं पराञ्जलिं सथितम<br>
  <font color="GREEN" size="-1">2</font>
  अमॊघं दर्शनं राम तवास्माकं परंतप<br>
   परीतियुक्तॊ ऽसमि तेन तवं बरूहि यन मनसेच्छसि<br>
  <font color="GREEN" size="-1">3</font>
  एवम उक्तस तु काकुत्स्थः परत्युवाच कृताञ्जलिः<br>
   लक्ष्मणेन सह भरात्रा सीतया चापि भार्यया<br>
  <font color="GREEN" size="-1">4</font>
  यदि परीतिः समुत्पन्ना मयि सर्वसुरेश्वर<br>
   वक्ष्यामि कुरु मे सत्यं वचनं वदतां वर<br>
  <font color="GREEN" size="-1">5</font>
  मम हेतॊः पराक्रान्ता ये गता यमसादनम<br>
   ते सर्वे जीवितं पराप्य समुत्तिष्ठन्तु वानराः<br>
  <font color="GREEN" size="-1">6</font>
  मत्प्रियेष्व अभिरक्ताश च न मृत्युं गणयन्ति च<br>
   तवत्प्रसादात समेयुस ते वरम एतद अहं वृणे<br>
  <font color="GREEN" size="-1">7</font>
  नीरुजान निर्व्रणांश चैव संपन्नबलपौरुषान<br>
   गॊलाङ्गूलांस तथैवर्क्षान दरष्टुम इच्छामि मानद<br>
  <font color="GREEN" size="-1">8</font>
  अकाले चापि मुख्यानि मूलानि च फलानि च<br>
   नद्यश च विमलास तत्र तिष्ठेयुर यत्र वानराः<br>
  <font color="GREEN" size="-1">9</font>
  शरुत्वा तु वचनं तस्य राघवस्य महात्मनः<br>
   महेन्द्रः परत्युवाचेदं वचनं परीतिलक्षणम<br>
  <font color="GREEN" size="-1">10</font>
  महान अयं वरस तात तवयॊक्तॊ रघुनन्दन<br>
    समुत्थास्यन्ति हरयः सुप्ता निद्राक्षये यथा<br>
 <font color="GREEN" size="-1">11</font>
  सुहृद्भिर बान्धवैश चैव जञातिभिः सवजनेन च<br>
    सर्व एव समेष्यन्ति संयुक्ताः परया मुदा<br>
 <font color="GREEN" size="-1">12</font>
  अकाले पुष्पशबलाः फलवन्तश च पादपाः<br>
    भविष्यन्ति महेष्वास नद्यश च सलिलायुताः<br>
 <font color="GREEN" size="-1">13</font>
  सव्रणैः परथमं गात्रैः संवृतैर निव्रणैः पुनः<br>
    बभूवुर वानराः सर्वे किम एतद इति विस्मितः<br>
 <font color="GREEN" size="-1">14</font>
  काकुत्स्थं परिपूर्णार्थं दृष्ट्वा सर्वे सुरॊत्तमाः<br>
    ऊचुस ते परथमं सतुत्वा सतवार्हं सहलक्ष्मणम<br>
 <font color="GREEN" size="-1">15</font>
  गच्छायॊध्याम इतॊ वीर विसर्जय च वानरान<br>
    मैथिलीं सान्त्वयस्वैनाम अनुरक्तां तपस्विनीम<br>
 <font color="GREEN" size="-1">16</font>
  भरातरं पश्य भरतं तवच्छॊकाद वरतचारिणम<br>
    अभिषेचय चात्मानं पौरान गत्वा परहर्षय<br>
 <font color="GREEN" size="-1">17</font>
  एवम उक्त्वा तम आमन्त्र्य रामं सौमित्रिणा सह<br>
    विमानैः सूर्यसंकाशैर हृष्टा जग्मुः सुरा दिवम<br>
 <font color="GREEN" size="-1">18</font>
  अभिवाद्य च काकुत्स्थः सर्वांस तांस तरिदशॊत्तमान<br>
    लक्ष्मणेन सह भरात्रा वासम आज्ञापयत तदा<br>
 <font color="GREEN" size="-1">19</font>
  ततस तु सा लक्ष्मणरामपालिता; महाचमूर हृष्टजना यशस्विनी<br>
    शरिया जवलन्ती विरराज सर्वतॊ; निशाप्रणीतेव हि शीतरश्मिना<br>
 </td>
 
 </table>
 <p></p><div class="filenav">
 <hr>
 <center>
 <a href="rys6109.htm">Next: Chapter 109</a></center>
 </div>
 </center></body>