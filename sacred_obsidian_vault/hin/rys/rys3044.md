<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi03.htm">Book 3 Index</a><br>
  
 <a href="rys3043.htm">Previous</a> 
 <a href="rys3045.htm">Next</a> 
 
 </div>
 <hr>
 
 <h3 align="CENTER">Book 3<br>Chapter 44
 </h3><table width="100%">
 <td width="50%">
  <font color="GREEN" size="-1">1</font>
  tayā paruṣam uktas tu kupito rāghavānujaḥ<br>
   sa vikāṅkṣan bhṛśaṃ rāmaṃ pratasthe nacirād iva<br>
  <font color="GREEN" size="-1">2</font>
  tadāsādya daśagrīvaḥ kṣipram antaram āsthitaḥ<br>
   abhicakrāma vaidehīṃ parivrājakarūpadhṛk<br>
  <font color="GREEN" size="-1">3</font>
  ślakṣṇakāṣāyasaṃvītaḥ śikhī chatrī upānahī<br>
   vāme cāṃse 'vasajyātha śubhe yaṣṭikamaṇḍalū<br>
   parivrājakarūpeṇa vaidehīṃ samupāgamat<br>
  <font color="GREEN" size="-1">4</font>
  tām āsasādātibalo bhrātṛbhyāṃ rahitāṃ vane<br>
   rahitāṃ sūryacandrābhyāṃ saṃdhyām iva mahattamaḥ<br>
  <font color="GREEN" size="-1">5</font>
  tām apaśyat tato bālāṃ rājaputrīṃ yaśasvinīm<br>
   rohiṇīṃ śaśinā hīnāṃ grahavad bhṛśadāruṇaḥ<br>
  <font color="GREEN" size="-1">6</font>
  tam ugraṃ pāpakarmāṇaṃ janasthānaruhā drumāḥ<br>
   samīkṣya na prakampante na pravāti ca mārutaḥ<br>
  <font color="GREEN" size="-1">7</font>
  śīghrasrotāś ca taṃ dṛṣṭvā vīkṣantaṃ raktalocanam<br>
   stimitaṃ gantum ārebhe bhayād godāvarī nadī<br>
  <font color="GREEN" size="-1">8</font>
  rāmasya tv antaraṃ prepsur daśagrīvas tadantare<br>
   upatasthe ca vaidehīṃ bhikṣurūpeṇa rāvaṇaḥ<br>
  <font color="GREEN" size="-1">9</font>
  abhavyo bhavyarūpeṇa bhartāram anuśocatīm<br>
   abhyavartata vaidehīṃ citrām iva śanaiścaraḥ<br>
  <font color="GREEN" size="-1">10</font>
  sa pāpo bhavyarūpeṇa tṛṇaiḥ kūpa ivāvṛtaḥ<br>
    atiṣṭhat prekṣya vaidehīṃ rāmapatnīṃ yaśasvinīm<br>
 <font color="GREEN" size="-1">11</font>
  śubhāṃ ruciradantauṣṭhīṃ pūrṇacandranibhānanām<br>
    āsīnāṃ parṇaśālāyāṃ bāṣpaśokābhipīḍitām<br>
 <font color="GREEN" size="-1">12</font>
  sa tāṃ padmapalāśākṣīṃ pītakauśeyavāsinīm<br>
    abhyagacchata vaidehīṃ duṣṭacetā niśācaraḥ<br>
 <font color="GREEN" size="-1">13</font>
  sa manmathaśarāviṣṭo brahmaghoṣam udīrayan<br>
    abravīt praśritaṃ vākyaṃ rahite rākṣasādhipaḥ<br>
 <font color="GREEN" size="-1">14</font>
  tām uttamāṃ trilokānāṃ padmahīnām iva śriyam<br>
    vibhrājamānāṃ vapuṣā rāvaṇaḥ praśaśaṃsa ha<br>
 <font color="GREEN" size="-1">15</font>
  kā tvaṃ kāñcanavarṇābhe pītakauśeyavāsini<br>
    kamalānāṃ śubhāṃ mālāṃ padminīva ca bibhratī<br>
 <font color="GREEN" size="-1">16</font>
  hrīḥ śrīḥ kīrtiḥ śubhā lakṣmīr apsarā vā śubhānane<br>
    bhūtir vā tvaṃ varārohe ratir vā svairacāriṇī<br>
 <font color="GREEN" size="-1">17</font>
  samāḥ śikhariṇaḥ snigdhāḥ pāṇḍurā daśanās tava<br>
    viśāle vimale netre raktānte kṛṣṇatārake<br>
 <font color="GREEN" size="-1">18</font>
  viśālaṃ jaghanaṃ pīnam ūrū karikaropamau<br>
    etāv upacitau vṛttau sahitau saṃpragalbhitau<br>
 <font color="GREEN" size="-1">19</font>
  pīnonnatamukhau kāntau snigdhatālaphalopamau<br>
    maṇipravekābharaṇau rucirau te payodharau<br>
 <font color="GREEN" size="-1">20</font>
  cārusmite cārudati cārunetre vilāsini<br>
    mano harasi me rāme nadīkūlam ivāmbhasā<br>
 <font color="GREEN" size="-1">21</font>
  karāntamitamadhyāsi sukeśī saṃhatastanī<br>
    naiva devī na gandharvī na yakṣī na ca kiṃnarī<br>
 <font color="GREEN" size="-1">22</font>
  naivaṃrūpā mayā nārī dṛṣṭapūrvā mahītale<br>
    iha vāsaś ca kāntāre cittam unmāthayanti me<br>
 <font color="GREEN" size="-1">23</font>
  sā pratikrāma bhadraṃ te na tvaṃ vastum ihārhasi<br>
    rākṣasānām ayaṃ vāso ghorāṇāṃ kāmarūpiṇām<br>
 <font color="GREEN" size="-1">24</font>
  prāsādāgryāṇi ramyāṇi nagaropavanāni ca<br>
    saṃpannāni sugandhīni yuktāny ācarituṃ tvayā<br>
 <font color="GREEN" size="-1">25</font>
  varaṃ mālyaṃ varaṃ pānaṃ varaṃ vastraṃ ca śobhane<br>
    bhartāraṃ ca varaṃ manye tvadyuktam asitekṣaṇe<br>
 <font color="GREEN" size="-1">26</font>
  kā tvaṃ bhavasi rudrāṇāṃ marutāṃ vā śucismite<br>
    vasūnāṃ vā varārohe devatā pratibhāsi me<br>
 <font color="GREEN" size="-1">27</font>
  neha gacchantī gandharvā na devā na ca kiṃnarāḥ<br>
    rākṣasānām ayaṃ vāsaḥ kathaṃ nu tvam ihāgatā<br>
 <font color="GREEN" size="-1">28</font>
  iha śākhāmṛgāḥ siṃhā dvīpivyāghramṛgās tathā<br>
    ṛkṣās tarakṣavaḥ kaṅkāḥ kathaṃ tebhyo na bibhyase<br>
 <font color="GREEN" size="-1">29</font>
  madānvitānāṃ ghorāṇāṃ kuñjarāṇāṃ tarasvinām<br>
    katham ekā mahāraṇye na bibheṣi vanānane<br>
 <font color="GREEN" size="-1">30</font>
  kāsi kasya kutaś ca tvaṃ kiṃnimittaṃ ca daṇḍakān<br>
    ekā carasi kalyāṇi ghorān rākṣasasevitān<br>
 <font color="GREEN" size="-1">31</font>
  iti praśastā vaidehī rāvaṇena durātmanā<br>
    dvijātiveṣeṇa hi taṃ dṛṣṭvā rāvaṇam āgatam<br>
    sarvair atithisatkāraiḥ pūjayām āsa maithilī<br>
 <font color="GREEN" size="-1">32</font>
  upānīyāsanaṃ pūrvaṃ pādyenābhinimantrya ca<br>
    abravīt siddham ity eva tadā taṃ saumyadarśanam<br>
 <font color="GREEN" size="-1">33</font>
  dvijātiveṣeṇa samīkṣya maithilī; tam āgataṃ pātrakusumbhadhāriṇam<br>
    aśakyam uddveṣṭum upāyadarśanān; nyamantrayad brāhmaṇavad yathāgatam<br>
 <font color="GREEN" size="-1">34</font>
  iyaṃ bṛsī brāhmaṇa kāmam āsyatām; idaṃ ca pādyaṃ pratigṛhyatām iti<br>
    idaṃ ca siddhaṃ vanajātam uttamaṃ; tvadartham avyagram ihopabhujyatām<br>
 <font color="GREEN" size="-1">35</font>
  nimantryamāṇaḥ pratipūrṇabhāṣiṇīṃ; narendrapatnīṃ prasamīkṣya maithilīm<br>
    prahasya tasyā haraṇe dhṛtaṃ manaḥ; samarpayām āsa vadhāya rāvaṇaḥ<br>
 <font color="GREEN" size="-1">36</font>
  tataḥ suveṣaṃ mṛgayā gataṃ patiṃ; pratīkṣamāṇā sahalakṣmaṇaṃ tadā<br>
    nirīkṣamāṇā haritaṃ dadarśa tan; mahad vanaṃ naiva tu rāmalakṣmaṇau<br>
 </td>
 <td width="50%">
  <font color="GREEN" size="-1">1</font>
  तया परुषम उक्तस तु कुपितॊ राघवानुजः<br>
   स विकाङ्क्षन भृशं रामं परतस्थे नचिराद इव<br>
  <font color="GREEN" size="-1">2</font>
  तदासाद्य दशग्रीवः कषिप्रम अन्तरम आस्थितः<br>
   अभिचक्राम वैदेहीं परिव्राजकरूपधृक<br>
  <font color="GREEN" size="-1">3</font>
  शलक्ष्णकाषायसंवीतः शिखी छत्री उपानही<br>
   वामे चांसे ऽवसज्याथ शुभे यष्टिकमण्डलू<br>
   परिव्राजकरूपेण वैदेहीं समुपागमत<br>
  <font color="GREEN" size="-1">4</font>
  ताम आससादातिबलॊ भरातृभ्यां रहितां वने<br>
   रहितां सूर्यचन्द्राभ्यां संध्याम इव महत्तमः<br>
  <font color="GREEN" size="-1">5</font>
  ताम अपश्यत ततॊ बालां राजपुत्रीं यशस्विनीम<br>
   रॊहिणीं शशिना हीनां गरहवद भृशदारुणः<br>
  <font color="GREEN" size="-1">6</font>
  तम उग्रं पापकर्माणं जनस्थानरुहा दरुमाः<br>
   समीक्ष्य न परकम्पन्ते न परवाति च मारुतः<br>
  <font color="GREEN" size="-1">7</font>
  शीघ्रस्रॊताश च तं दृष्ट्वा वीक्षन्तं रक्तलॊचनम<br>
   सतिमितं गन्तुम आरेभे भयाद गॊदावरी नदी<br>
  <font color="GREEN" size="-1">8</font>
  रामस्य तव अन्तरं परेप्सुर दशग्रीवस तदन्तरे<br>
   उपतस्थे च वैदेहीं भिक्षुरूपेण रावणः<br>
  <font color="GREEN" size="-1">9</font>
  अभव्यॊ भव्यरूपेण भर्तारम अनुशॊचतीम<br>
   अभ्यवर्तत वैदेहीं चित्राम इव शनैश्चरः<br>
  <font color="GREEN" size="-1">10</font>
  स पापॊ भव्यरूपेण तृणैः कूप इवावृतः<br>
    अतिष्ठत परेक्ष्य वैदेहीं रामपत्नीं यशस्विनीम<br>
 <font color="GREEN" size="-1">11</font>
  शुभां रुचिरदन्तौष्ठीं पूर्णचन्द्रनिभाननाम<br>
    आसीनां पर्णशालायां बाष्पशॊकाभिपीडिताम<br>
 <font color="GREEN" size="-1">12</font>
  स तां पद्मपलाशाक्षीं पीतकौशेयवासिनीम<br>
    अभ्यगच्छत वैदेहीं दुष्टचेता निशाचरः<br>
 <font color="GREEN" size="-1">13</font>
  स मन्मथशराविष्टॊ बरह्मघॊषम उदीरयन<br>
    अब्रवीत परश्रितं वाक्यं रहिते राक्षसाधिपः<br>
 <font color="GREEN" size="-1">14</font>
  ताम उत्तमां तरिलॊकानां पद्महीनाम इव शरियम<br>
    विभ्राजमानां वपुषा रावणः परशशंस ह<br>
 <font color="GREEN" size="-1">15</font>
  का तवं काञ्चनवर्णाभे पीतकौशेयवासिनि<br>
    कमलानां शुभां मालां पद्मिनीव च बिभ्रती<br>
 <font color="GREEN" size="-1">16</font>
  हरीः शरीः कीर्तिः शुभा लक्ष्मीर अप्सरा वा शुभानने<br>
    भूतिर वा तवं वरारॊहे रतिर वा सवैरचारिणी<br>
 <font color="GREEN" size="-1">17</font>
  समाः शिखरिणः सनिग्धाः पाण्डुरा दशनास तव<br>
    विशाले विमले नेत्रे रक्तान्ते कृष्णतारके<br>
 <font color="GREEN" size="-1">18</font>
  विशालं जघनं पीनम ऊरू करिकरॊपमौ<br>
    एताव उपचितौ वृत्तौ सहितौ संप्रगल्भितौ<br>
 <font color="GREEN" size="-1">19</font>
  पीनॊन्नतमुखौ कान्तौ सनिग्धतालफलॊपमौ<br>
    मणिप्रवेकाभरणौ रुचिरौ ते पयॊधरौ<br>
 <font color="GREEN" size="-1">20</font>
  चारुस्मिते चारुदति चारुनेत्रे विलासिनि<br>
    मनॊ हरसि मे रामे नदीकूलम इवाम्भसा<br>
 <font color="GREEN" size="-1">21</font>
  करान्तमितमध्यासि सुकेशी संहतस्तनी<br>
    नैव देवी न गन्धर्वी न यक्षी न च किंनरी<br>
 <font color="GREEN" size="-1">22</font>
  नैवंरूपा मया नारी दृष्टपूर्वा महीतले<br>
    इह वासश च कान्तारे चित्तम उन्माथयन्ति मे<br>
 <font color="GREEN" size="-1">23</font>
  सा परतिक्राम भद्रं ते न तवं वस्तुम इहार्हसि<br>
    राक्षसानाम अयं वासॊ घॊराणां कामरूपिणाम<br>
 <font color="GREEN" size="-1">24</font>
  परासादाग्र्याणि रम्याणि नगरॊपवनानि च<br>
    संपन्नानि सुगन्धीनि युक्तान्य आचरितुं तवया<br>
 <font color="GREEN" size="-1">25</font>
  वरं माल्यं वरं पानं वरं वस्त्रं च शॊभने<br>
    भर्तारं च वरं मन्ये तवद्युक्तम असितेक्षणे<br>
 <font color="GREEN" size="-1">26</font>
  का तवं भवसि रुद्राणां मरुतां वा शुचिस्मिते<br>
    वसूनां वा वरारॊहे देवता परतिभासि मे<br>
 <font color="GREEN" size="-1">27</font>
  नेह गच्छन्ती गन्धर्वा न देवा न च किंनराः<br>
    राक्षसानाम अयं वासः कथं नु तवम इहागता<br>
 <font color="GREEN" size="-1">28</font>
  इह शाखामृगाः सिंहा दवीपिव्याघ्रमृगास तथा<br>
    ऋक्षास तरक्षवः कङ्काः कथं तेभ्यॊ न बिभ्यसे<br>
 <font color="GREEN" size="-1">29</font>
  मदान्वितानां घॊराणां कुञ्जराणां तरस्विनाम<br>
    कथम एका महारण्ये न बिभेषि वनानने<br>
 <font color="GREEN" size="-1">30</font>
  कासि कस्य कुतश च तवं किंनिमित्तं च दण्डकान<br>
    एका चरसि कल्याणि घॊरान राक्षससेवितान<br>
 <font color="GREEN" size="-1">31</font>
  इति परशस्ता वैदेही रावणेन दुरात्मना<br>
    दविजातिवेषेण हि तं दृष्ट्वा रावणम आगतम<br>
    सर्वैर अतिथिसत्कारैः पूजयाम आस मैथिली<br>
 <font color="GREEN" size="-1">32</font>
  उपानीयासनं पूर्वं पाद्येनाभिनिमन्त्र्य च<br>
    अब्रवीत सिद्धम इत्य एव तदा तं सौम्यदर्शनम<br>
 <font color="GREEN" size="-1">33</font>
  दविजातिवेषेण समीक्ष्य मैथिली; तम आगतं पात्रकुसुम्भधारिणम<br>
    अशक्यम उद्द्वेष्टुम उपायदर्शनान; नयमन्त्रयद बराह्मणवद यथागतम<br>
 <font color="GREEN" size="-1">34</font>
  इयं बृसी बराह्मण कामम आस्यताम; इदं च पाद्यं परतिगृह्यताम इति<br>
    इदं च सिद्धं वनजातम उत्तमं; तवदर्थम अव्यग्रम इहॊपभुज्यताम<br>
 <font color="GREEN" size="-1">35</font>
  निमन्त्र्यमाणः परतिपूर्णभाषिणीं; नरेन्द्रपत्नीं परसमीक्ष्य मैथिलीम<br>
    परहस्य तस्या हरणे धृतं मनः; समर्पयाम आस वधाय रावणः<br>
 <font color="GREEN" size="-1">36</font>
  ततः सुवेषं मृगया गतं पतिं; परतीक्षमाणा सहलक्ष्मणं तदा<br>
    निरीक्षमाणा हरितं ददर्श तन; महद वनं नैव तु रामलक्ष्मणौ<br>
 </td>
 
 </table>
 <p></p><div class="filenav">
 <hr>
 <center>
 <a href="rys3045.htm">Next: Chapter 45</a></center>
 </div>
 </center></body>