<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi01.htm">Book 1 Index</a><br>
  
 <a href="rys1029.htm">Previous</a> 
 <a href="rys1031.htm">Next</a> 
 
 </div>
 <hr>
 
 <h3 align="CENTER">Book 1<br>Chapter 30
 </h3><table width="100%">
 <td width="50%">
  <font color="GREEN" size="-1">1</font>
  atha tāṃ rajanīṃ tatra kṛtārthau rāmalakṣaṇau<br>
   ūṣatur muditau vīrau prahṛṣṭenāntarātmanā<br>
  <font color="GREEN" size="-1">2</font>
  prabhātāyāṃ tu śarvaryāṃ kṛtapaurvāhṇikakriyau<br>
   viśvāmitram ṛṣīṃś cānyān sahitāv abhijagmatuḥ<br>
  <font color="GREEN" size="-1">3</font>
  abhivādya muniśreṣṭhaṃ jvalantam iva pāvakam<br>
   ūcatur madhurodāraṃ vākyaṃ madhurabhāṣiṇau<br>
  <font color="GREEN" size="-1">4</font>
  imau svo muniśārdūla kiṃkarau samupasthitau<br>
   ājñāpaya yatheṣṭaṃ vai śāsanaṃ karavāva kim<br>
  <font color="GREEN" size="-1">5</font>
  evam ukte tatas tābhyāṃ sarva eva maharṣayaḥ<br>
   viśvāmitraṃ puraskṛtya rāmaṃ vacanam abruvan<br>
  <font color="GREEN" size="-1">6</font>
  maithilasya naraśreṣṭha janakasya bhaviṣyati<br>
   yajñaḥ paramadharmiṣṭhas tatra yāsyāmahe vayam<br>
  <font color="GREEN" size="-1">7</font>
  tvaṃ caiva naraśārdūla sahāsmābhir gamiṣyasi<br>
   adbhutaṃ ca dhanūratnaṃ tatra tvaṃ draṣṭum arhasi<br>
  <font color="GREEN" size="-1">8</font>
  tad dhi pūrvaṃ naraśreṣṭha dattaṃ sadasi daivataiḥ<br>
   aprameyabalaṃ ghoraṃ makhe paramabhāsvaram<br>
  <font color="GREEN" size="-1">9</font>
  nāsya devā na gandharvā nāsurā na ca rākṣasāḥ<br>
   kartum āropaṇaṃ śaktā na kathaṃ cana mānuṣāḥ<br>
  <font color="GREEN" size="-1">10</font>
  dhanuṣas tasya vīryaṃ hi jijñāsanto mahīkṣitaḥ<br>
    na śekur āropayituṃ rājaputrā mahābalāḥ<br>
 <font color="GREEN" size="-1">11</font>
  tad dhanur naraśārdūla maithilasya mahātmanaḥ<br>
    tatra drakṣyasi kākutstha yajñaṃ cādbhutadarśanam<br>
 <font color="GREEN" size="-1">12</font>
  tad dhi yajñaphalaṃ tena maithilenottamaṃ dhanuḥ<br>
    yācitaṃ naraśārdūla sunābhaṃ sarvadaivataiḥ<br>
 <font color="GREEN" size="-1">13</font>
  evam uktvā munivaraḥ prasthānam akarot tadā<br>
    sarṣisaṃghaḥ sakākutstha āmantrya vanadevatāḥ<br>
 <font color="GREEN" size="-1">14</font>
  svasti vo 'stu gamiṣyāmi siddhaḥ siddhāśramād aham<br>
    uttare jāhnavītīre himavantaṃ śiloccayam<br>
 <font color="GREEN" size="-1">15</font>
  pradakṣiṇaṃ tataḥ kṛtvā siddhāśramam anuttamam<br>
    uttarāṃ diśam uddiśya prasthātum upacakrame<br>
 <font color="GREEN" size="-1">16</font>
  taṃ vrajantaṃ munivaram anvagād anusāriṇām<br>
    śakaṭī śatamātraṃ tu prayāṇe brahmavādinām<br>
 <font color="GREEN" size="-1">17</font>
  mṛgapakṣigaṇāś caiva siddhāśramanivāsinaḥ<br>
    anujagmur mahātmānaṃ viśvāmitraṃ mahāmunim<br>
 <font color="GREEN" size="-1">18</font>
  te gatvā dūram adhvānaṃ lambamāne divākare<br>
    vāsaṃ cakrur munigaṇāḥ śoṇākūle samāhitāḥ<br>
 <font color="GREEN" size="-1">19</font>
  te 'staṃ gate dinakare snātvā hutahutāśanāḥ<br>
    viśvāmitraṃ puraskṛtya niṣedur amitaujasaḥ<br>
 <font color="GREEN" size="-1">20</font>
  rāmo 'pi sahasaumitrir munīṃs tān abhipūjya ca<br>
    agrato niṣasādātha viśvāmitrasya dhīmataḥ<br>
 <font color="GREEN" size="-1">21</font>
  atha rāmo mahātejā viśvāmitraṃ mahāmunim<br>
    papraccha muniśārdūlaṃ kautūhalasamanvitaḥ<br>
 <font color="GREEN" size="-1">22</font>
  bhagavan ko nv ayaṃ deśaḥ samṛddhavanaśobhitaḥ<br>
    śrotum icchāmi bhadraṃ te vaktum arhasi tattvataḥ<br>
 <font color="GREEN" size="-1">23</font>
  codito rāmavākyena kathayām āsa suvrataḥ<br>
    tasya deśasya nikhilam ṛṣimadhye mahātapāḥ<br>
 </td>
 <td width="50%">
  <font color="GREEN" size="-1">1</font>
  अथ तां रजनीं तत्र कृतार्थौ रामलक्षणौ<br>
   ऊषतुर मुदितौ वीरौ परहृष्टेनान्तरात्मना<br>
  <font color="GREEN" size="-1">2</font>
  परभातायां तु शर्वर्यां कृतपौर्वाह्णिकक्रियौ<br>
   विश्वामित्रम ऋषींश चान्यान सहिताव अभिजग्मतुः<br>
  <font color="GREEN" size="-1">3</font>
  अभिवाद्य मुनिश्रेष्ठं जवलन्तम इव पावकम<br>
   ऊचतुर मधुरॊदारं वाक्यं मधुरभाषिणौ<br>
  <font color="GREEN" size="-1">4</font>
  इमौ सवॊ मुनिशार्दूल किंकरौ समुपस्थितौ<br>
   आज्ञापय यथेष्टं वै शासनं करवाव किम<br>
  <font color="GREEN" size="-1">5</font>
  एवम उक्ते ततस ताभ्यां सर्व एव महर्षयः<br>
   विश्वामित्रं पुरस्कृत्य रामं वचनम अब्रुवन<br>
  <font color="GREEN" size="-1">6</font>
  मैथिलस्य नरश्रेष्ठ जनकस्य भविष्यति<br>
   यज्ञः परमधर्मिष्ठस तत्र यास्यामहे वयम<br>
  <font color="GREEN" size="-1">7</font>
  तवं चैव नरशार्दूल सहास्माभिर गमिष्यसि<br>
   अद्भुतं च धनूरत्नं तत्र तवं दरष्टुम अर्हसि<br>
  <font color="GREEN" size="-1">8</font>
  तद धि पूर्वं नरश्रेष्ठ दत्तं सदसि दैवतैः<br>
   अप्रमेयबलं घॊरं मखे परमभास्वरम<br>
  <font color="GREEN" size="-1">9</font>
  नास्य देवा न गन्धर्वा नासुरा न च राक्षसाः<br>
   कर्तुम आरॊपणं शक्ता न कथं चन मानुषाः<br>
  <font color="GREEN" size="-1">10</font>
  धनुषस तस्य वीर्यं हि जिज्ञासन्तॊ महीक्षितः<br>
    न शेकुर आरॊपयितुं राजपुत्रा महाबलाः<br>
 <font color="GREEN" size="-1">11</font>
  तद धनुर नरशार्दूल मैथिलस्य महात्मनः<br>
    तत्र दरक्ष्यसि काकुत्स्थ यज्ञं चाद्भुतदर्शनम<br>
 <font color="GREEN" size="-1">12</font>
  तद धि यज्ञफलं तेन मैथिलेनॊत्तमं धनुः<br>
    याचितं नरशार्दूल सुनाभं सर्वदैवतैः<br>
 <font color="GREEN" size="-1">13</font>
  एवम उक्त्वा मुनिवरः परस्थानम अकरॊत तदा<br>
    सर्षिसंघः सकाकुत्स्थ आमन्त्र्य वनदेवताः<br>
 <font color="GREEN" size="-1">14</font>
  सवस्ति वॊ ऽसतु गमिष्यामि सिद्धः सिद्धाश्रमाद अहम<br>
    उत्तरे जाह्नवीतीरे हिमवन्तं शिलॊच्चयम<br>
 <font color="GREEN" size="-1">15</font>
  परदक्षिणं ततः कृत्वा सिद्धाश्रमम अनुत्तमम<br>
    उत्तरां दिशम उद्दिश्य परस्थातुम उपचक्रमे<br>
 <font color="GREEN" size="-1">16</font>
  तं वरजन्तं मुनिवरम अन्वगाद अनुसारिणाम<br>
    शकटी शतमात्रं तु परयाणे बरह्मवादिनाम<br>
 <font color="GREEN" size="-1">17</font>
  मृगपक्षिगणाश चैव सिद्धाश्रमनिवासिनः<br>
    अनुजग्मुर महात्मानं विश्वामित्रं महामुनिम<br>
 <font color="GREEN" size="-1">18</font>
  ते गत्वा दूरम अध्वानं लम्बमाने दिवाकरे<br>
    वासं चक्रुर मुनिगणाः शॊणाकूले समाहिताः<br>
 <font color="GREEN" size="-1">19</font>
  ते ऽसतं गते दिनकरे सनात्वा हुतहुताशनाः<br>
    विश्वामित्रं पुरस्कृत्य निषेदुर अमितौजसः<br>
 <font color="GREEN" size="-1">20</font>
  रामॊ ऽपि सहसौमित्रिर मुनींस तान अभिपूज्य च<br>
    अग्रतॊ निषसादाथ विश्वामित्रस्य धीमतः<br>
 <font color="GREEN" size="-1">21</font>
  अथ रामॊ महातेजा विश्वामित्रं महामुनिम<br>
    पप्रच्छ मुनिशार्दूलं कौतूहलसमन्वितः<br>
 <font color="GREEN" size="-1">22</font>
  भगवन कॊ नव अयं देशः समृद्धवनशॊभितः<br>
    शरॊतुम इच्छामि भद्रं ते वक्तुम अर्हसि तत्त्वतः<br>
 <font color="GREEN" size="-1">23</font>
  चॊदितॊ रामवाक्येन कथयाम आस सुव्रतः<br>
    तस्य देशस्य निखिलम ऋषिमध्ये महातपाः<br>
 </td>
 
 </table>
 <p></p><div class="filenav">
 <hr>
 <center>
 <a href="rys1031.htm">Next: Chapter 31</a></center>
 </div>
 </center></body>