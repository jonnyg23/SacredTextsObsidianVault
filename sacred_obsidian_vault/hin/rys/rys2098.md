<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi02.htm">Book 2 Index</a><br>
  
 <a href="rys2097.htm">Previous</a> 
 <a href="rys2099.htm">Next</a> 
 
 </div>
 <hr>
 
 <h3 align="CENTER">Book 2<br>Chapter 98
 </h3><table width="100%">
 <td width="50%">
  <font color="GREEN" size="-1">1</font>
  tataḥ puruṣasiṃhānāṃ vṛtānāṃ taiḥ suhṛdgaṇaiḥ<br>
   śocatām eva rajanī duḥkhena vyatyavartata<br>
  <font color="GREEN" size="-1">2</font>
  rajanyāṃ suprabhātāyāṃ bhrātaras te suhṛdvṛtāḥ<br>
   mandākinyāṃ hutaṃ japyaṃ kṛtvā rāmam upāgaman<br>
  <font color="GREEN" size="-1">3</font>
  tūṣṇīṃ te samupāsīnā na kaś cit kiṃ cid abravīt<br>
   bharatas tu suhṛnmadhye rāmavacanam abravīt<br>
  <font color="GREEN" size="-1">4</font>
  sāntvitā māmikā mātā dattaṃ rājyam idaṃ mama<br>
   tad dadāmi tavaivāhaṃ bhuṅkṣva rājyam akaṇṭakam<br>
  <font color="GREEN" size="-1">5</font>
  mahatevāmbuvegena bhinnaḥ setur jalāgame<br>
   durāvāraṃ tvadanyena rājyakhaṇḍam idaṃ mahat<br>
  <font color="GREEN" size="-1">6</font>
  gatiṃ khara ivāśvasya tārkṣyasyeva patatriṇaḥ<br>
   anugantuṃ na śaktir me gatiṃ tava mahīpate<br>
  <font color="GREEN" size="-1">7</font>
  sujīvaṃ nityaśas tasya yaḥ parair upajīvyate<br>
   rāma tena tu durjīvaṃ yaḥ parān upajīvati<br>
  <font color="GREEN" size="-1">8</font>
  yathā tu ropito vṛkṣaḥ puruṣeṇa vivardhitaḥ<br>
   hrasvakena durāroho rūḍhaskandho mahādrumaḥ<br>
  <font color="GREEN" size="-1">9</font>
  sa yadā puṣpito bhūtvā phalāni na vidarśayet<br>
   sa tāṃ nānubhavet prītiṃ yasya hetoḥ prabhāvitaḥ<br>
  <font color="GREEN" size="-1">10</font>
  eṣopamā mahābāho tvam arthaṃ vettum arhasi<br>
    yadi tvam asmān ṛṣabho bhartā bhṛtyān na śādhi hi<br>
 <font color="GREEN" size="-1">11</font>
  śreṇayas tvāṃ mahārāja paśyantv agryāś ca sarvaśaḥ<br>
    pratapantam ivādityaṃ rājye sthitam ariṃdamam<br>
 <font color="GREEN" size="-1">12</font>
  tavānuyāne kākutṣṭha mattā nardantu kuñjarāḥ<br>
    antaḥpura gatā nāryo nandantu susamāhitāḥ<br>
 <font color="GREEN" size="-1">13</font>
  tasya sādhv ity amanyanta nāgarā vividhā janāḥ<br>
    bharatasya vacaḥ śrutvā rāmaṃ pratyanuyācataḥ<br>
 <font color="GREEN" size="-1">14</font>
  tam evaṃ duḥkhitaṃ prekṣya vilapantaṃ yaśasvinam<br>
    rāmaḥ kṛtātmā bharataṃ samāśvāsayad ātmavān<br>
 <font color="GREEN" size="-1">15</font>
  nātmanaḥ kāmakāro 'sti puruṣo 'yam anīśvaraḥ<br>
    itaś cetarataś cainaṃ kṛtāntaḥ parikarṣati<br>
 <font color="GREEN" size="-1">16</font>
  sarve kṣayāntā nicayāḥ patanāntāḥ samucchrayāḥ<br>
    saṃyogā viprayogāntā maraṇāntaṃ ca jīvitam<br>
 <font color="GREEN" size="-1">17</font>
  yathā phalānaṃ pakvānāṃ nānyatra patanād bhayam<br>
    evaṃ narasya jātasya nānyatra maraṇād bhayam<br>
 <font color="GREEN" size="-1">18</font>
  yathāgāraṃ dṛḍhasthūṇaṃ jīrṇaṃ bhūtvāvasīdati<br>
    tathāvasīdanti narā jarāmṛtyuvaśaṃ gatāḥ<br>
 <font color="GREEN" size="-1">19</font>
  ahorātrāṇi gacchanti sarveṣāṃ prāṇinām iha<br>
    āyūṃṣi kṣapayanty āśu grīṣme jalam ivāṃśavaḥ<br>
 <font color="GREEN" size="-1">20</font>
  ātmānam anuśoca tvaṃ kim anyam anuśocasi<br>
    āyus te hīyate yasya sthitasya ca gatasya ca<br>
 <font color="GREEN" size="-1">21</font>
  sahaiva mṛtyur vrajati saha mṛtyur niṣīdati<br>
    gatvā sudīrgham adhvānaṃ saha mṛtyur nivartate<br>
 <font color="GREEN" size="-1">22</font>
  gātreṣu valayaḥ prāptāḥ śvetāś caiva śiroruhāḥ<br>
    jarayā puruṣo jīrṇaḥ kiṃ hi kṛtvā prabhāvayet<br>
 <font color="GREEN" size="-1">23</font>
  nandanty udita āditye nandanty astam ite ravau<br>
    ātmano nāvabudhyante manuṣyā jīvitakṣayam<br>
 <font color="GREEN" size="-1">24</font>
  hṛṣyanty ṛtumukhaṃ dṛṣṭvā navaṃ navam ihāgatam<br>
    ṛtūnāṃ parivartena prāṇināṃ prāṇasaṃkṣayaḥ<br>
 <font color="GREEN" size="-1">25</font>
  yathā kāṣṭhaṃ ca kāṣṭhaṃ ca sameyātāṃ mahārṇave<br>
    sametya ca vyapeyātāṃ kālam āsādya kaṃ cana<br>
 <font color="GREEN" size="-1">26</font>
  evaṃ bhāryāś ca putrāś ca jñātayaś ca vasūni ca<br>
    sametya vyavadhāvanti dhruvo hy eṣāṃ vinābhavaḥ<br>
 <font color="GREEN" size="-1">27</font>
  nātra kaś cid yathā bhāvaṃ prāṇī samabhivartate<br>
    tena tasmin na sāmarthyaṃ pretasyāsty anuśocataḥ<br>
 <font color="GREEN" size="-1">28</font>
  yathā hi sārthaṃ gacchantaṃ brūyāt kaś cit pathi sthitaḥ<br>
    aham apy āgamiṣyāmi pṛṣṭhato bhavatām iti<br>
 <font color="GREEN" size="-1">29</font>
  evaṃ pūrvair gato mārgaḥ pitṛpaitāmaho dhruvaḥ<br>
    tam āpannaḥ kathaṃ śoced yasya nāsti vyatikramaḥ<br>
 <font color="GREEN" size="-1">30</font>
  vayasaḥ patamānasya srotaso vānivartinaḥ<br>
    ātmā sukhe niyoktavyaḥ sukhabhājaḥ prajāḥ smṛtāḥ<br>
 <font color="GREEN" size="-1">31</font>
  dharmātmā sa śubhaiḥ kṛtsnaiḥ kratubhiś cāptadakṣiṇaiḥ<br>
    dhūtapāpo gataḥ svargaṃ pitā naḥ pṛthivīpatiḥ<br>
 <font color="GREEN" size="-1">32</font>
  bhṛtyānāṃ bharaṇāt samyak prajānāṃ paripālanāt<br>
    arthādānāc ca dhārmeṇa pitā nas tridivaṃ gataḥ<br>
 <font color="GREEN" size="-1">33</font>
  iṣṭvā bahuvidhair yajñair bhogāṃś cāvāpya puṣkalān<br>
    uttamaṃ cāyur āsādya svar gataḥ pṛthivīpatiḥ<br>
 <font color="GREEN" size="-1">34</font>
  sa jīrṇaṃ mānuṣaṃ dehaṃ parityajya pitā hi naḥ<br>
    daivīm ṛddhim anuprāpto brahmalokavihāriṇīm<br>
 <font color="GREEN" size="-1">35</font>
  taṃ tu naivaṃ vidhaḥ kaś cit prājñaḥ śocitum arhati<br>
    tvadvidho yadvidhaś cāpi śrutavān buddhimattaraḥ<br>
 <font color="GREEN" size="-1">36</font>
  ete bahuvidhāḥ śokā vilāpa rudite tathā<br>
    varjanīyā hi dhīreṇa sarvāvasthāsu dhīmatā<br>
 <font color="GREEN" size="-1">37</font>
  sa svastho bhava mā śoco yātvā cāvasa tāṃ purīm<br>
    tathā pitrā niyukto 'si vaśinā vadatāmv vara<br>
 <font color="GREEN" size="-1">38</font>
  yatrāham api tenaiva niyuktaḥ puṇyakarmaṇā<br>
    tatraivāhaṃ kariṣyāmi pitur āryasya śāsanam<br>
 <font color="GREEN" size="-1">39</font>
  na mayā śāsanaṃ tasya tyaktuṃ nyāyyam ariṃdama<br>
    tat tvayāpi sadā mānyaṃ sa vai bandhuḥ sa naḥ pitā<br>
 <font color="GREEN" size="-1">40</font>
  evam uktvā tu virate rāme vacanam arthavat<br>
    uvāca bharataś citraṃ dhārmiko dhārmikaṃ vacaḥ<br>
 <font color="GREEN" size="-1">41</font>
  ko hi syād īdṛśo loke yādṛśas tvam ariṃdama<br>
    na tvāṃ pravyathayed duḥkhaṃ prītir vā na praharṣayet<br>
 <font color="GREEN" size="-1">42</font>
  saṃmataś cāsi vṛddhānāṃ tāṃś ca pṛcchasi saṃśayān<br>
    yathā mṛtas tathā jīvan yathāsati tathā sati<br>
 <font color="GREEN" size="-1">43</font>
  yasyaiṣa buddhilābhaḥ syāt paritapyeta kena saḥ<br>
    sa evaṃ vyasanaṃ prāpya na viṣīditum arhati<br>
 <font color="GREEN" size="-1">44</font>
  amaropamasattvas tvaṃ mahātmā satyasaṃgaraḥ<br>
    sarvajñaḥ sarvadarśī ca buddhimāṃś cāsi rāghava<br>
 <font color="GREEN" size="-1">45</font>
  na tvām evaṃ guṇair yuktaṃ prabhavābhavakovidam<br>
    aviṣahyatamaṃ duḥkham āsādayitum arhati<br>
 <font color="GREEN" size="-1">46</font>
  proṣite mayi yat pāpaṃ mātrā matkāraṇāt kṛtam<br>
    kṣudrayā tad aniṣṭaṃ me prasīdatu bhavān mama<br>
 <font color="GREEN" size="-1">47</font>
  dharmabandhena baddho 'smi tenemāṃ neha mātaram<br>
    hanmi tīvreṇa daṇḍena daṇḍārhāṃ pāpakāriṇīm<br>
 <font color="GREEN" size="-1">48</font>
  kathaṃ daśarathāj jātaḥ śuddhābhijanakarmaṇaḥ<br>
    jānan dharmam adharmiṣṭhaṃ kuryāṃ karma jugupsitam<br>
 <font color="GREEN" size="-1">49</font>
  guruḥ kriyāvān vṛddhaś ca rājā pretaḥ piteti ca<br>
    tātaṃ na parigarheyaṃ daivataṃ ceti saṃsadi<br>
 <font color="GREEN" size="-1">50</font>
  ko hi dharmārthayor hīnam īdṛśaṃ karma kilbiṣam<br>
    striyāḥ priyacikīrṣuḥ san kuryād dharmajña dharmavit<br>
 <font color="GREEN" size="-1">51</font>
  antakāle hi bhūtāni muhyantīti purāśrutiḥ<br>
    rājñaivaṃ kurvatā loke pratyakṣā sā śrutiḥ kṛtā<br>
 <font color="GREEN" size="-1">52</font>
  sādhv artham abhisaṃdhāya krodhān mohāc ca sāhasāt<br>
    tātasya yad atikrāntaṃ pratyāharatu tad bhavān<br>
 <font color="GREEN" size="-1">53</font>
  pitur hi samatikrāntaṃ putro yaḥ sādhu manyate<br>
    tad apatyaṃ mataṃ loke viparītam ato 'nyathā<br>
 <font color="GREEN" size="-1">54</font>
  tad apatyaṃ bhavān astu mā bhavān duṣkṛtaṃ pituḥ<br>
    abhipat tat kṛtaṃ karma loke dhīravigarhitam<br>
 <font color="GREEN" size="-1">55</font>
  kaikeyīṃ māṃ ca tātaṃ ca suhṛdo bāndhavāṃś ca naḥ<br>
    paurajānapadān sarvāṃs trātu sarvam idaṃ bhavān<br>
 <font color="GREEN" size="-1">56</font>
  kva cāraṇyaṃ kva ca kṣātraṃ kva jaṭāḥ kva ca pālanam<br>
    īdṛśaṃ vyāhataṃ karma na bhavān kartum arhati<br>
 <font color="GREEN" size="-1">57</font>
  atha kleśajam eva tvaṃ dharmaṃ caritum icchasi<br>
    dharmeṇa caturo varṇān pālayan kleśam āpnuhi<br>
 <font color="GREEN" size="-1">58</font>
  caturṇām āśramāṇāṃ hi gārhasthyaṃ śreṣṭham āśramam<br>
    āhur dharmajña dharmajñās taṃ kathaṃ tyaktum arhasi<br>
 <font color="GREEN" size="-1">59</font>
  śrutena bālaḥ sthānena janmanā bhavato hy aham<br>
    sa kathaṃ pālayiṣyāmi bhūmiṃ bhavati tiṣṭhati<br>
 <font color="GREEN" size="-1">60</font>
  hīnabuddhiguṇo bālo hīnaḥ sthānena cāpy aham<br>
    bhavatā ca vinā bhūto na vartayitum utsahe<br>
 <font color="GREEN" size="-1">61</font>
  idaṃ nikhilam avyagraṃ pitryaṃ rājyam akaṇṭakam<br>
    anuśādhi svadharmeṇa dharmajña saha bāndhavaiḥ<br>
 <font color="GREEN" size="-1">62</font>
  ihaiva tvābhiṣiñcantu dharmajña saha bāndhavaiḥ<br>
    ṛtvijaḥ savasiṣṭhāś ca mantravan mantrakovidāḥ<br>
 <font color="GREEN" size="-1">63</font>
  abhiṣiktas tvam asmābhir ayodhyāṃ pālane vraja<br>
    vijitya tarasā lokān marudbhir iva vāsavaḥ<br>
 <font color="GREEN" size="-1">64</font>
  ṛṇāni trīṇy apākurvan durhṛdaḥ sādhu nirdahan<br>
    suhṛdas tarpayan kāmais tvam evātrānuśādhi mām<br>
 <font color="GREEN" size="-1">65</font>
  adyārya muditāḥ santu suhṛdas te 'bhiṣecane<br>
    adya bhītāḥ pālayantāṃ durhṛdas te diśo daśa<br>
 <font color="GREEN" size="-1">66</font>
  ākrośaṃ mama mātuś ca pramṛjya puruṣarṣabha<br>
    adya tatra bhavantaṃ ca pitaraṃ rakṣa kilbiṣāt<br>
 <font color="GREEN" size="-1">67</font>
  śirasā tvābhiyāce 'haṃ kuruṣva karuṇāṃ mayi<br>
    bāndhaveṣu ca sarveṣu bhūteṣv iva maheśvaraḥ<br>
 <font color="GREEN" size="-1">68</font>
  atha vā pṛṣṭhataḥ kṛtvā vanam eva bhavān itaḥ<br>
    gamiṣyati gamiṣyāmi bhavatā sārdham apy aham<br>
 <font color="GREEN" size="-1">69</font>
  tathāpi rāmo bharatena tāmyata; prasādyamānaḥ śirasā mahīpatiḥ<br>
    na caiva cakre gamanāya sattvavān; matiṃ pitus tadvacane pratiṣṭhitaḥ<br>
 <font color="GREEN" size="-1">70</font>
  tad adbhutaṃ sthairyam avekṣya rāghave; samaṃ jano harṣam avāpa duḥkhitaḥ<br>
    na yāty ayodhyām iti duḥkhito 'bhavat; sthirapratijñatvam avekṣya harṣitaḥ<br>
 <font color="GREEN" size="-1">71</font>
  tam ṛtvijo naigamayūthavallabhās; tathā visaṃjñāśrukalāś ca mātaraḥ<br>
    tathā bruvāṇaṃ bharataṃ pratuṣṭuvuḥ; praṇamya rāmaṃ ca yayācire saha<br>
 </td>
 <td width="50%">
  <font color="GREEN" size="-1">1</font>
  ततः पुरुषसिंहानां वृतानां तैः सुहृद्गणैः<br>
   शॊचताम एव रजनी दुःखेन वयत्यवर्तत<br>
  <font color="GREEN" size="-1">2</font>
  रजन्यां सुप्रभातायां भरातरस ते सुहृद्वृताः<br>
   मन्दाकिन्यां हुतं जप्यं कृत्वा रामम उपागमन<br>
  <font color="GREEN" size="-1">3</font>
  तूष्णीं ते समुपासीना न कश चित किं चिद अब्रवीत<br>
   भरतस तु सुहृन्मध्ये रामवचनम अब्रवीत<br>
  <font color="GREEN" size="-1">4</font>
  सान्त्विता मामिका माता दत्तं राज्यम इदं मम<br>
   तद ददामि तवैवाहं भुङ्क्ष्व राज्यम अकण्टकम<br>
  <font color="GREEN" size="-1">5</font>
  महतेवाम्बुवेगेन भिन्नः सेतुर जलागमे<br>
   दुरावारं तवदन्येन राज्यखण्डम इदं महत<br>
  <font color="GREEN" size="-1">6</font>
  गतिं खर इवाश्वस्य तार्क्ष्यस्येव पतत्रिणः<br>
   अनुगन्तुं न शक्तिर मे गतिं तव महीपते<br>
  <font color="GREEN" size="-1">7</font>
  सुजीवं नित्यशस तस्य यः परैर उपजीव्यते<br>
   राम तेन तु दुर्जीवं यः परान उपजीवति<br>
  <font color="GREEN" size="-1">8</font>
  यथा तु रॊपितॊ वृक्षः पुरुषेण विवर्धितः<br>
   हरस्वकेन दुरारॊहॊ रूढस्कन्धॊ महाद्रुमः<br>
  <font color="GREEN" size="-1">9</font>
  स यदा पुष्पितॊ भूत्वा फलानि न विदर्शयेत<br>
   स तां नानुभवेत परीतिं यस्य हेतॊः परभावितः<br>
  <font color="GREEN" size="-1">10</font>
  एषॊपमा महाबाहॊ तवम अर्थं वेत्तुम अर्हसि<br>
    यदि तवम अस्मान ऋषभॊ भर्ता भृत्यान न शाधि हि<br>
 <font color="GREEN" size="-1">11</font>
  शरेणयस तवां महाराज पश्यन्त्व अग्र्याश च सर्वशः<br>
    परतपन्तम इवादित्यं राज्ये सथितम अरिंदमम<br>
 <font color="GREEN" size="-1">12</font>
  तवानुयाने काकुत्ष्ठ मत्ता नर्दन्तु कुञ्जराः<br>
    अन्तःपुर गता नार्यॊ नन्दन्तु सुसमाहिताः<br>
 <font color="GREEN" size="-1">13</font>
  तस्य साध्व इत्य अमन्यन्त नागरा विविधा जनाः<br>
    भरतस्य वचः शरुत्वा रामं परत्यनुयाचतः<br>
 <font color="GREEN" size="-1">14</font>
  तम एवं दुःखितं परेक्ष्य विलपन्तं यशस्विनम<br>
    रामः कृतात्मा भरतं समाश्वासयद आत्मवान<br>
 <font color="GREEN" size="-1">15</font>
  नात्मनः कामकारॊ ऽसति पुरुषॊ ऽयम अनीश्वरः<br>
    इतश चेतरतश चैनं कृतान्तः परिकर्षति<br>
 <font color="GREEN" size="-1">16</font>
  सर्वे कषयान्ता निचयाः पतनान्ताः समुच्छ्रयाः<br>
    संयॊगा विप्रयॊगान्ता मरणान्तं च जीवितम<br>
 <font color="GREEN" size="-1">17</font>
  यथा फलानं पक्वानां नान्यत्र पतनाद भयम<br>
    एवं नरस्य जातस्य नान्यत्र मरणाद भयम<br>
 <font color="GREEN" size="-1">18</font>
  यथागारं दृढस्थूणं जीर्णं भूत्वावसीदति<br>
    तथावसीदन्ति नरा जरामृत्युवशं गताः<br>
 <font color="GREEN" size="-1">19</font>
  अहॊरात्राणि गच्छन्ति सर्वेषां पराणिनाम इह<br>
    आयूंषि कषपयन्त्य आशु गरीष्मे जलम इवांशवः<br>
 <font color="GREEN" size="-1">20</font>
  आत्मानम अनुशॊच तवं किम अन्यम अनुशॊचसि<br>
    आयुस ते हीयते यस्य सथितस्य च गतस्य च<br>
 <font color="GREEN" size="-1">21</font>
  सहैव मृत्युर वरजति सह मृत्युर निषीदति<br>
    गत्वा सुदीर्घम अध्वानं सह मृत्युर निवर्तते<br>
 <font color="GREEN" size="-1">22</font>
  गात्रेषु वलयः पराप्ताः शवेताश चैव शिरॊरुहाः<br>
    जरया पुरुषॊ जीर्णः किं हि कृत्वा परभावयेत<br>
 <font color="GREEN" size="-1">23</font>
  नन्दन्त्य उदित आदित्ये नन्दन्त्य अस्तम इते रवौ<br>
    आत्मनॊ नावबुध्यन्ते मनुष्या जीवितक्षयम<br>
 <font color="GREEN" size="-1">24</font>
  हृष्यन्त्य ऋतुमुखं दृष्ट्वा नवं नवम इहागतम<br>
    ऋतूनां परिवर्तेन पराणिनां पराणसंक्षयः<br>
 <font color="GREEN" size="-1">25</font>
  यथा काष्ठं च काष्ठं च समेयातां महार्णवे<br>
    समेत्य च वयपेयातां कालम आसाद्य कं चन<br>
 <font color="GREEN" size="-1">26</font>
  एवं भार्याश च पुत्राश च जञातयश च वसूनि च<br>
    समेत्य वयवधावन्ति धरुवॊ हय एषां विनाभवः<br>
 <font color="GREEN" size="-1">27</font>
  नात्र कश चिद यथा भावं पराणी समभिवर्तते<br>
    तेन तस्मिन न सामर्थ्यं परेतस्यास्त्य अनुशॊचतः<br>
 <font color="GREEN" size="-1">28</font>
  यथा हि सार्थं गच्छन्तं बरूयात कश चित पथि सथितः<br>
    अहम अप्य आगमिष्यामि पृष्ठतॊ भवताम इति<br>
 <font color="GREEN" size="-1">29</font>
  एवं पूर्वैर गतॊ मार्गः पितृपैतामहॊ धरुवः<br>
    तम आपन्नः कथं शॊचेद यस्य नास्ति वयतिक्रमः<br>
 <font color="GREEN" size="-1">30</font>
  वयसः पतमानस्य सरॊतसॊ वानिवर्तिनः<br>
    आत्मा सुखे नियॊक्तव्यः सुखभाजः परजाः समृताः<br>
 <font color="GREEN" size="-1">31</font>
  धर्मात्मा स शुभैः कृत्स्नैः करतुभिश चाप्तदक्षिणैः<br>
    धूतपापॊ गतः सवर्गं पिता नः पृथिवीपतिः<br>
 <font color="GREEN" size="-1">32</font>
  भृत्यानां भरणात सम्यक परजानां परिपालनात<br>
    अर्थादानाच च धार्मेण पिता नस तरिदिवं गतः<br>
 <font color="GREEN" size="-1">33</font>
  इष्ट्वा बहुविधैर यज्ञैर भॊगांश चावाप्य पुष्कलान<br>
    उत्तमं चायुर आसाद्य सवर गतः पृथिवीपतिः<br>
 <font color="GREEN" size="-1">34</font>
  स जीर्णं मानुषं देहं परित्यज्य पिता हि नः<br>
    दैवीम ऋद्धिम अनुप्राप्तॊ बरह्मलॊकविहारिणीम<br>
 <font color="GREEN" size="-1">35</font>
  तं तु नैवं विधः कश चित पराज्ञः शॊचितुम अर्हति<br>
    तवद्विधॊ यद्विधश चापि शरुतवान बुद्धिमत्तरः<br>
 <font color="GREEN" size="-1">36</font>
  एते बहुविधाः शॊका विलाप रुदिते तथा<br>
    वर्जनीया हि धीरेण सर्वावस्थासु धीमता<br>
 <font color="GREEN" size="-1">37</font>
  स सवस्थॊ भव मा शॊचॊ यात्वा चावस तां पुरीम<br>
    तथा पित्रा नियुक्तॊ ऽसि वशिना वदताम्व वर<br>
 <font color="GREEN" size="-1">38</font>
  यत्राहम अपि तेनैव नियुक्तः पुण्यकर्मणा<br>
    तत्रैवाहं करिष्यामि पितुर आर्यस्य शासनम<br>
 <font color="GREEN" size="-1">39</font>
  न मया शासनं तस्य तयक्तुं नयाय्यम अरिंदम<br>
    तत तवयापि सदा मान्यं स वै बन्धुः स नः पिता<br>
 <font color="GREEN" size="-1">40</font>
  एवम उक्त्वा तु विरते रामे वचनम अर्थवत<br>
    उवाच भरतश चित्रं धार्मिकॊ धार्मिकं वचः<br>
 <font color="GREEN" size="-1">41</font>
  कॊ हि सयाद ईदृशॊ लॊके यादृशस तवम अरिंदम<br>
    न तवां परव्यथयेद दुःखं परीतिर वा न परहर्षयेत<br>
 <font color="GREEN" size="-1">42</font>
  संमतश चासि वृद्धानां तांश च पृच्छसि संशयान<br>
    यथा मृतस तथा जीवन यथासति तथा सति<br>
 <font color="GREEN" size="-1">43</font>
  यस्यैष बुद्धिलाभः सयात परितप्येत केन सः<br>
    स एवं वयसनं पराप्य न विषीदितुम अर्हति<br>
 <font color="GREEN" size="-1">44</font>
  अमरॊपमसत्त्वस तवं महात्मा सत्यसंगरः<br>
    सर्वज्ञः सर्वदर्शी च बुद्धिमांश चासि राघव<br>
 <font color="GREEN" size="-1">45</font>
  न तवाम एवं गुणैर युक्तं परभवाभवकॊविदम<br>
    अविषह्यतमं दुःखम आसादयितुम अर्हति<br>
 <font color="GREEN" size="-1">46</font>
  परॊषिते मयि यत पापं मात्रा मत्कारणात कृतम<br>
    कषुद्रया तद अनिष्टं मे परसीदतु भवान मम<br>
 <font color="GREEN" size="-1">47</font>
  धर्मबन्धेन बद्धॊ ऽसमि तेनेमां नेह मातरम<br>
    हन्मि तीव्रेण दण्डेन दण्डार्हां पापकारिणीम<br>
 <font color="GREEN" size="-1">48</font>
  कथं दशरथाज जातः शुद्धाभिजनकर्मणः<br>
    जानन धर्मम अधर्मिष्ठं कुर्यां कर्म जुगुप्सितम<br>
 <font color="GREEN" size="-1">49</font>
  गुरुः करियावान वृद्धश च राजा परेतः पितेति च<br>
    तातं न परिगर्हेयं दैवतं चेति संसदि<br>
 <font color="GREEN" size="-1">50</font>
  कॊ हि धर्मार्थयॊर हीनम ईदृशं कर्म किल्बिषम<br>
    सत्रियाः परियचिकीर्षुः सन कुर्याद धर्मज्ञ धर्मवित<br>
 <font color="GREEN" size="-1">51</font>
  अन्तकाले हि भूतानि मुह्यन्तीति पुराश्रुतिः<br>
    राज्ञैवं कुर्वता लॊके परत्यक्षा सा शरुतिः कृता<br>
 <font color="GREEN" size="-1">52</font>
  साध्व अर्थम अभिसंधाय करॊधान मॊहाच च साहसात<br>
    तातस्य यद अतिक्रान्तं परत्याहरतु तद भवान<br>
 <font color="GREEN" size="-1">53</font>
  पितुर हि समतिक्रान्तं पुत्रॊ यः साधु मन्यते<br>
    तद अपत्यं मतं लॊके विपरीतम अतॊ ऽनयथा<br>
 <font color="GREEN" size="-1">54</font>
  तद अपत्यं भवान अस्तु मा भवान दुष्कृतं पितुः<br>
    अभिपत तत कृतं कर्म लॊके धीरविगर्हितम<br>
 <font color="GREEN" size="-1">55</font>
  कैकेयीं मां च तातं च सुहृदॊ बान्धवांश च नः<br>
    पौरजानपदान सर्वांस तरातु सर्वम इदं भवान<br>
 <font color="GREEN" size="-1">56</font>
  कव चारण्यं कव च कषात्रं कव जटाः कव च पालनम<br>
    ईदृशं वयाहतं कर्म न भवान कर्तुम अर्हति<br>
 <font color="GREEN" size="-1">57</font>
  अथ कलेशजम एव तवं धर्मं चरितुम इच्छसि<br>
    धर्मेण चतुरॊ वर्णान पालयन कलेशम आप्नुहि<br>
 <font color="GREEN" size="-1">58</font>
  चतुर्णाम आश्रमाणां हि गार्हस्थ्यं शरेष्ठम आश्रमम<br>
    आहुर धर्मज्ञ धर्मज्ञास तं कथं तयक्तुम अर्हसि<br>
 <font color="GREEN" size="-1">59</font>
  शरुतेन बालः सथानेन जन्मना भवतॊ हय अहम<br>
    स कथं पालयिष्यामि भूमिं भवति तिष्ठति<br>
 <font color="GREEN" size="-1">60</font>
  हीनबुद्धिगुणॊ बालॊ हीनः सथानेन चाप्य अहम<br>
    भवता च विना भूतॊ न वर्तयितुम उत्सहे<br>
 <font color="GREEN" size="-1">61</font>
  इदं निखिलम अव्यग्रं पित्र्यं राज्यम अकण्टकम<br>
    अनुशाधि सवधर्मेण धर्मज्ञ सह बान्धवैः<br>
 <font color="GREEN" size="-1">62</font>
  इहैव तवाभिषिञ्चन्तु धर्मज्ञ सह बान्धवैः<br>
    ऋत्विजः सवसिष्ठाश च मन्त्रवन मन्त्रकॊविदाः<br>
 <font color="GREEN" size="-1">63</font>
  अभिषिक्तस तवम अस्माभिर अयॊध्यां पालने वरज<br>
    विजित्य तरसा लॊकान मरुद्भिर इव वासवः<br>
 <font color="GREEN" size="-1">64</font>
  ऋणानि तरीण्य अपाकुर्वन दुर्हृदः साधु निर्दहन<br>
    सुहृदस तर्पयन कामैस तवम एवात्रानुशाधि माम<br>
 <font color="GREEN" size="-1">65</font>
  अद्यार्य मुदिताः सन्तु सुहृदस ते ऽभिषेचने<br>
    अद्य भीताः पालयन्तां दुर्हृदस ते दिशॊ दश<br>
 <font color="GREEN" size="-1">66</font>
  आक्रॊशं मम मातुश च परमृज्य पुरुषर्षभ<br>
    अद्य तत्र भवन्तं च पितरं रक्ष किल्बिषात<br>
 <font color="GREEN" size="-1">67</font>
  शिरसा तवाभियाचे ऽहं कुरुष्व करुणां मयि<br>
    बान्धवेषु च सर्वेषु भूतेष्व इव महेश्वरः<br>
 <font color="GREEN" size="-1">68</font>
  अथ वा पृष्ठतः कृत्वा वनम एव भवान इतः<br>
    गमिष्यति गमिष्यामि भवता सार्धम अप्य अहम<br>
 <font color="GREEN" size="-1">69</font>
  तथापि रामॊ भरतेन ताम्यत; परसाद्यमानः शिरसा महीपतिः<br>
    न चैव चक्रे गमनाय सत्त्ववान; मतिं पितुस तद्वचने परतिष्ठितः<br>
 <font color="GREEN" size="-1">70</font>
  तद अद्भुतं सथैर्यम अवेक्ष्य राघवे; समं जनॊ हर्षम अवाप दुःखितः<br>
    न यात्य अयॊध्याम इति दुःखितॊ ऽभवत; सथिरप्रतिज्ञत्वम अवेक्ष्य हर्षितः<br>
 <font color="GREEN" size="-1">71</font>
  तम ऋत्विजॊ नैगमयूथवल्लभास; तथा विसंज्ञाश्रुकलाश च मातरः<br>
    तथा बरुवाणं भरतं परतुष्टुवुः; परणम्य रामं च ययाचिरे सह<br>
 </td>
 
 </table>
 <p></p><div class="filenav">
 <hr>
 <center>
 <a href="rys2099.htm">Next: Chapter 99</a></center>
 </div>
 </center></body>