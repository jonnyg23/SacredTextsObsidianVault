<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi05.htm">Book 5 Index</a><br>
  
 <a href="rys5052.htm">Previous</a> 
 <a href="rys5054.htm">Next</a> 
 
 </div>
 <hr>
 
 <h3 align="CENTER">Book 5<br>Chapter 53
 </h3><table width="100%">
 <td width="50%">
  <font color="GREEN" size="-1">1</font>
  saṃdīpyamānāṃ vidhvastāṃ trastarakṣo gaṇāṃ purīm<br>
   avekṣya hānumāṁl laṅkāṃ cintayām āsa vānaraḥ<br>
  <font color="GREEN" size="-1">2</font>
  tasyābhūt sumahāṃs trāsaḥ kutsā cātmany ajāyata<br>
   laṅkāṃ pradahatā karma kiṃsvit kṛtam idaṃ mayā<br>
  <font color="GREEN" size="-1">3</font>
  dhanyās te puruṣaśreṣṭha ye buddhyā kopam utthitam<br>
   nirundhanti mahātmāno dīptam agnim ivāmbhasā<br>
  <font color="GREEN" size="-1">4</font>
  yadi dagdhā tv iyaṃ laṅkā nūnam āryāpi jānakī<br>
   dagdhā tena mayā bhartur hataṃ kāryam ajānatā<br>
  <font color="GREEN" size="-1">5</font>
  yad artham ayam ārambhas tat kāryam avasāditam<br>
   mayā hi dahatā laṅkāṃ na sītā parirakṣitā<br>
  <font color="GREEN" size="-1">6</font>
  īṣatkāryam idaṃ kāryaṃ kṛtam āsīn na saṃśayaḥ<br>
   tasya krodhābhibhūtena mayā mūlakṣayaḥ kṛtaḥ<br>
  <font color="GREEN" size="-1">7</font>
  vinaṣṭā jānakī vyaktaṃ na hy adagdhaḥ pradṛśyate<br>
   laṅkāyāḥ kaś cid uddeśaḥ sarvā bhasmīkṛtā purī<br>
  <font color="GREEN" size="-1">8</font>
  yadi tad vihataṃ kāryaṃ mayā prajñāviparyayāt<br>
   ihaiva prāṇasaṃnyāso mamāpi hy atirocate<br>
  <font color="GREEN" size="-1">9</font>
  kim agnau nipatāmy adya āhosvid vaḍavāmukhe<br>
   śarīram āho sattvānāṃ dadmi sāgaravāsinām<br>
  <font color="GREEN" size="-1">10</font>
  kathaṃ hi jīvatā śakyo mayā draṣṭuṃ harīśvaraḥ<br>
    tau vā puruṣaśārdūlau kāryasarvasvaghātinā<br>
 <font color="GREEN" size="-1">11</font>
  mayā khalu tad evedaṃ roṣadoṣāt pradarśitam<br>
    prathitaṃ triṣu lokeṣu kapitam anavasthitam<br>
 <font color="GREEN" size="-1">12</font>
  dhig astu rājasaṃ bhāvam anīśam anavasthitam<br>
    īśvareṇāpi yad rāgān mayā sītā na rakṣitā<br>
 <font color="GREEN" size="-1">13</font>
  vinaṣṭāyāṃ tu sītāyāṃ tāv ubhau vinaśiṣyataḥ<br>
    tayor vināśe sugrīvaḥ sabandhur vinaśiṣyati<br>
 <font color="GREEN" size="-1">14</font>
  etad eva vacaḥ śrutvā bharato bhrātṛvatsalaḥ<br>
    dharmātmā sahaśatrughnaḥ kathaṃ śakṣyati jīvitum<br>
 <font color="GREEN" size="-1">15</font>
  ikṣvākuvaṃśe dharmiṣṭhe gate nāśam asaṃśayam<br>
    bhaviṣyanti prajāḥ sarvāḥ śokasaṃtāpapīḍitāḥ<br>
 <font color="GREEN" size="-1">16</font>
  tad ahaṃ bhāgyarahito luptadharmārthasaṃgrahaḥ<br>
    roṣadoṣaparītātmā vyaktaṃ lokavināśanaḥ<br>
 <font color="GREEN" size="-1">17</font>
  iti cintayatas tasya nimittāny upapedire<br>
    pūram apy upalabdhāni sākṣāt punar acintayat<br>
 <font color="GREEN" size="-1">18</font>
  atha vā cārusarvāṅgī rakṣitā svena tejasā<br>
    na naśiṣyati kalyāṇī nāgnir agnau pravartate<br>
 <font color="GREEN" size="-1">19</font>
  na hi dharmān manas tasya bhāryām amitatejasaḥ<br>
    svacāritrābhiguptāṃ tāṃ spraṣṭum arhati pāvakaḥ<br>
 <font color="GREEN" size="-1">20</font>
  nūnaṃ rāmaprabhāvena vaidehyāḥ sukṛtena ca<br>
    yan māṃ dahanakarmāyaṃ nādahad dhavyavāhanaḥ<br>
 <font color="GREEN" size="-1">21</font>
  trayāṇāṃ bharatādīnāṃ bhrātṝṇāṃ devatā ca yā<br>
    rāmasya ca manaḥkāntā sā kathaṃ vinaśiṣyati<br>
 <font color="GREEN" size="-1">22</font>
  yad vā dahanakarmāyaṃ sarvatra prabhur avyayaḥ<br>
    na me dahati lāṅgūlaṃ katham āryāṃ pradhakṣyati<br>
 <font color="GREEN" size="-1">23</font>
  tapasā satyavākyena ananyatvāc ca bhartari<br>
    api sā nirdahed agniṃ na tām agniḥ pradhakṣyati<br>
 <font color="GREEN" size="-1">24</font>
  sa tathā cintayaṃs tatra devyā dharmaparigraham<br>
    śuśrāva hanumān vākyaṃ cāraṇānāṃ mahātmanām<br>
 <font color="GREEN" size="-1">25</font>
  aho khalu kṛtaṃ karma durviṣahyaṃ hanūmatā<br>
    agniṃ visṛjatābhīkṣṇaṃ bhīmaṃ rākṣasasadmani<br>
 <font color="GREEN" size="-1">26</font>
  dagdheyaṃ nagarī laṅkā sāṭṭaprākāratoraṇā<br>
    jānakī na ca dagdheti vismayo 'dbhuta eva naḥ<br>
 <font color="GREEN" size="-1">27</font>
  sa nimittaiś ca dṛṣṭārthaiḥ kāraṇaiś ca mahāguṇaiḥ<br>
    ṛṣivākyaiś ca hanumān abhavat prītamānasaḥ<br>
 <font color="GREEN" size="-1">28</font>
  tataḥ kapiḥ prāptamanorathārthas; tām akṣatāṃ rājasutāṃ viditvā<br>
    pratyakṣatas tāṃ punar eva dṛṣṭvā; pratiprayāṇāya matiṃ cakāra<br>
 </td>
 <td width="50%">
  <font color="GREEN" size="-1">1</font>
  संदीप्यमानां विध्वस्तां तरस्तरक्षॊ गणां पुरीम<br>
   अवेक्ष्य हानुमाँल लङ्कां चिन्तयाम आस वानरः<br>
  <font color="GREEN" size="-1">2</font>
  तस्याभूत सुमहांस तरासः कुत्सा चात्मन्य अजायत<br>
   लङ्कां परदहता कर्म किंस्वित कृतम इदं मया<br>
  <font color="GREEN" size="-1">3</font>
  धन्यास ते पुरुषश्रेष्ठ ये बुद्ध्या कॊपम उत्थितम<br>
   निरुन्धन्ति महात्मानॊ दीप्तम अग्निम इवाम्भसा<br>
  <font color="GREEN" size="-1">4</font>
  यदि दग्धा तव इयं लङ्का नूनम आर्यापि जानकी<br>
   दग्धा तेन मया भर्तुर हतं कार्यम अजानता<br>
  <font color="GREEN" size="-1">5</font>
  यद अर्थम अयम आरम्भस तत कार्यम अवसादितम<br>
   मया हि दहता लङ्कां न सीता परिरक्षिता<br>
  <font color="GREEN" size="-1">6</font>
  ईषत्कार्यम इदं कार्यं कृतम आसीन न संशयः<br>
   तस्य करॊधाभिभूतेन मया मूलक्षयः कृतः<br>
  <font color="GREEN" size="-1">7</font>
  विनष्टा जानकी वयक्तं न हय अदग्धः परदृश्यते<br>
   लङ्कायाः कश चिद उद्देशः सर्वा भस्मीकृता पुरी<br>
  <font color="GREEN" size="-1">8</font>
  यदि तद विहतं कार्यं मया परज्ञाविपर्ययात<br>
   इहैव पराणसंन्यासॊ ममापि हय अतिरॊचते<br>
  <font color="GREEN" size="-1">9</font>
  किम अग्नौ निपताम्य अद्य आहॊस्विद वडवामुखे<br>
   शरीरम आहॊ सत्त्वानां दद्मि सागरवासिनाम<br>
  <font color="GREEN" size="-1">10</font>
  कथं हि जीवता शक्यॊ मया दरष्टुं हरीश्वरः<br>
    तौ वा पुरुषशार्दूलौ कार्यसर्वस्वघातिना<br>
 <font color="GREEN" size="-1">11</font>
  मया खलु तद एवेदं रॊषदॊषात परदर्शितम<br>
    परथितं तरिषु लॊकेषु कपितम अनवस्थितम<br>
 <font color="GREEN" size="-1">12</font>
  धिग अस्तु राजसं भावम अनीशम अनवस्थितम<br>
    ईश्वरेणापि यद रागान मया सीता न रक्षिता<br>
 <font color="GREEN" size="-1">13</font>
  विनष्टायां तु सीतायां ताव उभौ विनशिष्यतः<br>
    तयॊर विनाशे सुग्रीवः सबन्धुर विनशिष्यति<br>
 <font color="GREEN" size="-1">14</font>
  एतद एव वचः शरुत्वा भरतॊ भरातृवत्सलः<br>
    धर्मात्मा सहशत्रुघ्नः कथं शक्ष्यति जीवितुम<br>
 <font color="GREEN" size="-1">15</font>
  इक्ष्वाकुवंशे धर्मिष्ठे गते नाशम असंशयम<br>
    भविष्यन्ति परजाः सर्वाः शॊकसंतापपीडिताः<br>
 <font color="GREEN" size="-1">16</font>
  तद अहं भाग्यरहितॊ लुप्तधर्मार्थसंग्रहः<br>
    रॊषदॊषपरीतात्मा वयक्तं लॊकविनाशनः<br>
 <font color="GREEN" size="-1">17</font>
  इति चिन्तयतस तस्य निमित्तान्य उपपेदिरे<br>
    पूरम अप्य उपलब्धानि साक्षात पुनर अचिन्तयत<br>
 <font color="GREEN" size="-1">18</font>
  अथ वा चारुसर्वाङ्गी रक्षिता सवेन तेजसा<br>
    न नशिष्यति कल्याणी नाग्निर अग्नौ परवर्तते<br>
 <font color="GREEN" size="-1">19</font>
  न हि धर्मान मनस तस्य भार्याम अमिततेजसः<br>
    सवचारित्राभिगुप्तां तां सप्रष्टुम अर्हति पावकः<br>
 <font color="GREEN" size="-1">20</font>
  नूनं रामप्रभावेन वैदेह्याः सुकृतेन च<br>
    यन मां दहनकर्मायं नादहद धव्यवाहनः<br>
 <font color="GREEN" size="-1">21</font>
  तरयाणां भरतादीनां भरातॄणां देवता च या<br>
    रामस्य च मनःकान्ता सा कथं विनशिष्यति<br>
 <font color="GREEN" size="-1">22</font>
  यद वा दहनकर्मायं सर्वत्र परभुर अव्ययः<br>
    न मे दहति लाङ्गूलं कथम आर्यां परधक्ष्यति<br>
 <font color="GREEN" size="-1">23</font>
  तपसा सत्यवाक्येन अनन्यत्वाच च भर्तरि<br>
    अपि सा निर्दहेद अग्निं न ताम अग्निः परधक्ष्यति<br>
 <font color="GREEN" size="-1">24</font>
  स तथा चिन्तयंस तत्र देव्या धर्मपरिग्रहम<br>
    शुश्राव हनुमान वाक्यं चारणानां महात्मनाम<br>
 <font color="GREEN" size="-1">25</font>
  अहॊ खलु कृतं कर्म दुर्विषह्यं हनूमता<br>
    अग्निं विसृजताभीक्ष्णं भीमं राक्षससद्मनि<br>
 <font color="GREEN" size="-1">26</font>
  दग्धेयं नगरी लङ्का साट्टप्राकारतॊरणा<br>
    जानकी न च दग्धेति विस्मयॊ ऽदभुत एव नः<br>
 <font color="GREEN" size="-1">27</font>
  स निमित्तैश च दृष्टार्थैः कारणैश च महागुणैः<br>
    ऋषिवाक्यैश च हनुमान अभवत परीतमानसः<br>
 <font color="GREEN" size="-1">28</font>
  ततः कपिः पराप्तमनॊरथार्थस; ताम अक्षतां राजसुतां विदित्वा<br>
    परत्यक्षतस तां पुनर एव दृष्ट्वा; परतिप्रयाणाय मतिं चकार<br>
 </td>
 
 </table>
 <p></p><div class="filenav">
 <hr>
 <center>
 <a href="rys5054.htm">Next: Chapter 54</a></center>
 </div>
 </center></body>