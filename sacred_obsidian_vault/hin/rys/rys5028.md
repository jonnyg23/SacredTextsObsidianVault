<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi05.htm">Book 5 Index</a><br>
  
 <a href="rys5027.htm">Previous</a> 
 <a href="rys5029.htm">Next</a> 
 
 </div>
 <hr>
 
 <h3 align="CENTER">Book 5<br>Chapter 28
 </h3><table width="100%">
 <td width="50%">
  <font color="GREEN" size="-1">1</font>
  hanumān api vikrāntaḥ sarvaṃ śuśrāva tattvataḥ<br>
   sītāyās trijaṭāyāś ca rākṣasīnāṃ ca tarjanam<br>
  <font color="GREEN" size="-1">2</font>
  avekṣamāṇas tāṃ devīṃ devatām iva nandane<br>
   tato bahuvidhāṃ cintāṃ cintayām āsa vānaraḥ<br>
  <font color="GREEN" size="-1">3</font>
  yāṃ kapīnāṃ sahasrāṇi subahūny ayutāni ca<br>
   dikṣu sarvāsu mārgante seyam āsāditā mayā<br>
  <font color="GREEN" size="-1">4</font>
  cāreṇa tu suyuktena śatroḥ śaktim avekṣitā<br>
   gūḍhena caratā tāvad avekṣitam idaṃ mayā<br>
  <font color="GREEN" size="-1">5</font>
  rākṣasānāṃ viśeṣaś ca purī ceyam avekṣitā<br>
   rākṣasādhipater asya prabhāvo rāvaṇasya ca<br>
  <font color="GREEN" size="-1">6</font>
  yuktaṃ tasyāprameyasya sarvasattvadayāvataḥ<br>
   samāśvāsayituṃ bhāryāṃ patidarśanakāṅkṣiṇīm<br>
  <font color="GREEN" size="-1">7</font>
  aham āśvāsayāmy enāṃ pūrṇacandranibhānanām<br>
   adṛṣṭaduḥkhāṃ duḥkhasya na hy antam adhigacchatīm<br>
  <font color="GREEN" size="-1">8</font>
  yadi hy aham imāṃ devīṃ śokopahatacetanām<br>
   anāśvāsya gamiṣyāmi doṣavad gamanaṃ bhavet<br>
  <font color="GREEN" size="-1">9</font>
  gate hi mayi tatreyaṃ rājaputrī yaśasvinī<br>
   paritrāṇam avindantī jānakī jīvitaṃ tyajet<br>
  <font color="GREEN" size="-1">10</font>
  mayā ca sa mahābāhuḥ pūrṇacandranibhānanaḥ<br>
    samāśvāsayituṃ nyāyyaḥ sītādarśanalālasaḥ<br>
 <font color="GREEN" size="-1">11</font>
  niśācarīṇāṃ pratyakṣam akṣamaṃ cābhibhāṣaṇam<br>
    kathaṃ nu khalu kartavyam idaṃ kṛcchra gato hy aham<br>
 <font color="GREEN" size="-1">12</font>
  anena rātriśeṣeṇa yadi nāśvāsyate mayā<br>
    sarvathā nāsti saṃdehaḥ parityakṣyati jīvitam<br>
 <font color="GREEN" size="-1">13</font>
  rāmaś ca yadi pṛcchen māṃ kiṃ māṃ sītābravīd vacaḥ<br>
    kim ahaṃ taṃ pratibrūyām asaṃbhāṣya sumadhyamām<br>
 <font color="GREEN" size="-1">14</font>
  sītāsaṃdeśarahitaṃ mām itas tvarayā gatam<br>
    nirdahed api kākutsthaḥ kruddhas tīvreṇa cakṣuṣā<br>
 <font color="GREEN" size="-1">15</font>
  yadi ced yojayiṣyāmi bhartāraṃ rāmakāraṇāt<br>
    vyartham āgamanaṃ tasya sasainyasya bhaviṣyati<br>
 <font color="GREEN" size="-1">16</font>
  antaraṃ tv aham āsādya rākṣasīnām iha sthitaḥ<br>
    śanair āśvāsayiṣyāmi saṃtāpabahulām imām<br>
 <font color="GREEN" size="-1">17</font>
  ahaṃ hy atitanuś caiva vanaraś ca viśeṣataḥ<br>
    vācaṃ codāhariṣyāmi mānuṣīm iha saṃskṛtām<br>
 <font color="GREEN" size="-1">18</font>
  yadi vācaṃ pradāsyāmi dvijātir iva saṃskṛtām<br>
    rāvaṇaṃ manyamānā māṃ sītā bhītā bhaviṣyati<br>
 <font color="GREEN" size="-1">19</font>
  avaśyam eva vaktavyaṃ mānuṣaṃ vākyam arthavat<br>
    mayā sāntvayituṃ śakyā nānyatheyam aninditā<br>
 <font color="GREEN" size="-1">20</font>
  seyam ālokya me rūpaṃ jānakī bhāṣitaṃ tathā<br>
    rakṣobhis trāsitā pūrvaṃ bhūyas trāsaṃ gamiṣyati<br>
 <font color="GREEN" size="-1">21</font>
  tato jātaparitrāsā śabdaṃ kuryān manasvinī<br>
    jānamānā viśālākṣī rāvaṇaṃ kāmarūpiṇam<br>
 <font color="GREEN" size="-1">22</font>
  sītayā ca kṛte śabde sahasā rākṣasīgaṇaḥ<br>
    nānāpraharaṇo ghoraḥ sameyād antakopamaḥ<br>
 <font color="GREEN" size="-1">23</font>
  tato māṃ saṃparikṣipya sarvato vikṛtānanāḥ<br>
    vadhe ca grahaṇe caiva kuryur yatnaṃ yathābalam<br>
 <font color="GREEN" size="-1">24</font>
  taṃ māṃ śākhāḥ praśākhāś ca skandhāṃś cottamaśākhinām<br>
    dṛṣṭvā viparidhāvantaṃ bhaveyur bhayaśaṅkitāḥ<br>
 <font color="GREEN" size="-1">25</font>
  mama rūpaṃ ca saṃprekṣya vanaṃ vicarato mahat<br>
    rākṣasyo bhayavitrastā bhaveyur vikṛtānanāḥ<br>
 <font color="GREEN" size="-1">26</font>
  tataḥ kuryuḥ samāhvānaṃ rākṣasyo rakṣasām api<br>
    rākṣasendraniyuktānāṃ rākṣasendraniveśane<br>
 <font color="GREEN" size="-1">27</font>
  te śūlaśaranistriṃśa vividhāyudhapāṇayaḥ<br>
    āpateyur vimarde 'smin vegenodvignakāriṇaḥ<br>
 <font color="GREEN" size="-1">28</font>
  saṃkruddhas tais tu parito vidhaman rakṣasāṃ balam<br>
    śaknuyaṃ na tu saṃprāptuṃ paraṃ pāraṃ mahodadheḥ<br>
 <font color="GREEN" size="-1">29</font>
  māṃ vā gṛhṇīyur āplutya bahavaḥ śīghrakāriṇaḥ<br>
    syād iyaṃ cāgṛhītārthā mama ca grahaṇaṃ bhavet<br>
 <font color="GREEN" size="-1">30</font>
  hiṃsābhirucayo hiṃsyur imāṃ vā janakātmajām<br>
    vipannaṃ syāt tataḥ kāryaṃ rāmasugrīvayor idam<br>
 <font color="GREEN" size="-1">31</font>
  uddeśe naṣṭamārge 'smin rākṣasaiḥ parivārite<br>
    sāgareṇa parikṣipte gupte vasati jānakī<br>
 <font color="GREEN" size="-1">32</font>
  viśaste vā gṛhīte vā rakṣobhir mayi saṃyuge<br>
    nānyaṃ paśyāmi rāmasya sahāyaṃ kāryasādhane<br>
 <font color="GREEN" size="-1">33</font>
  vimṛśaṃś ca na paśyāmi yo hate mayi vānaraḥ<br>
    śatayojanavistīrṇaṃ laṅghayeta mahodadhim<br>
 <font color="GREEN" size="-1">34</font>
  kāmaṃ hantuṃ samartho 'smi sahasrāṇy api rakṣasām<br>
    na tu śakṣyāmi saṃprāptuṃ paraṃ pāraṃ mahodadheḥ<br>
 <font color="GREEN" size="-1">35</font>
  asatyāni ca yuddhāni saṃśayo me na rocate<br>
    kaś ca niḥsaṃśayaṃ kāryaṃ kuryāt prājñaḥ sasaṃśayam<br>
 <font color="GREEN" size="-1">36</font>
  eṣa doṣo mahān hi syān mama sītābhibhāṣaṇe<br>
    prāṇatyāgaś ca vaidehyā bhaved anabhibhāṣaṇe<br>
 <font color="GREEN" size="-1">37</font>
  bhūtāś cārthā vinaśyanti deśakālavirodhitāḥ<br>
    viklavaṃ dūtam āsādya tamaḥ sūryodaye yathā<br>
 <font color="GREEN" size="-1">38</font>
  arthānarthāntare buddhir niścitāpi na śobhate<br>
    ghātayanti hi kāryāṇi dūtāḥ paṇḍitamāninaḥ<br>
 <font color="GREEN" size="-1">39</font>
  na vinaśyet kathaṃ kāryaṃ vaiklavyaṃ na kathaṃ bhavet<br>
    laṅghanaṃ ca samudrasya kathaṃ nu na vṛthā bhavet<br>
 <font color="GREEN" size="-1">40</font>
  kathaṃ nu khalu vākyaṃ me śṛṇuyān nodvijeta ca<br>
    iti saṃcintya hanumāṃś cakāra matimān matim<br>
 <font color="GREEN" size="-1">41</font>
  rāmam akliṣṭakarmāṇaṃ svabandhum anukīrtayan<br>
    nainām udvejayiṣyāmi tad bandhugatamānasām<br>
 <font color="GREEN" size="-1">42</font>
  ikṣvākūṇāṃ variṣṭhasya rāmasya viditātmanaḥ<br>
    śubhāni dharmayuktāni vacanāni samarpayan<br>
 <font color="GREEN" size="-1">43</font>
  śrāvayiṣyāmi sarvāṇi madhurāṃ prabruvan giram<br>
    śraddhāsyati yathā hīyaṃ tathā sarvaṃ samādadhe<br>
 <font color="GREEN" size="-1">44</font>
  iti sa bahuvidhaṃ mahānubhāvo; jagatipateḥ pramadām avekṣamāṇaḥ<br>
    madhuram avitathaṃ jagāda vākyaṃ; drumaviṭapāntaram āsthito hanūmān<br>
 </td>
 <td width="50%">
  <font color="GREEN" size="-1">1</font>
  हनुमान अपि विक्रान्तः सर्वं शुश्राव तत्त्वतः<br>
   सीतायास तरिजटायाश च राक्षसीनां च तर्जनम<br>
  <font color="GREEN" size="-1">2</font>
  अवेक्षमाणस तां देवीं देवताम इव नन्दने<br>
   ततॊ बहुविधां चिन्तां चिन्तयाम आस वानरः<br>
  <font color="GREEN" size="-1">3</font>
  यां कपीनां सहस्राणि सुबहून्य अयुतानि च<br>
   दिक्षु सर्वासु मार्गन्ते सेयम आसादिता मया<br>
  <font color="GREEN" size="-1">4</font>
  चारेण तु सुयुक्तेन शत्रॊः शक्तिम अवेक्षिता<br>
   गूढेन चरता तावद अवेक्षितम इदं मया<br>
  <font color="GREEN" size="-1">5</font>
  राक्षसानां विशेषश च पुरी चेयम अवेक्षिता<br>
   राक्षसाधिपतेर अस्य परभावॊ रावणस्य च<br>
  <font color="GREEN" size="-1">6</font>
  युक्तं तस्याप्रमेयस्य सर्वसत्त्वदयावतः<br>
   समाश्वासयितुं भार्यां पतिदर्शनकाङ्क्षिणीम<br>
  <font color="GREEN" size="-1">7</font>
  अहम आश्वासयाम्य एनां पूर्णचन्द्रनिभाननाम<br>
   अदृष्टदुःखां दुःखस्य न हय अन्तम अधिगच्छतीम<br>
  <font color="GREEN" size="-1">8</font>
  यदि हय अहम इमां देवीं शॊकॊपहतचेतनाम<br>
   अनाश्वास्य गमिष्यामि दॊषवद गमनं भवेत<br>
  <font color="GREEN" size="-1">9</font>
  गते हि मयि तत्रेयं राजपुत्री यशस्विनी<br>
   परित्राणम अविन्दन्ती जानकी जीवितं तयजेत<br>
  <font color="GREEN" size="-1">10</font>
  मया च स महाबाहुः पूर्णचन्द्रनिभाननः<br>
    समाश्वासयितुं नयाय्यः सीतादर्शनलालसः<br>
 <font color="GREEN" size="-1">11</font>
  निशाचरीणां परत्यक्षम अक्षमं चाभिभाषणम<br>
    कथं नु खलु कर्तव्यम इदं कृच्छ्र गतॊ हय अहम<br>
 <font color="GREEN" size="-1">12</font>
  अनेन रात्रिशेषेण यदि नाश्वास्यते मया<br>
    सर्वथा नास्ति संदेहः परित्यक्ष्यति जीवितम<br>
 <font color="GREEN" size="-1">13</font>
  रामश च यदि पृच्छेन मां किं मां सीताब्रवीद वचः<br>
    किम अहं तं परतिब्रूयाम असंभाष्य सुमध्यमाम<br>
 <font color="GREEN" size="-1">14</font>
  सीतासंदेशरहितं माम इतस तवरया गतम<br>
    निर्दहेद अपि काकुत्स्थः करुद्धस तीव्रेण चक्षुषा<br>
 <font color="GREEN" size="-1">15</font>
  यदि चेद यॊजयिष्यामि भर्तारं रामकारणात<br>
    वयर्थम आगमनं तस्य ससैन्यस्य भविष्यति<br>
 <font color="GREEN" size="-1">16</font>
  अन्तरं तव अहम आसाद्य राक्षसीनाम इह सथितः<br>
    शनैर आश्वासयिष्यामि संतापबहुलाम इमाम<br>
 <font color="GREEN" size="-1">17</font>
  अहं हय अतितनुश चैव वनरश च विशेषतः<br>
    वाचं चॊदाहरिष्यामि मानुषीम इह संस्कृताम<br>
 <font color="GREEN" size="-1">18</font>
  यदि वाचं परदास्यामि दविजातिर इव संस्कृताम<br>
    रावणं मन्यमाना मां सीता भीता भविष्यति<br>
 <font color="GREEN" size="-1">19</font>
  अवश्यम एव वक्तव्यं मानुषं वाक्यम अर्थवत<br>
    मया सान्त्वयितुं शक्या नान्यथेयम अनिन्दिता<br>
 <font color="GREEN" size="-1">20</font>
  सेयम आलॊक्य मे रूपं जानकी भाषितं तथा<br>
    रक्षॊभिस तरासिता पूर्वं भूयस तरासं गमिष्यति<br>
 <font color="GREEN" size="-1">21</font>
  ततॊ जातपरित्रासा शब्दं कुर्यान मनस्विनी<br>
    जानमाना विशालाक्षी रावणं कामरूपिणम<br>
 <font color="GREEN" size="-1">22</font>
  सीतया च कृते शब्दे सहसा राक्षसीगणः<br>
    नानाप्रहरणॊ घॊरः समेयाद अन्तकॊपमः<br>
 <font color="GREEN" size="-1">23</font>
  ततॊ मां संपरिक्षिप्य सर्वतॊ विकृताननाः<br>
    वधे च गरहणे चैव कुर्युर यत्नं यथाबलम<br>
 <font color="GREEN" size="-1">24</font>
  तं मां शाखाः परशाखाश च सकन्धांश चॊत्तमशाखिनाम<br>
    दृष्ट्वा विपरिधावन्तं भवेयुर भयशङ्किताः<br>
 <font color="GREEN" size="-1">25</font>
  मम रूपं च संप्रेक्ष्य वनं विचरतॊ महत<br>
    राक्षस्यॊ भयवित्रस्ता भवेयुर विकृताननाः<br>
 <font color="GREEN" size="-1">26</font>
  ततः कुर्युः समाह्वानं राक्षस्यॊ रक्षसाम अपि<br>
    राक्षसेन्द्रनियुक्तानां राक्षसेन्द्रनिवेशने<br>
 <font color="GREEN" size="-1">27</font>
  ते शूलशरनिस्त्रिंश विविधायुधपाणयः<br>
    आपतेयुर विमर्दे ऽसमिन वेगेनॊद्विग्नकारिणः<br>
 <font color="GREEN" size="-1">28</font>
  संक्रुद्धस तैस तु परितॊ विधमन रक्षसां बलम<br>
    शक्नुयं न तु संप्राप्तुं परं पारं महॊदधेः<br>
 <font color="GREEN" size="-1">29</font>
  मां वा गृह्णीयुर आप्लुत्य बहवः शीघ्रकारिणः<br>
    सयाद इयं चागृहीतार्था मम च गरहणं भवेत<br>
 <font color="GREEN" size="-1">30</font>
  हिंसाभिरुचयॊ हिंस्युर इमां वा जनकात्मजाम<br>
    विपन्नं सयात ततः कार्यं रामसुग्रीवयॊर इदम<br>
 <font color="GREEN" size="-1">31</font>
  उद्देशे नष्टमार्गे ऽसमिन राक्षसैः परिवारिते<br>
    सागरेण परिक्षिप्ते गुप्ते वसति जानकी<br>
 <font color="GREEN" size="-1">32</font>
  विशस्ते वा गृहीते वा रक्षॊभिर मयि संयुगे<br>
    नान्यं पश्यामि रामस्य सहायं कार्यसाधने<br>
 <font color="GREEN" size="-1">33</font>
  विमृशंश च न पश्यामि यॊ हते मयि वानरः<br>
    शतयॊजनविस्तीर्णं लङ्घयेत महॊदधिम<br>
 <font color="GREEN" size="-1">34</font>
  कामं हन्तुं समर्थॊ ऽसमि सहस्राण्य अपि रक्षसाम<br>
    न तु शक्ष्यामि संप्राप्तुं परं पारं महॊदधेः<br>
 <font color="GREEN" size="-1">35</font>
  असत्यानि च युद्धानि संशयॊ मे न रॊचते<br>
    कश च निःसंशयं कार्यं कुर्यात पराज्ञः ससंशयम<br>
 <font color="GREEN" size="-1">36</font>
  एष दॊषॊ महान हि सयान मम सीताभिभाषणे<br>
    पराणत्यागश च वैदेह्या भवेद अनभिभाषणे<br>
 <font color="GREEN" size="-1">37</font>
  भूताश चार्था विनश्यन्ति देशकालविरॊधिताः<br>
    विक्लवं दूतम आसाद्य तमः सूर्यॊदये यथा<br>
 <font color="GREEN" size="-1">38</font>
  अर्थानर्थान्तरे बुद्धिर निश्चितापि न शॊभते<br>
    घातयन्ति हि कार्याणि दूताः पण्डितमानिनः<br>
 <font color="GREEN" size="-1">39</font>
  न विनश्येत कथं कार्यं वैक्लव्यं न कथं भवेत<br>
    लङ्घनं च समुद्रस्य कथं नु न वृथा भवेत<br>
 <font color="GREEN" size="-1">40</font>
  कथं नु खलु वाक्यं मे शृणुयान नॊद्विजेत च<br>
    इति संचिन्त्य हनुमांश चकार मतिमान मतिम<br>
 <font color="GREEN" size="-1">41</font>
  रामम अक्लिष्टकर्माणं सवबन्धुम अनुकीर्तयन<br>
    नैनाम उद्वेजयिष्यामि तद बन्धुगतमानसाम<br>
 <font color="GREEN" size="-1">42</font>
  इक्ष्वाकूणां वरिष्ठस्य रामस्य विदितात्मनः<br>
    शुभानि धर्मयुक्तानि वचनानि समर्पयन<br>
 <font color="GREEN" size="-1">43</font>
  शरावयिष्यामि सर्वाणि मधुरां परब्रुवन गिरम<br>
    शरद्धास्यति यथा हीयं तथा सर्वं समादधे<br>
 <font color="GREEN" size="-1">44</font>
  इति स बहुविधं महानुभावॊ; जगतिपतेः परमदाम अवेक्षमाणः<br>
    मधुरम अवितथं जगाद वाक्यं; दरुमविटपान्तरम आस्थितॊ हनूमान<br>
 </td>
 
 </table>
 <p></p><div class="filenav">
 <hr>
 <center>
 <a href="rys5029.htm">Next: Chapter 29</a></center>
 </div>
 </center></body>