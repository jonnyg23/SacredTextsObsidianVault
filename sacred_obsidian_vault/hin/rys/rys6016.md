<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi06.htm">Book 6 Index</a><br>
  
 <a href="rys6015.htm">Previous</a> 
 <a href="rys6017.htm">Next</a> 
 
 </div>
 <hr>
 
 <h3 align="CENTER">Book 6<br>Chapter 16
 </h3><table width="100%">
 <td width="50%">
  <font color="GREEN" size="-1">1</font>
  sabale sāgaraṃ tīrṇe rāme daśarathātmaje<br>
   amātyau rāvaṇaḥ śrīmān abravīc chukasāraṇau<br>
  <font color="GREEN" size="-1">2</font>
  samagraṃ sāgaraṃ tīrṇaṃ dustaraṃ vānaraṃ balam<br>
   abhūtapūrvaṃ rāmeṇa sāgare setubandhanam<br>
  <font color="GREEN" size="-1">3</font>
  sāgare setubandhaṃ tu na śraddadhyāṃ kathaṃ cana<br>
   avaśyaṃ cāpi saṃkhyeyaṃ tan mayā vānaraṃ balam<br>
  <font color="GREEN" size="-1">4</font>
  bhavantau vānaraṃ sainyaṃ praviśyānupalakṣitau<br>
   parimāṇaṃ ca vīryaṃ ca ye ca mukhyāḥ plavaṃgamāḥ<br>
  <font color="GREEN" size="-1">5</font>
  mantriṇo ye ca rāmasya sugrīvasya ca saṃmatāḥ<br>
   ye pūrvam abhivartante ye ca śūrāḥ plavaṃgamāḥ<br>
  <font color="GREEN" size="-1">6</font>
  sa ca setur yathā baddhaḥ sāgare salilārṇave<br>
   niveśaś ca yathā teṣāṃ vānarāṇāṃ mahātmanām<br>
  <font color="GREEN" size="-1">7</font>
  rāmasya vyavasāyaṃ ca vīryaṃ praharaṇāni ca<br>
   lakṣmaṇasya ca vīrasya tattvato jñātum arhatha<br>
  <font color="GREEN" size="-1">8</font>
  kaś ca senāpatis teṣāṃ vānarāṇāṃ mahaujasām<br>
   etaj jñātvā yathātattvaṃ śīghram agantum arhathaḥ<br>
  <font color="GREEN" size="-1">9</font>
  iti pratisamādiṣṭau rākṣasau śukasāraṇau<br>
   harirūpadharau vīrau praviṣṭau vānaraṃ balam<br>
  <font color="GREEN" size="-1">10</font>
  tatas tad vānaraṃ sainyam acintyaṃ lomaharṣaṇam<br>
    saṃkhyātuṃ nādhyagacchetāṃ tadā tau śukasāraṇau<br>
 <font color="GREEN" size="-1">11</font>
  tat sthitaṃ parvatāgreṣu nirdareṣu guhāsu ca<br>
    samudrasya ca tīreṣu vaneṣūpavaneṣu ca<br>
 <font color="GREEN" size="-1">12</font>
  taramāṇaṃ ca tīrṇaṃ ca tartukāmaṃ ca sarvaśaḥ<br>
    niviṣṭaṃ niviśac caiva bhīmanādaṃ mahābalam<br>
 <font color="GREEN" size="-1">13</font>
  tau dadarśa mahātejāḥ pracchannau ca vibhīṣaṇaḥ<br>
    ācacakṣe 'tha rāmāya gṛhītvā śukasāraṇau<br>
    laṅkāyāḥ samanuprāptau cārau parapuraṃjayau<br>
 <font color="GREEN" size="-1">14</font>
  tau dṛṣṭvā vyathitau rāmaṃ nirāśau jīvite tadā<br>
    kṛtāñjalipuṭau bhītau vacanaṃ cedam ūcatuḥ<br>
 <font color="GREEN" size="-1">15</font>
  āvām ihāgatau saumya rāvaṇaprahitāv ubhau<br>
    parijñātuṃ balaṃ kṛtsnaṃ tavedaṃ raghunandana<br>
 <font color="GREEN" size="-1">16</font>
  tayos tad vacanaṃ śrutvā rāmo daśarathātmajaḥ<br>
    abravīt prahasan vākyaṃ sarvabhūtahite rataḥ<br>
 <font color="GREEN" size="-1">17</font>
  yadi dṛṣṭaṃ balaṃ kṛtsnaṃ vayaṃ vā susamīkṣitāḥ<br>
    yathoktaṃ vā kṛtaṃ kāryaṃ chandataḥ pratigamyatām<br>
 <font color="GREEN" size="-1">18</font>
  praviśya nagarīṃ laṅkāṃ bhavadbhyāṃ dhanadānujaḥ<br>
    vaktavyo rakṣasāṃ rājā yathoktaṃ vacanaṃ mama<br>
 <font color="GREEN" size="-1">19</font>
  yad balaṃ ca samāśritya sītāṃ me hṛtavān asi<br>
    tad darśaya yathākāmaṃ sasainyaḥ sahabāndhavaḥ<br>
 <font color="GREEN" size="-1">20</font>
  śvaḥkāle nagarīṃ laṅkāṃ saprākārāṃ satoraṇām<br>
    rākṣasaṃ ca balaṃ paśya śarair vidhvaṃsitaṃ mayā<br>
 <font color="GREEN" size="-1">21</font>
  ghoraṃ roṣam ahaṃ mokṣye balaṃ dhāraya rāvaṇa<br>
    śvaḥkāle vajravān vajraṃ dānaveṣv iva vāsavaḥ<br>
 <font color="GREEN" size="-1">22</font>
  iti pratisamādiṣṭau rākṣasau śukasāraṇau<br>
    āgamya nagarīṃ laṅkām abrūtāṃ rākṣasādhipam<br>
 <font color="GREEN" size="-1">23</font>
  vibhīṣaṇagṛhītau tu vadhārhau rākṣaseśvara<br>
    dṛṣṭvā dharmātmanā muktau rāmeṇāmitatejasā<br>
 <font color="GREEN" size="-1">24</font>
  ekasthānagatā yatra catvāraḥ puruṣarṣabhāḥ<br>
    lokapālopamāḥ śūrāḥ kṛtāstrā dṛḍhavikramāḥ<br>
 <font color="GREEN" size="-1">25</font>
  rāmo dāśarathiḥ śrīmāṁl lakṣmaṇaś ca vibhīṣaṇaḥ<br>
    sugrīvaś ca mahātejā mahendrasamavikramaḥ<br>
 <font color="GREEN" size="-1">26</font>
  ete śaktāḥ purīṃ laṅkāṃ saprākārāṃ satoraṇām<br>
    utpāṭya saṃkrāmayituṃ sarve tiṣṭhantu vānarāḥ<br>
 <font color="GREEN" size="-1">27</font>
  yādṛśaṃ tasya rāmasya rūpaṃ praharaṇāni ca<br>
    vadhiṣyati purīṃ laṅkām ekas tiṣṭhantu te trayaḥ<br>
 <font color="GREEN" size="-1">28</font>
  rāmalakṣmaṇaguptā sā sugrīveṇa ca vāhinī<br>
    babhūva durdharṣatarā sarvair api surāsuraiḥ<br>
 <font color="GREEN" size="-1">29</font>
  prahṛṣṭarūpā dhvajinī vanaukasāṃ; mahātmanāṃ saṃprati yoddhum icchatām<br>
    alaṃ virodhena śamo vidhīyatāṃ; pradīyatāṃ dāśarathāya maithilī<br>
 </td>
 <td width="50%">
  <font color="GREEN" size="-1">1</font>
  सबले सागरं तीर्णे रामे दशरथात्मजे<br>
   अमात्यौ रावणः शरीमान अब्रवीच छुकसारणौ<br>
  <font color="GREEN" size="-1">2</font>
  समग्रं सागरं तीर्णं दुस्तरं वानरं बलम<br>
   अभूतपूर्वं रामेण सागरे सेतुबन्धनम<br>
  <font color="GREEN" size="-1">3</font>
  सागरे सेतुबन्धं तु न शरद्दध्यां कथं चन<br>
   अवश्यं चापि संख्येयं तन मया वानरं बलम<br>
  <font color="GREEN" size="-1">4</font>
  भवन्तौ वानरं सैन्यं परविश्यानुपलक्षितौ<br>
   परिमाणं च वीर्यं च ये च मुख्याः पलवंगमाः<br>
  <font color="GREEN" size="-1">5</font>
  मन्त्रिणॊ ये च रामस्य सुग्रीवस्य च संमताः<br>
   ये पूर्वम अभिवर्तन्ते ये च शूराः पलवंगमाः<br>
  <font color="GREEN" size="-1">6</font>
  स च सेतुर यथा बद्धः सागरे सलिलार्णवे<br>
   निवेशश च यथा तेषां वानराणां महात्मनाम<br>
  <font color="GREEN" size="-1">7</font>
  रामस्य वयवसायं च वीर्यं परहरणानि च<br>
   लक्ष्मणस्य च वीरस्य तत्त्वतॊ जञातुम अर्हथ<br>
  <font color="GREEN" size="-1">8</font>
  कश च सेनापतिस तेषां वानराणां महौजसाम<br>
   एतज जञात्वा यथातत्त्वं शीघ्रम अगन्तुम अर्हथः<br>
  <font color="GREEN" size="-1">9</font>
  इति परतिसमादिष्टौ राक्षसौ शुकसारणौ<br>
   हरिरूपधरौ वीरौ परविष्टौ वानरं बलम<br>
  <font color="GREEN" size="-1">10</font>
  ततस तद वानरं सैन्यम अचिन्त्यं लॊमहर्षणम<br>
    संख्यातुं नाध्यगच्छेतां तदा तौ शुकसारणौ<br>
 <font color="GREEN" size="-1">11</font>
  तत सथितं पर्वताग्रेषु निर्दरेषु गुहासु च<br>
    समुद्रस्य च तीरेषु वनेषूपवनेषु च<br>
 <font color="GREEN" size="-1">12</font>
  तरमाणं च तीर्णं च तर्तुकामं च सर्वशः<br>
    निविष्टं निविशच चैव भीमनादं महाबलम<br>
 <font color="GREEN" size="-1">13</font>
  तौ ददर्श महातेजाः परच्छन्नौ च विभीषणः<br>
    आचचक्षे ऽथ रामाय गृहीत्वा शुकसारणौ<br>
    लङ्कायाः समनुप्राप्तौ चारौ परपुरंजयौ<br>
 <font color="GREEN" size="-1">14</font>
  तौ दृष्ट्वा वयथितौ रामं निराशौ जीविते तदा<br>
    कृताञ्जलिपुटौ भीतौ वचनं चेदम ऊचतुः<br>
 <font color="GREEN" size="-1">15</font>
  आवाम इहागतौ सौम्य रावणप्रहिताव उभौ<br>
    परिज्ञातुं बलं कृत्स्नं तवेदं रघुनन्दन<br>
 <font color="GREEN" size="-1">16</font>
  तयॊस तद वचनं शरुत्वा रामॊ दशरथात्मजः<br>
    अब्रवीत परहसन वाक्यं सर्वभूतहिते रतः<br>
 <font color="GREEN" size="-1">17</font>
  यदि दृष्टं बलं कृत्स्नं वयं वा सुसमीक्षिताः<br>
    यथॊक्तं वा कृतं कार्यं छन्दतः परतिगम्यताम<br>
 <font color="GREEN" size="-1">18</font>
  परविश्य नगरीं लङ्कां भवद्भ्यां धनदानुजः<br>
    वक्तव्यॊ रक्षसां राजा यथॊक्तं वचनं मम<br>
 <font color="GREEN" size="-1">19</font>
  यद बलं च समाश्रित्य सीतां मे हृतवान असि<br>
    तद दर्शय यथाकामं ससैन्यः सहबान्धवः<br>
 <font color="GREEN" size="-1">20</font>
  शवःकाले नगरीं लङ्कां सप्राकारां सतॊरणाम<br>
    राक्षसं च बलं पश्य शरैर विध्वंसितं मया<br>
 <font color="GREEN" size="-1">21</font>
  घॊरं रॊषम अहं मॊक्ष्ये बलं धारय रावण<br>
    शवःकाले वज्रवान वज्रं दानवेष्व इव वासवः<br>
 <font color="GREEN" size="-1">22</font>
  इति परतिसमादिष्टौ राक्षसौ शुकसारणौ<br>
    आगम्य नगरीं लङ्काम अब्रूतां राक्षसाधिपम<br>
 <font color="GREEN" size="-1">23</font>
  विभीषणगृहीतौ तु वधार्हौ राक्षसेश्वर<br>
    दृष्ट्वा धर्मात्मना मुक्तौ रामेणामिततेजसा<br>
 <font color="GREEN" size="-1">24</font>
  एकस्थानगता यत्र चत्वारः पुरुषर्षभाः<br>
    लॊकपालॊपमाः शूराः कृतास्त्रा दृढविक्रमाः<br>
 <font color="GREEN" size="-1">25</font>
  रामॊ दाशरथिः शरीमाँल लक्ष्मणश च विभीषणः<br>
    सुग्रीवश च महातेजा महेन्द्रसमविक्रमः<br>
 <font color="GREEN" size="-1">26</font>
  एते शक्ताः पुरीं लङ्कां सप्राकारां सतॊरणाम<br>
    उत्पाट्य संक्रामयितुं सर्वे तिष्ठन्तु वानराः<br>
 <font color="GREEN" size="-1">27</font>
  यादृशं तस्य रामस्य रूपं परहरणानि च<br>
    वधिष्यति पुरीं लङ्काम एकस तिष्ठन्तु ते तरयः<br>
 <font color="GREEN" size="-1">28</font>
  रामलक्ष्मणगुप्ता सा सुग्रीवेण च वाहिनी<br>
    बभूव दुर्धर्षतरा सर्वैर अपि सुरासुरैः<br>
 <font color="GREEN" size="-1">29</font>
  परहृष्टरूपा धवजिनी वनौकसां; महात्मनां संप्रति यॊद्धुम इच्छताम<br>
    अलं विरॊधेन शमॊ विधीयतां; परदीयतां दाशरथाय मैथिली<br>
 </td>
 
 </table>
 <p></p><div class="filenav">
 <hr>
 <center>
 <a href="rys6017.htm">Next: Chapter 17</a></center>
 </div>
 </center></body>