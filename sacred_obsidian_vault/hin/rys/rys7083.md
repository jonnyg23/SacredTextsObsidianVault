<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi07.htm">Book 7 Index</a><br>
  
 <a href="rys7082.htm">Previous</a> 
 <a href="rys7084.htm">Next</a> 
 
 </div>
 <hr>
 
 <h3 align="CENTER">Book 7<br>Chapter 83
 </h3><table width="100%">
 <td width="50%">
  <font color="GREEN" size="-1">1</font>
  tat sarvam akhilenāśu prasthāpya bharatāgrajaḥ<br>
   hayaṃ lakṣmaṇasaṃpannaṃ kṛṣṇasāraṃ mumoca ha<br>
  <font color="GREEN" size="-1">2</font>
  ṛtvigbhir lakṣmaṇaṃ sārdham aśve ca viniyujya saḥ<br>
   tato 'bhyagacchat kākutsthaḥ saha sainyena naimiṣam<br>
  <font color="GREEN" size="-1">3</font>
  yajñavāṭaṃ mahābāhur dṛṣṭvā paramam adbhutam<br>
   praharṣam atulaṃ lebhe śrīmān iti ca so 'bravīt<br>
  <font color="GREEN" size="-1">4</font>
  naimiṣe vasatas tasya sarva eva narādhipāḥ<br>
   ājagmuḥ sarvarāṣṭrebhyas tān rāmaḥ pratyapūjayat<br>
  <font color="GREEN" size="-1">5</font>
  upakāryān mahārhāṃś ca pārthivānāṃ mahātmanām<br>
   sānugānāṃ naraśreṣṭho vyādideśa mahādyutiḥ<br>
  <font color="GREEN" size="-1">6</font>
  annapānāni vastrāṇi sānugānāṃ mahātmanām<br>
   bharataḥ saṃdadāv āśu śatrughnasahitas tadā<br>
  <font color="GREEN" size="-1">7</font>
  vānarāś ca mahātmānaḥ sugrīvasahitās tadā<br>
   viprāṇāṃ praṇatāḥ sarve cakrire pariveṣaṇam<br>
  <font color="GREEN" size="-1">8</font>
  vibhīṣaṇaś ca rakṣobhiḥ sragvibhir bahubhir vṛtaḥ<br>
   ṛṣīṇām ugratapasāṃ kiṃkaraḥ paryupasthitaḥ<br>
  <font color="GREEN" size="-1">9</font>
  evaṃ suvihito yajño hayamedho 'bhyavartata<br>
   lakṣmaṇenābhiguptā ca hayacaryā pravartitā<br>
  <font color="GREEN" size="-1">10</font>
  nānyaḥ śabdo 'bhavat tatra hayamedhe mahātmanaḥ<br>
    chandato dehi visrabdho yāvat tuṣyanti yācakāḥ<br>
    tāvad vānararakṣobhir dattam evābhyadṛśyata<br>
 <font color="GREEN" size="-1">11</font>
  na kaś cin malinas tatra dīno vāpy atha vā kṛśaḥ<br>
    tasmin yajñavare rājño hṛṣṭapuṣṭajanāvṛte<br>
 <font color="GREEN" size="-1">12</font>
  ye ca tatra mahātmāno munayaś cirajīvinaḥ<br>
    nāsmaraṃs tādṛśaṃ yajñaṃ dānaughasamalaṃkṛtam<br>
 <font color="GREEN" size="-1">13</font>
  rajatānāṃ suvarṇānāṃ ratnānām atha vāsasām<br>
    aniśaṃ dīyamānānāṃ nāntaḥ samupadṛśyate<br>
 <font color="GREEN" size="-1">14</font>
  na śakrasya na somasya yamasya varuṇasya vā<br>
    īdṛśo dṛṣṭapūrvo na evam ūcus tapodhanāḥ<br>
 <font color="GREEN" size="-1">15</font>
  sarvatra vānarās tasthuḥ sarvatraiva ca rākṣasāḥ<br>
    vāso dhanāni kāmibhyaḥ pūrṇahastā dadur bhṛśam<br>
 <font color="GREEN" size="-1">16</font>
  īdṛśo rājasiṃhasya yajñaḥ sarvaguṇānvitaḥ<br>
    saṃvatsaram atho sāgraṃ vartate na ca hīyate<br>
 </td>
 <td width="50%">
  <font color="GREEN" size="-1">1</font>
  तत सर्वम अखिलेनाशु परस्थाप्य भरताग्रजः<br>
   हयं लक्ष्मणसंपन्नं कृष्णसारं मुमॊच ह<br>
  <font color="GREEN" size="-1">2</font>
  ऋत्विग्भिर लक्ष्मणं सार्धम अश्वे च विनियुज्य सः<br>
   ततॊ ऽभयगच्छत काकुत्स्थः सह सैन्येन नैमिषम<br>
  <font color="GREEN" size="-1">3</font>
  यज्ञवाटं महाबाहुर दृष्ट्वा परमम अद्भुतम<br>
   परहर्षम अतुलं लेभे शरीमान इति च सॊ ऽबरवीत<br>
  <font color="GREEN" size="-1">4</font>
  नैमिषे वसतस तस्य सर्व एव नराधिपाः<br>
   आजग्मुः सर्वराष्ट्रेभ्यस तान रामः परत्यपूजयत<br>
  <font color="GREEN" size="-1">5</font>
  उपकार्यान महार्हांश च पार्थिवानां महात्मनाम<br>
   सानुगानां नरश्रेष्ठॊ वयादिदेश महाद्युतिः<br>
  <font color="GREEN" size="-1">6</font>
  अन्नपानानि वस्त्राणि सानुगानां महात्मनाम<br>
   भरतः संददाव आशु शत्रुघ्नसहितस तदा<br>
  <font color="GREEN" size="-1">7</font>
  वानराश च महात्मानः सुग्रीवसहितास तदा<br>
   विप्राणां परणताः सर्वे चक्रिरे परिवेषणम<br>
  <font color="GREEN" size="-1">8</font>
  विभीषणश च रक्षॊभिः सरग्विभिर बहुभिर वृतः<br>
   ऋषीणाम उग्रतपसां किंकरः पर्युपस्थितः<br>
  <font color="GREEN" size="-1">9</font>
  एवं सुविहितॊ यज्ञॊ हयमेधॊ ऽभयवर्तत<br>
   लक्ष्मणेनाभिगुप्ता च हयचर्या परवर्तिता<br>
  <font color="GREEN" size="-1">10</font>
  नान्यः शब्दॊ ऽभवत तत्र हयमेधे महात्मनः<br>
    छन्दतॊ देहि विस्रब्धॊ यावत तुष्यन्ति याचकाः<br>
    तावद वानररक्षॊभिर दत्तम एवाभ्यदृश्यत<br>
 <font color="GREEN" size="-1">11</font>
  न कश चिन मलिनस तत्र दीनॊ वाप्य अथ वा कृशः<br>
    तस्मिन यज्ञवरे राज्ञॊ हृष्टपुष्टजनावृते<br>
 <font color="GREEN" size="-1">12</font>
  ये च तत्र महात्मानॊ मुनयश चिरजीविनः<br>
    नास्मरंस तादृशं यज्ञं दानौघसमलंकृतम<br>
 <font color="GREEN" size="-1">13</font>
  रजतानां सुवर्णानां रत्नानाम अथ वाससाम<br>
    अनिशं दीयमानानां नान्तः समुपदृश्यते<br>
 <font color="GREEN" size="-1">14</font>
  न शक्रस्य न सॊमस्य यमस्य वरुणस्य वा<br>
    ईदृशॊ दृष्टपूर्वॊ न एवम ऊचुस तपॊधनाः<br>
 <font color="GREEN" size="-1">15</font>
  सर्वत्र वानरास तस्थुः सर्वत्रैव च राक्षसाः<br>
    वासॊ धनानि कामिभ्यः पूर्णहस्ता ददुर भृशम<br>
 <font color="GREEN" size="-1">16</font>
  ईदृशॊ राजसिंहस्य यज्ञः सर्वगुणान्वितः<br>
    संवत्सरम अथॊ साग्रं वर्तते न च हीयते<br>
 </td>
 
 </table>
 <p></p><div class="filenav">
 <hr>
 <center>
 <a href="rys7084.htm">Next: Chapter 84</a></center>
 </div>
 </center></body>