<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi03.htm">Book 3 Index</a><br>
  
 <a href="rys3047.htm">Previous</a> 
 <a href="rys3049.htm">Next</a> 
 
 </div>
 <hr>
 
 <h3 align="CENTER">Book 3<br>Chapter 48
 </h3><table width="100%">
 <td width="50%">
  <font color="GREEN" size="-1">1</font>
  taṃ śabdam avasuptasya jaṭāyur atha śuśruve<br>
   niraikṣad rāvaṇaṃ kṣipraṃ vaidehīṃ ca dadarśa saḥ<br>
  <font color="GREEN" size="-1">2</font>
  tataḥ parvatakūṭābhas tīkṣṇatuṇḍaḥ khagottamaḥ<br>
   vanaspatigataḥ śrīmān vyājahāra śubhāṃ giram<br>
  <font color="GREEN" size="-1">3</font>
  daśagrīvasthito dharme purāṇe satyasaṃśrayaḥ<br>
   jaṭāyur nāma nāmnāhaṃ gṛdhrarājo mahābalaḥ<br>
  <font color="GREEN" size="-1">4</font>
  rājā sarvasya lokasya mahendravaruṇopamaḥ<br>
   lokānāṃ ca hite yukto rāmo daśarathātmajaḥ<br>
  <font color="GREEN" size="-1">5</font>
  tasyaiṣā lokanāthasya dharmapatnī yaśasvinī<br>
   sītā nāma varārohā yāṃ tvaṃ hartum ihecchasi<br>
  <font color="GREEN" size="-1">6</font>
  kathaṃ rājā sthito dharme paradārān parāmṛśet<br>
   rakṣaṇīyā viśeṣeṇa rājadārā mahābalaḥ<br>
   nivartaya matiṃ nīcāṃ paradārābhimarśanam<br>
  <font color="GREEN" size="-1">7</font>
  na tat samācared dhīro yat paro 'sya vigarhayet<br>
   yathātmanas tathānyeṣāṃ dārā rakṣyā vimarśanāt<br>
  <font color="GREEN" size="-1">8</font>
  arthaṃ vā yadi vā kāmaṃ śiṣṭāḥ śāstreṣv anāgatam<br>
   vyavasyanty anu rājānaṃ dharmaṃ paurastyanandana<br>
  <font color="GREEN" size="-1">9</font>
  rājā dharmaś ca kāmaś ca dravyāṇāṃ cottamo nidhiḥ<br>
   dharmaḥ śubhaṃ vā pāpaṃ vā rājamūlaṃ pravartate<br>
  <font color="GREEN" size="-1">10</font>
  pāpasvabhāvaś capalaḥ kathaṃ tvaṃ rakṣasāṃ vara<br>
    aiśvaryam abhisaṃprāpto vimānam iva duṣkṛtī<br>
 <font color="GREEN" size="-1">11</font>
  kāmasvabhāvo yo yasya na sa śakyaḥ pramārjitum<br>
    na hi duṣṭātmanām ārya mā vasaty ālaye ciram<br>
 <font color="GREEN" size="-1">12</font>
  viṣaye vā pure vā te yadā rāmo mahābalaḥ<br>
    nāparādhyati dharmātmā kathaṃ tasyāparādhyasi<br>
 <font color="GREEN" size="-1">13</font>
  yadi śūrpaṇakhāhetor janasthānagataḥ kharaḥ<br>
    ativṛtto hataḥ pūrvaṃ rāmeṇākliṣṭakarmaṇā<br>
 <font color="GREEN" size="-1">14</font>
  atra brūhi yathāsatyaṃ ko rāmasya vyatikramaḥ<br>
    yasya tvaṃ lokanāthasya hṛtvā bhāryāṃ gamiṣyasi<br>
 <font color="GREEN" size="-1">15</font>
  kṣipraṃ visṛja vaidehīṃ mā tvā ghoreṇa cakṣuṣā<br>
    dahed dahana bhūtena vṛtram indrāśanir yathā<br>
 <font color="GREEN" size="-1">16</font>
  sarpam āśīviṣaṃ baddhvā vastrānte nāvabudhyase<br>
    grīvāyāṃ pratimuktaṃ ca kālapāśaṃ na paśyasi<br>
 <font color="GREEN" size="-1">17</font>
  sa bhāraḥ saumya bhartavyo yo naraṃ nāvasādayet<br>
    tad annam upabhoktavyaṃ jīryate yad anāmayam<br>
 <font color="GREEN" size="-1">18</font>
  yat kṛtvā na bhaved dharmo na kīrtir na yaśo bhuvi<br>
    śarīrasya bhavet khedaḥ kas tat karma samācaret<br>
 <font color="GREEN" size="-1">19</font>
  ṣaṣṭivarṣasahasrāṇi mama jātasya rāvaṇa<br>
    pitṛpaitāmahaṃ rājyaṃ yathāvad anutiṣṭhataḥ<br>
 <font color="GREEN" size="-1">20</font>
  vṛddho 'haṃ tvaṃ yuvā dhanvī sarathaḥ kavacī śarī<br>
    tathāpy ādāya vaidehīṃ kuśalī na gamiṣyasi<br>
 <font color="GREEN" size="-1">21</font>
  na śaktas tvaṃ balād dhartuṃ vaidehīṃ mama paśyataḥ<br>
    hetubhir nyāyasaṃyuktair dhruvāṃ vedaśrutīm iva<br>
 <font color="GREEN" size="-1">22</font>
  yudhyasva yadi śūro 'si muhūrtaṃ tiṣṭha rāvaṇa<br>
    śayiṣyase hato bhūmau yathāpūrvaṃ kharas tathā<br>
 <font color="GREEN" size="-1">23</font>
  asakṛt saṃyuge yena nihatā daityadānavāḥ<br>
    nacirāc cīravāsās tvāṃ rāmo yudhi vadhiṣyati<br>
 <font color="GREEN" size="-1">24</font>
  kiṃ nu śakyaṃ mayā kartuṃ gatau dūraṃ nṛpātmajau<br>
    kṣipraṃ tvaṃ naśyase nīca tayor bhīto na saṃśayaḥ<br>
 <font color="GREEN" size="-1">25</font>
  na hi me jīvamānasya nayiṣyasi śubhām imām<br>
    sītāṃ kamalapatrākṣīṃ rāmasya mahaṣīṃ priyām<br>
 <font color="GREEN" size="-1">26</font>
  avaśyaṃ tu mayā kāryaṃ priyaṃ tasya mahātmanaḥ<br>
    jīvitenāpi rāmasya tathā daśarathasya ca<br>
 <font color="GREEN" size="-1">27</font>
  tiṣṭha tiṣṭha daśagrīva muhūrtaṃ paśya rāvaṇa<br>
    yuddhātithyaṃ pradāsyāmi yathāprāṇaṃ niśācara<br>
    vṛntād iva phalaṃ tvāṃ tu pātayeyaṃ rathottamāt<br>
 </td>
 <td width="50%">
  <font color="GREEN" size="-1">1</font>
  तं शब्दम अवसुप्तस्य जटायुर अथ शुश्रुवे<br>
   निरैक्षद रावणं कषिप्रं वैदेहीं च ददर्श सः<br>
  <font color="GREEN" size="-1">2</font>
  ततः पर्वतकूटाभस तीक्ष्णतुण्डः खगॊत्तमः<br>
   वनस्पतिगतः शरीमान वयाजहार शुभां गिरम<br>
  <font color="GREEN" size="-1">3</font>
  दशग्रीवस्थितॊ धर्मे पुराणे सत्यसंश्रयः<br>
   जटायुर नाम नाम्नाहं गृध्रराजॊ महाबलः<br>
  <font color="GREEN" size="-1">4</font>
  राजा सर्वस्य लॊकस्य महेन्द्रवरुणॊपमः<br>
   लॊकानां च हिते युक्तॊ रामॊ दशरथात्मजः<br>
  <font color="GREEN" size="-1">5</font>
  तस्यैषा लॊकनाथस्य धर्मपत्नी यशस्विनी<br>
   सीता नाम वरारॊहा यां तवं हर्तुम इहेच्छसि<br>
  <font color="GREEN" size="-1">6</font>
  कथं राजा सथितॊ धर्मे परदारान परामृशेत<br>
   रक्षणीया विशेषेण राजदारा महाबलः<br>
   निवर्तय मतिं नीचां परदाराभिमर्शनम<br>
  <font color="GREEN" size="-1">7</font>
  न तत समाचरेद धीरॊ यत परॊ ऽसय विगर्हयेत<br>
   यथात्मनस तथान्येषां दारा रक्ष्या विमर्शनात<br>
  <font color="GREEN" size="-1">8</font>
  अर्थं वा यदि वा कामं शिष्टाः शास्त्रेष्व अनागतम<br>
   वयवस्यन्त्य अनु राजानं धर्मं पौरस्त्यनन्दन<br>
  <font color="GREEN" size="-1">9</font>
  राजा धर्मश च कामश च दरव्याणां चॊत्तमॊ निधिः<br>
   धर्मः शुभं वा पापं वा राजमूलं परवर्तते<br>
  <font color="GREEN" size="-1">10</font>
  पापस्वभावश चपलः कथं तवं रक्षसां वर<br>
    ऐश्वर्यम अभिसंप्राप्तॊ विमानम इव दुष्कृती<br>
 <font color="GREEN" size="-1">11</font>
  कामस्वभावॊ यॊ यस्य न स शक्यः परमार्जितुम<br>
    न हि दुष्टात्मनाम आर्य मा वसत्य आलये चिरम<br>
 <font color="GREEN" size="-1">12</font>
  विषये वा पुरे वा ते यदा रामॊ महाबलः<br>
    नापराध्यति धर्मात्मा कथं तस्यापराध्यसि<br>
 <font color="GREEN" size="-1">13</font>
  यदि शूर्पणखाहेतॊर जनस्थानगतः खरः<br>
    अतिवृत्तॊ हतः पूर्वं रामेणाक्लिष्टकर्मणा<br>
 <font color="GREEN" size="-1">14</font>
  अत्र बरूहि यथासत्यं कॊ रामस्य वयतिक्रमः<br>
    यस्य तवं लॊकनाथस्य हृत्वा भार्यां गमिष्यसि<br>
 <font color="GREEN" size="-1">15</font>
  कषिप्रं विसृज वैदेहीं मा तवा घॊरेण चक्षुषा<br>
    दहेद दहन भूतेन वृत्रम इन्द्राशनिर यथा<br>
 <font color="GREEN" size="-1">16</font>
  सर्पम आशीविषं बद्ध्वा वस्त्रान्ते नावबुध्यसे<br>
    गरीवायां परतिमुक्तं च कालपाशं न पश्यसि<br>
 <font color="GREEN" size="-1">17</font>
  स भारः सौम्य भर्तव्यॊ यॊ नरं नावसादयेत<br>
    तद अन्नम उपभॊक्तव्यं जीर्यते यद अनामयम<br>
 <font color="GREEN" size="-1">18</font>
  यत कृत्वा न भवेद धर्मॊ न कीर्तिर न यशॊ भुवि<br>
    शरीरस्य भवेत खेदः कस तत कर्म समाचरेत<br>
 <font color="GREEN" size="-1">19</font>
  षष्टिवर्षसहस्राणि मम जातस्य रावण<br>
    पितृपैतामहं राज्यं यथावद अनुतिष्ठतः<br>
 <font color="GREEN" size="-1">20</font>
  वृद्धॊ ऽहं तवं युवा धन्वी सरथः कवची शरी<br>
    तथाप्य आदाय वैदेहीं कुशली न गमिष्यसि<br>
 <font color="GREEN" size="-1">21</font>
  न शक्तस तवं बलाद धर्तुं वैदेहीं मम पश्यतः<br>
    हेतुभिर नयायसंयुक्तैर धरुवां वेदश्रुतीम इव<br>
 <font color="GREEN" size="-1">22</font>
  युध्यस्व यदि शूरॊ ऽसि मुहूर्तं तिष्ठ रावण<br>
    शयिष्यसे हतॊ भूमौ यथापूर्वं खरस तथा<br>
 <font color="GREEN" size="-1">23</font>
  असकृत संयुगे येन निहता दैत्यदानवाः<br>
    नचिराच चीरवासास तवां रामॊ युधि वधिष्यति<br>
 <font color="GREEN" size="-1">24</font>
  किं नु शक्यं मया कर्तुं गतौ दूरं नृपात्मजौ<br>
    कषिप्रं तवं नश्यसे नीच तयॊर भीतॊ न संशयः<br>
 <font color="GREEN" size="-1">25</font>
  न हि मे जीवमानस्य नयिष्यसि शुभाम इमाम<br>
    सीतां कमलपत्राक्षीं रामस्य महषीं परियाम<br>
 <font color="GREEN" size="-1">26</font>
  अवश्यं तु मया कार्यं परियं तस्य महात्मनः<br>
    जीवितेनापि रामस्य तथा दशरथस्य च<br>
 <font color="GREEN" size="-1">27</font>
  तिष्ठ तिष्ठ दशग्रीव मुहूर्तं पश्य रावण<br>
    युद्धातिथ्यं परदास्यामि यथाप्राणं निशाचर<br>
    वृन्ताद इव फलं तवां तु पातयेयं रथॊत्तमात<br>
 </td>
 
 </table>
 <p></p><div class="filenav">
 <hr>
 <center>
 <a href="rys3049.htm">Next: Chapter 49</a></center>
 </div>
 </center></body>