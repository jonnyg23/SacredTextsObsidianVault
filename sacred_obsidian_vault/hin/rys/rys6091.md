<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi06.htm">Book 6 Index</a><br>
  
 <a href="rys6090.htm">Previous</a> 
 <a href="rys6092.htm">Next</a> 
 
 </div>
 <hr>
 
 <h3 align="CENTER">Book 6<br>Chapter 91
 </h3><table width="100%">
 <td width="50%">
  <font color="GREEN" size="-1">1</font>
  tasya kruddhasya vadanaṃ dṛṣṭvā rāmasya dhīmataḥ<br>
   sarvabhūtāni vitreṣuḥ prākampata ca medinī<br>
  <font color="GREEN" size="-1">2</font>
  siṃhaśārdūlavāñ śailaḥ saṃcacālācaladrumaḥ<br>
   babhūva cāpi kṣubhitaḥ samudraḥ saritāṃ patiḥ<br>
  <font color="GREEN" size="-1">3</font>
  khagāś ca kharanirghoṣā gagane paruṣasvanāḥ<br>
   autpātikā vinardantaḥ samantāt paricakramuḥ<br>
  <font color="GREEN" size="-1">4</font>
  rāmaṃ dṛṣṭvā susaṃkruddham utpātāṃś ca sudāruṇān<br>
   vitreṣuḥ sarvabhūtāni rāvaṇasyāviśad bhayam<br>
  <font color="GREEN" size="-1">5</font>
  vimānasthās tadā devā gandharvāś ca mahoragāḥ<br>
   ṛṣidānavadaityāś ca garutmantaś ca khecarāḥ<br>
  <font color="GREEN" size="-1">6</font>
  dadṛśus te tadā yuddhaṃ lokasaṃvartasaṃsthitam<br>
   nānāpraharaṇair bhīmaiḥ śūrayoḥ saṃprayudhyatoḥ<br>
  <font color="GREEN" size="-1">7</font>
  ūcuḥ surāsurāḥ sarve tadā vigraham āgatāḥ<br>
   prekṣamāṇā mahāyuddhaṃ vākyaṃ bhaktyā prahṛṣṭavat<br>
  <font color="GREEN" size="-1">8</font>
  daśagrīvaṃ jayety āhur asurāḥ samavasthitāḥ<br>
   devā rāmam athocus te tvaṃ jayeti punaḥ punaḥ<br>
  <font color="GREEN" size="-1">9</font>
  etasminn antare krodhād rāghavasya sa rāvaṇaḥ<br>
   prahartukāmo duṣṭātmā spṛśan praharaṇaṃ mahat<br>
  <font color="GREEN" size="-1">10</font>
  vajrasāraṃ mahānādaṃ sarvaśatrunibarhaṇam<br>
    śailaśṛṅganibhaiḥ kūṭaiś citaṃ dṛṣṭibhayāvaham<br>
 <font color="GREEN" size="-1">11</font>
  sadhūmam iva tīkṣṇāgraṃ yugāntāgnicayopamam<br>
    atiraudram anāsādyaṃ kālenāpi durāsadam<br>
 <font color="GREEN" size="-1">12</font>
  trāsanaṃ sarvabhūtānāṃ dāraṇaṃ bhedanaṃ tathā<br>
    pradīpta iva roṣeṇa śūlaṃ jagrāha rāvaṇaḥ<br>
 <font color="GREEN" size="-1">13</font>
  tac chūlaṃ paramakruddho madhye jagrāha vīryavān<br>
    anekaiḥ samare śūrai rākṣasaiḥ parivāritaḥ<br>
 <font color="GREEN" size="-1">14</font>
  samudyamya mahākāyo nanāda yudhi bhairavam<br>
    saṃraktanayano roṣāt svasainyam abhiharṣayan<br>
 <font color="GREEN" size="-1">15</font>
  pṛthivīṃ cāntarikṣaṃ ca diśaś ca pradiśas tathā<br>
    prākampayat tadā śabdo rākṣasendrasya dāruṇaḥ<br>
 <font color="GREEN" size="-1">16</font>
  atinādasya nādena tena tasya durātmanaḥ<br>
    sarvabhūtāni vitreṣuḥ sāgaraś ca pracukṣubhe<br>
 <font color="GREEN" size="-1">17</font>
  sa gṛhītvā mahāvīryaḥ śūlaṃ tad rāvaṇo mahat<br>
    vinadya sumahānādaṃ rāmaṃ paruṣam abravīt<br>
 <font color="GREEN" size="-1">18</font>
  śūlo 'yaṃ vajrasāras te rāma roṣān mayodyataḥ<br>
    tava bhrātṛsahāyasya sadyaḥ prāṇān hariṣyati<br>
 <font color="GREEN" size="-1">19</font>
  rakṣasām adya śūrāṇāṃ nihatānāṃ camūmukhe<br>
    tvāṃ nihatya raṇaślāghin karomi tarasā samam<br>
 <font color="GREEN" size="-1">20</font>
  tiṣṭhedānīṃ nihanmi tvām eṣa śūlena rāghava<br>
    evam uktvā sa cikṣepa tac chūlaṃ rākṣasādhipaḥ<br>
 <font color="GREEN" size="-1">21</font>
  āpatantaṃ śaraugheṇa vārayām āsa rāghavaḥ<br>
    utpatantaṃ yugāntāgniṃ jalaughair iva vāsavaḥ<br>
 <font color="GREEN" size="-1">22</font>
  nirdadāha sa tān bāṇān rāmakārmukaniḥsṛtān<br>
    rāvaṇasya mahāśūlaḥ pataṃgān iva pāvakaḥ<br>
 <font color="GREEN" size="-1">23</font>
  tān dṛṣṭvā bhasmasād bhūtāñ śūlasaṃsparśacūrṇitān<br>
    sāyakān antarikṣasthān rāghavaḥ krodham āharat<br>
 <font color="GREEN" size="-1">24</font>
  sa tāṃ mātalinānītāṃ śaktiṃ vāsavanirmitām<br>
    jagrāha paramakruddho rāghavo raghunandanaḥ<br>
 <font color="GREEN" size="-1">25</font>
  sā tolitā balavatā śaktir ghaṇṭākṛtasvanā<br>
    nabhaḥ prajvālayām āsa yugāntoklena saprabhā<br>
 <font color="GREEN" size="-1">26</font>
  sā kṣiptā rākṣasendrasya tasmiñ śūle papāta ha<br>
    bhinnaḥ śaktyā mahāñ śūlo nipapāta gatadyutiḥ<br>
 <font color="GREEN" size="-1">27</font>
  nirbibheda tato bāṇair hayān asya mahājavān<br>
    rāmas tīkṣṇair mahāvegair vajrakalpaiḥ śitaiḥ śaraiḥ<br>
 <font color="GREEN" size="-1">28</font>
  nirbibhedorasi tadā rāvaṇaṃ niśitaiḥ śaraiḥ<br>
    rāghavaḥ paramāyatto lalāṭe patribhis tribhiḥ<br>
 <font color="GREEN" size="-1">29</font>
  sa śarair bhinnasarvāṅgo gātraprasruta śoṇitaḥ<br>
    rākṣasendraḥ samūhasthaḥ phullāśoka ivābabhau<br>
 <font color="GREEN" size="-1">30</font>
  sa rāmabāṇair atividdhagātro; niśācarendraḥ kṣatajārdragātraḥ<br>
    jagāma khedaṃ ca samājamadhye; krodhaṃ ca cakre subhṛśaṃ tadānīm<br>
 </td>
 <td width="50%">
  <font color="GREEN" size="-1">1</font>
  तस्य करुद्धस्य वदनं दृष्ट्वा रामस्य धीमतः<br>
   सर्वभूतानि वित्रेषुः पराकम्पत च मेदिनी<br>
  <font color="GREEN" size="-1">2</font>
  सिंहशार्दूलवाञ शैलः संचचालाचलद्रुमः<br>
   बभूव चापि कषुभितः समुद्रः सरितां पतिः<br>
  <font color="GREEN" size="-1">3</font>
  खगाश च खरनिर्घॊषा गगने परुषस्वनाः<br>
   औत्पातिका विनर्दन्तः समन्तात परिचक्रमुः<br>
  <font color="GREEN" size="-1">4</font>
  रामं दृष्ट्वा सुसंक्रुद्धम उत्पातांश च सुदारुणान<br>
   वित्रेषुः सर्वभूतानि रावणस्याविशद भयम<br>
  <font color="GREEN" size="-1">5</font>
  विमानस्थास तदा देवा गन्धर्वाश च महॊरगाः<br>
   ऋषिदानवदैत्याश च गरुत्मन्तश च खेचराः<br>
  <font color="GREEN" size="-1">6</font>
  ददृशुस ते तदा युद्धं लॊकसंवर्तसंस्थितम<br>
   नानाप्रहरणैर भीमैः शूरयॊः संप्रयुध्यतॊः<br>
  <font color="GREEN" size="-1">7</font>
  ऊचुः सुरासुराः सर्वे तदा विग्रहम आगताः<br>
   परेक्षमाणा महायुद्धं वाक्यं भक्त्या परहृष्टवत<br>
  <font color="GREEN" size="-1">8</font>
  दशग्रीवं जयेत्य आहुर असुराः समवस्थिताः<br>
   देवा रामम अथॊचुस ते तवं जयेति पुनः पुनः<br>
  <font color="GREEN" size="-1">9</font>
  एतस्मिन्न अन्तरे करॊधाद राघवस्य स रावणः<br>
   परहर्तुकामॊ दुष्टात्मा सपृशन परहरणं महत<br>
  <font color="GREEN" size="-1">10</font>
  वज्रसारं महानादं सर्वशत्रुनिबर्हणम<br>
    शैलशृङ्गनिभैः कूटैश चितं दृष्टिभयावहम<br>
 <font color="GREEN" size="-1">11</font>
  सधूमम इव तीक्ष्णाग्रं युगान्ताग्निचयॊपमम<br>
    अतिरौद्रम अनासाद्यं कालेनापि दुरासदम<br>
 <font color="GREEN" size="-1">12</font>
  तरासनं सर्वभूतानां दारणं भेदनं तथा<br>
    परदीप्त इव रॊषेण शूलं जग्राह रावणः<br>
 <font color="GREEN" size="-1">13</font>
  तच छूलं परमक्रुद्धॊ मध्ये जग्राह वीर्यवान<br>
    अनेकैः समरे शूरै राक्षसैः परिवारितः<br>
 <font color="GREEN" size="-1">14</font>
  समुद्यम्य महाकायॊ ननाद युधि भैरवम<br>
    संरक्तनयनॊ रॊषात सवसैन्यम अभिहर्षयन<br>
 <font color="GREEN" size="-1">15</font>
  पृथिवीं चान्तरिक्षं च दिशश च परदिशस तथा<br>
    पराकम्पयत तदा शब्दॊ राक्षसेन्द्रस्य दारुणः<br>
 <font color="GREEN" size="-1">16</font>
  अतिनादस्य नादेन तेन तस्य दुरात्मनः<br>
    सर्वभूतानि वित्रेषुः सागरश च परचुक्षुभे<br>
 <font color="GREEN" size="-1">17</font>
  स गृहीत्वा महावीर्यः शूलं तद रावणॊ महत<br>
    विनद्य सुमहानादं रामं परुषम अब्रवीत<br>
 <font color="GREEN" size="-1">18</font>
  शूलॊ ऽयं वज्रसारस ते राम रॊषान मयॊद्यतः<br>
    तव भरातृसहायस्य सद्यः पराणान हरिष्यति<br>
 <font color="GREEN" size="-1">19</font>
  रक्षसाम अद्य शूराणां निहतानां चमूमुखे<br>
    तवां निहत्य रणश्लाघिन करॊमि तरसा समम<br>
 <font color="GREEN" size="-1">20</font>
  तिष्ठेदानीं निहन्मि तवाम एष शूलेन राघव<br>
    एवम उक्त्वा स चिक्षेप तच छूलं राक्षसाधिपः<br>
 <font color="GREEN" size="-1">21</font>
  आपतन्तं शरौघेण वारयाम आस राघवः<br>
    उत्पतन्तं युगान्ताग्निं जलौघैर इव वासवः<br>
 <font color="GREEN" size="-1">22</font>
  निर्ददाह स तान बाणान रामकार्मुकनिःसृतान<br>
    रावणस्य महाशूलः पतंगान इव पावकः<br>
 <font color="GREEN" size="-1">23</font>
  तान दृष्ट्वा भस्मसाद भूताञ शूलसंस्पर्शचूर्णितान<br>
    सायकान अन्तरिक्षस्थान राघवः करॊधम आहरत<br>
 <font color="GREEN" size="-1">24</font>
  स तां मातलिनानीतां शक्तिं वासवनिर्मिताम<br>
    जग्राह परमक्रुद्धॊ राघवॊ रघुनन्दनः<br>
 <font color="GREEN" size="-1">25</font>
  सा तॊलिता बलवता शक्तिर घण्टाकृतस्वना<br>
    नभः परज्वालयाम आस युगान्तॊक्लेन सप्रभा<br>
 <font color="GREEN" size="-1">26</font>
  सा कषिप्ता राक्षसेन्द्रस्य तस्मिञ शूले पपात ह<br>
    भिन्नः शक्त्या महाञ शूलॊ निपपात गतद्युतिः<br>
 <font color="GREEN" size="-1">27</font>
  निर्बिभेद ततॊ बाणैर हयान अस्य महाजवान<br>
    रामस तीक्ष्णैर महावेगैर वज्रकल्पैः शितैः शरैः<br>
 <font color="GREEN" size="-1">28</font>
  निर्बिभेदॊरसि तदा रावणं निशितैः शरैः<br>
    राघवः परमायत्तॊ ललाटे पत्रिभिस तरिभिः<br>
 <font color="GREEN" size="-1">29</font>
  स शरैर भिन्नसर्वाङ्गॊ गात्रप्रस्रुत शॊणितः<br>
    राक्षसेन्द्रः समूहस्थः फुल्लाशॊक इवाबभौ<br>
 <font color="GREEN" size="-1">30</font>
  स रामबाणैर अतिविद्धगात्रॊ; निशाचरेन्द्रः कषतजार्द्रगात्रः<br>
    जगाम खेदं च समाजमध्ये; करॊधं च चक्रे सुभृशं तदानीम<br>
 </td>
 
 </table>
 <p></p><div class="filenav">
 <hr>
 <center>
 <a href="rys6092.htm">Next: Chapter 92</a></center>
 </div>
 </center></body>