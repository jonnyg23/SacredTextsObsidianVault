<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi01.htm">Book 1 Index</a><br>
  
 <a href="rys1026.htm">Previous</a> 
 <a href="rys1028.htm">Next</a> 
 
 </div>
 <hr>
 
 <h3 align="CENTER">Book 1<br>Chapter 27
 </h3><table width="100%">
 <td width="50%">
  <font color="GREEN" size="-1">1</font>
  pratigṛhya tato 'strāṇi prahṛṣṭavadanaḥ śuciḥ<br>
   gacchann eva ca kākutstho viśvāmitram athābravīt<br>
  <font color="GREEN" size="-1">2</font>
  gṛhītāstro 'smi bhagavan durādharṣaḥ surair api<br>
   astrāṇāṃ tv aham icchāmi saṃhāraṃ munipuṃgava<br>
  <font color="GREEN" size="-1">3</font>
  evaṃ bruvati kākutsthe viśvāmitro mahāmuniḥ<br>
   saṃhāraṃ vyājahārātha dhṛtimān suvrataḥ śuciḥ<br>
  <font color="GREEN" size="-1">4</font>
  satyavantaṃ satyakīrtiṃ dhṛṣṭaṃ rabhasam eva ca<br>
   pratihārataraṃ nāma parāṅmukham avāṅmukham<br>
  <font color="GREEN" size="-1">5</font>
  lakṣākṣaviṣamau caiva dṛḍhanābhasunābhakau<br>
   daśākṣaśatavaktrau ca daśaśīrṣaśatodarau<br>
  <font color="GREEN" size="-1">6</font>
  padmanābhamahānābhau dundunābhasunābhakau<br>
   jyotiṣaṃ kṛśanaṃ caiva nairāśya vimalāv ubhau<br>
  <font color="GREEN" size="-1">7</font>
  yaugandharaharidrau ca daityapramathanau tathā<br>
   pitryaṃ saumanasaṃ caiva vidhūtamakarāv ubhau<br>
  <font color="GREEN" size="-1">8</font>
  karavīrakaraṃ caiva dhanadhānyau ca rāghava<br>
   kāmarūpaṃ kāmaruciṃ moham āvaraṇaṃ tathā<br>
  <font color="GREEN" size="-1">9</font>
  jṛmbhakaṃ sarvanābhaṃ ca santānavaraṇau tathā<br>
   bhṛśāśvatanayān rāma bhāsvarān kāmarūpiṇaḥ<br>
  <font color="GREEN" size="-1">10</font>
  pratīccha mama bhadraṃ te pātrabhūto 'si rāghava<br>
    divyabhāsvaradehāś ca mūrtimantaḥ sukhapradāḥ<br>
 <font color="GREEN" size="-1">11</font>
  rāmaṃ prāñjalayo bhūtvābruvan madhurabhāṣiṇaḥ<br>
    ime sma naraśārdūla śādhi kiṃ karavāma te<br>
 <font color="GREEN" size="-1">12</font>
  gamyatām iti tān āha yatheṣṭaṃ raghunandanaḥ<br>
    mānasāḥ kāryakāleṣu sāhāyyaṃ me kariṣyatha<br>
 <font color="GREEN" size="-1">13</font>
  atha te rāmam āmantrya kṛtvā cāpi pradakṣiṇam<br>
    evam astv iti kākutstham uktvā jagmur yathāgatam<br>
 <font color="GREEN" size="-1">14</font>
  sa ca tān rāghavo jñātvā viśvāmitraṃ mahāmunim<br>
    gacchann evātha madhuraṃ ślakṣṇaṃ vacanam abravīt<br>
 <font color="GREEN" size="-1">15</font>
  kiṃ nv etan meghasaṃkāśaṃ parvatasyāvidūrataḥ<br>
    vṛkṣaṣaṇḍam ito bhāti paraṃ kautūhalaṃ hi me<br>
 <font color="GREEN" size="-1">16</font>
  darśanīyaṃ mṛgākīrṇaṃ manoharam atīva ca<br>
    nānāprakāraiḥ śakunair valgubhāṣair alaṃkṛtam<br>
 <font color="GREEN" size="-1">17</font>
  niḥsṛtāḥ sma muniśreṣṭha kāntārād romaharṣaṇāt<br>
    anayā tv avagacchāmi deśasya sukhavattayā<br>
 <font color="GREEN" size="-1">18</font>
  sarvaṃ me śaṃsa bhagavan kasyāśramapadaṃ tv idam<br>
    saṃprāptā yatra te pāpā brahmaghnā duṣṭacāriṇaḥ<br>
 </td>
 <td width="50%">
  <font color="GREEN" size="-1">1</font>
  परतिगृह्य ततॊ ऽसत्राणि परहृष्टवदनः शुचिः<br>
   गच्छन्न एव च काकुत्स्थॊ विश्वामित्रम अथाब्रवीत<br>
  <font color="GREEN" size="-1">2</font>
  गृहीतास्त्रॊ ऽसमि भगवन दुराधर्षः सुरैर अपि<br>
   अस्त्राणां तव अहम इच्छामि संहारं मुनिपुंगव<br>
  <font color="GREEN" size="-1">3</font>
  एवं बरुवति काकुत्स्थे विश्वामित्रॊ महामुनिः<br>
   संहारं वयाजहाराथ धृतिमान सुव्रतः शुचिः<br>
  <font color="GREEN" size="-1">4</font>
  सत्यवन्तं सत्यकीर्तिं धृष्टं रभसम एव च<br>
   परतिहारतरं नाम पराङ्मुखम अवाङ्मुखम<br>
  <font color="GREEN" size="-1">5</font>
  लक्षाक्षविषमौ चैव दृढनाभसुनाभकौ<br>
   दशाक्षशतवक्त्रौ च दशशीर्षशतॊदरौ<br>
  <font color="GREEN" size="-1">6</font>
  पद्मनाभमहानाभौ दुन्दुनाभसुनाभकौ<br>
   जयॊतिषं कृशनं चैव नैराश्य विमलाव उभौ<br>
  <font color="GREEN" size="-1">7</font>
  यौगन्धरहरिद्रौ च दैत्यप्रमथनौ तथा<br>
   पित्र्यं सौमनसं चैव विधूतमकराव उभौ<br>
  <font color="GREEN" size="-1">8</font>
  करवीरकरं चैव धनधान्यौ च राघव<br>
   कामरूपं कामरुचिं मॊहम आवरणं तथा<br>
  <font color="GREEN" size="-1">9</font>
  जृम्भकं सर्वनाभं च सन्तानवरणौ तथा<br>
   भृशाश्वतनयान राम भास्वरान कामरूपिणः<br>
  <font color="GREEN" size="-1">10</font>
  परतीच्छ मम भद्रं ते पात्रभूतॊ ऽसि राघव<br>
    दिव्यभास्वरदेहाश च मूर्तिमन्तः सुखप्रदाः<br>
 <font color="GREEN" size="-1">11</font>
  रामं पराञ्जलयॊ भूत्वाब्रुवन मधुरभाषिणः<br>
    इमे सम नरशार्दूल शाधि किं करवाम ते<br>
 <font color="GREEN" size="-1">12</font>
  गम्यताम इति तान आह यथेष्टं रघुनन्दनः<br>
    मानसाः कार्यकालेषु साहाय्यं मे करिष्यथ<br>
 <font color="GREEN" size="-1">13</font>
  अथ ते रामम आमन्त्र्य कृत्वा चापि परदक्षिणम<br>
    एवम अस्त्व इति काकुत्स्थम उक्त्वा जग्मुर यथागतम<br>
 <font color="GREEN" size="-1">14</font>
  स च तान राघवॊ जञात्वा विश्वामित्रं महामुनिम<br>
    गच्छन्न एवाथ मधुरं शलक्ष्णं वचनम अब्रवीत<br>
 <font color="GREEN" size="-1">15</font>
  किं नव एतन मेघसंकाशं पर्वतस्याविदूरतः<br>
    वृक्षषण्डम इतॊ भाति परं कौतूहलं हि मे<br>
 <font color="GREEN" size="-1">16</font>
  दर्शनीयं मृगाकीर्णं मनॊहरम अतीव च<br>
    नानाप्रकारैः शकुनैर वल्गुभाषैर अलंकृतम<br>
 <font color="GREEN" size="-1">17</font>
  निःसृताः सम मुनिश्रेष्ठ कान्ताराद रॊमहर्षणात<br>
    अनया तव अवगच्छामि देशस्य सुखवत्तया<br>
 <font color="GREEN" size="-1">18</font>
  सर्वं मे शंस भगवन कस्याश्रमपदं तव इदम<br>
    संप्राप्ता यत्र ते पापा बरह्मघ्ना दुष्टचारिणः<br>
 </td>
 
 </table>
 <p></p><div class="filenav">
 <hr>
 <center>
 <a href="rys1028.htm">Next: Chapter 28</a></center>
 </div>
 </center></body>