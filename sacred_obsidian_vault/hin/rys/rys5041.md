<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi05.htm">Book 5 Index</a><br>
  
 <a href="rys5040.htm">Previous</a> 
 <a href="rys5042.htm">Next</a> 
 
 </div>
 <hr>
 
 <h3 align="CENTER">Book 5<br>Chapter 41
 </h3><table width="100%">
 <td width="50%">
  <font color="GREEN" size="-1">1</font>
  tataḥ sa kiṃkarān hatvā hanūmān dhyānam āsthitaḥ<br>
   vanaṃ bhagnaṃ mayā caityaprāsādo na vināśitaḥ<br>
   tasmāt prāsādam apy evam imaṃ vidhvaṃsayāmy aham<br>
  <font color="GREEN" size="-1">2</font>
  iti saṃcintya hanumān manasā darśayan balam<br>
   caityaprāsādam āplutya meruśṛṅgam ivonnatam<br>
   āruroha hariśreṣṭho hanūmān mārutātmajaḥ<br>
  <font color="GREEN" size="-1">3</font>
  saṃpradhṛṣya ca durdharṣaś caityaprāsādam unnatam<br>
   hanūmān prajvalaṁl lakṣmyā pāriyātropamo 'bhavat<br>
  <font color="GREEN" size="-1">4</font>
  sa bhūtvā tu mahākāyo hanūmān mārutātmajaḥ<br>
   dhṛṣṭam āsphoṭayām āsa laṅkāṃ śabdena pūrayan<br>
  <font color="GREEN" size="-1">5</font>
  tasyāsphoṭitaśabdena mahatā śrotraghātinā<br>
   petur vihaṃgā gaganād uccaiś cedam aghoṣayat<br>
  <font color="GREEN" size="-1">6</font>
  jayaty atibalo rāmo lakṣmaṇaś ca mahābalaḥ<br>
   rājā jayati sugrīvo rāghaveṇābhipālitaḥ<br>
  <font color="GREEN" size="-1">7</font>
  dāso 'haṃ kosalendrasya rāmasyākliṣṭakarmaṇaḥ<br>
   hanumāñ śatrusainyānāṃ nihantā mārutātmajaḥ<br>
  <font color="GREEN" size="-1">8</font>
  na rāvaṇasahasraṃ me yuddhe pratibalaṃ bhavet<br>
   śilābhis tu praharataḥ pādapaiś ca sahasraśaḥ<br>
  <font color="GREEN" size="-1">9</font>
  ardayitvā purīṃ laṅkām abhivādya ca maithilīm<br>
   samṛddhārtho gamiṣyāmi miṣatāṃ sarvarakṣasām<br>
  <font color="GREEN" size="-1">10</font>
  evam uktvā vimānasthaś caityasthān haripuṃgavaḥ<br>
    nanāda bhīmanirhrādo rakṣasāṃ janayan bhayam<br>
 <font color="GREEN" size="-1">11</font>
  tena śabdena mahatā caityapālāḥ śataṃ yayuḥ<br>
    gṛhītvā vividhān astrān prāsān khaḍgān paraśvadhān<br>
    visṛjanto mahākṣayā mārutiṃ paryavārayan<br>
 <font color="GREEN" size="-1">12</font>
  āvarta iva gaṅgāyās toyasya vipulo mahān<br>
    parikṣipya hariśreṣṭhaṃ sa babhau rakṣasāṃ gaṇaḥ<br>
 <font color="GREEN" size="-1">13</font>
  tato vātātmajaḥ kruddho bhīmarūpaṃ samāsthitaḥ<br>
 <font color="GREEN" size="-1">14</font>
  prāsādasya mahāṃs tasya stambhaṃ hemapariṣkṛtam<br>
    utpāṭayitvā vegena hanūmān mārutātmajaḥ<br>
    tatas taṃ bhrāmayām āsa śatadhāraṃ mahābalaḥ<br>
 <font color="GREEN" size="-1">15</font>
  sa rākṣasaśataṃ hatvā vajreṇendra ivāsurān<br>
    antarikṣasthitaḥ śrīmān idaṃ vacanam abravīt<br>
 <font color="GREEN" size="-1">16</font>
  mādṛśānāṃ sahasrāṇi visṛṣṭāni mahātmanām<br>
    balināṃ vānarendrāṇāṃ sugrīvavaśavartinām<br>
 <font color="GREEN" size="-1">17</font>
  śataiḥ śatasahasraiś ca koṭībhir ayutair api<br>
    āgamiṣyati sugrīvaḥ sarveṣāṃ vo niṣūdanaḥ<br>
 <font color="GREEN" size="-1">18</font>
  neyam asti purī laṅkā na yūyaṃ na ca rāvaṇaḥ<br>
    yasmād ikṣvākunāthena baddhaṃ vairaṃ mahātmanā<br>
 </td>
 <td width="50%">
  <font color="GREEN" size="-1">1</font>
  ततः स किंकरान हत्वा हनूमान धयानम आस्थितः<br>
   वनं भग्नं मया चैत्यप्रासादॊ न विनाशितः<br>
   तस्मात परासादम अप्य एवम इमं विध्वंसयाम्य अहम<br>
  <font color="GREEN" size="-1">2</font>
  इति संचिन्त्य हनुमान मनसा दर्शयन बलम<br>
   चैत्यप्रासादम आप्लुत्य मेरुशृङ्गम इवॊन्नतम<br>
   आरुरॊह हरिश्रेष्ठॊ हनूमान मारुतात्मजः<br>
  <font color="GREEN" size="-1">3</font>
  संप्रधृष्य च दुर्धर्षश चैत्यप्रासादम उन्नतम<br>
   हनूमान परज्वलँल लक्ष्म्या पारियात्रॊपमॊ ऽभवत<br>
  <font color="GREEN" size="-1">4</font>
  स भूत्वा तु महाकायॊ हनूमान मारुतात्मजः<br>
   धृष्टम आस्फॊटयाम आस लङ्कां शब्देन पूरयन<br>
  <font color="GREEN" size="-1">5</font>
  तस्यास्फॊटितशब्देन महता शरॊत्रघातिना<br>
   पेतुर विहंगा गगनाद उच्चैश चेदम अघॊषयत<br>
  <font color="GREEN" size="-1">6</font>
  जयत्य अतिबलॊ रामॊ लक्ष्मणश च महाबलः<br>
   राजा जयति सुग्रीवॊ राघवेणाभिपालितः<br>
  <font color="GREEN" size="-1">7</font>
  दासॊ ऽहं कॊसलेन्द्रस्य रामस्याक्लिष्टकर्मणः<br>
   हनुमाञ शत्रुसैन्यानां निहन्ता मारुतात्मजः<br>
  <font color="GREEN" size="-1">8</font>
  न रावणसहस्रं मे युद्धे परतिबलं भवेत<br>
   शिलाभिस तु परहरतः पादपैश च सहस्रशः<br>
  <font color="GREEN" size="-1">9</font>
  अर्दयित्वा पुरीं लङ्काम अभिवाद्य च मैथिलीम<br>
   समृद्धार्थॊ गमिष्यामि मिषतां सर्वरक्षसाम<br>
  <font color="GREEN" size="-1">10</font>
  एवम उक्त्वा विमानस्थश चैत्यस्थान हरिपुंगवः<br>
    ननाद भीमनिर्ह्रादॊ रक्षसां जनयन भयम<br>
 <font color="GREEN" size="-1">11</font>
  तेन शब्देन महता चैत्यपालाः शतं ययुः<br>
    गृहीत्वा विविधान अस्त्रान परासान खड्गान परश्वधान<br>
    विसृजन्तॊ महाक्षया मारुतिं पर्यवारयन<br>
 <font color="GREEN" size="-1">12</font>
  आवर्त इव गङ्गायास तॊयस्य विपुलॊ महान<br>
    परिक्षिप्य हरिश्रेष्ठं स बभौ रक्षसां गणः<br>
 <font color="GREEN" size="-1">13</font>
  ततॊ वातात्मजः करुद्धॊ भीमरूपं समास्थितः<br>
 <font color="GREEN" size="-1">14</font>
  परासादस्य महांस तस्य सतम्भं हेमपरिष्कृतम<br>
    उत्पाटयित्वा वेगेन हनूमान मारुतात्मजः<br>
    ततस तं भरामयाम आस शतधारं महाबलः<br>
 <font color="GREEN" size="-1">15</font>
  स राक्षसशतं हत्वा वज्रेणेन्द्र इवासुरान<br>
    अन्तरिक्षस्थितः शरीमान इदं वचनम अब्रवीत<br>
 <font color="GREEN" size="-1">16</font>
  मादृशानां सहस्राणि विसृष्टानि महात्मनाम<br>
    बलिनां वानरेन्द्राणां सुग्रीववशवर्तिनाम<br>
 <font color="GREEN" size="-1">17</font>
  शतैः शतसहस्रैश च कॊटीभिर अयुतैर अपि<br>
    आगमिष्यति सुग्रीवः सर्वेषां वॊ निषूदनः<br>
 <font color="GREEN" size="-1">18</font>
  नेयम अस्ति पुरी लङ्का न यूयं न च रावणः<br>
    यस्माद इक्ष्वाकुनाथेन बद्धं वैरं महात्मना<br>
 </td>
 
 </table>
 <p></p><div class="filenav">
 <hr>
 <center>
 <a href="rys5042.htm">Next: Chapter 42</a></center>
 </div>
 </center></body>