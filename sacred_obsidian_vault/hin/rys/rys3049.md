<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi03.htm">Book 3 Index</a><br>
  
 <a href="rys3048.htm">Previous</a> 
 <a href="rys3050.htm">Next</a> 
 
 </div>
 <hr>
 
 <h3 align="CENTER">Book 3<br>Chapter 49
 </h3><table width="100%">
 <td width="50%">
  <font color="GREEN" size="-1">1</font>
  ity uktasya yathānyāyaṃ rāvaṇasya jaṭāyuṣā<br>
   kruddhasyāgninibhāḥ sarvā rejur viṃśatidṛṣṭayaḥ<br>
  <font color="GREEN" size="-1">2</font>
  saṃraktanayanaḥ kopāt taptakāñcanakuṇḍalaḥ<br>
   rākṣasendro 'bhidudrāva patagendram amarṣaṇaḥ<br>
  <font color="GREEN" size="-1">3</font>
  sa saṃprahāras tumulas tayos tasmin mahāvane<br>
   babhūva vātoddhatayor meghayor gagane yathā<br>
  <font color="GREEN" size="-1">4</font>
  tad babhūvādbhutaṃ yuddhaṃ gṛdhrarākṣasayos tadā<br>
   sapakṣayor mālyavator mahāparvatayor iva<br>
  <font color="GREEN" size="-1">5</font>
  tato nālīkanārācais tīkṣṇāgraiś ca vikarṇibhiḥ<br>
   abhyavarṣan mahāghorair gṛdhrarājaṃ mahābalaḥ<br>
  <font color="GREEN" size="-1">6</font>
  sa tāni śarajālāni gṛdhraḥ patraratheśvaraḥ<br>
   jaṭāyuḥ pratijagrāha rāvaṇāstrāṇi saṃyuge<br>
  <font color="GREEN" size="-1">7</font>
  tasya tīkṣṇanakhābhyāṃ tu caraṇābhyāṃ mahābalaḥ<br>
   cakāra bahudhā gātre vraṇān patagasattamaḥ<br>
  <font color="GREEN" size="-1">8</font>
  atha krodhād daśagrīvo jagrāha daśamārgaṇān<br>
   mṛtyudaṇḍanibhān ghorāñ śatrumardanakāṅkṣayā<br>
  <font color="GREEN" size="-1">9</font>
  sa tair bāṇair mahāvīryaḥ pūrṇamuktair ajihmagaiḥ<br>
   bibheda niśitais tīkṣṇair gṛdhraṃ ghoraiḥ śilīmukhaiḥ<br>
  <font color="GREEN" size="-1">10</font>
  sa rākṣasarathe paśyañ jānakīṃ bāṣpalocanām<br>
    acintayitvā bāṇāṃs tān rākṣasaṃ samabhidravat<br>
 <font color="GREEN" size="-1">11</font>
  tato 'sya saśaraṃ cāpaṃ muktāmaṇivibhūṣitam<br>
    caraṇābhyāṃ mahātejā babhañja patageśvaraḥ<br>
 <font color="GREEN" size="-1">12</font>
  tac cāgnisadṛśaṃ dīptaṃ rāvaṇasya śarāvaram<br>
    pakṣābhyāṃ ca mahātejā vyadhunot patageśvaraḥ<br>
 <font color="GREEN" size="-1">13</font>
  kāñcanoraśchadān divyān piśācavadanān kharān<br>
    tāṃś cāsya javasaṃpannāñ jaghāna samare balī<br>
 <font color="GREEN" size="-1">14</font>
  varaṃ triveṇusaṃpannaṃ kāmagaṃ pāvakārciṣam<br>
    maṇihemavicitrāṅgaṃ babhañja ca mahāratham<br>
    pūrṇacandrapratīkāśaṃ chatraṃ ca vyajanaiḥ saha<br>
 <font color="GREEN" size="-1">15</font>
  sa bhagnadhanvā viratho hatāśvo hatasārathiḥ<br>
    aṅkenādāya vaidehīṃ papāta bhuvi rāvaṇaḥ<br>
 <font color="GREEN" size="-1">16</font>
  dṛṣṭvā nipatitaṃ bhūmau rāvaṇaṃ bhagnavāhanam<br>
    sādhu sādhv iti bhūtāni gṛdhrarājam apūjayan<br>
 <font color="GREEN" size="-1">17</font>
  pariśrāntaṃ tu taṃ dṛṣṭvā jarayā pakṣiyūthapam<br>
    utpapāta punar hṛṣṭo maithilīṃ gṛhya rāvaṇaḥ<br>
 <font color="GREEN" size="-1">18</font>
  taṃ prahṛṣṭaṃ nidhāyāṅke gacchantaṃ janakātmajām<br>
    gṛdhrarājaḥ samutpatya jaṭāyur idam abravīt<br>
 <font color="GREEN" size="-1">19</font>
  vajrasaṃsparśabāṇasya bhāryāṃ rāmasya rāvaṇa<br>
    alpabuddhe harasy enāṃ vadhāya khalu rakṣasām<br>
 <font color="GREEN" size="-1">20</font>
  samitrabandhuḥ sāmātyaḥ sabalaḥ saparicchadaḥ<br>
    viṣapānaṃ pibasy etat pipāsita ivodakam<br>
 <font color="GREEN" size="-1">21</font>
  anubandham ajānantaḥ karmaṇām avicakṣaṇāḥ<br>
    śīghram eva vinaśyanti yathā tvaṃ vinaśiṣyasi<br>
 <font color="GREEN" size="-1">22</font>
  baddhas tvaṃ kālapāśena kva gatas tasya mokṣyase<br>
    vadhāya baḍiśaṃ gṛhya sāmiṣaṃ jalajo yathā<br>
 <font color="GREEN" size="-1">23</font>
  na hi jātu durādharṣau kākutsthau tava rāvaṇa<br>
    dharṣaṇaṃ cāśramasyāsya kṣamiṣyete tu rāghavau<br>
 <font color="GREEN" size="-1">24</font>
  yathā tvayā kṛtaṃ karma bhīruṇā lokagarhitam<br>
    taskarācarito mārgo naiṣa vīraniṣevitaḥ<br>
 <font color="GREEN" size="-1">25</font>
  yudhyasva yadi śūro 'si muhūrtaṃ tiṣṭha rāvaṇa<br>
    śayiṣyase hato bhūmau yathā bhrātā kharas tathā<br>
 <font color="GREEN" size="-1">26</font>
  paretakāle puruṣo yat karma pratipadyate<br>
    vināśāyātmano 'dharmyaṃ pratipanno 'si karma tat<br>
 <font color="GREEN" size="-1">27</font>
  pāpānubandho vai yasya karmaṇaḥ ko nu tat pumān<br>
    kurvīta lokādhipatiḥ svayambhūr bhagavān api<br>
 <font color="GREEN" size="-1">28</font>
  evam uktvā śubhaṃ vākyaṃ jaṭāyus tasya rakṣasaḥ<br>
    nipapāta bhṛśaṃ pṛṣṭhe daśagrīvasya vīryavān<br>
 <font color="GREEN" size="-1">29</font>
  taṃ gṛhītvā nakhais tīkṣṇair virarāda samantataḥ<br>
    adhirūḍho gajārohi yathā syād duṣṭavāraṇam<br>
 <font color="GREEN" size="-1">30</font>
  virarāda nakhair asya tuṇḍaṃ pṛṣṭhe samarpayan<br>
    keśāṃś cotpāṭayām āsa nakhapakṣamukhāyudhaḥ<br>
 <font color="GREEN" size="-1">31</font>
  sa tathā gṛdhrarājena kliśyamāno muhur muhuḥ<br>
    amarṣasphuritauṣṭhaḥ san prākampata sa rākṣasaḥ<br>
 <font color="GREEN" size="-1">32</font>
  saṃpariṣvajya vaidehīṃ vāmenāṅkena rāvaṇaḥ<br>
    talenābhijaghānārto jaṭāyuṃ krodhamūrchitaḥ<br>
 <font color="GREEN" size="-1">33</font>
  jaṭāyus tam atikramya tuṇḍenāsya kharādhipaḥ<br>
    vāmabāhūn daśa tadā vyapāharad ariṃdamaḥ<br>
 <font color="GREEN" size="-1">34</font>
  tataḥ kruddho daśakrīvaḥ sītām utsṛjya vīryavān<br>
    muṣṭibhyāṃ caraṇābhyāṃ ca gṛdhrarājam apothayat<br>
 <font color="GREEN" size="-1">35</font>
  tato muhūrtaṃ saṃgrāmo babhūvātulavīryayoḥ<br>
    rākṣasānāṃ ca mukhyasya pakṣiṇāṃ pravarasya ca<br>
 <font color="GREEN" size="-1">36</font>
  tasya vyāyacchamānasya rāmasyārthe 'tha rāvaṇaḥ<br>
    pakṣau pādau ca pārśvau ca khaḍgam uddhṛtya so 'cchinat<br>
 <font color="GREEN" size="-1">37</font>
  sa chinnapakṣaḥ sahasā rakṣasā raudrakarmaṇā<br>
    nipapāta hato gṛdhro dharaṇyām alpajīvitaḥ<br>
 <font color="GREEN" size="-1">38</font>
  taṃ dṛṣṭvā patitaṃ bhūmau kṣatajārdraṃ jaṭāyuṣam<br>
    abhyadhāvata vaidehī svabandhum iva duḥkhitā<br>
 <font color="GREEN" size="-1">39</font>
  taṃ nīlajīmūtanikāśakalpaṃ; supāṇḍuroraskam udāravīryam<br>
    dadarśa laṅkādhipatiḥ pṛthivyāṃ; jaṭāyuṣaṃ śāntam ivāgnidāvam<br>
 <font color="GREEN" size="-1">40</font>
  tatas tu taṃ patrarathaṃ mahītale; nipātitaṃ rāvaṇavegamarditam<br>
    punaḥ pariṣvajya śaśiprabhānanā; ruroda sītā janakātmajā tadā<br>
 </td>
 <td width="50%">
  <font color="GREEN" size="-1">1</font>
  इत्य उक्तस्य यथान्यायं रावणस्य जटायुषा<br>
   करुद्धस्याग्निनिभाः सर्वा रेजुर विंशतिदृष्टयः<br>
  <font color="GREEN" size="-1">2</font>
  संरक्तनयनः कॊपात तप्तकाञ्चनकुण्डलः<br>
   राक्षसेन्द्रॊ ऽभिदुद्राव पतगेन्द्रम अमर्षणः<br>
  <font color="GREEN" size="-1">3</font>
  स संप्रहारस तुमुलस तयॊस तस्मिन महावने<br>
   बभूव वातॊद्धतयॊर मेघयॊर गगने यथा<br>
  <font color="GREEN" size="-1">4</font>
  तद बभूवाद्भुतं युद्धं गृध्रराक्षसयॊस तदा<br>
   सपक्षयॊर माल्यवतॊर महापर्वतयॊर इव<br>
  <font color="GREEN" size="-1">5</font>
  ततॊ नालीकनाराचैस तीक्ष्णाग्रैश च विकर्णिभिः<br>
   अभ्यवर्षन महाघॊरैर गृध्रराजं महाबलः<br>
  <font color="GREEN" size="-1">6</font>
  स तानि शरजालानि गृध्रः पत्ररथेश्वरः<br>
   जटायुः परतिजग्राह रावणास्त्राणि संयुगे<br>
  <font color="GREEN" size="-1">7</font>
  तस्य तीक्ष्णनखाभ्यां तु चरणाभ्यां महाबलः<br>
   चकार बहुधा गात्रे वरणान पतगसत्तमः<br>
  <font color="GREEN" size="-1">8</font>
  अथ करॊधाद दशग्रीवॊ जग्राह दशमार्गणान<br>
   मृत्युदण्डनिभान घॊराञ शत्रुमर्दनकाङ्क्षया<br>
  <font color="GREEN" size="-1">9</font>
  स तैर बाणैर महावीर्यः पूर्णमुक्तैर अजिह्मगैः<br>
   बिभेद निशितैस तीक्ष्णैर गृध्रं घॊरैः शिलीमुखैः<br>
  <font color="GREEN" size="-1">10</font>
  स राक्षसरथे पश्यञ जानकीं बाष्पलॊचनाम<br>
    अचिन्तयित्वा बाणांस तान राक्षसं समभिद्रवत<br>
 <font color="GREEN" size="-1">11</font>
  ततॊ ऽसय सशरं चापं मुक्तामणिविभूषितम<br>
    चरणाभ्यां महातेजा बभञ्ज पतगेश्वरः<br>
 <font color="GREEN" size="-1">12</font>
  तच चाग्निसदृशं दीप्तं रावणस्य शरावरम<br>
    पक्षाभ्यां च महातेजा वयधुनॊत पतगेश्वरः<br>
 <font color="GREEN" size="-1">13</font>
  काञ्चनॊरश्छदान दिव्यान पिशाचवदनान खरान<br>
    तांश चास्य जवसंपन्नाञ जघान समरे बली<br>
 <font color="GREEN" size="-1">14</font>
  वरं तरिवेणुसंपन्नं कामगं पावकार्चिषम<br>
    मणिहेमविचित्राङ्गं बभञ्ज च महारथम<br>
    पूर्णचन्द्रप्रतीकाशं छत्रं च वयजनैः सह<br>
 <font color="GREEN" size="-1">15</font>
  स भग्नधन्वा विरथॊ हताश्वॊ हतसारथिः<br>
    अङ्केनादाय वैदेहीं पपात भुवि रावणः<br>
 <font color="GREEN" size="-1">16</font>
  दृष्ट्वा निपतितं भूमौ रावणं भग्नवाहनम<br>
    साधु साध्व इति भूतानि गृध्रराजम अपूजयन<br>
 <font color="GREEN" size="-1">17</font>
  परिश्रान्तं तु तं दृष्ट्वा जरया पक्षियूथपम<br>
    उत्पपात पुनर हृष्टॊ मैथिलीं गृह्य रावणः<br>
 <font color="GREEN" size="-1">18</font>
  तं परहृष्टं निधायाङ्के गच्छन्तं जनकात्मजाम<br>
    गृध्रराजः समुत्पत्य जटायुर इदम अब्रवीत<br>
 <font color="GREEN" size="-1">19</font>
  वज्रसंस्पर्शबाणस्य भार्यां रामस्य रावण<br>
    अल्पबुद्धे हरस्य एनां वधाय खलु रक्षसाम<br>
 <font color="GREEN" size="-1">20</font>
  समित्रबन्धुः सामात्यः सबलः सपरिच्छदः<br>
    विषपानं पिबस्य एतत पिपासित इवॊदकम<br>
 <font color="GREEN" size="-1">21</font>
  अनुबन्धम अजानन्तः कर्मणाम अविचक्षणाः<br>
    शीघ्रम एव विनश्यन्ति यथा तवं विनशिष्यसि<br>
 <font color="GREEN" size="-1">22</font>
  बद्धस तवं कालपाशेन कव गतस तस्य मॊक्ष्यसे<br>
    वधाय बडिशं गृह्य सामिषं जलजॊ यथा<br>
 <font color="GREEN" size="-1">23</font>
  न हि जातु दुराधर्षौ काकुत्स्थौ तव रावण<br>
    धर्षणं चाश्रमस्यास्य कषमिष्येते तु राघवौ<br>
 <font color="GREEN" size="-1">24</font>
  यथा तवया कृतं कर्म भीरुणा लॊकगर्हितम<br>
    तस्कराचरितॊ मार्गॊ नैष वीरनिषेवितः<br>
 <font color="GREEN" size="-1">25</font>
  युध्यस्व यदि शूरॊ ऽसि मुहूर्तं तिष्ठ रावण<br>
    शयिष्यसे हतॊ भूमौ यथा भराता खरस तथा<br>
 <font color="GREEN" size="-1">26</font>
  परेतकाले पुरुषॊ यत कर्म परतिपद्यते<br>
    विनाशायात्मनॊ ऽधर्म्यं परतिपन्नॊ ऽसि कर्म तत<br>
 <font color="GREEN" size="-1">27</font>
  पापानुबन्धॊ वै यस्य कर्मणः कॊ नु तत पुमान<br>
    कुर्वीत लॊकाधिपतिः सवयम्भूर भगवान अपि<br>
 <font color="GREEN" size="-1">28</font>
  एवम उक्त्वा शुभं वाक्यं जटायुस तस्य रक्षसः<br>
    निपपात भृशं पृष्ठे दशग्रीवस्य वीर्यवान<br>
 <font color="GREEN" size="-1">29</font>
  तं गृहीत्वा नखैस तीक्ष्णैर विरराद समन्ततः<br>
    अधिरूढॊ गजारॊहि यथा सयाद दुष्टवारणम<br>
 <font color="GREEN" size="-1">30</font>
  विरराद नखैर अस्य तुण्डं पृष्ठे समर्पयन<br>
    केशांश चॊत्पाटयाम आस नखपक्षमुखायुधः<br>
 <font color="GREEN" size="-1">31</font>
  स तथा गृध्रराजेन कलिश्यमानॊ मुहुर मुहुः<br>
    अमर्षस्फुरितौष्ठः सन पराकम्पत स राक्षसः<br>
 <font color="GREEN" size="-1">32</font>
  संपरिष्वज्य वैदेहीं वामेनाङ्केन रावणः<br>
    तलेनाभिजघानार्तॊ जटायुं करॊधमूर्छितः<br>
 <font color="GREEN" size="-1">33</font>
  जटायुस तम अतिक्रम्य तुण्डेनास्य खराधिपः<br>
    वामबाहून दश तदा वयपाहरद अरिंदमः<br>
 <font color="GREEN" size="-1">34</font>
  ततः करुद्धॊ दशक्रीवः सीताम उत्सृज्य वीर्यवान<br>
    मुष्टिभ्यां चरणाभ्यां च गृध्रराजम अपॊथयत<br>
 <font color="GREEN" size="-1">35</font>
  ततॊ मुहूर्तं संग्रामॊ बभूवातुलवीर्ययॊः<br>
    राक्षसानां च मुख्यस्य पक्षिणां परवरस्य च<br>
 <font color="GREEN" size="-1">36</font>
  तस्य वयायच्छमानस्य रामस्यार्थे ऽथ रावणः<br>
    पक्षौ पादौ च पार्श्वौ च खड्गम उद्धृत्य सॊ ऽचछिनत<br>
 <font color="GREEN" size="-1">37</font>
  स छिन्नपक्षः सहसा रक्षसा रौद्रकर्मणा<br>
    निपपात हतॊ गृध्रॊ धरण्याम अल्पजीवितः<br>
 <font color="GREEN" size="-1">38</font>
  तं दृष्ट्वा पतितं भूमौ कषतजार्द्रं जटायुषम<br>
    अभ्यधावत वैदेही सवबन्धुम इव दुःखिता<br>
 <font color="GREEN" size="-1">39</font>
  तं नीलजीमूतनिकाशकल्पं; सुपाण्डुरॊरस्कम उदारवीर्यम<br>
    ददर्श लङ्काधिपतिः पृथिव्यां; जटायुषं शान्तम इवाग्निदावम<br>
 <font color="GREEN" size="-1">40</font>
  ततस तु तं पत्ररथं महीतले; निपातितं रावणवेगमर्दितम<br>
    पुनः परिष्वज्य शशिप्रभानना; रुरॊद सीता जनकात्मजा तदा<br>
 </td>
 
 </table>
 <p></p><div class="filenav">
 <hr>
 <center>
 <a href="rys3050.htm">Next: Chapter 50</a></center>
 </div>
 </center></body>