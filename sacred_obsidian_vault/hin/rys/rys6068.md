<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi06.htm">Book 6 Index</a><br>
  
 <a href="rys6067.htm">Previous</a> 
 <a href="rys6069.htm">Next</a> 
 
 </div>
 <hr>
 
 <h3 align="CENTER">Book 6<br>Chapter 68
 </h3><table width="100%">
 <td width="50%">
  <font color="GREEN" size="-1">1</font>
  vijñāya tu manas tasya rāghavasya mahātmanaḥ<br>
   saṃnivṛtyāhavāt tasmāt praviveśa puraṃ tataḥ<br>
  <font color="GREEN" size="-1">2</font>
  so 'nusmṛtya vadhaṃ teṣāṃ rākṣasānāṃ tarasvinām<br>
   krodhatāmrekṣaṇaḥ śūro nirjagāma mahādyutiḥ<br>
  <font color="GREEN" size="-1">3</font>
  sa paścimena dvāreṇa niryayau rākṣasair vṛtaḥ<br>
   indrajit tu mahāvīryaḥ paulastyo devakaṇṭakaḥ<br>
  <font color="GREEN" size="-1">4</font>
  indrajit tu tato dṛṣṭvā bhrātarau rāmalakṣmaṇau<br>
   raṇāyābhyudyatau vīrau māyāṃ prāduṣkarot tadā<br>
  <font color="GREEN" size="-1">5</font>
  indrajit tu rathe sthāpya sītāṃ māyāmayīṃ tadā<br>
   balena mahatāvṛtya tasyā vadham arocayat<br>
  <font color="GREEN" size="-1">6</font>
  mohanārthaṃ tu sarveṣāṃ buddhiṃ kṛtvā sudurmatiḥ<br>
   hantuṃ sītāṃ vyavasito vānarābhimukho yayau<br>
  <font color="GREEN" size="-1">7</font>
  taṃ dṛṣṭvā tv abhiniryāntaṃ nagaryāḥ kānanaukasaḥ<br>
   utpetur abhisaṃkruddhāḥ śilāhastā yuyutsavaḥ<br>
  <font color="GREEN" size="-1">8</font>
  hanūmān puratas teṣāṃ jagāma kapikuñjaraḥ<br>
   pragṛhya sumahac chṛṅgaṃ parvatasya durāsadam<br>
  <font color="GREEN" size="-1">9</font>
  sa dadarśa hatānandāṃ sītām indrajito rathe<br>
   ekaveṇīdharāṃ dīnām upavāsakṛśānanām<br>
  <font color="GREEN" size="-1">10</font>
  parikliṣṭaikavasanām amṛjāṃ rāghavapriyām<br>
    rajomalābhyām āliptaiḥ sarvagātrair varastriyam<br>
 <font color="GREEN" size="-1">11</font>
  tāṃ nirīkṣya muhūrtaṃ tu maithilīm adhyavasya ca<br>
    bāṣpaparyākulamukho hanūmān vyathito 'bhavat<br>
 <font color="GREEN" size="-1">12</font>
  abravīt tāṃ tu śokārtāṃ nirānandāṃ tapasvinām<br>
    dṛṣṭvā rathe stitāṃ sītāṃ rākṣasendrasutāśritām<br>
 <font color="GREEN" size="-1">13</font>
  kiṃ samarthitam asyeti cintayan sa mahākapiḥ<br>
    saha tair vānaraśreṣṭhair abhyadhāvata rāvaṇim<br>
 <font color="GREEN" size="-1">14</font>
  tad vānarabalaṃ dṛṣṭvā rāvaṇiḥ krodhamūrchitaḥ<br>
    kṛtvā viśokaṃ nistriṃśaṃ mūrdhni sītāṃ parāmṛśat<br>
 <font color="GREEN" size="-1">15</font>
  taṃ striyaṃ paśyatāṃ teṣāṃ tāḍayām āsa rāvaṇiḥ<br>
    krośantīṃ rāma rāmeti māyayā yojitāṃ rathe<br>
 <font color="GREEN" size="-1">16</font>
  gṛhītamūrdhajāṃ dṛṣṭvā hanūmān dainyam āgataḥ<br>
    duḥkhajaṃ vārinetrābhyām utsṛjan mārutātmajaḥ<br>
    abravīt paruṣaṃ vākyaṃ krodhād rakṣo'dhipātmajam<br>
 <font color="GREEN" size="-1">17</font>
  durātmann ātmanāśāya keśapakṣe parāmṛśaḥ<br>
    brahmarṣīṇāṃ kule jāto rākṣasīṃ yonim āśritaḥ<br>
    dhik tvāṃ pāpasamācāraṃ yasya te matir īdṛśī<br>
 <font color="GREEN" size="-1">18</font>
  nṛśaṃsānārya durvṛtta kṣudra pāpaparākrama<br>
    anāryasyedṛśaṃ karma ghṛṇā te nāsti nirghṛṇa<br>
 <font color="GREEN" size="-1">19</font>
  cyutā gṛhāc ca rājyāc ca rāmahastāc ca maithilī<br>
    kiṃ tavaiṣāparāddhā hi yad enāṃ hantum icchasi<br>
 <font color="GREEN" size="-1">20</font>
  sītāṃ ca hatvā na ciraṃ jīviṣyasi kathaṃ cana<br>
    vadhārhakarmaṇānena mama hastagato hy asi<br>
 <font color="GREEN" size="-1">21</font>
  ye ca strīghātināṃ lokā lokavadhyaiś ca kutsitāḥ<br>
    iha jīvitam utsṛjya pretya tān pratilapsyase<br>
 <font color="GREEN" size="-1">22</font>
  iti bruvāṇo hanumān sāyudhair haribhir vṛtaḥ<br>
    abhyadhāvata saṃkruddho rākṣasendrasutaṃ prati<br>
 <font color="GREEN" size="-1">23</font>
  āpatantaṃ mahāvīryaṃ tad anīkaṃ vanaukasām<br>
    rakṣasāṃ bhīmavegānām anīkena nyavārayat<br>
 <font color="GREEN" size="-1">24</font>
  sa tāṃ bāṇasahasreṇa vikṣobhya harivāhinīm<br>
    hariśreṣṭhaṃ hanūmantam indrajit pratyuvāca ha<br>
 <font color="GREEN" size="-1">25</font>
  sugrīvas tvaṃ ca rāmaś ca yannimittam ihāgatāḥ<br>
    tāṃ haniṣyāmi vaidehīm adyaiva tava paśyataḥ<br>
 <font color="GREEN" size="-1">26</font>
  imāṃ hatvā tato rāmaṃ lakṣmaṇaṃ tvāṃ ca vānara<br>
    sugrīvaṃ ca vadhiṣyāmi taṃ cānāryaṃ vibhīṣaṇam<br>
 <font color="GREEN" size="-1">27</font>
  na hantavyāḥ striyaś ceti yad bravīṣi plavaṃgama<br>
    pīḍā karam amitrāṇāṃ yat syāt kartavyam eta tat<br>
 <font color="GREEN" size="-1">28</font>
  tam evam uktvā rudatīṃ sītāṃ māyāmayīṃ tataḥ<br>
    śitadhāreṇa khaḍgena nijaghānendrajit svayam<br>
 <font color="GREEN" size="-1">29</font>
  yajñopavītamārgeṇa chinnā tena tapasvinī<br>
    sā pṛthivyāṃ pṛthuśroṇī papāta priyadarśanā<br>
 <font color="GREEN" size="-1">30</font>
  tām indrajitstriyaṃ hatvā hanūmantam uvāca ha<br>
    mayā rāmasya paśyemāṃ kopena ca niṣūditām<br>
 <font color="GREEN" size="-1">31</font>
  tataḥ khaḍgena mahatā hatvā tām indrajit svayam<br>
    hṛṣṭaḥ sa ratham āsthāya vinanāda mahāsvanam<br>
 <font color="GREEN" size="-1">32</font>
  vānarāḥ śuśruvuḥ śabdam adūre pratyavasthitāḥ<br>
    vyāditāsyasya nadatas tad durgaṃ saṃśritasya tu<br>
 <font color="GREEN" size="-1">33</font>
  tathā tu sītāṃ vinihatya durmatiḥ; prahṛṣṭacetāḥ sa babhūva rāvaṇiḥ<br>
    taṃ hṛṣṭarūpaṃ samudīkṣya vānarā; viṣaṇṇarūpāḥ samabhipradudruvuḥ<br>
 </td>
 <td width="50%">
  <font color="GREEN" size="-1">1</font>
  विज्ञाय तु मनस तस्य राघवस्य महात्मनः<br>
   संनिवृत्याहवात तस्मात परविवेश पुरं ततः<br>
  <font color="GREEN" size="-1">2</font>
  सॊ ऽनुस्मृत्य वधं तेषां राक्षसानां तरस्विनाम<br>
   करॊधताम्रेक्षणः शूरॊ निर्जगाम महाद्युतिः<br>
  <font color="GREEN" size="-1">3</font>
  स पश्चिमेन दवारेण निर्ययौ राक्षसैर वृतः<br>
   इन्द्रजित तु महावीर्यः पौलस्त्यॊ देवकण्टकः<br>
  <font color="GREEN" size="-1">4</font>
  इन्द्रजित तु ततॊ दृष्ट्वा भरातरौ रामलक्ष्मणौ<br>
   रणायाभ्युद्यतौ वीरौ मायां परादुष्करॊत तदा<br>
  <font color="GREEN" size="-1">5</font>
  इन्द्रजित तु रथे सथाप्य सीतां मायामयीं तदा<br>
   बलेन महतावृत्य तस्या वधम अरॊचयत<br>
  <font color="GREEN" size="-1">6</font>
  मॊहनार्थं तु सर्वेषां बुद्धिं कृत्वा सुदुर्मतिः<br>
   हन्तुं सीतां वयवसितॊ वानराभिमुखॊ ययौ<br>
  <font color="GREEN" size="-1">7</font>
  तं दृष्ट्वा तव अभिनिर्यान्तं नगर्याः काननौकसः<br>
   उत्पेतुर अभिसंक्रुद्धाः शिलाहस्ता युयुत्सवः<br>
  <font color="GREEN" size="-1">8</font>
  हनूमान पुरतस तेषां जगाम कपिकुञ्जरः<br>
   परगृह्य सुमहच छृङ्गं पर्वतस्य दुरासदम<br>
  <font color="GREEN" size="-1">9</font>
  स ददर्श हतानन्दां सीताम इन्द्रजितॊ रथे<br>
   एकवेणीधरां दीनाम उपवासकृशाननाम<br>
  <font color="GREEN" size="-1">10</font>
  परिक्लिष्टैकवसनाम अमृजां राघवप्रियाम<br>
    रजॊमलाभ्याम आलिप्तैः सर्वगात्रैर वरस्त्रियम<br>
 <font color="GREEN" size="-1">11</font>
  तां निरीक्ष्य मुहूर्तं तु मैथिलीम अध्यवस्य च<br>
    बाष्पपर्याकुलमुखॊ हनूमान वयथितॊ ऽभवत<br>
 <font color="GREEN" size="-1">12</font>
  अब्रवीत तां तु शॊकार्तां निरानन्दां तपस्विनाम<br>
    दृष्ट्वा रथे सतितां सीतां राक्षसेन्द्रसुताश्रिताम<br>
 <font color="GREEN" size="-1">13</font>
  किं समर्थितम अस्येति चिन्तयन स महाकपिः<br>
    सह तैर वानरश्रेष्ठैर अभ्यधावत रावणिम<br>
 <font color="GREEN" size="-1">14</font>
  तद वानरबलं दृष्ट्वा रावणिः करॊधमूर्छितः<br>
    कृत्वा विशॊकं निस्त्रिंशं मूर्ध्नि सीतां परामृशत<br>
 <font color="GREEN" size="-1">15</font>
  तं सत्रियं पश्यतां तेषां ताडयाम आस रावणिः<br>
    करॊशन्तीं राम रामेति मायया यॊजितां रथे<br>
 <font color="GREEN" size="-1">16</font>
  गृहीतमूर्धजां दृष्ट्वा हनूमान दैन्यम आगतः<br>
    दुःखजं वारिनेत्राभ्याम उत्सृजन मारुतात्मजः<br>
    अब्रवीत परुषं वाक्यं करॊधाद रक्षॊऽधिपात्मजम<br>
 <font color="GREEN" size="-1">17</font>
  दुरात्मन्न आत्मनाशाय केशपक्षे परामृशः<br>
    बरह्मर्षीणां कुले जातॊ राक्षसीं यॊनिम आश्रितः<br>
    धिक तवां पापसमाचारं यस्य ते मतिर ईदृशी<br>
 <font color="GREEN" size="-1">18</font>
  नृशंसानार्य दुर्वृत्त कषुद्र पापपराक्रम<br>
    अनार्यस्येदृशं कर्म घृणा ते नास्ति निर्घृण<br>
 <font color="GREEN" size="-1">19</font>
  चयुता गृहाच च राज्याच च रामहस्ताच च मैथिली<br>
    किं तवैषापराद्धा हि यद एनां हन्तुम इच्छसि<br>
 <font color="GREEN" size="-1">20</font>
  सीतां च हत्वा न चिरं जीविष्यसि कथं चन<br>
    वधार्हकर्मणानेन मम हस्तगतॊ हय असि<br>
 <font color="GREEN" size="-1">21</font>
  ये च सत्रीघातिनां लॊका लॊकवध्यैश च कुत्सिताः<br>
    इह जीवितम उत्सृज्य परेत्य तान परतिलप्स्यसे<br>
 <font color="GREEN" size="-1">22</font>
  इति बरुवाणॊ हनुमान सायुधैर हरिभिर वृतः<br>
    अभ्यधावत संक्रुद्धॊ राक्षसेन्द्रसुतं परति<br>
 <font color="GREEN" size="-1">23</font>
  आपतन्तं महावीर्यं तद अनीकं वनौकसाम<br>
    रक्षसां भीमवेगानाम अनीकेन नयवारयत<br>
 <font color="GREEN" size="-1">24</font>
  स तां बाणसहस्रेण विक्षॊभ्य हरिवाहिनीम<br>
    हरिश्रेष्ठं हनूमन्तम इन्द्रजित परत्युवाच ह<br>
 <font color="GREEN" size="-1">25</font>
  सुग्रीवस तवं च रामश च यन्निमित्तम इहागताः<br>
    तां हनिष्यामि वैदेहीम अद्यैव तव पश्यतः<br>
 <font color="GREEN" size="-1">26</font>
  इमां हत्वा ततॊ रामं लक्ष्मणं तवां च वानर<br>
    सुग्रीवं च वधिष्यामि तं चानार्यं विभीषणम<br>
 <font color="GREEN" size="-1">27</font>
  न हन्तव्याः सत्रियश चेति यद बरवीषि पलवंगम<br>
    पीडा करम अमित्राणां यत सयात कर्तव्यम एत तत<br>
 <font color="GREEN" size="-1">28</font>
  तम एवम उक्त्वा रुदतीं सीतां मायामयीं ततः<br>
    शितधारेण खड्गेन निजघानेन्द्रजित सवयम<br>
 <font color="GREEN" size="-1">29</font>
  यज्ञॊपवीतमार्गेण छिन्ना तेन तपस्विनी<br>
    सा पृथिव्यां पृथुश्रॊणी पपात परियदर्शना<br>
 <font color="GREEN" size="-1">30</font>
  ताम इन्द्रजित्स्त्रियं हत्वा हनूमन्तम उवाच ह<br>
    मया रामस्य पश्येमां कॊपेन च निषूदिताम<br>
 <font color="GREEN" size="-1">31</font>
  ततः खड्गेन महता हत्वा ताम इन्द्रजित सवयम<br>
    हृष्टः स रथम आस्थाय विननाद महास्वनम<br>
 <font color="GREEN" size="-1">32</font>
  वानराः शुश्रुवुः शब्दम अदूरे परत्यवस्थिताः<br>
    वयादितास्यस्य नदतस तद दुर्गं संश्रितस्य तु<br>
 <font color="GREEN" size="-1">33</font>
  तथा तु सीतां विनिहत्य दुर्मतिः; परहृष्टचेताः स बभूव रावणिः<br>
    तं हृष्टरूपं समुदीक्ष्य वानरा; विषण्णरूपाः समभिप्रदुद्रुवुः<br>
 </td>
 
 </table>
 <p></p><div class="filenav">
 <hr>
 <center>
 <a href="rys6069.htm">Next: Chapter 69</a></center>
 </div>
 </center></body>