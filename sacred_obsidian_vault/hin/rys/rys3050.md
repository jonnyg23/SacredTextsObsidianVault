<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi03.htm">Book 3 Index</a><br>
  
 <a href="rys3049.htm">Previous</a> 
 <a href="rys3051.htm">Next</a> 
 
 </div>
 <hr>
 
 <h3 align="CENTER">Book 3<br>Chapter 50
 </h3><table width="100%">
 <td width="50%">
  <font color="GREEN" size="-1">1</font>
  tam alpajīvitaṃ bhūmau sphurantaṃ rākṣasādhipaḥ<br>
   dadarśa gṛdhraṃ patitaṃ samīpe rāghavāśramāt<br>
  <font color="GREEN" size="-1">2</font>
  sā tu tārādhipamukhī rāvaṇena samīkṣya tam<br>
   gṛdhrarājaṃ vinihataṃ vilalāpa suduḥkhitā<br>
  <font color="GREEN" size="-1">3</font>
  nimittaṃ lakṣaṇajñānaṃ śakunisvaradarśanam<br>
   avaśyaṃ sukhaduḥkheṣu narāṇāṃ pratidṛśyate<br>
  <font color="GREEN" size="-1">4</font>
  na nūnaṃ rāma jānāsi mahad vyasanam ātmajaḥ<br>
   dhāvanti nūnaṃ kākutstha madarthaṃ mṛgapakṣiṇaḥ<br>
  <font color="GREEN" size="-1">5</font>
  trāhi mām adya kākutstha lakṣmaṇeti varāṅganā<br>
   susaṃtrastā samākrandac chṛṇvatāṃ tu yathāntike<br>
  <font color="GREEN" size="-1">6</font>
  tāṃ kliṣṭamālyābharaṇāṃ vilapantīm anāthavat<br>
   abhyadhāvata vaidehīṃ rāvaṇo rākṣasādhipaḥ<br>
  <font color="GREEN" size="-1">7</font>
  tāṃ latām iva veṣṭantīm āliṅgantīṃ mahādrumān<br>
   muñca muñceti bahuśaḥ pravadan rākṣasādhipaḥ<br>
  <font color="GREEN" size="-1">8</font>
  krośantīṃ rāma rāmeti rāmeṇa rahitāṃ vane<br>
   jīvitāntāya keśeṣu jagrāhāntakasaṃnibhaḥ<br>
  <font color="GREEN" size="-1">9</font>
  pradharṣitāyāṃ vaidehyāṃ babhūva sacarācaram<br>
   jagat sarvam amaryādaṃ tamasāndhena saṃvṛtam<br>
  <font color="GREEN" size="-1">10</font>
  dṛṣṭvā sītāṃ parāmṛṣṭāṃ dīnāṃ divyena cakṣuṣā<br>
    kṛtaṃ kāryam iti śrīmān vyājahāra pitāmahaḥ<br>
 <font color="GREEN" size="-1">11</font>
  prahṛṣṭā vyathitāś cāsan sarve te paramarṣayaḥ<br>
    dṛṣṭvā sītāṃ parāmṛṣṭāṃ daṇḍakāraṇyavāsinaḥ<br>
 <font color="GREEN" size="-1">12</font>
  sa tu tāṃ rāma rāmeti rudantīṃ lakṣmaṇeti ca<br>
    jagāmākāśam ādāya rāvaṇo rākṣasādhipaḥ<br>
 <font color="GREEN" size="-1">13</font>
  taptābharaṇasarvāṅgī pītakauśeyavāsanī<br>
    rarāja rājaputrī tu vidyut saudāmanī yathā<br>
 <font color="GREEN" size="-1">14</font>
  uddhūtena ca vastreṇa tasyāḥ pītena rāvaṇaḥ<br>
    adhikaṃ paribabhrāja girir dīpa ivāgninā<br>
 <font color="GREEN" size="-1">15</font>
  tasyāḥ paramakalyāṇyās tāmrāṇi surabhīṇi ca<br>
    padmapatrāṇi vaidehyā abhyakīryanta rāvaṇam<br>
 <font color="GREEN" size="-1">16</font>
  tasyāḥ kauśeyam uddhūtam ākāśe kanakaprabham<br>
    babhau cādityarāgeṇa tāmram abhram ivātape<br>
 <font color="GREEN" size="-1">17</font>
  tasyās tad vimalaṃ vaktram ākāśe rāvaṇāṅkagam<br>
    na rarāja vinā rāmaṃ vinālam iva paṅkajam<br>
 <font color="GREEN" size="-1">18</font>
  babhūva jaladaṃ nīlaṃ bhittvā candra ivoditaḥ<br>
    sulalāṭaṃ sukeśāntaṃ padmagarbhābham avraṇam<br>
    śuklaiḥ suvimalair dantaiḥ prabhāvadbhir alaṃkṛtam<br>
 <font color="GREEN" size="-1">19</font>
  ruditaṃ vyapamṛṣṭāstraṃ candravat priyadarśanam<br>
    sunāsaṃ cārutāmrauṣṭham ākāṣe hāṭakaprabham<br>
 <font color="GREEN" size="-1">20</font>
  rākṣasendrasamādhūtaṃ tasyās tad vacanaṃ śubham<br>
    śuśubhe na vinā rāmaṃ divā candra ivoditaḥ<br>
 <font color="GREEN" size="-1">21</font>
  sā hemavarṇā nīlāṅgaṃ maithilī rākṣasādhipam<br>
    śuśubhe kāñcanī kāñcī nīlaṃ maṇim ivāśritā<br>
 <font color="GREEN" size="-1">22</font>
  sā padmagaurī hemābhā rāvaṇaṃ janakātmajā<br>
    vidyudghanam ivāviśya śuśubhe taptabhūṣaṇā<br>
 <font color="GREEN" size="-1">23</font>
  tasyā bhūṣaṇaghoṣeṇa vaidehyā rākṣasādhipaḥ<br>
    babhūva vimalo nīlaḥ saghoṣa iva toyadaḥ<br>
 <font color="GREEN" size="-1">24</font>
  uttamāṅgacyutā tasyāḥ puṣpavṛṣṭiḥ samantataḥ<br>
    sītāyā hriyamāṇāyāḥ papāta dharaṇītale<br>
 <font color="GREEN" size="-1">25</font>
  sā tu rāvaṇavegena puṣpavṛṣṭiḥ samantataḥ<br>
    samādhūtā daśagrīvaṃ punar evābhyavartata<br>
 <font color="GREEN" size="-1">26</font>
  abhyavartata puṣpāṇāṃ dhārā vaiśravaṇānujam<br>
    nakṣatramālāvimalā meruṃ nagam ivottamam<br>
 <font color="GREEN" size="-1">27</font>
  caraṇān nūpuraṃ bhraṣṭaṃ vaidehyā ratnabhūṣitam<br>
    vidyunmaṇḍalasaṃkāśaṃ papāta madhurasvanam<br>
 <font color="GREEN" size="-1">28</font>
  tarupravālaraktā sā nīlāṅgaṃ rākṣaseśvaram<br>
    prāśobhayata vaidehī gajaṃ kaṣyeva kāñcanī<br>
 <font color="GREEN" size="-1">29</font>
  tāṃ maholkām ivākāśe dīpyamānāṃ svatejasā<br>
    jahārākāśam āviśya sītāṃ vaiśravaṇānujaḥ<br>
 <font color="GREEN" size="-1">30</font>
  tasyās tāny agnivarṇāni bhūṣaṇāni mahītale<br>
    saghoṣāṇy avakīryanta kṣīṇās tārā ivāmbarāt<br>
 <font color="GREEN" size="-1">31</font>
  tasyāḥ stanāntarād bhraṣṭo hāras tārādhipadyutiḥ<br>
    vaidehyā nipatan bhāti gaṅgeva gaganāc cyutā<br>
 <font color="GREEN" size="-1">32</font>
  utpāta vātābhihatā nānādvija gaṇāyutāḥ<br>
    mā bhair iti vidhūtāgrā vyājahrur iva pādapāḥ<br>
 <font color="GREEN" size="-1">33</font>
  nalinyo dhvastakamalās trastamīnajale carāḥ<br>
    sakhīm iva gatotsāhāṃ śocantīva sma maithilīm<br>
 <font color="GREEN" size="-1">34</font>
  samantād abhisaṃpatya siṃhavyāghramṛgadvijāḥ<br>
    anvadhāvaṃs tadā roṣāt sītācchāyānugāminaḥ<br>
 <font color="GREEN" size="-1">35</font>
  jalaprapātāsramukhāḥ śṛṅgair ucchritabāhavaḥ<br>
    sītāyāṃ hriyamāṇāyāṃ vikrośantīva parvatāḥ<br>
 <font color="GREEN" size="-1">36</font>
  hriyamāṇāṃ tu vaidehīṃ dṛṣṭvā dīno divākaraḥ<br>
    pravidhvastaprabhaḥ śrīmān āsīt pāṇḍuramaṇḍalaḥ<br>
 <font color="GREEN" size="-1">37</font>
  nāsti dharmaḥ kutaḥ satyaṃ nārjavaṃ nānṛśaṃsatā<br>
    yatra rāmasya vaidehīṃ bhāryāṃ harati rāvaṇaḥ<br>
 <font color="GREEN" size="-1">38</font>
  iti sarvāṇi bhūtāni gaṇaśaḥ paryadevayan<br>
    vitrastakā dīnamukhā rurudur mṛgapotakāḥ<br>
 <font color="GREEN" size="-1">39</font>
  udvīkṣyodvīkṣya nayanair āsrapātāvilekṣaṇāḥ<br>
    supravepitagātrāś ca babhūvur vanadevatāḥ<br>
 <font color="GREEN" size="-1">40</font>
  vikrośantīṃ dṛḍhaṃ sītāṃ dṛṣṭvā duḥkhaṃ tathā gatām<br>
    tāṃ tu lakṣmaṇa rāmeti krośantīṃ madhurasvarām<br>
 <font color="GREEN" size="-1">41</font>
  avekṣamāṇāṃ bahuṣo vaidehīṃ dharaṇītalam<br>
    sa tām ākulakeśāntāṃ vipramṛṣṭaviśeṣakām<br>
    jahārātmavināśāya daśagrīvo manasvinām<br>
 <font color="GREEN" size="-1">42</font>
  tatas tu sā cārudatī śucismitā; vinākṛtā bandhujanena maithilī<br>
    apaśyatī rāghavalakṣmaṇāv ubhau; vivarṇavaktrā bhayabhārapīḍitā<br>
 </td>
 <td width="50%">
  <font color="GREEN" size="-1">1</font>
  तम अल्पजीवितं भूमौ सफुरन्तं राक्षसाधिपः<br>
   ददर्श गृध्रं पतितं समीपे राघवाश्रमात<br>
  <font color="GREEN" size="-1">2</font>
  सा तु ताराधिपमुखी रावणेन समीक्ष्य तम<br>
   गृध्रराजं विनिहतं विललाप सुदुःखिता<br>
  <font color="GREEN" size="-1">3</font>
  निमित्तं लक्षणज्ञानं शकुनिस्वरदर्शनम<br>
   अवश्यं सुखदुःखेषु नराणां परतिदृश्यते<br>
  <font color="GREEN" size="-1">4</font>
  न नूनं राम जानासि महद वयसनम आत्मजः<br>
   धावन्ति नूनं काकुत्स्थ मदर्थं मृगपक्षिणः<br>
  <font color="GREEN" size="-1">5</font>
  तराहि माम अद्य काकुत्स्थ लक्ष्मणेति वराङ्गना<br>
   सुसंत्रस्ता समाक्रन्दच छृण्वतां तु यथान्तिके<br>
  <font color="GREEN" size="-1">6</font>
  तां कलिष्टमाल्याभरणां विलपन्तीम अनाथवत<br>
   अभ्यधावत वैदेहीं रावणॊ राक्षसाधिपः<br>
  <font color="GREEN" size="-1">7</font>
  तां लताम इव वेष्टन्तीम आलिङ्गन्तीं महाद्रुमान<br>
   मुञ्च मुञ्चेति बहुशः परवदन राक्षसाधिपः<br>
  <font color="GREEN" size="-1">8</font>
  करॊशन्तीं राम रामेति रामेण रहितां वने<br>
   जीवितान्ताय केशेषु जग्राहान्तकसंनिभः<br>
  <font color="GREEN" size="-1">9</font>
  परधर्षितायां वैदेह्यां बभूव सचराचरम<br>
   जगत सर्वम अमर्यादं तमसान्धेन संवृतम<br>
  <font color="GREEN" size="-1">10</font>
  दृष्ट्वा सीतां परामृष्टां दीनां दिव्येन चक्षुषा<br>
    कृतं कार्यम इति शरीमान वयाजहार पितामहः<br>
 <font color="GREEN" size="-1">11</font>
  परहृष्टा वयथिताश चासन सर्वे ते परमर्षयः<br>
    दृष्ट्वा सीतां परामृष्टां दण्डकारण्यवासिनः<br>
 <font color="GREEN" size="-1">12</font>
  स तु तां राम रामेति रुदन्तीं लक्ष्मणेति च<br>
    जगामाकाशम आदाय रावणॊ राक्षसाधिपः<br>
 <font color="GREEN" size="-1">13</font>
  तप्ताभरणसर्वाङ्गी पीतकौशेयवासनी<br>
    रराज राजपुत्री तु विद्युत सौदामनी यथा<br>
 <font color="GREEN" size="-1">14</font>
  उद्धूतेन च वस्त्रेण तस्याः पीतेन रावणः<br>
    अधिकं परिबभ्राज गिरिर दीप इवाग्निना<br>
 <font color="GREEN" size="-1">15</font>
  तस्याः परमकल्याण्यास ताम्राणि सुरभीणि च<br>
    पद्मपत्राणि वैदेह्या अभ्यकीर्यन्त रावणम<br>
 <font color="GREEN" size="-1">16</font>
  तस्याः कौशेयम उद्धूतम आकाशे कनकप्रभम<br>
    बभौ चादित्यरागेण ताम्रम अभ्रम इवातपे<br>
 <font color="GREEN" size="-1">17</font>
  तस्यास तद विमलं वक्त्रम आकाशे रावणाङ्कगम<br>
    न रराज विना रामं विनालम इव पङ्कजम<br>
 <font color="GREEN" size="-1">18</font>
  बभूव जलदं नीलं भित्त्वा चन्द्र इवॊदितः<br>
    सुललाटं सुकेशान्तं पद्मगर्भाभम अव्रणम<br>
    शुक्लैः सुविमलैर दन्तैः परभावद्भिर अलंकृतम<br>
 <font color="GREEN" size="-1">19</font>
  रुदितं वयपमृष्टास्त्रं चन्द्रवत परियदर्शनम<br>
    सुनासं चारुताम्रौष्ठम आकाषे हाटकप्रभम<br>
 <font color="GREEN" size="-1">20</font>
  राक्षसेन्द्रसमाधूतं तस्यास तद वचनं शुभम<br>
    शुशुभे न विना रामं दिवा चन्द्र इवॊदितः<br>
 <font color="GREEN" size="-1">21</font>
  सा हेमवर्णा नीलाङ्गं मैथिली राक्षसाधिपम<br>
    शुशुभे काञ्चनी काञ्ची नीलं मणिम इवाश्रिता<br>
 <font color="GREEN" size="-1">22</font>
  सा पद्मगौरी हेमाभा रावणं जनकात्मजा<br>
    विद्युद्घनम इवाविश्य शुशुभे तप्तभूषणा<br>
 <font color="GREEN" size="-1">23</font>
  तस्या भूषणघॊषेण वैदेह्या राक्षसाधिपः<br>
    बभूव विमलॊ नीलः सघॊष इव तॊयदः<br>
 <font color="GREEN" size="-1">24</font>
  उत्तमाङ्गच्युता तस्याः पुष्पवृष्टिः समन्ततः<br>
    सीताया हरियमाणायाः पपात धरणीतले<br>
 <font color="GREEN" size="-1">25</font>
  सा तु रावणवेगेन पुष्पवृष्टिः समन्ततः<br>
    समाधूता दशग्रीवं पुनर एवाभ्यवर्तत<br>
 <font color="GREEN" size="-1">26</font>
  अभ्यवर्तत पुष्पाणां धारा वैश्रवणानुजम<br>
    नक्षत्रमालाविमला मेरुं नगम इवॊत्तमम<br>
 <font color="GREEN" size="-1">27</font>
  चरणान नूपुरं भरष्टं वैदेह्या रत्नभूषितम<br>
    विद्युन्मण्डलसंकाशं पपात मधुरस्वनम<br>
 <font color="GREEN" size="-1">28</font>
  तरुप्रवालरक्ता सा नीलाङ्गं राक्षसेश्वरम<br>
    पराशॊभयत वैदेही गजं कष्येव काञ्चनी<br>
 <font color="GREEN" size="-1">29</font>
  तां महॊल्काम इवाकाशे दीप्यमानां सवतेजसा<br>
    जहाराकाशम आविश्य सीतां वैश्रवणानुजः<br>
 <font color="GREEN" size="-1">30</font>
  तस्यास तान्य अग्निवर्णानि भूषणानि महीतले<br>
    सघॊषाण्य अवकीर्यन्त कषीणास तारा इवाम्बरात<br>
 <font color="GREEN" size="-1">31</font>
  तस्याः सतनान्तराद भरष्टॊ हारस ताराधिपद्युतिः<br>
    वैदेह्या निपतन भाति गङ्गेव गगनाच चयुता<br>
 <font color="GREEN" size="-1">32</font>
  उत्पात वाताभिहता नानाद्विज गणायुताः<br>
    मा भैर इति विधूताग्रा वयाजह्रुर इव पादपाः<br>
 <font color="GREEN" size="-1">33</font>
  नलिन्यॊ धवस्तकमलास तरस्तमीनजले चराः<br>
    सखीम इव गतॊत्साहां शॊचन्तीव सम मैथिलीम<br>
 <font color="GREEN" size="-1">34</font>
  समन्ताद अभिसंपत्य सिंहव्याघ्रमृगद्विजाः<br>
    अन्वधावंस तदा रॊषात सीताच्छायानुगामिनः<br>
 <font color="GREEN" size="-1">35</font>
  जलप्रपातास्रमुखाः शृङ्गैर उच्छ्रितबाहवः<br>
    सीतायां हरियमाणायां विक्रॊशन्तीव पर्वताः<br>
 <font color="GREEN" size="-1">36</font>
  हरियमाणां तु वैदेहीं दृष्ट्वा दीनॊ दिवाकरः<br>
    परविध्वस्तप्रभः शरीमान आसीत पाण्डुरमण्डलः<br>
 <font color="GREEN" size="-1">37</font>
  नास्ति धर्मः कुतः सत्यं नार्जवं नानृशंसता<br>
    यत्र रामस्य वैदेहीं भार्यां हरति रावणः<br>
 <font color="GREEN" size="-1">38</font>
  इति सर्वाणि भूतानि गणशः पर्यदेवयन<br>
    वित्रस्तका दीनमुखा रुरुदुर मृगपॊतकाः<br>
 <font color="GREEN" size="-1">39</font>
  उद्वीक्ष्यॊद्वीक्ष्य नयनैर आस्रपाताविलेक्षणाः<br>
    सुप्रवेपितगात्राश च बभूवुर वनदेवताः<br>
 <font color="GREEN" size="-1">40</font>
  विक्रॊशन्तीं दृढं सीतां दृष्ट्वा दुःखं तथा गताम<br>
    तां तु लक्ष्मण रामेति करॊशन्तीं मधुरस्वराम<br>
 <font color="GREEN" size="-1">41</font>
  अवेक्षमाणां बहुषॊ वैदेहीं धरणीतलम<br>
    स ताम आकुलकेशान्तां विप्रमृष्टविशेषकाम<br>
    जहारात्मविनाशाय दशग्रीवॊ मनस्विनाम<br>
 <font color="GREEN" size="-1">42</font>
  ततस तु सा चारुदती शुचिस्मिता; विनाकृता बन्धुजनेन मैथिली<br>
    अपश्यती राघवलक्ष्मणाव उभौ; विवर्णवक्त्रा भयभारपीडिता<br>
 </td>
 
 </table>
 <p></p><div class="filenav">
 <hr>
 <center>
 <a href="rys3051.htm">Next: Chapter 51</a></center>
 </div>
 </center></body>