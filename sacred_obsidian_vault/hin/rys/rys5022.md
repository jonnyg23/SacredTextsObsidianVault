<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi05.htm">Book 5 Index</a><br>
  
 <a href="rys5021.htm">Previous</a> 
 <a href="rys5023.htm">Next</a> 
 
 </div>
 <hr>
 
 <h3 align="CENTER">Book 5<br>Chapter 22
 </h3><table width="100%">
 <td width="50%">
  <font color="GREEN" size="-1">1</font>
  tataḥ sītām upāgamya rākṣasyo vikṛtānanāḥ<br>
   paruṣaṃ paruṣā nārya ūcus tā vākyam apriyam<br>
  <font color="GREEN" size="-1">2</font>
  kiṃ tvam antaḥpure sīte sarvabhūtamanohare<br>
   mahārhaśayanopete na vāsam anumanyase<br>
  <font color="GREEN" size="-1">3</font>
  mānuṣī mānuṣasyaiva bhāryātvaṃ bahu manyase<br>
   pratyāhara mano rāmān na tvaṃ jātu bhaviṣyasi<br>
  <font color="GREEN" size="-1">4</font>
  mānuṣī mānuṣaṃ taṃ tu rāmam icchasi śobhane<br>
   rājyād bhraṣṭam asiddhārthaṃ viklavaṃ tam anindite<br>
  <font color="GREEN" size="-1">5</font>
  rākṣasīnāṃ vacaḥ śrutvā sītā padmanibhekṣaṇā<br>
   netrābhyām aśrupūrṇābhyām idaṃ vacanam abravīt<br>
  <font color="GREEN" size="-1">6</font>
  yad idaṃ lokavidviṣṭam udāharatha saṃgatāḥ<br>
   naitan manasi vākyaṃ me kilbiṣaṃ pratitiṣṭhati<br>
  <font color="GREEN" size="-1">7</font>
  na mānuṣī rākṣasasya bhāryā bhavitum arhati<br>
   kāmaṃ khādata māṃ sarvā na kariṣyāmi vo vacaḥ<br>
   dīno vā rājyahīno vā yo me bhartā sa me guruḥ<br>
  <font color="GREEN" size="-1">8</font>
  sītāyā vacanaṃ śrutvā rākṣasyaḥ krodhamūrchitāḥ<br>
   bhartsayanti sma paruṣair vākyai rāvaṇacoditāḥ<br>
  <font color="GREEN" size="-1">9</font>
  avalīnaḥ sa nirvākyo hanumāñ śiṃśapādrume<br>
   sītāṃ saṃtarjayantīs tā rākṣasīr aśṛṇot kapiḥ<br>
  <font color="GREEN" size="-1">10</font>
  tām abhikramya saṃrabdhā vepamānāṃ samantataḥ<br>
    bhṛśaṃ saṃlilihur dīptān pralambadaśanacchadān<br>
 <font color="GREEN" size="-1">11</font>
  ūcuś ca paramakruddhāḥ pragṛhyāśu paraśvadhān<br>
    neyam arhati bhartāraṃ rāvaṇaṃ rākṣasādhipam<br>
 <font color="GREEN" size="-1">12</font>
  sā bhartsyamānā bhīmābhī rākṣasībhir varānanā<br>
    sā bāṣpam apamārjantī śiṃśapāṃ tām upāgamat<br>
 <font color="GREEN" size="-1">13</font>
  tatas tāṃ śiṃśapāṃ sītā rākṣasībhiḥ samāvṛtā<br>
    abhigamya viśālākṣī tasthau śokapariplutā<br>
 <font color="GREEN" size="-1">14</font>
  tāṃ kṛśāṃ dīnavadanāṃ malināmbaradhāriṇīm<br>
    bhartsayāṃ cakrire bhīmā rākṣasyas tāḥ samantataḥ<br>
 <font color="GREEN" size="-1">15</font>
  tatas tāṃ vinatā nāma rākṣasī bhīmadarśanā<br>
    abravīt kupitākārā karālā nirṇatodarī<br>
 <font color="GREEN" size="-1">16</font>
  sīte paryāptam etāvad bhartṛsneho nidarśitaḥ<br>
    sarvatrātikṛtaṃ bhadre vyasanāyopakalpate<br>
 <font color="GREEN" size="-1">17</font>
  parituṣṭāsmi bhadraṃ te mānuṣas te kṛto vidhiḥ<br>
    mamāpi tu vacaḥ pathyaṃ bruvantyāḥ kuru maithili<br>
 <font color="GREEN" size="-1">18</font>
  rāvaṇaṃ bhaja bhartāraṃ bhartāraṃ sarvarakṣasām<br>
    vikrāntaṃ rūpavantaṃ ca sureśam iva vāsavam<br>
 <font color="GREEN" size="-1">19</font>
  dakṣiṇaṃ tyāgaśīlaṃ ca sarvasya priyavādinam<br>
    mānuṣaṃ kṛpaṇaṃ rāmaṃ tyaktvā rāvaṇam āśraya<br>
 <font color="GREEN" size="-1">20</font>
  divyāṅgarāgā vaidehi divyābharaṇabhūṣitā<br>
    adya prabhṛti sarveṣāṃ lokānām īśvarī bhava<br>
    agneḥ svāhā yathā devī śacīvendrasya śobhane<br>
 <font color="GREEN" size="-1">21</font>
  kiṃ te rāmeṇa vaidehi kṛpaṇena gatāyuṣā<br>
 <font color="GREEN" size="-1">22</font>
  etad uktaṃ ca me vākyaṃ yadi tvaṃ na kariṣyasi<br>
    asmin muhūrte sarvās tvāṃ bhakṣayiṣyāmahe vayam<br>
 <font color="GREEN" size="-1">23</font>
  anyā tu vikaṭā nāma lambamānapayodharā<br>
    abravīt kupitā sītāṃ muṣṭim udyamya garjatī<br>
 <font color="GREEN" size="-1">24</font>
  bahūny apratirūpāṇi vacanāni sudurmate<br>
    anukrośān mṛdutvāc ca soḍhāni tava maithili<br>
    na ca naḥ kuruṣe vākyaṃ hitaṃ kālapuraskṛtam<br>
 <font color="GREEN" size="-1">25</font>
  ānītāsi samudrasya pāram anyair durāsadam<br>
    rāvaṇāntaḥpuraṃ ghoraṃ praviṣṭā cāsi maithili<br>
 <font color="GREEN" size="-1">26</font>
  rāvaṇasya gṛhe rudhā asmābhis tu surakṣitā<br>
    na tvāṃ śaktaḥ paritrātum api sākṣāt puraṃdaraḥ<br>
 <font color="GREEN" size="-1">27</font>
  kuruṣva hitavādinyā vacanaṃ mama maithili<br>
    alam aśruprapātena tyaja śokam anarthakam<br>
 <font color="GREEN" size="-1">28</font>
  bhaja prītiṃ praharṣaṃ ca tyajaitāṃ nityadainyatām<br>
    sīte rākṣasarājena saha krīḍa yathāsukham<br>
 <font color="GREEN" size="-1">29</font>
  jānāsi hi yathā bhīru strīṇāṃ yauvanam adhruvam<br>
    yāvan na te vyatikrāmet tāvat sukham avāpnuhi<br>
 <font color="GREEN" size="-1">30</font>
  udyānāni ca ramyāṇi parvatopavanāni ca<br>
    saha rākṣasarājena cara tvaṃ madirekṣaṇe<br>
 <font color="GREEN" size="-1">31</font>
  strīsahasrāṇi te sapta vaśe sthāsyanti sundari<br>
    rāvaṇaṃ bhaja bhartāraṃ bhartāraṃ sarvarakṣasām<br>
 <font color="GREEN" size="-1">32</font>
  utpāṭya vā te hṛdayaṃ bhakṣayiṣyāmi maithili<br>
    yadi me vyāhṛtaṃ vākyaṃ na yathāvat kariṣyasi<br>
 <font color="GREEN" size="-1">33</font>
  tataś caṇḍodarī nāma rākṣasī krūradarśanā<br>
    bhrāmayantī mahac chūlam idaṃ vacanam abravīt<br>
 <font color="GREEN" size="-1">34</font>
  imāṃ hariṇalokākṣīṃ trāsotkampapayodharām<br>
    rāvaṇena hṛtāṃ dṛṣṭvā daurhṛdo me mahān abhūt<br>
 <font color="GREEN" size="-1">35</font>
  yakṛtplīham athotpīḍaṃ hṛdayaṃ ca sabandhanam<br>
    antrāṇy api tathā śīrṣaṃ khādeyam iti me matiḥ<br>
 <font color="GREEN" size="-1">36</font>
  tatas tu praghasā nāma rākṣasī vākyam abravīt<br>
    kaṇṭham asyā nṛśaṃsāyāḥ pīḍayāmaḥ kim āsyate<br>
 <font color="GREEN" size="-1">37</font>
  nivedyatāṃ tato rājñe mānuṣī sā mṛteti ha<br>
    nātra kaś cana saṃdehaḥ khādateti sa vakṣyati<br>
 <font color="GREEN" size="-1">38</font>
  tatas tv ajāmukhī nāma rākṣasī vākyam abravīt<br>
    viśasyemāṃ tataḥ sarvān samān kuruta pīlukān<br>
 <font color="GREEN" size="-1">39</font>
  vibhajāma tataḥ sarvā vivādo me na rocate<br>
    peyam ānīyatāṃ kṣipraṃ mālyaṃ ca vividhaṃ bahu<br>
 <font color="GREEN" size="-1">40</font>
  tataḥ śūrpaṇakhā nāma rākṣasī vākyam abravīt<br>
    ajāmukhā yad uktaṃ hi tad eva mama rocate<br>
 <font color="GREEN" size="-1">41</font>
  surā cānīyatāṃ kṣipraṃ sarvaśokavināśinī<br>
    mānuṣaṃ māṃsam āsādya nṛtyāmo 'tha nikumbhilām<br>
 <font color="GREEN" size="-1">42</font>
  evaṃ saṃbhartsyamānā sā sītā surasutopamā<br>
    rākṣasībhiḥ sughorābhir dhairyam utsṛjya roditi<br>
 </td>
 <td width="50%">
  <font color="GREEN" size="-1">1</font>
  ततः सीताम उपागम्य राक्षस्यॊ विकृताननाः<br>
   परुषं परुषा नार्य ऊचुस ता वाक्यम अप्रियम<br>
  <font color="GREEN" size="-1">2</font>
  किं तवम अन्तःपुरे सीते सर्वभूतमनॊहरे<br>
   महार्हशयनॊपेते न वासम अनुमन्यसे<br>
  <font color="GREEN" size="-1">3</font>
  मानुषी मानुषस्यैव भार्यात्वं बहु मन्यसे<br>
   परत्याहर मनॊ रामान न तवं जातु भविष्यसि<br>
  <font color="GREEN" size="-1">4</font>
  मानुषी मानुषं तं तु रामम इच्छसि शॊभने<br>
   राज्याद भरष्टम असिद्धार्थं विक्लवं तम अनिन्दिते<br>
  <font color="GREEN" size="-1">5</font>
  राक्षसीनां वचः शरुत्वा सीता पद्मनिभेक्षणा<br>
   नेत्राभ्याम अश्रुपूर्णाभ्याम इदं वचनम अब्रवीत<br>
  <font color="GREEN" size="-1">6</font>
  यद इदं लॊकविद्विष्टम उदाहरथ संगताः<br>
   नैतन मनसि वाक्यं मे किल्बिषं परतितिष्ठति<br>
  <font color="GREEN" size="-1">7</font>
  न मानुषी राक्षसस्य भार्या भवितुम अर्हति<br>
   कामं खादत मां सर्वा न करिष्यामि वॊ वचः<br>
   दीनॊ वा राज्यहीनॊ वा यॊ मे भर्ता स मे गुरुः<br>
  <font color="GREEN" size="-1">8</font>
  सीताया वचनं शरुत्वा राक्षस्यः करॊधमूर्छिताः<br>
   भर्त्सयन्ति सम परुषैर वाक्यै रावणचॊदिताः<br>
  <font color="GREEN" size="-1">9</font>
  अवलीनः स निर्वाक्यॊ हनुमाञ शिंशपाद्रुमे<br>
   सीतां संतर्जयन्तीस ता राक्षसीर अशृणॊत कपिः<br>
  <font color="GREEN" size="-1">10</font>
  ताम अभिक्रम्य संरब्धा वेपमानां समन्ततः<br>
    भृशं संलिलिहुर दीप्तान परलम्बदशनच्छदान<br>
 <font color="GREEN" size="-1">11</font>
  ऊचुश च परमक्रुद्धाः परगृह्याशु परश्वधान<br>
    नेयम अर्हति भर्तारं रावणं राक्षसाधिपम<br>
 <font color="GREEN" size="-1">12</font>
  सा भर्त्स्यमाना भीमाभी राक्षसीभिर वरानना<br>
    सा बाष्पम अपमार्जन्ती शिंशपां ताम उपागमत<br>
 <font color="GREEN" size="-1">13</font>
  ततस तां शिंशपां सीता राक्षसीभिः समावृता<br>
    अभिगम्य विशालाक्षी तस्थौ शॊकपरिप्लुता<br>
 <font color="GREEN" size="-1">14</font>
  तां कृशां दीनवदनां मलिनाम्बरधारिणीम<br>
    भर्त्सयां चक्रिरे भीमा राक्षस्यस ताः समन्ततः<br>
 <font color="GREEN" size="-1">15</font>
  ततस तां विनता नाम राक्षसी भीमदर्शना<br>
    अब्रवीत कुपिताकारा कराला निर्णतॊदरी<br>
 <font color="GREEN" size="-1">16</font>
  सीते पर्याप्तम एतावद भर्तृस्नेहॊ निदर्शितः<br>
    सर्वत्रातिकृतं भद्रे वयसनायॊपकल्पते<br>
 <font color="GREEN" size="-1">17</font>
  परितुष्टास्मि भद्रं ते मानुषस ते कृतॊ विधिः<br>
    ममापि तु वचः पथ्यं बरुवन्त्याः कुरु मैथिलि<br>
 <font color="GREEN" size="-1">18</font>
  रावणं भज भर्तारं भर्तारं सर्वरक्षसाम<br>
    विक्रान्तं रूपवन्तं च सुरेशम इव वासवम<br>
 <font color="GREEN" size="-1">19</font>
  दक्षिणं तयागशीलं च सर्वस्य परियवादिनम<br>
    मानुषं कृपणं रामं तयक्त्वा रावणम आश्रय<br>
 <font color="GREEN" size="-1">20</font>
  दिव्याङ्गरागा वैदेहि दिव्याभरणभूषिता<br>
    अद्य परभृति सर्वेषां लॊकानाम ईश्वरी भव<br>
    अग्नेः सवाहा यथा देवी शचीवेन्द्रस्य शॊभने<br>
 <font color="GREEN" size="-1">21</font>
  किं ते रामेण वैदेहि कृपणेन गतायुषा<br>
 <font color="GREEN" size="-1">22</font>
  एतद उक्तं च मे वाक्यं यदि तवं न करिष्यसि<br>
    अस्मिन मुहूर्ते सर्वास तवां भक्षयिष्यामहे वयम<br>
 <font color="GREEN" size="-1">23</font>
  अन्या तु विकटा नाम लम्बमानपयॊधरा<br>
    अब्रवीत कुपिता सीतां मुष्टिम उद्यम्य गर्जती<br>
 <font color="GREEN" size="-1">24</font>
  बहून्य अप्रतिरूपाणि वचनानि सुदुर्मते<br>
    अनुक्रॊशान मृदुत्वाच च सॊढानि तव मैथिलि<br>
    न च नः कुरुषे वाक्यं हितं कालपुरस्कृतम<br>
 <font color="GREEN" size="-1">25</font>
  आनीतासि समुद्रस्य पारम अन्यैर दुरासदम<br>
    रावणान्तःपुरं घॊरं परविष्टा चासि मैथिलि<br>
 <font color="GREEN" size="-1">26</font>
  रावणस्य गृहे रुधा अस्माभिस तु सुरक्षिता<br>
    न तवां शक्तः परित्रातुम अपि साक्षात पुरंदरः<br>
 <font color="GREEN" size="-1">27</font>
  कुरुष्व हितवादिन्या वचनं मम मैथिलि<br>
    अलम अश्रुप्रपातेन तयज शॊकम अनर्थकम<br>
 <font color="GREEN" size="-1">28</font>
  भज परीतिं परहर्षं च तयजैतां नित्यदैन्यताम<br>
    सीते राक्षसराजेन सह करीड यथासुखम<br>
 <font color="GREEN" size="-1">29</font>
  जानासि हि यथा भीरु सत्रीणां यौवनम अध्रुवम<br>
    यावन न ते वयतिक्रामेत तावत सुखम अवाप्नुहि<br>
 <font color="GREEN" size="-1">30</font>
  उद्यानानि च रम्याणि पर्वतॊपवनानि च<br>
    सह राक्षसराजेन चर तवं मदिरेक्षणे<br>
 <font color="GREEN" size="-1">31</font>
  सत्रीसहस्राणि ते सप्त वशे सथास्यन्ति सुन्दरि<br>
    रावणं भज भर्तारं भर्तारं सर्वरक्षसाम<br>
 <font color="GREEN" size="-1">32</font>
  उत्पाट्य वा ते हृदयं भक्षयिष्यामि मैथिलि<br>
    यदि मे वयाहृतं वाक्यं न यथावत करिष्यसि<br>
 <font color="GREEN" size="-1">33</font>
  ततश चण्डॊदरी नाम राक्षसी करूरदर्शना<br>
    भरामयन्ती महच छूलम इदं वचनम अब्रवीत<br>
 <font color="GREEN" size="-1">34</font>
  इमां हरिणलॊकाक्षीं तरासॊत्कम्पपयॊधराम<br>
    रावणेन हृतां दृष्ट्वा दौर्हृदॊ मे महान अभूत<br>
 <font color="GREEN" size="-1">35</font>
  यकृत्प्लीहम अथॊत्पीडं हृदयं च सबन्धनम<br>
    अन्त्राण्य अपि तथा शीर्षं खादेयम इति मे मतिः<br>
 <font color="GREEN" size="-1">36</font>
  ततस तु परघसा नाम राक्षसी वाक्यम अब्रवीत<br>
    कण्ठम अस्या नृशंसायाः पीडयामः किम आस्यते<br>
 <font color="GREEN" size="-1">37</font>
  निवेद्यतां ततॊ राज्ञे मानुषी सा मृतेति ह<br>
    नात्र कश चन संदेहः खादतेति स वक्ष्यति<br>
 <font color="GREEN" size="-1">38</font>
  ततस तव अजामुखी नाम राक्षसी वाक्यम अब्रवीत<br>
    विशस्येमां ततः सर्वान समान कुरुत पीलुकान<br>
 <font color="GREEN" size="-1">39</font>
  विभजाम ततः सर्वा विवादॊ मे न रॊचते<br>
    पेयम आनीयतां कषिप्रं माल्यं च विविधं बहु<br>
 <font color="GREEN" size="-1">40</font>
  ततः शूर्पणखा नाम राक्षसी वाक्यम अब्रवीत<br>
    अजामुखा यद उक्तं हि तद एव मम रॊचते<br>
 <font color="GREEN" size="-1">41</font>
  सुरा चानीयतां कषिप्रं सर्वशॊकविनाशिनी<br>
    मानुषं मांसम आसाद्य नृत्यामॊ ऽथ निकुम्भिलाम<br>
 <font color="GREEN" size="-1">42</font>
  एवं संभर्त्स्यमाना सा सीता सुरसुतॊपमा<br>
    राक्षसीभिः सुघॊराभिर धैर्यम उत्सृज्य रॊदिति<br>
 </td>
 
 </table>
 <p></p><div class="filenav">
 <hr>
 <center>
 <a href="rys5023.htm">Next: Chapter 23</a></center>
 </div>
 </center></body>