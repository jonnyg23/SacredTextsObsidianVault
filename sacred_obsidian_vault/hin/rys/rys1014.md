<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi01.htm">Book 1 Index</a><br>
  
 <a href="rys1013.htm">Previous</a> 
 <a href="rys1015.htm">Next</a> 
 
 </div>
 <hr>
 
 <h3 align="CENTER">Book 1<br>Chapter 14
 </h3><table width="100%">
 <td width="50%">
  <font color="GREEN" size="-1">1</font>
  medhāvī tu tato dhyātvā sa kiṃ cid idam uttamam<br>
   labdhasaṃjñas tatas taṃ tu vedajño nṛpam abravīt<br>
  <font color="GREEN" size="-1">2</font>
  iṣṭiṃ te 'haṃ kariṣyāmi putrīyāṃ putrakāraṇāt<br>
   atharvaśirasi proktair mantraiḥ siddhāṃ vidhānataḥ<br>
  <font color="GREEN" size="-1">3</font>
  tataḥ prākramad iṣṭiṃ tāṃ putrīyāṃ putra kāraṇāt<br>
   juhāva cāgnau tejasvī mantradṛṣṭena karmaṇā<br>
  <font color="GREEN" size="-1">4</font>
  tato devāḥ sagandharvāḥ siddhāś ca paramarṣayaḥ<br>
   bhāgapratigrahārthaṃ vai samavetā yathāvidhi<br>
  <font color="GREEN" size="-1">5</font>
  tāḥ sametya yathānyāyaṃ tasmin sadasi devatāḥ<br>
   abruvaṁl lokakartāraṃ brahmāṇaṃ vacanaṃ mahat<br>
  <font color="GREEN" size="-1">6</font>
  bhagavaṃs tvatprasādena rāvaṇo nāma rākṣasaḥ<br>
   sarvānno bādhate vīryāc chāsituṃ taṃ na śaknumaḥ<br>
  <font color="GREEN" size="-1">7</font>
  tvayā tasmai varo dattaḥ prītena bhagavan purā<br>
   mānayantaś ca taṃ nityaṃ sarvaṃ tasya kṣamāmahe<br>
  <font color="GREEN" size="-1">8</font>
  udvejayati lokāṃs trīn ucchritān dveṣṭi durmatiḥ<br>
   śakraṃ tridaśarājānaṃ pradharṣayitum icchati<br>
  <font color="GREEN" size="-1">9</font>
  ṛṣīn yakṣān sagandharvān asurān brāhmaṇāṃs tathā<br>
   atikrāmati durdharṣo varadānena mohitaḥ<br>
  <font color="GREEN" size="-1">10</font>
  nainaṃ sūryaḥ pratapati pārśve vāti na mārutaḥ<br>
    calormimālī taṃ dṛṣṭvā samudro 'pi na kampate<br>
 <font color="GREEN" size="-1">11</font>
  tan manan no bhayaṃ tasmād rākṣasād ghoradarśanāt<br>
    vadhārthaṃ tasya bhagavann upāyaṃ kartum arhasi<br>
 <font color="GREEN" size="-1">12</font>
  evam uktaḥ suraiḥ sarvaiś cintayitvā tato 'bravīt<br>
    hantāyaṃ vihitas tasya vadhopāyo durātmanaḥ<br>
 <font color="GREEN" size="-1">13</font>
  tena gandharvayakṣāṇāṃ devadānavarakṣasām<br>
    avadhyo 'smīti vāg uktā tathety uktaṃ ca tan mayā<br>
 <font color="GREEN" size="-1">14</font>
  nākīrtayad avajñānāt tad rakṣo mānuṣāṃs tadā<br>
    tasmāt sa mānuṣād vadhyo mṛtur nānyo 'sya vidyate<br>
 <font color="GREEN" size="-1">15</font>
  etac chrutvā priyaṃ vākyaṃ brahmaṇā samudāhṛtam<br>
    devā maharṣayaḥ sarve prahṛṣṭās te 'bhavaṃs tadā<br>
 <font color="GREEN" size="-1">16</font>
  etasminn antare viṣṇur upayāto mahādyutiḥ<br>
    brahmaṇā ca samāgamya tatra tasthau samāhitaḥ<br>
 <font color="GREEN" size="-1">17</font>
  tam abruvan surāḥ sarve samabhiṣṭūya saṃnatāḥ<br>
    tvāṃ niyokṣyāmahe viṣṇo lokānāṃ hitakāmyayā<br>
 <font color="GREEN" size="-1">18</font>
  rājño daśarathasya tvam ayodhyādhipater vibho<br>
    dharmajñasya vadānyasya maharṣisamatejasaḥ<br>
    tasya bhāryāsu tisṛṣu hrīśrīkīrtyupamāsu ca<br>
    viṣṇo putratvam āgaccha kṛtvātmānaṃ caturvidham<br>
 <font color="GREEN" size="-1">19</font>
  tatra tvaṃ mānuṣo bhūtvā pravṛddhaṃ lokakaṇṭakam<br>
    avadhyaṃ daivatair viṣṇo samare jahi rāvaṇam<br>
 <font color="GREEN" size="-1">20</font>
  sa hi devān sagandharvān siddhāṃś ca ṛṣisattamān<br>
    rākṣaso rāvaṇo mūrkho vīryotsekena bādhate<br>
 <font color="GREEN" size="-1">21</font>
  tad uddhataṃ rāvaṇam ṛddhatejasaṃ; pravṛddhadarpaṃ tridaśeśvaradviṣam<br>
    virāvaṇaṃ sādhu tapasvikaṇṭakaṃ; tapasvinām uddhara taṃ bhayāvaham<br>
 </td>
 <td width="50%">
  <font color="GREEN" size="-1">1</font>
  मेधावी तु ततॊ धयात्वा स किं चिद इदम उत्तमम<br>
   लब्धसंज्ञस ततस तं तु वेदज्ञॊ नृपम अब्रवीत<br>
  <font color="GREEN" size="-1">2</font>
  इष्टिं ते ऽहं करिष्यामि पुत्रीयां पुत्रकारणात<br>
   अथर्वशिरसि परॊक्तैर मन्त्रैः सिद्धां विधानतः<br>
  <font color="GREEN" size="-1">3</font>
  ततः पराक्रमद इष्टिं तां पुत्रीयां पुत्र कारणात<br>
   जुहाव चाग्नौ तेजस्वी मन्त्रदृष्टेन कर्मणा<br>
  <font color="GREEN" size="-1">4</font>
  ततॊ देवाः सगन्धर्वाः सिद्धाश च परमर्षयः<br>
   भागप्रतिग्रहार्थं वै समवेता यथाविधि<br>
  <font color="GREEN" size="-1">5</font>
  ताः समेत्य यथान्यायं तस्मिन सदसि देवताः<br>
   अब्रुवँल लॊककर्तारं बरह्माणं वचनं महत<br>
  <font color="GREEN" size="-1">6</font>
  भगवंस तवत्प्रसादेन रावणॊ नाम राक्षसः<br>
   सर्वान्नॊ बाधते वीर्याच छासितुं तं न शक्नुमः<br>
  <font color="GREEN" size="-1">7</font>
  तवया तस्मै वरॊ दत्तः परीतेन भगवन पुरा<br>
   मानयन्तश च तं नित्यं सर्वं तस्य कषमामहे<br>
  <font color="GREEN" size="-1">8</font>
  उद्वेजयति लॊकांस तरीन उच्छ्रितान दवेष्टि दुर्मतिः<br>
   शक्रं तरिदशराजानं परधर्षयितुम इच्छति<br>
  <font color="GREEN" size="-1">9</font>
  ऋषीन यक्षान सगन्धर्वान असुरान बराह्मणांस तथा<br>
   अतिक्रामति दुर्धर्षॊ वरदानेन मॊहितः<br>
  <font color="GREEN" size="-1">10</font>
  नैनं सूर्यः परतपति पार्श्वे वाति न मारुतः<br>
    चलॊर्मिमाली तं दृष्ट्वा समुद्रॊ ऽपि न कम्पते<br>
 <font color="GREEN" size="-1">11</font>
  तन मनन नॊ भयं तस्माद राक्षसाद घॊरदर्शनात<br>
    वधार्थं तस्य भगवन्न उपायं कर्तुम अर्हसि<br>
 <font color="GREEN" size="-1">12</font>
  एवम उक्तः सुरैः सर्वैश चिन्तयित्वा ततॊ ऽबरवीत<br>
    हन्तायं विहितस तस्य वधॊपायॊ दुरात्मनः<br>
 <font color="GREEN" size="-1">13</font>
  तेन गन्धर्वयक्षाणां देवदानवरक्षसाम<br>
    अवध्यॊ ऽसमीति वाग उक्ता तथेत्य उक्तं च तन मया<br>
 <font color="GREEN" size="-1">14</font>
  नाकीर्तयद अवज्ञानात तद रक्षॊ मानुषांस तदा<br>
    तस्मात स मानुषाद वध्यॊ मृतुर नान्यॊ ऽसय विद्यते<br>
 <font color="GREEN" size="-1">15</font>
  एतच छरुत्वा परियं वाक्यं बरह्मणा समुदाहृतम<br>
    देवा महर्षयः सर्वे परहृष्टास ते ऽभवंस तदा<br>
 <font color="GREEN" size="-1">16</font>
  एतस्मिन्न अन्तरे विष्णुर उपयातॊ महाद्युतिः<br>
    बरह्मणा च समागम्य तत्र तस्थौ समाहितः<br>
 <font color="GREEN" size="-1">17</font>
  तम अब्रुवन सुराः सर्वे समभिष्टूय संनताः<br>
    तवां नियॊक्ष्यामहे विष्णॊ लॊकानां हितकाम्यया<br>
 <font color="GREEN" size="-1">18</font>
  राज्ञॊ दशरथस्य तवम अयॊध्याधिपतेर विभॊ<br>
    धर्मज्ञस्य वदान्यस्य महर्षिसमतेजसः<br>
    तस्य भार्यासु तिसृषु हरीश्रीकीर्त्युपमासु च<br>
    विष्णॊ पुत्रत्वम आगच्छ कृत्वात्मानं चतुर्विधम<br>
 <font color="GREEN" size="-1">19</font>
  तत्र तवं मानुषॊ भूत्वा परवृद्धं लॊककण्टकम<br>
    अवध्यं दैवतैर विष्णॊ समरे जहि रावणम<br>
 <font color="GREEN" size="-1">20</font>
  स हि देवान सगन्धर्वान सिद्धांश च ऋषिसत्तमान<br>
    राक्षसॊ रावणॊ मूर्खॊ वीर्यॊत्सेकेन बाधते<br>
 <font color="GREEN" size="-1">21</font>
  तद उद्धतं रावणम ऋद्धतेजसं; परवृद्धदर्पं तरिदशेश्वरद्विषम<br>
    विरावणं साधु तपस्विकण्टकं; तपस्विनाम उद्धर तं भयावहम<br>
 </td>
 
 </table>
 <p></p><div class="filenav">
 <hr>
 <center>
 <a href="rys1015.htm">Next: Chapter 15</a></center>
 </div>
 </center></body>