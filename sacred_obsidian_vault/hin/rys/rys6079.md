<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi06.htm">Book 6 Index</a><br>
  
 <a href="rys6078.htm">Previous</a> 
 <a href="rys6080.htm">Next</a> 
 
 </div>
 <hr>
 
 <h3 align="CENTER">Book 6<br>Chapter 79
 </h3><table width="100%">
 <td width="50%">
  <font color="GREEN" size="-1">1</font>
  rudhiraklinnagātras tu lakṣmaṇaḥ śubhalakṣaṇaḥ<br>
   babhūva hṛṣṭas taṃ hatvā śakrajetāram āhave<br>
  <font color="GREEN" size="-1">2</font>
  tataḥ sa jāmbavantaṃ ca hanūmantaṃ ca vīryavān<br>
   saṃnivartya mahātejās tāṃś ca sarvān vanaukasaḥ<br>
  <font color="GREEN" size="-1">3</font>
  ājagāma tataḥ śīghraṃ yatra sugrīvarāghavau<br>
   vibhīṣaṇam avaṣṭabhya hanūmantaṃ ca lakṣmaṇaḥ<br>
  <font color="GREEN" size="-1">4</font>
  tato rāmam abhikramya saumitrir abhivādya ca<br>
   tasthau bhrātṛsamīpasthaḥ śakrasyendrānujo yathā<br>
   ācacakṣe tadā vīro ghoram indrajito vadham<br>
  <font color="GREEN" size="-1">5</font>
  rāvaṇas tu śiraś chinnaṃ lakṣmaṇena mahātmanā<br>
   nyavedayata rāmāya tadā hṛṣṭo vibhīṣaṇaḥ<br>
  <font color="GREEN" size="-1">6</font>
  upaveśya tam utsaṅge pariṣvajyāvapīḍitam<br>
   mūrdhni cainam upāghrāya bhūyaḥ saṃspṛśya ca tvaran<br>
   uvāca lakṣmaṇaṃ vākyam āśvāsya puruṣarṣabhaḥ<br>
  <font color="GREEN" size="-1">7</font>
  kṛtaṃ paramakalyāṇaṃ karma duṣkarakāriṇā<br>
   niramitraḥ kṛto 'smy adya niryāsyati hi rāvaṇaḥ<br>
   balavyūhena mahatā śrutvā putraṃ nipātitam<br>
  <font color="GREEN" size="-1">8</font>
  taṃ putravadhasaṃtaptaṃ niryāntaṃ rākṣasādhipam<br>
   balenāvṛtya mahatā nihaniṣyāmi durjayam<br>
  <font color="GREEN" size="-1">9</font>
  tvayā lakṣmaṇa nāthena sītā ca pṛthivī ca me<br>
   na duṣprāpā hate tv adya śakrajetari cāhave<br>
  <font color="GREEN" size="-1">10</font>
  sa taṃ bhrātaram āśvāsya pāriṣvajya ca rāghavaḥ<br>
    rāmaḥ suṣeṇaṃ muditaḥ samābhāṣyedam abravīt<br>
 <font color="GREEN" size="-1">11</font>
  saśalyo 'yaṃ mahāprājñaḥ saumitrir mitravatsalaḥ<br>
    yathā bhavati susvasthas tathā tvaṃ samupācara<br>
    viśalyaḥ kriyatāṃ kṣipraṃ saumitriḥ savibhīṣaṇaḥ<br>
 <font color="GREEN" size="-1">12</font>
  kṛṣa vānarasainyānāṃ śūrāṇāṃ drumayodhinām<br>
    ye cānye 'tra ca yudhyantaḥ saśalyā vraṇinas tathā<br>
    te 'pi sarve prayatnena kriyantāṃ sukhinas tvayā<br>
 <font color="GREEN" size="-1">13</font>
  evam uktaḥ sa rāmeṇa mahātmā hariyūthapaḥ<br>
    lakṣmaṇāya dadau nastaḥ suṣeṇaḥ paramauṣadham<br>
 <font color="GREEN" size="-1">14</font>
  sa tasya gandham āghrāya viśalyaḥ samapadyata<br>
    tadā nirvedanaś caiva saṃrūḍhavraṇa eva ca<br>
 <font color="GREEN" size="-1">15</font>
  vibhīṣaṇa mukhānāṃ ca suhṛdāṃ rāghavājñayā<br>
    sarvavānaramukhyānāṃ cikitsāṃ sa tadākarot<br>
 <font color="GREEN" size="-1">16</font>
  tataḥ prakṛtim āpanno hṛtaśalyo gatavyathaḥ<br>
    saumitrir muditas tatra kṣaṇena vigatajvaraḥ<br>
 <font color="GREEN" size="-1">17</font>
  tathaiva rāmaḥ plavagādhipas tadā; vibhīṣaṇaś carkṣapatiś ca jāmbavān<br>
    avekṣya saumitrim arogam utthitaṃ; mudā sasainyaḥ suciraṃ jaharṣire<br>
 <font color="GREEN" size="-1">18</font>
  apūjayat karma sa lakṣmaṇasya; suduṣkaraṃ dāśarathir mahātmā<br>
    hṛṣṭā babhūvur yudhi yūthapendrā; niśamya taṃ śakrajitaṃ nipātitam<br>
 </td>
 <td width="50%">
  <font color="GREEN" size="-1">1</font>
  रुधिरक्लिन्नगात्रस तु लक्ष्मणः शुभलक्षणः<br>
   बभूव हृष्टस तं हत्वा शक्रजेतारम आहवे<br>
  <font color="GREEN" size="-1">2</font>
  ततः स जाम्बवन्तं च हनूमन्तं च वीर्यवान<br>
   संनिवर्त्य महातेजास तांश च सर्वान वनौकसः<br>
  <font color="GREEN" size="-1">3</font>
  आजगाम ततः शीघ्रं यत्र सुग्रीवराघवौ<br>
   विभीषणम अवष्टभ्य हनूमन्तं च लक्ष्मणः<br>
  <font color="GREEN" size="-1">4</font>
  ततॊ रामम अभिक्रम्य सौमित्रिर अभिवाद्य च<br>
   तस्थौ भरातृसमीपस्थः शक्रस्येन्द्रानुजॊ यथा<br>
   आचचक्षे तदा वीरॊ घॊरम इन्द्रजितॊ वधम<br>
  <font color="GREEN" size="-1">5</font>
  रावणस तु शिरश छिन्नं लक्ष्मणेन महात्मना<br>
   नयवेदयत रामाय तदा हृष्टॊ विभीषणः<br>
  <font color="GREEN" size="-1">6</font>
  उपवेश्य तम उत्सङ्गे परिष्वज्यावपीडितम<br>
   मूर्ध्नि चैनम उपाघ्राय भूयः संस्पृश्य च तवरन<br>
   उवाच लक्ष्मणं वाक्यम आश्वास्य पुरुषर्षभः<br>
  <font color="GREEN" size="-1">7</font>
  कृतं परमकल्याणं कर्म दुष्करकारिणा<br>
   निरमित्रः कृतॊ ऽसम्य अद्य निर्यास्यति हि रावणः<br>
   बलव्यूहेन महता शरुत्वा पुत्रं निपातितम<br>
  <font color="GREEN" size="-1">8</font>
  तं पुत्रवधसंतप्तं निर्यान्तं राक्षसाधिपम<br>
   बलेनावृत्य महता निहनिष्यामि दुर्जयम<br>
  <font color="GREEN" size="-1">9</font>
  तवया लक्ष्मण नाथेन सीता च पृथिवी च मे<br>
   न दुष्प्रापा हते तव अद्य शक्रजेतरि चाहवे<br>
  <font color="GREEN" size="-1">10</font>
  स तं भरातरम आश्वास्य पारिष्वज्य च राघवः<br>
    रामः सुषेणं मुदितः समाभाष्येदम अब्रवीत<br>
 <font color="GREEN" size="-1">11</font>
  सशल्यॊ ऽयं महाप्राज्ञः सौमित्रिर मित्रवत्सलः<br>
    यथा भवति सुस्वस्थस तथा तवं समुपाचर<br>
    विशल्यः करियतां कषिप्रं सौमित्रिः सविभीषणः<br>
 <font color="GREEN" size="-1">12</font>
  कृष वानरसैन्यानां शूराणां दरुमयॊधिनाम<br>
    ये चान्ये ऽतर च युध्यन्तः सशल्या वरणिनस तथा<br>
    ते ऽपि सर्वे परयत्नेन करियन्तां सुखिनस तवया<br>
 <font color="GREEN" size="-1">13</font>
  एवम उक्तः स रामेण महात्मा हरियूथपः<br>
    लक्ष्मणाय ददौ नस्तः सुषेणः परमौषधम<br>
 <font color="GREEN" size="-1">14</font>
  स तस्य गन्धम आघ्राय विशल्यः समपद्यत<br>
    तदा निर्वेदनश चैव संरूढव्रण एव च<br>
 <font color="GREEN" size="-1">15</font>
  विभीषण मुखानां च सुहृदां राघवाज्ञया<br>
    सर्ववानरमुख्यानां चिकित्सां स तदाकरॊत<br>
 <font color="GREEN" size="-1">16</font>
  ततः परकृतिम आपन्नॊ हृतशल्यॊ गतव्यथः<br>
    सौमित्रिर मुदितस तत्र कषणेन विगतज्वरः<br>
 <font color="GREEN" size="-1">17</font>
  तथैव रामः पलवगाधिपस तदा; विभीषणश चर्क्षपतिश च जाम्बवान<br>
    अवेक्ष्य सौमित्रिम अरॊगम उत्थितं; मुदा ससैन्यः सुचिरं जहर्षिरे<br>
 <font color="GREEN" size="-1">18</font>
  अपूजयत कर्म स लक्ष्मणस्य; सुदुष्करं दाशरथिर महात्मा<br>
    हृष्टा बभूवुर युधि यूथपेन्द्रा; निशम्य तं शक्रजितं निपातितम<br>
 </td>
 
 </table>
 <p></p><div class="filenav">
 <hr>
 <center>
 <a href="rys6080.htm">Next: Chapter 80</a></center>
 </div>
 </center></body>