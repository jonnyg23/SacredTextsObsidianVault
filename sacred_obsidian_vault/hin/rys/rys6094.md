<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi06.htm">Book 6 Index</a><br>
  
 <a href="rys6093.htm">Previous</a> 
 <a href="rys6095.htm">Next</a> 
 
 </div>
 <hr>
 
 <h3 align="CENTER">Book 6<br>Chapter 94
 </h3><table width="100%">
 <td width="50%">
  <font color="GREEN" size="-1">1</font>
  tam āpatantaṃ sahasā svanavantaṃ mahādhvajam<br>
   rathaṃ rākṣasarājasya nararājo dadarśa ha<br>
  <font color="GREEN" size="-1">2</font>
  kṛṣṇavājisamāyuktaṃ yuktaṃ raudreṇa varcasā<br>
   taḍitpatākāgahanaṃ darśitendrāyudhāyudham<br>
   śaradhārā vimuñcantaṃ dhārāsāram ivānbudam<br>
  <font color="GREEN" size="-1">3</font>
  taṃ dṛṣṭvā meghasaṃkāśam āpatantaṃ rathaṃ ripoḥ<br>
   girer vajrābhimṛṣṭasya dīryataḥ sadṛśasvanam<br>
   uvāca mātaliṃ rāmaḥ sahasrākṣasya sārathim<br>
  <font color="GREEN" size="-1">4</font>
  mātale paśya saṃrabdham āpatantaṃ rathaṃ ripoḥ<br>
   yathāpasavyaṃ patatā vegena mahatā punaḥ<br>
   samare hantum ātmānaṃ tathānena kṛtā matiḥ<br>
  <font color="GREEN" size="-1">5</font>
  tad apramādam ātiṣṭha pratyudgaccha rathaṃ ripoḥ<br>
   vidhvaṃsayitum icchāmi vāyur megham ivotthitam<br>
  <font color="GREEN" size="-1">6</font>
  aviklavam asaṃbhrāntam avyagrahṛdayekṣaṇam<br>
   raśmisaṃcāraniyataṃ pracodaya rathaṃ drutam<br>
  <font color="GREEN" size="-1">7</font>
  kāmaṃ na tvaṃ samādheyaḥ puraṃdararathocitaḥ<br>
   yuyutsur aham ekāgraḥ smāraye tvāṃ na śikṣaye<br>
  <font color="GREEN" size="-1">8</font>
  parituṣṭaḥ sa rāmasya tena vākyena mātaliḥ<br>
   pracodayām āsa rathaṃ surasārathisattamaḥ<br>
  <font color="GREEN" size="-1">9</font>
  apasavyaṃ tataḥ kurvan rāvaṇasya mahāratham<br>
   cakrotkṣiptena rajasā rāvaṇaṃ vyavadhūnayat<br>
  <font color="GREEN" size="-1">10</font>
  tataḥ kruddho daśagrīvas tāmravisphāritekṣaṇaḥ<br>
    rathapratimukhaṃ rāmaṃ sāyakair avadhūnayat<br>
 <font color="GREEN" size="-1">11</font>
  dharṣaṇāmarṣito rāmo dhairyaṃ roṣeṇa laṅghayan<br>
    jagrāha sumahāvegam aindraṃ yudhi śarāsanam<br>
    śarāṃś ca sumahātejāḥ sūryaraśmisamaprabhān<br>
 <font color="GREEN" size="-1">12</font>
  tad upoḍhaṃ mahad yuddham anyonyavadhakāṅkṣiṇoḥ<br>
    parasparābhimukhayor dṛptayor iva siṃhayoḥ<br>
 <font color="GREEN" size="-1">13</font>
  tato devāḥ sagandharvāḥ siddhāś ca paramarṣayaḥ<br>
    samīyur dvairathaṃ draṣṭuṃ rāvaṇakṣayakāṅkṣiṇaḥ<br>
 <font color="GREEN" size="-1">14</font>
  samutpetur athotpātā dāruṇā lomaharṣaṇāḥ<br>
    rāvaṇasya vināśāya rāghavasya jayāya ca<br>
 <font color="GREEN" size="-1">15</font>
  vavarṣa rudhiraṃ devo rāvaṇasya rathopari<br>
    vātā maṇḍalinas tīvrā apasavyaṃ pracakramuḥ<br>
 <font color="GREEN" size="-1">16</font>
  mahad gṛdhrakulaṃ cāsya bhramamāṇaṃ nabhastale<br>
    yena yena ratho yāti tena tena pradhāvati<br>
 <font color="GREEN" size="-1">17</font>
  saṃdhyayā cāvṛtā laṅkā japāpuṣpanikāśayā<br>
    dṛśyate saṃpradīteva divase 'pi vasuṃdharā<br>
 <font color="GREEN" size="-1">18</font>
  sanirghātā maholkāś ca saṃpracetur mahāsvanāḥ<br>
    viṣādayantyo rakṣāṃsi rāvaṇasya tadāhitāḥ<br>
 <font color="GREEN" size="-1">19</font>
  rāvaṇaś ca yatas tatra pracacāla vasuṃdharā<br>
    rakṣasāṃ ca praharatāṃ gṛhītā iva bāhavaḥ<br>
 <font color="GREEN" size="-1">20</font>
  tāmrāḥ pītāḥ sitāḥ śvetāḥ patitāḥ sūryaraśmayaḥ<br>
    dṛśyante rāvaṇasyāṅge parvatasyeva dhātavaḥ<br>
 <font color="GREEN" size="-1">21</font>
  gṛdhrair anugatāś cāsya vamantyo jvalanaṃ mukhaiḥ<br>
    praṇedur mukham īkṣantyaḥ saṃrabdham aśivaṃ śivāḥ<br>
 <font color="GREEN" size="-1">22</font>
  pratikūlaṃ vavau vāyū raṇe pāṃsūn samutkiran<br>
    tasya rākṣasarājasya kurvan dṛṣṭivilopanam<br>
 <font color="GREEN" size="-1">23</font>
  nipetur indrāśanayaḥ sainye cāsya samantataḥ<br>
    durviṣahya svanā ghorā vinā jaladharasvanam<br>
 <font color="GREEN" size="-1">24</font>
  diśaś ca pradiśaḥ sarvā babhūvus timirāvṛtāḥ<br>
    pāṃsuvarṣeṇa mahatā durdarśaṃ ca nabho 'bhavat<br>
 <font color="GREEN" size="-1">25</font>
  kurvantyaḥ kalahaṃ ghoraṃ sārikās tadrathaṃ prati<br>
    nipetuḥ śataśas tatra dāruṇā dāruṇasvanāḥ<br>
 <font color="GREEN" size="-1">26</font>
  jaghanebhyaḥ sphuliṅgāṃś ca netrebhyo 'śrūṇi saṃtatam<br>
    mumucus tasya turagās tulyam agniṃ ca vāri ca<br>
 <font color="GREEN" size="-1">27</font>
  evaṃ prakārā bahavaḥ samutpātā bhayāvahāḥ<br>
    rāvaṇasya vināśāya dāruṇāḥ saṃprajajñire<br>
 <font color="GREEN" size="-1">28</font>
  rāmasyāpi nimittāni saumyāni ca śivāni ca<br>
    babhūvur jayaśaṃsīni prādurbhūtāni sarvaśaḥ<br>
 <font color="GREEN" size="-1">29</font>
  tato nirīkṣyātmagatāni rāghavo; raṇe nimittāni nimittakovidaḥ<br>
    jagāma harṣaṃ ca parāṃ ca nirvṛtiṃ; cakāra yuddhe 'bhyadhikaṃ ca vikramam<br>
 </td>
 <td width="50%">
  <font color="GREEN" size="-1">1</font>
  तम आपतन्तं सहसा सवनवन्तं महाध्वजम<br>
   रथं राक्षसराजस्य नरराजॊ ददर्श ह<br>
  <font color="GREEN" size="-1">2</font>
  कृष्णवाजिसमायुक्तं युक्तं रौद्रेण वर्चसा<br>
   तडित्पताकागहनं दर्शितेन्द्रायुधायुधम<br>
   शरधारा विमुञ्चन्तं धारासारम इवान्बुदम<br>
  <font color="GREEN" size="-1">3</font>
  तं दृष्ट्वा मेघसंकाशम आपतन्तं रथं रिपॊः<br>
   गिरेर वज्राभिमृष्टस्य दीर्यतः सदृशस्वनम<br>
   उवाच मातलिं रामः सहस्राक्षस्य सारथिम<br>
  <font color="GREEN" size="-1">4</font>
  मातले पश्य संरब्धम आपतन्तं रथं रिपॊः<br>
   यथापसव्यं पतता वेगेन महता पुनः<br>
   समरे हन्तुम आत्मानं तथानेन कृता मतिः<br>
  <font color="GREEN" size="-1">5</font>
  तद अप्रमादम आतिष्ठ परत्युद्गच्छ रथं रिपॊः<br>
   विध्वंसयितुम इच्छामि वायुर मेघम इवॊत्थितम<br>
  <font color="GREEN" size="-1">6</font>
  अविक्लवम असंभ्रान्तम अव्यग्रहृदयेक्षणम<br>
   रश्मिसंचारनियतं परचॊदय रथं दरुतम<br>
  <font color="GREEN" size="-1">7</font>
  कामं न तवं समाधेयः पुरंदररथॊचितः<br>
   युयुत्सुर अहम एकाग्रः समारये तवां न शिक्षये<br>
  <font color="GREEN" size="-1">8</font>
  परितुष्टः स रामस्य तेन वाक्येन मातलिः<br>
   परचॊदयाम आस रथं सुरसारथिसत्तमः<br>
  <font color="GREEN" size="-1">9</font>
  अपसव्यं ततः कुर्वन रावणस्य महारथम<br>
   चक्रॊत्क्षिप्तेन रजसा रावणं वयवधूनयत<br>
  <font color="GREEN" size="-1">10</font>
  ततः करुद्धॊ दशग्रीवस ताम्रविस्फारितेक्षणः<br>
    रथप्रतिमुखं रामं सायकैर अवधूनयत<br>
 <font color="GREEN" size="-1">11</font>
  धर्षणामर्षितॊ रामॊ धैर्यं रॊषेण लङ्घयन<br>
    जग्राह सुमहावेगम ऐन्द्रं युधि शरासनम<br>
    शरांश च सुमहातेजाः सूर्यरश्मिसमप्रभान<br>
 <font color="GREEN" size="-1">12</font>
  तद उपॊढं महद युद्धम अन्यॊन्यवधकाङ्क्षिणॊः<br>
    परस्पराभिमुखयॊर दृप्तयॊर इव सिंहयॊः<br>
 <font color="GREEN" size="-1">13</font>
  ततॊ देवाः सगन्धर्वाः सिद्धाश च परमर्षयः<br>
    समीयुर दवैरथं दरष्टुं रावणक्षयकाङ्क्षिणः<br>
 <font color="GREEN" size="-1">14</font>
  समुत्पेतुर अथॊत्पाता दारुणा लॊमहर्षणाः<br>
    रावणस्य विनाशाय राघवस्य जयाय च<br>
 <font color="GREEN" size="-1">15</font>
  ववर्ष रुधिरं देवॊ रावणस्य रथॊपरि<br>
    वाता मण्डलिनस तीव्रा अपसव्यं परचक्रमुः<br>
 <font color="GREEN" size="-1">16</font>
  महद गृध्रकुलं चास्य भरममाणं नभस्तले<br>
    येन येन रथॊ याति तेन तेन परधावति<br>
 <font color="GREEN" size="-1">17</font>
  संध्यया चावृता लङ्का जपापुष्पनिकाशया<br>
    दृश्यते संप्रदीतेव दिवसे ऽपि वसुंधरा<br>
 <font color="GREEN" size="-1">18</font>
  सनिर्घाता महॊल्काश च संप्रचेतुर महास्वनाः<br>
    विषादयन्त्यॊ रक्षांसि रावणस्य तदाहिताः<br>
 <font color="GREEN" size="-1">19</font>
  रावणश च यतस तत्र परचचाल वसुंधरा<br>
    रक्षसां च परहरतां गृहीता इव बाहवः<br>
 <font color="GREEN" size="-1">20</font>
  ताम्राः पीताः सिताः शवेताः पतिताः सूर्यरश्मयः<br>
    दृश्यन्ते रावणस्याङ्गे पर्वतस्येव धातवः<br>
 <font color="GREEN" size="-1">21</font>
  गृध्रैर अनुगताश चास्य वमन्त्यॊ जवलनं मुखैः<br>
    परणेदुर मुखम ईक्षन्त्यः संरब्धम अशिवं शिवाः<br>
 <font color="GREEN" size="-1">22</font>
  परतिकूलं ववौ वायू रणे पांसून समुत्किरन<br>
    तस्य राक्षसराजस्य कुर्वन दृष्टिविलॊपनम<br>
 <font color="GREEN" size="-1">23</font>
  निपेतुर इन्द्राशनयः सैन्ये चास्य समन्ततः<br>
    दुर्विषह्य सवना घॊरा विना जलधरस्वनम<br>
 <font color="GREEN" size="-1">24</font>
  दिशश च परदिशः सर्वा बभूवुस तिमिरावृताः<br>
    पांसुवर्षेण महता दुर्दर्शं च नभॊ ऽभवत<br>
 <font color="GREEN" size="-1">25</font>
  कुर्वन्त्यः कलहं घॊरं सारिकास तद्रथं परति<br>
    निपेतुः शतशस तत्र दारुणा दारुणस्वनाः<br>
 <font color="GREEN" size="-1">26</font>
  जघनेभ्यः सफुलिङ्गांश च नेत्रेभ्यॊ ऽशरूणि संततम<br>
    मुमुचुस तस्य तुरगास तुल्यम अग्निं च वारि च<br>
 <font color="GREEN" size="-1">27</font>
  एवं परकारा बहवः समुत्पाता भयावहाः<br>
    रावणस्य विनाशाय दारुणाः संप्रजज्ञिरे<br>
 <font color="GREEN" size="-1">28</font>
  रामस्यापि निमित्तानि सौम्यानि च शिवानि च<br>
    बभूवुर जयशंसीनि परादुर्भूतानि सर्वशः<br>
 <font color="GREEN" size="-1">29</font>
  ततॊ निरीक्ष्यात्मगतानि राघवॊ; रणे निमित्तानि निमित्तकॊविदः<br>
    जगाम हर्षं च परां च निर्वृतिं; चकार युद्धे ऽभयधिकं च विक्रमम<br>
 </td>
 
 </table>
 <p></p><div class="filenav">
 <hr>
 <center>
 <a href="rys6095.htm">Next: Chapter 95</a></center>
 </div>
 </center></body>