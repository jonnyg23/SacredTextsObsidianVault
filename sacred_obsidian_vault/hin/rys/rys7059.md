<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi07.htm">Book 7 Index</a><br>
  
 <a href="rys7058.htm">Previous</a> 
 <a href="rys7060.htm">Next</a> 
 
 </div>
 <hr>
 
 <h3 align="CENTER">Book 7<br>Chapter 59
 </h3><table width="100%">
 <td width="50%">
  <font color="GREEN" size="-1">1</font>
  atha rātryāṃ pravṛttāyāṃ śatrughno bhṛgunandanam<br>
   papraccha cyavanaṃ vipraṃ lavaṇasya balābalam<br>
  <font color="GREEN" size="-1">2</font>
  śūlasya ca balaṃ brahman ke ca pūrvaṃ nipātitāḥ<br>
   anena śūlamukhena dvandvayuddham upāgatāḥ<br>
  <font color="GREEN" size="-1">3</font>
  tasya tadbhāṣitaṃ śrutvā śatrughnasya mahātmanaḥ<br>
   pratyuvāca mahātejāś cyavano raghunandanam<br>
  <font color="GREEN" size="-1">4</font>
  asaṃkhyeyāni karmāṇi yāny asya puruṣarṣabha<br>
   ikṣvākuvaṃśaprabhave yad vṛttaṃ tac chṛṇuṣva me<br>
  <font color="GREEN" size="-1">5</font>
  ayodhyāyāṃ purā rājā yuvanāśvasuto balī<br>
   māndhatā iti vikhyātas triṣu lokeṣu vīryavān<br>
  <font color="GREEN" size="-1">6</font>
  sa kṛtvā pṛthivīṃ kṛtsnāṃ śāsane pṛthivīpatiḥ<br>
   suralokam atho jetum udyogam akaron nṛpaḥ<br>
  <font color="GREEN" size="-1">7</font>
  indrasya tu bhayaṃ tīvraṃ surāṇāṃ ca mahātmanām<br>
   māndhātari kṛtodyoge devalokajigīṣayā<br>
  <font color="GREEN" size="-1">8</font>
  ardhāsanena śakrasya rājyārdhena ca pārthivaḥ<br>
   vandyamānaḥ suragaṇaiḥ pratijñām adhyarohata<br>
  <font color="GREEN" size="-1">9</font>
  tasya pāpam abhiprāyaṃ viditvā pākaśāsanaḥ<br>
   sāntvapūrvam idaṃ vākyam uvāca yuvanāśvajam<br>
  <font color="GREEN" size="-1">10</font>
  rājā tvaṃ mānuṣaṃ loke na tāvat puruṣarṣabha<br>
    akṛtvā pṛthivīṃ vaśyāṃ devarājyam ihecchasi<br>
 <font color="GREEN" size="-1">11</font>
  yadi vīra samagrā te medinī nikhilā vaśe<br>
    devarājyaṃ kuruṣveha sabhṛtyabalavāhanaḥ<br>
 <font color="GREEN" size="-1">12</font>
  indram evaṃ bruvāṇaṃ tu māndhātā vākyam abravīt<br>
    kva me śakrapratihataṃ śāsanaṃ pṛthivītale<br>
 <font color="GREEN" size="-1">13</font>
  tam uvāca sahasrākṣo lavaṇo nāma rākṣasaḥ<br>
    madhuputro madhuvane nājñāṃ te kurute 'nagha<br>
 <font color="GREEN" size="-1">14</font>
  tac chrutvā vipriyaṃ ghoraṃ sahasrākṣeṇa bhāṣitam<br>
    vrīḍito 'vāṅmukho rājā vyāhartuṃ na śaśāka ha<br>
 <font color="GREEN" size="-1">15</font>
  āmantrya tu sahasrākṣaṃ hriyā kiṃ cid avāṅmukhaḥ<br>
    punar evāgamac chrīmān imaṃ lokaṃ nareśvaraḥ<br>
 <font color="GREEN" size="-1">16</font>
  sa kṛtvā hṛdaye 'marṣaṃ sabhṛtyabalavāhanaḥ<br>
    ājagāma madhoḥ putraṃ vaśe kartum aninditaḥ<br>
 <font color="GREEN" size="-1">17</font>
  sa kāṅkṣamāṇo lavaṇaṃ yuddhāya puruṣarṣabhaḥ<br>
    dūtaṃ saṃpreṣayām āsa sakāśaṃ lavaṇasya saḥ<br>
 <font color="GREEN" size="-1">18</font>
  sa gatvā vipriyāṇy āha bahūni madhunaḥ sutam<br>
    vadantam evaṃ taṃ dūtaṃ bhakṣayām āsa rākṣasaḥ<br>
 <font color="GREEN" size="-1">19</font>
  cirāyamāṇe dūte tu rājā krodhasamanvitaḥ<br>
    ardayām āsa tad rakṣaḥ śaravṛṣṭyā samantataḥ<br>
 <font color="GREEN" size="-1">20</font>
  tataḥ prahasya lavaṇaḥ śūlaṃ jagrāha pāṇinā<br>
    vadhāya sānubandhasya mumocāyudham uttamam<br>
 <font color="GREEN" size="-1">21</font>
  tac chūlaṃ dīpyamānaṃ tu sabhṛtyabalavāhanam<br>
    bhasmīkṛtya nṛpaṃ bhūyo lavaṇasyāgamat karam<br>
 <font color="GREEN" size="-1">22</font>
  evaṃ sa rājā sumahān hataḥ sabalavāhanaḥ<br>
    śūlasya ca balaṃ vīra aprameyam anuttamam<br>
 <font color="GREEN" size="-1">23</font>
  śvaḥ prabhāte tu lavaṇaṃ vadhiṣyasi na saṃśayaḥ<br>
    agṛhītāyudhaṃ kṣipraṃ dhruvo hi vijayas tava<br>
 </td>
 <td width="50%">
  <font color="GREEN" size="-1">1</font>
  अथ रात्र्यां परवृत्तायां शत्रुघ्नॊ भृगुनन्दनम<br>
   पप्रच्छ चयवनं विप्रं लवणस्य बलाबलम<br>
  <font color="GREEN" size="-1">2</font>
  शूलस्य च बलं बरह्मन के च पूर्वं निपातिताः<br>
   अनेन शूलमुखेन दवन्द्वयुद्धम उपागताः<br>
  <font color="GREEN" size="-1">3</font>
  तस्य तद्भाषितं शरुत्वा शत्रुघ्नस्य महात्मनः<br>
   परत्युवाच महातेजाश चयवनॊ रघुनन्दनम<br>
  <font color="GREEN" size="-1">4</font>
  असंख्येयानि कर्माणि यान्य अस्य पुरुषर्षभ<br>
   इक्ष्वाकुवंशप्रभवे यद वृत्तं तच छृणुष्व मे<br>
  <font color="GREEN" size="-1">5</font>
  अयॊध्यायां पुरा राजा युवनाश्वसुतॊ बली<br>
   मान्धता इति विख्यातस तरिषु लॊकेषु वीर्यवान<br>
  <font color="GREEN" size="-1">6</font>
  स कृत्वा पृथिवीं कृत्स्नां शासने पृथिवीपतिः<br>
   सुरलॊकम अथॊ जेतुम उद्यॊगम अकरॊन नृपः<br>
  <font color="GREEN" size="-1">7</font>
  इन्द्रस्य तु भयं तीव्रं सुराणां च महात्मनाम<br>
   मान्धातरि कृतॊद्यॊगे देवलॊकजिगीषया<br>
  <font color="GREEN" size="-1">8</font>
  अर्धासनेन शक्रस्य राज्यार्धेन च पार्थिवः<br>
   वन्द्यमानः सुरगणैः परतिज्ञाम अध्यरॊहत<br>
  <font color="GREEN" size="-1">9</font>
  तस्य पापम अभिप्रायं विदित्वा पाकशासनः<br>
   सान्त्वपूर्वम इदं वाक्यम उवाच युवनाश्वजम<br>
  <font color="GREEN" size="-1">10</font>
  राजा तवं मानुषं लॊके न तावत पुरुषर्षभ<br>
    अकृत्वा पृथिवीं वश्यां देवराज्यम इहेच्छसि<br>
 <font color="GREEN" size="-1">11</font>
  यदि वीर समग्रा ते मेदिनी निखिला वशे<br>
    देवराज्यं कुरुष्वेह सभृत्यबलवाहनः<br>
 <font color="GREEN" size="-1">12</font>
  इन्द्रम एवं बरुवाणं तु मान्धाता वाक्यम अब्रवीत<br>
    कव मे शक्रप्रतिहतं शासनं पृथिवीतले<br>
 <font color="GREEN" size="-1">13</font>
  तम उवाच सहस्राक्षॊ लवणॊ नाम राक्षसः<br>
    मधुपुत्रॊ मधुवने नाज्ञां ते कुरुते ऽनघ<br>
 <font color="GREEN" size="-1">14</font>
  तच छरुत्वा विप्रियं घॊरं सहस्राक्षेण भाषितम<br>
    वरीडितॊ ऽवाङ्मुखॊ राजा वयाहर्तुं न शशाक ह<br>
 <font color="GREEN" size="-1">15</font>
  आमन्त्र्य तु सहस्राक्षं हरिया किं चिद अवाङ्मुखः<br>
    पुनर एवागमच छरीमान इमं लॊकं नरेश्वरः<br>
 <font color="GREEN" size="-1">16</font>
  स कृत्वा हृदये ऽमर्षं सभृत्यबलवाहनः<br>
    आजगाम मधॊः पुत्रं वशे कर्तुम अनिन्दितः<br>
 <font color="GREEN" size="-1">17</font>
  स काङ्क्षमाणॊ लवणं युद्धाय पुरुषर्षभः<br>
    दूतं संप्रेषयाम आस सकाशं लवणस्य सः<br>
 <font color="GREEN" size="-1">18</font>
  स गत्वा विप्रियाण्य आह बहूनि मधुनः सुतम<br>
    वदन्तम एवं तं दूतं भक्षयाम आस राक्षसः<br>
 <font color="GREEN" size="-1">19</font>
  चिरायमाणे दूते तु राजा करॊधसमन्वितः<br>
    अर्दयाम आस तद रक्षः शरवृष्ट्या समन्ततः<br>
 <font color="GREEN" size="-1">20</font>
  ततः परहस्य लवणः शूलं जग्राह पाणिना<br>
    वधाय सानुबन्धस्य मुमॊचायुधम उत्तमम<br>
 <font color="GREEN" size="-1">21</font>
  तच छूलं दीप्यमानं तु सभृत्यबलवाहनम<br>
    भस्मीकृत्य नृपं भूयॊ लवणस्यागमत करम<br>
 <font color="GREEN" size="-1">22</font>
  एवं स राजा सुमहान हतः सबलवाहनः<br>
    शूलस्य च बलं वीर अप्रमेयम अनुत्तमम<br>
 <font color="GREEN" size="-1">23</font>
  शवः परभाते तु लवणं वधिष्यसि न संशयः<br>
    अगृहीतायुधं कषिप्रं धरुवॊ हि विजयस तव<br>
 </td>
 
 </table>
 <p></p><div class="filenav">
 <hr>
 <center>
 <a href="rys7060.htm">Next: Chapter 60</a></center>
 </div>
 </center></body>