<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi03.htm">Book 3 Index</a><br>
  
 <a href="rys3059.htm">Previous</a> 
 <a href="rys3061.htm">Next</a> 
 
 </div>
 <hr>
 
 <h3 align="CENTER">Book 3<br>Chapter 60
 </h3><table width="100%">
 <td width="50%">
  <font color="GREEN" size="-1">1</font>
  sa dīno dīnayā vācā lakṣmaṇaṃ vākyam abravīt<br>
   śīghraṃ lakṣmaṇa jānīhi gatvā godāvarīṃ nadīm<br>
   api godāvarīṃ sītā padmāny ānayituṃ gatā<br>
  <font color="GREEN" size="-1">2</font>
  evam uktas tu rāmeṇa lakṣmaṇaḥ punar eva hi<br>
   nadīṃ godāvarīṃ ramyāṃ jagāma laghuvikramaḥ<br>
  <font color="GREEN" size="-1">3</font>
  tāṃ lakṣmaṇas tīrthavatīṃ vicitvā rāmam abravīt<br>
   naināṃ paśyāmi tīrtheṣu krośato na śṛṇoti me<br>
  <font color="GREEN" size="-1">4</font>
  kaṃ nu sā deśam āpannā vaidehī kleśanāśinī<br>
   na hi taṃ vedmi vai rāma yatra sā tanumadhyamā<br>
  <font color="GREEN" size="-1">5</font>
  lakṣmaṇasya vacaḥ śrutvā dīnaḥ saṃtāpa mohitaḥ<br>
   rāmaḥ samabhicakrāma svayaṃ godāvarīṃ nadīm<br>
  <font color="GREEN" size="-1">6</font>
  sa tām upasthito rāmaḥ kva sītety evam abravīt<br>
  <font color="GREEN" size="-1">7</font>
  bhūtāni rākṣasendreṇa vadhārheṇa hṛtām api<br>
   na tāṃ śaśaṃsū rāmāya tathā godāvarī nadī<br>
  <font color="GREEN" size="-1">8</font>
  tataḥ pracoditā bhūtaiḥ śaṃsāsmai tāṃ priyām iti<br>
   na ca sābhyavadat sītāṃ pṛṣṭā rāmeṇa śocitā<br>
  <font color="GREEN" size="-1">9</font>
  rāvaṇasya ca tad rūpaṃ karmāṇi ca durātmanaḥ<br>
   dhyātvā bhayāt tu vaidehīṃ sā nadī na śaśaṃsa tām<br>
  <font color="GREEN" size="-1">10</font>
  nirāśas tu tayā nadyā sītāyā darśane kṛtaḥ<br>
    uvāca rāmaḥ saumitriṃ sītādarśanakarśitaḥ<br>
 <font color="GREEN" size="-1">11</font>
  kiṃ nu lakṣmaṇa vakṣyāmi sametya janakaṃ vacaḥ<br>
    mātaraṃ caiva vaidehyā vinā tām aham apriyam<br>
 <font color="GREEN" size="-1">12</font>
  yā me rājyavihīnasya vane vanyena jīvataḥ<br>
    sarvaṃ vyapanayac chokaṃ vaidehī kva nu sā gatā<br>
 <font color="GREEN" size="-1">13</font>
  jñātipakṣavihīnasya rājaputrīm apaśyataḥ<br>
    manye dīrghā bhaviṣyanti rātrayo mama jāgrataḥ<br>
 <font color="GREEN" size="-1">14</font>
  godāvarīṃ janasthānam imaṃ prasravaṇaṃ girim<br>
    sarvāṇy anucariṣyāmi yadi sītā hi dṛśyate<br>
 <font color="GREEN" size="-1">15</font>
  evaṃ saṃbhāṣamāṇau tāv anyonyaṃ bhrātarāv ubhau<br>
    vasuṃdharāyāṃ patitaṃ puṣpamārgam apaśyatām<br>
 <font color="GREEN" size="-1">16</font>
  tāṃ puṣpavṛṣṭiṃ patitāṃ dṛṣṭvā rāmo mahītale<br>
    uvāca lakṣmaṇaṃ vīro duḥkhito duḥkhitaṃ vacaḥ<br>
 <font color="GREEN" size="-1">17</font>
  abhijānāmi puṣpāṇi tānīmāmīha lakṣmaṇa<br>
    apinaddhāni vaidehyā mayā dattāni kānane<br>
 <font color="GREEN" size="-1">18</font>
  evam uktvā mahābāhur lakṣmaṇaṃ puruṣarṣabham<br>
    kruddho 'bravīd giriṃ tatra siṃhaḥ kṣudramṛgaṃ yathā<br>
 <font color="GREEN" size="-1">19</font>
  tāṃ hemavarṇāṃ hemābhāṃ sītāṃ darśaya parvata<br>
    yāvat sānūni sarvāṇi na te vidhvaṃsayāmy aham<br>
 <font color="GREEN" size="-1">20</font>
  mama bāṇāgninirdagdho bhasmībhūto bhaviṣyasi<br>
    asevyaḥ satataṃ caiva nistṛṇadrumapallavaḥ<br>
 <font color="GREEN" size="-1">21</font>
  imāṃ vā saritaṃ cādya śoṣayiṣyāmi lakṣmaṇa<br>
    yadi nākhyāti me sītām adya candranibhānanām<br>
 <font color="GREEN" size="-1">22</font>
  evaṃ sa ruṣito rāmo didhakṣann iva cakṣuṣā<br>
    dadarśa bhūmau niṣkrāntaṃ rākṣasasya padaṃ mahat<br>
 <font color="GREEN" size="-1">23</font>
  sa samīkṣya parikrāntaṃ sītāyā rākṣasasya ca<br>
    saṃbhrāntahṛdayo rāmaḥ śaśaṃsa bhrātaraṃ priyam<br>
 <font color="GREEN" size="-1">24</font>
  paśya lakṣmaṇa vaidehyāḥ śīrṇāḥ kanakabindavaḥ<br>
    bhūṣaṇānāṃ hi saumitre mālyāni vividhāni ca<br>
 <font color="GREEN" size="-1">25</font>
  taptabindunikāśaiś ca citraiḥ kṣatajabindubhiḥ<br>
    āvṛtaṃ paśya saumitre sarvato dharaṇītalam<br>
 <font color="GREEN" size="-1">26</font>
  manye lakṣmaṇa vaidehī rākṣasaiḥ kāmarūpibhiḥ<br>
    bhittvā bhittvā vibhaktā vā bhakṣitā vā bhaviṣyati<br>
 <font color="GREEN" size="-1">27</font>
  tasya nimittaṃ vaidehyā dvayor vivadamānayoḥ<br>
    babhūva yuddhaṃ saumitre ghoraṃ rākṣasayor iha<br>
 <font color="GREEN" size="-1">28</font>
  muktāmaṇicitaṃ cedaṃ tapanīyavibhūṣitam<br>
    dharaṇyāṃ patitaṃ saumya kasya bhagnaṃ mahad dhanuḥ<br>
 <font color="GREEN" size="-1">29</font>
  taruṇādityasaṃkāśaṃ vaidūryagulikācitam<br>
    viśīrṇaṃ patitaṃ bhūmau kavacaṃ kasya kāñcanam<br>
 <font color="GREEN" size="-1">30</font>
  chatraṃ śataśalākaṃ ca divyamālyopaśobhitam<br>
    bhagnadaṇḍam idaṃ kasya bhūmau saumya nipātitam<br>
 <font color="GREEN" size="-1">31</font>
  kāñcanoraśchadāś ceme piśācavadanāḥ kharāḥ<br>
    bhīmarūpā mahākāyāḥ kasya vā nihatā raṇe<br>
 <font color="GREEN" size="-1">32</font>
  dīptapāvakasaṃkāśo dyutimān samaradhvajaḥ<br>
    apaviddhaś ca bhagnaś ca kasya sāṃgrāmiko rathaḥ<br>
 <font color="GREEN" size="-1">33</font>
  rathākṣamātrā viśikhās tapanīyavibhūṣaṇāḥ<br>
    kasyeme 'bhihatā bāṇāḥ prakīrṇā ghorakarmaṇaḥ<br>
 <font color="GREEN" size="-1">34</font>
  vairaṃ śataguṇaṃ paśya mamedaṃ jīvitāntakam<br>
    sughorahṛdayaiḥ saumya rākṣasaiḥ kāmarūpibhiḥ<br>
 <font color="GREEN" size="-1">35</font>
  hṛtā mṛtā vā sītā hi bhakṣitā vā tapasvinī<br>
    na dharmas trāyate sītāṃ hriyamāṇāṃ mahāvane<br>
 <font color="GREEN" size="-1">36</font>
  bhakṣitāyāṃ hi vaidehyāṃ hṛtāyām api lakṣmaṇa<br>
    ke hi loke priyaṃ kartuṃ śaktāḥ saumya mameśvarāḥ<br>
 <font color="GREEN" size="-1">37</font>
  kartāram api lokānāṃ śūraṃ karuṇavedinam<br>
    ajñānād avamanyeran sarvabhūtāni lakṣmaṇa<br>
 <font color="GREEN" size="-1">38</font>
  mṛduṃ lokahite yuktaṃ dāntaṃ karuṇavedinam<br>
    nirvīrya iti manyante nūnaṃ māṃ tridaśeśvarāḥ<br>
 <font color="GREEN" size="-1">39</font>
  māṃ prāpya hi guṇo doṣaḥ saṃvṛttaḥ paśya lakṣmaṇa<br>
    adyaiva sarvabhūtānāṃ rakṣasām abhavāya ca<br>
    saṃhṛtyaiva śaśijyotsnāṃ mahān sūrya ivoditaḥ<br>
 <font color="GREEN" size="-1">40</font>
  naiva yakṣā na gandharvā na piśācā na rākṣasāḥ<br>
    kiṃnarā vā manuṣyā vā sukhaṃ prāpsyanti lakṣmaṇa<br>
 <font color="GREEN" size="-1">41</font>
  mamāstrabāṇasaṃpūrṇam ākāśaṃ paśya lakṣmaṇa<br>
    niḥsaṃpātaṃ kariṣyāmi hy adya trailokyacāriṇām<br>
 <font color="GREEN" size="-1">42</font>
  saṃniruddhagrahagaṇam āvāritaniśākaram<br>
    vipranaṣṭānalamarudbhāskaradyutisaṃvṛtam<br>
 <font color="GREEN" size="-1">43</font>
  vinirmathitaśailāgraṃ śuṣyamāṇajalāśayam<br>
    dhvastadrumalatāgulmaṃ vipraṇāśitasāgaram<br>
 <font color="GREEN" size="-1">44</font>
  na tāṃ kuśalinīṃ sītāṃ pradāsyanti mameśvarāḥ<br>
    asmin muhūrte saumitre mama drakṣyanti vikramam<br>
 <font color="GREEN" size="-1">45</font>
  nākāśam utpatiṣyanti sarvabhūtāni lakṣmaṇa<br>
    mama cāpaguṇān muktair bāṇajālair nirantaram<br>
 <font color="GREEN" size="-1">46</font>
  arditaṃ mama nārācair dhvastabhrāntamṛgadvijam<br>
    samākulam amaryādaṃ jagat paśyādya lakṣmaṇa<br>
 <font color="GREEN" size="-1">47</font>
  ākarṇapūrṇair iṣubhir jīvalokaṃ durāvaraiḥ<br>
    kariṣye maithilīhetor apiśācam arākṣasaṃ<br>
 <font color="GREEN" size="-1">48</font>
  mama roṣaprayuktānāṃ sāyakānāṃ balaṃ surāḥ<br>
    drakṣyanty adya vimuktānām amarṣād dūragāminām<br>
 <font color="GREEN" size="-1">49</font>
  naiva devā na daiteyā na piśācā na rākṣasāḥ<br>
    bhaviṣyanti mama krodhāt trailokye vipraṇāśite<br>
 <font color="GREEN" size="-1">50</font>
  devadānavayakṣāṇāṃ lokā ye rakṣasām api<br>
    bahudhā nipatiṣyanti bāṇaughaiḥ śakulīkṛtāḥ<br>
    nirmaryādān imāṁl lokān kariṣyāmy adya sāyakaiḥ<br>
 <font color="GREEN" size="-1">51</font>
  yathā jarā yathā mṛtyur yathākālo yathāvidhiḥ<br>
    nityaṃ na pratihanyante sarvabhūteṣu lakṣmaṇa<br>
    tathāhaṃ krodhasaṃyukto na nivāryo 'smy asaṃśayam<br>
 <font color="GREEN" size="-1">52</font>
  pureva me cārudatīm aninditāṃ; diśanti sītāṃ yadi nādya maithilīm<br>
    sadevagandharvamanuṣya pannagaṃ; jagat saśailaṃ parivartayāmy aham<br>
 </td>
 <td width="50%">
  <font color="GREEN" size="-1">1</font>
  स दीनॊ दीनया वाचा लक्ष्मणं वाक्यम अब्रवीत<br>
   शीघ्रं लक्ष्मण जानीहि गत्वा गॊदावरीं नदीम<br>
   अपि गॊदावरीं सीता पद्मान्य आनयितुं गता<br>
  <font color="GREEN" size="-1">2</font>
  एवम उक्तस तु रामेण लक्ष्मणः पुनर एव हि<br>
   नदीं गॊदावरीं रम्यां जगाम लघुविक्रमः<br>
  <font color="GREEN" size="-1">3</font>
  तां लक्ष्मणस तीर्थवतीं विचित्वा रामम अब्रवीत<br>
   नैनां पश्यामि तीर्थेषु करॊशतॊ न शृणॊति मे<br>
  <font color="GREEN" size="-1">4</font>
  कं नु सा देशम आपन्ना वैदेही कलेशनाशिनी<br>
   न हि तं वेद्मि वै राम यत्र सा तनुमध्यमा<br>
  <font color="GREEN" size="-1">5</font>
  लक्ष्मणस्य वचः शरुत्वा दीनः संताप मॊहितः<br>
   रामः समभिचक्राम सवयं गॊदावरीं नदीम<br>
  <font color="GREEN" size="-1">6</font>
  स ताम उपस्थितॊ रामः कव सीतेत्य एवम अब्रवीत<br>
  <font color="GREEN" size="-1">7</font>
  भूतानि राक्षसेन्द्रेण वधार्हेण हृताम अपि<br>
   न तां शशंसू रामाय तथा गॊदावरी नदी<br>
  <font color="GREEN" size="-1">8</font>
  ततः परचॊदिता भूतैः शंसास्मै तां परियाम इति<br>
   न च साभ्यवदत सीतां पृष्टा रामेण शॊचिता<br>
  <font color="GREEN" size="-1">9</font>
  रावणस्य च तद रूपं कर्माणि च दुरात्मनः<br>
   धयात्वा भयात तु वैदेहीं सा नदी न शशंस ताम<br>
  <font color="GREEN" size="-1">10</font>
  निराशस तु तया नद्या सीताया दर्शने कृतः<br>
    उवाच रामः सौमित्रिं सीतादर्शनकर्शितः<br>
 <font color="GREEN" size="-1">11</font>
  किं नु लक्ष्मण वक्ष्यामि समेत्य जनकं वचः<br>
    मातरं चैव वैदेह्या विना ताम अहम अप्रियम<br>
 <font color="GREEN" size="-1">12</font>
  या मे राज्यविहीनस्य वने वन्येन जीवतः<br>
    सर्वं वयपनयच छॊकं वैदेही कव नु सा गता<br>
 <font color="GREEN" size="-1">13</font>
  जञातिपक्षविहीनस्य राजपुत्रीम अपश्यतः<br>
    मन्ये दीर्घा भविष्यन्ति रात्रयॊ मम जाग्रतः<br>
 <font color="GREEN" size="-1">14</font>
  गॊदावरीं जनस्थानम इमं परस्रवणं गिरिम<br>
    सर्वाण्य अनुचरिष्यामि यदि सीता हि दृश्यते<br>
 <font color="GREEN" size="-1">15</font>
  एवं संभाषमाणौ ताव अन्यॊन्यं भरातराव उभौ<br>
    वसुंधरायां पतितं पुष्पमार्गम अपश्यताम<br>
 <font color="GREEN" size="-1">16</font>
  तां पुष्पवृष्टिं पतितां दृष्ट्वा रामॊ महीतले<br>
    उवाच लक्ष्मणं वीरॊ दुःखितॊ दुःखितं वचः<br>
 <font color="GREEN" size="-1">17</font>
  अभिजानामि पुष्पाणि तानीमामीह लक्ष्मण<br>
    अपिनद्धानि वैदेह्या मया दत्तानि कानने<br>
 <font color="GREEN" size="-1">18</font>
  एवम उक्त्वा महाबाहुर लक्ष्मणं पुरुषर्षभम<br>
    करुद्धॊ ऽबरवीद गिरिं तत्र सिंहः कषुद्रमृगं यथा<br>
 <font color="GREEN" size="-1">19</font>
  तां हेमवर्णां हेमाभां सीतां दर्शय पर्वत<br>
    यावत सानूनि सर्वाणि न ते विध्वंसयाम्य अहम<br>
 <font color="GREEN" size="-1">20</font>
  मम बाणाग्निनिर्दग्धॊ भस्मीभूतॊ भविष्यसि<br>
    असेव्यः सततं चैव निस्तृणद्रुमपल्लवः<br>
 <font color="GREEN" size="-1">21</font>
  इमां वा सरितं चाद्य शॊषयिष्यामि लक्ष्मण<br>
    यदि नाख्याति मे सीताम अद्य चन्द्रनिभाननाम<br>
 <font color="GREEN" size="-1">22</font>
  एवं स रुषितॊ रामॊ दिधक्षन्न इव चक्षुषा<br>
    ददर्श भूमौ निष्क्रान्तं राक्षसस्य पदं महत<br>
 <font color="GREEN" size="-1">23</font>
  स समीक्ष्य परिक्रान्तं सीताया राक्षसस्य च<br>
    संभ्रान्तहृदयॊ रामः शशंस भरातरं परियम<br>
 <font color="GREEN" size="-1">24</font>
  पश्य लक्ष्मण वैदेह्याः शीर्णाः कनकबिन्दवः<br>
    भूषणानां हि सौमित्रे माल्यानि विविधानि च<br>
 <font color="GREEN" size="-1">25</font>
  तप्तबिन्दुनिकाशैश च चित्रैः कषतजबिन्दुभिः<br>
    आवृतं पश्य सौमित्रे सर्वतॊ धरणीतलम<br>
 <font color="GREEN" size="-1">26</font>
  मन्ये लक्ष्मण वैदेही राक्षसैः कामरूपिभिः<br>
    भित्त्वा भित्त्वा विभक्ता वा भक्षिता वा भविष्यति<br>
 <font color="GREEN" size="-1">27</font>
  तस्य निमित्तं वैदेह्या दवयॊर विवदमानयॊः<br>
    बभूव युद्धं सौमित्रे घॊरं राक्षसयॊर इह<br>
 <font color="GREEN" size="-1">28</font>
  मुक्तामणिचितं चेदं तपनीयविभूषितम<br>
    धरण्यां पतितं सौम्य कस्य भग्नं महद धनुः<br>
 <font color="GREEN" size="-1">29</font>
  तरुणादित्यसंकाशं वैदूर्यगुलिकाचितम<br>
    विशीर्णं पतितं भूमौ कवचं कस्य काञ्चनम<br>
 <font color="GREEN" size="-1">30</font>
  छत्रं शतशलाकं च दिव्यमाल्यॊपशॊभितम<br>
    भग्नदण्डम इदं कस्य भूमौ सौम्य निपातितम<br>
 <font color="GREEN" size="-1">31</font>
  काञ्चनॊरश्छदाश चेमे पिशाचवदनाः खराः<br>
    भीमरूपा महाकायाः कस्य वा निहता रणे<br>
 <font color="GREEN" size="-1">32</font>
  दीप्तपावकसंकाशॊ दयुतिमान समरध्वजः<br>
    अपविद्धश च भग्नश च कस्य सांग्रामिकॊ रथः<br>
 <font color="GREEN" size="-1">33</font>
  रथाक्षमात्रा विशिखास तपनीयविभूषणाः<br>
    कस्येमे ऽभिहता बाणाः परकीर्णा घॊरकर्मणः<br>
 <font color="GREEN" size="-1">34</font>
  वैरं शतगुणं पश्य ममेदं जीवितान्तकम<br>
    सुघॊरहृदयैः सौम्य राक्षसैः कामरूपिभिः<br>
 <font color="GREEN" size="-1">35</font>
  हृता मृता वा सीता हि भक्षिता वा तपस्विनी<br>
    न धर्मस तरायते सीतां हरियमाणां महावने<br>
 <font color="GREEN" size="-1">36</font>
  भक्षितायां हि वैदेह्यां हृतायाम अपि लक्ष्मण<br>
    के हि लॊके परियं कर्तुं शक्ताः सौम्य ममेश्वराः<br>
 <font color="GREEN" size="-1">37</font>
  कर्तारम अपि लॊकानां शूरं करुणवेदिनम<br>
    अज्ञानाद अवमन्येरन सर्वभूतानि लक्ष्मण<br>
 <font color="GREEN" size="-1">38</font>
  मृदुं लॊकहिते युक्तं दान्तं करुणवेदिनम<br>
    निर्वीर्य इति मन्यन्ते नूनं मां तरिदशेश्वराः<br>
 <font color="GREEN" size="-1">39</font>
  मां पराप्य हि गुणॊ दॊषः संवृत्तः पश्य लक्ष्मण<br>
    अद्यैव सर्वभूतानां रक्षसाम अभवाय च<br>
    संहृत्यैव शशिज्यॊत्स्नां महान सूर्य इवॊदितः<br>
 <font color="GREEN" size="-1">40</font>
  नैव यक्षा न गन्धर्वा न पिशाचा न राक्षसाः<br>
    किंनरा वा मनुष्या वा सुखं पराप्स्यन्ति लक्ष्मण<br>
 <font color="GREEN" size="-1">41</font>
  ममास्त्रबाणसंपूर्णम आकाशं पश्य लक्ष्मण<br>
    निःसंपातं करिष्यामि हय अद्य तरैलॊक्यचारिणाम<br>
 <font color="GREEN" size="-1">42</font>
  संनिरुद्धग्रहगणम आवारितनिशाकरम<br>
    विप्रनष्टानलमरुद्भास्करद्युतिसंवृतम<br>
 <font color="GREEN" size="-1">43</font>
  विनिर्मथितशैलाग्रं शुष्यमाणजलाशयम<br>
    धवस्तद्रुमलतागुल्मं विप्रणाशितसागरम<br>
 <font color="GREEN" size="-1">44</font>
  न तां कुशलिनीं सीतां परदास्यन्ति ममेश्वराः<br>
    अस्मिन मुहूर्ते सौमित्रे मम दरक्ष्यन्ति विक्रमम<br>
 <font color="GREEN" size="-1">45</font>
  नाकाशम उत्पतिष्यन्ति सर्वभूतानि लक्ष्मण<br>
    मम चापगुणान मुक्तैर बाणजालैर निरन्तरम<br>
 <font color="GREEN" size="-1">46</font>
  अर्दितं मम नाराचैर धवस्तभ्रान्तमृगद्विजम<br>
    समाकुलम अमर्यादं जगत पश्याद्य लक्ष्मण<br>
 <font color="GREEN" size="-1">47</font>
  आकर्णपूर्णैर इषुभिर जीवलॊकं दुरावरैः<br>
    करिष्ये मैथिलीहेतॊर अपिशाचम अराक्षसं<br>
 <font color="GREEN" size="-1">48</font>
  मम रॊषप्रयुक्तानां सायकानां बलं सुराः<br>
    दरक्ष्यन्त्य अद्य विमुक्तानाम अमर्षाद दूरगामिनाम<br>
 <font color="GREEN" size="-1">49</font>
  नैव देवा न दैतेया न पिशाचा न राक्षसाः<br>
    भविष्यन्ति मम करॊधात तरैलॊक्ये विप्रणाशिते<br>
 <font color="GREEN" size="-1">50</font>
  देवदानवयक्षाणां लॊका ये रक्षसाम अपि<br>
    बहुधा निपतिष्यन्ति बाणौघैः शकुलीकृताः<br>
    निर्मर्यादान इमाँल लॊकान करिष्याम्य अद्य सायकैः<br>
 <font color="GREEN" size="-1">51</font>
  यथा जरा यथा मृत्युर यथाकालॊ यथाविधिः<br>
    नित्यं न परतिहन्यन्ते सर्वभूतेषु लक्ष्मण<br>
    तथाहं करॊधसंयुक्तॊ न निवार्यॊ ऽसम्य असंशयम<br>
 <font color="GREEN" size="-1">52</font>
  पुरेव मे चारुदतीम अनिन्दितां; दिशन्ति सीतां यदि नाद्य मैथिलीम<br>
    सदेवगन्धर्वमनुष्य पन्नगं; जगत सशैलं परिवर्तयाम्य अहम<br>
 </td>
 
 </table>
 <p></p><div class="filenav">
 <hr>
 <center>
 <a href="rys3061.htm">Next: Chapter 61</a></center>
 </div>
 </center></body>