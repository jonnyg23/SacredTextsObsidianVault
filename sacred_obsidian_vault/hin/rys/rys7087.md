<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi07.htm">Book 7 Index</a><br>
  
 <a href="rys7086.htm">Previous</a> 
 <a href="rys7088.htm">Next</a> 
 
 </div>
 <hr>
 
 <h3 align="CENTER">Book 7<br>Chapter 87
 </h3><table width="100%">
 <td width="50%">
  <font color="GREEN" size="-1">1</font>
  tasyāṃ rajanyāṃ vyuṣṭāyāṃ yajñavāṭagato nṛpaḥ<br>
   ṛṣīn sarvān mahātejāḥ śabdāpayati rāghavaḥ<br>
  <font color="GREEN" size="-1">2</font>
  vasiṣṭho vāmadevaś ca jābālir atha kāśyapaḥ<br>
   viśvāmitro dīrghatapā durvāsāś ca mahātapāḥ<br>
  <font color="GREEN" size="-1">3</font>
  agastyo 'tha tathāśaktir bhārgavaś caiva vāmanaḥ<br>
   mārkaṇḍeyaś ca dīrghāyur maudgalyaś ca mahātapāḥ<br>
  <font color="GREEN" size="-1">4</font>
  bhārgavaś cyavanaś caiva śatānandaś ca dharmavit<br>
   bharadvājaś ca tejasvī agniputraś ca suprabhaḥ<br>
  <font color="GREEN" size="-1">5</font>
  ete cānye ca munayo bahavaḥ saṃśitavratāḥ<br>
   rājānaś ca naravyāghrāḥ sarva eva samāgatāḥ<br>
  <font color="GREEN" size="-1">6</font>
  rākṣasāś ca mahāvīryā vānarāś ca mahābalāḥ<br>
   samājagmur mahātmānaḥ sarva eva kutūhalāt<br>
  <font color="GREEN" size="-1">7</font>
  kṣatriyāś caiva vaiśyāś ca śūdrāś caiva sahasraśaḥ<br>
   sītāśapathavīkṣārthaṃ sarva eva samāgatāḥ<br>
  <font color="GREEN" size="-1">8</font>
  tathā samāgataṃ sarvam aśvabhūtam ivācalam<br>
   śrutvā munivaras tūrṇaṃ sasītaḥ samupāgamat<br>
  <font color="GREEN" size="-1">9</font>
  tam ṛṣiṃ pṛṣṭhataḥ sītā sānvagacchad avāṅmukhī<br>
   kṛtāñjalir bāṣpagalā kṛtvā rāmaṃ manogatam<br>
  <font color="GREEN" size="-1">10</font>
  tāṃ dṛṣṭvā śrīm ivāyāntīṃ brahmāṇam anugāminīm<br>
    vālmīkeḥ pṛṣṭhataḥ sītāṃ sādhukāro mahān abhūt<br>
 <font color="GREEN" size="-1">11</font>
  tato halahalā śabdaḥ sarveṣām evam ābabhau<br>
    duḥkhajena viśālena śokenākulitātmanām<br>
 <font color="GREEN" size="-1">12</font>
  sādhu sīteti ke cit tu sādhu rāmeti cāpare<br>
    ubhāv eva tu tatrānye sādhu sādhv iti cābruvan<br>
 <font color="GREEN" size="-1">13</font>
  tato madhyaṃ janaughānāṃ praviśya munipuṃgavaḥ<br>
    sītāsahāyo vālmīkir iti hovāca rāghavam<br>
 <font color="GREEN" size="-1">14</font>
  iyaṃ dāśarathe sītā suvratā dharmacāriṇī<br>
    apāpā te parityaktā mamāśramasamīpataḥ<br>
 <font color="GREEN" size="-1">15</font>
  lokāpavādabhītasya tava rāma mahāvrata<br>
    pratyayaṃ dāsyate sītā tām anujñātum arhasi<br>
 <font color="GREEN" size="-1">16</font>
  imau ca jānakī putrāv ubhau ca yamajātakau<br>
    sutau tavaiva durdharṣo satyam etad bravīmi te<br>
 <font color="GREEN" size="-1">17</font>
  pracetaso 'haṃ daśamaḥ putro rāghavanandana<br>
    na smarāmy anṛtaṃ vākyaṃ tathemau tava putrakau<br>
 <font color="GREEN" size="-1">18</font>
  bahuvarṣasahasrāṇi tapaścaryā mayā kṛtā<br>
    tasyāḥ phalam upāśnīyām apāpā maithilī yathā<br>
 <font color="GREEN" size="-1">19</font>
  ahaṃ pañcasu bhūteṣu manaḥṣaṣṭheṣu rāghava<br>
    vicintya sītāṃ śuddheti nyagṛhṇāṃ vananirjhare<br>
 <font color="GREEN" size="-1">20</font>
  iyaṃ śuddhasamācārā apāpā patidevatā<br>
    lokāpavādabhītasya dāsyati pratyayaṃ tava<br>
 </td>
 <td width="50%">
  <font color="GREEN" size="-1">1</font>
  तस्यां रजन्यां वयुष्टायां यज्ञवाटगतॊ नृपः<br>
   ऋषीन सर्वान महातेजाः शब्दापयति राघवः<br>
  <font color="GREEN" size="-1">2</font>
  वसिष्ठॊ वामदेवश च जाबालिर अथ काश्यपः<br>
   विश्वामित्रॊ दीर्घतपा दुर्वासाश च महातपाः<br>
  <font color="GREEN" size="-1">3</font>
  अगस्त्यॊ ऽथ तथाशक्तिर भार्गवश चैव वामनः<br>
   मार्कण्डेयश च दीर्घायुर मौद्गल्यश च महातपाः<br>
  <font color="GREEN" size="-1">4</font>
  भार्गवश चयवनश चैव शतानन्दश च धर्मवित<br>
   भरद्वाजश च तेजस्वी अग्निपुत्रश च सुप्रभः<br>
  <font color="GREEN" size="-1">5</font>
  एते चान्ये च मुनयॊ बहवः संशितव्रताः<br>
   राजानश च नरव्याघ्राः सर्व एव समागताः<br>
  <font color="GREEN" size="-1">6</font>
  राक्षसाश च महावीर्या वानराश च महाबलाः<br>
   समाजग्मुर महात्मानः सर्व एव कुतूहलात<br>
  <font color="GREEN" size="-1">7</font>
  कषत्रियाश चैव वैश्याश च शूद्राश चैव सहस्रशः<br>
   सीताशपथवीक्षार्थं सर्व एव समागताः<br>
  <font color="GREEN" size="-1">8</font>
  तथा समागतं सर्वम अश्वभूतम इवाचलम<br>
   शरुत्वा मुनिवरस तूर्णं ससीतः समुपागमत<br>
  <font color="GREEN" size="-1">9</font>
  तम ऋषिं पृष्ठतः सीता सान्वगच्छद अवाङ्मुखी<br>
   कृताञ्जलिर बाष्पगला कृत्वा रामं मनॊगतम<br>
  <font color="GREEN" size="-1">10</font>
  तां दृष्ट्वा शरीम इवायान्तीं बरह्माणम अनुगामिनीम<br>
    वाल्मीकेः पृष्ठतः सीतां साधुकारॊ महान अभूत<br>
 <font color="GREEN" size="-1">11</font>
  ततॊ हलहला शब्दः सर्वेषाम एवम आबभौ<br>
    दुःखजेन विशालेन शॊकेनाकुलितात्मनाम<br>
 <font color="GREEN" size="-1">12</font>
  साधु सीतेति के चित तु साधु रामेति चापरे<br>
    उभाव एव तु तत्रान्ये साधु साध्व इति चाब्रुवन<br>
 <font color="GREEN" size="-1">13</font>
  ततॊ मध्यं जनौघानां परविश्य मुनिपुंगवः<br>
    सीतासहायॊ वाल्मीकिर इति हॊवाच राघवम<br>
 <font color="GREEN" size="-1">14</font>
  इयं दाशरथे सीता सुव्रता धर्मचारिणी<br>
    अपापा ते परित्यक्ता ममाश्रमसमीपतः<br>
 <font color="GREEN" size="-1">15</font>
  लॊकापवादभीतस्य तव राम महाव्रत<br>
    परत्ययं दास्यते सीता ताम अनुज्ञातुम अर्हसि<br>
 <font color="GREEN" size="-1">16</font>
  इमौ च जानकी पुत्राव उभौ च यमजातकौ<br>
    सुतौ तवैव दुर्धर्षॊ सत्यम एतद बरवीमि ते<br>
 <font color="GREEN" size="-1">17</font>
  परचेतसॊ ऽहं दशमः पुत्रॊ राघवनन्दन<br>
    न समराम्य अनृतं वाक्यं तथेमौ तव पुत्रकौ<br>
 <font color="GREEN" size="-1">18</font>
  बहुवर्षसहस्राणि तपश्चर्या मया कृता<br>
    तस्याः फलम उपाश्नीयाम अपापा मैथिली यथा<br>
 <font color="GREEN" size="-1">19</font>
  अहं पञ्चसु भूतेषु मनःषष्ठेषु राघव<br>
    विचिन्त्य सीतां शुद्धेति नयगृह्णां वननिर्झरे<br>
 <font color="GREEN" size="-1">20</font>
  इयं शुद्धसमाचारा अपापा पतिदेवता<br>
    लॊकापवादभीतस्य दास्यति परत्ययं तव<br>
 </td>
 
 </table>
 <p></p><div class="filenav">
 <hr>
 <center>
 <a href="rys7088.htm">Next: Chapter 88</a></center>
 </div>
 </center></body>