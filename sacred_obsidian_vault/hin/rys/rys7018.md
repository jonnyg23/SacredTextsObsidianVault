<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi07.htm">Book 7 Index</a><br>
  
 <a href="rys7017.htm">Previous</a> 
 <a href="rys7019.htm">Next</a> 
 
 </div>
 <hr>
 
 <h3 align="CENTER">Book 7<br>Chapter 18
 </h3><table width="100%">
 <td width="50%">
  <font color="GREEN" size="-1">1</font>
  praviṣṭāyāaṃ hutāśaṃ tu vedavatyāṃ sa rāvaṇaḥ<br>
   puṣpakaṃ tat samāruhya paricakrāma medinīm<br>
  <font color="GREEN" size="-1">2</font>
  tato maruttaṃ nṛpatiṃ yajantaṃ saha daivataiḥ<br>
   uśīrabījam āsādya dadarśa sa tu rākṣasaḥ<br>
  <font color="GREEN" size="-1">3</font>
  saṃvarto nāma brahmarṣir bhrātā sākṣād bṛhaspateḥ<br>
   yājayām āsa dharmajñaḥ sarvair brahmagaṇair vṛtaḥ<br>
  <font color="GREEN" size="-1">4</font>
  dṛṣṭvā devās tu tad rakṣo varadānena durjayam<br>
   tāṃ tāṃ yoniṃ samāpannās tasya dharṣaṇabhīravaḥ<br>
  <font color="GREEN" size="-1">5</font>
  indro mayūraḥ saṃvṛtto dharmarājas tu vāyasaḥ<br>
   kṛkalāso dhanādhyakṣo haṃso vai varuṇo 'bhavat<br>
  <font color="GREEN" size="-1">6</font>
  taṃ ca rājānam āsādya rāvaṇo rākṣasādhipaḥ<br>
   prāha yuddhaṃ prayacceti nirjito 'smīti vā vada<br>
  <font color="GREEN" size="-1">7</font>
  tato marutto nṛpatiḥ ko bhavān ity uvāca tam<br>
   avahāsaṃ tato muktvā rākṣaso vākyam abravīt<br>
  <font color="GREEN" size="-1">8</font>
  akutūhalabhāvena prīto 'smi tava pārthiva<br>
   dhanadasyānujaṃ yo māṃ nāvagacchasi rāvaṇam<br>
  <font color="GREEN" size="-1">9</font>
  triṣu lokeṣu kaḥ so 'sti yo na jānāti me balam<br>
   bhrātaraṃ yena nirjitya vimānam idam āhṛtam<br>
  <font color="GREEN" size="-1">10</font>
  tato marutto nṛpatis taṃ rākṣasam athābravīt<br>
    dhanyaḥ khalu bhavān yena jyeṣṭho bhrātā raṇe jitaḥ<br>
 <font color="GREEN" size="-1">11</font>
  nādharmasahitaṃ ślāghyaṃ na lokapratisaṃhitam<br>
    karma daurātmyakaṃ kṛtvā ślāghase bhrātṛnirjayāt<br>
 <font color="GREEN" size="-1">12</font>
  kiṃ tvaṃ prāk kevalaṃ dharmaṃ caritvā labdhavān varam<br>
    śrutapūrvaṃ hi na mayā yādṛśaṃ bhāṣase svayam<br>
 <font color="GREEN" size="-1">13</font>
  tataḥ śarāsanaṃ gṛhya sāyakāṃś ca sa pārthivaḥ<br>
    raṇāya niryayau kruddhaḥ saṃvarto mārgam āvṛṇot<br>
 <font color="GREEN" size="-1">14</font>
  so 'bravīt snehasaṃyuktaṃ maruttaṃ taṃ mahān ṛṣiḥ<br>
    śrotavyaṃ yadi madvākyaṃ saṃprahāro na te kṣamaḥ<br>
 <font color="GREEN" size="-1">15</font>
  maheśvaram idaṃ satram asamāptaṃ kulaṃ dahet<br>
    dīkṣitasya kuto yuddhaṃ krūratvaṃ dīkṣite kutaḥ<br>
 <font color="GREEN" size="-1">16</font>
  saṃśayaś ca raṇe nityaṃ rākṣasaś caiṣa durjayaḥ<br>
    sa nivṛtto guror vākyān maruttaḥ pṛthivīpatiḥ<br>
    visṛjya saśaraṃ cāpaṃ svastho makhamukho 'bhavat<br>
 <font color="GREEN" size="-1">17</font>
  tatas taṃ nirjitaṃ matvā goṣayām āsa vai śukaḥ<br>
    rāvaṇo jitavāṃś ceti harṣān nādaṃ ca muktavān<br>
 <font color="GREEN" size="-1">18</font>
  tān bhakṣayitvā tatrasthān maharṣīn yajñam āgatān<br>
    vitṛpto rudhirais teṣāṃ punaḥ saṃprayayau mahīm<br>
 <font color="GREEN" size="-1">19</font>
  rāvaṇe tu gate devāḥ sendrāś caiva divaukasaḥ<br>
    tataḥ svāṃ yonim āsādya tāni sattvāny athābruvan<br>
 <font color="GREEN" size="-1">20</font>
  harṣāt tadābravīd indro mayūraṃ nīlabarhiṇam<br>
    prīto 'smi tava dharmajña upakārād vihaṃgama<br>
 <font color="GREEN" size="-1">21</font>
  mama netrasahasraṃ yat tat te varhe bhaviṣyati<br>
    varṣamāṇe mayi mudaṃ prāpsyase prītilakṣaṇam<br>
 <font color="GREEN" size="-1">22</font>
  nīlāḥ kila purā barhā mayūrāṇāṃ narādhipa<br>
    surādhipād varaṃ prāpya gatāḥ sarve vicitratām<br>
 <font color="GREEN" size="-1">23</font>
  dharmarājo 'bravīd rāma prāgvaṃśe vāyasaṃ sthitam<br>
    pakṣiṃs tavāsmi suprītaḥ prītasya ca vacaḥ śṛṇu<br>
 <font color="GREEN" size="-1">24</font>
  yathānye vividhai rogaiḥ pīḍyante prāṇino mayā<br>
    te na te prabhaviṣyanti mayi prīte na saṃśayaḥ<br>
 <font color="GREEN" size="-1">25</font>
  mṛtyutas te bhayaṃ nāsti varān mama vihaṃgama<br>
    yāvat tvāṃ na vadhiṣyanti narās tāvad bhaviṣyasi<br>
 <font color="GREEN" size="-1">26</font>
  ye ca madviṣayasthās tu mānavāḥ kṣudhayārditāḥ<br>
    tvayi bhukte tu tṛptās te bhaviṣyanti sabāndhavāḥ<br>
 <font color="GREEN" size="-1">27</font>
  varuṇas tv abravīd dhaṃsaṃ gaṅgātoyavicāriṇam<br>
    śrūyatāṃ prītisaṃyuktaṃ vacaḥ patraratheśvara<br>
 <font color="GREEN" size="-1">28</font>
  varṇo manoharaḥ saumyaś candramaṇḍalasaṃnibhaḥ<br>
    bhaviṣyati tavodagraḥ śuklaphenasamaprabhaḥ<br>
 <font color="GREEN" size="-1">29</font>
  maccharīraṃ samāsādya kānto nityaṃ bhaviṣyasi<br>
    prāpsyase cātulāṃ prītim etan me prītilakṣaṇam<br>
 <font color="GREEN" size="-1">30</font>
  haṃsānāṃ hi purā rāma na varṇaḥ sarvapāṇḍuraḥ<br>
    pakṣā nīlāgrasaṃvītāḥ kroḍhāḥ śaṣpāgranirmalāḥ<br>
 <font color="GREEN" size="-1">31</font>
  athābravīd vaiśvaraṇaḥ kṛkalāsaṃ girau sthitam<br>
    hairaṇyaṃ saṃprayacchāmi varṇaṃ prītis tavāpy aham<br>
 <font color="GREEN" size="-1">32</font>
  sadravyaṃ ca śiro nityaṃ bhaviṣyati tavākṣayam<br>
    eṣa kāñcanako varṇo matprītyā te bhaviṣyati<br>
 <font color="GREEN" size="-1">33</font>
  evaṃ dattvā varāṃs tebhyas tasmin yajñotsave surāḥ<br>
    nivṛtte saha rājñā vai punaḥ svabhavanaṃ gatāḥ<br>
 </td>
 <td width="50%">
  <font color="GREEN" size="-1">1</font>
  परविष्टायां हुताशं तु वेदवत्यां स रावणः<br>
   पुष्पकं तत समारुह्य परिचक्राम मेदिनीम<br>
  <font color="GREEN" size="-1">2</font>
  ततॊ मरुत्तं नृपतिं यजन्तं सह दैवतैः<br>
   उशीरबीजम आसाद्य ददर्श स तु राक्षसः<br>
  <font color="GREEN" size="-1">3</font>
  संवर्तॊ नाम बरह्मर्षिर भराता साक्षाद बृहस्पतेः<br>
   याजयाम आस धर्मज्ञः सर्वैर बरह्मगणैर वृतः<br>
  <font color="GREEN" size="-1">4</font>
  दृष्ट्वा देवास तु तद रक्षॊ वरदानेन दुर्जयम<br>
   तां तां यॊनिं समापन्नास तस्य धर्षणभीरवः<br>
  <font color="GREEN" size="-1">5</font>
  इन्द्रॊ मयूरः संवृत्तॊ धर्मराजस तु वायसः<br>
   कृकलासॊ धनाध्यक्षॊ हंसॊ वै वरुणॊ ऽभवत<br>
  <font color="GREEN" size="-1">6</font>
  तं च राजानम आसाद्य रावणॊ राक्षसाधिपः<br>
   पराह युद्धं परयच्चेति निर्जितॊ ऽसमीति वा वद<br>
  <font color="GREEN" size="-1">7</font>
  ततॊ मरुत्तॊ नृपतिः कॊ भवान इत्य उवाच तम<br>
   अवहासं ततॊ मुक्त्वा राक्षसॊ वाक्यम अब्रवीत<br>
  <font color="GREEN" size="-1">8</font>
  अकुतूहलभावेन परीतॊ ऽसमि तव पार्थिव<br>
   धनदस्यानुजं यॊ मां नावगच्छसि रावणम<br>
  <font color="GREEN" size="-1">9</font>
  तरिषु लॊकेषु कः सॊ ऽसति यॊ न जानाति मे बलम<br>
   भरातरं येन निर्जित्य विमानम इदम आहृतम<br>
  <font color="GREEN" size="-1">10</font>
  ततॊ मरुत्तॊ नृपतिस तं राक्षसम अथाब्रवीत<br>
    धन्यः खलु भवान येन जयेष्ठॊ भराता रणे जितः<br>
 <font color="GREEN" size="-1">11</font>
  नाधर्मसहितं शलाघ्यं न लॊकप्रतिसंहितम<br>
    कर्म दौरात्म्यकं कृत्वा शलाघसे भरातृनिर्जयात<br>
 <font color="GREEN" size="-1">12</font>
  किं तवं पराक केवलं धर्मं चरित्वा लब्धवान वरम<br>
    शरुतपूर्वं हि न मया यादृशं भाषसे सवयम<br>
 <font color="GREEN" size="-1">13</font>
  ततः शरासनं गृह्य सायकांश च स पार्थिवः<br>
    रणाय निर्ययौ करुद्धः संवर्तॊ मार्गम आवृणॊत<br>
 <font color="GREEN" size="-1">14</font>
  सॊ ऽबरवीत सनेहसंयुक्तं मरुत्तं तं महान ऋषिः<br>
    शरॊतव्यं यदि मद्वाक्यं संप्रहारॊ न ते कषमः<br>
 <font color="GREEN" size="-1">15</font>
  महेश्वरम इदं सत्रम असमाप्तं कुलं दहेत<br>
    दीक्षितस्य कुतॊ युद्धं करूरत्वं दीक्षिते कुतः<br>
 <font color="GREEN" size="-1">16</font>
  संशयश च रणे नित्यं राक्षसश चैष दुर्जयः<br>
    स निवृत्तॊ गुरॊर वाक्यान मरुत्तः पृथिवीपतिः<br>
    विसृज्य सशरं चापं सवस्थॊ मखमुखॊ ऽभवत<br>
 <font color="GREEN" size="-1">17</font>
  ततस तं निर्जितं मत्वा गॊषयाम आस वै शुकः<br>
    रावणॊ जितवांश चेति हर्षान नादं च मुक्तवान<br>
 <font color="GREEN" size="-1">18</font>
  तान भक्षयित्वा तत्रस्थान महर्षीन यज्ञम आगतान<br>
    वितृप्तॊ रुधिरैस तेषां पुनः संप्रययौ महीम<br>
 <font color="GREEN" size="-1">19</font>
  रावणे तु गते देवाः सेन्द्राश चैव दिवौकसः<br>
    ततः सवां यॊनिम आसाद्य तानि सत्त्वान्य अथाब्रुवन<br>
 <font color="GREEN" size="-1">20</font>
  हर्षात तदाब्रवीद इन्द्रॊ मयूरं नीलबर्हिणम<br>
    परीतॊ ऽसमि तव धर्मज्ञ उपकाराद विहंगम<br>
 <font color="GREEN" size="-1">21</font>
  मम नेत्रसहस्रं यत तत ते वर्हे भविष्यति<br>
    वर्षमाणे मयि मुदं पराप्स्यसे परीतिलक्षणम<br>
 <font color="GREEN" size="-1">22</font>
  नीलाः किल पुरा बर्हा मयूराणां नराधिप<br>
    सुराधिपाद वरं पराप्य गताः सर्वे विचित्रताम<br>
 <font color="GREEN" size="-1">23</font>
  धर्मराजॊ ऽबरवीद राम पराग्वंशे वायसं सथितम<br>
    पक्षिंस तवास्मि सुप्रीतः परीतस्य च वचः शृणु<br>
 <font color="GREEN" size="-1">24</font>
  यथान्ये विविधै रॊगैः पीड्यन्ते पराणिनॊ मया<br>
    ते न ते परभविष्यन्ति मयि परीते न संशयः<br>
 <font color="GREEN" size="-1">25</font>
  मृत्युतस ते भयं नास्ति वरान मम विहंगम<br>
    यावत तवां न वधिष्यन्ति नरास तावद भविष्यसि<br>
 <font color="GREEN" size="-1">26</font>
  ये च मद्विषयस्थास तु मानवाः कषुधयार्दिताः<br>
    तवयि भुक्ते तु तृप्तास ते भविष्यन्ति सबान्धवाः<br>
 <font color="GREEN" size="-1">27</font>
  वरुणस तव अब्रवीद धंसं गङ्गातॊयविचारिणम<br>
    शरूयतां परीतिसंयुक्तं वचः पत्ररथेश्वर<br>
 <font color="GREEN" size="-1">28</font>
  वर्णॊ मनॊहरः सौम्यश चन्द्रमण्डलसंनिभः<br>
    भविष्यति तवॊदग्रः शुक्लफेनसमप्रभः<br>
 <font color="GREEN" size="-1">29</font>
  मच्छरीरं समासाद्य कान्तॊ नित्यं भविष्यसि<br>
    पराप्स्यसे चातुलां परीतिम एतन मे परीतिलक्षणम<br>
 <font color="GREEN" size="-1">30</font>
  हंसानां हि पुरा राम न वर्णः सर्वपाण्डुरः<br>
    पक्षा नीलाग्रसंवीताः करॊढाः शष्पाग्रनिर्मलाः<br>
 <font color="GREEN" size="-1">31</font>
  अथाब्रवीद वैश्वरणः कृकलासं गिरौ सथितम<br>
    हैरण्यं संप्रयच्छामि वर्णं परीतिस तवाप्य अहम<br>
 <font color="GREEN" size="-1">32</font>
  सद्रव्यं च शिरॊ नित्यं भविष्यति तवाक्षयम<br>
    एष काञ्चनकॊ वर्णॊ मत्प्रीत्या ते भविष्यति<br>
 <font color="GREEN" size="-1">33</font>
  एवं दत्त्वा वरांस तेभ्यस तस्मिन यज्ञॊत्सवे सुराः<br>
    निवृत्ते सह राज्ञा वै पुनः सवभवनं गताः<br>
 </td>
 
 </table>
 <p></p><div class="filenav">
 <hr>
 <center>
 <a href="rys7019.htm">Next: Chapter 19</a></center>
 </div>
 </center></body>