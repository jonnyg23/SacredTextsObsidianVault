<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi03.htm">Book 3 Index</a><br>
  
 <a href="rys3052.htm">Previous</a> 
 <a href="rys3054.htm">Next</a> 
 
 </div>
 <hr>
 
 <h3 align="CENTER">Book 3<br>Chapter 53
 </h3><table width="100%">
 <td width="50%">
  <font color="GREEN" size="-1">1</font>
  saṃdiśya rākṣasān ghorān rāvaṇo 'ṣṭau mahābalān<br>
   ātmānaṃ buddhivaiklavyāt kṛtakṛtyam amanyata<br>
  <font color="GREEN" size="-1">2</font>
  sa cintayāno vaidehīṃ kāmabāṇasamarpitaḥ<br>
   praviveśa gṛhaṃ ramyaṃ sītāṃ draṣṭum abhitvaran<br>
  <font color="GREEN" size="-1">3</font>
  sa praviśya tu tadveśma rāvaṇo rākṣasādhipaḥ<br>
   apaśyad rākṣasīmadhye sītāṃ śokaparāyaṇam<br>
  <font color="GREEN" size="-1">4</font>
  aśrupūrṇamukhīṃ dīnāṃ śokabhārāvapīḍitām<br>
   vāyuvegair ivākrāntāṃ majjantīṃ nāvam arṇave<br>
  <font color="GREEN" size="-1">5</font>
  mṛgayūthaparibhraṣṭāṃ mṛgīṃ śvabhir ivāvṛtām<br>
   adhomukhamukhīṃ dīnām abhyetya ca niśācaraḥ<br>
  <font color="GREEN" size="-1">6</font>
  tāṃ tu śokavaśāṃ dīnām avaśāṃ rākṣasādhipaḥ<br>
   sa balād darśayām āsa gṛhaṃ devagṛhopamam<br>
  <font color="GREEN" size="-1">7</font>
  harmyaprāsādasaṃbadhaṃ strīsahasraniṣevitam<br>
   nānāpakṣigaṇair juṣṭaṃ nānāratnasamanvitam<br>
  <font color="GREEN" size="-1">8</font>
  kāñcanais tāpanīyaiś ca sphāṭikai rājatais tathā<br>
   vajravaidūryacitraiś ca stambhair dṛṣṭimanoharaiḥ<br>
  <font color="GREEN" size="-1">9</font>
  divyadundubhinirhrādaṃ taptakāñcanatoraṇam<br>
   sopānaṃ kāñcanaṃ citram āruroha tayā saha<br>
  <font color="GREEN" size="-1">10</font>
  dāntakā rājatāś caiva gavākṣāḥ priyadarśanāḥ<br>
    hemajālāvṛtāś cāsaṃs tatra prāsādapaṅktayaḥ<br>
 <font color="GREEN" size="-1">11</font>
  sudhāmaṇivicitrāṇi bhūmibhāgāni sarvaśaḥ<br>
    daśagrīvaḥ svabhavane prādarśayata maithilīm<br>
 <font color="GREEN" size="-1">12</font>
  dīrghikāḥ puṣkariṇyaś ca nānāpuṣpasamāvṛtāḥ<br>
    rāvaṇo darśayām āsa sītāṃ śokaparāyaṇām<br>
 <font color="GREEN" size="-1">13</font>
  darśayitvā tu vaidehīṃ kṛtsnaṃ tad bhavanottamam<br>
    uvāca vākyaṃ pāpātmā rāvaṇo janakātmajām<br>
 <font color="GREEN" size="-1">14</font>
  daśarākṣasakoṭyaś ca dvāviṃśatir athāparāḥ<br>
    varjayitvā jarā vṛddhān bālāṃś ca rajanīcarān<br>
 <font color="GREEN" size="-1">15</font>
  teṣāṃ prabhur ahaṃ sīte sarveṣāṃ bhīmakarmaṇām<br>
    sahasram ekam ekasya mama kāryapuraḥsaram<br>
 <font color="GREEN" size="-1">16</font>
  yad idaṃ rājyatantraṃ me tvayi sarvaṃ pratiṣṭhitam<br>
    jīvitaṃ ca viśālākṣi tvaṃ me prāṇair garīyasī<br>
 <font color="GREEN" size="-1">17</font>
  bahūnāṃ strīsahasrāṇāṃ mama yo 'sau parigrahaḥ<br>
    tāsāṃ tvam īśvarī sīte mama bhāryā bhava priye<br>
 <font color="GREEN" size="-1">18</font>
  sādhu kiṃ te 'nyayā buddhyā rocayasva vaco mama<br>
    bhajasva mābhitaptasya prasādaṃ kartum arhasi<br>
 <font color="GREEN" size="-1">19</font>
  parikṣiptā samudreṇa laṅkeyaṃ śatayojanā<br>
    neyaṃ dharṣayituṃ śakyā sendrair api surāsuraiḥ<br>
 <font color="GREEN" size="-1">20</font>
  na deveṣu na yakṣeṣu na gandharveṣu narṣiṣu<br>
    ahaṃ paśyāmi lokeṣu yo me vīryasamo bhavet<br>
 <font color="GREEN" size="-1">21</font>
  rājyabhraṣṭena dīnena tāpasena gatāyuṣā<br>
    kiṃ kariṣyasi rāmeṇa mānuṣeṇālpatejasā<br>
 <font color="GREEN" size="-1">22</font>
  bhajasva sīte mām eva bhartāhaṃ sadṛśas tava<br>
    yauvanaṃ hy adhruvaṃ bhīru ramasveha mayā saha<br>
 <font color="GREEN" size="-1">23</font>
  darśane mā kṛthā buddhiṃ rāghavasya varānane<br>
    kāsya śaktir ihāgantum api sīte manorathaiḥ<br>
 <font color="GREEN" size="-1">24</font>
  na śakyo vāyur ākāśe pāśair baddhaṃ mahājavaḥ<br>
    dīpyamānasya vāpy agner grahītuṃ vimalāṃ śikhām<br>
 <font color="GREEN" size="-1">25</font>
  trayāṇām api lokānāṃ na taṃ paśyāmi śobhane<br>
    vikrameṇa nayed yas tvāṃ madbāhuparipālitām<br>
 <font color="GREEN" size="-1">26</font>
  laṅkāyāṃ sumahad rājyam idaṃ tvam anupālaya<br>
    abhiṣekodakaklinnā tuṣṭā ca ramayasva mām<br>
 <font color="GREEN" size="-1">27</font>
  duṣkṛtaṃ yat purā karma vanavāsena tad gatam<br>
    yaś ca te sukṛto dharmas tasyeha phalam āpnuhi<br>
 <font color="GREEN" size="-1">28</font>
  iha sarvāṇi mālyāni divyagandhāni maithili<br>
    bhūṣaṇāni ca mukhyāni tāni seva mayā saha<br>
 <font color="GREEN" size="-1">29</font>
  puṣpakaṃ nāma suśroṇi bhrātur vaiśravaṇasya me<br>
    vimānaṃ ramaṇīyaṃ ca tad vimānaṃ manojavam<br>
 <font color="GREEN" size="-1">30</font>
  tatra sīte mayā sārdhaṃ viharasva yathāsukham<br>
    vadanaṃ padmasaṃkāśaṃ vimalaṃ cārudarśanam<br>
 <font color="GREEN" size="-1">31</font>
  śokārtaṃ tu varārohe na bhrājati varānane<br>
    alaṃ vrīḍena vaidehi dharmalopa kṛtena te<br>
 <font color="GREEN" size="-1">32</font>
  ārṣo 'yaṃ daivaniṣyando yas tvām abhigamiṣyati<br>
    etau pādau mayā snigdhau śirobhiḥ paripīḍitau<br>
 <font color="GREEN" size="-1">33</font>
  prasādaṃ kuru me kṣipraṃ vaśyo dāso 'ham asmi te<br>
    nemāḥ śūnyā mayā vācaḥ śuṣyamāṇena bhāṣitāḥ<br>
 <font color="GREEN" size="-1">34</font>
  na cāpi rāvaṇaḥ kāṃ cin mūrdhnā strīṃ praṇameta ha<br>
    evam uktvā daśagrīvo maithilīṃ janakātmajām<br>
 <font color="GREEN" size="-1">35</font>
  kṛtāntavaśam āpanno mameyam iti manyate<br>
 </td>
 <td width="50%">
  <font color="GREEN" size="-1">1</font>
  संदिश्य राक्षसान घॊरान रावणॊ ऽषटौ महाबलान<br>
   आत्मानं बुद्धिवैक्लव्यात कृतकृत्यम अमन्यत<br>
  <font color="GREEN" size="-1">2</font>
  स चिन्तयानॊ वैदेहीं कामबाणसमर्पितः<br>
   परविवेश गृहं रम्यं सीतां दरष्टुम अभित्वरन<br>
  <font color="GREEN" size="-1">3</font>
  स परविश्य तु तद्वेश्म रावणॊ राक्षसाधिपः<br>
   अपश्यद राक्षसीमध्ये सीतां शॊकपरायणम<br>
  <font color="GREEN" size="-1">4</font>
  अश्रुपूर्णमुखीं दीनां शॊकभारावपीडिताम<br>
   वायुवेगैर इवाक्रान्तां मज्जन्तीं नावम अर्णवे<br>
  <font color="GREEN" size="-1">5</font>
  मृगयूथपरिभ्रष्टां मृगीं शवभिर इवावृताम<br>
   अधॊमुखमुखीं दीनाम अभ्येत्य च निशाचरः<br>
  <font color="GREEN" size="-1">6</font>
  तां तु शॊकवशां दीनाम अवशां राक्षसाधिपः<br>
   स बलाद दर्शयाम आस गृहं देवगृहॊपमम<br>
  <font color="GREEN" size="-1">7</font>
  हर्म्यप्रासादसंबधं सत्रीसहस्रनिषेवितम<br>
   नानापक्षिगणैर जुष्टं नानारत्नसमन्वितम<br>
  <font color="GREEN" size="-1">8</font>
  काञ्चनैस तापनीयैश च सफाटिकै राजतैस तथा<br>
   वज्रवैदूर्यचित्रैश च सतम्भैर दृष्टिमनॊहरैः<br>
  <font color="GREEN" size="-1">9</font>
  दिव्यदुन्दुभिनिर्ह्रादं तप्तकाञ्चनतॊरणम<br>
   सॊपानं काञ्चनं चित्रम आरुरॊह तया सह<br>
  <font color="GREEN" size="-1">10</font>
  दान्तका राजताश चैव गवाक्षाः परियदर्शनाः<br>
    हेमजालावृताश चासंस तत्र परासादपङ्क्तयः<br>
 <font color="GREEN" size="-1">11</font>
  सुधामणिविचित्राणि भूमिभागानि सर्वशः<br>
    दशग्रीवः सवभवने परादर्शयत मैथिलीम<br>
 <font color="GREEN" size="-1">12</font>
  दीर्घिकाः पुष्करिण्यश च नानापुष्पसमावृताः<br>
    रावणॊ दर्शयाम आस सीतां शॊकपरायणाम<br>
 <font color="GREEN" size="-1">13</font>
  दर्शयित्वा तु वैदेहीं कृत्स्नं तद भवनॊत्तमम<br>
    उवाच वाक्यं पापात्मा रावणॊ जनकात्मजाम<br>
 <font color="GREEN" size="-1">14</font>
  दशराक्षसकॊट्यश च दवाविंशतिर अथापराः<br>
    वर्जयित्वा जरा वृद्धान बालांश च रजनीचरान<br>
 <font color="GREEN" size="-1">15</font>
  तेषां परभुर अहं सीते सर्वेषां भीमकर्मणाम<br>
    सहस्रम एकम एकस्य मम कार्यपुरःसरम<br>
 <font color="GREEN" size="-1">16</font>
  यद इदं राज्यतन्त्रं मे तवयि सर्वं परतिष्ठितम<br>
    जीवितं च विशालाक्षि तवं मे पराणैर गरीयसी<br>
 <font color="GREEN" size="-1">17</font>
  बहूनां सत्रीसहस्राणां मम यॊ ऽसौ परिग्रहः<br>
    तासां तवम ईश्वरी सीते मम भार्या भव परिये<br>
 <font color="GREEN" size="-1">18</font>
  साधु किं ते ऽनयया बुद्ध्या रॊचयस्व वचॊ मम<br>
    भजस्व माभितप्तस्य परसादं कर्तुम अर्हसि<br>
 <font color="GREEN" size="-1">19</font>
  परिक्षिप्ता समुद्रेण लङ्केयं शतयॊजना<br>
    नेयं धर्षयितुं शक्या सेन्द्रैर अपि सुरासुरैः<br>
 <font color="GREEN" size="-1">20</font>
  न देवेषु न यक्षेषु न गन्धर्वेषु नर्षिषु<br>
    अहं पश्यामि लॊकेषु यॊ मे वीर्यसमॊ भवेत<br>
 <font color="GREEN" size="-1">21</font>
  राज्यभ्रष्टेन दीनेन तापसेन गतायुषा<br>
    किं करिष्यसि रामेण मानुषेणाल्पतेजसा<br>
 <font color="GREEN" size="-1">22</font>
  भजस्व सीते माम एव भर्ताहं सदृशस तव<br>
    यौवनं हय अध्रुवं भीरु रमस्वेह मया सह<br>
 <font color="GREEN" size="-1">23</font>
  दर्शने मा कृथा बुद्धिं राघवस्य वरानने<br>
    कास्य शक्तिर इहागन्तुम अपि सीते मनॊरथैः<br>
 <font color="GREEN" size="-1">24</font>
  न शक्यॊ वायुर आकाशे पाशैर बद्धं महाजवः<br>
    दीप्यमानस्य वाप्य अग्नेर गरहीतुं विमलां शिखाम<br>
 <font color="GREEN" size="-1">25</font>
  तरयाणाम अपि लॊकानां न तं पश्यामि शॊभने<br>
    विक्रमेण नयेद यस तवां मद्बाहुपरिपालिताम<br>
 <font color="GREEN" size="-1">26</font>
  लङ्कायां सुमहद राज्यम इदं तवम अनुपालय<br>
    अभिषेकॊदकक्लिन्ना तुष्टा च रमयस्व माम<br>
 <font color="GREEN" size="-1">27</font>
  दुष्कृतं यत पुरा कर्म वनवासेन तद गतम<br>
    यश च ते सुकृतॊ धर्मस तस्येह फलम आप्नुहि<br>
 <font color="GREEN" size="-1">28</font>
  इह सर्वाणि माल्यानि दिव्यगन्धानि मैथिलि<br>
    भूषणानि च मुख्यानि तानि सेव मया सह<br>
 <font color="GREEN" size="-1">29</font>
  पुष्पकं नाम सुश्रॊणि भरातुर वैश्रवणस्य मे<br>
    विमानं रमणीयं च तद विमानं मनॊजवम<br>
 <font color="GREEN" size="-1">30</font>
  तत्र सीते मया सार्धं विहरस्व यथासुखम<br>
    वदनं पद्मसंकाशं विमलं चारुदर्शनम<br>
 <font color="GREEN" size="-1">31</font>
  शॊकार्तं तु वरारॊहे न भराजति वरानने<br>
    अलं वरीडेन वैदेहि धर्मलॊप कृतेन ते<br>
 <font color="GREEN" size="-1">32</font>
  आर्षॊ ऽयं दैवनिष्यन्दॊ यस तवाम अभिगमिष्यति<br>
    एतौ पादौ मया सनिग्धौ शिरॊभिः परिपीडितौ<br>
 <font color="GREEN" size="-1">33</font>
  परसादं कुरु मे कषिप्रं वश्यॊ दासॊ ऽहम अस्मि ते<br>
    नेमाः शून्या मया वाचः शुष्यमाणेन भाषिताः<br>
 <font color="GREEN" size="-1">34</font>
  न चापि रावणः कां चिन मूर्ध्ना सत्रीं परणमेत ह<br>
    एवम उक्त्वा दशग्रीवॊ मैथिलीं जनकात्मजाम<br>
 <font color="GREEN" size="-1">35</font>
  कृतान्तवशम आपन्नॊ ममेयम इति मन्यते<br>
 </td>
 
 </table>
 <p></p><div class="filenav">
 <hr>
 <center>
 <a href="rys3054.htm">Next: Chapter 54</a></center>
 </div>
 </center></body>