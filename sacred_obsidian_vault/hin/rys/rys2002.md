<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi02.htm">Book 2 Index</a><br>
  
 <a href="rys2001.htm">Previous</a> 
 <a href="rys2003.htm">Next</a> 
 
 </div>
 <hr>
 
 <h3 align="CENTER">Book 2<br>Chapter 2
 </h3><table width="100%">
 <td width="50%">
  <font color="GREEN" size="-1">1</font>
  tataḥ pariṣadaṃ sarvām āmantrya vasudhādhipaḥ<br>
   hitam uddharṣaṇaṃ cedam uvācāpratimaṃ vacaḥ<br>
  <font color="GREEN" size="-1">2</font>
  dundubhisvanakalpena gambhīreṇānunādinā<br>
   svareṇa mahatā rājā jīgmūta iva nādayan<br>
  <font color="GREEN" size="-1">3</font>
  so 'ham ikṣvākubhiḥ pūrvair narendraiḥ paripālitam<br>
   śreyasā yoktukāmo 'smi sukhārham akhilaṃ jagat<br>
  <font color="GREEN" size="-1">4</font>
  mayāpy ācaritaṃ pūrvaiḥ panthānam anugacchatā<br>
   prajā nityam atandreṇa yathāśakty abhirakṣatā<br>
  <font color="GREEN" size="-1">5</font>
  idaṃ śarīraṃ kṛtsnasya lokasya caratā hitam<br>
   pāṇḍur asyātapatrasyac chāyāyāṃ jaritaṃ mayā<br>
  <font color="GREEN" size="-1">6</font>
  prāpya varṣasahasrāṇi bahūny āyūṃṣi jīvitaḥ<br>
   jīrṇasyāsya śarīrasya viśrāntim abhirocaye<br>
  <font color="GREEN" size="-1">7</font>
  rājaprabhāvajuṣṭāṃ hi durvahām ajitendriyaiḥ<br>
   pariśrānto 'smi lokasya gurvīṃ dharmadhuraṃ vahan<br>
  <font color="GREEN" size="-1">8</font>
  so 'haṃ viśramam icchāmi putraṃ kṛtvā prajāhite<br>
   saṃnikṛṣṭān imān sarvān anumānya dvijarṣabhān<br>
  <font color="GREEN" size="-1">9</font>
  anujāto hi me sarvair guṇair jyeṣṭho mamātmajaḥ<br>
   puraṃdarasamo vīrye rāmaḥ parapuraṃjayaḥ<br>
  <font color="GREEN" size="-1">10</font>
  taṃ candram iva puṣyeṇa yuktaṃ dharmabhṛtāṃ varam<br>
    yauvarājyena yoktāsmi prītaḥ puruṣapuṃgavam<br>
 <font color="GREEN" size="-1">11</font>
  anurūpaḥ sa vo nātho lakṣmīvāṁl lakṣmaṇāgrajaḥ<br>
    trailokyam api nāthena yena syān nāthavattaram<br>
 <font color="GREEN" size="-1">12</font>
  anena śreyasā sadyaḥ saṃyojyāham imāṃ mahīm<br>
    gatakleśo bhaviṣyāmi sute tasmin niveśya vai<br>
 <font color="GREEN" size="-1">13</font>
  iti bruvantaṃ muditāḥ pratyanandan nṛpā nṛpam<br>
    vṛṣṭimantaṃ mahāmeghaṃ nardantam iva barhiṇaḥ<br>
 <font color="GREEN" size="-1">14</font>
  tasya dharmārthaviduṣo bhāvam ājñāya sarvaśaḥ<br>
    ūcuś ca manasā jñātvā vṛddhaṃ daśarathaṃ nṛpam<br>
 <font color="GREEN" size="-1">15</font>
  anekavarṣasāhasro vṛddhas tvam asi pārthiva<br>
    sa rāmaṃ yuvarājānam abhiṣiñcasva pārthivam<br>
 <font color="GREEN" size="-1">16</font>
  iti tadvacanaṃ śrutvā rājā teṣāṃ manaḥpriyam<br>
    ajānann iva jijñāsur idaṃ vacanam abravīt<br>
 <font color="GREEN" size="-1">17</font>
  kathaṃ nu mayi dharmeṇa pṛthivīm anuśāsati<br>
    bhavanto draṣṭum icchanti yuvarājaṃ mamātmajam<br>
 <font color="GREEN" size="-1">18</font>
  te tam ūcur mahātmānaṃ paurajānapadaiḥ saha<br>
    bahavo nṛpa kalyāṇā guṇāḥ putrasya santi te<br>
 <font color="GREEN" size="-1">19</font>
  divyair guṇaiḥ śakrasamo rāmaḥ satyaparākramaḥ<br>
    ikṣvākubhyo hi sarvebhyo 'py atirakto viśāmpate<br>
 <font color="GREEN" size="-1">20</font>
  rāmaḥ satpuruṣo loke satyadharmaparāyaṇaḥ<br>
    dharmajñaḥ satyasaṃdhaś ca śīlavān anasūyakaḥ<br>
 <font color="GREEN" size="-1">21</font>
  kṣāntaḥ sāntvayitā ślakṣṇaḥ kṛtajño vijitendriyaḥ<br>
    mṛduś ca sthiracittaś ca sadā bhavyo 'nasūyakaḥ<br>
 <font color="GREEN" size="-1">22</font>
  priyavādī ca bhūtānāṃ satyavādī ca rāghavaḥ<br>
    bahuśrutānāṃ vṛddhānāṃ brāhmaṇānām upāsitā<br>
 <font color="GREEN" size="-1">23</font>
  tenāsyehātulā kīrtir yaśas tejaś ca vardhate<br>
    devāsuramanuṣyāṇāṃ sarvāstreṣu viśāradaḥ<br>
 <font color="GREEN" size="-1">24</font>
  yadā vrajati saṃgrāmaṃ grāmārthe nagarasya vā<br>
    gatvā saumitrisahito nāvijitya nivartate<br>
 <font color="GREEN" size="-1">25</font>
  saṃgrāmāt punar āgamya kuñjareṇa rathena vā<br>
    paurān svajanavan nityaṃ kuśalaṃ paripṛcchati<br>
 <font color="GREEN" size="-1">26</font>
  putreṣv agniṣu dāreṣu preṣyaśiṣyagaṇeṣu ca<br>
    nikhilenānupūrvyā ca pitā putrān ivaurasān<br>
 <font color="GREEN" size="-1">27</font>
  śuśrūṣante ca vaḥ śiṣyāḥ kac cit karmasu daṃśitāḥ<br>
    iti naḥ puruṣavyāghraḥ sadā rāmo 'bhibhāṣate<br>
 <font color="GREEN" size="-1">28</font>
  vyasaneṣu manuṣyāṇāṃ bhṛśaṃ bhavati duḥkhitaḥ<br>
    utsaveṣu ca sarveṣu piteva parituṣyati<br>
 <font color="GREEN" size="-1">29</font>
  satyavādī maheṣvāso vṛddhasevī jitendriyaḥ<br>
    vatsaḥ śreyasi jātas te diṣṭyāsau tava rāghavaḥ<br>
    diṣṭyā putraguṇair yukto mārīca iva kaśyapaḥ<br>
 <font color="GREEN" size="-1">30</font>
  balam ārogyam āyuś ca rāmasya viditātmanaḥ<br>
    āśaṃsate janaḥ sarvo rāṣṭre puravare tathā<br>
 <font color="GREEN" size="-1">31</font>
  abhyantaraś ca bāhyaś ca paurajānapado janaḥ<br>
    striyo vṛddhās taruṇyaś ca sāyaṃprātaḥ samāhitāḥ<br>
 <font color="GREEN" size="-1">32</font>
  sarvān devān namasyanti rāmasyārthe yaśasvinaḥ<br>
    teṣām āyācitaṃ deva tvatprasādāt samṛdhyatām<br>
 <font color="GREEN" size="-1">33</font>
  rāmam indīvaraśyāmaṃ sarvaśatrunibarhaṇam<br>
    paśyāmo yauvarājyasthaṃ tava rājottamātmajam<br>
 <font color="GREEN" size="-1">34</font>
  taṃ devadevopamam ātmajaṃ te; sarvasya lokasya hite niviṣṭam<br>
    hitāya naḥ kṣipram udārajuṣṭaṃ; mudābhiṣektuṃ varada tvam arhasi<br>
 </td>
 <td width="50%">
  <font color="GREEN" size="-1">1</font>
  ततः परिषदं सर्वाम आमन्त्र्य वसुधाधिपः<br>
   हितम उद्धर्षणं चेदम उवाचाप्रतिमं वचः<br>
  <font color="GREEN" size="-1">2</font>
  दुन्दुभिस्वनकल्पेन गम्भीरेणानुनादिना<br>
   सवरेण महता राजा जीग्मूत इव नादयन<br>
  <font color="GREEN" size="-1">3</font>
  सॊ ऽहम इक्ष्वाकुभिः पूर्वैर नरेन्द्रैः परिपालितम<br>
   शरेयसा यॊक्तुकामॊ ऽसमि सुखार्हम अखिलं जगत<br>
  <font color="GREEN" size="-1">4</font>
  मयाप्य आचरितं पूर्वैः पन्थानम अनुगच्छता<br>
   परजा नित्यम अतन्द्रेण यथाशक्त्य अभिरक्षता<br>
  <font color="GREEN" size="-1">5</font>
  इदं शरीरं कृत्स्नस्य लॊकस्य चरता हितम<br>
   पाण्डुर अस्यातपत्रस्यच छायायां जरितं मया<br>
  <font color="GREEN" size="-1">6</font>
  पराप्य वर्षसहस्राणि बहून्य आयूंषि जीवितः<br>
   जीर्णस्यास्य शरीरस्य विश्रान्तिम अभिरॊचये<br>
  <font color="GREEN" size="-1">7</font>
  राजप्रभावजुष्टां हि दुर्वहाम अजितेन्द्रियैः<br>
   परिश्रान्तॊ ऽसमि लॊकस्य गुर्वीं धर्मधुरं वहन<br>
  <font color="GREEN" size="-1">8</font>
  सॊ ऽहं विश्रमम इच्छामि पुत्रं कृत्वा परजाहिते<br>
   संनिकृष्टान इमान सर्वान अनुमान्य दविजर्षभान<br>
  <font color="GREEN" size="-1">9</font>
  अनुजातॊ हि मे सर्वैर गुणैर जयेष्ठॊ ममात्मजः<br>
   पुरंदरसमॊ वीर्ये रामः परपुरंजयः<br>
  <font color="GREEN" size="-1">10</font>
  तं चन्द्रम इव पुष्येण युक्तं धर्मभृतां वरम<br>
    यौवराज्येन यॊक्तास्मि परीतः पुरुषपुंगवम<br>
 <font color="GREEN" size="-1">11</font>
  अनुरूपः स वॊ नाथॊ लक्ष्मीवाँल लक्ष्मणाग्रजः<br>
    तरैलॊक्यम अपि नाथेन येन सयान नाथवत्तरम<br>
 <font color="GREEN" size="-1">12</font>
  अनेन शरेयसा सद्यः संयॊज्याहम इमां महीम<br>
    गतक्लेशॊ भविष्यामि सुते तस्मिन निवेश्य वै<br>
 <font color="GREEN" size="-1">13</font>
  इति बरुवन्तं मुदिताः परत्यनन्दन नृपा नृपम<br>
    वृष्टिमन्तं महामेघं नर्दन्तम इव बर्हिणः<br>
 <font color="GREEN" size="-1">14</font>
  तस्य धर्मार्थविदुषॊ भावम आज्ञाय सर्वशः<br>
    ऊचुश च मनसा जञात्वा वृद्धं दशरथं नृपम<br>
 <font color="GREEN" size="-1">15</font>
  अनेकवर्षसाहस्रॊ वृद्धस तवम असि पार्थिव<br>
    स रामं युवराजानम अभिषिञ्चस्व पार्थिवम<br>
 <font color="GREEN" size="-1">16</font>
  इति तद्वचनं शरुत्वा राजा तेषां मनःप्रियम<br>
    अजानन्न इव जिज्ञासुर इदं वचनम अब्रवीत<br>
 <font color="GREEN" size="-1">17</font>
  कथं नु मयि धर्मेण पृथिवीम अनुशासति<br>
    भवन्तॊ दरष्टुम इच्छन्ति युवराजं ममात्मजम<br>
 <font color="GREEN" size="-1">18</font>
  ते तम ऊचुर महात्मानं पौरजानपदैः सह<br>
    बहवॊ नृप कल्याणा गुणाः पुत्रस्य सन्ति ते<br>
 <font color="GREEN" size="-1">19</font>
  दिव्यैर गुणैः शक्रसमॊ रामः सत्यपराक्रमः<br>
    इक्ष्वाकुभ्यॊ हि सर्वेभ्यॊ ऽपय अतिरक्तॊ विशाम्पते<br>
 <font color="GREEN" size="-1">20</font>
  रामः सत्पुरुषॊ लॊके सत्यधर्मपरायणः<br>
    धर्मज्ञः सत्यसंधश च शीलवान अनसूयकः<br>
 <font color="GREEN" size="-1">21</font>
  कषान्तः सान्त्वयिता शलक्ष्णः कृतज्ञॊ विजितेन्द्रियः<br>
    मृदुश च सथिरचित्तश च सदा भव्यॊ ऽनसूयकः<br>
 <font color="GREEN" size="-1">22</font>
  परियवादी च भूतानां सत्यवादी च राघवः<br>
    बहुश्रुतानां वृद्धानां बराह्मणानाम उपासिता<br>
 <font color="GREEN" size="-1">23</font>
  तेनास्येहातुला कीर्तिर यशस तेजश च वर्धते<br>
    देवासुरमनुष्याणां सर्वास्त्रेषु विशारदः<br>
 <font color="GREEN" size="-1">24</font>
  यदा वरजति संग्रामं गरामार्थे नगरस्य वा<br>
    गत्वा सौमित्रिसहितॊ नाविजित्य निवर्तते<br>
 <font color="GREEN" size="-1">25</font>
  संग्रामात पुनर आगम्य कुञ्जरेण रथेन वा<br>
    पौरान सवजनवन नित्यं कुशलं परिपृच्छति<br>
 <font color="GREEN" size="-1">26</font>
  पुत्रेष्व अग्निषु दारेषु परेष्यशिष्यगणेषु च<br>
    निखिलेनानुपूर्व्या च पिता पुत्रान इवौरसान<br>
 <font color="GREEN" size="-1">27</font>
  शुश्रूषन्ते च वः शिष्याः कच चित कर्मसु दंशिताः<br>
    इति नः पुरुषव्याघ्रः सदा रामॊ ऽभिभाषते<br>
 <font color="GREEN" size="-1">28</font>
  वयसनेषु मनुष्याणां भृशं भवति दुःखितः<br>
    उत्सवेषु च सर्वेषु पितेव परितुष्यति<br>
 <font color="GREEN" size="-1">29</font>
  सत्यवादी महेष्वासॊ वृद्धसेवी जितेन्द्रियः<br>
    वत्सः शरेयसि जातस ते दिष्ट्यासौ तव राघवः<br>
    दिष्ट्या पुत्रगुणैर युक्तॊ मारीच इव कश्यपः<br>
 <font color="GREEN" size="-1">30</font>
  बलम आरॊग्यम आयुश च रामस्य विदितात्मनः<br>
    आशंसते जनः सर्वॊ राष्ट्रे पुरवरे तथा<br>
 <font color="GREEN" size="-1">31</font>
  अभ्यन्तरश च बाह्यश च पौरजानपदॊ जनः<br>
    सत्रियॊ वृद्धास तरुण्यश च सायंप्रातः समाहिताः<br>
 <font color="GREEN" size="-1">32</font>
  सर्वान देवान नमस्यन्ति रामस्यार्थे यशस्विनः<br>
    तेषाम आयाचितं देव तवत्प्रसादात समृध्यताम<br>
 <font color="GREEN" size="-1">33</font>
  रामम इन्दीवरश्यामं सर्वशत्रुनिबर्हणम<br>
    पश्यामॊ यौवराज्यस्थं तव राजॊत्तमात्मजम<br>
 <font color="GREEN" size="-1">34</font>
  तं देवदेवॊपमम आत्मजं ते; सर्वस्य लॊकस्य हिते निविष्टम<br>
    हिताय नः कषिप्रम उदारजुष्टं; मुदाभिषेक्तुं वरद तवम अर्हसि<br>
 </td>
 
 </table>
 <p></p><div class="filenav">
 <hr>
 <center>
 <a href="rys2003.htm">Next: Chapter 3</a></center>
 </div>
 </center></body>