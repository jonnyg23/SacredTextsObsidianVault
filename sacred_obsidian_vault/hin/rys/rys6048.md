<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi06.htm">Book 6 Index</a><br>
  
 <a href="rys6047.htm">Previous</a> 
 <a href="rys6049.htm">Next</a> 
 
 </div>
 <hr>
 
 <h3 align="CENTER">Book 6<br>Chapter 48
 </h3><table width="100%">
 <td width="50%">
  <font color="GREEN" size="-1">1</font>
  sa praviśya purīṃ laṅkāṃ rāmabāṇabhayārditaḥ<br>
   bhagnadarpas tadā rājā babhūva vyathitendriyaḥ<br>
  <font color="GREEN" size="-1">2</font>
  mātaṃga iva siṃhena garuḍeneva pannagaḥ<br>
   abhibhūto 'bhavad rājā rāghaveṇa mahātmanā<br>
  <font color="GREEN" size="-1">3</font>
  brahmadaṇḍaprakāśānāṃ vidyutsadṛśavarcasām<br>
   smaran rāghavabāṇānāṃ vivyathe rākṣaseśvaraḥ<br>
  <font color="GREEN" size="-1">4</font>
  sa kāñcanamayaṃ divyam āśritya paramāsanam<br>
   vikprekṣamāṇo rakṣāṃsi rāvaṇo vākyam abravīt<br>
  <font color="GREEN" size="-1">5</font>
  sarvaṃ tat khalu me moghaṃ yat taptaṃ paramaṃ tapaḥ<br>
   yat samāno mahendreṇa mānuṣeṇāsmi nirjitaḥ<br>
  <font color="GREEN" size="-1">6</font>
  idaṃ tad brahmaṇo ghoraṃ vākyaṃ mām abhyupasthitam<br>
   mānuṣebhyo vijānīhi bhayaṃ tvam iti tat tathā<br>
  <font color="GREEN" size="-1">7</font>
  devadānavagandharvair yakṣarākṣasapannagaiḥ<br>
   avadhyatvaṃ mayā prāptaṃ mānuṣebhyo na yācitam<br>
  <font color="GREEN" size="-1">8</font>
  etad evābhyupāgamya yatnaṃ kartum ihārhatha<br>
   rākṣasāś cāpi tiṣṭhantu caryāgopuramūrdhasu<br>
  <font color="GREEN" size="-1">9</font>
  sa cāpratimagambhīro devadānavadarpahā<br>
   brahmaśāpābhibhūtas tu kumbhakarṇo vibodhyatām<br>
  <font color="GREEN" size="-1">10</font>
  sa parājitam ātmānaṃ prahastaṃ ca niṣūditam<br>
    jñātvā rakṣobalaṃ bhīmam ādideśa mahābalaḥ<br>
 <font color="GREEN" size="-1">11</font>
  dvāreṣu yatnaḥ kriyatāṃ prākārāś cādhiruhyatām<br>
    nidrāvaśasamāviṣṭaḥ kumbhakarṇo vibodhyatām<br>
 <font color="GREEN" size="-1">12</font>
  nava ṣaṭ sapta cāṣṭau ca māsān svapiti rākṣasaḥ<br>
    taṃ tu bodhayata kṣipraṃ kumbhakarṇaṃ mahābalam<br>
 <font color="GREEN" size="-1">13</font>
  sa hi saṃkhye mahābāhuḥ kakudaṃ sarvarakṣasām<br>
    vānarān rājaputrau ca kṣipram eva vadhiṣyati<br>
 <font color="GREEN" size="-1">14</font>
  kumbhakarṇaḥ sadā śete mūḍho grāmyasukhe rataḥ<br>
    rāmeṇābhinirastasya saṃgrāmo 'smin sudāruṇe<br>
 <font color="GREEN" size="-1">15</font>
  bhaviṣyati na me śokaḥ kumbhakarṇe vibodhite<br>
    kiṃ kariṣyāmy ahaṃ tena śakratulyabalena hi<br>
 <font color="GREEN" size="-1">16</font>
  īdṛśe vyasane prāpte yo na sāhyāya kalpate<br>
    te tu tadvacanaṃ śrutvā rākṣasendrasya rākṣasāḥ<br>
 <font color="GREEN" size="-1">17</font>
  jagmuḥ paramasaṃbhrāntāḥ kumbhakarṇaniveśanam<br>
    te rāvaṇasamādiṣṭā māṃsaśoṇitabhojanāḥ<br>
 <font color="GREEN" size="-1">18</font>
  gandhamālyāṃs tathā bhakṣyān ādāya sahasā yayuḥ<br>
    tāṃ praviśya mahādvārāṃ sarvato yojanāyatām<br>
 <font color="GREEN" size="-1">19</font>
  kumbhakarṇaguhāṃ ramyāṃ sarvagandhapravāhinīm<br>
    pratiṣṭhamānāḥ kṛcchreṇa yatnāt praviviśur guhām<br>
 <font color="GREEN" size="-1">20</font>
  tāṃ praviśya guhāṃ ramyāṃ śubhāṃ kāñcanakuṭṭimām<br>
    dadṛśur nairṛtavyāghraṃ śayānaṃ bhīmadarśanam<br>
 <font color="GREEN" size="-1">21</font>
  te tu taṃ vikṛtaṃ suptaṃ vikīrṇam iva parvatam<br>
    kumbhakarṇaṃ mahānidraṃ sahitāḥ pratyabodhayan<br>
 <font color="GREEN" size="-1">22</font>
  ūrdhvaromāñcitatanuṃ śvasantam iva pannagam<br>
    trāsayantaṃ mahāśvāsaiḥ śayānaṃ bhīmadarśanam<br>
 <font color="GREEN" size="-1">23</font>
  bhīmanāsāpuṭaṃ taṃ tu pātālavipulānanam<br>
    dadṛśur nairṛtavyāghraṃ kumbhakarṇaṃ mahābalam<br>
 <font color="GREEN" size="-1">24</font>
  tataś cakrur mahātmānaḥ kumbhakarṇāgratas tadā<br>
    māṃsānāṃ merusaṃkāśaṃ rāśiṃ paramatarpaṇam<br>
 <font color="GREEN" size="-1">25</font>
  mṛgāṇāṃ mahiṣāṇāṃ ca varāhāṇāṃ ca saṃcayān<br>
    cakrur nairṛtaśārdūlā rāśimann asya cādbhutam<br>
 <font color="GREEN" size="-1">26</font>
  tataḥ śoṇitakumbhāṃś ca madyāni vividhāni ca<br>
    purastāt kumbhakarṇasya cakrus tridaśaśatravaḥ<br>
 <font color="GREEN" size="-1">27</font>
  lilipuś ca parārdhyena candanena paraṃtapam<br>
    divyair ācchādayām āsur mālyair gandhaiḥ sugandhibhiḥ<br>
 <font color="GREEN" size="-1">28</font>
  dhūpaṃ sugandhaṃ sasṛjus tuṣṭuvuś ca paraṃtapam<br>
    jaladā iva conedur yātudhānāḥ sahasraśaḥ<br>
 <font color="GREEN" size="-1">29</font>
  śaṅkhān āpūrayām āsuḥ śaśāṅkasadṛśaprabhān<br>
    tumulaṃ yugapac cāpi vineduś cāpy amarṣitāḥ<br>
 <font color="GREEN" size="-1">30</font>
  nedur āsphoṭayām āsuś cikṣipus te niśācarāḥ<br>
    kumbhakarṇavibodhārthaṃ cakrus te vipulaṃ svanam<br>
 <font color="GREEN" size="-1">31</font>
  saśaṅkhabherīpaṭahapraṇādam; āsphoṭitakṣveḍitasiṃhanādam<br>
    diśo dravantas tridivaṃ kirantaḥ; śrutvā vihaṃgāḥ sahasā nipetuḥ<br>
 <font color="GREEN" size="-1">32</font>
  yadā bhṛśaṃ tair ninadair mahātmā; na kumbhakarṇo bubudhe prasuptaḥ<br>
    tato musuṇḍīmusalāni sarve; rakṣogaṇās te jagṛhur gadāś ca<br>
 <font color="GREEN" size="-1">33</font>
  taṃ śailaśṛṅgair musalair gadābhir; vṛkṣais talair mudgaramuṣṭibhiś ca<br>
    sukhaprasuptaṃ bhuvi kumbhakarṇaṃ; rakṣāṃsy udagrāṇi tadā nijaghnuḥ<br>
 <font color="GREEN" size="-1">34</font>
  tasya niśvāsavātena kumbhakarṇasya rakṣasaḥ<br>
    rākṣasā balavanto 'pi sthātuṃ nāśaknuvan puraḥ<br>
 <font color="GREEN" size="-1">35</font>
  tato 'sya purato gāḍhaṃ rākṣasā bhīmavikramāḥ<br>
    mṛdaṅgapaṇavān bherīḥ śaṅkhakumbhagaṇāṃs tathā<br>
    daśarākṣasasāhasraṃ yugapat paryavādayan<br>
 <font color="GREEN" size="-1">36</font>
  nīlāñjanacayākāraṃ te tu taṃ pratyabodhayan<br>
    abhighnanto nadantaś ca naiva saṃvivide tu saḥ<br>
 <font color="GREEN" size="-1">37</font>
  yadā cainaṃ na śekus te pratibodhayituṃ tadā<br>
    tato gurutaraṃ yatnaṃ dāruṇaṃ samupākraman<br>
 <font color="GREEN" size="-1">38</font>
  aśvān uṣṭrān kharān nāgāñ jaghnur daṇḍakaśāṅkuśaiḥ<br>
    bherīśaṅkhamṛdaṅgāṃś ca sarvaprāṇair avādayan<br>
 <font color="GREEN" size="-1">39</font>
  nijaghnuś cāsya gātrāṇi mahākāṣṭhakaṭaṃ karaiḥ<br>
    mudgarair musalaiś caiva sarvaprāṇasamudyataiḥ<br>
 <font color="GREEN" size="-1">40</font>
  tena śabdena mahatā laṅkā samabhipūritā<br>
    saparvatavanā sarvā so 'pi naiva prabudhyate<br>
 <font color="GREEN" size="-1">41</font>
  tataḥ sahasraṃ bherīṇāṃ yugapat samahanyata<br>
    mṛṣṭakāñcanakoṇānām asaktānāṃ samantataḥ<br>
 <font color="GREEN" size="-1">42</font>
  evam apy atinidras tu yadā naiva prabudhyata<br>
    śāpasya vaśam āpannas tataḥ kruddhā niśācarāḥ<br>
 <font color="GREEN" size="-1">43</font>
  mahākrodhasamāviṣṭāḥ sarve bhīmaparākramāḥ<br>
    tad rakṣobodhayiṣyantaś cakrur anye parākramam<br>
 <font color="GREEN" size="-1">44</font>
  anye bherīḥ samājaghnur anye cakrur mahāsvanam<br>
    keśān anye pralulupuḥ karṇāv anye daśanti ca<br>
    na kumbhakarṇaḥ paspande mahānidrāvaśaṃ gataḥ<br>
 <font color="GREEN" size="-1">45</font>
  anye ca balinas tasya kūṭamudgarapāṇayaḥ<br>
    mūrdhni vakṣasi gātreṣu pātayan kūṭamudgarān<br>
 <font color="GREEN" size="-1">46</font>
  rajjubandhanabaddhābhiḥ śataghnībhiś ca sarvataḥ<br>
    vadhyamāno mahākāyo na prābudhyata rākṣasaḥ<br>
 <font color="GREEN" size="-1">47</font>
  vāraṇānāṃ sahasraṃ tu śarīre 'sya pradhāvitam<br>
    kumbhakarṇas tato buddhaḥ sparśaṃ param abudhyata<br>
 <font color="GREEN" size="-1">48</font>
  sa pātyamānair giriśṛṅgavṛkṣair; acintayaṃs tān vipulān prahārān<br>
    nidrākṣayāt kṣudbhayapīḍitaś ca; vijṛmbhamāṇaḥ sahasotpapāta<br>
 <font color="GREEN" size="-1">49</font>
  sa nāgabhogācalaśṛṅgakalpau; vikṣipya bāhū giriśṛṅgasārau<br>
    vivṛtya vaktraṃ vaḍavāmukhābhaṃ; niśācaro 'sau vikṛtaṃ jajṛmbhe<br>
 <font color="GREEN" size="-1">50</font>
  tasya jājṛmbhamāṇasya vaktraṃ pātālasaṃnibham<br>
    dadṛśe meruśṛṅgāgre divākara ivoditaḥ<br>
 <font color="GREEN" size="-1">51</font>
  vijṛmbhamāṇo 'tibalaḥ pratibuddho niśācaraḥ<br>
    niśvāsaś cāsya saṃjajñe parvatād iva mārutaḥ<br>
 <font color="GREEN" size="-1">52</font>
  rūpam uttiṣṭhatas tasya kumbhakarṇasya tad babhau<br>
    tapānte sabalākasya meghasyeva vivarṣataḥ<br>
 <font color="GREEN" size="-1">53</font>
  tasya dīptāgnisadṛśe vidyutsadṛśavarcasī<br>
    dadṛśāte mahānetre dīptāv iva mahāgrahau<br>
 <font color="GREEN" size="-1">54</font>
  ādad bubhukṣito māṃsaṃ śoṇitaṃ tṛṣito 'pibat<br>
    medaḥ kumbhaṃ ca madyaṃ ca papau śakraripus tadā<br>
 <font color="GREEN" size="-1">55</font>
  tatas tṛpta iti jñātvā samutpetur niśācarāḥ<br>
    śirobhiś ca praṇamyainaṃ sarvataḥ paryavārayan<br>
 <font color="GREEN" size="-1">56</font>
  sa sarvān sāntvayām āsa nairṛtān nairṛtarṣabhaḥ<br>
    bodhanād vismitaś cāpi rākṣasān idam abravīt<br>
 <font color="GREEN" size="-1">57</font>
  kimartham aham āhatya bhavadbhiḥ pratibodhitaḥ<br>
    kac cit sukuśalaṃ rājño bhayaṃ vā neha kiṃ cana<br>
 <font color="GREEN" size="-1">58</font>
  atha vā dhruvam anyebhyo bhayaṃ param upasthitam<br>
    yadartham eva tvaritair bhavadbhiḥ pratibodhitaḥ<br>
 <font color="GREEN" size="-1">59</font>
  adya rākṣasarājasya bhayam utpāṭayāmy aham<br>
    pātayiṣye mahendraṃ vā śātayiṣye tathānalam<br>
 <font color="GREEN" size="-1">60</font>
  na hy alpakāraṇe suptaṃ bodhayiṣyati māṃ bhṛśam<br>
    tad ākhyātārthatattvena matprabodhanakāraṇam<br>
 <font color="GREEN" size="-1">61</font>
  evaṃ bruvāṇaṃ saṃrabdhaṃ kumbhakarṇam ariṃdamam<br>
    yūpākṣaḥ sacivo rājñaḥ kṛtāñjalir uvāca ha<br>
 <font color="GREEN" size="-1">62</font>
  na no devakṛtaṃ kiṃ cid bhayam asti kadā cana<br>
    na daityadānavebhyo vā bhayam asti hi tādṛśam<br>
    yādṛśaṃ mānuṣaṃ rājan bhayam asmān upasthitam<br>
 <font color="GREEN" size="-1">63</font>
  vānaraiḥ parvatākārair laṅkeyaṃ parivāritā<br>
    sītāharaṇasaṃtaptād rāmān nas tumulaṃ bhayam<br>
 <font color="GREEN" size="-1">64</font>
  ekena vānareṇeyaṃ pūrvaṃ dagdhā mahāpurī<br>
    kumāro nihataś cākṣaḥ sānuyātraḥ sakuñjaraḥ<br>
 <font color="GREEN" size="-1">65</font>
  svayaṃ rakṣo'dhipaś cāpi paulastyo devakaṇṭakaḥ<br>
    mṛteti saṃyuge muktārāmeṇādityatejasā<br>
 <font color="GREEN" size="-1">66</font>
  yan na devaiḥ kṛto rājā nāpi daityair na dānavaiḥ<br>
    kṛtaḥ sa iha rāmeṇa vimuktaḥ prāṇasaṃśayāt<br>
 <font color="GREEN" size="-1">67</font>
  sa yūpākṣavacaḥ śrutvā bhrātur yudhi parājayam<br>
    kumbhakarṇo vivṛttākṣo yūpākṣam idam abravīt<br>
 <font color="GREEN" size="-1">68</font>
  sarvam adyaiva yūpākṣa harisainyaṃ salakṣmaṇam<br>
    rāghavaṃ ca raṇe hatvā paścād drakṣyāmi rāvaṇam<br>
 <font color="GREEN" size="-1">69</font>
  rākṣasāṃs tarpayiṣyāmi harīṇāṃ māṃsaśoṇitaiḥ<br>
    rāmalakṣmaṇayoś cāpi svayaṃ pāsyāmi śoṇitam<br>
 <font color="GREEN" size="-1">70</font>
  tat tasya vākyaṃ bruvato niśamya; sagarvitaṃ roṣavivṛddhadoṣam<br>
    mahodaro nairṛtayodhamukhyaḥ; kṛtāñjalir vākyam idaṃ babhāṣe<br>
 <font color="GREEN" size="-1">71</font>
  rāvaṇasya vacaḥ śrutvā guṇadoṣu vimṛśya ca<br>
    paścād api mahābāho śatrūn yudhi vijeṣyasi<br>
 <font color="GREEN" size="-1">72</font>
  mahodaravacaḥ śrutvā rākṣasaiḥ parivāritaḥ<br>
    kumbhakarṇo mahātejāḥ saṃpratasthe mahābalaḥ<br>
 <font color="GREEN" size="-1">73</font>
  taṃ samutthāpya bhīmākṣaṃ bhīmarūpaparākramam<br>
    rākṣasās tvaritā jagmur daśagrīvaniveśanam<br>
 <font color="GREEN" size="-1">74</font>
  tato gatvā daśagrīvam āsīnaṃ paramāsane<br>
    ūcur baddhāñjalipuṭāḥ sarva eva niśācarāḥ<br>
 <font color="GREEN" size="-1">75</font>
  prabuddhaḥ kumbhakarṇo 'sau bhrātā te rākṣasarṣabha<br>
    kathaṃ tatraiva niryātu drakṣyase tam ihāgatam<br>
 <font color="GREEN" size="-1">76</font>
  rāvaṇas tv abravīd dhṛṣṭo yathānyāyaṃ ca pūjitam<br>
    draṣṭum enam ihecchāmi yathānyāyaṃ ca pūjitam<br>
 <font color="GREEN" size="-1">77</font>
  tathety uktvā tu te sarve punar āgamya rākṣasāḥ<br>
    kumbhakarṇam idaṃ vākyam ūcū rāvaṇacoditāḥ<br>
 <font color="GREEN" size="-1">78</font>
  draṣṭuṃ tvāṃ kāṅkṣate rājā sarvarākṣasapuṃgavaḥ<br>
    gamane kriyatāṃ buddhir bhrātaraṃ saṃpraharṣaya<br>
 <font color="GREEN" size="-1">79</font>
  kumbhakarṇas tu durdharṣo bhrātur ājñāya śāsanam<br>
    tathety uktvā mahāvīryaḥ śayanād utpapāta ha<br>
 <font color="GREEN" size="-1">80</font>
  prakṣālya vadanaṃ hṛṣṭaḥ snātaḥ paramabhūṣitaḥ<br>
    pipāsus tvarayām āsa pānaṃ balasamīraṇam<br>
 <font color="GREEN" size="-1">81</font>
  tatas te tvaritās tasya rājṣasā rāvaṇājñayā<br>
    madyaṃ bhakṣyāṃś ca vividhān kṣipram evopahārayan<br>
 <font color="GREEN" size="-1">82</font>
  pītvā ghaṭasahasraṃ sa gamanāyopacakrame<br>
 <font color="GREEN" size="-1">83</font>
  īṣatsamutkaṭo mattas tejobalasamanvitaḥ<br>
    kumbhakarṇo babhau hṛṣṭaḥ kālāntakayamopamaḥ<br>
 <font color="GREEN" size="-1">84</font>
  bhrātuḥ sa bhavanaṃ gacchan rakṣobalasamanvitaḥ<br>
    kumbhakarṇaḥ padanyāsair akampayata medinīm<br>
 <font color="GREEN" size="-1">85</font>
  sa rājamārgaṃ vapuṣā prakāśayan; sahasraraśmir dharaṇīm ivāṃśubhiḥ<br>
    jagāma tatrāñjalimālayā vṛtaḥ; śatakratur geham iva svayambhuvaḥ<br>
 <font color="GREEN" size="-1">86</font>
  ke cic charaṇyaṃ śaraṇaṃ sma rāmaṃ; vrajanti ke cid vyathitāḥ patanti<br>
    ke cid diśaḥ sma vyathitāḥ prayānti; ke cid bhayārtā bhuvi śerate sma<br>
 <font color="GREEN" size="-1">87</font>
  tam adriśṛṅgapratimaṃ kirīṭinaṃ; spṛśantam ādityam ivātmatejasā<br>
    vanaukasaḥ prekṣya vivṛddham adbhutaṃ; bhayārditā dudruvire tatas tataḥ<br>
 </td>
 <td width="50%">
  <font color="GREEN" size="-1">1</font>
  स परविश्य पुरीं लङ्कां रामबाणभयार्दितः<br>
   भग्नदर्पस तदा राजा बभूव वयथितेन्द्रियः<br>
  <font color="GREEN" size="-1">2</font>
  मातंग इव सिंहेन गरुडेनेव पन्नगः<br>
   अभिभूतॊ ऽभवद राजा राघवेण महात्मना<br>
  <font color="GREEN" size="-1">3</font>
  बरह्मदण्डप्रकाशानां विद्युत्सदृशवर्चसाम<br>
   समरन राघवबाणानां विव्यथे राक्षसेश्वरः<br>
  <font color="GREEN" size="-1">4</font>
  स काञ्चनमयं दिव्यम आश्रित्य परमासनम<br>
   विक्प्रेक्षमाणॊ रक्षांसि रावणॊ वाक्यम अब्रवीत<br>
  <font color="GREEN" size="-1">5</font>
  सर्वं तत खलु मे मॊघं यत तप्तं परमं तपः<br>
   यत समानॊ महेन्द्रेण मानुषेणास्मि निर्जितः<br>
  <font color="GREEN" size="-1">6</font>
  इदं तद बरह्मणॊ घॊरं वाक्यं माम अभ्युपस्थितम<br>
   मानुषेभ्यॊ विजानीहि भयं तवम इति तत तथा<br>
  <font color="GREEN" size="-1">7</font>
  देवदानवगन्धर्वैर यक्षराक्षसपन्नगैः<br>
   अवध्यत्वं मया पराप्तं मानुषेभ्यॊ न याचितम<br>
  <font color="GREEN" size="-1">8</font>
  एतद एवाभ्युपागम्य यत्नं कर्तुम इहार्हथ<br>
   राक्षसाश चापि तिष्ठन्तु चर्यागॊपुरमूर्धसु<br>
  <font color="GREEN" size="-1">9</font>
  स चाप्रतिमगम्भीरॊ देवदानवदर्पहा<br>
   बरह्मशापाभिभूतस तु कुम्भकर्णॊ विबॊध्यताम<br>
  <font color="GREEN" size="-1">10</font>
  स पराजितम आत्मानं परहस्तं च निषूदितम<br>
    जञात्वा रक्षॊबलं भीमम आदिदेश महाबलः<br>
 <font color="GREEN" size="-1">11</font>
  दवारेषु यत्नः करियतां पराकाराश चाधिरुह्यताम<br>
    निद्रावशसमाविष्टः कुम्भकर्णॊ विबॊध्यताम<br>
 <font color="GREEN" size="-1">12</font>
  नव षट सप्त चाष्टौ च मासान सवपिति राक्षसः<br>
    तं तु बॊधयत कषिप्रं कुम्भकर्णं महाबलम<br>
 <font color="GREEN" size="-1">13</font>
  स हि संख्ये महाबाहुः ककुदं सर्वरक्षसाम<br>
    वानरान राजपुत्रौ च कषिप्रम एव वधिष्यति<br>
 <font color="GREEN" size="-1">14</font>
  कुम्भकर्णः सदा शेते मूढॊ गराम्यसुखे रतः<br>
    रामेणाभिनिरस्तस्य संग्रामॊ ऽसमिन सुदारुणे<br>
 <font color="GREEN" size="-1">15</font>
  भविष्यति न मे शॊकः कुम्भकर्णे विबॊधिते<br>
    किं करिष्याम्य अहं तेन शक्रतुल्यबलेन हि<br>
 <font color="GREEN" size="-1">16</font>
  ईदृशे वयसने पराप्ते यॊ न साह्याय कल्पते<br>
    ते तु तद्वचनं शरुत्वा राक्षसेन्द्रस्य राक्षसाः<br>
 <font color="GREEN" size="-1">17</font>
  जग्मुः परमसंभ्रान्ताः कुम्भकर्णनिवेशनम<br>
    ते रावणसमादिष्टा मांसशॊणितभॊजनाः<br>
 <font color="GREEN" size="-1">18</font>
  गन्धमाल्यांस तथा भक्ष्यान आदाय सहसा ययुः<br>
    तां परविश्य महाद्वारां सर्वतॊ यॊजनायताम<br>
 <font color="GREEN" size="-1">19</font>
  कुम्भकर्णगुहां रम्यां सर्वगन्धप्रवाहिनीम<br>
    परतिष्ठमानाः कृच्छ्रेण यत्नात परविविशुर गुहाम<br>
 <font color="GREEN" size="-1">20</font>
  तां परविश्य गुहां रम्यां शुभां काञ्चनकुट्टिमाम<br>
    ददृशुर नैरृतव्याघ्रं शयानं भीमदर्शनम<br>
 <font color="GREEN" size="-1">21</font>
  ते तु तं विकृतं सुप्तं विकीर्णम इव पर्वतम<br>
    कुम्भकर्णं महानिद्रं सहिताः परत्यबॊधयन<br>
 <font color="GREEN" size="-1">22</font>
  ऊर्ध्वरॊमाञ्चिततनुं शवसन्तम इव पन्नगम<br>
    तरासयन्तं महाश्वासैः शयानं भीमदर्शनम<br>
 <font color="GREEN" size="-1">23</font>
  भीमनासापुटं तं तु पातालविपुलाननम<br>
    ददृशुर नैरृतव्याघ्रं कुम्भकर्णं महाबलम<br>
 <font color="GREEN" size="-1">24</font>
  ततश चक्रुर महात्मानः कुम्भकर्णाग्रतस तदा<br>
    मांसानां मेरुसंकाशं राशिं परमतर्पणम<br>
 <font color="GREEN" size="-1">25</font>
  मृगाणां महिषाणां च वराहाणां च संचयान<br>
    चक्रुर नैरृतशार्दूला राशिमन्न अस्य चाद्भुतम<br>
 <font color="GREEN" size="-1">26</font>
  ततः शॊणितकुम्भांश च मद्यानि विविधानि च<br>
    पुरस्तात कुम्भकर्णस्य चक्रुस तरिदशशत्रवः<br>
 <font color="GREEN" size="-1">27</font>
  लिलिपुश च परार्ध्येन चन्दनेन परंतपम<br>
    दिव्यैर आच्छादयाम आसुर माल्यैर गन्धैः सुगन्धिभिः<br>
 <font color="GREEN" size="-1">28</font>
  धूपं सुगन्धं ससृजुस तुष्टुवुश च परंतपम<br>
    जलदा इव चॊनेदुर यातुधानाः सहस्रशः<br>
 <font color="GREEN" size="-1">29</font>
  शङ्खान आपूरयाम आसुः शशाङ्कसदृशप्रभान<br>
    तुमुलं युगपच चापि विनेदुश चाप्य अमर्षिताः<br>
 <font color="GREEN" size="-1">30</font>
  नेदुर आस्फॊटयाम आसुश चिक्षिपुस ते निशाचराः<br>
    कुम्भकर्णविबॊधार्थं चक्रुस ते विपुलं सवनम<br>
 <font color="GREEN" size="-1">31</font>
  सशङ्खभेरीपटहप्रणादम; आस्फॊटितक्ष्वेडितसिंहनादम<br>
    दिशॊ दरवन्तस तरिदिवं किरन्तः; शरुत्वा विहंगाः सहसा निपेतुः<br>
 <font color="GREEN" size="-1">32</font>
  यदा भृशं तैर निनदैर महात्मा; न कुम्भकर्णॊ बुबुधे परसुप्तः<br>
    ततॊ मुसुण्डीमुसलानि सर्वे; रक्षॊगणास ते जगृहुर गदाश च<br>
 <font color="GREEN" size="-1">33</font>
  तं शैलशृङ्गैर मुसलैर गदाभिर; वृक्षैस तलैर मुद्गरमुष्टिभिश च<br>
    सुखप्रसुप्तं भुवि कुम्भकर्णं; रक्षांस्य उदग्राणि तदा निजघ्नुः<br>
 <font color="GREEN" size="-1">34</font>
  तस्य निश्वासवातेन कुम्भकर्णस्य रक्षसः<br>
    राक्षसा बलवन्तॊ ऽपि सथातुं नाशक्नुवन पुरः<br>
 <font color="GREEN" size="-1">35</font>
  ततॊ ऽसय पुरतॊ गाढं राक्षसा भीमविक्रमाः<br>
    मृदङ्गपणवान भेरीः शङ्खकुम्भगणांस तथा<br>
    दशराक्षससाहस्रं युगपत पर्यवादयन<br>
 <font color="GREEN" size="-1">36</font>
  नीलाञ्जनचयाकारं ते तु तं परत्यबॊधयन<br>
    अभिघ्नन्तॊ नदन्तश च नैव संविविदे तु सः<br>
 <font color="GREEN" size="-1">37</font>
  यदा चैनं न शेकुस ते परतिबॊधयितुं तदा<br>
    ततॊ गुरुतरं यत्नं दारुणं समुपाक्रमन<br>
 <font color="GREEN" size="-1">38</font>
  अश्वान उष्ट्रान खरान नागाञ जघ्नुर दण्डकशाङ्कुशैः<br>
    भेरीशङ्खमृदङ्गांश च सर्वप्राणैर अवादयन<br>
 <font color="GREEN" size="-1">39</font>
  निजघ्नुश चास्य गात्राणि महाकाष्ठकटं करैः<br>
    मुद्गरैर मुसलैश चैव सर्वप्राणसमुद्यतैः<br>
 <font color="GREEN" size="-1">40</font>
  तेन शब्देन महता लङ्का समभिपूरिता<br>
    सपर्वतवना सर्वा सॊ ऽपि नैव परबुध्यते<br>
 <font color="GREEN" size="-1">41</font>
  ततः सहस्रं भेरीणां युगपत समहन्यत<br>
    मृष्टकाञ्चनकॊणानाम असक्तानां समन्ततः<br>
 <font color="GREEN" size="-1">42</font>
  एवम अप्य अतिनिद्रस तु यदा नैव परबुध्यत<br>
    शापस्य वशम आपन्नस ततः करुद्धा निशाचराः<br>
 <font color="GREEN" size="-1">43</font>
  महाक्रॊधसमाविष्टाः सर्वे भीमपराक्रमाः<br>
    तद रक्षॊबॊधयिष्यन्तश चक्रुर अन्ये पराक्रमम<br>
 <font color="GREEN" size="-1">44</font>
  अन्ये भेरीः समाजघ्नुर अन्ये चक्रुर महास्वनम<br>
    केशान अन्ये परलुलुपुः कर्णाव अन्ये दशन्ति च<br>
    न कुम्भकर्णः पस्पन्दे महानिद्रावशं गतः<br>
 <font color="GREEN" size="-1">45</font>
  अन्ये च बलिनस तस्य कूटमुद्गरपाणयः<br>
    मूर्ध्नि वक्षसि गात्रेषु पातयन कूटमुद्गरान<br>
 <font color="GREEN" size="-1">46</font>
  रज्जुबन्धनबद्धाभिः शतघ्नीभिश च सर्वतः<br>
    वध्यमानॊ महाकायॊ न पराबुध्यत राक्षसः<br>
 <font color="GREEN" size="-1">47</font>
  वारणानां सहस्रं तु शरीरे ऽसय परधावितम<br>
    कुम्भकर्णस ततॊ बुद्धः सपर्शं परम अबुध्यत<br>
 <font color="GREEN" size="-1">48</font>
  स पात्यमानैर गिरिशृङ्गवृक्षैर; अचिन्तयंस तान विपुलान परहारान<br>
    निद्राक्षयात कषुद्भयपीडितश च; विजृम्भमाणः सहसॊत्पपात<br>
 <font color="GREEN" size="-1">49</font>
  स नागभॊगाचलशृङ्गकल्पौ; विक्षिप्य बाहू गिरिशृङ्गसारौ<br>
    विवृत्य वक्त्रं वडवामुखाभं; निशाचरॊ ऽसौ विकृतं जजृम्भे<br>
 <font color="GREEN" size="-1">50</font>
  तस्य जाजृम्भमाणस्य वक्त्रं पातालसंनिभम<br>
    ददृशे मेरुशृङ्गाग्रे दिवाकर इवॊदितः<br>
 <font color="GREEN" size="-1">51</font>
  विजृम्भमाणॊ ऽतिबलः परतिबुद्धॊ निशाचरः<br>
    निश्वासश चास्य संजज्ञे पर्वताद इव मारुतः<br>
 <font color="GREEN" size="-1">52</font>
  रूपम उत्तिष्ठतस तस्य कुम्भकर्णस्य तद बभौ<br>
    तपान्ते सबलाकस्य मेघस्येव विवर्षतः<br>
 <font color="GREEN" size="-1">53</font>
  तस्य दीप्ताग्निसदृशे विद्युत्सदृशवर्चसी<br>
    ददृशाते महानेत्रे दीप्ताव इव महाग्रहौ<br>
 <font color="GREEN" size="-1">54</font>
  आदद बुभुक्षितॊ मांसं शॊणितं तृषितॊ ऽपिबत<br>
    मेदः कुम्भं च मद्यं च पपौ शक्ररिपुस तदा<br>
 <font color="GREEN" size="-1">55</font>
  ततस तृप्त इति जञात्वा समुत्पेतुर निशाचराः<br>
    शिरॊभिश च परणम्यैनं सर्वतः पर्यवारयन<br>
 <font color="GREEN" size="-1">56</font>
  स सर्वान सान्त्वयाम आस नैरृतान नैरृतर्षभः<br>
    बॊधनाद विस्मितश चापि राक्षसान इदम अब्रवीत<br>
 <font color="GREEN" size="-1">57</font>
  किमर्थम अहम आहत्य भवद्भिः परतिबॊधितः<br>
    कच चित सुकुशलं राज्ञॊ भयं वा नेह किं चन<br>
 <font color="GREEN" size="-1">58</font>
  अथ वा धरुवम अन्येभ्यॊ भयं परम उपस्थितम<br>
    यदर्थम एव तवरितैर भवद्भिः परतिबॊधितः<br>
 <font color="GREEN" size="-1">59</font>
  अद्य राक्षसराजस्य भयम उत्पाटयाम्य अहम<br>
    पातयिष्ये महेन्द्रं वा शातयिष्ये तथानलम<br>
 <font color="GREEN" size="-1">60</font>
  न हय अल्पकारणे सुप्तं बॊधयिष्यति मां भृशम<br>
    तद आख्यातार्थतत्त्वेन मत्प्रबॊधनकारणम<br>
 <font color="GREEN" size="-1">61</font>
  एवं बरुवाणं संरब्धं कुम्भकर्णम अरिंदमम<br>
    यूपाक्षः सचिवॊ राज्ञः कृताञ्जलिर उवाच ह<br>
 <font color="GREEN" size="-1">62</font>
  न नॊ देवकृतं किं चिद भयम अस्ति कदा चन<br>
    न दैत्यदानवेभ्यॊ वा भयम अस्ति हि तादृशम<br>
    यादृशं मानुषं राजन भयम अस्मान उपस्थितम<br>
 <font color="GREEN" size="-1">63</font>
  वानरैः पर्वताकारैर लङ्केयं परिवारिता<br>
    सीताहरणसंतप्ताद रामान नस तुमुलं भयम<br>
 <font color="GREEN" size="-1">64</font>
  एकेन वानरेणेयं पूर्वं दग्धा महापुरी<br>
    कुमारॊ निहतश चाक्षः सानुयात्रः सकुञ्जरः<br>
 <font color="GREEN" size="-1">65</font>
  सवयं रक्षॊऽधिपश चापि पौलस्त्यॊ देवकण्टकः<br>
    मृतेति संयुगे मुक्तारामेणादित्यतेजसा<br>
 <font color="GREEN" size="-1">66</font>
  यन न देवैः कृतॊ राजा नापि दैत्यैर न दानवैः<br>
    कृतः स इह रामेण विमुक्तः पराणसंशयात<br>
 <font color="GREEN" size="-1">67</font>
  स यूपाक्षवचः शरुत्वा भरातुर युधि पराजयम<br>
    कुम्भकर्णॊ विवृत्ताक्षॊ यूपाक्षम इदम अब्रवीत<br>
 <font color="GREEN" size="-1">68</font>
  सर्वम अद्यैव यूपाक्ष हरिसैन्यं सलक्ष्मणम<br>
    राघवं च रणे हत्वा पश्चाद दरक्ष्यामि रावणम<br>
 <font color="GREEN" size="-1">69</font>
  राक्षसांस तर्पयिष्यामि हरीणां मांसशॊणितैः<br>
    रामलक्ष्मणयॊश चापि सवयं पास्यामि शॊणितम<br>
 <font color="GREEN" size="-1">70</font>
  तत तस्य वाक्यं बरुवतॊ निशम्य; सगर्वितं रॊषविवृद्धदॊषम<br>
    महॊदरॊ नैरृतयॊधमुख्यः; कृताञ्जलिर वाक्यम इदं बभाषे<br>
 <font color="GREEN" size="-1">71</font>
  रावणस्य वचः शरुत्वा गुणदॊषु विमृश्य च<br>
    पश्चाद अपि महाबाहॊ शत्रून युधि विजेष्यसि<br>
 <font color="GREEN" size="-1">72</font>
  महॊदरवचः शरुत्वा राक्षसैः परिवारितः<br>
    कुम्भकर्णॊ महातेजाः संप्रतस्थे महाबलः<br>
 <font color="GREEN" size="-1">73</font>
  तं समुत्थाप्य भीमाक्षं भीमरूपपराक्रमम<br>
    राक्षसास तवरिता जग्मुर दशग्रीवनिवेशनम<br>
 <font color="GREEN" size="-1">74</font>
  ततॊ गत्वा दशग्रीवम आसीनं परमासने<br>
    ऊचुर बद्धाञ्जलिपुटाः सर्व एव निशाचराः<br>
 <font color="GREEN" size="-1">75</font>
  परबुद्धः कुम्भकर्णॊ ऽसौ भराता ते राक्षसर्षभ<br>
    कथं तत्रैव निर्यातु दरक्ष्यसे तम इहागतम<br>
 <font color="GREEN" size="-1">76</font>
  रावणस तव अब्रवीद धृष्टॊ यथान्यायं च पूजितम<br>
    दरष्टुम एनम इहेच्छामि यथान्यायं च पूजितम<br>
 <font color="GREEN" size="-1">77</font>
  तथेत्य उक्त्वा तु ते सर्वे पुनर आगम्य राक्षसाः<br>
    कुम्भकर्णम इदं वाक्यम ऊचू रावणचॊदिताः<br>
 <font color="GREEN" size="-1">78</font>
  दरष्टुं तवां काङ्क्षते राजा सर्वराक्षसपुंगवः<br>
    गमने करियतां बुद्धिर भरातरं संप्रहर्षय<br>
 <font color="GREEN" size="-1">79</font>
  कुम्भकर्णस तु दुर्धर्षॊ भरातुर आज्ञाय शासनम<br>
    तथेत्य उक्त्वा महावीर्यः शयनाद उत्पपात ह<br>
 <font color="GREEN" size="-1">80</font>
  परक्षाल्य वदनं हृष्टः सनातः परमभूषितः<br>
    पिपासुस तवरयाम आस पानं बलसमीरणम<br>
 <font color="GREEN" size="-1">81</font>
  ततस ते तवरितास तस्य राज्षसा रावणाज्ञया<br>
    मद्यं भक्ष्यांश च विविधान कषिप्रम एवॊपहारयन<br>
 <font color="GREEN" size="-1">82</font>
  पीत्वा घटसहस्रं स गमनायॊपचक्रमे<br>
 <font color="GREEN" size="-1">83</font>
  ईषत्समुत्कटॊ मत्तस तेजॊबलसमन्वितः<br>
    कुम्भकर्णॊ बभौ हृष्टः कालान्तकयमॊपमः<br>
 <font color="GREEN" size="-1">84</font>
  भरातुः स भवनं गच्छन रक्षॊबलसमन्वितः<br>
    कुम्भकर्णः पदन्यासैर अकम्पयत मेदिनीम<br>
 <font color="GREEN" size="-1">85</font>
  स राजमार्गं वपुषा परकाशयन; सहस्ररश्मिर धरणीम इवांशुभिः<br>
    जगाम तत्राञ्जलिमालया वृतः; शतक्रतुर गेहम इव सवयम्भुवः<br>
 <font color="GREEN" size="-1">86</font>
  के चिच छरण्यं शरणं सम रामं; वरजन्ति के चिद वयथिताः पतन्ति<br>
    के चिद दिशः सम वयथिताः परयान्ति; के चिद भयार्ता भुवि शेरते सम<br>
 <font color="GREEN" size="-1">87</font>
  तम अद्रिशृङ्गप्रतिमं किरीटिनं; सपृशन्तम आदित्यम इवात्मतेजसा<br>
    वनौकसः परेक्ष्य विवृद्धम अद्भुतं; भयार्दिता दुद्रुविरे ततस ततः<br>
 </td>
 
 </table>
 <p></p><div class="filenav">
 <hr>
 <center>
 <a href="rys6049.htm">Next: Chapter 49</a></center>
 </div>
 </center></body>