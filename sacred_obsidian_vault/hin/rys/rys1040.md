<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi01.htm">Book 1 Index</a><br>
  
 <a href="rys1039.htm">Previous</a> 
 <a href="rys1041.htm">Next</a> 
 
 </div>
 <hr>
 
 <h3 align="CENTER">Book 1<br>Chapter 40
 </h3><table width="100%">
 <td width="50%">
  <font color="GREEN" size="-1">1</font>
  putrāṃś ciragatāñ jñātvā sagaro raghunandana<br>
   naptāram abravīd rājā dīpyamānaṃ svatejasā<br>
  <font color="GREEN" size="-1">2</font>
  śūraś ca kṛtavidyaś ca pūrvais tulyo 'si tejasā<br>
   pitṝṇāṃ gatim anviccha yena cāśvo 'pahāritaḥ<br>
  <font color="GREEN" size="-1">3</font>
  antarbhaumāni sattvāni vīryavanti mahānti ca<br>
   teṣāṃ tvaṃ pratighātārthaṃ sāsiṃ gṛhṇīṣva kārmukam<br>
  <font color="GREEN" size="-1">4</font>
  abhivādyābhivādyāṃs tvaṃ hatvā vighnakarān api<br>
   siddhārthaḥ saṃnivartasva mama yajñasya pāragaḥ<br>
  <font color="GREEN" size="-1">5</font>
  evam ukto 'ṃśumān samyak sagareṇa mahātmanā<br>
   dhanur ādāya khaḍgaṃ ca jagāma laghuvikramaḥ<br>
  <font color="GREEN" size="-1">6</font>
  sa khātaṃ pitṛbhir mārgam antarbhaumaṃ mahātmabhiḥ<br>
   prāpadyata naraśreṣṭha tena rājñābhicoditaḥ<br>
  <font color="GREEN" size="-1">7</font>
  daityadānavarakṣobhiḥ piśācapatagoragaiḥ<br>
   pūjyamānaṃ mahātejā diśāgajam apaśyata<br>
  <font color="GREEN" size="-1">8</font>
  sa taṃ pradakṣiṇaṃ kṛtvā pṛṣṭvā caiva nirāmayam<br>
   pitṝn sa paripapraccha vājihartāram eva ca<br>
  <font color="GREEN" size="-1">9</font>
  diśāgajas tu tac chrutvā prītyāhāṃśumato vacaḥ<br>
   āsamañjakṛtārthas tvaṃ sahāśvaḥ śīghram eṣyasi<br>
  <font color="GREEN" size="-1">10</font>
  tasya tad vacanaṃ śrutvā sarvān eva diśāgajān<br>
    yathākramaṃ yathānyāyaṃ praṣṭuṃ samupacakrame<br>
 <font color="GREEN" size="-1">11</font>
  taiś ca sarvair diśāpālair vākyajñair vākyakovidaiḥ<br>
    pūjitaḥ sahayaś caiva gantāsīty abhicoditaḥ<br>
 <font color="GREEN" size="-1">12</font>
  teṣāṃ tad vacanaṃ śrutvā jagāma laghuvikramaḥ<br>
    bhasmarāśīkṛtā yatra pitaras tasya sāgarāḥ<br>
 <font color="GREEN" size="-1">13</font>
  sa duḥkhavaśam āpannas tv asamañjasutas tadā<br>
    cukrośa paramārtas tu vadhāt teṣāṃ suduḥkhitaḥ<br>
 <font color="GREEN" size="-1">14</font>
  yajñiyaṃ ca hayaṃ tatra carantam avidūrataḥ<br>
    dadarśa puruṣavyāghro duḥkhaśokasamanvitaḥ<br>
 <font color="GREEN" size="-1">15</font>
  dadarśa puruṣavyāghro kartukāmo jalakriyām<br>
    salilārthī mahātejā na cāpaśyaj jalāśayam<br>
 <font color="GREEN" size="-1">16</font>
  visārya nipuṇāṃ dṛṣṭiṃ tato 'paśyat khagādhipam<br>
    pitṝṇāṃ mātulaṃ rāma suparṇam anilopamam<br>
 <font color="GREEN" size="-1">17</font>
  sa cainam abravīd vākyaṃ vainateyo mahābalaḥ<br>
    mā śucaḥ puruṣavyāghra vadho 'yaṃ lokasaṃmataḥ<br>
 <font color="GREEN" size="-1">18</font>
  kapilenāprameyena dagdhā hīme mahābalāḥ<br>
    salilaṃ nārhasi prājña dātum eṣāṃ hi laukikam<br>
 <font color="GREEN" size="-1">19</font>
  gaṅgā himavato jyeṣṭhā duhitā puruṣarṣabha<br>
    bhasmarāśīkṛtān etān pāvayel lokapāvanī<br>
 <font color="GREEN" size="-1">20</font>
  tayā klinnam idaṃ bhasma gaṅgayā lokakāntayā<br>
    ṣaṣṭiṃ putrasahasrāṇi svargalokaṃ nayiṣyati<br>
 <font color="GREEN" size="-1">21</font>
  gaccha cāśvaṃ mahābhāga saṃgṛhya puruṣarṣabha<br>
    yajñaṃ paitāmahaṃ vīra nirvartayitum arhasi<br>
 <font color="GREEN" size="-1">22</font>
  suparṇavacanaṃ śrutvā so 'ṃśumān ativīryavān<br>
    tvaritaṃ hayam ādāya punar āyān mahāyaśāḥ<br>
 <font color="GREEN" size="-1">23</font>
  tato rājānam āsādya dīkṣitaṃ raghunandana<br>
    nyavedayad yathāvṛttaṃ suparṇavacanaṃ tathā<br>
 <font color="GREEN" size="-1">24</font>
  tac chrutvā ghorasaṃkāśaṃ vākyam aṃśumato nṛpaḥ<br>
    yajñaṃ nirvartayām āsa yathākalpaṃ yathāvidhi<br>
 <font color="GREEN" size="-1">25</font>
  svapuraṃ cāgamac chrīmān iṣṭayajño mahīpatiḥ<br>
    gaṅgāyāś cāgame rājā niścayaṃ nādhyagacchata<br>
 <font color="GREEN" size="-1">26</font>
  agatvā niścayaṃ rājā kālena mahatā mahān<br>
    triṃśadvarṣasahasrāṇi rājyaṃ kṛtvā divaṃ gataḥ<br>
 </td>
 <td width="50%">
  <font color="GREEN" size="-1">1</font>
  पुत्रांश चिरगताञ जञात्वा सगरॊ रघुनन्दन<br>
   नप्तारम अब्रवीद राजा दीप्यमानं सवतेजसा<br>
  <font color="GREEN" size="-1">2</font>
  शूरश च कृतविद्यश च पूर्वैस तुल्यॊ ऽसि तेजसा<br>
   पितॄणां गतिम अन्विच्छ येन चाश्वॊ ऽपहारितः<br>
  <font color="GREEN" size="-1">3</font>
  अन्तर्भौमानि सत्त्वानि वीर्यवन्ति महान्ति च<br>
   तेषां तवं परतिघातार्थं सासिं गृह्णीष्व कार्मुकम<br>
  <font color="GREEN" size="-1">4</font>
  अभिवाद्याभिवाद्यांस तवं हत्वा विघ्नकरान अपि<br>
   सिद्धार्थः संनिवर्तस्व मम यज्ञस्य पारगः<br>
  <font color="GREEN" size="-1">5</font>
  एवम उक्तॊ ऽंशुमान सम्यक सगरेण महात्मना<br>
   धनुर आदाय खड्गं च जगाम लघुविक्रमः<br>
  <font color="GREEN" size="-1">6</font>
  स खातं पितृभिर मार्गम अन्तर्भौमं महात्मभिः<br>
   परापद्यत नरश्रेष्ठ तेन राज्ञाभिचॊदितः<br>
  <font color="GREEN" size="-1">7</font>
  दैत्यदानवरक्षॊभिः पिशाचपतगॊरगैः<br>
   पूज्यमानं महातेजा दिशागजम अपश्यत<br>
  <font color="GREEN" size="-1">8</font>
  स तं परदक्षिणं कृत्वा पृष्ट्वा चैव निरामयम<br>
   पितॄन स परिपप्रच्छ वाजिहर्तारम एव च<br>
  <font color="GREEN" size="-1">9</font>
  दिशागजस तु तच छरुत्वा परीत्याहांशुमतॊ वचः<br>
   आसमञ्जकृतार्थस तवं सहाश्वः शीघ्रम एष्यसि<br>
  <font color="GREEN" size="-1">10</font>
  तस्य तद वचनं शरुत्वा सर्वान एव दिशागजान<br>
    यथाक्रमं यथान्यायं परष्टुं समुपचक्रमे<br>
 <font color="GREEN" size="-1">11</font>
  तैश च सर्वैर दिशापालैर वाक्यज्ञैर वाक्यकॊविदैः<br>
    पूजितः सहयश चैव गन्तासीत्य अभिचॊदितः<br>
 <font color="GREEN" size="-1">12</font>
  तेषां तद वचनं शरुत्वा जगाम लघुविक्रमः<br>
    भस्मराशीकृता यत्र पितरस तस्य सागराः<br>
 <font color="GREEN" size="-1">13</font>
  स दुःखवशम आपन्नस तव असमञ्जसुतस तदा<br>
    चुक्रॊश परमार्तस तु वधात तेषां सुदुःखितः<br>
 <font color="GREEN" size="-1">14</font>
  यज्ञियं च हयं तत्र चरन्तम अविदूरतः<br>
    ददर्श पुरुषव्याघ्रॊ दुःखशॊकसमन्वितः<br>
 <font color="GREEN" size="-1">15</font>
  ददर्श पुरुषव्याघ्रॊ कर्तुकामॊ जलक्रियाम<br>
    सलिलार्थी महातेजा न चापश्यज जलाशयम<br>
 <font color="GREEN" size="-1">16</font>
  विसार्य निपुणां दृष्टिं ततॊ ऽपश्यत खगाधिपम<br>
    पितॄणां मातुलं राम सुपर्णम अनिलॊपमम<br>
 <font color="GREEN" size="-1">17</font>
  स चैनम अब्रवीद वाक्यं वैनतेयॊ महाबलः<br>
    मा शुचः पुरुषव्याघ्र वधॊ ऽयं लॊकसंमतः<br>
 <font color="GREEN" size="-1">18</font>
  कपिलेनाप्रमेयेन दग्धा हीमे महाबलाः<br>
    सलिलं नार्हसि पराज्ञ दातुम एषां हि लौकिकम<br>
 <font color="GREEN" size="-1">19</font>
  गङ्गा हिमवतॊ जयेष्ठा दुहिता पुरुषर्षभ<br>
    भस्मराशीकृतान एतान पावयेल लॊकपावनी<br>
 <font color="GREEN" size="-1">20</font>
  तया कलिन्नम इदं भस्म गङ्गया लॊककान्तया<br>
    षष्टिं पुत्रसहस्राणि सवर्गलॊकं नयिष्यति<br>
 <font color="GREEN" size="-1">21</font>
  गच्छ चाश्वं महाभाग संगृह्य पुरुषर्षभ<br>
    यज्ञं पैतामहं वीर निर्वर्तयितुम अर्हसि<br>
 <font color="GREEN" size="-1">22</font>
  सुपर्णवचनं शरुत्वा सॊ ऽंशुमान अतिवीर्यवान<br>
    तवरितं हयम आदाय पुनर आयान महायशाः<br>
 <font color="GREEN" size="-1">23</font>
  ततॊ राजानम आसाद्य दीक्षितं रघुनन्दन<br>
    नयवेदयद यथावृत्तं सुपर्णवचनं तथा<br>
 <font color="GREEN" size="-1">24</font>
  तच छरुत्वा घॊरसंकाशं वाक्यम अंशुमतॊ नृपः<br>
    यज्ञं निर्वर्तयाम आस यथाकल्पं यथाविधि<br>
 <font color="GREEN" size="-1">25</font>
  सवपुरं चागमच छरीमान इष्टयज्ञॊ महीपतिः<br>
    गङ्गायाश चागमे राजा निश्चयं नाध्यगच्छत<br>
 <font color="GREEN" size="-1">26</font>
  अगत्वा निश्चयं राजा कालेन महता महान<br>
    तरिंशद्वर्षसहस्राणि राज्यं कृत्वा दिवं गतः<br>
 </td>
 
 </table>
 <p></p><div class="filenav">
 <hr>
 <center>
 <a href="rys1041.htm">Next: Chapter 41</a></center>
 </div>
 </center></body>