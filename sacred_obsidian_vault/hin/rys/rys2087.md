<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi02.htm">Book 2 Index</a><br>
  
 <a href="rys2086.htm">Previous</a> 
 <a href="rys2088.htm">Next</a> 
 
 </div>
 <hr>
 
 <h3 align="CENTER">Book 2<br>Chapter 87
 </h3><table width="100%">
 <td width="50%">
  <font color="GREEN" size="-1">1</font>
  tayā mahatyā yāyinyā dhvajinyā vanavāsinaḥ<br>
   arditā yūthapā mattāḥ sayūthāḥ saṃpradudruvuḥ<br>
  <font color="GREEN" size="-1">2</font>
  ṛkṣāḥ pṛṣatasaṃghāś ca ruravaś ca samantataḥ<br>
   dṛśyante vanarājīṣu giriṣv api nadīṣu ca<br>
  <font color="GREEN" size="-1">3</font>
  sa saṃpratasthe dharmātmā prīto daśarathātmajaḥ<br>
   vṛto mahatyā nādinyā senayā caturaṅgayā<br>
  <font color="GREEN" size="-1">4</font>
  sāgaraughanibhā senā bharatasya mahātmanaḥ<br>
   mahīṃ saṃchādayām āsa prāvṛṣi dyām ivāmbudaḥ<br>
  <font color="GREEN" size="-1">5</font>
  turaṃgaughair avatatā vāraṇaiś ca mahājavaiḥ<br>
   anālakṣyā ciraṃ kālaṃ tasmin kāle babhūva bhūḥ<br>
  <font color="GREEN" size="-1">6</font>
  sa yātvā dūram adhvānaṃ supariśrānta vāhanaḥ<br>
   uvāca bharataḥ śrīmān vasiṣṭhaṃ mantriṇāṃ varam<br>
  <font color="GREEN" size="-1">7</font>
  yādṛśaṃ lakṣyate rūpaṃ yathā caiva śrutaṃ mayā<br>
   vyaktaṃ prāptāḥ sma taṃ deśaṃ bharadvājo yam abravīt<br>
  <font color="GREEN" size="-1">8</font>
  ayaṃ giriś citrakūṭas tathā mandākinī nadī<br>
   etat prakāśate dūrān nīlameghanibhaṃ vanam<br>
  <font color="GREEN" size="-1">9</font>
  gireḥ sānūni ramyāṇi citrakūṭasya saṃprati<br>
   vāraṇair avamṛdyante māmakaiḥ parvatopamaiḥ<br>
  <font color="GREEN" size="-1">10</font>
  muñcanti kusumāny ete nagāḥ parvatasānuṣu<br>
    nīlā ivātapāpāye toyaṃ toyadharā ghanāḥ<br>
 <font color="GREEN" size="-1">11</font>
  kinnarācaritoddeśaṃ paśya śatrughna parvatam<br>
    hayaiḥ samantād ākīrṇaṃ makarair iva sāgaram<br>
 <font color="GREEN" size="-1">12</font>
  ete mṛgagaṇā bhānti śīghravegāḥ pracoditāḥ<br>
    vāyupraviddhāḥ śaradi megharājya ivāmbare<br>
 <font color="GREEN" size="-1">13</font>
  kurvanti kusumāpīḍāñ śiraḥsu surabhīn amī<br>
    meghaprakāśaiḥ phalakair dākṣiṇātyā yathā narāḥ<br>
 <font color="GREEN" size="-1">14</font>
  niṣkūjam iva bhūtvedaṃ vanaṃ ghorapradarśanam<br>
    ayodhyeva janākīrṇā saṃprati pratibhāti mā<br>
 <font color="GREEN" size="-1">15</font>
  khurair udīrito reṇur divaṃ pracchādya tiṣṭhati<br>
    taṃ vahaty anilaḥ śīghraṃ kurvann iva mama priyam<br>
 <font color="GREEN" size="-1">16</font>
  syandanāṃs turagopetān sūtamukhyair adhiṣṭhitān<br>
    etān saṃpatataḥ śīghraṃ paśya śatrughna kānane<br>
 <font color="GREEN" size="-1">17</font>
  etān vitrāsitān paśya barhiṇaḥ priyadarśanān<br>
    etam āviśataḥ śailam adhivāsaṃ patatriṇām<br>
 <font color="GREEN" size="-1">18</font>
  atimātram ayaṃ deśo manojñaḥ pratibhāti mā<br>
    tāpasānāṃ nivāso 'yaṃ vyaktaṃ svargapatho yathā<br>
 <font color="GREEN" size="-1">19</font>
  mṛgā mṛgībhiḥ sahitā bahavaḥ pṛṣatā vane<br>
    manojña rūpā lakṣyante kusumair iva citritaḥ<br>
 <font color="GREEN" size="-1">20</font>
  sādhu sainyāḥ pratiṣṭhantāṃ vicinvantu ca kānanam<br>
    yathā tau puruṣavyāghrau dṛśyete rāmalakṣmaṇau<br>
 <font color="GREEN" size="-1">21</font>
  bharatasya vacaḥ śrutvā puruṣāḥ śastrapāṇayaḥ<br>
    viviśus tad vanaṃ śūrā dhūmaṃ ca dadṛśus tataḥ<br>
 <font color="GREEN" size="-1">22</font>
  te samālokya dhūmāgram ūcur bharatam āgatāḥ<br>
    nāmanuṣye bhavaty agnir vyaktam atraiva rāghavau<br>
 <font color="GREEN" size="-1">23</font>
  atha nātra naravyāghrau rājaputrau paraṃtapau<br>
    anye rāmopamāḥ santi vyaktam atra tapasvinaḥ<br>
 <font color="GREEN" size="-1">24</font>
  tac chrutvā bharatas teṣāṃ vacanaṃ sādhu saṃmatam<br>
    sainyān uvāca sarvāṃs tān amitrabalamardanaḥ<br>
 <font color="GREEN" size="-1">25</font>
  yat tā bhavantas tiṣṭhantu neto gantavyam agrataḥ<br>
    aham eva gamiṣyāmi sumantro gurur eva ca<br>
 <font color="GREEN" size="-1">26</font>
  evam uktās tataḥ sarve tatra tasthuḥ samantataḥ<br>
    bharato yatra dhūmāgraṃ tatra dṛṣṭiṃ samādadhat<br>
 <font color="GREEN" size="-1">27</font>
  vyavasthitā yā bharatena sā camūr; nirīkṣamāṇāpi ca dhūmam agrataḥ<br>
    babhūva hṛṣṭā nacireṇa jānatī; priyasya rāmasya samāgamaṃ tadā<br>
 </td>
 <td width="50%">
  <font color="GREEN" size="-1">1</font>
  तया महत्या यायिन्या धवजिन्या वनवासिनः<br>
   अर्दिता यूथपा मत्ताः सयूथाः संप्रदुद्रुवुः<br>
  <font color="GREEN" size="-1">2</font>
  ऋक्षाः पृषतसंघाश च रुरवश च समन्ततः<br>
   दृश्यन्ते वनराजीषु गिरिष्व अपि नदीषु च<br>
  <font color="GREEN" size="-1">3</font>
  स संप्रतस्थे धर्मात्मा परीतॊ दशरथात्मजः<br>
   वृतॊ महत्या नादिन्या सेनया चतुरङ्गया<br>
  <font color="GREEN" size="-1">4</font>
  सागरौघनिभा सेना भरतस्य महात्मनः<br>
   महीं संछादयाम आस परावृषि दयाम इवाम्बुदः<br>
  <font color="GREEN" size="-1">5</font>
  तुरंगौघैर अवतता वारणैश च महाजवैः<br>
   अनालक्ष्या चिरं कालं तस्मिन काले बभूव भूः<br>
  <font color="GREEN" size="-1">6</font>
  स यात्वा दूरम अध्वानं सुपरिश्रान्त वाहनः<br>
   उवाच भरतः शरीमान वसिष्ठं मन्त्रिणां वरम<br>
  <font color="GREEN" size="-1">7</font>
  यादृशं लक्ष्यते रूपं यथा चैव शरुतं मया<br>
   वयक्तं पराप्ताः सम तं देशं भरद्वाजॊ यम अब्रवीत<br>
  <font color="GREEN" size="-1">8</font>
  अयं गिरिश चित्रकूटस तथा मन्दाकिनी नदी<br>
   एतत परकाशते दूरान नीलमेघनिभं वनम<br>
  <font color="GREEN" size="-1">9</font>
  गिरेः सानूनि रम्याणि चित्रकूटस्य संप्रति<br>
   वारणैर अवमृद्यन्ते मामकैः पर्वतॊपमैः<br>
  <font color="GREEN" size="-1">10</font>
  मुञ्चन्ति कुसुमान्य एते नगाः पर्वतसानुषु<br>
    नीला इवातपापाये तॊयं तॊयधरा घनाः<br>
 <font color="GREEN" size="-1">11</font>
  किन्नराचरितॊद्देशं पश्य शत्रुघ्न पर्वतम<br>
    हयैः समन्ताद आकीर्णं मकरैर इव सागरम<br>
 <font color="GREEN" size="-1">12</font>
  एते मृगगणा भान्ति शीघ्रवेगाः परचॊदिताः<br>
    वायुप्रविद्धाः शरदि मेघराज्य इवाम्बरे<br>
 <font color="GREEN" size="-1">13</font>
  कुर्वन्ति कुसुमापीडाञ शिरःसु सुरभीन अमी<br>
    मेघप्रकाशैः फलकैर दाक्षिणात्या यथा नराः<br>
 <font color="GREEN" size="-1">14</font>
  निष्कूजम इव भूत्वेदं वनं घॊरप्रदर्शनम<br>
    अयॊध्येव जनाकीर्णा संप्रति परतिभाति मा<br>
 <font color="GREEN" size="-1">15</font>
  खुरैर उदीरितॊ रेणुर दिवं परच्छाद्य तिष्ठति<br>
    तं वहत्य अनिलः शीघ्रं कुर्वन्न इव मम परियम<br>
 <font color="GREEN" size="-1">16</font>
  सयन्दनांस तुरगॊपेतान सूतमुख्यैर अधिष्ठितान<br>
    एतान संपततः शीघ्रं पश्य शत्रुघ्न कानने<br>
 <font color="GREEN" size="-1">17</font>
  एतान वित्रासितान पश्य बर्हिणः परियदर्शनान<br>
    एतम आविशतः शैलम अधिवासं पतत्रिणाम<br>
 <font color="GREEN" size="-1">18</font>
  अतिमात्रम अयं देशॊ मनॊज्ञः परतिभाति मा<br>
    तापसानां निवासॊ ऽयं वयक्तं सवर्गपथॊ यथा<br>
 <font color="GREEN" size="-1">19</font>
  मृगा मृगीभिः सहिता बहवः पृषता वने<br>
    मनॊज्ञ रूपा लक्ष्यन्ते कुसुमैर इव चित्रितः<br>
 <font color="GREEN" size="-1">20</font>
  साधु सैन्याः परतिष्ठन्तां विचिन्वन्तु च काननम<br>
    यथा तौ पुरुषव्याघ्रौ दृश्येते रामलक्ष्मणौ<br>
 <font color="GREEN" size="-1">21</font>
  भरतस्य वचः शरुत्वा पुरुषाः शस्त्रपाणयः<br>
    विविशुस तद वनं शूरा धूमं च ददृशुस ततः<br>
 <font color="GREEN" size="-1">22</font>
  ते समालॊक्य धूमाग्रम ऊचुर भरतम आगताः<br>
    नामनुष्ये भवत्य अग्निर वयक्तम अत्रैव राघवौ<br>
 <font color="GREEN" size="-1">23</font>
  अथ नात्र नरव्याघ्रौ राजपुत्रौ परंतपौ<br>
    अन्ये रामॊपमाः सन्ति वयक्तम अत्र तपस्विनः<br>
 <font color="GREEN" size="-1">24</font>
  तच छरुत्वा भरतस तेषां वचनं साधु संमतम<br>
    सैन्यान उवाच सर्वांस तान अमित्रबलमर्दनः<br>
 <font color="GREEN" size="-1">25</font>
  यत ता भवन्तस तिष्ठन्तु नेतॊ गन्तव्यम अग्रतः<br>
    अहम एव गमिष्यामि सुमन्त्रॊ गुरुर एव च<br>
 <font color="GREEN" size="-1">26</font>
  एवम उक्तास ततः सर्वे तत्र तस्थुः समन्ततः<br>
    भरतॊ यत्र धूमाग्रं तत्र दृष्टिं समादधत<br>
 <font color="GREEN" size="-1">27</font>
  वयवस्थिता या भरतेन सा चमूर; निरीक्षमाणापि च धूमम अग्रतः<br>
    बभूव हृष्टा नचिरेण जानती; परियस्य रामस्य समागमं तदा<br>
 </td>
 
 </table>
 <p></p><div class="filenav">
 <hr>
 <center>
 <a href="rys2088.htm">Next: Chapter 88</a></center>
 </div>
 </center></body>