<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi03.htm">Book 3 Index</a><br>
  
 <a href="rys3030.htm">Previous</a> 
 <a href="rys3032.htm">Next</a> 
 
 </div>
 <hr>
 
 <h3 align="CENTER">Book 3<br>Chapter 31
 </h3><table width="100%">
 <td width="50%">
  <font color="GREEN" size="-1">1</font>
  tataḥ śūrpaṇakhā dīnā rāvaṇaṃ lokarāvaṇam<br>
   amātyamadhye saṃkruddhā paruṣaṃ vākyam abravīt<br>
  <font color="GREEN" size="-1">2</font>
  pramattaḥ kāmabhogeṣu svairavṛtto niraṅkuśaḥ<br>
   samutpannaṃ bhayaṃ ghoraṃ boddhavyaṃ nāvabudhyase<br>
  <font color="GREEN" size="-1">3</font>
  saktaṃ grāmyeṣu bhogeṣu kāmavṛttaṃ mahīpatim<br>
   lubdhaṃ na bahu manyante śmaśānāgnim iva prajāḥ<br>
  <font color="GREEN" size="-1">4</font>
  svayaṃ kāryāṇi yaḥ kāle nānutiṣṭhati pārthivaḥ<br>
   sa tu vai saha rājyena taiś ca kāryair vinaśyati<br>
  <font color="GREEN" size="-1">5</font>
  ayuktacāraṃ durdarśam asvādhīnaṃ narādhipam<br>
   varjayanti narā dūrān nadīpaṅkam iva dvipāḥ<br>
  <font color="GREEN" size="-1">6</font>
  ye na rakṣanti viṣayam asvādhīnā narādhipaḥ<br>
   te na vṛddhyā prakāśante girayaḥ sāgare yathā<br>
  <font color="GREEN" size="-1">7</font>
  ātmavadbhir vigṛhya tvaṃ devagandharvadānavaiḥ<br>
   ayuktacāraś capalaḥ kathaṃ rājā bhaviṣyasi<br>
  <font color="GREEN" size="-1">8</font>
  yeṣāṃ cāraś ca kośaś ca nayaś ca jayatāṃ vara<br>
   asvādhīnā narendrāṇāṃ prākṛtais te janaiḥ samāḥ<br>
  <font color="GREEN" size="-1">9</font>
  yasmāt paśyanti dūrasthān sarvān arthān narādhipāḥ<br>
   cāreṇa tasmād ucyante rājāno dīrghacakṣuṣaḥ<br>
  <font color="GREEN" size="-1">10</font>
  ayuktacāraṃ manye tvāṃ prākṛtaiḥ sacivair vṛtam<br>
    svajanaṃ ca janasthānaṃ hataṃ yo nāvabudhyase<br>
 <font color="GREEN" size="-1">11</font>
  caturdaśa sahasrāṇi rakṣasāṃ bhīmakarmaṇām<br>
    hatāny ekena rāmeṇa kharaś ca sahadūṣaṇaḥ<br>
 <font color="GREEN" size="-1">12</font>
  ṛṣīṇām abhayaṃ dattaṃ kṛtakṣemāś ca daṇḍakāḥ<br>
    dharṣitaṃ ca janasthānaṃ rāmeṇākliṣṭakarmaṇā<br>
 <font color="GREEN" size="-1">13</font>
  tvaṃ tu lubdhaḥ pramattaś ca parādhīnaś ca rāvaṇa<br>
    viṣaye sve samutpannaṃ bhayaṃ yo nāvabudhyase<br>
 <font color="GREEN" size="-1">14</font>
  tīkṣṇam alpapradātāraṃ pramattaṃ garvitaṃ śaṭham<br>
    vyasane sarvabhūtāni nābhidhāvanti pārthivam<br>
 <font color="GREEN" size="-1">15</font>
  atimāninam agrāhyam ātmasaṃbhāvitaṃ naram<br>
    krodhanaṃ vyasane hanti svajano 'pi narādhipam<br>
 <font color="GREEN" size="-1">16</font>
  nānutiṣṭhati kāryāṇi bhayeṣu na bibheti ca<br>
    kṣipraṃ rājyāc cyuto dīnas tṛṇais tulyo bhaviṣyati<br>
 <font color="GREEN" size="-1">17</font>
  śuṣkakāṣṭhair bhavet kāryaṃ loṣṭair api ca pāṃsubhiḥ<br>
    na tu sthānāt paribhraṣṭaiḥ kāryaṃ syād vasudhādhipaiḥ<br>
 <font color="GREEN" size="-1">18</font>
  upabhuktaṃ yathā vāsaḥ srajo vā mṛditā yathā<br>
    evaṃ rājyāt paribhraṣṭaḥ samartho 'pi nirarthakaḥ<br>
 <font color="GREEN" size="-1">19</font>
  apramattaś ca yo rājā sarvajño vijitendriyaḥ<br>
    kṛtajño dharmaśīlaś ca sa rājā tiṣṭhate ciram<br>
 <font color="GREEN" size="-1">20</font>
  nayanābhyāṃ prasupto 'pi jāgarti nayacakṣuṣā<br>
    vyaktakrodhaprasādaś ca sa rājā pūjyate janaiḥ<br>
 <font color="GREEN" size="-1">21</font>
  tvaṃ tu rāvaṇadurbuddhir guṇair etair vivarjitaḥ<br>
    yasya te 'viditaś cārai rakṣasāṃ sumahān vadhaḥ<br>
 <font color="GREEN" size="-1">22</font>
  parāvamantā viṣayeṣu saṃgato; nadeśa kālapravibhāga tattvavit<br>
    ayuktabuddhir guṇadoṣaniścaye; vipannarājyo na cirād vipatsyate<br>
 <font color="GREEN" size="-1">23</font>
  iti svadoṣān parikīrtitāṃs tayā; samīkṣya buddhyā kṣaṇadācareśvaraḥ<br>
    dhanena darpeṇa balena cānvito; vicintayām āsa ciraṃ sa rāvaṇaḥ<br>
 </td>
 <td width="50%">
  <font color="GREEN" size="-1">1</font>
  ततः शूर्पणखा दीना रावणं लॊकरावणम<br>
   अमात्यमध्ये संक्रुद्धा परुषं वाक्यम अब्रवीत<br>
  <font color="GREEN" size="-1">2</font>
  परमत्तः कामभॊगेषु सवैरवृत्तॊ निरङ्कुशः<br>
   समुत्पन्नं भयं घॊरं बॊद्धव्यं नावबुध्यसे<br>
  <font color="GREEN" size="-1">3</font>
  सक्तं गराम्येषु भॊगेषु कामवृत्तं महीपतिम<br>
   लुब्धं न बहु मन्यन्ते शमशानाग्निम इव परजाः<br>
  <font color="GREEN" size="-1">4</font>
  सवयं कार्याणि यः काले नानुतिष्ठति पार्थिवः<br>
   स तु वै सह राज्येन तैश च कार्यैर विनश्यति<br>
  <font color="GREEN" size="-1">5</font>
  अयुक्तचारं दुर्दर्शम अस्वाधीनं नराधिपम<br>
   वर्जयन्ति नरा दूरान नदीपङ्कम इव दविपाः<br>
  <font color="GREEN" size="-1">6</font>
  ये न रक्षन्ति विषयम अस्वाधीना नराधिपः<br>
   ते न वृद्ध्या परकाशन्ते गिरयः सागरे यथा<br>
  <font color="GREEN" size="-1">7</font>
  आत्मवद्भिर विगृह्य तवं देवगन्धर्वदानवैः<br>
   अयुक्तचारश चपलः कथं राजा भविष्यसि<br>
  <font color="GREEN" size="-1">8</font>
  येषां चारश च कॊशश च नयश च जयतां वर<br>
   अस्वाधीना नरेन्द्राणां पराकृतैस ते जनैः समाः<br>
  <font color="GREEN" size="-1">9</font>
  यस्मात पश्यन्ति दूरस्थान सर्वान अर्थान नराधिपाः<br>
   चारेण तस्माद उच्यन्ते राजानॊ दीर्घचक्षुषः<br>
  <font color="GREEN" size="-1">10</font>
  अयुक्तचारं मन्ये तवां पराकृतैः सचिवैर वृतम<br>
    सवजनं च जनस्थानं हतं यॊ नावबुध्यसे<br>
 <font color="GREEN" size="-1">11</font>
  चतुर्दश सहस्राणि रक्षसां भीमकर्मणाम<br>
    हतान्य एकेन रामेण खरश च सहदूषणः<br>
 <font color="GREEN" size="-1">12</font>
  ऋषीणाम अभयं दत्तं कृतक्षेमाश च दण्डकाः<br>
    धर्षितं च जनस्थानं रामेणाक्लिष्टकर्मणा<br>
 <font color="GREEN" size="-1">13</font>
  तवं तु लुब्धः परमत्तश च पराधीनश च रावण<br>
    विषये सवे समुत्पन्नं भयं यॊ नावबुध्यसे<br>
 <font color="GREEN" size="-1">14</font>
  तीक्ष्णम अल्पप्रदातारं परमत्तं गर्वितं शठम<br>
    वयसने सर्वभूतानि नाभिधावन्ति पार्थिवम<br>
 <font color="GREEN" size="-1">15</font>
  अतिमानिनम अग्राह्यम आत्मसंभावितं नरम<br>
    करॊधनं वयसने हन्ति सवजनॊ ऽपि नराधिपम<br>
 <font color="GREEN" size="-1">16</font>
  नानुतिष्ठति कार्याणि भयेषु न बिभेति च<br>
    कषिप्रं राज्याच चयुतॊ दीनस तृणैस तुल्यॊ भविष्यति<br>
 <font color="GREEN" size="-1">17</font>
  शुष्ककाष्ठैर भवेत कार्यं लॊष्टैर अपि च पांसुभिः<br>
    न तु सथानात परिभ्रष्टैः कार्यं सयाद वसुधाधिपैः<br>
 <font color="GREEN" size="-1">18</font>
  उपभुक्तं यथा वासः सरजॊ वा मृदिता यथा<br>
    एवं राज्यात परिभ्रष्टः समर्थॊ ऽपि निरर्थकः<br>
 <font color="GREEN" size="-1">19</font>
  अप्रमत्तश च यॊ राजा सर्वज्ञॊ विजितेन्द्रियः<br>
    कृतज्ञॊ धर्मशीलश च स राजा तिष्ठते चिरम<br>
 <font color="GREEN" size="-1">20</font>
  नयनाभ्यां परसुप्तॊ ऽपि जागर्ति नयचक्षुषा<br>
    वयक्तक्रॊधप्रसादश च स राजा पूज्यते जनैः<br>
 <font color="GREEN" size="-1">21</font>
  तवं तु रावणदुर्बुद्धिर गुणैर एतैर विवर्जितः<br>
    यस्य ते ऽविदितश चारै रक्षसां सुमहान वधः<br>
 <font color="GREEN" size="-1">22</font>
  परावमन्ता विषयेषु संगतॊ; नदेश कालप्रविभाग तत्त्ववित<br>
    अयुक्तबुद्धिर गुणदॊषनिश्चये; विपन्नराज्यॊ न चिराद विपत्स्यते<br>
 <font color="GREEN" size="-1">23</font>
  इति सवदॊषान परिकीर्तितांस तया; समीक्ष्य बुद्ध्या कषणदाचरेश्वरः<br>
    धनेन दर्पेण बलेन चान्वितॊ; विचिन्तयाम आस चिरं स रावणः<br>
 </td>
 
 </table>
 <p></p><div class="filenav">
 <hr>
 <center>
 <a href="rys3032.htm">Next: Chapter 32</a></center>
 </div>
 </center></body>