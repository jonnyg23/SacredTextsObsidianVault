<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi04.htm">Book 4 Index</a><br>
  
 <a href="rys4046.htm">Previous</a> 
 <a href="rys4048.htm">Next</a> 
 
 </div>
 <hr>
 
 <h3 align="CENTER">Book 4<br>Chapter 47
 </h3><table width="100%">
 <td width="50%">
  <font color="GREEN" size="-1">1</font>
  sahatārāṅgadābhyāṃ tu gatvā sa hanumān kapiḥ<br>
   sugrīveṇa yathoddiṣṭaṃ taṃ deśam upacakrame<br>
  <font color="GREEN" size="-1">2</font>
  sa tu dūram upāgamya sarvais taiḥ kapisattamaiḥ<br>
   vicinoti sma vindhyasya guhāś ca gahanāni ca<br>
  <font color="GREEN" size="-1">3</font>
  parvatāgrān nadīdurgān sarāṃsi vipulān drumān<br>
   vṛkṣaṣaṇḍāṃś ca vividhān parvatān ghanapādapān<br>
  <font color="GREEN" size="-1">4</font>
  anveṣamāṇās te sarve vānarāḥ sarvato diśam<br>
   na sītāṃ dadṛśur vīrā maithilīṃ janakātmajām<br>
  <font color="GREEN" size="-1">5</font>
  te bhakṣayanto mūlāni phalāni vividhāni ca<br>
   anveṣamāṇā durdharṣā nyavasaṃs tatra tatra ha<br>
   sa tu deśo duranveṣo guhāgahanavān mahān<br>
  <font color="GREEN" size="-1">6</font>
  tyaktvā tu taṃ tadā deśaṃ sarve vai hariyūthapāḥ<br>
   deśam anyaṃ durādharṣaṃ viviśuś cākutobhayāḥ<br>
  <font color="GREEN" size="-1">7</font>
  yatra vandhyaphalā vṛkṣā vipuṣpāḥ parṇavarjitāḥ<br>
   nistoyāḥ sarito yatra mūlaṃ yatra sudurlabham<br>
  <font color="GREEN" size="-1">8</font>
  na santi mahiṣā yatra na mṛgā na ca hastinaḥ<br>
   śārdūlāḥ pakṣiṇo vāpi ye cānye vanagocarāḥ<br>
  <font color="GREEN" size="-1">9</font>
  snigdhapatrāḥ sthale yatra padminyaḥ phullapaṅkajāḥ<br>
   prekṣaṇīyāḥ sugandhāś ca bhramaraiś cāpi varjitāḥ<br>
  <font color="GREEN" size="-1">10</font>
  kaṇḍur nāma mahābhāgaḥ satyavādī tapodhanaḥ<br>
    maharṣiḥ paramāmarṣī niyamair duṣpradharṣaṇaḥ<br>
 <font color="GREEN" size="-1">11</font>
  tasya tasmin vane putro bālako daśavārṣikaḥ<br>
    pranaṣṭo jīvitāntāya kruddhas tatra mahāmuniḥ<br>
 <font color="GREEN" size="-1">12</font>
  tena dharmātmanā śaptaṃ kṛtsnaṃ tatra mahad vanam<br>
    aśaraṇyaṃ durādharṣaṃ mṛgapakṣivivarjitam<br>
 <font color="GREEN" size="-1">13</font>
  tasya te kānanāntāṃs tu girīṇāṃ kandarāṇi ca<br>
    prabhavāni nadīnāṃca vicinvanti samāhitāḥ<br>
 <font color="GREEN" size="-1">14</font>
  tatra cāpi mahātmāno nāpaśyañ janakātmajām<br>
    hartāraṃ rāvaṇaṃ vāpi sugrīvapriyakāriṇaḥ<br>
 <font color="GREEN" size="-1">15</font>
  te praviśya tu taṃ bhīmaṃ latāgulmasamāvṛtam<br>
    dadṛśuḥ krūrakarmāṇam asuraṃ suranirbhayam<br>
 <font color="GREEN" size="-1">16</font>
  taṃ dṛṣṭvā vanarā ghoraṃ sthitaṃ śailam ivāparam<br>
    gāḍhaṃ parihitāḥ sarve dṛṣṭvā taṃ parvatopamam<br>
 <font color="GREEN" size="-1">17</font>
  so 'pi tān vānarān sarvān naṣṭāḥ sthety abravīd balī<br>
    abhyadhāvata saṃkruddho muṣṭim udyamya saṃhitam<br>
 <font color="GREEN" size="-1">18</font>
  tam āpatantaṃ sahasā vāliputro 'ṅgadas tadā<br>
 <font color="GREEN" size="-1">19</font>
  rāvaṇo 'yam iti jñātvā talenābhijaghāna ha<br>
    sa vāliputrābhihato vaktrāc choṇitam udvaman<br>
 <font color="GREEN" size="-1">20</font>
  asuro nyapatad bhūmau paryasta iva parvataḥ<br>
    te tu tasmin nirucchvāse vānarā jitakāśinaḥ<br>
    vyacinvan prāyaśas tatra sarvaṃ tad girigahvaram<br>
 <font color="GREEN" size="-1">21</font>
  vicitaṃ tu tataḥ kṛtvā sarve te kānanaṃ punaḥ<br>
    anyadevāparaṃ ghoraṃ viviśur girigahvaram<br>
 <font color="GREEN" size="-1">22</font>
  te vicintya punaḥ khinnā viniṣpatya samāgatāḥ<br>
    ekānte vṛkṣamūle tu niṣedur dīnamānasāḥ<br>
 </td>
 <td width="50%">
  <font color="GREEN" size="-1">1</font>
  सहताराङ्गदाभ्यां तु गत्वा स हनुमान कपिः<br>
   सुग्रीवेण यथॊद्दिष्टं तं देशम उपचक्रमे<br>
  <font color="GREEN" size="-1">2</font>
  स तु दूरम उपागम्य सर्वैस तैः कपिसत्तमैः<br>
   विचिनॊति सम विन्ध्यस्य गुहाश च गहनानि च<br>
  <font color="GREEN" size="-1">3</font>
  पर्वताग्रान नदीदुर्गान सरांसि विपुलान दरुमान<br>
   वृक्षषण्डांश च विविधान पर्वतान घनपादपान<br>
  <font color="GREEN" size="-1">4</font>
  अन्वेषमाणास ते सर्वे वानराः सर्वतॊ दिशम<br>
   न सीतां ददृशुर वीरा मैथिलीं जनकात्मजाम<br>
  <font color="GREEN" size="-1">5</font>
  ते भक्षयन्तॊ मूलानि फलानि विविधानि च<br>
   अन्वेषमाणा दुर्धर्षा नयवसंस तत्र तत्र ह<br>
   स तु देशॊ दुरन्वेषॊ गुहागहनवान महान<br>
  <font color="GREEN" size="-1">6</font>
  तयक्त्वा तु तं तदा देशं सर्वे वै हरियूथपाः<br>
   देशम अन्यं दुराधर्षं विविशुश चाकुतॊभयाः<br>
  <font color="GREEN" size="-1">7</font>
  यत्र वन्ध्यफला वृक्षा विपुष्पाः पर्णवर्जिताः<br>
   निस्तॊयाः सरितॊ यत्र मूलं यत्र सुदुर्लभम<br>
  <font color="GREEN" size="-1">8</font>
  न सन्ति महिषा यत्र न मृगा न च हस्तिनः<br>
   शार्दूलाः पक्षिणॊ वापि ये चान्ये वनगॊचराः<br>
  <font color="GREEN" size="-1">9</font>
  सनिग्धपत्राः सथले यत्र पद्मिन्यः फुल्लपङ्कजाः<br>
   परेक्षणीयाः सुगन्धाश च भरमरैश चापि वर्जिताः<br>
  <font color="GREEN" size="-1">10</font>
  कण्डुर नाम महाभागः सत्यवादी तपॊधनः<br>
    महर्षिः परमामर्षी नियमैर दुष्प्रधर्षणः<br>
 <font color="GREEN" size="-1">11</font>
  तस्य तस्मिन वने पुत्रॊ बालकॊ दशवार्षिकः<br>
    परनष्टॊ जीवितान्ताय करुद्धस तत्र महामुनिः<br>
 <font color="GREEN" size="-1">12</font>
  तेन धर्मात्मना शप्तं कृत्स्नं तत्र महद वनम<br>
    अशरण्यं दुराधर्षं मृगपक्षिविवर्जितम<br>
 <font color="GREEN" size="-1">13</font>
  तस्य ते काननान्तांस तु गिरीणां कन्दराणि च<br>
    परभवानि नदीनांच विचिन्वन्ति समाहिताः<br>
 <font color="GREEN" size="-1">14</font>
  तत्र चापि महात्मानॊ नापश्यञ जनकात्मजाम<br>
    हर्तारं रावणं वापि सुग्रीवप्रियकारिणः<br>
 <font color="GREEN" size="-1">15</font>
  ते परविश्य तु तं भीमं लतागुल्मसमावृतम<br>
    ददृशुः करूरकर्माणम असुरं सुरनिर्भयम<br>
 <font color="GREEN" size="-1">16</font>
  तं दृष्ट्वा वनरा घॊरं सथितं शैलम इवापरम<br>
    गाढं परिहिताः सर्वे दृष्ट्वा तं पर्वतॊपमम<br>
 <font color="GREEN" size="-1">17</font>
  सॊ ऽपि तान वानरान सर्वान नष्टाः सथेत्य अब्रवीद बली<br>
    अभ्यधावत संक्रुद्धॊ मुष्टिम उद्यम्य संहितम<br>
 <font color="GREEN" size="-1">18</font>
  तम आपतन्तं सहसा वालिपुत्रॊ ऽङगदस तदा<br>
 <font color="GREEN" size="-1">19</font>
  रावणॊ ऽयम इति जञात्वा तलेनाभिजघान ह<br>
    स वालिपुत्राभिहतॊ वक्त्राच छॊणितम उद्वमन<br>
 <font color="GREEN" size="-1">20</font>
  असुरॊ नयपतद भूमौ पर्यस्त इव पर्वतः<br>
    ते तु तस्मिन निरुच्छ्वासे वानरा जितकाशिनः<br>
    वयचिन्वन परायशस तत्र सर्वं तद गिरिगह्वरम<br>
 <font color="GREEN" size="-1">21</font>
  विचितं तु ततः कृत्वा सर्वे ते काननं पुनः<br>
    अन्यदेवापरं घॊरं विविशुर गिरिगह्वरम<br>
 <font color="GREEN" size="-1">22</font>
  ते विचिन्त्य पुनः खिन्ना विनिष्पत्य समागताः<br>
    एकान्ते वृक्षमूले तु निषेदुर दीनमानसाः<br>
 </td>
 
 </table>
 <p></p><div class="filenav">
 <hr>
 <center>
 <a href="rys4048.htm">Next: Chapter 48</a></center>
 </div>
 </center></body>