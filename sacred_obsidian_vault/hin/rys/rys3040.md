<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi03.htm">Book 3 Index</a><br>
  
 <a href="rys3039.htm">Previous</a> 
 <a href="rys3041.htm">Next</a> 
 
 </div>
 <hr>
 
 <h3 align="CENTER">Book 3<br>Chapter 40
 </h3><table width="100%">
 <td width="50%">
  <font color="GREEN" size="-1">1</font>
  evam uktvā tu paruṣaṃ mārīco rāvaṇo tataḥ<br>
   gacchāvety abravīd dīno bhayād rātriṃcaraprabhoḥ<br>
  <font color="GREEN" size="-1">2</font>
  dṛṣṭāś cāhaṃ punas tena śaracāpāsidhāriṇā<br>
   madvidhodyataśastreṇa vinaṣṭaṃ jīvitaṃ ca me<br>
  <font color="GREEN" size="-1">3</font>
  kiṃ tu kartuṃ mayā śakyam evaṃ tvayi durātmani<br>
   eṣa gacchāmy ahaṃ tāta svasti te 'stu niśācaraḥ<br>
  <font color="GREEN" size="-1">4</font>
  prahṛṣṭas tv abhavat tena vacanena sa rākṣasaḥ<br>
   pariṣvajya susaṃśliṣṭam idaṃ vacanam abravīt<br>
  <font color="GREEN" size="-1">5</font>
  etac chauṇḍīryayuktaṃ te macchabdād iva bhāṣitam<br>
   idānīm asi mārīcaḥ pūrvam anyo niśācaraḥ<br>
  <font color="GREEN" size="-1">6</font>
  āruhyatām ayaṃ śīghraṃ khago ratnavibhūṣitaḥ<br>
   mayā saha ratho yuktaḥ piśācavadanaiḥ kharaiḥ<br>
  <font color="GREEN" size="-1">7</font>
  tato rāvaṇamārīcau vimānam iva taṃ ratham<br>
   āruhya yayatuḥ śīghraṃ tasmād āśramamaṇḍalāt<br>
  <font color="GREEN" size="-1">8</font>
  tathaiva tatra paśyantau pattanāni vanāni ca<br>
   girīṃś ca saritaḥ sarvā rāṣṭrāṇi nagarāṇi ca<br>
  <font color="GREEN" size="-1">9</font>
  sametya daṇḍakāraṇyaṃ rāghavasyāśramaṃ tataḥ<br>
   dadarśa sahamarīco rāvaṇo rākṣasādhipaḥ<br>
  <font color="GREEN" size="-1">10</font>
  avatīrya rathāt tasmāt tataḥ kāñcanabhūṣaṇāt<br>
    haste gṛhītvā mārīcaṃ rāvaṇo vākyam abravīt<br>
 <font color="GREEN" size="-1">11</font>
  etad rāmāśramapadaṃ dṛśyate kadalīvṛtam<br>
    kriyatāṃ tat sakhe śīghraṃ yadarthaṃ vayam āgatāḥ<br>
 <font color="GREEN" size="-1">12</font>
  sa rāvaṇavacaḥ śrutvā mārīco rākṣasas tadā<br>
    mṛgo bhūtvāśramadvāri rāmasya vicacāra ha<br>
 <font color="GREEN" size="-1">13</font>
  maṇipravaraśṛṅgāgraḥ sitāsitamukhākṛtiḥ<br>
    raktapadmotpalamukha indranīlotpalaśravāḥ<br>
 <font color="GREEN" size="-1">14</font>
  kiṃ cid abhyunnata grīva indranīlanibhodaraḥ<br>
    madhūkanibhapārśvaś ca kañjakiñjalkasaṃnibhaḥ<br>
 <font color="GREEN" size="-1">15</font>
  vaidūryasaṃkāśakhuras tanujaṅghaḥ susaṃhataḥ<br>
    indrāyudhasavarṇena pucchenordhvaṃ virājitaḥ<br>
 <font color="GREEN" size="-1">16</font>
  manoharasnigdhavarṇo ratnair nānāvidhair vṛtaḥ<br>
    kṣaṇena rākṣaso jāto mṛgaḥ paramaśobhanaḥ<br>
 <font color="GREEN" size="-1">17</font>
  vanaṃ prajvalayan ramyaṃ rāmāśramapadaṃ ca tat<br>
    manoharaṃ darśanīyaṃ rūpaṃ kṛtvā sa rākṣasaḥ<br>
 <font color="GREEN" size="-1">18</font>
  pralobhanārthaṃ vaidehyā nānādhātuvicitritam<br>
    vicaran gacchate samyak śādvalāni samantataḥ<br>
 <font color="GREEN" size="-1">19</font>
  rūpyabinduśataiś citro bhūtvā ca priyadarśanaḥ<br>
    viṭapīnāṃ kisalayān bhaṅktvādan vicacāra ha<br>
 <font color="GREEN" size="-1">20</font>
  kadalīgṛhakaṃ gatvā karṇikārān itas tataḥ<br>
    samāśrayan mandagatiḥ sītāsaṃdarśanaṃ tadā<br>
 <font color="GREEN" size="-1">21</font>
  rājīvacitrapṛṣṭhaḥ sa virarāja mahāmṛgaḥ<br>
    rāmāśramapadābhyāśe vicacāra yathāsukham<br>
 <font color="GREEN" size="-1">22</font>
  punar gatvā nivṛttaś ca vicacāra mṛgottamaḥ<br>
    gatvā muhūrtaṃ tvarayā punaḥ pratinivartate<br>
 <font color="GREEN" size="-1">23</font>
  vikrīḍaṃś ca punar bhūmau punar eva niṣīdati<br>
    āśramadvāram āgamya mṛgayūthāni gacchati<br>
 <font color="GREEN" size="-1">24</font>
  mṛgayūthair anugataḥ punar eva nivartate<br>
    sītādarśanam ākāṅkṣan rākṣaso mṛgatāṃ gataḥ<br>
 <font color="GREEN" size="-1">25</font>
  paribhramati citrāṇi maṇḍalāni viniṣpatan<br>
    samudvīkṣya ca sarve taṃ mṛgā ye 'nye vanecarāḥ<br>
 <font color="GREEN" size="-1">26</font>
  upagamya samāghrāya vidravanti diśo daśa<br>
    rākṣasaḥ so 'pi tān vanyān mṛgān mṛgavadhe rataḥ<br>
 <font color="GREEN" size="-1">27</font>
  pracchādanārthaṃ bhāvasya na bhakṣayati saṃspṛśan<br>
    tasminn eva tataḥ kāle vaidehī śubhalocanā<br>
 <font color="GREEN" size="-1">28</font>
  kusumāpacaye vyagrā pādapān atyavartata<br>
    karṇikārān aśokāṃś ca cūṭāṃś ca madirekṣaṇā<br>
 <font color="GREEN" size="-1">29</font>
  kusumāny apacinvantī cacāra rucirānanā<br>
    anarhāraṇyavāsasya sā taṃ ratnamayaṃ mṛgam<br>
    muktāmaṇivicitrāṅgaṃ dadarśa paramāṅganā<br>
 <font color="GREEN" size="-1">30</font>
  taṃ vai ruciradaṇtauṣṭhaṃ rūpyadhātutanūruham<br>
    vismayotphullanayanā sasnehaṃ samudaikṣata<br>
 <font color="GREEN" size="-1">31</font>
  sa ca tāṃ rāma dayitāṃ paśyan māyāmayo mṛgaḥ<br>
    vicacāra tatas tatra dīpayann iva tad vanam<br>
 <font color="GREEN" size="-1">32</font>
  adṛṣṭapūrvaṃ dṛṣṭvā taṃ nānāratnamayaṃ mṛgam<br>
    vismayaṃ paramaṃ sītā jagāma janakātmajā<br>
 </td>
 <td width="50%">
  <font color="GREEN" size="-1">1</font>
  एवम उक्त्वा तु परुषं मारीचॊ रावणॊ ततः<br>
   गच्छावेत्य अब्रवीद दीनॊ भयाद रात्रिंचरप्रभॊः<br>
  <font color="GREEN" size="-1">2</font>
  दृष्टाश चाहं पुनस तेन शरचापासिधारिणा<br>
   मद्विधॊद्यतशस्त्रेण विनष्टं जीवितं च मे<br>
  <font color="GREEN" size="-1">3</font>
  किं तु कर्तुं मया शक्यम एवं तवयि दुरात्मनि<br>
   एष गच्छाम्य अहं तात सवस्ति ते ऽसतु निशाचरः<br>
  <font color="GREEN" size="-1">4</font>
  परहृष्टस तव अभवत तेन वचनेन स राक्षसः<br>
   परिष्वज्य सुसंश्लिष्टम इदं वचनम अब्रवीत<br>
  <font color="GREEN" size="-1">5</font>
  एतच छौण्डीर्ययुक्तं ते मच्छब्दाद इव भाषितम<br>
   इदानीम असि मारीचः पूर्वम अन्यॊ निशाचरः<br>
  <font color="GREEN" size="-1">6</font>
  आरुह्यताम अयं शीघ्रं खगॊ रत्नविभूषितः<br>
   मया सह रथॊ युक्तः पिशाचवदनैः खरैः<br>
  <font color="GREEN" size="-1">7</font>
  ततॊ रावणमारीचौ विमानम इव तं रथम<br>
   आरुह्य ययतुः शीघ्रं तस्माद आश्रममण्डलात<br>
  <font color="GREEN" size="-1">8</font>
  तथैव तत्र पश्यन्तौ पत्तनानि वनानि च<br>
   गिरींश च सरितः सर्वा राष्ट्राणि नगराणि च<br>
  <font color="GREEN" size="-1">9</font>
  समेत्य दण्डकारण्यं राघवस्याश्रमं ततः<br>
   ददर्श सहमरीचॊ रावणॊ राक्षसाधिपः<br>
  <font color="GREEN" size="-1">10</font>
  अवतीर्य रथात तस्मात ततः काञ्चनभूषणात<br>
    हस्ते गृहीत्वा मारीचं रावणॊ वाक्यम अब्रवीत<br>
 <font color="GREEN" size="-1">11</font>
  एतद रामाश्रमपदं दृश्यते कदलीवृतम<br>
    करियतां तत सखे शीघ्रं यदर्थं वयम आगताः<br>
 <font color="GREEN" size="-1">12</font>
  स रावणवचः शरुत्वा मारीचॊ राक्षसस तदा<br>
    मृगॊ भूत्वाश्रमद्वारि रामस्य विचचार ह<br>
 <font color="GREEN" size="-1">13</font>
  मणिप्रवरशृङ्गाग्रः सितासितमुखाकृतिः<br>
    रक्तपद्मॊत्पलमुख इन्द्रनीलॊत्पलश्रवाः<br>
 <font color="GREEN" size="-1">14</font>
  किं चिद अभ्युन्नत गरीव इन्द्रनीलनिभॊदरः<br>
    मधूकनिभपार्श्वश च कञ्जकिञ्जल्कसंनिभः<br>
 <font color="GREEN" size="-1">15</font>
  वैदूर्यसंकाशखुरस तनुजङ्घः सुसंहतः<br>
    इन्द्रायुधसवर्णेन पुच्छेनॊर्ध्वं विराजितः<br>
 <font color="GREEN" size="-1">16</font>
  मनॊहरस्निग्धवर्णॊ रत्नैर नानाविधैर वृतः<br>
    कषणेन राक्षसॊ जातॊ मृगः परमशॊभनः<br>
 <font color="GREEN" size="-1">17</font>
  वनं परज्वलयन रम्यं रामाश्रमपदं च तत<br>
    मनॊहरं दर्शनीयं रूपं कृत्वा स राक्षसः<br>
 <font color="GREEN" size="-1">18</font>
  परलॊभनार्थं वैदेह्या नानाधातुविचित्रितम<br>
    विचरन गच्छते सम्यक शाद्वलानि समन्ततः<br>
 <font color="GREEN" size="-1">19</font>
  रूप्यबिन्दुशतैश चित्रॊ भूत्वा च परियदर्शनः<br>
    विटपीनां किसलयान भङ्क्त्वादन विचचार ह<br>
 <font color="GREEN" size="-1">20</font>
  कदलीगृहकं गत्वा कर्णिकारान इतस ततः<br>
    समाश्रयन मन्दगतिः सीतासंदर्शनं तदा<br>
 <font color="GREEN" size="-1">21</font>
  राजीवचित्रपृष्ठः स विरराज महामृगः<br>
    रामाश्रमपदाभ्याशे विचचार यथासुखम<br>
 <font color="GREEN" size="-1">22</font>
  पुनर गत्वा निवृत्तश च विचचार मृगॊत्तमः<br>
    गत्वा मुहूर्तं तवरया पुनः परतिनिवर्तते<br>
 <font color="GREEN" size="-1">23</font>
  विक्रीडंश च पुनर भूमौ पुनर एव निषीदति<br>
    आश्रमद्वारम आगम्य मृगयूथानि गच्छति<br>
 <font color="GREEN" size="-1">24</font>
  मृगयूथैर अनुगतः पुनर एव निवर्तते<br>
    सीतादर्शनम आकाङ्क्षन राक्षसॊ मृगतां गतः<br>
 <font color="GREEN" size="-1">25</font>
  परिभ्रमति चित्राणि मण्डलानि विनिष्पतन<br>
    समुद्वीक्ष्य च सर्वे तं मृगा ये ऽनये वनेचराः<br>
 <font color="GREEN" size="-1">26</font>
  उपगम्य समाघ्राय विद्रवन्ति दिशॊ दश<br>
    राक्षसः सॊ ऽपि तान वन्यान मृगान मृगवधे रतः<br>
 <font color="GREEN" size="-1">27</font>
  परच्छादनार्थं भावस्य न भक्षयति संस्पृशन<br>
    तस्मिन्न एव ततः काले वैदेही शुभलॊचना<br>
 <font color="GREEN" size="-1">28</font>
  कुसुमापचये वयग्रा पादपान अत्यवर्तत<br>
    कर्णिकारान अशॊकांश च चूटांश च मदिरेक्षणा<br>
 <font color="GREEN" size="-1">29</font>
  कुसुमान्य अपचिन्वन्ती चचार रुचिरानना<br>
    अनर्हारण्यवासस्य सा तं रत्नमयं मृगम<br>
    मुक्तामणिविचित्राङ्गं ददर्श परमाङ्गना<br>
 <font color="GREEN" size="-1">30</font>
  तं वै रुचिरदण्तौष्ठं रूप्यधातुतनूरुहम<br>
    विस्मयॊत्फुल्लनयना सस्नेहं समुदैक्षत<br>
 <font color="GREEN" size="-1">31</font>
  स च तां राम दयितां पश्यन मायामयॊ मृगः<br>
    विचचार ततस तत्र दीपयन्न इव तद वनम<br>
 <font color="GREEN" size="-1">32</font>
  अदृष्टपूर्वं दृष्ट्वा तं नानारत्नमयं मृगम<br>
    विस्मयं परमं सीता जगाम जनकात्मजा<br>
 </td>
 
 </table>
 <p></p><div class="filenav">
 <hr>
 <center>
 <a href="rys3041.htm">Next: Chapter 41</a></center>
 </div>
 </center></body>