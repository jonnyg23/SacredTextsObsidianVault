<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi06.htm">Book 6 Index</a><br>
  
 <a href="rys6074.htm">Previous</a> 
 <a href="rys6076.htm">Next</a> 
 
 </div>
 <hr>
 
 <h3 align="CENTER">Book 6<br>Chapter 75
 </h3><table width="100%">
 <td width="50%">
  <font color="GREEN" size="-1">1</font>
  vibhīṣaṇa vacaḥ śrutvā rāvaṇiḥ krodhamūrchitaḥ<br>
   abravīt paruṣaṃ vākyaṃ vegenābhyutpapāta ha<br>
  <font color="GREEN" size="-1">2</font>
  udyatāyudhanistriṃśo rathe tu samalaṃkṛte<br>
   kālāśvayukte mahati sthitaḥ kālāntakopamaḥ<br>
  <font color="GREEN" size="-1">3</font>
  mahāpramāṇam udyamya vipulaṃ vegavad dṛḍham<br>
   dhanur bhīmaṃ parāmṛśya śarāṃś cāmitranāśanān<br>
  <font color="GREEN" size="-1">4</font>
  uvācainaṃ samārabdhaḥ saumitriṃ savibhīṣaṇam<br>
   tāṃś ca vānaraśārdūlān paśyadhvaṃ me parākramam<br>
  <font color="GREEN" size="-1">5</font>
  adya matkārmukotsṛṣṭaṃ śaravarṣaṃ durāsadam<br>
   muktaṃ varṣam ivākāśe vārayiṣyatha saṃyuge<br>
  <font color="GREEN" size="-1">6</font>
  adya vo māmakā bāṇā mahākārmukaniḥsṛtāḥ<br>
   vidhamiṣyanti gātrāṇi tūlarāśim ivānalaḥ<br>
  <font color="GREEN" size="-1">7</font>
  tīkṣṇasāyakanirbhinnāñ śūlaśaktyṛṣṭitomaraiḥ<br>
   adya vo gamayiṣyāmi sarvān eva yamakṣayam<br>
  <font color="GREEN" size="-1">8</font>
  kṣipataḥ śaravarṣāṇi kṣiprahastasya me yudhi<br>
   jīmūtasyeva nadataḥ kaḥ sthāsyati mamāgrataḥ<br>
  <font color="GREEN" size="-1">9</font>
  tac chrutvā rākṣasendrasya garjitaṃ lakṣmaṇas tadā<br>
   abhītavadanaḥ kruddho rāvaṇiṃ vākyam abravīt<br>
  <font color="GREEN" size="-1">10</font>
  uktaś ca durgamaḥ pāraḥ kāryāṇāṃ rākṣasa tvayā<br>
    kāryāṇāṃ karmaṇā pāraṃ yo gacchati sa buddhimān<br>
 <font color="GREEN" size="-1">11</font>
  sa tvam arthasya hīnārtho duravāpasya kena cit<br>
    vaco vyāhṛtya jānīṣe kṛtārtho 'smīti durmate<br>
 <font color="GREEN" size="-1">12</font>
  antardhānagatenājau yas tvayācaritas tadā<br>
    taskarācarito mārgo naiṣa vīraniṣevitaḥ<br>
 <font color="GREEN" size="-1">13</font>
  yathā bāṇapathaṃ prāpya sthito 'haṃ tava rākṣasa<br>
    darśayasvādya tat tejo vācā tvaṃ kiṃ vikatthase<br>
 <font color="GREEN" size="-1">14</font>
  evam ukto dhanur bhīmaṃ parāmṛśya mahābalaḥ<br>
    sasarje niśitān bāṇān indrajit samijiṃjaya<br>
 <font color="GREEN" size="-1">15</font>
  te nisṛṣṭā mahāvegāḥ śarāḥ sarpaviṣopamāḥ<br>
    saṃprāpya lakṣmaṇaṃ petuḥ śvasanta iva pannagāḥ<br>
 <font color="GREEN" size="-1">16</font>
  śarair atimahāvegair vegavān rāvaṇātmajaḥ<br>
    saumitrim indrajid yuddhe vivyādha śubhalakṣaṇam<br>
 <font color="GREEN" size="-1">17</font>
  sa śarair atividdhāṅgo rudhireṇa samukṣitaḥ<br>
    śuśubhe lakṣmaṇaḥ śrīmān vidhūma iva pāvakaḥ<br>
 <font color="GREEN" size="-1">18</font>
  indrajit tv ātmanaḥ karma prasamīkṣyādhigamya ca<br>
    vinadya sumahānādam idaṃ vacanam abravīt<br>
 <font color="GREEN" size="-1">19</font>
  patriṇaḥ śitadhārās te śarā matkārmukacyutāḥ<br>
    ādāsyante 'dya saumitre jīvitaṃ jīvitāntagāḥ<br>
 <font color="GREEN" size="-1">20</font>
  adya gomāyusaṃghāś ca śyenasaṃghāś ca lakṣmaṇa<br>
    gṛdhrāś ca nipatantu tvāṃ gatāsuṃ nihataṃ mayā<br>
 <font color="GREEN" size="-1">21</font>
  kṣatrabandhuḥ sadānāryo rāmaḥ paramadurmatiḥ<br>
    bhaktaṃ bhrātaram adyaiva tvāṃ drakṣyati mayā hatam<br>
 <font color="GREEN" size="-1">22</font>
  viśastakavacaṃ bhūmau vyapaviddhaśarāsanam<br>
    hṛtottamāṅgaṃ saumitre tvām adya nihataṃ mayā<br>
 <font color="GREEN" size="-1">23</font>
  iti bruvāṇaṃ saṃrabdhaṃ paruṣaṃ rāvaṇātmajam<br>
    hetumadvākyam atyarthaṃ lakṣmaṇaḥ pratyuvāca ha<br>
 <font color="GREEN" size="-1">24</font>
  akṛtvā katthase karma kimartham iha rākṣasa<br>
    kuru tat karma yenāhaṃ śraddadhyāṃ tava katthanam<br>
 <font color="GREEN" size="-1">25</font>
  anuktvā paruṣaṃ vākyaṃ kiṃ cid apy anavakṣipan<br>
    avikatthan vadhiṣyāmi tvāṃ paśya puruṣādana<br>
 <font color="GREEN" size="-1">26</font>
  ity uktvā pañcanārācān ākarṇāpūritāñ śarān<br>
    nicakhāna mahāvegāṁl lakṣmaṇo rākṣasorasi<br>
 <font color="GREEN" size="-1">27</font>
  sa śarair āhatas tena saroṣo rāvaṇātmajaḥ<br>
    suprayuktais tribhir bāṇaiḥ prativivyādha lakṣmaṇam<br>
 <font color="GREEN" size="-1">28</font>
  sa babhūva mahābhīmo nararākṣasasiṃhayoḥ<br>
    vimardas tumulo yuddhe parasparavadhaiṣiṇoḥ<br>
 <font color="GREEN" size="-1">29</font>
  ubhau hi balasaṃpannāv ubhau vikramaśālinau<br>
    ubhāv api suvikrāntau sarvaśastrāstrakovidau<br>
 <font color="GREEN" size="-1">30</font>
  ubhau paramadurjeyāv atulyabalatejasau<br>
    yuyudhāte mahāvīrau grahāv iva nabho gatau<br>
 <font color="GREEN" size="-1">31</font>
  balavṛtrāv iva hi tau yudhi vai duṣpradharṣaṇau<br>
    yuyudhāte mahātmānau tadā kesariṇāv iva<br>
 <font color="GREEN" size="-1">32</font>
  bahūn avasṛjantau hi mārgaṇaughān avasthitau<br>
    nararākṣasasiṃhau tau prahṛṣṭāv abhyayudhyatām<br>
 <font color="GREEN" size="-1">33</font>
  susaṃprahṛṣṭau nararākṣasottamau; jayaiṣiṇau mārgaṇacāpadhāriṇau<br>
    parasparaṃ tau pravavarṣatur bhṛśaṃ; śaraughavarṣeṇa balāhakāv iva<br>
 </td>
 <td width="50%">
  <font color="GREEN" size="-1">1</font>
  विभीषण वचः शरुत्वा रावणिः करॊधमूर्छितः<br>
   अब्रवीत परुषं वाक्यं वेगेनाभ्युत्पपात ह<br>
  <font color="GREEN" size="-1">2</font>
  उद्यतायुधनिस्त्रिंशॊ रथे तु समलंकृते<br>
   कालाश्वयुक्ते महति सथितः कालान्तकॊपमः<br>
  <font color="GREEN" size="-1">3</font>
  महाप्रमाणम उद्यम्य विपुलं वेगवद दृढम<br>
   धनुर भीमं परामृश्य शरांश चामित्रनाशनान<br>
  <font color="GREEN" size="-1">4</font>
  उवाचैनं समारब्धः सौमित्रिं सविभीषणम<br>
   तांश च वानरशार्दूलान पश्यध्वं मे पराक्रमम<br>
  <font color="GREEN" size="-1">5</font>
  अद्य मत्कार्मुकॊत्सृष्टं शरवर्षं दुरासदम<br>
   मुक्तं वर्षम इवाकाशे वारयिष्यथ संयुगे<br>
  <font color="GREEN" size="-1">6</font>
  अद्य वॊ मामका बाणा महाकार्मुकनिःसृताः<br>
   विधमिष्यन्ति गात्राणि तूलराशिम इवानलः<br>
  <font color="GREEN" size="-1">7</font>
  तीक्ष्णसायकनिर्भिन्नाञ शूलशक्त्यृष्टितॊमरैः<br>
   अद्य वॊ गमयिष्यामि सर्वान एव यमक्षयम<br>
  <font color="GREEN" size="-1">8</font>
  कषिपतः शरवर्षाणि कषिप्रहस्तस्य मे युधि<br>
   जीमूतस्येव नदतः कः सथास्यति ममाग्रतः<br>
  <font color="GREEN" size="-1">9</font>
  तच छरुत्वा राक्षसेन्द्रस्य गर्जितं लक्ष्मणस तदा<br>
   अभीतवदनः करुद्धॊ रावणिं वाक्यम अब्रवीत<br>
  <font color="GREEN" size="-1">10</font>
  उक्तश च दुर्गमः पारः कार्याणां राक्षस तवया<br>
    कार्याणां कर्मणा पारं यॊ गच्छति स बुद्धिमान<br>
 <font color="GREEN" size="-1">11</font>
  स तवम अर्थस्य हीनार्थॊ दुरवापस्य केन चित<br>
    वचॊ वयाहृत्य जानीषे कृतार्थॊ ऽसमीति दुर्मते<br>
 <font color="GREEN" size="-1">12</font>
  अन्तर्धानगतेनाजौ यस तवयाचरितस तदा<br>
    तस्कराचरितॊ मार्गॊ नैष वीरनिषेवितः<br>
 <font color="GREEN" size="-1">13</font>
  यथा बाणपथं पराप्य सथितॊ ऽहं तव राक्षस<br>
    दर्शयस्वाद्य तत तेजॊ वाचा तवं किं विकत्थसे<br>
 <font color="GREEN" size="-1">14</font>
  एवम उक्तॊ धनुर भीमं परामृश्य महाबलः<br>
    ससर्जे निशितान बाणान इन्द्रजित समिजिंजय<br>
 <font color="GREEN" size="-1">15</font>
  ते निसृष्टा महावेगाः शराः सर्पविषॊपमाः<br>
    संप्राप्य लक्ष्मणं पेतुः शवसन्त इव पन्नगाः<br>
 <font color="GREEN" size="-1">16</font>
  शरैर अतिमहावेगैर वेगवान रावणात्मजः<br>
    सौमित्रिम इन्द्रजिद युद्धे विव्याध शुभलक्षणम<br>
 <font color="GREEN" size="-1">17</font>
  स शरैर अतिविद्धाङ्गॊ रुधिरेण समुक्षितः<br>
    शुशुभे लक्ष्मणः शरीमान विधूम इव पावकः<br>
 <font color="GREEN" size="-1">18</font>
  इन्द्रजित तव आत्मनः कर्म परसमीक्ष्याधिगम्य च<br>
    विनद्य सुमहानादम इदं वचनम अब्रवीत<br>
 <font color="GREEN" size="-1">19</font>
  पत्रिणः शितधारास ते शरा मत्कार्मुकच्युताः<br>
    आदास्यन्ते ऽदय सौमित्रे जीवितं जीवितान्तगाः<br>
 <font color="GREEN" size="-1">20</font>
  अद्य गॊमायुसंघाश च शयेनसंघाश च लक्ष्मण<br>
    गृध्राश च निपतन्तु तवां गतासुं निहतं मया<br>
 <font color="GREEN" size="-1">21</font>
  कषत्रबन्धुः सदानार्यॊ रामः परमदुर्मतिः<br>
    भक्तं भरातरम अद्यैव तवां दरक्ष्यति मया हतम<br>
 <font color="GREEN" size="-1">22</font>
  विशस्तकवचं भूमौ वयपविद्धशरासनम<br>
    हृतॊत्तमाङ्गं सौमित्रे तवाम अद्य निहतं मया<br>
 <font color="GREEN" size="-1">23</font>
  इति बरुवाणं संरब्धं परुषं रावणात्मजम<br>
    हेतुमद्वाक्यम अत्यर्थं लक्ष्मणः परत्युवाच ह<br>
 <font color="GREEN" size="-1">24</font>
  अकृत्वा कत्थसे कर्म किमर्थम इह राक्षस<br>
    कुरु तत कर्म येनाहं शरद्दध्यां तव कत्थनम<br>
 <font color="GREEN" size="-1">25</font>
  अनुक्त्वा परुषं वाक्यं किं चिद अप्य अनवक्षिपन<br>
    अविकत्थन वधिष्यामि तवां पश्य पुरुषादन<br>
 <font color="GREEN" size="-1">26</font>
  इत्य उक्त्वा पञ्चनाराचान आकर्णापूरिताञ शरान<br>
    निचखान महावेगाँल लक्ष्मणॊ राक्षसॊरसि<br>
 <font color="GREEN" size="-1">27</font>
  स शरैर आहतस तेन सरॊषॊ रावणात्मजः<br>
    सुप्रयुक्तैस तरिभिर बाणैः परतिविव्याध लक्ष्मणम<br>
 <font color="GREEN" size="-1">28</font>
  स बभूव महाभीमॊ नरराक्षससिंहयॊः<br>
    विमर्दस तुमुलॊ युद्धे परस्परवधैषिणॊः<br>
 <font color="GREEN" size="-1">29</font>
  उभौ हि बलसंपन्नाव उभौ विक्रमशालिनौ<br>
    उभाव अपि सुविक्रान्तौ सर्वशस्त्रास्त्रकॊविदौ<br>
 <font color="GREEN" size="-1">30</font>
  उभौ परमदुर्जेयाव अतुल्यबलतेजसौ<br>
    युयुधाते महावीरौ गरहाव इव नभॊ गतौ<br>
 <font color="GREEN" size="-1">31</font>
  बलवृत्राव इव हि तौ युधि वै दुष्प्रधर्षणौ<br>
    युयुधाते महात्मानौ तदा केसरिणाव इव<br>
 <font color="GREEN" size="-1">32</font>
  बहून अवसृजन्तौ हि मार्गणौघान अवस्थितौ<br>
    नरराक्षससिंहौ तौ परहृष्टाव अभ्ययुध्यताम<br>
 <font color="GREEN" size="-1">33</font>
  सुसंप्रहृष्टौ नरराक्षसॊत्तमौ; जयैषिणौ मार्गणचापधारिणौ<br>
    परस्परं तौ परववर्षतुर भृशं; शरौघवर्षेण बलाहकाव इव<br>
 </td>
 
 </table>
 <p></p><div class="filenav">
 <hr>
 <center>
 <a href="rys6076.htm">Next: Chapter 76</a></center>
 </div>
 </center></body>