<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi02.htm">Book 2 Index</a><br>
  
 <a href="rys2095.htm">Previous</a> 
 <a href="rys2097.htm">Next</a> 
 
 </div>
 <hr>
 
 <h3 align="CENTER">Book 2<br>Chapter 96
 </h3><table width="100%">
 <td width="50%">
  <font color="GREEN" size="-1">1</font>
  vasiṣṭhaḥ purataḥ kṛtvā dārān daśarathasya ca<br>
   abhicakrāma taṃ deśaṃ rāmadarśanatarṣitaḥ<br>
  <font color="GREEN" size="-1">2</font>
  rājapatnyaś ca gacchantyo mandaṃ mandākinīṃ prati<br>
   dadṛśus tatra tat tīrthaṃ rāmalakṣmaṇasevitam<br>
  <font color="GREEN" size="-1">3</font>
  kausalyā bāṣpapūrṇena mukhena pariśuṣyatā<br>
   sumitrām abravīd dīnā yāś cānyā rājayoṣitaḥ<br>
  <font color="GREEN" size="-1">4</font>
  idaṃ teṣām anāthānāṃ kliṣṭam akliṣṭa karmaṇām<br>
   vane prāk kevalaṃ tīrthaṃ ye te nirviṣayī kṛtāḥ<br>
  <font color="GREEN" size="-1">5</font>
  itaḥ sumitre putras te sadā jalam atandritaḥ<br>
   svayaṃ harati saumitrir mama putrasya kāraṇāt<br>
  <font color="GREEN" size="-1">6</font>
  dakṣiṇāgreṣu darbheṣu sā dadarśa mahītale<br>
   pitur iṅgudipiṇyākaṃ nyastam āyatalocanā<br>
  <font color="GREEN" size="-1">7</font>
  taṃ bhūmau pitur ārtena nyastaṃ rāmeṇa vīkṣya sā<br>
   uvāca devī kausalyā sarvā daśarathastriyaḥ<br>
  <font color="GREEN" size="-1">8</font>
  idam ikṣvākunāthasya rāghavasya mahātmanaḥ<br>
   rāghaveṇa pitur dattaṃ paśyataitad yathāvidhi<br>
  <font color="GREEN" size="-1">9</font>
  tasya devasamānasya pārthivasya mahātmanaḥ<br>
   naitad aupayikaṃ manye bhuktabhogasya bhojanam<br>
  <font color="GREEN" size="-1">10</font>
  caturantāṃ mahīṃ bhuktvā mahendra sadṛśo bhuvi<br>
    katham iṅgudipiṇyākaṃ sa bhuṅkte vasudhādhipaḥ<br>
 <font color="GREEN" size="-1">11</font>
  ato duḥkhataraṃ loke na kiṃ cit pratibhāti mā<br>
    yatra rāmaḥ pitur dadyād iṅgudīkṣodam ṛddhimān<br>
 <font color="GREEN" size="-1">12</font>
  rāmeṇeṅgudipiṇyākaṃ pitur dattaṃ samīkṣya me<br>
    kathaṃ duḥkhena hṛdayaṃ na sphoṭati sahasradhā<br>
 <font color="GREEN" size="-1">13</font>
  evam ārtāṃ sapatnyas tā jagmur āśvāsya tāṃ tadā<br>
    dadṛśuś cāśrame rāmaṃ svargāc cyutam ivāmaram<br>
 <font color="GREEN" size="-1">14</font>
  sarvabhogaiḥ parityaktaṃ rāma saṃprekṣya mātaraḥ<br>
    ārtā mumucur aśrūṇi sasvaraṃ śokakarśitāḥ<br>
 <font color="GREEN" size="-1">15</font>
  tāsāṃ rāmaḥ samutthāya jagrāha caraṇāñ śubhān<br>
    mātṝṇāṃ manujavyāghraḥ sarvāsāṃ satyasaṃgaraḥ<br>
 <font color="GREEN" size="-1">16</font>
  tāḥ pāṇibhiḥ sukhasparśair mṛdvaṅgulitalaiḥ śubhaiḥ<br>
    pramamārjū rajaḥ pṛṣṭhād rāmasyāyatalocanāḥ<br>
 <font color="GREEN" size="-1">17</font>
  saumitrir api tāḥ sarvā mātṝh saṃprekṣya duḥkhitaḥ<br>
    abhyavādayatāsaktaṃ śanai rāmād anantaram<br>
 <font color="GREEN" size="-1">18</font>
  yathā rāme tathā tasmin sarvā vavṛtire striyaḥ<br>
    vṛttiṃ daśarathāj jāte lakṣmaṇe śubhalakṣaṇe<br>
 <font color="GREEN" size="-1">19</font>
  sītāpi caraṇāṃs tāsām upasaṃgṛhya duḥkhitā<br>
    śvaśrūṇām aśrupūrṇākṣī sā babhūvāgrataḥ sthitā<br>
 <font color="GREEN" size="-1">20</font>
  tāṃ pariṣvajya duḥkhārtāṃ mātā duhitaraṃ yathā<br>
    vanavāsakṛśāṃ dīnāṃ kausalyā vākyam abravīt<br>
 <font color="GREEN" size="-1">21</font>
  videharājasya sutā snuṣā daśarathasya ca<br>
    rāmapatnī kathaṃ duḥkhaṃ saṃprāptā nirjane vane<br>
 <font color="GREEN" size="-1">22</font>
  padmam ātapasaṃtaptaṃ parikliṣṭam ivotpalam<br>
    kāñcanaṃ rajasā dhvastaṃ kliṣṭaṃ candram ivāmbudaiḥ<br>
 <font color="GREEN" size="-1">23</font>
  mukhaṃ te prekṣya māṃ śoko dahaty agnir ivāśrayam<br>
    bhṛśaṃ manasi vaidehi vyasanāraṇisaṃbhavaḥ<br>
 <font color="GREEN" size="-1">24</font>
  bruvantyām evam ārtāyāṃ jananyāṃ bharatāgrajaḥ<br>
    pādāv āsādya jagrāha vasiṣṭhasya sa rāghavaḥ<br>
 <font color="GREEN" size="-1">25</font>
  purohitasyāgnisamasya tasya vai; bṛhaspater indra ivāmarādhipaḥ<br>
    pragṛhya pādau susamṛddhatejasaḥ; sahaiva tenopaviveśa rāghavaḥ<br>
 <font color="GREEN" size="-1">26</font>
  tato jaghanyaṃ sahitaiḥ sa mantribhiḥ; purapradhānaiś ca sahaiva sainikaiḥ<br>
    janena dharmajñatamena dharmavān; upopaviṣṭo bharatas tadāgrajam<br>
 <font color="GREEN" size="-1">27</font>
  upopaviṣṭas tu tadā sa vīryavāṃs; tapasviveṣeṇa samīkṣya rāghavam<br>
    śriyā jvalantaṃ bharataḥ kṛtāñjalir; yathā mahendraḥ prayataḥ prajāpatim<br>
 <font color="GREEN" size="-1">28</font>
  kim eṣa vākyaṃ bharato 'dya rāghavaṃ; praṇamya satkṛtya ca sādhu vakṣyati<br>
    itīva tasyāryajanasya tattvato; babhūva kautūhalam uttamaṃ tadā<br>
 <font color="GREEN" size="-1">29</font>
  sa rāghavaḥ satyadhṛtiś ca lakṣmaṇo; mahānubhāvo bharataś ca dhārmikaḥ<br>
    vṛtāḥ suhṛdbhiś ca virejur adhvare; yathā sadasyaiḥ sahitās trayo 'gnayaḥ<br>
 </td>
 <td width="50%">
  <font color="GREEN" size="-1">1</font>
  वसिष्ठः पुरतः कृत्वा दारान दशरथस्य च<br>
   अभिचक्राम तं देशं रामदर्शनतर्षितः<br>
  <font color="GREEN" size="-1">2</font>
  राजपत्न्यश च गच्छन्त्यॊ मन्दं मन्दाकिनीं परति<br>
   ददृशुस तत्र तत तीर्थं रामलक्ष्मणसेवितम<br>
  <font color="GREEN" size="-1">3</font>
  कौसल्या बाष्पपूर्णेन मुखेन परिशुष्यता<br>
   सुमित्राम अब्रवीद दीना याश चान्या राजयॊषितः<br>
  <font color="GREEN" size="-1">4</font>
  इदं तेषाम अनाथानां कलिष्टम अक्लिष्ट कर्मणाम<br>
   वने पराक केवलं तीर्थं ये ते निर्विषयी कृताः<br>
  <font color="GREEN" size="-1">5</font>
  इतः सुमित्रे पुत्रस ते सदा जलम अतन्द्रितः<br>
   सवयं हरति सौमित्रिर मम पुत्रस्य कारणात<br>
  <font color="GREEN" size="-1">6</font>
  दक्षिणाग्रेषु दर्भेषु सा ददर्श महीतले<br>
   पितुर इङ्गुदिपिण्याकं नयस्तम आयतलॊचना<br>
  <font color="GREEN" size="-1">7</font>
  तं भूमौ पितुर आर्तेन नयस्तं रामेण वीक्ष्य सा<br>
   उवाच देवी कौसल्या सर्वा दशरथस्त्रियः<br>
  <font color="GREEN" size="-1">8</font>
  इदम इक्ष्वाकुनाथस्य राघवस्य महात्मनः<br>
   राघवेण पितुर दत्तं पश्यतैतद यथाविधि<br>
  <font color="GREEN" size="-1">9</font>
  तस्य देवसमानस्य पार्थिवस्य महात्मनः<br>
   नैतद औपयिकं मन्ये भुक्तभॊगस्य भॊजनम<br>
  <font color="GREEN" size="-1">10</font>
  चतुरन्तां महीं भुक्त्वा महेन्द्र सदृशॊ भुवि<br>
    कथम इङ्गुदिपिण्याकं स भुङ्क्ते वसुधाधिपः<br>
 <font color="GREEN" size="-1">11</font>
  अतॊ दुःखतरं लॊके न किं चित परतिभाति मा<br>
    यत्र रामः पितुर दद्याद इङ्गुदीक्षॊदम ऋद्धिमान<br>
 <font color="GREEN" size="-1">12</font>
  रामेणेङ्गुदिपिण्याकं पितुर दत्तं समीक्ष्य मे<br>
    कथं दुःखेन हृदयं न सफॊटति सहस्रधा<br>
 <font color="GREEN" size="-1">13</font>
  एवम आर्तां सपत्न्यस ता जग्मुर आश्वास्य तां तदा<br>
    ददृशुश चाश्रमे रामं सवर्गाच चयुतम इवामरम<br>
 <font color="GREEN" size="-1">14</font>
  सर्वभॊगैः परित्यक्तं राम संप्रेक्ष्य मातरः<br>
    आर्ता मुमुचुर अश्रूणि सस्वरं शॊककर्शिताः<br>
 <font color="GREEN" size="-1">15</font>
  तासां रामः समुत्थाय जग्राह चरणाञ शुभान<br>
    मातॄणां मनुजव्याघ्रः सर्वासां सत्यसंगरः<br>
 <font color="GREEN" size="-1">16</font>
  ताः पाणिभिः सुखस्पर्शैर मृद्वङ्गुलितलैः शुभैः<br>
    परममार्जू रजः पृष्ठाद रामस्यायतलॊचनाः<br>
 <font color="GREEN" size="-1">17</font>
  सौमित्रिर अपि ताः सर्वा मातॄह संप्रेक्ष्य दुःखितः<br>
    अभ्यवादयतासक्तं शनै रामाद अनन्तरम<br>
 <font color="GREEN" size="-1">18</font>
  यथा रामे तथा तस्मिन सर्वा ववृतिरे सत्रियः<br>
    वृत्तिं दशरथाज जाते लक्ष्मणे शुभलक्षणे<br>
 <font color="GREEN" size="-1">19</font>
  सीतापि चरणांस तासाम उपसंगृह्य दुःखिता<br>
    शवश्रूणाम अश्रुपूर्णाक्षी सा बभूवाग्रतः सथिता<br>
 <font color="GREEN" size="-1">20</font>
  तां परिष्वज्य दुःखार्तां माता दुहितरं यथा<br>
    वनवासकृशां दीनां कौसल्या वाक्यम अब्रवीत<br>
 <font color="GREEN" size="-1">21</font>
  विदेहराजस्य सुता सनुषा दशरथस्य च<br>
    रामपत्नी कथं दुःखं संप्राप्ता निर्जने वने<br>
 <font color="GREEN" size="-1">22</font>
  पद्मम आतपसंतप्तं परिक्लिष्टम इवॊत्पलम<br>
    काञ्चनं रजसा धवस्तं कलिष्टं चन्द्रम इवाम्बुदैः<br>
 <font color="GREEN" size="-1">23</font>
  मुखं ते परेक्ष्य मां शॊकॊ दहत्य अग्निर इवाश्रयम<br>
    भृशं मनसि वैदेहि वयसनारणिसंभवः<br>
 <font color="GREEN" size="-1">24</font>
  बरुवन्त्याम एवम आर्तायां जनन्यां भरताग्रजः<br>
    पादाव आसाद्य जग्राह वसिष्ठस्य स राघवः<br>
 <font color="GREEN" size="-1">25</font>
  पुरॊहितस्याग्निसमस्य तस्य वै; बृहस्पतेर इन्द्र इवामराधिपः<br>
    परगृह्य पादौ सुसमृद्धतेजसः; सहैव तेनॊपविवेश राघवः<br>
 <font color="GREEN" size="-1">26</font>
  ततॊ जघन्यं सहितैः स मन्त्रिभिः; पुरप्रधानैश च सहैव सैनिकैः<br>
    जनेन धर्मज्ञतमेन धर्मवान; उपॊपविष्टॊ भरतस तदाग्रजम<br>
 <font color="GREEN" size="-1">27</font>
  उपॊपविष्टस तु तदा स वीर्यवांस; तपस्विवेषेण समीक्ष्य राघवम<br>
    शरिया जवलन्तं भरतः कृताञ्जलिर; यथा महेन्द्रः परयतः परजापतिम<br>
 <font color="GREEN" size="-1">28</font>
  किम एष वाक्यं भरतॊ ऽदय राघवं; परणम्य सत्कृत्य च साधु वक्ष्यति<br>
    इतीव तस्यार्यजनस्य तत्त्वतॊ; बभूव कौतूहलम उत्तमं तदा<br>
 <font color="GREEN" size="-1">29</font>
  स राघवः सत्यधृतिश च लक्ष्मणॊ; महानुभावॊ भरतश च धार्मिकः<br>
    वृताः सुहृद्भिश च विरेजुर अध्वरे; यथा सदस्यैः सहितास तरयॊ ऽगनयः<br>
 </td>
 
 </table>
 <p></p><div class="filenav">
 <hr>
 <center>
 <a href="rys2097.htm">Next: Chapter 97</a></center>
 </div>
 </center></body>