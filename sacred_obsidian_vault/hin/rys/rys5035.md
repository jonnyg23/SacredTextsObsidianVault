<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi05.htm">Book 5 Index</a><br>
  
 <a href="rys5034.htm">Previous</a> 
 <a href="rys5036.htm">Next</a> 
 
 </div>
 <hr>
 
 <h3 align="CENTER">Book 5<br>Chapter 35
 </h3><table width="100%">
 <td width="50%">
  <font color="GREEN" size="-1">1</font>
  sītā tadvacanaṃ śrutvā pūrṇacandranibhānanā<br>
   hanūmantam uvācedaṃ dharmārthasahitaṃ vacaḥ<br>
  <font color="GREEN" size="-1">2</font>
  amṛtaṃ viṣasaṃsṛṣṭaṃ tvayā vānarabhāṣitam<br>
   yac ca nānyamanā rāmo yac ca śokaparāyaṇaḥ<br>
  <font color="GREEN" size="-1">3</font>
  aiśvarye vā suvistīrṇe vyasane vā sudāruṇe<br>
   rajjveva puruṣaṃ baddhvā kṛtāntaḥ parikarṣati<br>
  <font color="GREEN" size="-1">4</font>
  vidhir nūnam asaṃhāryaḥ prāṇināṃ plavagottama<br>
   saumitriṃ māṃ ca rāmaṃ ca vyasanaiḥ paśya mohitān<br>
  <font color="GREEN" size="-1">5</font>
  śokasyāsya kadā pāraṃ rāghavo 'dhigamiṣyati<br>
   plavamānaḥ pariśrānto hatanauḥ sāgare yathā<br>
  <font color="GREEN" size="-1">6</font>
  rākṣasānāṃ kṣayaṃ kṛtvā sūdayitvā ca rāvaṇam<br>
   laṅkām unmūlitāṃ kṛtvā kadā drakṣyati māṃ patiḥ<br>
  <font color="GREEN" size="-1">7</font>
  sa vācyaḥ saṃtvarasveti yāvad eva na pūryate<br>
   ayaṃ saṃvatsaraḥ kālas tāvad dhi mama jīvitam<br>
  <font color="GREEN" size="-1">8</font>
  vartate daśamo māso dvau tu śeṣau plavaṃgama<br>
   rāvaṇena nṛśaṃsena samayo yaḥ kṛto mama<br>
  <font color="GREEN" size="-1">9</font>
  vibhīṣaṇena ca bhrātrā mama niryātanaṃ prati<br>
   anunītaḥ prayatnena na ca tat kurute matim<br>
  <font color="GREEN" size="-1">10</font>
  mama pratipradānaṃ hi rāvaṇasya na rocate<br>
    rāvaṇaṃ mārgate saṃkhye mṛtyuḥ kālavaśaṃ gatam<br>
 <font color="GREEN" size="-1">11</font>
  jyeṣṭhā kanyānalā nama vibhīṣaṇasutā kape<br>
    tayā mamaitad ākhyātaṃ mātrā prahitayā svayam<br>
 <font color="GREEN" size="-1">12</font>
  avindhyo nāma medhāvī vidvān rākṣasapuṃgavaḥ<br>
    dhṛtimāñ śīlavān vṛddho rāvaṇasya susaṃmataḥ<br>
 <font color="GREEN" size="-1">13</font>
  rāmāt kṣayam anuprāptaṃ rakṣasāṃ pratyacodayat<br>
    na ca tasyāpi duṣṭātmā śṛṇoti vacanaṃ hitam<br>
 <font color="GREEN" size="-1">14</font>
  āśaṃseti hariśreṣṭha kṣipraṃ māṃ prāpsyate patiḥ<br>
    antarātmā hi me śuddhas tasmiṃś ca bahavo guṇāḥ<br>
 <font color="GREEN" size="-1">15</font>
  utsāhaḥ pauruṣaṃ sattvam ānṛśaṃsyaṃ kṛtajñatā<br>
    vikramaś ca prabhāvaś ca santi vānararāghave<br>
 <font color="GREEN" size="-1">16</font>
  caturdaśasahasrāṇi rākṣasānāṃ jaghāna yaḥ<br>
    janasthāne vinā bhrātrā śatruḥ kas tasya nodvijet<br>
 <font color="GREEN" size="-1">17</font>
  na sa śakyas tulayituṃ vyasanaiḥ puruṣarṣabhaḥ<br>
    ahaṃ tasyānubhāvajñā śakrasyeva pulomajā<br>
 <font color="GREEN" size="-1">18</font>
  śarajālāṃśumāñ śūraḥ kape rāmadivākaraḥ<br>
    śatrurakṣomayaṃ toyam upaśoṣaṃ nayiṣyati<br>
 <font color="GREEN" size="-1">19</font>
  iti saṃjalpamānāṃ tāṃ rāmārthe śokakarśitām<br>
    aśrusaṃpūrṇavadanām uvāca hanumān kapiḥ<br>
 <font color="GREEN" size="-1">20</font>
  śrutvaiva tu vaco mahyaṃ kṣipram eṣyati rāghavaḥ<br>
    camūṃ prakarṣan mahatīṃ haryṛkṣagaṇasaṃkulām<br>
 <font color="GREEN" size="-1">21</font>
  atha vā mocayiṣyāmi tām adyaiva hi rākṣasāt<br>
    asmād duḥkhād upāroha mama pṛṣṭham anindite<br>
 <font color="GREEN" size="-1">22</font>
  tvaṃ hi pṛṣṭhagatāṃ kṛtvā saṃtariṣyāmi sāgaram<br>
    śaktir asti hi me voḍhuṃ laṅkām api sarāvaṇām<br>
 <font color="GREEN" size="-1">23</font>
  ahaṃ prasravaṇasthāya rāghavāyādya maithili<br>
    prāpayiṣyāmi śakrāya havyaṃ hutam ivānalaḥ<br>
 <font color="GREEN" size="-1">24</font>
  drakṣyasy adyaiva vaidehi rāghavaṃ sahalakṣmaṇam<br>
    vyavasāya samāyuktaṃ viṣṇuṃ daityavadhe yathā<br>
 <font color="GREEN" size="-1">25</font>
  tvaddarśanakṛtotsāham āśramasthaṃ mahābalam<br>
    puraṃdaram ivāsīnaṃ nāgarājasya mūrdhani<br>
 <font color="GREEN" size="-1">26</font>
  pṛṣṭham āroha me devi mā vikāṅkṣasva śobhane<br>
    yogam anviccha rāmeṇa śaśāṅkeneva rohiṇī<br>
 <font color="GREEN" size="-1">27</font>
  kathayantīva candreṇa sūryeṇeva suvarcalā<br>
    matpṛṣṭham adhiruhya tvaṃ tarākāśamahārṇavam<br>
 <font color="GREEN" size="-1">28</font>
  na hi me saṃprayātasya tvām ito nayato 'ṅgane<br>
    anugantuṃ gatiṃ śaktāḥ sarve laṅkānivāsinaḥ<br>
 <font color="GREEN" size="-1">29</font>
  yathaivāham iha prāptas tathaivāham asaṃśayam<br>
    yāsyāmi paśya vaidehi tvām udyamya vihāyasaṃ<br>
 <font color="GREEN" size="-1">30</font>
  maithilī tu hariśreṣṭhāc chrutvā vacanam adbhutam<br>
    harṣavismitasarvāṅgī hanūmantam athābravīt<br>
 <font color="GREEN" size="-1">31</font>
  hanūman dūram adhvanaṃ kathaṃ māṃ voḍhum icchasi<br>
    tad eva khalu te manye kapitvaṃ hariyūthapa<br>
 <font color="GREEN" size="-1">32</font>
  kathaṃ vālpaśarīras tvaṃ mām ito netum icchasi<br>
    sakāśaṃ mānavendrasya bhartur me plavagarṣabha<br>
 <font color="GREEN" size="-1">33</font>
  sītāyā vacanaṃ śrutvā hanūmān mārutātmajaḥ<br>
    cintayām āsa lakṣmīvān navaṃ paribhavaṃ kṛtam<br>
 <font color="GREEN" size="-1">34</font>
  na me jānāti sattvaṃ vā prabhāvaṃ vāsitekṣaṇā<br>
    tasmāt paśyatu vaidehī yad rūpaṃ mama kāmataḥ<br>
 <font color="GREEN" size="-1">35</font>
  iti saṃcintya hanumāṃs tadā plavagasattamaḥ<br>
    darśayām āsa vaidehyāḥ svarūpam arimardanaḥ<br>
 <font color="GREEN" size="-1">36</font>
  sa tasmāt pādapād dhīmān āplutya plavagarṣabhaḥ<br>
    tato vardhitum ārebhe sītāpratyayakāraṇāt<br>
 <font color="GREEN" size="-1">37</font>
  merumandārasaṃkāśo babhau dīptānalaprabhaḥ<br>
    agrato vyavatasthe ca sītāyā vānararṣabhaḥ<br>
 <font color="GREEN" size="-1">38</font>
  hariḥ parvatasaṃkāśas tāmravaktro mahābalaḥ<br>
    vajradaṃṣṭranakho bhīmo vaidehīm idam abravīt<br>
 <font color="GREEN" size="-1">39</font>
  saparvatavanoddeśāṃ sāṭṭaprākāratoraṇām<br>
    laṅkām imāṃ sanathāṃ vā nayituṃ śaktir asti me<br>
 <font color="GREEN" size="-1">40</font>
  tad avasthāpya tāṃ buddhir alaṃ devi vikāṅkṣayā<br>
    viśokaṃ kuru vaidehi rāghavaṃ sahalakṣmaṇam<br>
 <font color="GREEN" size="-1">41</font>
  taṃ dṛṣṭvācalasaṃkāśam uvāca janakātmajā<br>
    padmapatraviśālākṣī mārutasyaurasaṃ sutam<br>
 <font color="GREEN" size="-1">42</font>
  tava sattvaṃ balaṃ caiva vijānāmi mahākape<br>
    vāyor iva gatiṃ cāpi tejaś cāgnir ivādbhutam<br>
 <font color="GREEN" size="-1">43</font>
  prākṛto 'nyaḥ kathaṃ cemāṃ bhūmim āgantum arhati<br>
    udadher aprameyasya pāraṃ vānarapuṃgava<br>
 <font color="GREEN" size="-1">44</font>
  jānāmi gamane śaktiṃ nayane cāpi te mama<br>
    avaśyaṃ sāmpradhāryāśu kāryasiddhir ihātmanaḥ<br>
 <font color="GREEN" size="-1">45</font>
  ayuktaṃ tu kapiśreṣṭha mayā gantuṃ tvayā saha<br>
    vāyuvegasavegasya vego māṃ mohayet tava<br>
 <font color="GREEN" size="-1">46</font>
  aham ākāśam āsaktā upary upari sāgaram<br>
    prapateyaṃ hi te pṛṣṭhād bhayād vegena gacchataḥ<br>
 <font color="GREEN" size="-1">47</font>
  patitā sāgare cāhaṃ timinakrajhaṣākule<br>
    bhayeyam āśu vivaśā yādasām annam uttamam<br>
 <font color="GREEN" size="-1">48</font>
  na ca śakṣye tvayā sārdhaṃ gantuṃ śatruvināśana<br>
    kalatravati saṃdehas tvayy api syād asaṃśayam<br>
 <font color="GREEN" size="-1">49</font>
  hriyamāṇāṃ tu māṃ dṛṣṭvā rākṣasā bhīmavikramāḥ<br>
    anugaccheyur ādiṣṭā rāvaṇena durātmanā<br>
 <font color="GREEN" size="-1">50</font>
  tais tvaṃ parivṛtaḥ śūraiḥ śūlam udgara pāṇibhiḥ<br>
    bhaves tvaṃ saṃśayaṃ prāpto mayā vīra kalatravān<br>
 <font color="GREEN" size="-1">51</font>
  sāyudhā bahavo vyomni rākṣasās tvaṃ nirāyudhaḥ<br>
    kathaṃ śakṣyasi saṃyātuṃ māṃ caiva parirakṣitum<br>
 <font color="GREEN" size="-1">52</font>
  yudhyamānasya rakṣobhis tatas taiḥ krūrakarmabhiḥ<br>
    prapateyaṃ hi te pṛṣṭhad bhayārtā kapisattama<br>
 <font color="GREEN" size="-1">53</font>
  atha rakṣāṃsi bhīmāni mahānti balavanti ca<br>
    kathaṃ cit sāmparāye tvāṃ jayeyuḥ kapisattama<br>
 <font color="GREEN" size="-1">54</font>
  atha vā yudhyamānasya pateyaṃ vimukhasya te<br>
    patitāṃ ca gṛhītvā māṃ nayeyuḥ pāparākṣasāḥ<br>
 <font color="GREEN" size="-1">55</font>
  māṃ vā hareyus tvaddhastād viśaseyur athāpi vā<br>
    avyavasthau hi dṛśyete yuddhe jayaparājayau<br>
 <font color="GREEN" size="-1">56</font>
  ahaṃ vāpi vipadyeyaṃ rakṣobhir abhitarjitā<br>
    tvatprayatno hariśreṣṭha bhaven niṣphala eva tu<br>
 <font color="GREEN" size="-1">57</font>
  kāmaṃ tvam api paryāpto nihantuṃ sarvarākṣasān<br>
    rāghavasya yaśo hīyet tvayā śastais tu rākṣasaiḥ<br>
 <font color="GREEN" size="-1">58</font>
  atha vādāya rakṣāṃsi nyasyeyuḥ saṃvṛte hi mām<br>
    yatra te nābhijānīyur harayo nāpi rāghavaḥ<br>
 <font color="GREEN" size="-1">59</font>
  ārambhas tu madartho 'yaṃ tatas tava nirarthakaḥ<br>
    tvayā hi saha rāmasya mahān āgamane guṇaḥ<br>
 <font color="GREEN" size="-1">60</font>
  mayi jīvitam āyattaṃ rāghavasya mahātmanaḥ<br>
    bhrātṝṇāṃ ca mahābāho tava rājakulasya ca<br>
 <font color="GREEN" size="-1">61</font>
  tau nirāśau madarthe tu śokasaṃtāpakarśitau<br>
    saha sarvarkṣaharibhis tyakṣyataḥ prāṇasaṃgraham<br>
 <font color="GREEN" size="-1">62</font>
  bhartur bhaktiṃ puraskṛtya rāmād anyasya vānara<br>
    nāhaṃ spraṣṭuṃ padā gātram iccheyaṃ vānarottama<br>
 <font color="GREEN" size="-1">63</font>
  yad ahaṃ gātrasaṃsparśaṃ rāvaṇasya gatā balāt<br>
    anīśā kiṃ kariṣyāmi vināthā vivaśā satī<br>
 <font color="GREEN" size="-1">64</font>
  yadi rāmo daśagrīvam iha hatvā sarākṣasaṃ<br>
    mām ito gṛhya gaccheta tat tasya sadṛśaṃ bhavet<br>
 <font color="GREEN" size="-1">65</font>
  śrutā hi dṛṣṭāś ca mayā parākramā; mahātmanas tasya raṇāvamardinaḥ<br>
    na devagandharvabhujaṃgarākṣasā; bhavanti rāmeṇa samā hi saṃyuge<br>
 <font color="GREEN" size="-1">66</font>
  samīkṣya taṃ saṃyati citrakārmukaṃ; mahābalaṃ vāsavatulyavikramam<br>
    salakṣmaṇaṃ ko viṣaheta rāghavaṃ; hutāśanaṃ dīptam ivānileritam<br>
 <font color="GREEN" size="-1">67</font>
  salakṣmaṇaṃ rāghavam ājimardanaṃ; diśāgajaṃ mattam iva vyavasthitam<br>
    saheta ko vānaramukhya saṃyuge; yugāntasūryapratimaṃ śarārciṣam<br>
 <font color="GREEN" size="-1">68</font>
  sa me hariśreṣṭha salakṣmaṇaṃ patiṃ; sayūthapaṃ kṣipram ihopapādaya<br>
    cirāya rāmaṃ prati śokakarśitāṃ; kuruṣva māṃ vānaramukhya harṣitām<br>
 </td>
 <td width="50%">
  <font color="GREEN" size="-1">1</font>
  सीता तद्वचनं शरुत्वा पूर्णचन्द्रनिभानना<br>
   हनूमन्तम उवाचेदं धर्मार्थसहितं वचः<br>
  <font color="GREEN" size="-1">2</font>
  अमृतं विषसंसृष्टं तवया वानरभाषितम<br>
   यच च नान्यमना रामॊ यच च शॊकपरायणः<br>
  <font color="GREEN" size="-1">3</font>
  ऐश्वर्ये वा सुविस्तीर्णे वयसने वा सुदारुणे<br>
   रज्ज्वेव पुरुषं बद्ध्वा कृतान्तः परिकर्षति<br>
  <font color="GREEN" size="-1">4</font>
  विधिर नूनम असंहार्यः पराणिनां पलवगॊत्तम<br>
   सौमित्रिं मां च रामं च वयसनैः पश्य मॊहितान<br>
  <font color="GREEN" size="-1">5</font>
  शॊकस्यास्य कदा पारं राघवॊ ऽधिगमिष्यति<br>
   पलवमानः परिश्रान्तॊ हतनौः सागरे यथा<br>
  <font color="GREEN" size="-1">6</font>
  राक्षसानां कषयं कृत्वा सूदयित्वा च रावणम<br>
   लङ्काम उन्मूलितां कृत्वा कदा दरक्ष्यति मां पतिः<br>
  <font color="GREEN" size="-1">7</font>
  स वाच्यः संत्वरस्वेति यावद एव न पूर्यते<br>
   अयं संवत्सरः कालस तावद धि मम जीवितम<br>
  <font color="GREEN" size="-1">8</font>
  वर्तते दशमॊ मासॊ दवौ तु शेषौ पलवंगम<br>
   रावणेन नृशंसेन समयॊ यः कृतॊ मम<br>
  <font color="GREEN" size="-1">9</font>
  विभीषणेन च भरात्रा मम निर्यातनं परति<br>
   अनुनीतः परयत्नेन न च तत कुरुते मतिम<br>
  <font color="GREEN" size="-1">10</font>
  मम परतिप्रदानं हि रावणस्य न रॊचते<br>
    रावणं मार्गते संख्ये मृत्युः कालवशं गतम<br>
 <font color="GREEN" size="-1">11</font>
  जयेष्ठा कन्यानला नम विभीषणसुता कपे<br>
    तया ममैतद आख्यातं मात्रा परहितया सवयम<br>
 <font color="GREEN" size="-1">12</font>
  अविन्ध्यॊ नाम मेधावी विद्वान राक्षसपुंगवः<br>
    धृतिमाञ शीलवान वृद्धॊ रावणस्य सुसंमतः<br>
 <font color="GREEN" size="-1">13</font>
  रामात कषयम अनुप्राप्तं रक्षसां परत्यचॊदयत<br>
    न च तस्यापि दुष्टात्मा शृणॊति वचनं हितम<br>
 <font color="GREEN" size="-1">14</font>
  आशंसेति हरिश्रेष्ठ कषिप्रं मां पराप्स्यते पतिः<br>
    अन्तरात्मा हि मे शुद्धस तस्मिंश च बहवॊ गुणाः<br>
 <font color="GREEN" size="-1">15</font>
  उत्साहः पौरुषं सत्त्वम आनृशंस्यं कृतज्ञता<br>
    विक्रमश च परभावश च सन्ति वानरराघवे<br>
 <font color="GREEN" size="-1">16</font>
  चतुर्दशसहस्राणि राक्षसानां जघान यः<br>
    जनस्थाने विना भरात्रा शत्रुः कस तस्य नॊद्विजेत<br>
 <font color="GREEN" size="-1">17</font>
  न स शक्यस तुलयितुं वयसनैः पुरुषर्षभः<br>
    अहं तस्यानुभावज्ञा शक्रस्येव पुलॊमजा<br>
 <font color="GREEN" size="-1">18</font>
  शरजालांशुमाञ शूरः कपे रामदिवाकरः<br>
    शत्रुरक्षॊमयं तॊयम उपशॊषं नयिष्यति<br>
 <font color="GREEN" size="-1">19</font>
  इति संजल्पमानां तां रामार्थे शॊककर्शिताम<br>
    अश्रुसंपूर्णवदनाम उवाच हनुमान कपिः<br>
 <font color="GREEN" size="-1">20</font>
  शरुत्वैव तु वचॊ मह्यं कषिप्रम एष्यति राघवः<br>
    चमूं परकर्षन महतीं हर्यृक्षगणसंकुलाम<br>
 <font color="GREEN" size="-1">21</font>
  अथ वा मॊचयिष्यामि ताम अद्यैव हि राक्षसात<br>
    अस्माद दुःखाद उपारॊह मम पृष्ठम अनिन्दिते<br>
 <font color="GREEN" size="-1">22</font>
  तवं हि पृष्ठगतां कृत्वा संतरिष्यामि सागरम<br>
    शक्तिर अस्ति हि मे वॊढुं लङ्काम अपि सरावणाम<br>
 <font color="GREEN" size="-1">23</font>
  अहं परस्रवणस्थाय राघवायाद्य मैथिलि<br>
    परापयिष्यामि शक्राय हव्यं हुतम इवानलः<br>
 <font color="GREEN" size="-1">24</font>
  दरक्ष्यस्य अद्यैव वैदेहि राघवं सहलक्ष्मणम<br>
    वयवसाय समायुक्तं विष्णुं दैत्यवधे यथा<br>
 <font color="GREEN" size="-1">25</font>
  तवद्दर्शनकृतॊत्साहम आश्रमस्थं महाबलम<br>
    पुरंदरम इवासीनं नागराजस्य मूर्धनि<br>
 <font color="GREEN" size="-1">26</font>
  पृष्ठम आरॊह मे देवि मा विकाङ्क्षस्व शॊभने<br>
    यॊगम अन्विच्छ रामेण शशाङ्केनेव रॊहिणी<br>
 <font color="GREEN" size="-1">27</font>
  कथयन्तीव चन्द्रेण सूर्येणेव सुवर्चला<br>
    मत्पृष्ठम अधिरुह्य तवं तराकाशमहार्णवम<br>
 <font color="GREEN" size="-1">28</font>
  न हि मे संप्रयातस्य तवाम इतॊ नयतॊ ऽङगने<br>
    अनुगन्तुं गतिं शक्ताः सर्वे लङ्कानिवासिनः<br>
 <font color="GREEN" size="-1">29</font>
  यथैवाहम इह पराप्तस तथैवाहम असंशयम<br>
    यास्यामि पश्य वैदेहि तवाम उद्यम्य विहायसं<br>
 <font color="GREEN" size="-1">30</font>
  मैथिली तु हरिश्रेष्ठाच छरुत्वा वचनम अद्भुतम<br>
    हर्षविस्मितसर्वाङ्गी हनूमन्तम अथाब्रवीत<br>
 <font color="GREEN" size="-1">31</font>
  हनूमन दूरम अध्वनं कथं मां वॊढुम इच्छसि<br>
    तद एव खलु ते मन्ये कपित्वं हरियूथप<br>
 <font color="GREEN" size="-1">32</font>
  कथं वाल्पशरीरस तवं माम इतॊ नेतुम इच्छसि<br>
    सकाशं मानवेन्द्रस्य भर्तुर मे पलवगर्षभ<br>
 <font color="GREEN" size="-1">33</font>
  सीताया वचनं शरुत्वा हनूमान मारुतात्मजः<br>
    चिन्तयाम आस लक्ष्मीवान नवं परिभवं कृतम<br>
 <font color="GREEN" size="-1">34</font>
  न मे जानाति सत्त्वं वा परभावं वासितेक्षणा<br>
    तस्मात पश्यतु वैदेही यद रूपं मम कामतः<br>
 <font color="GREEN" size="-1">35</font>
  इति संचिन्त्य हनुमांस तदा पलवगसत्तमः<br>
    दर्शयाम आस वैदेह्याः सवरूपम अरिमर्दनः<br>
 <font color="GREEN" size="-1">36</font>
  स तस्मात पादपाद धीमान आप्लुत्य पलवगर्षभः<br>
    ततॊ वर्धितुम आरेभे सीताप्रत्ययकारणात<br>
 <font color="GREEN" size="-1">37</font>
  मेरुमन्दारसंकाशॊ बभौ दीप्तानलप्रभः<br>
    अग्रतॊ वयवतस्थे च सीताया वानरर्षभः<br>
 <font color="GREEN" size="-1">38</font>
  हरिः पर्वतसंकाशस ताम्रवक्त्रॊ महाबलः<br>
    वज्रदंष्ट्रनखॊ भीमॊ वैदेहीम इदम अब्रवीत<br>
 <font color="GREEN" size="-1">39</font>
  सपर्वतवनॊद्देशां साट्टप्राकारतॊरणाम<br>
    लङ्काम इमां सनथां वा नयितुं शक्तिर अस्ति मे<br>
 <font color="GREEN" size="-1">40</font>
  तद अवस्थाप्य तां बुद्धिर अलं देवि विकाङ्क्षया<br>
    विशॊकं कुरु वैदेहि राघवं सहलक्ष्मणम<br>
 <font color="GREEN" size="-1">41</font>
  तं दृष्ट्वाचलसंकाशम उवाच जनकात्मजा<br>
    पद्मपत्रविशालाक्षी मारुतस्यौरसं सुतम<br>
 <font color="GREEN" size="-1">42</font>
  तव सत्त्वं बलं चैव विजानामि महाकपे<br>
    वायॊर इव गतिं चापि तेजश चाग्निर इवाद्भुतम<br>
 <font color="GREEN" size="-1">43</font>
  पराकृतॊ ऽनयः कथं चेमां भूमिम आगन्तुम अर्हति<br>
    उदधेर अप्रमेयस्य पारं वानरपुंगव<br>
 <font color="GREEN" size="-1">44</font>
  जानामि गमने शक्तिं नयने चापि ते मम<br>
    अवश्यं साम्प्रधार्याशु कार्यसिद्धिर इहात्मनः<br>
 <font color="GREEN" size="-1">45</font>
  अयुक्तं तु कपिश्रेष्ठ मया गन्तुं तवया सह<br>
    वायुवेगसवेगस्य वेगॊ मां मॊहयेत तव<br>
 <font color="GREEN" size="-1">46</font>
  अहम आकाशम आसक्ता उपर्य उपरि सागरम<br>
    परपतेयं हि ते पृष्ठाद भयाद वेगेन गच्छतः<br>
 <font color="GREEN" size="-1">47</font>
  पतिता सागरे चाहं तिमिनक्रझषाकुले<br>
    भयेयम आशु विवशा यादसाम अन्नम उत्तमम<br>
 <font color="GREEN" size="-1">48</font>
  न च शक्ष्ये तवया सार्धं गन्तुं शत्रुविनाशन<br>
    कलत्रवति संदेहस तवय्य अपि सयाद असंशयम<br>
 <font color="GREEN" size="-1">49</font>
  हरियमाणां तु मां दृष्ट्वा राक्षसा भीमविक्रमाः<br>
    अनुगच्छेयुर आदिष्टा रावणेन दुरात्मना<br>
 <font color="GREEN" size="-1">50</font>
  तैस तवं परिवृतः शूरैः शूलम उद्गर पाणिभिः<br>
    भवेस तवं संशयं पराप्तॊ मया वीर कलत्रवान<br>
 <font color="GREEN" size="-1">51</font>
  सायुधा बहवॊ वयॊम्नि राक्षसास तवं निरायुधः<br>
    कथं शक्ष्यसि संयातुं मां चैव परिरक्षितुम<br>
 <font color="GREEN" size="-1">52</font>
  युध्यमानस्य रक्षॊभिस ततस तैः करूरकर्मभिः<br>
    परपतेयं हि ते पृष्ठद भयार्ता कपिसत्तम<br>
 <font color="GREEN" size="-1">53</font>
  अथ रक्षांसि भीमानि महान्ति बलवन्ति च<br>
    कथं चित साम्पराये तवां जयेयुः कपिसत्तम<br>
 <font color="GREEN" size="-1">54</font>
  अथ वा युध्यमानस्य पतेयं विमुखस्य ते<br>
    पतितां च गृहीत्वा मां नयेयुः पापराक्षसाः<br>
 <font color="GREEN" size="-1">55</font>
  मां वा हरेयुस तवद्धस्ताद विशसेयुर अथापि वा<br>
    अव्यवस्थौ हि दृश्येते युद्धे जयपराजयौ<br>
 <font color="GREEN" size="-1">56</font>
  अहं वापि विपद्येयं रक्षॊभिर अभितर्जिता<br>
    तवत्प्रयत्नॊ हरिश्रेष्ठ भवेन निष्फल एव तु<br>
 <font color="GREEN" size="-1">57</font>
  कामं तवम अपि पर्याप्तॊ निहन्तुं सर्वराक्षसान<br>
    राघवस्य यशॊ हीयेत तवया शस्तैस तु राक्षसैः<br>
 <font color="GREEN" size="-1">58</font>
  अथ वादाय रक्षांसि नयस्येयुः संवृते हि माम<br>
    यत्र ते नाभिजानीयुर हरयॊ नापि राघवः<br>
 <font color="GREEN" size="-1">59</font>
  आरम्भस तु मदर्थॊ ऽयं ततस तव निरर्थकः<br>
    तवया हि सह रामस्य महान आगमने गुणः<br>
 <font color="GREEN" size="-1">60</font>
  मयि जीवितम आयत्तं राघवस्य महात्मनः<br>
    भरातॄणां च महाबाहॊ तव राजकुलस्य च<br>
 <font color="GREEN" size="-1">61</font>
  तौ निराशौ मदर्थे तु शॊकसंतापकर्शितौ<br>
    सह सर्वर्क्षहरिभिस तयक्ष्यतः पराणसंग्रहम<br>
 <font color="GREEN" size="-1">62</font>
  भर्तुर भक्तिं पुरस्कृत्य रामाद अन्यस्य वानर<br>
    नाहं सप्रष्टुं पदा गात्रम इच्छेयं वानरॊत्तम<br>
 <font color="GREEN" size="-1">63</font>
  यद अहं गात्रसंस्पर्शं रावणस्य गता बलात<br>
    अनीशा किं करिष्यामि विनाथा विवशा सती<br>
 <font color="GREEN" size="-1">64</font>
  यदि रामॊ दशग्रीवम इह हत्वा सराक्षसं<br>
    माम इतॊ गृह्य गच्छेत तत तस्य सदृशं भवेत<br>
 <font color="GREEN" size="-1">65</font>
  शरुता हि दृष्टाश च मया पराक्रमा; महात्मनस तस्य रणावमर्दिनः<br>
    न देवगन्धर्वभुजंगराक्षसा; भवन्ति रामेण समा हि संयुगे<br>
 <font color="GREEN" size="-1">66</font>
  समीक्ष्य तं संयति चित्रकार्मुकं; महाबलं वासवतुल्यविक्रमम<br>
    सलक्ष्मणं कॊ विषहेत राघवं; हुताशनं दीप्तम इवानिलेरितम<br>
 <font color="GREEN" size="-1">67</font>
  सलक्ष्मणं राघवम आजिमर्दनं; दिशागजं मत्तम इव वयवस्थितम<br>
    सहेत कॊ वानरमुख्य संयुगे; युगान्तसूर्यप्रतिमं शरार्चिषम<br>
 <font color="GREEN" size="-1">68</font>
  स मे हरिश्रेष्ठ सलक्ष्मणं पतिं; सयूथपं कषिप्रम इहॊपपादय<br>
    चिराय रामं परति शॊककर्शितां; कुरुष्व मां वानरमुख्य हर्षिताम<br>
 </td>
 
 </table>
 <p></p><div class="filenav">
 <hr>
 <center>
 <a href="rys5036.htm">Next: Chapter 36</a></center>
 </div>
 </center></body>