<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi01.htm">Book 1 Index</a><br>
  
 <a href="rys1063.htm">Previous</a> 
 <a href="rys1065.htm">Next</a> 
 
 </div>
 <hr>
 
 <h3 align="CENTER">Book 1<br>Chapter 64
 </h3><table width="100%">
 <td width="50%">
  <font color="GREEN" size="-1">1</font>
  atha haimavatīṃ rāma diśaṃ tyaktvā mahāmuniḥ<br>
   pūrvāṃ diśam anuprāpya tapas tepe sudāruṇam<br>
  <font color="GREEN" size="-1">2</font>
  maunaṃ varṣasahasrasya kṛtvā vratam anuttamam<br>
   cakārāpratimaṃ rāma tapaḥ paramaduṣkaram<br>
  <font color="GREEN" size="-1">3</font>
  pūrṇe varṣasahasre tu kāṣṭhabhūtaṃ mahāmunim<br>
   vighnair bahubhir ādhūtaṃ krodho nāntaram āviśat<br>
  <font color="GREEN" size="-1">4</font>
  tato devāḥ sagandharvāḥ pannagāsurarākṣasāḥ<br>
   mohitās tejasā tasya tapasā mandaraśmayaḥ<br>
   kaśmalopahatāḥ sarve pitāmaham athābruvan<br>
  <font color="GREEN" size="-1">5</font>
  bahubhiḥ kāraṇair deva viśvāmitro mahāmuniḥ<br>
   lobhitaḥ krodhitaś caiva tapasā cābhivardhate<br>
  <font color="GREEN" size="-1">6</font>
  na hy asya vṛjinaṃ kiṃ cid dṛśyate sūkṣmam apy atha<br>
   na dīyate yadi tv asya manasā yad abhīpsitam<br>
   vināśayati trailokyaṃ tapasā sacarācaram<br>
   vyākulāś ca diśaḥ sarvā na ca kiṃ cit prakāśate<br>
  <font color="GREEN" size="-1">7</font>
  sāgarāḥ kṣubhitāḥ sarve viśīryante ca parvatāḥ<br>
   prakampate ca pṛthivī vāyur vāti bhṛśākulaḥ<br>
  <font color="GREEN" size="-1">8</font>
  buddhiṃ na kurute yāvan nāśe deva mahāmuniḥ<br>
   tāvat prasādyo bhagavān agnirūpo mahādyutiḥ<br>
  <font color="GREEN" size="-1">9</font>
  kālāgninā yathā pūrvaṃ trailokyaṃ dahyate 'khilam<br>
   devarājye cikīrṣeta dīyatām asya yan matam<br>
  <font color="GREEN" size="-1">10</font>
  tataḥ suragaṇāḥ sarve pitāmahapurogamāḥ<br>
    viśvāmitraṃ mahātmānaṃ vākyaṃ madhuram abruvan<br>
 <font color="GREEN" size="-1">11</font>
  brahmarṣe svāgataṃ te 'stu tapasā sma sutoṣitāḥ<br>
    brāhmaṇyaṃ tapasogreṇa prāptavān asi kauśika<br>
 <font color="GREEN" size="-1">12</font>
  dīrgham āyuś ca te brahman dadāmi samarudgaṇaḥ<br>
    svasti prāpnuhi bhadraṃ te gaccha saumya yathāsukham<br>
 <font color="GREEN" size="-1">13</font>
  pitāmahavacaḥ śrutvā sarveṣāṃ ca divaukasām<br>
    kṛtvā praṇāmaṃ mudito vyājahāra mahāmuniḥ<br>
 <font color="GREEN" size="-1">14</font>
  brāhmaṇyaṃ yadi me prāptaṃ dīrgham āyus tathaiva ca<br>
    oṃkāro 'tha vaṣaṭkāro vedāś ca varayantu mām<br>
 <font color="GREEN" size="-1">15</font>
  kṣatravedavidāṃ śreṣṭho brahmavedavidām api<br>
    brahmaputro vasiṣṭho mām evaṃ vadatu devatāḥ<br>
    yady ayaṃ paramaḥ kāmaḥ kṛto yāntu surarṣabhāḥ<br>
 <font color="GREEN" size="-1">16</font>
  tataḥ prasādito devair vasiṣṭho japatāṃ varaḥ<br>
    sakhyaṃ cakāra brahmarṣir evam astv iti cābravīt<br>
 <font color="GREEN" size="-1">17</font>
  brahmarṣitvaṃ na saṃdehaḥ sarvaṃ saṃpatsyate tava<br>
    ity uktvā devatāś cāpi sarvā jagmur yathāgatam<br>
 <font color="GREEN" size="-1">18</font>
  viśvāmitro 'pi dharmātmā labdhvā brāhmaṇyam uttamam<br>
    pūjayām āsa brahmarṣiṃ vasiṣṭhaṃ japatāṃ varam<br>
 <font color="GREEN" size="-1">19</font>
  kṛtakāmo mahīṃ sarvāṃ cacāra tapasi sthitaḥ<br>
    evaṃ tv anena brāhmaṇyaṃ prāptaṃ rāma mahātmanā<br>
 <font color="GREEN" size="-1">20</font>
  eṣa rāma muniśreṣṭha eṣa vigrahavāṃs tapaḥ<br>
    eṣa dharmaḥ paro nityaṃ vīryasyaiṣa parāyaṇam<br>
 <font color="GREEN" size="-1">21</font>
  śatānandavacaḥ śrutvā rāmalakṣmaṇasaṃnidhau<br>
    janakaḥ prāñjalir vākyam uvāca kuśikātmajam<br>
 <font color="GREEN" size="-1">22</font>
  dhanyo 'smy anugṛhīto 'smi yasya me munipuṃgava<br>
    yajñaṃ kākutstha sahitaḥ prāptavān asi dhārmika<br>
 <font color="GREEN" size="-1">23</font>
  pāvito 'haṃ tvayā brahman darśanena mahāmune<br>
    guṇā bahuvidhāḥ prāptās tava saṃdarśanān mayā<br>
 <font color="GREEN" size="-1">24</font>
  vistareṇa ca te brahman kīrtyamānaṃ mahat tapaḥ<br>
    śrutaṃ mayā mahātejo rāmeṇa ca mahātmanā<br>
 <font color="GREEN" size="-1">25</font>
  sadasyaiḥ prāpya ca sadaḥ śrutās te bahavo guṇāḥ<br>
 <font color="GREEN" size="-1">26</font>
  aprameyaṃ tapas tubhyam aprameyaṃ ca te balam<br>
    aprameyā guṇāś caiva nityaṃ te kuśikātmaja<br>
 <font color="GREEN" size="-1">27</font>
  tṛptir āścaryabhūtānāṃ kathānāṃ nāsti me vibho<br>
    karmakālo muniśreṣṭha lambate ravimaṇḍalam<br>
 <font color="GREEN" size="-1">28</font>
  śvaḥ prabhāte mahātejo draṣṭum arhasi māṃ punaḥ<br>
    svāgataṃ tapasāṃ śreṣṭha mām anujñātum arhasi<br>
 <font color="GREEN" size="-1">29</font>
  evam uktvā muniśreṣṭhaṃ vaideho mithilādhipaḥ<br>
    pradakṣiṇaṃ cakārāśu sopādhyāyaḥ sabāndhavaḥ<br>
 <font color="GREEN" size="-1">30</font>
  viśvāmitro 'pi dharmātmā saharāmaḥ salakṣmaṇaḥ<br>
    svaṃ vāṭam abhicakrāma pūjyamāno maharṣibhiḥ<br>
 </td>
 <td width="50%">
  <font color="GREEN" size="-1">1</font>
  अथ हैमवतीं राम दिशं तयक्त्वा महामुनिः<br>
   पूर्वां दिशम अनुप्राप्य तपस तेपे सुदारुणम<br>
  <font color="GREEN" size="-1">2</font>
  मौनं वर्षसहस्रस्य कृत्वा वरतम अनुत्तमम<br>
   चकाराप्रतिमं राम तपः परमदुष्करम<br>
  <font color="GREEN" size="-1">3</font>
  पूर्णे वर्षसहस्रे तु काष्ठभूतं महामुनिम<br>
   विघ्नैर बहुभिर आधूतं करॊधॊ नान्तरम आविशत<br>
  <font color="GREEN" size="-1">4</font>
  ततॊ देवाः सगन्धर्वाः पन्नगासुरराक्षसाः<br>
   मॊहितास तेजसा तस्य तपसा मन्दरश्मयः<br>
   कश्मलॊपहताः सर्वे पितामहम अथाब्रुवन<br>
  <font color="GREEN" size="-1">5</font>
  बहुभिः कारणैर देव विश्वामित्रॊ महामुनिः<br>
   लॊभितः करॊधितश चैव तपसा चाभिवर्धते<br>
  <font color="GREEN" size="-1">6</font>
  न हय अस्य वृजिनं किं चिद दृश्यते सूक्ष्मम अप्य अथ<br>
   न दीयते यदि तव अस्य मनसा यद अभीप्सितम<br>
   विनाशयति तरैलॊक्यं तपसा सचराचरम<br>
   वयाकुलाश च दिशः सर्वा न च किं चित परकाशते<br>
  <font color="GREEN" size="-1">7</font>
  सागराः कषुभिताः सर्वे विशीर्यन्ते च पर्वताः<br>
   परकम्पते च पृथिवी वायुर वाति भृशाकुलः<br>
  <font color="GREEN" size="-1">8</font>
  बुद्धिं न कुरुते यावन नाशे देव महामुनिः<br>
   तावत परसाद्यॊ भगवान अग्निरूपॊ महाद्युतिः<br>
  <font color="GREEN" size="-1">9</font>
  कालाग्निना यथा पूर्वं तरैलॊक्यं दह्यते ऽखिलम<br>
   देवराज्ये चिकीर्षेत दीयताम अस्य यन मतम<br>
  <font color="GREEN" size="-1">10</font>
  ततः सुरगणाः सर्वे पितामहपुरॊगमाः<br>
    विश्वामित्रं महात्मानं वाक्यं मधुरम अब्रुवन<br>
 <font color="GREEN" size="-1">11</font>
  बरह्मर्षे सवागतं ते ऽसतु तपसा सम सुतॊषिताः<br>
    बराह्मण्यं तपसॊग्रेण पराप्तवान असि कौशिक<br>
 <font color="GREEN" size="-1">12</font>
  दीर्घम आयुश च ते बरह्मन ददामि समरुद्गणः<br>
    सवस्ति पराप्नुहि भद्रं ते गच्छ सौम्य यथासुखम<br>
 <font color="GREEN" size="-1">13</font>
  पितामहवचः शरुत्वा सर्वेषां च दिवौकसाम<br>
    कृत्वा परणामं मुदितॊ वयाजहार महामुनिः<br>
 <font color="GREEN" size="-1">14</font>
  बराह्मण्यं यदि मे पराप्तं दीर्घम आयुस तथैव च<br>
    ओंकारॊ ऽथ वषट्कारॊ वेदाश च वरयन्तु माम<br>
 <font color="GREEN" size="-1">15</font>
  कषत्रवेदविदां शरेष्ठॊ बरह्मवेदविदाम अपि<br>
    बरह्मपुत्रॊ वसिष्ठॊ माम एवं वदतु देवताः<br>
    यद्य अयं परमः कामः कृतॊ यान्तु सुरर्षभाः<br>
 <font color="GREEN" size="-1">16</font>
  ततः परसादितॊ देवैर वसिष्ठॊ जपतां वरः<br>
    सख्यं चकार बरह्मर्षिर एवम अस्त्व इति चाब्रवीत<br>
 <font color="GREEN" size="-1">17</font>
  बरह्मर्षित्वं न संदेहः सर्वं संपत्स्यते तव<br>
    इत्य उक्त्वा देवताश चापि सर्वा जग्मुर यथागतम<br>
 <font color="GREEN" size="-1">18</font>
  विश्वामित्रॊ ऽपि धर्मात्मा लब्ध्वा बराह्मण्यम उत्तमम<br>
    पूजयाम आस बरह्मर्षिं वसिष्ठं जपतां वरम<br>
 <font color="GREEN" size="-1">19</font>
  कृतकामॊ महीं सर्वां चचार तपसि सथितः<br>
    एवं तव अनेन बराह्मण्यं पराप्तं राम महात्मना<br>
 <font color="GREEN" size="-1">20</font>
  एष राम मुनिश्रेष्ठ एष विग्रहवांस तपः<br>
    एष धर्मः परॊ नित्यं वीर्यस्यैष परायणम<br>
 <font color="GREEN" size="-1">21</font>
  शतानन्दवचः शरुत्वा रामलक्ष्मणसंनिधौ<br>
    जनकः पराञ्जलिर वाक्यम उवाच कुशिकात्मजम<br>
 <font color="GREEN" size="-1">22</font>
  धन्यॊ ऽसम्य अनुगृहीतॊ ऽसमि यस्य मे मुनिपुंगव<br>
    यज्ञं काकुत्स्थ सहितः पराप्तवान असि धार्मिक<br>
 <font color="GREEN" size="-1">23</font>
  पावितॊ ऽहं तवया बरह्मन दर्शनेन महामुने<br>
    गुणा बहुविधाः पराप्तास तव संदर्शनान मया<br>
 <font color="GREEN" size="-1">24</font>
  विस्तरेण च ते बरह्मन कीर्त्यमानं महत तपः<br>
    शरुतं मया महातेजॊ रामेण च महात्मना<br>
 <font color="GREEN" size="-1">25</font>
  सदस्यैः पराप्य च सदः शरुतास ते बहवॊ गुणाः<br>
 <font color="GREEN" size="-1">26</font>
  अप्रमेयं तपस तुभ्यम अप्रमेयं च ते बलम<br>
    अप्रमेया गुणाश चैव नित्यं ते कुशिकात्मज<br>
 <font color="GREEN" size="-1">27</font>
  तृप्तिर आश्चर्यभूतानां कथानां नास्ति मे विभॊ<br>
    कर्मकालॊ मुनिश्रेष्ठ लम्बते रविमण्डलम<br>
 <font color="GREEN" size="-1">28</font>
  शवः परभाते महातेजॊ दरष्टुम अर्हसि मां पुनः<br>
    सवागतं तपसां शरेष्ठ माम अनुज्ञातुम अर्हसि<br>
 <font color="GREEN" size="-1">29</font>
  एवम उक्त्वा मुनिश्रेष्ठं वैदेहॊ मिथिलाधिपः<br>
    परदक्षिणं चकाराशु सॊपाध्यायः सबान्धवः<br>
 <font color="GREEN" size="-1">30</font>
  विश्वामित्रॊ ऽपि धर्मात्मा सहरामः सलक्ष्मणः<br>
    सवं वाटम अभिचक्राम पूज्यमानॊ महर्षिभिः<br>
 </td>
 
 </table>
 <p></p><div class="filenav">
 <hr>
 <center>
 <a href="rys1065.htm">Next: Chapter 65</a></center>
 </div>
 </center></body>