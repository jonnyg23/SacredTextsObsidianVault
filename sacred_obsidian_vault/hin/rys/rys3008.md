<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi03.htm">Book 3 Index</a><br>
  
 <a href="rys3007.htm">Previous</a> 
 <a href="rys3009.htm">Next</a> 
 
 </div>
 <hr>
 
 <h3 align="CENTER">Book 3<br>Chapter 8
 </h3><table width="100%">
 <td width="50%">
  <font color="GREEN" size="-1">1</font>
  sutīkṣṇenābhyanujñātaṃ prasthitaṃ raghunandanam<br>
   vaidehī snigdhayā vācā bhartāram idam abravīt<br>
  <font color="GREEN" size="-1">2</font>
  ayaṃ dharmaḥ susūkṣmeṇa vidhinā prāpyate mahān<br>
   nivṛttena ca śakyo 'yaṃ vyasanāt kāmajād iha<br>
  <font color="GREEN" size="-1">3</font>
  trīṇy eva vyasanāny atra kāmajāni bhavanty uta<br>
   mithyā vākyaṃ paramakaṃ tasmād gurutarāv ubhau<br>
   paradārābhigamanaṃ vinā vairaṃ ca raudratā<br>
  <font color="GREEN" size="-1">4</font>
  mithyāvākyaṃ na te bhūtaṃ na bhaviṣyati rāghava<br>
   kuto 'bhilaṣaṇaṃ strīṇāṃ pareṣāṃ dharmanāśanam<br>
  <font color="GREEN" size="-1">5</font>
  tac ca sarvaṃ mahābāho śakyaṃ voḍhuṃ jitendriyaiḥ<br>
   tava vaśyendriyatvaṃ ca jānāmi śubhadarśana<br>
  <font color="GREEN" size="-1">6</font>
  tṛtīyaṃ yad idaṃ raudraṃ paraprāṇābhihiṃsanam<br>
   nirvairaṃ kriyate mohāt tac ca te samupasthitam<br>
  <font color="GREEN" size="-1">7</font>
  pratijñātas tvayā vīra daṇḍakāraṇyavāsinām<br>
   ṛṣīṇāṃ rakṣaṇārthāya vadhaḥ saṃyati rakṣasām<br>
  <font color="GREEN" size="-1">8</font>
  etannimittaṃ ca vanaṃ daṇḍakā iti viśrutam<br>
   prasthitas tvaṃ saha bhrātrā dhṛtabāṇaśarāsanaḥ<br>
  <font color="GREEN" size="-1">9</font>
  tatas tvāṃ prasthitaṃ dṛṣṭvā mama cintākulaṃ manaḥ<br>
   tvad vṛttaṃ cintayantyā vai bhaven niḥśreyasaṃ hitam<br>
  <font color="GREEN" size="-1">10</font>
  na hi me rocate vīra gamanaṃ daṇḍakān prati<br>
    kāraṇaṃ tatra vakṣyāmi vadantyāḥ śrūyatāṃ mama<br>
 <font color="GREEN" size="-1">11</font>
  tvaṃ hi bāṇadhanuṣpāṇir bhrātrā saha vanaṃ gataḥ<br>
    dṛṣṭvā vanacarān sarvān kac cit kuryāḥ śaravyayam<br>
 <font color="GREEN" size="-1">12</font>
  kṣatriyāṇām iha dhanur hutāśasyendhanāni ca<br>
    samīpataḥ sthitaṃ tejobalam ucchrayate bhṛśam<br>
 <font color="GREEN" size="-1">13</font>
  purā kila mahābāho tapasvī satyavāk śuciḥ<br>
    kasmiṃś cid abhavat puṇye vane ratamṛgadvije<br>
 <font color="GREEN" size="-1">14</font>
  tasyaiva tapaso vighnaṃ kartum indraḥ śacīpatiḥ<br>
    khaḍgapāṇir athāgacchad āśramaṃ bhaṭa rūpadhṛk<br>
 <font color="GREEN" size="-1">15</font>
  tasmiṃs tad āśramapade nihitaḥ khaḍga uttamaḥ<br>
    sa nyāsavidhinā dattaḥ puṇye tapasi tiṣṭhataḥ<br>
 <font color="GREEN" size="-1">16</font>
  sa tac chastram anuprāpya nyāsarakṣaṇatatparaḥ<br>
    vane tu vicaraty eva rakṣan pratyayam ātmanaḥ<br>
 <font color="GREEN" size="-1">17</font>
  yatra gacchaty upādātuṃ mūlāni ca phalāni ca<br>
    na vinā yāti taṃ khaḍgaṃ nyāsarakṣaṇatatparaḥ<br>
 <font color="GREEN" size="-1">18</font>
  nityaṃ śastraṃ parivahan krameṇa sa tapodhanaḥ<br>
    cakāra raudrīṃ svāṃ buddhiṃ tyaktvā tapasi niścayam<br>
 <font color="GREEN" size="-1">19</font>
  tataḥ sa raudrābhirataḥ pramatto 'dharmakarṣitaḥ<br>
    tasya śastrasya saṃvāsāj jagāma narakaṃ muniḥ<br>
 <font color="GREEN" size="-1">20</font>
  snehāc ca bahumānāc ca smāraye tvāṃ na śikṣaye<br>
    na kathaṃ cana sā kāryā hṛhītadhanuṣā tvayā<br>
 <font color="GREEN" size="-1">21</font>
  buddhir vairaṃ vinā hantuṃ rākṣasān daṇḍakāśritān<br>
    aparādhaṃ vinā hantuṃ lokān vīra na kāmaye<br>
 <font color="GREEN" size="-1">22</font>
  kṣatriyāṇāṃ tu vīrāṇāṃ vaneṣu niyatātmanām<br>
    dhanuṣā kāryam etāvad ārtānām abhirakṣaṇam<br>
 <font color="GREEN" size="-1">23</font>
  kva ca śastraṃ kva ca vanaṃ kva ca kṣātraṃ tapaḥ kva ca<br>
    vyāviddham idam asmābhir deśadharmas tu pūjyatām<br>
 <font color="GREEN" size="-1">24</font>
  tad āryakaluṣā buddhir jāyate śastrasevanāt<br>
    punar gatvā tv ayodhyāyāṃ kṣatradharmaṃ cariṣyasi<br>
 <font color="GREEN" size="-1">25</font>
  akṣayā tu bhavet prītiḥ śvaśrū śvaśurayor mama<br>
    yadi rājyaṃ hi saṃnyasya bhaves tvaṃ nirato muniḥ<br>
 <font color="GREEN" size="-1">26</font>
  dharmād arthaḥ prabhavati dharmāt prabhavate sukham<br>
    dharmeṇa labhate sarvaṃ dharmasāram idaṃ jagat<br>
 <font color="GREEN" size="-1">27</font>
  ātmānaṃ niyamais tais taiḥ karṣayitvā prayatnataḥ<br>
    prāpyate nipuṇair dharmo na sukhāl labhyate sukham<br>
 <font color="GREEN" size="-1">28</font>
  nityaṃ śucimatiḥ saumya cara dharmaṃ tapovane<br>
    sarvaṃ hi viditaṃ tubhyaṃ trailokyam api tattvataḥ<br>
 <font color="GREEN" size="-1">29</font>
  strīcāpalād etad udāhṛtaṃ me; dharmaṃ ca vaktuṃ tava kaḥ samarthaḥ<br>
    vicārya buddhyā tu sahānujena; yad rocate tat kuru mācireṇa<br>
 </td>
 <td width="50%">
  <font color="GREEN" size="-1">1</font>
  सुतीक्ष्णेनाभ्यनुज्ञातं परस्थितं रघुनन्दनम<br>
   वैदेही सनिग्धया वाचा भर्तारम इदम अब्रवीत<br>
  <font color="GREEN" size="-1">2</font>
  अयं धर्मः सुसूक्ष्मेण विधिना पराप्यते महान<br>
   निवृत्तेन च शक्यॊ ऽयं वयसनात कामजाद इह<br>
  <font color="GREEN" size="-1">3</font>
  तरीण्य एव वयसनान्य अत्र कामजानि भवन्त्य उत<br>
   मिथ्या वाक्यं परमकं तस्माद गुरुतराव उभौ<br>
   परदाराभिगमनं विना वैरं च रौद्रता<br>
  <font color="GREEN" size="-1">4</font>
  मिथ्यावाक्यं न ते भूतं न भविष्यति राघव<br>
   कुतॊ ऽभिलषणं सत्रीणां परेषां धर्मनाशनम<br>
  <font color="GREEN" size="-1">5</font>
  तच च सर्वं महाबाहॊ शक्यं वॊढुं जितेन्द्रियैः<br>
   तव वश्येन्द्रियत्वं च जानामि शुभदर्शन<br>
  <font color="GREEN" size="-1">6</font>
  तृतीयं यद इदं रौद्रं परप्राणाभिहिंसनम<br>
   निर्वैरं करियते मॊहात तच च ते समुपस्थितम<br>
  <font color="GREEN" size="-1">7</font>
  परतिज्ञातस तवया वीर दण्डकारण्यवासिनाम<br>
   ऋषीणां रक्षणार्थाय वधः संयति रक्षसाम<br>
  <font color="GREEN" size="-1">8</font>
  एतन्निमित्तं च वनं दण्डका इति विश्रुतम<br>
   परस्थितस तवं सह भरात्रा धृतबाणशरासनः<br>
  <font color="GREEN" size="-1">9</font>
  ततस तवां परस्थितं दृष्ट्वा मम चिन्ताकुलं मनः<br>
   तवद वृत्तं चिन्तयन्त्या वै भवेन निःश्रेयसं हितम<br>
  <font color="GREEN" size="-1">10</font>
  न हि मे रॊचते वीर गमनं दण्डकान परति<br>
    कारणं तत्र वक्ष्यामि वदन्त्याः शरूयतां मम<br>
 <font color="GREEN" size="-1">11</font>
  तवं हि बाणधनुष्पाणिर भरात्रा सह वनं गतः<br>
    दृष्ट्वा वनचरान सर्वान कच चित कुर्याः शरव्ययम<br>
 <font color="GREEN" size="-1">12</font>
  कषत्रियाणाम इह धनुर हुताशस्येन्धनानि च<br>
    समीपतः सथितं तेजॊबलम उच्छ्रयते भृशम<br>
 <font color="GREEN" size="-1">13</font>
  पुरा किल महाबाहॊ तपस्वी सत्यवाक शुचिः<br>
    कस्मिंश चिद अभवत पुण्ये वने रतमृगद्विजे<br>
 <font color="GREEN" size="-1">14</font>
  तस्यैव तपसॊ विघ्नं कर्तुम इन्द्रः शचीपतिः<br>
    खड्गपाणिर अथागच्छद आश्रमं भट रूपधृक<br>
 <font color="GREEN" size="-1">15</font>
  तस्मिंस तद आश्रमपदे निहितः खड्ग उत्तमः<br>
    स नयासविधिना दत्तः पुण्ये तपसि तिष्ठतः<br>
 <font color="GREEN" size="-1">16</font>
  स तच छस्त्रम अनुप्राप्य नयासरक्षणतत्परः<br>
    वने तु विचरत्य एव रक्षन परत्ययम आत्मनः<br>
 <font color="GREEN" size="-1">17</font>
  यत्र गच्छत्य उपादातुं मूलानि च फलानि च<br>
    न विना याति तं खड्गं नयासरक्षणतत्परः<br>
 <font color="GREEN" size="-1">18</font>
  नित्यं शस्त्रं परिवहन करमेण स तपॊधनः<br>
    चकार रौद्रीं सवां बुद्धिं तयक्त्वा तपसि निश्चयम<br>
 <font color="GREEN" size="-1">19</font>
  ततः स रौद्राभिरतः परमत्तॊ ऽधर्मकर्षितः<br>
    तस्य शस्त्रस्य संवासाज जगाम नरकं मुनिः<br>
 <font color="GREEN" size="-1">20</font>
  सनेहाच च बहुमानाच च समारये तवां न शिक्षये<br>
    न कथं चन सा कार्या हृहीतधनुषा तवया<br>
 <font color="GREEN" size="-1">21</font>
  बुद्धिर वैरं विना हन्तुं राक्षसान दण्डकाश्रितान<br>
    अपराधं विना हन्तुं लॊकान वीर न कामये<br>
 <font color="GREEN" size="-1">22</font>
  कषत्रियाणां तु वीराणां वनेषु नियतात्मनाम<br>
    धनुषा कार्यम एतावद आर्तानाम अभिरक्षणम<br>
 <font color="GREEN" size="-1">23</font>
  कव च शस्त्रं कव च वनं कव च कषात्रं तपः कव च<br>
    वयाविद्धम इदम अस्माभिर देशधर्मस तु पूज्यताम<br>
 <font color="GREEN" size="-1">24</font>
  तद आर्यकलुषा बुद्धिर जायते शस्त्रसेवनात<br>
    पुनर गत्वा तव अयॊध्यायां कषत्रधर्मं चरिष्यसि<br>
 <font color="GREEN" size="-1">25</font>
  अक्षया तु भवेत परीतिः शवश्रू शवशुरयॊर मम<br>
    यदि राज्यं हि संन्यस्य भवेस तवं निरतॊ मुनिः<br>
 <font color="GREEN" size="-1">26</font>
  धर्माद अर्थः परभवति धर्मात परभवते सुखम<br>
    धर्मेण लभते सर्वं धर्मसारम इदं जगत<br>
 <font color="GREEN" size="-1">27</font>
  आत्मानं नियमैस तैस तैः कर्षयित्वा परयत्नतः<br>
    पराप्यते निपुणैर धर्मॊ न सुखाल लभ्यते सुखम<br>
 <font color="GREEN" size="-1">28</font>
  नित्यं शुचिमतिः सौम्य चर धर्मं तपॊवने<br>
    सर्वं हि विदितं तुभ्यं तरैलॊक्यम अपि तत्त्वतः<br>
 <font color="GREEN" size="-1">29</font>
  सत्रीचापलाद एतद उदाहृतं मे; धर्मं च वक्तुं तव कः समर्थः<br>
    विचार्य बुद्ध्या तु सहानुजेन; यद रॊचते तत कुरु माचिरेण<br>
 </td>
 
 </table>
 <p></p><div class="filenav">
 <hr>
 <center>
 <a href="rys3009.htm">Next: Chapter 9</a></center>
 </div>
 </center></body>