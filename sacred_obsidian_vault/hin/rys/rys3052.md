<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi03.htm">Book 3 Index</a><br>
  
 <a href="rys3051.htm">Previous</a> 
 <a href="rys3053.htm">Next</a> 
 
 </div>
 <hr>
 
 <h3 align="CENTER">Book 3<br>Chapter 52
 </h3><table width="100%">
 <td width="50%">
  <font color="GREEN" size="-1">1</font>
  hriyamāṇā tu vaidehī kaṃ cin nātham apaśyatī<br>
   dadarśa giriśṛṅgasthān pañcavānarapuṃgavān<br>
  <font color="GREEN" size="-1">2</font>
  teṣāṃ madhye viśālākṣī kauśeyaṃ kanakaprabham<br>
   uttarīyaṃ varārohā śubhāny ābharaṇāni ca<br>
   mumoca yadi rāmāya śaṃseyur iti maithilī<br>
  <font color="GREEN" size="-1">3</font>
  vastram utsṛjya tan madhye vinikṣiptaṃ sabhūṣaṇam<br>
   saṃbhramāt tu daśagrīvas tat karma na ca buddhivān<br>
  <font color="GREEN" size="-1">4</font>
  piṅgākṣās tāṃ viśālākṣīṃ netrair animiṣair iva<br>
   vikrośantīṃ tadā sītāṃ dadṛśur vānararṣabhāḥ<br>
  <font color="GREEN" size="-1">5</font>
  sa ca pampām atikramya laṅkām abhimukhaḥ purīm<br>
   jagāma rudatīṃ gṛhya maithilīṃ rākṣaseśvaraḥ<br>
  <font color="GREEN" size="-1">6</font>
  tāṃ jahāra susaṃhṛṣṭo rāvaṇo mṛtyum ātmanaḥ<br>
   utsaṅgenaiva bhujagīṃ tīkṣṇadaṃṣṭrāṃ mahāviṣām<br>
  <font color="GREEN" size="-1">7</font>
  vanāni saritaḥ śailān sarāṃsi ca vihāyasā<br>
   sa kṣipraṃ samatīyāya śaraś cāpād iva cyutaḥ<br>
  <font color="GREEN" size="-1">8</font>
  timinakraniketaṃ tu varuṇālayam akṣayam<br>
   saritāṃ śaraṇaṃ gatvā samatīyāya sāgaram<br>
  <font color="GREEN" size="-1">9</font>
  saṃbhramāt parivṛttormī ruddhamīnamahoragaḥ<br>
   vaidehyāṃ hriyamāṇāyāṃ babhūva varuṇālayaḥ<br>
  <font color="GREEN" size="-1">10</font>
  antarikṣagatā vācaḥ sasṛjuś cāraṇās tadā<br>
    etad anto daśagrīva iti siddhās tadābruvan<br>
 <font color="GREEN" size="-1">11</font>
  sa tu sītāṃ viveṣṭantīm aṅkenādāya rāvaṇaḥ<br>
    praviveśa purīṃ laṅkāṃ rūpiṇīṃ mṛtyum ātmanaḥ<br>
 <font color="GREEN" size="-1">12</font>
  so 'bhigamya purīṃ laṅkāṃ suvibhaktamahāpathām<br>
    saṃrūḍhakakṣyā bahulaṃ svam antaḥpuram āviśat<br>
 <font color="GREEN" size="-1">13</font>
  tatra tām asitāpāṅgīṃ śokamohaparāyaṇām<br>
    nidadhe rāvaṇaḥ sītāṃ mayo māyām ivāsurīm<br>
 <font color="GREEN" size="-1">14</font>
  abravīc ca daśagrīvaḥ piśācīr ghoradarśanāḥ<br>
    yathā naināṃ pumān strī vā sītāṃ paśyaty asaṃmataḥ<br>
 <font color="GREEN" size="-1">15</font>
  muktāmaṇisuvarṇāni vastrāṇy ābharaṇāni ca<br>
    yad yad icchet tad evāsyā deyaṃ macchandato yathā<br>
 <font color="GREEN" size="-1">16</font>
  yā ca vakṣyati vaidehīṃ vacanaṃ kiṃ cid apriyam<br>
    ajñānād yadi vā jñānān na tasyā jīvitaṃ priyam<br>
 <font color="GREEN" size="-1">17</font>
  tathoktvā rākṣasīs tās tu rākṣasendraḥ pratāpavān<br>
    niṣkramyāntaḥpurāt tasmāt kiṃ kṛtyam iti cintayan<br>
    dadarśāṣṭau mahāvīryān rākṣasān piśitāśanān<br>
 <font color="GREEN" size="-1">18</font>
  sa tān dṛṣṭvā mahāvīryo varadānena mohitaḥ<br>
    uvācaitān idaṃ vākyaṃ praśasya balavīryataḥ<br>
 <font color="GREEN" size="-1">19</font>
  nānāpraharaṇāḥ kṣipram ito gacchata satvarāḥ<br>
    janasthānaṃ hatasthānaṃ bhūtapūrvaṃ kharālayam<br>
 <font color="GREEN" size="-1">20</font>
  tatroṣyatāṃ janasthāne śūnye nihatarākṣase<br>
    pauruṣaṃ balam āśritya trāsam utsṛjya dūrataḥ<br>
 <font color="GREEN" size="-1">21</font>
  balaṃ hi sumahad yan me janasthāne niveśitam<br>
    sadūṣaṇakharaṃ yuddhe hataṃ tad rāmasāyakaiḥ<br>
 <font color="GREEN" size="-1">22</font>
  tataḥ krodho mamāpūrvo dhairyasyopari vardhate<br>
    vairaṃ ca sumahaj jātaṃ rāmaṃ prati sudāruṇam<br>
 <font color="GREEN" size="-1">23</font>
  niryātayitum icchāmi tac ca vairam ahaṃ ripoḥ<br>
    na hi lapsyāmy ahaṃ nidrām ahatvā saṃyuge ripum<br>
 <font color="GREEN" size="-1">24</font>
  taṃ tv idānīm ahaṃ hatvā kharadūṣaṇaghātinam<br>
    rāmaṃ śarmopalapsyāmi dhanaṃ labdhveva nirdhanaḥ<br>
 <font color="GREEN" size="-1">25</font>
  janasthāne vasadbhis tu bhavadbhī rāmam āśritā<br>
    pravṛttir upanetavyā kiṃ karotīti tattvataḥ<br>
 <font color="GREEN" size="-1">26</font>
  apramādāc ca gantavyaṃ sarvair eva niśācaraiḥ<br>
    kartavyaś ca sadā yatno rāghavasya vadhaṃ prati<br>
 <font color="GREEN" size="-1">27</font>
  yuṣmākaṃ hi balajño 'haṃ bahuśo raṇamūrdhani<br>
    ataś cāsmiñ janasthāne mayā yūyaṃ niyojitāḥ<br>
 <font color="GREEN" size="-1">28</font>
  tataḥ priyaṃ vākyam upetya rākṣasā; mahārtham aṣṭāv abhivādya rāvaṇam<br>
    vihāya laṅkāṃ sahitāḥ pratasthire; yato janasthānam alakṣyadarśanāḥ<br>
 <font color="GREEN" size="-1">29</font>
  tatas tu sītām upalabhya rāvaṇaḥ; susaṃprahṛṣṭaḥ parigṛhya maithilīm<br>
    prasajya rāmeṇa ca vairam uttamaṃ; babhūva mohān muditaḥ sa rākṣasaḥ<br>
 </td>
 <td width="50%">
  <font color="GREEN" size="-1">1</font>
  हरियमाणा तु वैदेही कं चिन नाथम अपश्यती<br>
   ददर्श गिरिशृङ्गस्थान पञ्चवानरपुंगवान<br>
  <font color="GREEN" size="-1">2</font>
  तेषां मध्ये विशालाक्षी कौशेयं कनकप्रभम<br>
   उत्तरीयं वरारॊहा शुभान्य आभरणानि च<br>
   मुमॊच यदि रामाय शंसेयुर इति मैथिली<br>
  <font color="GREEN" size="-1">3</font>
  वस्त्रम उत्सृज्य तन मध्ये विनिक्षिप्तं सभूषणम<br>
   संभ्रमात तु दशग्रीवस तत कर्म न च बुद्धिवान<br>
  <font color="GREEN" size="-1">4</font>
  पिङ्गाक्षास तां विशालाक्षीं नेत्रैर अनिमिषैर इव<br>
   विक्रॊशन्तीं तदा सीतां ददृशुर वानरर्षभाः<br>
  <font color="GREEN" size="-1">5</font>
  स च पम्पाम अतिक्रम्य लङ्काम अभिमुखः पुरीम<br>
   जगाम रुदतीं गृह्य मैथिलीं राक्षसेश्वरः<br>
  <font color="GREEN" size="-1">6</font>
  तां जहार सुसंहृष्टॊ रावणॊ मृत्युम आत्मनः<br>
   उत्सङ्गेनैव भुजगीं तीक्ष्णदंष्ट्रां महाविषाम<br>
  <font color="GREEN" size="-1">7</font>
  वनानि सरितः शैलान सरांसि च विहायसा<br>
   स कषिप्रं समतीयाय शरश चापाद इव चयुतः<br>
  <font color="GREEN" size="-1">8</font>
  तिमिनक्रनिकेतं तु वरुणालयम अक्षयम<br>
   सरितां शरणं गत्वा समतीयाय सागरम<br>
  <font color="GREEN" size="-1">9</font>
  संभ्रमात परिवृत्तॊर्मी रुद्धमीनमहॊरगः<br>
   वैदेह्यां हरियमाणायां बभूव वरुणालयः<br>
  <font color="GREEN" size="-1">10</font>
  अन्तरिक्षगता वाचः ससृजुश चारणास तदा<br>
    एतद अन्तॊ दशग्रीव इति सिद्धास तदाब्रुवन<br>
 <font color="GREEN" size="-1">11</font>
  स तु सीतां विवेष्टन्तीम अङ्केनादाय रावणः<br>
    परविवेश पुरीं लङ्कां रूपिणीं मृत्युम आत्मनः<br>
 <font color="GREEN" size="-1">12</font>
  सॊ ऽभिगम्य पुरीं लङ्कां सुविभक्तमहापथाम<br>
    संरूढकक्ष्या बहुलं सवम अन्तःपुरम आविशत<br>
 <font color="GREEN" size="-1">13</font>
  तत्र ताम असितापाङ्गीं शॊकमॊहपरायणाम<br>
    निदधे रावणः सीतां मयॊ मायाम इवासुरीम<br>
 <font color="GREEN" size="-1">14</font>
  अब्रवीच च दशग्रीवः पिशाचीर घॊरदर्शनाः<br>
    यथा नैनां पुमान सत्री वा सीतां पश्यत्य असंमतः<br>
 <font color="GREEN" size="-1">15</font>
  मुक्तामणिसुवर्णानि वस्त्राण्य आभरणानि च<br>
    यद यद इच्छेत तद एवास्या देयं मच्छन्दतॊ यथा<br>
 <font color="GREEN" size="-1">16</font>
  या च वक्ष्यति वैदेहीं वचनं किं चिद अप्रियम<br>
    अज्ञानाद यदि वा जञानान न तस्या जीवितं परियम<br>
 <font color="GREEN" size="-1">17</font>
  तथॊक्त्वा राक्षसीस तास तु राक्षसेन्द्रः परतापवान<br>
    निष्क्रम्यान्तःपुरात तस्मात किं कृत्यम इति चिन्तयन<br>
    ददर्शाष्टौ महावीर्यान राक्षसान पिशिताशनान<br>
 <font color="GREEN" size="-1">18</font>
  स तान दृष्ट्वा महावीर्यॊ वरदानेन मॊहितः<br>
    उवाचैतान इदं वाक्यं परशस्य बलवीर्यतः<br>
 <font color="GREEN" size="-1">19</font>
  नानाप्रहरणाः कषिप्रम इतॊ गच्छत सत्वराः<br>
    जनस्थानं हतस्थानं भूतपूर्वं खरालयम<br>
 <font color="GREEN" size="-1">20</font>
  तत्रॊष्यतां जनस्थाने शून्ये निहतराक्षसे<br>
    पौरुषं बलम आश्रित्य तरासम उत्सृज्य दूरतः<br>
 <font color="GREEN" size="-1">21</font>
  बलं हि सुमहद यन मे जनस्थाने निवेशितम<br>
    सदूषणखरं युद्धे हतं तद रामसायकैः<br>
 <font color="GREEN" size="-1">22</font>
  ततः करॊधॊ ममापूर्वॊ धैर्यस्यॊपरि वर्धते<br>
    वैरं च सुमहज जातं रामं परति सुदारुणम<br>
 <font color="GREEN" size="-1">23</font>
  निर्यातयितुम इच्छामि तच च वैरम अहं रिपॊः<br>
    न हि लप्स्याम्य अहं निद्राम अहत्वा संयुगे रिपुम<br>
 <font color="GREEN" size="-1">24</font>
  तं तव इदानीम अहं हत्वा खरदूषणघातिनम<br>
    रामं शर्मॊपलप्स्यामि धनं लब्ध्वेव निर्धनः<br>
 <font color="GREEN" size="-1">25</font>
  जनस्थाने वसद्भिस तु भवद्भी रामम आश्रिता<br>
    परवृत्तिर उपनेतव्या किं करॊतीति तत्त्वतः<br>
 <font color="GREEN" size="-1">26</font>
  अप्रमादाच च गन्तव्यं सर्वैर एव निशाचरैः<br>
    कर्तव्यश च सदा यत्नॊ राघवस्य वधं परति<br>
 <font color="GREEN" size="-1">27</font>
  युष्माकं हि बलज्ञॊ ऽहं बहुशॊ रणमूर्धनि<br>
    अतश चास्मिञ जनस्थाने मया यूयं नियॊजिताः<br>
 <font color="GREEN" size="-1">28</font>
  ततः परियं वाक्यम उपेत्य राक्षसा; महार्थम अष्टाव अभिवाद्य रावणम<br>
    विहाय लङ्कां सहिताः परतस्थिरे; यतॊ जनस्थानम अलक्ष्यदर्शनाः<br>
 <font color="GREEN" size="-1">29</font>
  ततस तु सीताम उपलभ्य रावणः; सुसंप्रहृष्टः परिगृह्य मैथिलीम<br>
    परसज्य रामेण च वैरम उत्तमं; बभूव मॊहान मुदितः स राक्षसः<br>
 </td>
 
 </table>
 <p></p><div class="filenav">
 <hr>
 <center>
 <a href="rys3053.htm">Next: Chapter 53</a></center>
 </div>
 </center></body>