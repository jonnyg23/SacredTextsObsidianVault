<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi05.htm">Book 5 Index</a><br>
  
 <a href="rys5064.htm">Previous</a> 
 <a href="rys5066.htm">Next</a> 
 
 </div>
 <hr>
 
 <h3 align="CENTER">Book 5<br>Chapter 65
 </h3><table width="100%">
 <td width="50%">
  <font color="GREEN" size="-1">1</font>
  evam uktas tu hanumān rāghaveṇa mahātmanā<br>
   sītāyā bhāṣitaṃ sarvaṃ nyavedayata rāghave<br>
  <font color="GREEN" size="-1">2</font>
  idam uktavatī devī jānakī puruṣarṣabha<br>
   pūrvavṛttam abhijñānaṃ citrakūṭe yathā tatham<br>
  <font color="GREEN" size="-1">3</font>
  sukhasuptā tvayā sārdhaṃ jānakī pūrvam utthitā<br>
   vāyasaḥ sahasotpatya virarāda stanāntare<br>
  <font color="GREEN" size="-1">4</font>
  paryāyeṇa ca suptas tvaṃ devyaṅke bharatāgraja<br>
   punaś ca kila pakṣī sa devyā janayati vyathām<br>
  <font color="GREEN" size="-1">5</font>
  tataḥ punar upāgamya virarāda bhṛśaṃ kila<br>
   tatas tvaṃ bodhitas tasyāḥ śoṇitena samukṣitaḥ<br>
  <font color="GREEN" size="-1">6</font>
  vāyasena ca tenaiva satataṃ bādhyamānayā<br>
   bodhitaḥ kila devyās tvaṃ sukhasuptaḥ paraṃtapa<br>
  <font color="GREEN" size="-1">7</font>
  tāṃ tu dṛṣṭvā mahābāho rāditāṃ ca stanāntare<br>
   āśīviṣa iva kruddho niḥśvasann abhyabhāṣathāḥ<br>
  <font color="GREEN" size="-1">8</font>
  nakhāgraiḥ kena te bhīru dāritaṃ tu stanāntaram<br>
   kaḥ krīḍati saroṣeṇa pañcavaktreṇa bhoginā<br>
  <font color="GREEN" size="-1">9</font>
  nirīkṣamāṇaḥ sahasā vāyasaṃ samavaikṣatāḥ<br>
   nakhaiḥ sarudhirais tīkṣṇair mām evābhimukhaṃ sthitam<br>
  <font color="GREEN" size="-1">10</font>
  sutaḥ kila sa śakrasya vāyasaḥ patatāṃ varaḥ<br>
    dharāntaracaraḥ śīghraṃ pavanasya gatau samaḥ<br>
 <font color="GREEN" size="-1">11</font>
  tatas tasmin mahābāho kopasaṃvartitekṣaṇaḥ<br>
    vāyase tvaṃ kṛtvāḥ krūrāṃ matiṃ matimatāṃ vara<br>
 <font color="GREEN" size="-1">12</font>
  sa darbhaṃ saṃstarād gṛhya brahmāstreṇa nyayojayaḥ<br>
    sa dīpta iva kālāgnir jajvālābhimukhaḥ khagam<br>
 <font color="GREEN" size="-1">13</font>
  sa tvaṃ pradīptaṃ cikṣepa darbhaṃ taṃ vāyasaṃ prati<br>
    tatas tu vāyasaṃ dīptaḥ sa darbho 'nujagāma ha<br>
 <font color="GREEN" size="-1">14</font>
  sa pitrā ca parityaktaḥ suraiḥ sarvair maharṣibhiḥ<br>
    trīṁl lokān saṃparikramya trātāraṃ nādhigacchati<br>
 <font color="GREEN" size="-1">15</font>
  taṃ tvaṃ nipatitaṃ bhūmau śaraṇyaḥ śaraṇāgatam<br>
    vadhārham api kākutstha kṛpayā paripālayaḥ<br>
 <font color="GREEN" size="-1">16</font>
  mogham astraṃ na śakyaṃ tu kartum ity eva rāghava<br>
    tatas tasyākṣikākasya hinasti sma sa dakṣiṇam<br>
 <font color="GREEN" size="-1">17</font>
  rāma tvāṃ sa namaskṛtvā rājño daśarathasya ca<br>
    visṛṣṭas tu tadā kākaḥ pratipede kham ālayam<br>
 <font color="GREEN" size="-1">18</font>
  evam astravidāṃ śreṣṭhaḥ sattvavāñ śīlavān api<br>
    kimartham astraṃ rakṣaḥsu na yojayasi rāghava<br>
 <font color="GREEN" size="-1">19</font>
  na nāgā nāpi gandharvā nāsurā na marudgaṇāḥ<br>
    tava rāma mukhe sthātuṃ śaktāḥ pratisamādhitum<br>
 <font color="GREEN" size="-1">20</font>
  tava vīryavataḥ kac cin mayi yady asti saṃbhramaḥ<br>
    kṣipraṃ suniśitair bāṇair hanyatāṃ yudhi rāvaṇaḥ<br>
 <font color="GREEN" size="-1">21</font>
  bhrātur ādeśam ādāya lakṣmaṇo vā paraṃtapaḥ<br>
    sa kimarthaṃ naravaro na māṃ rakṣati rāghavaḥ<br>
 <font color="GREEN" size="-1">22</font>
  śaktau tau puruṣavyāghrau vāyvagnisamatejasau<br>
    surāṇām api durdharṣau kimarthaṃ mām upekṣataḥ<br>
 <font color="GREEN" size="-1">23</font>
  mamaiva duṣkṛtaṃ kiṃ cin mahad asti na saṃśayaḥ<br>
    samarthau sahitau yan māṃ nāpekṣete paraṃtapau<br>
 <font color="GREEN" size="-1">24</font>
  vaidehyā vacanaṃ śrutvā karuṇaṃ sāśrubhāṣitam<br>
    punar apy aham āryāṃ tām idaṃ vacanam abruvam<br>
 <font color="GREEN" size="-1">25</font>
  tvacchokavimukho rāmo devi satyena te śape<br>
    rāme duḥkhābhibhūte ca lakṣmaṇaḥ paritapyate<br>
 <font color="GREEN" size="-1">26</font>
  kathaṃ cid bhavatī dṛṣṭā na kālaḥ pariśocitum<br>
    imaṃ muhūrtaṃ duḥkhānām antaṃ drakṣyasi bhāmini<br>
 <font color="GREEN" size="-1">27</font>
  tāv ubhau naraśārdūlau rājaputrāv ariṃdamau<br>
    tvaddarśanakṛtotsāhau laṅkāṃ bhasmīkariṣyataḥ<br>
 <font color="GREEN" size="-1">28</font>
  hatvā ca samare raudraṃ rāvaṇaṃ saha bāndhavam<br>
    rāghavas tvāṃ mahābāhuḥ svāṃ purīṃ nayate dhruvam<br>
 <font color="GREEN" size="-1">29</font>
  yat tu rāmo vijānīyād abhijñānam anindite<br>
    prītisaṃjananaṃ tasya pradātuṃ tattvam arhasi<br>
 <font color="GREEN" size="-1">30</font>
  sābhivīkṣya diśaḥ sarvā veṇyudgrathanam uttamam<br>
    muktvā vastrād dadau mahyaṃ maṇim etaṃ mahābala<br>
 <font color="GREEN" size="-1">31</font>
  pratigṛhya maṇiṃ divyaṃ tava heto raghūttama<br>
    śirasā saṃpraṇamyainām aham āgamane tvare<br>
 <font color="GREEN" size="-1">32</font>
  gamane ca kṛtotsāham avekṣya varavarṇinī<br>
    vivardhamānaṃ ca hi mām uvāca janakātmajā<br>
    aśrupūrṇamukhī dīnā bāṣpasaṃdigdhabhāṣiṇī<br>
 <font color="GREEN" size="-1">33</font>
  hanuman siṃhasaṃkāśau tāv ubhau rāmalakṣmaṇau<br>
    sugrīvaṃ ca sahāmātyaṃ sarvān brūyā anāmayam<br>
 <font color="GREEN" size="-1">34</font>
  yathā ca sa mahābāhur māṃ tārayati rāghavaḥ<br>
    asmād duḥkhāmbusaṃrodhāt tat samādhātum arhasi<br>
 <font color="GREEN" size="-1">35</font>
  imaṃ ca tīvraṃ mama śokavegaṃ; rakṣobhir ebhiḥ paribhartsanaṃ ca<br>
    brūyās tu rāmasya gataḥ samīpaṃ; śivaś ca te 'dhvāstu haripravīra<br>
 <font color="GREEN" size="-1">36</font>
  etat tavāryā nṛparājasiṃha; sītā vacaḥ prāha viṣādapūrvam<br>
    etac ca buddhvā gaditaṃ mayā tvaṃ; śraddhatsva sītāṃ kuśalāṃ samagrām<br>
 </td>
 <td width="50%">
  <font color="GREEN" size="-1">1</font>
  एवम उक्तस तु हनुमान राघवेण महात्मना<br>
   सीताया भाषितं सर्वं नयवेदयत राघवे<br>
  <font color="GREEN" size="-1">2</font>
  इदम उक्तवती देवी जानकी पुरुषर्षभ<br>
   पूर्ववृत्तम अभिज्ञानं चित्रकूटे यथा तथम<br>
  <font color="GREEN" size="-1">3</font>
  सुखसुप्ता तवया सार्धं जानकी पूर्वम उत्थिता<br>
   वायसः सहसॊत्पत्य विरराद सतनान्तरे<br>
  <font color="GREEN" size="-1">4</font>
  पर्यायेण च सुप्तस तवं देव्यङ्के भरताग्रज<br>
   पुनश च किल पक्षी स देव्या जनयति वयथाम<br>
  <font color="GREEN" size="-1">5</font>
  ततः पुनर उपागम्य विरराद भृशं किल<br>
   ततस तवं बॊधितस तस्याः शॊणितेन समुक्षितः<br>
  <font color="GREEN" size="-1">6</font>
  वायसेन च तेनैव सततं बाध्यमानया<br>
   बॊधितः किल देव्यास तवं सुखसुप्तः परंतप<br>
  <font color="GREEN" size="-1">7</font>
  तां तु दृष्ट्वा महाबाहॊ रादितां च सतनान्तरे<br>
   आशीविष इव करुद्धॊ निःश्वसन्न अभ्यभाषथाः<br>
  <font color="GREEN" size="-1">8</font>
  नखाग्रैः केन ते भीरु दारितं तु सतनान्तरम<br>
   कः करीडति सरॊषेण पञ्चवक्त्रेण भॊगिना<br>
  <font color="GREEN" size="-1">9</font>
  निरीक्षमाणः सहसा वायसं समवैक्षताः<br>
   नखैः सरुधिरैस तीक्ष्णैर माम एवाभिमुखं सथितम<br>
  <font color="GREEN" size="-1">10</font>
  सुतः किल स शक्रस्य वायसः पततां वरः<br>
    धरान्तरचरः शीघ्रं पवनस्य गतौ समः<br>
 <font color="GREEN" size="-1">11</font>
  ततस तस्मिन महाबाहॊ कॊपसंवर्तितेक्षणः<br>
    वायसे तवं कृत्वाः करूरां मतिं मतिमतां वर<br>
 <font color="GREEN" size="-1">12</font>
  स दर्भं संस्तराद गृह्य बरह्मास्त्रेण नययॊजयः<br>
    स दीप्त इव कालाग्निर जज्वालाभिमुखः खगम<br>
 <font color="GREEN" size="-1">13</font>
  स तवं परदीप्तं चिक्षेप दर्भं तं वायसं परति<br>
    ततस तु वायसं दीप्तः स दर्भॊ ऽनुजगाम ह<br>
 <font color="GREEN" size="-1">14</font>
  स पित्रा च परित्यक्तः सुरैः सर्वैर महर्षिभिः<br>
    तरीँल लॊकान संपरिक्रम्य तरातारं नाधिगच्छति<br>
 <font color="GREEN" size="-1">15</font>
  तं तवं निपतितं भूमौ शरण्यः शरणागतम<br>
    वधार्हम अपि काकुत्स्थ कृपया परिपालयः<br>
 <font color="GREEN" size="-1">16</font>
  मॊघम अस्त्रं न शक्यं तु कर्तुम इत्य एव राघव<br>
    ततस तस्याक्षिकाकस्य हिनस्ति सम स दक्षिणम<br>
 <font color="GREEN" size="-1">17</font>
  राम तवां स नमस्कृत्वा राज्ञॊ दशरथस्य च<br>
    विसृष्टस तु तदा काकः परतिपेदे खम आलयम<br>
 <font color="GREEN" size="-1">18</font>
  एवम अस्त्रविदां शरेष्ठः सत्त्ववाञ शीलवान अपि<br>
    किमर्थम अस्त्रं रक्षःसु न यॊजयसि राघव<br>
 <font color="GREEN" size="-1">19</font>
  न नागा नापि गन्धर्वा नासुरा न मरुद्गणाः<br>
    तव राम मुखे सथातुं शक्ताः परतिसमाधितुम<br>
 <font color="GREEN" size="-1">20</font>
  तव वीर्यवतः कच चिन मयि यद्य अस्ति संभ्रमः<br>
    कषिप्रं सुनिशितैर बाणैर हन्यतां युधि रावणः<br>
 <font color="GREEN" size="-1">21</font>
  भरातुर आदेशम आदाय लक्ष्मणॊ वा परंतपः<br>
    स किमर्थं नरवरॊ न मां रक्षति राघवः<br>
 <font color="GREEN" size="-1">22</font>
  शक्तौ तौ पुरुषव्याघ्रौ वाय्वग्निसमतेजसौ<br>
    सुराणाम अपि दुर्धर्षौ किमर्थं माम उपेक्षतः<br>
 <font color="GREEN" size="-1">23</font>
  ममैव दुष्कृतं किं चिन महद अस्ति न संशयः<br>
    समर्थौ सहितौ यन मां नापेक्षेते परंतपौ<br>
 <font color="GREEN" size="-1">24</font>
  वैदेह्या वचनं शरुत्वा करुणं साश्रुभाषितम<br>
    पुनर अप्य अहम आर्यां ताम इदं वचनम अब्रुवम<br>
 <font color="GREEN" size="-1">25</font>
  तवच्छॊकविमुखॊ रामॊ देवि सत्येन ते शपे<br>
    रामे दुःखाभिभूते च लक्ष्मणः परितप्यते<br>
 <font color="GREEN" size="-1">26</font>
  कथं चिद भवती दृष्टा न कालः परिशॊचितुम<br>
    इमं मुहूर्तं दुःखानाम अन्तं दरक्ष्यसि भामिनि<br>
 <font color="GREEN" size="-1">27</font>
  ताव उभौ नरशार्दूलौ राजपुत्राव अरिंदमौ<br>
    तवद्दर्शनकृतॊत्साहौ लङ्कां भस्मीकरिष्यतः<br>
 <font color="GREEN" size="-1">28</font>
  हत्वा च समरे रौद्रं रावणं सह बान्धवम<br>
    राघवस तवां महाबाहुः सवां पुरीं नयते धरुवम<br>
 <font color="GREEN" size="-1">29</font>
  यत तु रामॊ विजानीयाद अभिज्ञानम अनिन्दिते<br>
    परीतिसंजननं तस्य परदातुं तत्त्वम अर्हसि<br>
 <font color="GREEN" size="-1">30</font>
  साभिवीक्ष्य दिशः सर्वा वेण्युद्ग्रथनम उत्तमम<br>
    मुक्त्वा वस्त्राद ददौ मह्यं मणिम एतं महाबल<br>
 <font color="GREEN" size="-1">31</font>
  परतिगृह्य मणिं दिव्यं तव हेतॊ रघूत्तम<br>
    शिरसा संप्रणम्यैनाम अहम आगमने तवरे<br>
 <font color="GREEN" size="-1">32</font>
  गमने च कृतॊत्साहम अवेक्ष्य वरवर्णिनी<br>
    विवर्धमानं च हि माम उवाच जनकात्मजा<br>
    अश्रुपूर्णमुखी दीना बाष्पसंदिग्धभाषिणी<br>
 <font color="GREEN" size="-1">33</font>
  हनुमन सिंहसंकाशौ ताव उभौ रामलक्ष्मणौ<br>
    सुग्रीवं च सहामात्यं सर्वान बरूया अनामयम<br>
 <font color="GREEN" size="-1">34</font>
  यथा च स महाबाहुर मां तारयति राघवः<br>
    अस्माद दुःखाम्बुसंरॊधात तत समाधातुम अर्हसि<br>
 <font color="GREEN" size="-1">35</font>
  इमं च तीव्रं मम शॊकवेगं; रक्षॊभिर एभिः परिभर्त्सनं च<br>
    बरूयास तु रामस्य गतः समीपं; शिवश च ते ऽधवास्तु हरिप्रवीर<br>
 <font color="GREEN" size="-1">36</font>
  एतत तवार्या नृपराजसिंह; सीता वचः पराह विषादपूर्वम<br>
    एतच च बुद्ध्वा गदितं मया तवं; शरद्धत्स्व सीतां कुशलां समग्राम<br>
 </td>
 
 </table>
 <p></p><div class="filenav">
 <hr>
 <center>
 <a href="rys5066.htm">Next: Chapter 66</a></center>
 </div>
 </center></body>