<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi07.htm">Book 7 Index</a><br>
  
 <a href="rys7025.htm">Previous</a> 
 <a href="rys7027.htm">Next</a> 
 
 </div>
 <hr>
 
 <h3 align="CENTER">Book 7<br>Chapter 26
 </h3><table width="100%">
 <td width="50%">
  <font color="GREEN" size="-1">1</font>
  sa tu tatra daśagrīvaḥ saha sainyena vīryavān<br>
   astaṃ prāpte dinakare nivāsaṃ samarocayat<br>
  <font color="GREEN" size="-1">2</font>
  udite vimale candre tulyaparvatavarcasi<br>
   sa dadarśa guṇāṃs tatra candrapādopaśobhitān<br>
  <font color="GREEN" size="-1">3</font>
  karṇikāravanair divyaiḥ kadambagahanais tathā<br>
   padminībhiś ca phullābhir mandākinyā jalair api<br>
  <font color="GREEN" size="-1">4</font>
  ghaṇṭānām iva saṃnādaḥ śuśruve madhurasvanaḥ<br>
   apsarogaṇasaṃghanāṃ gāyatāṃ dhanadālaye<br>
  <font color="GREEN" size="-1">5</font>
  puṣpavarṣāṇi muñcanto nagāḥ pavanatāḍitāḥ<br>
   śailaṃ taṃ vāsayantīva madhumādhavagandhinaḥ<br>
  <font color="GREEN" size="-1">6</font>
  madhupuṣparajaḥpṛktaṃ gandham ādāya puṣkalam<br>
   pravavau vardhayan kāmaṃ rāvaṇasya sukho 'nilaḥ<br>
  <font color="GREEN" size="-1">7</font>
  geyāt puṣpasamṛddhyā ca śaityād vāyor guṇair gireḥ<br>
   pravṛttāyāṃ rajanyāṃ ca candrasyodayanena ca<br>
  <font color="GREEN" size="-1">8</font>
  rāvaṇaḥ sumahāvīryaḥ kāmabāṇavaśaṃ gataḥ<br>
   viniśvasya niviśvasya śaśinaṃ samavaikṣata<br>
  <font color="GREEN" size="-1">9</font>
  etasminn antare tatra divyapuṣpavibhūṣitā<br>
   sarvāpsarovarā rambhā pūrṇacandranibhānanā<br>
  <font color="GREEN" size="-1">10</font>
  kṛtair viśeṣakair ārdraiḥ ṣaḍartukusumotsavaiḥ<br>
    nīlaṃ satoyameghābhaṃ vastraṃ samavaguṇṭhitā<br>
 <font color="GREEN" size="-1">11</font>
  yasya vaktraṃ śaśinibhaṃ bhruvau cāpanibhe śubhe<br>
    ūrū karikarākārau karau pallavakomalau<br>
    sainyamadhyena gacchantī rāvaṇenopalakṣitā<br>
 <font color="GREEN" size="-1">12</font>
  tāṃ samutthāya rakṣendraḥ kāmabāṇabalārditaḥ<br>
    kare gṛhītvā gacchantīṃ smayamāno 'bhyabhāṣata<br>
 <font color="GREEN" size="-1">13</font>
  kva gacchasi varārohe kāṃ siddhiṃ bhajase svayam<br>
    kasyābhyudayakālo 'yaṃ yas tvāṃ samupabhokṣyate<br>
 <font color="GREEN" size="-1">14</font>
  tavānanarasasyādya padmotpalasugandhinaḥ<br>
    sudhāmṛtarasasyeva ko 'dya tṛptiṃ gamiṣyati<br>
 <font color="GREEN" size="-1">15</font>
  svarṇakumbhanibhau pīnau śubhau bhīru nirantarau<br>
    kasyorasthalasaṃsparśaṃ dāsyatas te kucāv imau<br>
 <font color="GREEN" size="-1">16</font>
  suvarṇacakrapratimaṃ svarṇadāmacitaṃ pṛthu<br>
    adhyārokṣyati kas te 'dya svargaṃ jaghanarūpiṇam<br>
 <font color="GREEN" size="-1">17</font>
  madviśiṣṭaḥ pumān ko 'nyaḥ śakro viṣṇur athāśvinau<br>
    mām atītya hi yasya tvaṃ yāsi bhīru na śobhanam<br>
 <font color="GREEN" size="-1">18</font>
  viśrama tvaṃ pṛthuśroṇi śilātalam idaṃ śubham<br>
    trailokye yaḥ prabhuś caiva tulyo mama na vidyate<br>
 <font color="GREEN" size="-1">19</font>
  tad eṣa prāñjaliḥ prahvo yācate tvāṃ daśānanaḥ<br>
    yaḥ prabhuś cāpi bhartā ca trailokyasya bhajasva mām<br>
 <font color="GREEN" size="-1">20</font>
  evam uktābravīd rambhā vepamānā kṛtāñjaliḥ<br>
    prasīda nārhase vaktum īdṛśaṃ tvaṃ hi me guruḥ<br>
 <font color="GREEN" size="-1">21</font>
  anyebhyo 'pi tvayā rakṣyā prāpnuyāṃ dharṣaṇaṃ yadi<br>
    dharmataś ca snuṣā te 'haṃ tattvam etad bravīmi te<br>
 <font color="GREEN" size="-1">22</font>
  abravīt tāṃ daśagrīvaś caraṇādhomukhīṃ sthitām<br>
    sutasya yadi me bharyā tatas tvaṃ me snuṣā bhaveḥ<br>
 <font color="GREEN" size="-1">23</font>
  bāḍham ity eva sā rambhā prāha rāvaṇam uttaram<br>
    dharmatas te sutasyāhaṃ bhāryā rākṣasapuṃgava<br>
 <font color="GREEN" size="-1">24</font>
  putraḥ priyataraḥ prāṇair bhrātur vaiśravaṇasya te<br>
    khyāto yas triṣu lokeṣu nalakūvara ity asau<br>
 <font color="GREEN" size="-1">25</font>
  dharmato yo bhaved vipraḥ kṣatriyo vīryato bhavet<br>
    krodhād yaś ca bhaved agniḥ kṣāntyā ca vasudhāsamaḥ<br>
 <font color="GREEN" size="-1">26</font>
  tasyāsmi kṛtasaṃketā lokapālasutasya vai<br>
    tam uddiśya ca me sarvaṃ vibhūṣaṇam idaṃ kṛtam<br>
 <font color="GREEN" size="-1">27</font>
  yasya tasya hi nānyasya bhāvo māṃ prati tiṣṭhati<br>
    tena satyena māṃ rājan moktum arhasy ariṃdama<br>
 <font color="GREEN" size="-1">28</font>
  sa hi tiṣṭhati dharmātmā sāmprataṃ matsamutsukaḥ<br>
    tan na vighnaṃ sutasyeha kartum arhasi muñca mām<br>
 <font color="GREEN" size="-1">29</font>
  sadbhir ācaritaṃ mārgaṃ gaccha rākṣasapuṃgava<br>
    mānanīyo mayā hi tvaṃ lālanīyā tathāsmi te<br>
 <font color="GREEN" size="-1">30</font>
  evaṃ bruvāṇaṃ rambhāṃ tāṃ dharmārthasahitaṃ vacaḥ<br>
    nirbhartsya rākṣaso mohāt pratigṛhya balād balī<br>
    kāmamohābhisaṃrabdho maithunāyopacakrame<br>
 <font color="GREEN" size="-1">31</font>
  sā vimuktā tato rambhā bhraṣṭamālyavibhūṣaṇā<br>
    gajendrākrīḍamathitā  nadīvākulatāṃ gatā<br>
 <font color="GREEN" size="-1">32</font>
  sā vepamānā lajjantī bhītā karakṛtāñjaliḥ<br>
    nalakūbaram āsādya pādayor nipapāta ha<br>
 <font color="GREEN" size="-1">33</font>
  tadavasthāṃ ca tāṃ dṛṣṭvā mahātmā nalakūbaraḥ<br>
    abravīt kim idaṃ bhadre pādayoḥ patitāsi me<br>
 <font color="GREEN" size="-1">34</font>
  sā tu niśvasamānā ca vepamānātha sāñjaliḥ<br>
    tasmai sarvaṃ yathātathyam ākhyātum upacakrame<br>
 <font color="GREEN" size="-1">35</font>
  eṣa deva daśagrīvaḥ prāpto gantuṃ triviṣṭapam<br>
    tena sainyasahāyena niśeha pariṇāmyate<br>
 <font color="GREEN" size="-1">36</font>
  āyāntī tena dṛṣṭāsmi tvatsakaśam ariṃdama<br>
    gṛhītvā tena pṛṣṭāsmi kasya tvam iti rakṣasā<br>
 <font color="GREEN" size="-1">37</font>
  mayā tu sarvaṃ yat satyaṃ tad dhi tasmai niveditam<br>
    kāmamohābhibhūtātmā nāśrauṣīt tad vaco mama<br>
 <font color="GREEN" size="-1">38</font>
  yācyamāno mayā deva snuṣā te 'ham iti prabho<br>
    tat sarvaṃ pṛṣṭhataḥ kṛtvā balāt tenāsmi dharṣitā<br>
 <font color="GREEN" size="-1">39</font>
  evaṃ tvam aparādhaṃ me kṣantum arhasi mānada<br>
    na hi tulyaṃ balaṃ saumya striyāś ca puruṣasya ca<br>
 <font color="GREEN" size="-1">40</font>
  evaṃ śrutvā tu saṃkruddhas tadā vaiśvaraṇātmajaḥ<br>
    dharṣaṇāṃ tāṃ parāṃ śrutvā dhyānaṃ saṃpraviveśa ha<br>
 <font color="GREEN" size="-1">41</font>
  tasya tat karma vijñāya tadā vaiśravaṇātmajaḥ<br>
    muhūrtād roṣatāmrākṣas toyaṃ jagrāha pāṇinā<br>
 <font color="GREEN" size="-1">42</font>
  gṛhītvā salilaṃ divyam upaspṛśya yathāvidhi<br>
    utsasarja tadā śāpaṃ rākṣasendrāya dāruṇam<br>
 <font color="GREEN" size="-1">43</font>
  akāmā tena yasmāt tvaṃ balād bhadre pradharṣitā<br>
    tasmāt sa yuvatīm anyāṃ nākāmām upayāsyati<br>
 <font color="GREEN" size="-1">44</font>
  yadā tv akāmāṃ kāmārto dharayiṣyati yoṣitam<br>
    mūrdhā tu saptadhā tasya śakalībhavitā tadā<br>
 <font color="GREEN" size="-1">45</font>
  tasminn udāhṛte śāpe jvalitāgnisamaprabhe<br>
    devadundubhayo neduḥ puṣpavṛṣṭiś ca khāc cyutā<br>
 <font color="GREEN" size="-1">46</font>
  prajāpatimukhāś cāpi sarve devāḥ praharṣitāḥ<br>
    jñātvā lokagatiṃ sarvāṃ tasya mṛtyuṃ ca rakṣasaḥ<br>
 <font color="GREEN" size="-1">47</font>
  śrutvā tu sa daśagrīvas taṃ śāpaṃ romaharṣaṇam<br>
    nārīṣu maithunaṃ bhāvaṃ nākāmāsv abhyarocayat<br>
 </td>
 <td width="50%">
  <font color="GREEN" size="-1">1</font>
  स तु तत्र दशग्रीवः सह सैन्येन वीर्यवान<br>
   अस्तं पराप्ते दिनकरे निवासं समरॊचयत<br>
  <font color="GREEN" size="-1">2</font>
  उदिते विमले चन्द्रे तुल्यपर्वतवर्चसि<br>
   स ददर्श गुणांस तत्र चन्द्रपादॊपशॊभितान<br>
  <font color="GREEN" size="-1">3</font>
  कर्णिकारवनैर दिव्यैः कदम्बगहनैस तथा<br>
   पद्मिनीभिश च फुल्लाभिर मन्दाकिन्या जलैर अपि<br>
  <font color="GREEN" size="-1">4</font>
  घण्टानाम इव संनादः शुश्रुवे मधुरस्वनः<br>
   अप्सरॊगणसंघनां गायतां धनदालये<br>
  <font color="GREEN" size="-1">5</font>
  पुष्पवर्षाणि मुञ्चन्तॊ नगाः पवनताडिताः<br>
   शैलं तं वासयन्तीव मधुमाधवगन्धिनः<br>
  <font color="GREEN" size="-1">6</font>
  मधुपुष्परजःपृक्तं गन्धम आदाय पुष्कलम<br>
   परववौ वर्धयन कामं रावणस्य सुखॊ ऽनिलः<br>
  <font color="GREEN" size="-1">7</font>
  गेयात पुष्पसमृद्ध्या च शैत्याद वायॊर गुणैर गिरेः<br>
   परवृत्तायां रजन्यां च चन्द्रस्यॊदयनेन च<br>
  <font color="GREEN" size="-1">8</font>
  रावणः सुमहावीर्यः कामबाणवशं गतः<br>
   विनिश्वस्य निविश्वस्य शशिनं समवैक्षत<br>
  <font color="GREEN" size="-1">9</font>
  एतस्मिन्न अन्तरे तत्र दिव्यपुष्पविभूषिता<br>
   सर्वाप्सरॊवरा रम्भा पूर्णचन्द्रनिभानना<br>
  <font color="GREEN" size="-1">10</font>
  कृतैर विशेषकैर आर्द्रैः षडर्तुकुसुमॊत्सवैः<br>
    नीलं सतॊयमेघाभं वस्त्रं समवगुण्ठिता<br>
 <font color="GREEN" size="-1">11</font>
  यस्य वक्त्रं शशिनिभं भरुवौ चापनिभे शुभे<br>
    ऊरू करिकराकारौ करौ पल्लवकॊमलौ<br>
    सैन्यमध्येन गच्छन्ती रावणेनॊपलक्षिता<br>
 <font color="GREEN" size="-1">12</font>
  तां समुत्थाय रक्षेन्द्रः कामबाणबलार्दितः<br>
    करे गृहीत्वा गच्छन्तीं समयमानॊ ऽभयभाषत<br>
 <font color="GREEN" size="-1">13</font>
  कव गच्छसि वरारॊहे कां सिद्धिं भजसे सवयम<br>
    कस्याभ्युदयकालॊ ऽयं यस तवां समुपभॊक्ष्यते<br>
 <font color="GREEN" size="-1">14</font>
  तवाननरसस्याद्य पद्मॊत्पलसुगन्धिनः<br>
    सुधामृतरसस्येव कॊ ऽदय तृप्तिं गमिष्यति<br>
 <font color="GREEN" size="-1">15</font>
  सवर्णकुम्भनिभौ पीनौ शुभौ भीरु निरन्तरौ<br>
    कस्यॊरस्थलसंस्पर्शं दास्यतस ते कुचाव इमौ<br>
 <font color="GREEN" size="-1">16</font>
  सुवर्णचक्रप्रतिमं सवर्णदामचितं पृथु<br>
    अध्यारॊक्ष्यति कस ते ऽदय सवर्गं जघनरूपिणम<br>
 <font color="GREEN" size="-1">17</font>
  मद्विशिष्टः पुमान कॊ ऽनयः शक्रॊ विष्णुर अथाश्विनौ<br>
    माम अतीत्य हि यस्य तवं यासि भीरु न शॊभनम<br>
 <font color="GREEN" size="-1">18</font>
  विश्रम तवं पृथुश्रॊणि शिलातलम इदं शुभम<br>
    तरैलॊक्ये यः परभुश चैव तुल्यॊ मम न विद्यते<br>
 <font color="GREEN" size="-1">19</font>
  तद एष पराञ्जलिः परह्वॊ याचते तवां दशाननः<br>
    यः परभुश चापि भर्ता च तरैलॊक्यस्य भजस्व माम<br>
 <font color="GREEN" size="-1">20</font>
  एवम उक्ताब्रवीद रम्भा वेपमाना कृताञ्जलिः<br>
    परसीद नार्हसे वक्तुम ईदृशं तवं हि मे गुरुः<br>
 <font color="GREEN" size="-1">21</font>
  अन्येभ्यॊ ऽपि तवया रक्ष्या पराप्नुयां धर्षणं यदि<br>
    धर्मतश च सनुषा ते ऽहं तत्त्वम एतद बरवीमि ते<br>
 <font color="GREEN" size="-1">22</font>
  अब्रवीत तां दशग्रीवश चरणाधॊमुखीं सथिताम<br>
    सुतस्य यदि मे भर्या ततस तवं मे सनुषा भवेः<br>
 <font color="GREEN" size="-1">23</font>
  बाढम इत्य एव सा रम्भा पराह रावणम उत्तरम<br>
    धर्मतस ते सुतस्याहं भार्या राक्षसपुंगव<br>
 <font color="GREEN" size="-1">24</font>
  पुत्रः परियतरः पराणैर भरातुर वैश्रवणस्य ते<br>
    खयातॊ यस तरिषु लॊकेषु नलकूवर इत्य असौ<br>
 <font color="GREEN" size="-1">25</font>
  धर्मतॊ यॊ भवेद विप्रः कषत्रियॊ वीर्यतॊ भवेत<br>
    करॊधाद यश च भवेद अग्निः कषान्त्या च वसुधासमः<br>
 <font color="GREEN" size="-1">26</font>
  तस्यास्मि कृतसंकेता लॊकपालसुतस्य वै<br>
    तम उद्दिश्य च मे सर्वं विभूषणम इदं कृतम<br>
 <font color="GREEN" size="-1">27</font>
  यस्य तस्य हि नान्यस्य भावॊ मां परति तिष्ठति<br>
    तेन सत्येन मां राजन मॊक्तुम अर्हस्य अरिंदम<br>
 <font color="GREEN" size="-1">28</font>
  स हि तिष्ठति धर्मात्मा साम्प्रतं मत्समुत्सुकः<br>
    तन न विघ्नं सुतस्येह कर्तुम अर्हसि मुञ्च माम<br>
 <font color="GREEN" size="-1">29</font>
  सद्भिर आचरितं मार्गं गच्छ राक्षसपुंगव<br>
    माननीयॊ मया हि तवं लालनीया तथास्मि ते<br>
 <font color="GREEN" size="-1">30</font>
  एवं बरुवाणं रम्भां तां धर्मार्थसहितं वचः<br>
    निर्भर्त्स्य राक्षसॊ मॊहात परतिगृह्य बलाद बली<br>
    काममॊहाभिसंरब्धॊ मैथुनायॊपचक्रमे<br>
 <font color="GREEN" size="-1">31</font>
  सा विमुक्ता ततॊ रम्भा भरष्टमाल्यविभूषणा<br>
    गजेन्द्राक्रीडमथिता  नदीवाकुलतां गता<br>
 <font color="GREEN" size="-1">32</font>
  सा वेपमाना लज्जन्ती भीता करकृताञ्जलिः<br>
    नलकूबरम आसाद्य पादयॊर निपपात ह<br>
 <font color="GREEN" size="-1">33</font>
  तदवस्थां च तां दृष्ट्वा महात्मा नलकूबरः<br>
    अब्रवीत किम इदं भद्रे पादयॊः पतितासि मे<br>
 <font color="GREEN" size="-1">34</font>
  सा तु निश्वसमाना च वेपमानाथ साञ्जलिः<br>
    तस्मै सर्वं यथातथ्यम आख्यातुम उपचक्रमे<br>
 <font color="GREEN" size="-1">35</font>
  एष देव दशग्रीवः पराप्तॊ गन्तुं तरिविष्टपम<br>
    तेन सैन्यसहायेन निशेह परिणाम्यते<br>
 <font color="GREEN" size="-1">36</font>
  आयान्ती तेन दृष्टास्मि तवत्सकशम अरिंदम<br>
    गृहीत्वा तेन पृष्टास्मि कस्य तवम इति रक्षसा<br>
 <font color="GREEN" size="-1">37</font>
  मया तु सर्वं यत सत्यं तद धि तस्मै निवेदितम<br>
    काममॊहाभिभूतात्मा नाश्रौषीत तद वचॊ मम<br>
 <font color="GREEN" size="-1">38</font>
  याच्यमानॊ मया देव सनुषा ते ऽहम इति परभॊ<br>
    तत सर्वं पृष्ठतः कृत्वा बलात तेनास्मि धर्षिता<br>
 <font color="GREEN" size="-1">39</font>
  एवं तवम अपराधं मे कषन्तुम अर्हसि मानद<br>
    न हि तुल्यं बलं सौम्य सत्रियाश च पुरुषस्य च<br>
 <font color="GREEN" size="-1">40</font>
  एवं शरुत्वा तु संक्रुद्धस तदा वैश्वरणात्मजः<br>
    धर्षणां तां परां शरुत्वा धयानं संप्रविवेश ह<br>
 <font color="GREEN" size="-1">41</font>
  तस्य तत कर्म विज्ञाय तदा वैश्रवणात्मजः<br>
    मुहूर्ताद रॊषताम्राक्षस तॊयं जग्राह पाणिना<br>
 <font color="GREEN" size="-1">42</font>
  गृहीत्वा सलिलं दिव्यम उपस्पृश्य यथाविधि<br>
    उत्ससर्ज तदा शापं राक्षसेन्द्राय दारुणम<br>
 <font color="GREEN" size="-1">43</font>
  अकामा तेन यस्मात तवं बलाद भद्रे परधर्षिता<br>
    तस्मात स युवतीम अन्यां नाकामाम उपयास्यति<br>
 <font color="GREEN" size="-1">44</font>
  यदा तव अकामां कामार्तॊ धरयिष्यति यॊषितम<br>
    मूर्धा तु सप्तधा तस्य शकलीभविता तदा<br>
 <font color="GREEN" size="-1">45</font>
  तस्मिन्न उदाहृते शापे जवलिताग्निसमप्रभे<br>
    देवदुन्दुभयॊ नेदुः पुष्पवृष्टिश च खाच चयुता<br>
 <font color="GREEN" size="-1">46</font>
  परजापतिमुखाश चापि सर्वे देवाः परहर्षिताः<br>
    जञात्वा लॊकगतिं सर्वां तस्य मृत्युं च रक्षसः<br>
 <font color="GREEN" size="-1">47</font>
  शरुत्वा तु स दशग्रीवस तं शापं रॊमहर्षणम<br>
    नारीषु मैथुनं भावं नाकामास्व अभ्यरॊचयत<br>
 </td>
 
 </table>
 <p></p><div class="filenav">
 <hr>
 <center>
 <a href="rys7027.htm">Next: Chapter 27</a></center>
 </div>
 </center></body>