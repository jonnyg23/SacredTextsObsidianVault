<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi01.htm">Book 1 Index</a><br>
  
 <a href="rys1015.htm">Previous</a> 
 <a href="rys1017.htm">Next</a> 
 
 </div>
 <hr>
 
 <h3 align="CENTER">Book 1<br>Chapter 16
 </h3><table width="100%">
 <td width="50%">
  <font color="GREEN" size="-1">1</font>
  putratvaṃ tu gate viṣṇau rājñas tasya mahātmanaḥ<br>
   uvāca devatāḥ sarvāḥ svayambhūr bhagavān idam<br>
  <font color="GREEN" size="-1">2</font>
  satyasaṃdhasya vīrasya sarveṣāṃ no hitaiṣiṇaḥ<br>
   viṣṇoḥ sahāyān balinaḥ sṛjadhvaṃ kāmarūpiṇaḥ<br>
  <font color="GREEN" size="-1">3</font>
  māyāvidaś ca śūrāṃś ca vāyuvegasamāñjave<br>
   nayajñān buddhisaṃpannān viṣṇutulyaparākramān<br>
  <font color="GREEN" size="-1">4</font>
  asaṃhāryān upāyajñān divyasaṃhananānvitān<br>
   sarvāstraguṇasaṃpannān amṛtaprāśanān iva<br>
  <font color="GREEN" size="-1">5</font>
  apsaraḥsu ca mukhyāsu gandharvīṇāṃ tanūṣu ca<br>
   yakṣapannagakanyāsu ṛṣkavidyādharīṣu ca<br>
  <font color="GREEN" size="-1">6</font>
  kiṃnarīṇāṃ ca gātreṣu vānarīṇāṃ tanūṣu ca<br>
   sṛjadhvaṃ harirūpeṇa putrāṃs tulyaparākramān<br>
  <font color="GREEN" size="-1">7</font>
  te tathoktā bhagavatā tat pratiśrutya śāsanam<br>
   janayām āsur evaṃ te putrān vānararūpiṇaḥ<br>
  <font color="GREEN" size="-1">8</font>
  ṛṣayaś ca mahātmānaḥ siddhavidyādharoragāḥ<br>
   cāraṇāś ca sutān vīrān sasṛjur vanacāriṇaḥ<br>
  <font color="GREEN" size="-1">9</font>
  te sṛṣṭā bahusāhasrā daśagrīvavadhodyatāḥ<br>
   aprameyabalā vīrā vikrāntāḥ kāmarūpiṇaḥ<br>
  <font color="GREEN" size="-1">10</font>
  te gajācalasaṃkāśā vapuṣmanto mahābalāḥ<br>
    ṛkṣavānaragopucchāḥ kṣipram evābhijajñire<br>
 <font color="GREEN" size="-1">11</font>
  yasya devasya yad rūpaṃ veṣo yaś ca parākramaḥ<br>
    ajāyata samastena tasya tasya sutaḥ pṛthak<br>
 <font color="GREEN" size="-1">12</font>
  golāṅgūlīṣu cotpannāḥ ke cit saṃmatavikramāḥ<br>
    ṛkṣīṣu ca tathā jātā vānarāḥ kiṃnarīṣu ca<br>
 <font color="GREEN" size="-1">13</font>
  śilāpraharaṇāḥ sarve sarve pādapayodhinaḥ<br>
    nakhadaṃṣṭrāyudhāḥ sarve sarve sarvāstrakovidāḥ<br>
 <font color="GREEN" size="-1">14</font>
  vicālayeyuḥ śailendrān bhedayeyuḥ sthirān drumān<br>
    kṣobhayeyuś ca vegena samudraṃ saritāṃ patim<br>
 <font color="GREEN" size="-1">15</font>
  dārayeyuḥ kṣitiṃ padbhyām āplaveyur mahārṇavam<br>
    nabhastalaṃ viśeyuś ca gṛhṇīyur api toyadān<br>
 <font color="GREEN" size="-1">16</font>
  gṛhṇīyur api mātaṅgān mattān pravrajato vane<br>
    nardamānāṃś ca nādena pātayeyur vihaṃgamān<br>
 <font color="GREEN" size="-1">17</font>
  īdṛśānāṃ prasūtāni harīṇāṃ kāmarūpimām<br>
    śataṃ śatasahasrāṇi yūthapānāṃ mahātmanām<br>
    babhūvur yūthapaśreṣṭhā vīrāṃś cājanayan harīn<br>
 <font color="GREEN" size="-1">18</font>
  anye ṛkṣavataḥ prasthān upatasthuḥ sahasraśaḥ<br>
    anye nānāvidhāñ śailān kānanāni ca bhejire<br>
 <font color="GREEN" size="-1">19</font>
  sūryaputraṃ ca sugrīvaṃ śakraputraṃ ca vālinam<br>
    bhrātarāv upatasthus te sarva eva harīśvarāḥ<br>
 <font color="GREEN" size="-1">20</font>
  tair meghavṛndācalatulyakāyair; mahābalair vānarayūthapālaiḥ<br>
    babhūva bhūr bhīmaśarīrarūpaiḥ; samāvṛtā rāmasahāyahetoḥ<br>
 </td>
 <td width="50%">
  <font color="GREEN" size="-1">1</font>
  पुत्रत्वं तु गते विष्णौ राज्ञस तस्य महात्मनः<br>
   उवाच देवताः सर्वाः सवयम्भूर भगवान इदम<br>
  <font color="GREEN" size="-1">2</font>
  सत्यसंधस्य वीरस्य सर्वेषां नॊ हितैषिणः<br>
   विष्णॊः सहायान बलिनः सृजध्वं कामरूपिणः<br>
  <font color="GREEN" size="-1">3</font>
  मायाविदश च शूरांश च वायुवेगसमाञ्जवे<br>
   नयज्ञान बुद्धिसंपन्नान विष्णुतुल्यपराक्रमान<br>
  <font color="GREEN" size="-1">4</font>
  असंहार्यान उपायज्ञान दिव्यसंहननान्वितान<br>
   सर्वास्त्रगुणसंपन्नान अमृतप्राशनान इव<br>
  <font color="GREEN" size="-1">5</font>
  अप्सरःसु च मुख्यासु गन्धर्वीणां तनूषु च<br>
   यक्षपन्नगकन्यासु ऋष्कविद्याधरीषु च<br>
  <font color="GREEN" size="-1">6</font>
  किंनरीणां च गात्रेषु वानरीणां तनूषु च<br>
   सृजध्वं हरिरूपेण पुत्रांस तुल्यपराक्रमान<br>
  <font color="GREEN" size="-1">7</font>
  ते तथॊक्ता भगवता तत परतिश्रुत्य शासनम<br>
   जनयाम आसुर एवं ते पुत्रान वानररूपिणः<br>
  <font color="GREEN" size="-1">8</font>
  ऋषयश च महात्मानः सिद्धविद्याधरॊरगाः<br>
   चारणाश च सुतान वीरान ससृजुर वनचारिणः<br>
  <font color="GREEN" size="-1">9</font>
  ते सृष्टा बहुसाहस्रा दशग्रीववधॊद्यताः<br>
   अप्रमेयबला वीरा विक्रान्ताः कामरूपिणः<br>
  <font color="GREEN" size="-1">10</font>
  ते गजाचलसंकाशा वपुष्मन्तॊ महाबलाः<br>
    ऋक्षवानरगॊपुच्छाः कषिप्रम एवाभिजज्ञिरे<br>
 <font color="GREEN" size="-1">11</font>
  यस्य देवस्य यद रूपं वेषॊ यश च पराक्रमः<br>
    अजायत समस्तेन तस्य तस्य सुतः पृथक<br>
 <font color="GREEN" size="-1">12</font>
  गॊलाङ्गूलीषु चॊत्पन्नाः के चित संमतविक्रमाः<br>
    ऋक्षीषु च तथा जाता वानराः किंनरीषु च<br>
 <font color="GREEN" size="-1">13</font>
  शिलाप्रहरणाः सर्वे सर्वे पादपयॊधिनः<br>
    नखदंष्ट्रायुधाः सर्वे सर्वे सर्वास्त्रकॊविदाः<br>
 <font color="GREEN" size="-1">14</font>
  विचालयेयुः शैलेन्द्रान भेदयेयुः सथिरान दरुमान<br>
    कषॊभयेयुश च वेगेन समुद्रं सरितां पतिम<br>
 <font color="GREEN" size="-1">15</font>
  दारयेयुः कषितिं पद्भ्याम आप्लवेयुर महार्णवम<br>
    नभस्तलं विशेयुश च गृह्णीयुर अपि तॊयदान<br>
 <font color="GREEN" size="-1">16</font>
  गृह्णीयुर अपि मातङ्गान मत्तान परव्रजतॊ वने<br>
    नर्दमानांश च नादेन पातयेयुर विहंगमान<br>
 <font color="GREEN" size="-1">17</font>
  ईदृशानां परसूतानि हरीणां कामरूपिमाम<br>
    शतं शतसहस्राणि यूथपानां महात्मनाम<br>
    बभूवुर यूथपश्रेष्ठा वीरांश चाजनयन हरीन<br>
 <font color="GREEN" size="-1">18</font>
  अन्ये ऋक्षवतः परस्थान उपतस्थुः सहस्रशः<br>
    अन्ये नानाविधाञ शैलान काननानि च भेजिरे<br>
 <font color="GREEN" size="-1">19</font>
  सूर्यपुत्रं च सुग्रीवं शक्रपुत्रं च वालिनम<br>
    भरातराव उपतस्थुस ते सर्व एव हरीश्वराः<br>
 <font color="GREEN" size="-1">20</font>
  तैर मेघवृन्दाचलतुल्यकायैर; महाबलैर वानरयूथपालैः<br>
    बभूव भूर भीमशरीररूपैः; समावृता रामसहायहेतॊः<br>
 </td>
 
 </table>
 <p></p><div class="filenav">
 <hr>
 <center>
 <a href="rys1017.htm">Next: Chapter 17</a></center>
 </div>
 </center></body>