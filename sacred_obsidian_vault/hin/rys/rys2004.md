<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi02.htm">Book 2 Index</a><br>
  
 <a href="rys2003.htm">Previous</a> 
 <a href="rys2005.htm">Next</a> 
 
 </div>
 <hr>
 
 <h3 align="CENTER">Book 2<br>Chapter 4
 </h3><table width="100%">
 <td width="50%">
  <font color="GREEN" size="-1">1</font>
  gateṣv atha nṛpo bhūyaḥ paureṣu saha mantribhiḥ<br>
   mantrayitvā tataś cakre niścayajñaḥ sa niścayam<br>
  <font color="GREEN" size="-1">2</font>
  śva eva puṣyo bhavitā śvo 'bhiṣecyeta me sutaḥ<br>
   rāmo rājīvatāmrākṣo yauvarājya iti prabhuḥ<br>
  <font color="GREEN" size="-1">3</font>
  athāntargṛham āviśya rājā daśarathas tadā<br>
   sūtam ājñāpayām āsa rāmaṃ punar ihānaya<br>
  <font color="GREEN" size="-1">4</font>
  pratigṛhya sa tadvākyaṃ sūtaḥ punar upāyayau<br>
   rāmasya bhavanaṃ śīghraṃ rāmam ānayituṃ punaḥ<br>
  <font color="GREEN" size="-1">5</font>
  dvāḥsthair āveditaṃ tasya rāmāyāgamanaṃ punaḥ<br>
   śrutvaiva cāpi rāmas taṃ prāptaṃ śaṅkānvito 'bhavat<br>
  <font color="GREEN" size="-1">6</font>
  praveśya cainaṃ tvaritaṃ rāmo vacanam abravīt<br>
   yad āgamanakṛtyaṃ te bhūyas tad brūhy aśeṣataḥ<br>
  <font color="GREEN" size="-1">7</font>
  tam uvāca tataḥ sūto rājā tvāṃ draṣṭum icchati<br>
   śrutvā pramāṇam atra tvaṃ gamanāyetarāya vā<br>
  <font color="GREEN" size="-1">8</font>
  iti sūtavacaḥ śrutvā rāmo 'tha tvarayānvitaḥ<br>
   prayayau rājabhavanaṃ punar draṣṭuṃ nareśvaram<br>
  <font color="GREEN" size="-1">9</font>
  taṃ śrutvā samanuprāptaṃ rāmaṃ daśaratho nṛpaḥ<br>
   praveśayām āsa gṛhaṃ vivikṣuḥ priyam uttamam<br>
  <font color="GREEN" size="-1">10</font>
  praviśann eva ca śrīmān rāghavo bhavanaṃ pituḥ<br>
    dadarśa pitaraṃ dūrāt praṇipatya kṛtāñjaliḥ<br>
 <font color="GREEN" size="-1">11</font>
  praṇamantaṃ samutthāpya taṃ pariṣvajya bhūmipaḥ<br>
    pradiśya cāsmai ruciram āsanaṃ punar abravīt<br>
 <font color="GREEN" size="-1">12</font>
  rāma vṛddho 'smi dīrghāyur bhuktā bhogā mayepsitāḥ<br>
    annavadbhiḥ kratuśatais tatheṣṭaṃ bhūridakṣiṇaiḥ<br>
 <font color="GREEN" size="-1">13</font>
  jātam iṣṭam apatyaṃ me tvam adyānupamaṃ bhuvi<br>
    dattam iṣṭam adhītaṃ ca mayā puruṣasattama<br>
 <font color="GREEN" size="-1">14</font>
  anubhūtāni ceṣṭāni mayā vīra sukhāni ca<br>
    devarṣi pitṛviprāṇām anṛṇo 'smi tathātmanaḥ<br>
 <font color="GREEN" size="-1">15</font>
  na kiṃ cin mama kartavyaṃ tavānyatrābhiṣecanāt<br>
    ato yat tvām ahaṃ brūyāṃ tan me tvaṃ kartum arhasi<br>
 <font color="GREEN" size="-1">16</font>
  adya prakṛtayaḥ sarvās tvām icchanti narādhipam<br>
    atas tvāṃ yuvarājānam abhiṣekṣyāmi putraka<br>
 <font color="GREEN" size="-1">17</font>
  api cādyāśubhān rāma svapnān paśyāmi dāruṇān<br>
    sanirghātā maholkāś ca patantīha mahāsvanāḥ<br>
 <font color="GREEN" size="-1">18</font>
  avaṣṭabdhaṃ ca me rāma nakṣatraṃ dāruṇair grahaiḥ<br>
    āvedayanti daivajñāḥ sūryāṅgārakarāhubhiḥ<br>
 <font color="GREEN" size="-1">19</font>
  prāyeṇa hi nimittānām īdṛśānāṃ samudbhave<br>
    rājā vā mṛtyum āpnoti ghorāṃ vāpadam ṛcchati<br>
 <font color="GREEN" size="-1">20</font>
  tad yāvad eva me ceto na vimuhyati rāghava<br>
    tāvad evābhiṣiñcasva calā hi prāṇināṃ matiḥ<br>
 <font color="GREEN" size="-1">21</font>
  adya candro 'bhyupagataḥ puṣyāt pūrvaṃ punar vasum<br>
    śvaḥ puṣya yogaṃ niyataṃ vakṣyante daivacintakāḥ<br>
 <font color="GREEN" size="-1">22</font>
  tatra puṣye 'bhiṣiñcasva manas tvarayatīva mām<br>
    śvas tvāham abhiṣekṣyāmi yauvarājye paraṃtapa<br>
 <font color="GREEN" size="-1">23</font>
  tasmāt tvayādya vratinā niśeyaṃ niyatātmanā<br>
    saha vadhvopavastavyā darbhaprastaraśāyinā<br>
 <font color="GREEN" size="-1">24</font>
  suhṛdaś cāpramattās tvāṃ rakṣantv adya samantataḥ<br>
    bhavanti bahuvighnāni kāryāṇy evaṃvidhāni hi<br>
 <font color="GREEN" size="-1">25</font>
  viproṣitaś ca bharato yāvad eva purād itaḥ<br>
    tāvad evābhiṣekas te prāptakālo mato mama<br>
 <font color="GREEN" size="-1">26</font>
  kāmaṃ khalu satāṃ vṛtte bhrātā te bharataḥ sthitaḥ<br>
    jyeṣṭhānuvartī dharmātmā sānukrośo jitendriyaḥ<br>
 <font color="GREEN" size="-1">27</font>
  kiṃ tu cittaṃ manuṣyāṇām anityam iti me matiḥ<br>
    satāṃ ca dharmanityānāṃ kṛtaśobhi ca rāghava<br>
 <font color="GREEN" size="-1">28</font>
  ity uktaḥ so 'bhyanujñātaḥ śvobhāviny abhiṣecane<br>
    vrajeti rāmaḥ pitaram abhivādyābhyayād gṛham<br>
 <font color="GREEN" size="-1">29</font>
  praviśya cātmano veśma rājñoddiṣṭe 'bhiṣecane<br>
    tasmin kṣaṇe vinirgatya mātur antaḥpuraṃ yayau<br>
 <font color="GREEN" size="-1">30</font>
  tatra tāṃ pravaṇām eva mātaraṃ kṣaumavāsinīm<br>
    vāgyatāṃ devatāgāre dadarśa yācatīṃ śriyam<br>
 <font color="GREEN" size="-1">31</font>
  prāg eva cāgatā tatra sumitrā lakṣmaṇas tathā<br>
    sītā cānāyitā śrutvā priyaṃ rāmābhiṣecanam<br>
 <font color="GREEN" size="-1">32</font>
  tasmin kāle hi kausalyā tasthāv āmīlitekṣaṇā<br>
    sumitrayānvāsyamānā sītayā lakṣmaṇena ca<br>
 <font color="GREEN" size="-1">33</font>
  śrutvā puṣyeṇa putrasya yauvarājyābhiṣecanam<br>
    prāṇāyāmena puruṣaṃ dhyāyamānā janārdanam<br>
 <font color="GREEN" size="-1">34</font>
  tathā saniyamām eva so 'bhigamyābhivādya ca<br>
    uvāca vacanaṃ rāmo harṣayaṃs tām idaṃ tadā<br>
 <font color="GREEN" size="-1">35</font>
  amba pitrā niyukto 'smi prajāpālanakarmaṇi<br>
    bhavitā śvo 'bhiṣeko me yathā me śāsanaṃ pituḥ<br>
 <font color="GREEN" size="-1">36</font>
  sītayāpy upavastavyā rajanīyaṃ mayā saha<br>
    evam ṛtvigupādhyāyaiḥ saha mām uktavān pitā<br>
 <font color="GREEN" size="-1">37</font>
  yāni yāny atra yogyāni śvobhāviny abhiṣecane<br>
    tāni me maṅgalāny adya vaidehyāś caiva kāraya<br>
 <font color="GREEN" size="-1">38</font>
  etac chrutvā tu kausalyā cirakālābhikāṅkṣitam<br>
    harṣabāṣpakalaṃ vākyam idaṃ rāmam abhāṣata<br>
 <font color="GREEN" size="-1">39</font>
  vatsa rāma ciraṃ jīva hatās te paripanthinaḥ<br>
    jñātīn me tvaṃ śriyā yuktaḥ sumitrāyāś ca nandaya<br>
 <font color="GREEN" size="-1">40</font>
  kalyāṇe bata nakṣatre mayi jāto 'si putraka<br>
    yena tvayā daśaratho guṇair ārādhitaḥ pitā<br>
 <font color="GREEN" size="-1">41</font>
  amoghaṃ bata me kṣāntaṃ puruṣe puṣkarekṣaṇe<br>
    yeyam ikṣvākurājyaśrīḥ putra tvāṃ saṃśrayiṣyati<br>
 <font color="GREEN" size="-1">42</font>
  ity evam ukto mātredaṃ rāmo bhāratam abravīt<br>
    prāñjaliṃ prahvam āsīnam abhivīkṣya smayann iva<br>
 <font color="GREEN" size="-1">43</font>
  lakṣmaṇemāṃ mayā sārdhaṃ praśādhi tvaṃ vasuṃdharām<br>
    dvitīyaṃ me 'ntarātmānaṃ tvām iyaṃ śrīr upasthitā<br>
 <font color="GREEN" size="-1">44</font>
  saumitre bhuṅkṣva bhogāṃs tvam iṣṭān rājyaphalāni ca<br>
    jīvitaṃ ca hi rājyaṃ ca tvadartham abhikāmaye<br>
 <font color="GREEN" size="-1">45</font>
  ity uktvā lakṣmaṇaṃ rāmo mātarāv abhivādya ca<br>
    abhyanujñāpya sītāṃ ca jagāma svaṃ niveśanam<br>
 </td>
 <td width="50%">
  <font color="GREEN" size="-1">1</font>
  गतेष्व अथ नृपॊ भूयः पौरेषु सह मन्त्रिभिः<br>
   मन्त्रयित्वा ततश चक्रे निश्चयज्ञः स निश्चयम<br>
  <font color="GREEN" size="-1">2</font>
  शव एव पुष्यॊ भविता शवॊ ऽभिषेच्येत मे सुतः<br>
   रामॊ राजीवताम्राक्षॊ यौवराज्य इति परभुः<br>
  <font color="GREEN" size="-1">3</font>
  अथान्तर्गृहम आविश्य राजा दशरथस तदा<br>
   सूतम आज्ञापयाम आस रामं पुनर इहानय<br>
  <font color="GREEN" size="-1">4</font>
  परतिगृह्य स तद्वाक्यं सूतः पुनर उपाययौ<br>
   रामस्य भवनं शीघ्रं रामम आनयितुं पुनः<br>
  <font color="GREEN" size="-1">5</font>
  दवाःस्थैर आवेदितं तस्य रामायागमनं पुनः<br>
   शरुत्वैव चापि रामस तं पराप्तं शङ्कान्वितॊ ऽभवत<br>
  <font color="GREEN" size="-1">6</font>
  परवेश्य चैनं तवरितं रामॊ वचनम अब्रवीत<br>
   यद आगमनकृत्यं ते भूयस तद बरूह्य अशेषतः<br>
  <font color="GREEN" size="-1">7</font>
  तम उवाच ततः सूतॊ राजा तवां दरष्टुम इच्छति<br>
   शरुत्वा परमाणम अत्र तवं गमनायेतराय वा<br>
  <font color="GREEN" size="-1">8</font>
  इति सूतवचः शरुत्वा रामॊ ऽथ तवरयान्वितः<br>
   परययौ राजभवनं पुनर दरष्टुं नरेश्वरम<br>
  <font color="GREEN" size="-1">9</font>
  तं शरुत्वा समनुप्राप्तं रामं दशरथॊ नृपः<br>
   परवेशयाम आस गृहं विविक्षुः परियम उत्तमम<br>
  <font color="GREEN" size="-1">10</font>
  परविशन्न एव च शरीमान राघवॊ भवनं पितुः<br>
    ददर्श पितरं दूरात परणिपत्य कृताञ्जलिः<br>
 <font color="GREEN" size="-1">11</font>
  परणमन्तं समुत्थाप्य तं परिष्वज्य भूमिपः<br>
    परदिश्य चास्मै रुचिरम आसनं पुनर अब्रवीत<br>
 <font color="GREEN" size="-1">12</font>
  राम वृद्धॊ ऽसमि दीर्घायुर भुक्ता भॊगा मयेप्सिताः<br>
    अन्नवद्भिः करतुशतैस तथेष्टं भूरिदक्षिणैः<br>
 <font color="GREEN" size="-1">13</font>
  जातम इष्टम अपत्यं मे तवम अद्यानुपमं भुवि<br>
    दत्तम इष्टम अधीतं च मया पुरुषसत्तम<br>
 <font color="GREEN" size="-1">14</font>
  अनुभूतानि चेष्टानि मया वीर सुखानि च<br>
    देवर्षि पितृविप्राणाम अनृणॊ ऽसमि तथात्मनः<br>
 <font color="GREEN" size="-1">15</font>
  न किं चिन मम कर्तव्यं तवान्यत्राभिषेचनात<br>
    अतॊ यत तवाम अहं बरूयां तन मे तवं कर्तुम अर्हसि<br>
 <font color="GREEN" size="-1">16</font>
  अद्य परकृतयः सर्वास तवाम इच्छन्ति नराधिपम<br>
    अतस तवां युवराजानम अभिषेक्ष्यामि पुत्रक<br>
 <font color="GREEN" size="-1">17</font>
  अपि चाद्याशुभान राम सवप्नान पश्यामि दारुणान<br>
    सनिर्घाता महॊल्काश च पतन्तीह महास्वनाः<br>
 <font color="GREEN" size="-1">18</font>
  अवष्टब्धं च मे राम नक्षत्रं दारुणैर गरहैः<br>
    आवेदयन्ति दैवज्ञाः सूर्याङ्गारकराहुभिः<br>
 <font color="GREEN" size="-1">19</font>
  परायेण हि निमित्तानाम ईदृशानां समुद्भवे<br>
    राजा वा मृत्युम आप्नॊति घॊरां वापदम ऋच्छति<br>
 <font color="GREEN" size="-1">20</font>
  तद यावद एव मे चेतॊ न विमुह्यति राघव<br>
    तावद एवाभिषिञ्चस्व चला हि पराणिनां मतिः<br>
 <font color="GREEN" size="-1">21</font>
  अद्य चन्द्रॊ ऽभयुपगतः पुष्यात पूर्वं पुनर वसुम<br>
    शवः पुष्य यॊगं नियतं वक्ष्यन्ते दैवचिन्तकाः<br>
 <font color="GREEN" size="-1">22</font>
  तत्र पुष्ये ऽभिषिञ्चस्व मनस तवरयतीव माम<br>
    शवस तवाहम अभिषेक्ष्यामि यौवराज्ये परंतप<br>
 <font color="GREEN" size="-1">23</font>
  तस्मात तवयाद्य वरतिना निशेयं नियतात्मना<br>
    सह वध्वॊपवस्तव्या दर्भप्रस्तरशायिना<br>
 <font color="GREEN" size="-1">24</font>
  सुहृदश चाप्रमत्तास तवां रक्षन्त्व अद्य समन्ततः<br>
    भवन्ति बहुविघ्नानि कार्याण्य एवंविधानि हि<br>
 <font color="GREEN" size="-1">25</font>
  विप्रॊषितश च भरतॊ यावद एव पुराद इतः<br>
    तावद एवाभिषेकस ते पराप्तकालॊ मतॊ मम<br>
 <font color="GREEN" size="-1">26</font>
  कामं खलु सतां वृत्ते भराता ते भरतः सथितः<br>
    जयेष्ठानुवर्ती धर्मात्मा सानुक्रॊशॊ जितेन्द्रियः<br>
 <font color="GREEN" size="-1">27</font>
  किं तु चित्तं मनुष्याणाम अनित्यम इति मे मतिः<br>
    सतां च धर्मनित्यानां कृतशॊभि च राघव<br>
 <font color="GREEN" size="-1">28</font>
  इत्य उक्तः सॊ ऽभयनुज्ञातः शवॊभाविन्य अभिषेचने<br>
    वरजेति रामः पितरम अभिवाद्याभ्ययाद गृहम<br>
 <font color="GREEN" size="-1">29</font>
  परविश्य चात्मनॊ वेश्म राज्ञॊद्दिष्टे ऽभिषेचने<br>
    तस्मिन कषणे विनिर्गत्य मातुर अन्तःपुरं ययौ<br>
 <font color="GREEN" size="-1">30</font>
  तत्र तां परवणाम एव मातरं कषौमवासिनीम<br>
    वाग्यतां देवतागारे ददर्श याचतीं शरियम<br>
 <font color="GREEN" size="-1">31</font>
  पराग एव चागता तत्र सुमित्रा लक्ष्मणस तथा<br>
    सीता चानायिता शरुत्वा परियं रामाभिषेचनम<br>
 <font color="GREEN" size="-1">32</font>
  तस्मिन काले हि कौसल्या तस्थाव आमीलितेक्षणा<br>
    सुमित्रयान्वास्यमाना सीतया लक्ष्मणेन च<br>
 <font color="GREEN" size="-1">33</font>
  शरुत्वा पुष्येण पुत्रस्य यौवराज्याभिषेचनम<br>
    पराणायामेन पुरुषं धयायमाना जनार्दनम<br>
 <font color="GREEN" size="-1">34</font>
  तथा सनियमाम एव सॊ ऽभिगम्याभिवाद्य च<br>
    उवाच वचनं रामॊ हर्षयंस ताम इदं तदा<br>
 <font color="GREEN" size="-1">35</font>
  अम्ब पित्रा नियुक्तॊ ऽसमि परजापालनकर्मणि<br>
    भविता शवॊ ऽभिषेकॊ मे यथा मे शासनं पितुः<br>
 <font color="GREEN" size="-1">36</font>
  सीतयाप्य उपवस्तव्या रजनीयं मया सह<br>
    एवम ऋत्विगुपाध्यायैः सह माम उक्तवान पिता<br>
 <font color="GREEN" size="-1">37</font>
  यानि यान्य अत्र यॊग्यानि शवॊभाविन्य अभिषेचने<br>
    तानि मे मङ्गलान्य अद्य वैदेह्याश चैव कारय<br>
 <font color="GREEN" size="-1">38</font>
  एतच छरुत्वा तु कौसल्या चिरकालाभिकाङ्क्षितम<br>
    हर्षबाष्पकलं वाक्यम इदं रामम अभाषत<br>
 <font color="GREEN" size="-1">39</font>
  वत्स राम चिरं जीव हतास ते परिपन्थिनः<br>
    जञातीन मे तवं शरिया युक्तः सुमित्रायाश च नन्दय<br>
 <font color="GREEN" size="-1">40</font>
  कल्याणे बत नक्षत्रे मयि जातॊ ऽसि पुत्रक<br>
    येन तवया दशरथॊ गुणैर आराधितः पिता<br>
 <font color="GREEN" size="-1">41</font>
  अमॊघं बत मे कषान्तं पुरुषे पुष्करेक्षणे<br>
    येयम इक्ष्वाकुराज्यश्रीः पुत्र तवां संश्रयिष्यति<br>
 <font color="GREEN" size="-1">42</font>
  इत्य एवम उक्तॊ मात्रेदं रामॊ भारतम अब्रवीत<br>
    पराञ्जलिं परह्वम आसीनम अभिवीक्ष्य समयन्न इव<br>
 <font color="GREEN" size="-1">43</font>
  लक्ष्मणेमां मया सार्धं परशाधि तवं वसुंधराम<br>
    दवितीयं मे ऽनतरात्मानं तवाम इयं शरीर उपस्थिता<br>
 <font color="GREEN" size="-1">44</font>
  सौमित्रे भुङ्क्ष्व भॊगांस तवम इष्टान राज्यफलानि च<br>
    जीवितं च हि राज्यं च तवदर्थम अभिकामये<br>
 <font color="GREEN" size="-1">45</font>
  इत्य उक्त्वा लक्ष्मणं रामॊ मातराव अभिवाद्य च<br>
    अभ्यनुज्ञाप्य सीतां च जगाम सवं निवेशनम<br>
 </td>
 
 </table>
 <p></p><div class="filenav">
 <hr>
 <center>
 <a href="rys2005.htm">Next: Chapter 5</a></center>
 </div>
 </center></body>