<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi06.htm">Book 6 Index</a><br>
  
 <a href="rys6106.htm">Previous</a> 
 <a href="rys6108.htm">Next</a> 
 
 </div>
 <hr>
 
 <h3 align="CENTER">Book 6<br>Chapter 107
 </h3><table width="100%">
 <td width="50%">
  <font color="GREEN" size="-1">1</font>
  etac chrutvā śubhaṃ vākyaṃ rāghaveṇa subhāṣitam<br>
   idaṃ śubhataraṃ vākyaṃ vyājahāra maheśvaraḥ<br>
  <font color="GREEN" size="-1">2</font>
  puṣkarākṣa mahābāho mahāvakṣaḥ paraṃtapa<br>
   diṣṭyā kṛtam idaṃ karma tvayā śastrabhṛtāṃ vara<br>
  <font color="GREEN" size="-1">3</font>
  diṣṭyā sarvasya lokasya pravṛddhaṃ dāruṇaṃ tamaḥ<br>
   apāvṛttaṃ tvayā saṃkhye rāma rāvaṇajaṃ bhayam<br>
  <font color="GREEN" size="-1">4</font>
  āśvāsya bharataṃ dīnaṃ kausalyāṃ ca yaśasvinīm<br>
   kaikeyīṃ ca sumitrāṃ ca dṛṣṭvā lakṣmaṇamātaram<br>
  <font color="GREEN" size="-1">5</font>
  prāpya rājyam ayodhyāyāṃ nandayitvā suhṛjjanam<br>
   ikṣvākūṇāṃ kule vaṃśaṃ sthāpayitvā mahābala<br>
  <font color="GREEN" size="-1">6</font>
  iṣṭvā turagamedhena prāpya cānuttamaṃ yaśaḥ<br>
   brāhmaṇebhyo dhanaṃ dattvā tridivaṃ gantum arhasi<br>
  <font color="GREEN" size="-1">7</font>
  eṣa rājā vimānasthaḥ pitā daśarathas tava<br>
   kākutstha mānuṣe loke gurus tava mahāyaśāḥ<br>
  <font color="GREEN" size="-1">8</font>
  indralokaṃ gataḥ śrīmāṃs tvayā putreṇa tāritaḥ<br>
   lakṣmaṇena saha bhrātrā tvam enam abhivādaya<br>
  <font color="GREEN" size="-1">9</font>
  mahādevavacaḥ śrutvā kākutsthaḥ sahalakṣmaṇaḥ<br>
   vimānaśikharasthasya praṇāmam akarot pituḥ<br>
  <font color="GREEN" size="-1">10</font>
  dīpyamānaṃ svayāṃ lakṣmyā virajo'mbaradhāriṇam<br>
    lakṣmaṇena saha bhrātrā dadarśa pitaraṃ prabhuḥ<br>
 <font color="GREEN" size="-1">11</font>
  harṣeṇa mahatāviṣṭo vimānastho mahīpatiḥ<br>
    prāṇaiḥ priyataraṃ dṛṣṭvā putraṃ daśarathas tadā<br>
 <font color="GREEN" size="-1">12</font>
  āropyāṅkaṃ mahābāhur varāsanagataḥ prabhuḥ<br>
    bāhubhyāṃ saṃpariṣvajya tato vākyaṃ samādade<br>
 <font color="GREEN" size="-1">13</font>
  na me svargo bahumataḥ saṃmānaś ca surarṣibhiḥ<br>
    tvayā rāma vihīnasya satyaṃ pratiśṛṇomi te<br>
 <font color="GREEN" size="-1">14</font>
  kaikeyyā yāni coktāni vākyāni vadatāṃ vara<br>
    tava pravrājanārthāni sthitāni hṛdaye mama<br>
 <font color="GREEN" size="-1">15</font>
  tvāṃ tu dṛṣṭvā kuśalinaṃ pariṣvajya salakṣmaṇam<br>
    adya duḥkhād vimukto 'smi nīhārād iva bhāskaraḥ<br>
 <font color="GREEN" size="-1">16</font>
  tārito 'haṃ tvayā putra suputreṇa mahātmanā<br>
    aṣṭāvakreṇa dharmātmā tārito brāhmaṇo yathā<br>
 <font color="GREEN" size="-1">17</font>
  idānīṃ ca vijānāmi yathā saumya sureśvaraiḥ<br>
    vadhārthaṃ rāvaṇasyeha vihitaṃ puruṣottamam<br>
 <font color="GREEN" size="-1">18</font>
  siddhārthā khalu kausalyā yā tvāṃ rāma gṛhaṃ gatam<br>
    vanān nivṛttaṃ saṃhṛṣṭā drakṣyate śatrusūdana<br>
 <font color="GREEN" size="-1">19</font>
  siddhārthāḥ khalu te rāma narā ye tvāṃ purīṃ gatam<br>
    jalārdram abhiṣiktaṃ ca drakṣyanti vasudhādhipam<br>
 <font color="GREEN" size="-1">20</font>
  anuraktena balinā śucinā dharmacāriṇā<br>
    iccheyaṃ tvām ahaṃ draṣṭuṃ bharatena samāgatam<br>
 <font color="GREEN" size="-1">21</font>
  caturdaśasamāḥ saumya vane niryāpitās tvayā<br>
    vasatā sītayā sārdhaṃ lakṣmaṇena ca dhīmatā<br>
 <font color="GREEN" size="-1">22</font>
  nivṛttavanavāso 'si pratijñā saphalā kṛtā<br>
    rāvaṇaṃ ca raṇe hatvā devās te paritoṣitāḥ<br>
 <font color="GREEN" size="-1">23</font>
  kṛtaṃ karma yaśaḥ ślāghyaṃ prāptaṃ te śatrusūdana<br>
    bhrātṛbhiḥ saha rājyastho dīrgham āyur avāpnuhi<br>
 <font color="GREEN" size="-1">24</font>
  iti bruvāṇaṃ rājānaṃ rāmaḥ prāñjalir abravīt<br>
    kuru prasādaṃ dharmajña kaikeyyā bharatasya ca<br>
 <font color="GREEN" size="-1">25</font>
  saputrāṃ tvāṃ tyajāmīti yad uktā kaikayī tvayā<br>
    sa śāpaḥ kaikayīṃ ghoraḥ saputrāṃ na spṛśet prabho<br>
 <font color="GREEN" size="-1">26</font>
  sa tatheti mahārājo rāmam uktvā kṛtāñjalim<br>
    lakṣmaṇaṃ ca pariṣvajya punar vākyam uvāca ha<br>
 <font color="GREEN" size="-1">27</font>
  rāmaṃ śuśrūṣatā bhaktyā vaidehyā saha sītayā<br>
    kṛtā mama mahāprītiḥ prāptaṃ dharmaphalaṃ ca te<br>
 <font color="GREEN" size="-1">28</font>
  dharmaṃ prāpsyasi dharmajña yaśaś ca vipulaṃ bhuvi<br>
    rāme prasanne svargaṃ ca mahimānaṃ tathaiva ca<br>
 <font color="GREEN" size="-1">29</font>
  rāmaṃ śuśrūṣa bhadraṃ te sumitrānandavardhana<br>
    rāmaḥ sarvasya lokasya śubheṣv abhirataḥ sadā<br>
 <font color="GREEN" size="-1">30</font>
  ete sendrās trayo lokāḥ siddhāś ca paramarṣayaḥ<br>
    abhigamya mahātmānam arcanti puruṣottamam<br>
 <font color="GREEN" size="-1">31</font>
  etat tad uktam avyaktam akṣaraṃ brahmanirmitam<br>
    devānāṃ hṛdayaṃ saumya guhyaṃ rāmaḥ paraṃtapaḥ<br>
 <font color="GREEN" size="-1">32</font>
  avāptaṃ dharmacaraṇaṃ yaśaś ca vipulaṃ tvayā<br>
    rāmaṃ śuśrūṣatā bhaktyā vaidehyā saha sītayā<br>
 <font color="GREEN" size="-1">33</font>
  sa tathoktvā mahābāhur lakṣmaṇaṃ prāñjaliṃ sthitam<br>
    uvāca rājā dharmātmā vaidehīṃ vacanaṃ śubham<br>
 <font color="GREEN" size="-1">34</font>
  kartavyo na tu vaidehi manyus tyāgam imaṃ prati<br>
    rāmeṇa tvadviśuddhyarthaṃ kṛtam etad dhitaiṣiṇā<br>
 <font color="GREEN" size="-1">35</font>
  na tvaṃ subhru samādheyā patiśuśrūvaṇaṃ prati<br>
    avaśyaṃ tu mayā vācyam eṣa te daivataṃ param<br>
 <font color="GREEN" size="-1">36</font>
  iti pratisamādiśya putrau sītāṃ tathā snuṣām<br>
    indralokaṃ vimānena yayau daśaratho jvalan<br>
 </td>
 <td width="50%">
  <font color="GREEN" size="-1">1</font>
  एतच छरुत्वा शुभं वाक्यं राघवेण सुभाषितम<br>
   इदं शुभतरं वाक्यं वयाजहार महेश्वरः<br>
  <font color="GREEN" size="-1">2</font>
  पुष्कराक्ष महाबाहॊ महावक्षः परंतप<br>
   दिष्ट्या कृतम इदं कर्म तवया शस्त्रभृतां वर<br>
  <font color="GREEN" size="-1">3</font>
  दिष्ट्या सर्वस्य लॊकस्य परवृद्धं दारुणं तमः<br>
   अपावृत्तं तवया संख्ये राम रावणजं भयम<br>
  <font color="GREEN" size="-1">4</font>
  आश्वास्य भरतं दीनं कौसल्यां च यशस्विनीम<br>
   कैकेयीं च सुमित्रां च दृष्ट्वा लक्ष्मणमातरम<br>
  <font color="GREEN" size="-1">5</font>
  पराप्य राज्यम अयॊध्यायां नन्दयित्वा सुहृज्जनम<br>
   इक्ष्वाकूणां कुले वंशं सथापयित्वा महाबल<br>
  <font color="GREEN" size="-1">6</font>
  इष्ट्वा तुरगमेधेन पराप्य चानुत्तमं यशः<br>
   बराह्मणेभ्यॊ धनं दत्त्वा तरिदिवं गन्तुम अर्हसि<br>
  <font color="GREEN" size="-1">7</font>
  एष राजा विमानस्थः पिता दशरथस तव<br>
   काकुत्स्थ मानुषे लॊके गुरुस तव महायशाः<br>
  <font color="GREEN" size="-1">8</font>
  इन्द्रलॊकं गतः शरीमांस तवया पुत्रेण तारितः<br>
   लक्ष्मणेन सह भरात्रा तवम एनम अभिवादय<br>
  <font color="GREEN" size="-1">9</font>
  महादेववचः शरुत्वा काकुत्स्थः सहलक्ष्मणः<br>
   विमानशिखरस्थस्य परणामम अकरॊत पितुः<br>
  <font color="GREEN" size="-1">10</font>
  दीप्यमानं सवयां लक्ष्म्या विरजॊऽमबरधारिणम<br>
    लक्ष्मणेन सह भरात्रा ददर्श पितरं परभुः<br>
 <font color="GREEN" size="-1">11</font>
  हर्षेण महताविष्टॊ विमानस्थॊ महीपतिः<br>
    पराणैः परियतरं दृष्ट्वा पुत्रं दशरथस तदा<br>
 <font color="GREEN" size="-1">12</font>
  आरॊप्याङ्कं महाबाहुर वरासनगतः परभुः<br>
    बाहुभ्यां संपरिष्वज्य ततॊ वाक्यं समाददे<br>
 <font color="GREEN" size="-1">13</font>
  न मे सवर्गॊ बहुमतः संमानश च सुरर्षिभिः<br>
    तवया राम विहीनस्य सत्यं परतिशृणॊमि ते<br>
 <font color="GREEN" size="-1">14</font>
  कैकेय्या यानि चॊक्तानि वाक्यानि वदतां वर<br>
    तव परव्राजनार्थानि सथितानि हृदये मम<br>
 <font color="GREEN" size="-1">15</font>
  तवां तु दृष्ट्वा कुशलिनं परिष्वज्य सलक्ष्मणम<br>
    अद्य दुःखाद विमुक्तॊ ऽसमि नीहाराद इव भास्करः<br>
 <font color="GREEN" size="-1">16</font>
  तारितॊ ऽहं तवया पुत्र सुपुत्रेण महात्मना<br>
    अष्टावक्रेण धर्मात्मा तारितॊ बराह्मणॊ यथा<br>
 <font color="GREEN" size="-1">17</font>
  इदानीं च विजानामि यथा सौम्य सुरेश्वरैः<br>
    वधार्थं रावणस्येह विहितं पुरुषॊत्तमम<br>
 <font color="GREEN" size="-1">18</font>
  सिद्धार्था खलु कौसल्या या तवां राम गृहं गतम<br>
    वनान निवृत्तं संहृष्टा दरक्ष्यते शत्रुसूदन<br>
 <font color="GREEN" size="-1">19</font>
  सिद्धार्थाः खलु ते राम नरा ये तवां पुरीं गतम<br>
    जलार्द्रम अभिषिक्तं च दरक्ष्यन्ति वसुधाधिपम<br>
 <font color="GREEN" size="-1">20</font>
  अनुरक्तेन बलिना शुचिना धर्मचारिणा<br>
    इच्छेयं तवाम अहं दरष्टुं भरतेन समागतम<br>
 <font color="GREEN" size="-1">21</font>
  चतुर्दशसमाः सौम्य वने निर्यापितास तवया<br>
    वसता सीतया सार्धं लक्ष्मणेन च धीमता<br>
 <font color="GREEN" size="-1">22</font>
  निवृत्तवनवासॊ ऽसि परतिज्ञा सफला कृता<br>
    रावणं च रणे हत्वा देवास ते परितॊषिताः<br>
 <font color="GREEN" size="-1">23</font>
  कृतं कर्म यशः शलाघ्यं पराप्तं ते शत्रुसूदन<br>
    भरातृभिः सह राज्यस्थॊ दीर्घम आयुर अवाप्नुहि<br>
 <font color="GREEN" size="-1">24</font>
  इति बरुवाणं राजानं रामः पराञ्जलिर अब्रवीत<br>
    कुरु परसादं धर्मज्ञ कैकेय्या भरतस्य च<br>
 <font color="GREEN" size="-1">25</font>
  सपुत्रां तवां तयजामीति यद उक्ता कैकयी तवया<br>
    स शापः कैकयीं घॊरः सपुत्रां न सपृशेत परभॊ<br>
 <font color="GREEN" size="-1">26</font>
  स तथेति महाराजॊ रामम उक्त्वा कृताञ्जलिम<br>
    लक्ष्मणं च परिष्वज्य पुनर वाक्यम उवाच ह<br>
 <font color="GREEN" size="-1">27</font>
  रामं शुश्रूषता भक्त्या वैदेह्या सह सीतया<br>
    कृता मम महाप्रीतिः पराप्तं धर्मफलं च ते<br>
 <font color="GREEN" size="-1">28</font>
  धर्मं पराप्स्यसि धर्मज्ञ यशश च विपुलं भुवि<br>
    रामे परसन्ने सवर्गं च महिमानं तथैव च<br>
 <font color="GREEN" size="-1">29</font>
  रामं शुश्रूष भद्रं ते सुमित्रानन्दवर्धन<br>
    रामः सर्वस्य लॊकस्य शुभेष्व अभिरतः सदा<br>
 <font color="GREEN" size="-1">30</font>
  एते सेन्द्रास तरयॊ लॊकाः सिद्धाश च परमर्षयः<br>
    अभिगम्य महात्मानम अर्चन्ति पुरुषॊत्तमम<br>
 <font color="GREEN" size="-1">31</font>
  एतत तद उक्तम अव्यक्तम अक्षरं बरह्मनिर्मितम<br>
    देवानां हृदयं सौम्य गुह्यं रामः परंतपः<br>
 <font color="GREEN" size="-1">32</font>
  अवाप्तं धर्मचरणं यशश च विपुलं तवया<br>
    रामं शुश्रूषता भक्त्या वैदेह्या सह सीतया<br>
 <font color="GREEN" size="-1">33</font>
  स तथॊक्त्वा महाबाहुर लक्ष्मणं पराञ्जलिं सथितम<br>
    उवाच राजा धर्मात्मा वैदेहीं वचनं शुभम<br>
 <font color="GREEN" size="-1">34</font>
  कर्तव्यॊ न तु वैदेहि मन्युस तयागम इमं परति<br>
    रामेण तवद्विशुद्ध्यर्थं कृतम एतद धितैषिणा<br>
 <font color="GREEN" size="-1">35</font>
  न तवं सुभ्रु समाधेया पतिशुश्रूवणं परति<br>
    अवश्यं तु मया वाच्यम एष ते दैवतं परम<br>
 <font color="GREEN" size="-1">36</font>
  इति परतिसमादिश्य पुत्रौ सीतां तथा सनुषाम<br>
    इन्द्रलॊकं विमानेन ययौ दशरथॊ जवलन<br>
 </td>
 
 </table>
 <p></p><div class="filenav">
 <hr>
 <center>
 <a href="rys6108.htm">Next: Chapter 108</a></center>
 </div>
 </center></body>