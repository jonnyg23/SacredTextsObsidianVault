<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi05.htm">Book 5 Index</a><br>
  
 <a href="rys5063.htm">Previous</a> 
 <a href="rys5065.htm">Next</a> 
 
 </div>
 <hr>
 
 <h3 align="CENTER">Book 5<br>Chapter 64
 </h3><table width="100%">
 <td width="50%">
  <font color="GREEN" size="-1">1</font>
  evam ukto hanumatā rāmo daśarathātmajaḥ<br>
   taṃ maṇiṃ hṛdaye kṛtvā praruroda salakṣmaṇaḥ<br>
  <font color="GREEN" size="-1">2</font>
  taṃ tu dṛṣṭvā maṇiśreṣṭhaṃ rāghavaḥ śokakarśitaḥ<br>
   netrābhyām aśrupūrṇābhyāṃ sugrīvam idam abravīt<br>
  <font color="GREEN" size="-1">3</font>
  yathaiva dhenuḥ sravati snehād vatsasya vatsalā<br>
   tathā mamāpi hṛdayaṃ maṇiratnasya darśanāt<br>
  <font color="GREEN" size="-1">4</font>
  maṇiratnam idaṃ dattaṃ vaidehyāḥ śvaśureṇa me<br>
   vadhūkāle yathā baddham adhikaṃ mūrdhni śobhate<br>
  <font color="GREEN" size="-1">5</font>
  ayaṃ hi jalasaṃbhūto maṇiḥ pravarapūjitaḥ<br>
   yajñe paramatuṣṭena dattaḥ śakreṇa dhīmatā<br>
  <font color="GREEN" size="-1">6</font>
  imaṃ dṛṣṭvā maṇiśreṣṭhaṃ tathā tātasya darśanam<br>
   adyāsmy avagataḥ saumya vaidehasya tathā vibhoḥ<br>
  <font color="GREEN" size="-1">7</font>
  ayaṃ hi śobhate tasyāḥ priyāyā mūrdhni me maṇiḥ<br>
   adyāsya darśanenāhaṃ prāptāṃ tām iva cintaye<br>
  <font color="GREEN" size="-1">8</font>
  kim āha sītā vaidehī brūhi saumya punaḥ punaḥ<br>
   parāsum iva toyena siñcantī vākyavāriṇā<br>
  <font color="GREEN" size="-1">9</font>
  itas tu kiṃ duḥkhataraṃ yad imaṃ vārisaṃbhavam<br>
   maṇiṃ paśyāmi saumitre vaidehīm āgataṃ vinā<br>
  <font color="GREEN" size="-1">10</font>
  ciraṃ jīvati vaidehī yadi māsaṃ dhariṣyati<br>
    kṣaṇaṃ saumya na jīveyaṃ vinā tām asitekṣaṇām<br>
 <font color="GREEN" size="-1">11</font>
  naya mām api taṃ deśaṃ yatra dṛṣṭā mama priyā<br>
    na tiṣṭheyaṃ kṣaṇam api pravṛttim upalabhya ca<br>
 <font color="GREEN" size="-1">12</font>
  kathaṃ sā mama suśroṇi bhīru bhīruḥ satī tadā<br>
    bhayāvahānāṃ ghorāṇāṃ madhye tiṣṭhati rakṣasām<br>
 <font color="GREEN" size="-1">13</font>
  śāradas timironmukho nūnaṃ candra ivāmbudaiḥ<br>
    āvṛtaṃ vadanaṃ tasyā na virājati rākṣasaiḥ<br>
 <font color="GREEN" size="-1">14</font>
  kim āha sītā hanumaṃs tattvataḥ kathayasva me<br>
    etena khalu jīviṣye bheṣajenāturo yathā<br>
 <font color="GREEN" size="-1">15</font>
  madhurā madhurālāpā kim āha mama bhāminī<br>
    madvihīnā varārohā hanuman kathayasva me<br>
    duḥkhād duḥkhataraṃ prāpya kathaṃ jīvati jānakī<br>
 </td>
 <td width="50%">
  <font color="GREEN" size="-1">1</font>
  एवम उक्तॊ हनुमता रामॊ दशरथात्मजः<br>
   तं मणिं हृदये कृत्वा पररुरॊद सलक्ष्मणः<br>
  <font color="GREEN" size="-1">2</font>
  तं तु दृष्ट्वा मणिश्रेष्ठं राघवः शॊककर्शितः<br>
   नेत्राभ्याम अश्रुपूर्णाभ्यां सुग्रीवम इदम अब्रवीत<br>
  <font color="GREEN" size="-1">3</font>
  यथैव धेनुः सरवति सनेहाद वत्सस्य वत्सला<br>
   तथा ममापि हृदयं मणिरत्नस्य दर्शनात<br>
  <font color="GREEN" size="-1">4</font>
  मणिरत्नम इदं दत्तं वैदेह्याः शवशुरेण मे<br>
   वधूकाले यथा बद्धम अधिकं मूर्ध्नि शॊभते<br>
  <font color="GREEN" size="-1">5</font>
  अयं हि जलसंभूतॊ मणिः परवरपूजितः<br>
   यज्ञे परमतुष्टेन दत्तः शक्रेण धीमता<br>
  <font color="GREEN" size="-1">6</font>
  इमं दृष्ट्वा मणिश्रेष्ठं तथा तातस्य दर्शनम<br>
   अद्यास्म्य अवगतः सौम्य वैदेहस्य तथा विभॊः<br>
  <font color="GREEN" size="-1">7</font>
  अयं हि शॊभते तस्याः परियाया मूर्ध्नि मे मणिः<br>
   अद्यास्य दर्शनेनाहं पराप्तां ताम इव चिन्तये<br>
  <font color="GREEN" size="-1">8</font>
  किम आह सीता वैदेही बरूहि सौम्य पुनः पुनः<br>
   परासुम इव तॊयेन सिञ्चन्ती वाक्यवारिणा<br>
  <font color="GREEN" size="-1">9</font>
  इतस तु किं दुःखतरं यद इमं वारिसंभवम<br>
   मणिं पश्यामि सौमित्रे वैदेहीम आगतं विना<br>
  <font color="GREEN" size="-1">10</font>
  चिरं जीवति वैदेही यदि मासं धरिष्यति<br>
    कषणं सौम्य न जीवेयं विना ताम असितेक्षणाम<br>
 <font color="GREEN" size="-1">11</font>
  नय माम अपि तं देशं यत्र दृष्टा मम परिया<br>
    न तिष्ठेयं कषणम अपि परवृत्तिम उपलभ्य च<br>
 <font color="GREEN" size="-1">12</font>
  कथं सा मम सुश्रॊणि भीरु भीरुः सती तदा<br>
    भयावहानां घॊराणां मध्ये तिष्ठति रक्षसाम<br>
 <font color="GREEN" size="-1">13</font>
  शारदस तिमिरॊन्मुखॊ नूनं चन्द्र इवाम्बुदैः<br>
    आवृतं वदनं तस्या न विराजति राक्षसैः<br>
 <font color="GREEN" size="-1">14</font>
  किम आह सीता हनुमंस तत्त्वतः कथयस्व मे<br>
    एतेन खलु जीविष्ये भेषजेनातुरॊ यथा<br>
 <font color="GREEN" size="-1">15</font>
  मधुरा मधुरालापा किम आह मम भामिनी<br>
    मद्विहीना वरारॊहा हनुमन कथयस्व मे<br>
    दुःखाद दुःखतरं पराप्य कथं जीवति जानकी<br>
 </td>
 
 </table>
 <p></p><div class="filenav">
 <hr>
 <center>
 <a href="rys5065.htm">Next: Chapter 65</a></center>
 </div>
 </center></body>