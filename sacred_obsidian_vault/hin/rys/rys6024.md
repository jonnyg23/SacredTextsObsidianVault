<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi06.htm">Book 6 Index</a><br>
  
 <a href="rys6023.htm">Previous</a> 
 <a href="rys6025.htm">Next</a> 
 
 </div>
 <hr>
 
 <h3 align="CENTER">Book 6<br>Chapter 24
 </h3><table width="100%">
 <td width="50%">
  <font color="GREEN" size="-1">1</font>
  sītāṃ tu mohitāṃ dṛṣṭvā saramā nāma rākṣasī<br>
   āsasādāśu vaidehīṃ priyāṃ praṇayinī sakhī<br>
  <font color="GREEN" size="-1">2</font>
  sā hi tatra kṛtā mitraṃ sītayā rakṣyamāṇayā<br>
   rakṣantī rāvaṇād iṣṭā sānukrośā dṛḍhavratā<br>
  <font color="GREEN" size="-1">3</font>
  sā dadarśa sakhīṃ sītāṃ saramā naṣṭacetanām<br>
   upāvṛtyotthitāṃ dhvastāṃ vaḍavām iva pāṃsuṣu<br>
  <font color="GREEN" size="-1">4</font>
  tāṃ samāśvāsayām āsa sakhī snehena suvratā<br>
   uktā yad rāvaṇena tvaṃ pratyuktaṃ ca svayaṃ tvayā<br>
  <font color="GREEN" size="-1">5</font>
  sakhīsnehena tad bhīru mayā sarvaṃ pratiśrutam<br>
   līnayā ganahe śūhye bhayam utsṛjya rāvaṇāt<br>
   tava hetor viśālākṣi na hi me jīvitaṃ priyam<br>
  <font color="GREEN" size="-1">6</font>
  sa saṃbhrāntaś ca niṣkrānto yat kṛte rākṣasādhipaḥ<br>
   tac ca me viditaṃ sarvam abhiniṣkramya maithili<br>
  <font color="GREEN" size="-1">7</font>
  na śakyaṃ sauptikaṃ kartuṃ rāmasya viditātmanaḥ<br>
   vadhaś ca puruṣavyāghre tasminn evopapadyate<br>
  <font color="GREEN" size="-1">8</font>
  na caiva vānarā hantuṃ śakyāḥ pādapayodhinaḥ<br>
   surā devarṣabheṇeva rāmeṇa hi surakṣitāḥ<br>
  <font color="GREEN" size="-1">9</font>
  dīrghavṛttabhujaḥ śrīmān mahoraskaḥ pratāpavān<br>
   dhanvī saṃhananopeto dharmātmā bhuvi viśrutaḥ<br>
  <font color="GREEN" size="-1">10</font>
  vikrānto rakṣitā nityam ātmanaś ca parasya ca<br>
    lakṣmaṇena saha bhrātrā kuśalī nayaśāstravit<br>
 <font color="GREEN" size="-1">11</font>
  hantā parabalaughānām acintyabalapauruṣaḥ<br>
    na hato rāghavaḥ śrīmān sīte śatrunibarhaṇaḥ<br>
 <font color="GREEN" size="-1">12</font>
  ayuktabuddhikṛtyena sarvabhūtavirodhinā<br>
    iyaṃ prayuktā raudreṇa māyā māyāvidā tvayi<br>
 <font color="GREEN" size="-1">13</font>
  śokas te vigataḥ sarvaḥ kalyāṇaṃ tvām upasthitam<br>
    dhruvaṃ tvāṃ bhajate lakṣmīḥ priyaṃ prītikaraṃ śṛṇu<br>
 <font color="GREEN" size="-1">14</font>
  uttīrya sāgaraṃ rāmaḥ saha vānarasenayā<br>
    saṃniviṣṭaḥ samudrasya tīram āsādya dakṣiṇam<br>
 <font color="GREEN" size="-1">15</font>
  dṛṣṭo me paripūrṇārthaḥ kākutsthaḥ sahalakṣmaṇaḥ<br>
    sahitaiḥ sāgarāntasthair balais tiṣṭhati rakṣitaḥ<br>
 <font color="GREEN" size="-1">16</font>
  anena preṣitā ye ca rākṣasā laghuvikramaḥ<br>
    rāghavas tīrṇa ity evaṃ pravṛttis tair ihāhṛtā<br>
 <font color="GREEN" size="-1">17</font>
  sa tāṃ śrutvā viśālākṣi pravṛttiṃ rākṣasādhipaḥ<br>
    eṣa mantrayate sarvaiḥ sacivaiḥ saha rāvaṇaḥ<br>
 <font color="GREEN" size="-1">18</font>
  iti bruvāṇā saramā rākṣasī sītayā saha<br>
    sarvodyogena sainyānāṃ śabdaṃ śuśrāva bhairavam<br>
 <font color="GREEN" size="-1">19</font>
  daṇḍanirghātavādinyāḥ śrutvā bheryā mahāsvanam<br>
    uvāca saramā sītām idaṃ madhurabhāṣiṇī<br>
 <font color="GREEN" size="-1">20</font>
  saṃnāhajananī hy eṣā bhairavā bhīru bherikā<br>
    bherīnādaṃ ca gambhīraṃ śṛṇu toyadanisvanam<br>
 <font color="GREEN" size="-1">21</font>
  kalpyante mattamātaṃgā yujyante rathavājinaḥ<br>
    tatra tatra ca saṃnaddhāḥ saṃpatanti padātayaḥ<br>
 <font color="GREEN" size="-1">22</font>
  āpūryante rājamārgāḥ sainyair adbhutadarśanaiḥ<br>
    vegavadbhir nadadbhiś ca toyaughair iva sāgaraḥ<br>
 <font color="GREEN" size="-1">23</font>
  śāstrāṇāṃ ca prasannānāṃ carmaṇāṃ varmaṇāṃ tathā<br>
    rathavājigajānāṃ ca bhūṣitānāṃ ca rakṣasām<br>
 <font color="GREEN" size="-1">24</font>
  prabhāṃ visṛjatāṃ paśya nānāvarṇāṃ samutthitām<br>
    vanaṃ nirdahato dharme yathārūpaṃ vibhāvasoḥ<br>
 <font color="GREEN" size="-1">25</font>
  ghaṇṭānāṃ śṛṇu nirghoṣaṃ rathānāṃ śṛṇu nisvanam<br>
    hayānāṃ heṣamāṇānāṃ śṛṇu tūryadhvaniṃ yathā<br>
 <font color="GREEN" size="-1">26</font>
  udyatāyudhahastānāṃ rākṣasendrānuyāyinām<br>
    saṃbhramo rakṣasām eṣa tumulo lomaharṣaṇaḥ<br>
 <font color="GREEN" size="-1">27</font>
  śrīs tvāṃ bhajati śokaghnī rakṣasāṃ bhayam āgatam<br>
    rāmāt kamalapatrākṣi daityānām iva vāsavāt<br>
 <font color="GREEN" size="-1">28</font>
  avajitya jitakrodhas tam acintyaparākramaḥ<br>
    rāvaṇaṃ samare hatvā bhartā tvādhigamiṣyati<br>
 <font color="GREEN" size="-1">29</font>
  vikramiṣyati rakṣaḥsu bhartā te sahalakṣmaṇaḥ<br>
    yathā śatruṣu śatrughno viṣṇunā saha vāsavaḥ<br>
 <font color="GREEN" size="-1">30</font>
  āgatasya hi rāmasya kṣipram aṅkagatāṃ satīm<br>
    ahaṃ drakṣyāmi siddhārthāṃ tvāṃ śatrau vinipātite<br>
 <font color="GREEN" size="-1">31</font>
  aśrūṇy ānandajāni tvaṃ vartayiṣyasi śobhane<br>
    samāgamya pariṣvaktā tasyorasi mahorasaḥ<br>
 <font color="GREEN" size="-1">32</font>
  acirān mokṣyate sīte devi te jaghanaṃ gatām<br>
    dhṛtām etāṃ bahūn māsān veṇīṃ rāmo mahābalaḥ<br>
 <font color="GREEN" size="-1">33</font>
  tasya dṛṣṭvā mukhaṃ devi pūrṇacandram ivoditam<br>
    mokṣyase śokajaṃ vāri nirmokam iva pannagī<br>
 <font color="GREEN" size="-1">34</font>
  rāvaṇaṃ samare hatvā nacirād eva maithili<br>
    tvayā samagraṃ priyayā sukhārho lapsyate sukham<br>
 <font color="GREEN" size="-1">35</font>
  samāgatā tvaṃ rāmeṇa modiṣyasi mahātmanā<br>
    suvarṣeṇa samāyuktā yathā sasyena medinī<br>
 <font color="GREEN" size="-1">36</font>
  girivaram abhito 'nuvartamāno; haya iva maṇḍalam āśu yaḥ karoti<br>
    tam iha śaraṇam abhyupehi devi; divasakaraṃ prabhavo hy ayaṃ prajānām<br>
 </td>
 <td width="50%">
  <font color="GREEN" size="-1">1</font>
  सीतां तु मॊहितां दृष्ट्वा सरमा नाम राक्षसी<br>
   आससादाशु वैदेहीं परियां परणयिनी सखी<br>
  <font color="GREEN" size="-1">2</font>
  सा हि तत्र कृता मित्रं सीतया रक्ष्यमाणया<br>
   रक्षन्ती रावणाद इष्टा सानुक्रॊशा दृढव्रता<br>
  <font color="GREEN" size="-1">3</font>
  सा ददर्श सखीं सीतां सरमा नष्टचेतनाम<br>
   उपावृत्यॊत्थितां धवस्तां वडवाम इव पांसुषु<br>
  <font color="GREEN" size="-1">4</font>
  तां समाश्वासयाम आस सखी सनेहेन सुव्रता<br>
   उक्ता यद रावणेन तवं परत्युक्तं च सवयं तवया<br>
  <font color="GREEN" size="-1">5</font>
  सखीस्नेहेन तद भीरु मया सर्वं परतिश्रुतम<br>
   लीनया गनहे शूह्ये भयम उत्सृज्य रावणात<br>
   तव हेतॊर विशालाक्षि न हि मे जीवितं परियम<br>
  <font color="GREEN" size="-1">6</font>
  स संभ्रान्तश च निष्क्रान्तॊ यत कृते राक्षसाधिपः<br>
   तच च मे विदितं सर्वम अभिनिष्क्रम्य मैथिलि<br>
  <font color="GREEN" size="-1">7</font>
  न शक्यं सौप्तिकं कर्तुं रामस्य विदितात्मनः<br>
   वधश च पुरुषव्याघ्रे तस्मिन्न एवॊपपद्यते<br>
  <font color="GREEN" size="-1">8</font>
  न चैव वानरा हन्तुं शक्याः पादपयॊधिनः<br>
   सुरा देवर्षभेणेव रामेण हि सुरक्षिताः<br>
  <font color="GREEN" size="-1">9</font>
  दीर्घवृत्तभुजः शरीमान महॊरस्कः परतापवान<br>
   धन्वी संहननॊपेतॊ धर्मात्मा भुवि विश्रुतः<br>
  <font color="GREEN" size="-1">10</font>
  विक्रान्तॊ रक्षिता नित्यम आत्मनश च परस्य च<br>
    लक्ष्मणेन सह भरात्रा कुशली नयशास्त्रवित<br>
 <font color="GREEN" size="-1">11</font>
  हन्ता परबलौघानाम अचिन्त्यबलपौरुषः<br>
    न हतॊ राघवः शरीमान सीते शत्रुनिबर्हणः<br>
 <font color="GREEN" size="-1">12</font>
  अयुक्तबुद्धिकृत्येन सर्वभूतविरॊधिना<br>
    इयं परयुक्ता रौद्रेण माया मायाविदा तवयि<br>
 <font color="GREEN" size="-1">13</font>
  शॊकस ते विगतः सर्वः कल्याणं तवाम उपस्थितम<br>
    धरुवं तवां भजते लक्ष्मीः परियं परीतिकरं शृणु<br>
 <font color="GREEN" size="-1">14</font>
  उत्तीर्य सागरं रामः सह वानरसेनया<br>
    संनिविष्टः समुद्रस्य तीरम आसाद्य दक्षिणम<br>
 <font color="GREEN" size="-1">15</font>
  दृष्टॊ मे परिपूर्णार्थः काकुत्स्थः सहलक्ष्मणः<br>
    सहितैः सागरान्तस्थैर बलैस तिष्ठति रक्षितः<br>
 <font color="GREEN" size="-1">16</font>
  अनेन परेषिता ये च राक्षसा लघुविक्रमः<br>
    राघवस तीर्ण इत्य एवं परवृत्तिस तैर इहाहृता<br>
 <font color="GREEN" size="-1">17</font>
  स तां शरुत्वा विशालाक्षि परवृत्तिं राक्षसाधिपः<br>
    एष मन्त्रयते सर्वैः सचिवैः सह रावणः<br>
 <font color="GREEN" size="-1">18</font>
  इति बरुवाणा सरमा राक्षसी सीतया सह<br>
    सर्वॊद्यॊगेन सैन्यानां शब्दं शुश्राव भैरवम<br>
 <font color="GREEN" size="-1">19</font>
  दण्डनिर्घातवादिन्याः शरुत्वा भेर्या महास्वनम<br>
    उवाच सरमा सीताम इदं मधुरभाषिणी<br>
 <font color="GREEN" size="-1">20</font>
  संनाहजननी हय एषा भैरवा भीरु भेरिका<br>
    भेरीनादं च गम्भीरं शृणु तॊयदनिस्वनम<br>
 <font color="GREEN" size="-1">21</font>
  कल्प्यन्ते मत्तमातंगा युज्यन्ते रथवाजिनः<br>
    तत्र तत्र च संनद्धाः संपतन्ति पदातयः<br>
 <font color="GREEN" size="-1">22</font>
  आपूर्यन्ते राजमार्गाः सैन्यैर अद्भुतदर्शनैः<br>
    वेगवद्भिर नदद्भिश च तॊयौघैर इव सागरः<br>
 <font color="GREEN" size="-1">23</font>
  शास्त्राणां च परसन्नानां चर्मणां वर्मणां तथा<br>
    रथवाजिगजानां च भूषितानां च रक्षसाम<br>
 <font color="GREEN" size="-1">24</font>
  परभां विसृजतां पश्य नानावर्णां समुत्थिताम<br>
    वनं निर्दहतॊ धर्मे यथारूपं विभावसॊः<br>
 <font color="GREEN" size="-1">25</font>
  घण्टानां शृणु निर्घॊषं रथानां शृणु निस्वनम<br>
    हयानां हेषमाणानां शृणु तूर्यध्वनिं यथा<br>
 <font color="GREEN" size="-1">26</font>
  उद्यतायुधहस्तानां राक्षसेन्द्रानुयायिनाम<br>
    संभ्रमॊ रक्षसाम एष तुमुलॊ लॊमहर्षणः<br>
 <font color="GREEN" size="-1">27</font>
  शरीस तवां भजति शॊकघ्नी रक्षसां भयम आगतम<br>
    रामात कमलपत्राक्षि दैत्यानाम इव वासवात<br>
 <font color="GREEN" size="-1">28</font>
  अवजित्य जितक्रॊधस तम अचिन्त्यपराक्रमः<br>
    रावणं समरे हत्वा भर्ता तवाधिगमिष्यति<br>
 <font color="GREEN" size="-1">29</font>
  विक्रमिष्यति रक्षःसु भर्ता ते सहलक्ष्मणः<br>
    यथा शत्रुषु शत्रुघ्नॊ विष्णुना सह वासवः<br>
 <font color="GREEN" size="-1">30</font>
  आगतस्य हि रामस्य कषिप्रम अङ्कगतां सतीम<br>
    अहं दरक्ष्यामि सिद्धार्थां तवां शत्रौ विनिपातिते<br>
 <font color="GREEN" size="-1">31</font>
  अश्रूण्य आनन्दजानि तवं वर्तयिष्यसि शॊभने<br>
    समागम्य परिष्वक्ता तस्यॊरसि महॊरसः<br>
 <font color="GREEN" size="-1">32</font>
  अचिरान मॊक्ष्यते सीते देवि ते जघनं गताम<br>
    धृताम एतां बहून मासान वेणीं रामॊ महाबलः<br>
 <font color="GREEN" size="-1">33</font>
  तस्य दृष्ट्वा मुखं देवि पूर्णचन्द्रम इवॊदितम<br>
    मॊक्ष्यसे शॊकजं वारि निर्मॊकम इव पन्नगी<br>
 <font color="GREEN" size="-1">34</font>
  रावणं समरे हत्वा नचिराद एव मैथिलि<br>
    तवया समग्रं परियया सुखार्हॊ लप्स्यते सुखम<br>
 <font color="GREEN" size="-1">35</font>
  समागता तवं रामेण मॊदिष्यसि महात्मना<br>
    सुवर्षेण समायुक्ता यथा सस्येन मेदिनी<br>
 <font color="GREEN" size="-1">36</font>
  गिरिवरम अभितॊ ऽनुवर्तमानॊ; हय इव मण्डलम आशु यः करॊति<br>
    तम इह शरणम अभ्युपेहि देवि; दिवसकरं परभवॊ हय अयं परजानाम<br>
 </td>
 
 </table>
 <p></p><div class="filenav">
 <hr>
 <center>
 <a href="rys6025.htm">Next: Chapter 25</a></center>
 </div>
 </center></body>