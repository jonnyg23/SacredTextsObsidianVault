<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi02.htm">Book 2 Index</a><br>
  
 <a href="rys2022.htm">Previous</a> 
 <a href="rys2024.htm">Next</a> 
 
 </div>
 <hr>
 
 <h3 align="CENTER">Book 2<br>Chapter 23
 </h3><table width="100%">
 <td width="50%">
  <font color="GREEN" size="-1">1</font>
  abhivādya tu kausalyāṃ rāmaḥ saṃprasthito vanam<br>
   kṛtasvastyayano mātrā dharmiṣṭhe vartmani sthitaḥ<br>
  <font color="GREEN" size="-1">2</font>
  virājayan rājasuto rājamārgaṃ narair vṛtam<br>
   hṛdayāny āmamantheva janasya guṇavattayā<br>
  <font color="GREEN" size="-1">3</font>
  vaidehī cāpi tat sarvaṃ na śuśrāva tapasvinī<br>
   tad eva hṛdi tasyāś ca yauvarājyābhiṣecanam<br>
  <font color="GREEN" size="-1">4</font>
  devakāryaṃ sma sā kṛtvā kṛtajñā hṛṣṭacetanā<br>
   abhijñā rājadharmāṇāṃ rājaputraṃ pratīkṣate<br>
  <font color="GREEN" size="-1">5</font>
  praviveśātha rāmas tu svaveśma suvibhūṣitam<br>
   prahṛṣṭajanasaṃpūrṇaṃ hriyā kiṃ cid avāṅmukhaḥ<br>
  <font color="GREEN" size="-1">6</font>
  atha sītā samutpatya vepamānā ca taṃ patim<br>
   apaśyac chokasaṃtaptaṃ cintāvyākulilendriyam<br>
  <font color="GREEN" size="-1">7</font>
  vivarṇavadanaṃ dṛṣṭvā taṃ prasvinnam amarṣaṇam<br>
   āha duḥkhābhisaṃtaptā kim idānīm idaṃ prabho<br>
  <font color="GREEN" size="-1">8</font>
  adya bārhaspataḥ śrīmān yuktaḥ puṣyo na rāghava<br>
   procyate brāhmaṇaiḥ prājñaiḥ kena tvam asi durmanāḥ<br>
  <font color="GREEN" size="-1">9</font>
  na te śataśalākena jalaphenanibhena ca<br>
   āvṛtaṃ vadanaṃ valgu chatreṇābhivirājate<br>
  <font color="GREEN" size="-1">10</font>
  vyajanābhyāṃ ca mukhyābhyāṃ śatapatranibhekṣaṇam<br>
    candrahaṃsaprakāśābhyāṃ vījyate na tavānanam<br>
 <font color="GREEN" size="-1">11</font>
  vāgmino bandinaś cāpi prahṛṣṭās tvaṃ nararṣabha<br>
    stuvanto nādya dṛśyante maṅgalaiḥ sūtamāgadhāḥ<br>
 <font color="GREEN" size="-1">12</font>
  na te kṣaudraṃ ca dadhi ca brāhmaṇā vedapāragāḥ<br>
    mūrdhni mūrdhāvasiktasya dadhati sma vidhānataḥ<br>
 <font color="GREEN" size="-1">13</font>
  na tvāṃ prakṛtayaḥ sarvā śreṇīmukhyāś ca bhūṣitāḥ<br>
    anuvrajitum icchanti paurajāpapadās tathā<br>
 <font color="GREEN" size="-1">14</font>
  caturbhir vegasaṃpannair hayaiḥ kāñcanabhūṣaṇaiḥ<br>
    mukhyaḥ puṣyaratho yuktaḥ kiṃ na gacchati te 'grataḥ<br>
 <font color="GREEN" size="-1">15</font>
  na hastī cāgrataḥ śrīmāṃs tava lakṣaṇapūjitaḥ<br>
    prayāṇe lakṣyate vīra kṛṣṇameghagiri prabhaḥ<br>
 <font color="GREEN" size="-1">16</font>
  na ca kāñcanacitraṃ te paśyāmi priyadarśana<br>
    bhadrāsanaṃ puraskṛtya yāntaṃ vīrapuraḥsaram<br>
 <font color="GREEN" size="-1">17</font>
  abhiṣeko yadā sajjaḥ kim idānīm idaṃ tava<br>
    apūrvo mukhavarṇaś ca na praharṣaś ca lakṣyate<br>
 <font color="GREEN" size="-1">18</font>
  itīva vilapantīṃ tāṃ provāca raghunandanaḥ<br>
    sīte tatrabhavāṃs tāta pravrājayati māṃ vanam<br>
 <font color="GREEN" size="-1">19</font>
  kule mahati saṃbhūte dharmajñe dharmacāriṇi<br>
    śṛṇu jānaki yenedaṃ krameṇābhyāgataṃ mama<br>
 <font color="GREEN" size="-1">20</font>
  rājñā satyapratijñena pitrā daśarathena me<br>
    kaikeyyai prītamanasā purā dattau mahāvarau<br>
 <font color="GREEN" size="-1">21</font>
  tayādya mama sajje 'sminn abhiṣeke nṛpodyate<br>
    pracoditaḥ sa samayo dharmeṇa pratinirjitaḥ<br>
 <font color="GREEN" size="-1">22</font>
  caturdaśa hi varṣāṇi vastavyaṃ daṇḍake mayā<br>
    pitrā me bharataś cāpi yauvarājye niyojitaḥ<br>
    so 'haṃ tvām āgato draṣṭuṃ prasthito vijanaṃ vanam<br>
 <font color="GREEN" size="-1">23</font>
  bharatasya samīpe te nāhaṃ kathyaḥ kadā cana<br>
    ṛddhiyuktā hi puruṣā na sahante parastavam<br>
    tasmān na te guṇāḥ kathyā bharatasyāgrato mama<br>
 <font color="GREEN" size="-1">24</font>
  nāpi tvaṃ tena bhartavyā viśeṣeṇa kadā cana<br>
    anukūlatayā śakyaṃ samīpe tasya vartitum<br>
 <font color="GREEN" size="-1">25</font>
  ahaṃ cāpi pratijñāṃ tāṃ guroḥ samanupālayan<br>
    vanam adyaiva yāsyāmi sthirā bhava manasvini<br>
 <font color="GREEN" size="-1">26</font>
  yāte ca mayi kalyāṇi vanaṃ muniniṣevitam<br>
    vratopavāsaratayā bhavitavyaṃ tvayānaghe<br>
 <font color="GREEN" size="-1">27</font>
  kālyam utthāya devānāṃ kṛtvā pūjāṃ yathāvidhi<br>
    vanditavyo daśarathaḥ pitā mama nareśvaraḥ<br>
 <font color="GREEN" size="-1">28</font>
  mātā ca mama kausalyā vṛddhā saṃtāpakarśitā<br>
    dharmam evāgrataḥ kṛtvā tvattaḥ saṃmānam arhati<br>
 <font color="GREEN" size="-1">29</font>
  vanditavyāś ca te nityaṃ yāḥ śeṣā mama mātaraḥ<br>
    snehapraṇayasaṃbhogaiḥ samā hi mama mātaraḥ<br>
 <font color="GREEN" size="-1">30</font>
  bhrātṛputrasamau cāpi draṣṭavyau ca viśeṣataḥ<br>
    tvayā lakṣmaṇaśatrughnau prāṇaiḥ priyatarau mama<br>
 <font color="GREEN" size="-1">31</font>
  vipriyaṃ na ca kartavyaṃ bharatasya kadā cana<br>
    sa hi rājā prabhuś caiva deśasya ca kulasya ca<br>
 <font color="GREEN" size="-1">32</font>
  ārādhitā hi śīlena prayatnaiś copasevitāḥ<br>
    rājānaḥ saṃprasīdanti prakupyanti viparyaye<br>
 <font color="GREEN" size="-1">33</font>
  aurasān api putrān hi tyajanty ahitakāriṇaḥ<br>
    samarthān saṃpragṛhṇanti janān api narādhipāḥ<br>
 <font color="GREEN" size="-1">34</font>
  ahaṃ gamiṣyāmi mahāvanaṃ priye; tvayā hi vastavyam ihaiva bhāmini<br>
    yathā vyalīkaṃ kuruṣe na kasya cit; tathā tvayā kāryam idaṃ vaco mama<br>
 </td>
 <td width="50%">
  <font color="GREEN" size="-1">1</font>
  अभिवाद्य तु कौसल्यां रामः संप्रस्थितॊ वनम<br>
   कृतस्वस्त्ययनॊ मात्रा धर्मिष्ठे वर्त्मनि सथितः<br>
  <font color="GREEN" size="-1">2</font>
  विराजयन राजसुतॊ राजमार्गं नरैर वृतम<br>
   हृदयान्य आममन्थेव जनस्य गुणवत्तया<br>
  <font color="GREEN" size="-1">3</font>
  वैदेही चापि तत सर्वं न शुश्राव तपस्विनी<br>
   तद एव हृदि तस्याश च यौवराज्याभिषेचनम<br>
  <font color="GREEN" size="-1">4</font>
  देवकार्यं सम सा कृत्वा कृतज्ञा हृष्टचेतना<br>
   अभिज्ञा राजधर्माणां राजपुत्रं परतीक्षते<br>
  <font color="GREEN" size="-1">5</font>
  परविवेशाथ रामस तु सववेश्म सुविभूषितम<br>
   परहृष्टजनसंपूर्णं हरिया किं चिद अवाङ्मुखः<br>
  <font color="GREEN" size="-1">6</font>
  अथ सीता समुत्पत्य वेपमाना च तं पतिम<br>
   अपश्यच छॊकसंतप्तं चिन्ताव्याकुलिलेन्द्रियम<br>
  <font color="GREEN" size="-1">7</font>
  विवर्णवदनं दृष्ट्वा तं परस्विन्नम अमर्षणम<br>
   आह दुःखाभिसंतप्ता किम इदानीम इदं परभॊ<br>
  <font color="GREEN" size="-1">8</font>
  अद्य बार्हस्पतः शरीमान युक्तः पुष्यॊ न राघव<br>
   परॊच्यते बराह्मणैः पराज्ञैः केन तवम असि दुर्मनाः<br>
  <font color="GREEN" size="-1">9</font>
  न ते शतशलाकेन जलफेननिभेन च<br>
   आवृतं वदनं वल्गु छत्रेणाभिविराजते<br>
  <font color="GREEN" size="-1">10</font>
  वयजनाभ्यां च मुख्याभ्यां शतपत्रनिभेक्षणम<br>
    चन्द्रहंसप्रकाशाभ्यां वीज्यते न तवाननम<br>
 <font color="GREEN" size="-1">11</font>
  वाग्मिनॊ बन्दिनश चापि परहृष्टास तवं नरर्षभ<br>
    सतुवन्तॊ नाद्य दृश्यन्ते मङ्गलैः सूतमागधाः<br>
 <font color="GREEN" size="-1">12</font>
  न ते कषौद्रं च दधि च बराह्मणा वेदपारगाः<br>
    मूर्ध्नि मूर्धावसिक्तस्य दधति सम विधानतः<br>
 <font color="GREEN" size="-1">13</font>
  न तवां परकृतयः सर्वा शरेणीमुख्याश च भूषिताः<br>
    अनुव्रजितुम इच्छन्ति पौरजापपदास तथा<br>
 <font color="GREEN" size="-1">14</font>
  चतुर्भिर वेगसंपन्नैर हयैः काञ्चनभूषणैः<br>
    मुख्यः पुष्यरथॊ युक्तः किं न गच्छति ते ऽगरतः<br>
 <font color="GREEN" size="-1">15</font>
  न हस्ती चाग्रतः शरीमांस तव लक्षणपूजितः<br>
    परयाणे लक्ष्यते वीर कृष्णमेघगिरि परभः<br>
 <font color="GREEN" size="-1">16</font>
  न च काञ्चनचित्रं ते पश्यामि परियदर्शन<br>
    भद्रासनं पुरस्कृत्य यान्तं वीरपुरःसरम<br>
 <font color="GREEN" size="-1">17</font>
  अभिषेकॊ यदा सज्जः किम इदानीम इदं तव<br>
    अपूर्वॊ मुखवर्णश च न परहर्षश च लक्ष्यते<br>
 <font color="GREEN" size="-1">18</font>
  इतीव विलपन्तीं तां परॊवाच रघुनन्दनः<br>
    सीते तत्रभवांस तात परव्राजयति मां वनम<br>
 <font color="GREEN" size="-1">19</font>
  कुले महति संभूते धर्मज्ञे धर्मचारिणि<br>
    शृणु जानकि येनेदं करमेणाभ्यागतं मम<br>
 <font color="GREEN" size="-1">20</font>
  राज्ञा सत्यप्रतिज्ञेन पित्रा दशरथेन मे<br>
    कैकेय्यै परीतमनसा पुरा दत्तौ महावरौ<br>
 <font color="GREEN" size="-1">21</font>
  तयाद्य मम सज्जे ऽसमिन्न अभिषेके नृपॊद्यते<br>
    परचॊदितः स समयॊ धर्मेण परतिनिर्जितः<br>
 <font color="GREEN" size="-1">22</font>
  चतुर्दश हि वर्षाणि वस्तव्यं दण्डके मया<br>
    पित्रा मे भरतश चापि यौवराज्ये नियॊजितः<br>
    सॊ ऽहं तवाम आगतॊ दरष्टुं परस्थितॊ विजनं वनम<br>
 <font color="GREEN" size="-1">23</font>
  भरतस्य समीपे ते नाहं कथ्यः कदा चन<br>
    ऋद्धियुक्ता हि पुरुषा न सहन्ते परस्तवम<br>
    तस्मान न ते गुणाः कथ्या भरतस्याग्रतॊ मम<br>
 <font color="GREEN" size="-1">24</font>
  नापि तवं तेन भर्तव्या विशेषेण कदा चन<br>
    अनुकूलतया शक्यं समीपे तस्य वर्तितुम<br>
 <font color="GREEN" size="-1">25</font>
  अहं चापि परतिज्ञां तां गुरॊः समनुपालयन<br>
    वनम अद्यैव यास्यामि सथिरा भव मनस्विनि<br>
 <font color="GREEN" size="-1">26</font>
  याते च मयि कल्याणि वनं मुनिनिषेवितम<br>
    वरतॊपवासरतया भवितव्यं तवयानघे<br>
 <font color="GREEN" size="-1">27</font>
  काल्यम उत्थाय देवानां कृत्वा पूजां यथाविधि<br>
    वन्दितव्यॊ दशरथः पिता मम नरेश्वरः<br>
 <font color="GREEN" size="-1">28</font>
  माता च मम कौसल्या वृद्धा संतापकर्शिता<br>
    धर्मम एवाग्रतः कृत्वा तवत्तः संमानम अर्हति<br>
 <font color="GREEN" size="-1">29</font>
  वन्दितव्याश च ते नित्यं याः शेषा मम मातरः<br>
    सनेहप्रणयसंभॊगैः समा हि मम मातरः<br>
 <font color="GREEN" size="-1">30</font>
  भरातृपुत्रसमौ चापि दरष्टव्यौ च विशेषतः<br>
    तवया लक्ष्मणशत्रुघ्नौ पराणैः परियतरौ मम<br>
 <font color="GREEN" size="-1">31</font>
  विप्रियं न च कर्तव्यं भरतस्य कदा चन<br>
    स हि राजा परभुश चैव देशस्य च कुलस्य च<br>
 <font color="GREEN" size="-1">32</font>
  आराधिता हि शीलेन परयत्नैश चॊपसेविताः<br>
    राजानः संप्रसीदन्ति परकुप्यन्ति विपर्यये<br>
 <font color="GREEN" size="-1">33</font>
  औरसान अपि पुत्रान हि तयजन्त्य अहितकारिणः<br>
    समर्थान संप्रगृह्णन्ति जनान अपि नराधिपाः<br>
 <font color="GREEN" size="-1">34</font>
  अहं गमिष्यामि महावनं परिये; तवया हि वस्तव्यम इहैव भामिनि<br>
    यथा वयलीकं कुरुषे न कस्य चित; तथा तवया कार्यम इदं वचॊ मम<br>
 </td>
 
 </table>
 <p></p><div class="filenav">
 <hr>
 <center>
 <a href="rys2024.htm">Next: Chapter 24</a></center>
 </div>
 </center></body>