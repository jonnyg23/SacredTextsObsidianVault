<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi04.htm">Book 4 Index</a><br>
  
 <a href="rys4019.htm">Previous</a> 
 <a href="rys4021.htm">Next</a> 
 
 </div>
 <hr>
 
 <h3 align="CENTER">Book 4<br>Chapter 20
 </h3><table width="100%">
 <td width="50%">
  <font color="GREEN" size="-1">1</font>
  rāmacāpavisṛṣṭena śareṇāntakareṇa tam<br>
   dṛṣṭvā vinihataṃ bhūmau tārā tārādhipānanā<br>
  <font color="GREEN" size="-1">2</font>
  sā samāsādya bhartāraṃ paryaṣvajata bhāminī<br>
   iṣuṇābhihataṃ dṛṣṭvā vālinaṃ kuñjaropamam<br>
  <font color="GREEN" size="-1">3</font>
  vānarendraṃ mahendrābhaṃ śokasaṃtaptamānasā<br>
   tārā tarum ivonmūlaṃ paryadevayad āturā<br>
  <font color="GREEN" size="-1">4</font>
  raṇe dāruṇavikrānta pravīra plavatāṃ vara<br>
   kiṃ dīnām apurobhāgām adya tvaṃ nābhibhāṣase<br>
  <font color="GREEN" size="-1">5</font>
  uttiṣṭha hariśārdūla bhajasva śayanottamam<br>
   naivaṃvidhāḥ śerate hi bhūmau nṛpatisattamāḥ<br>
  <font color="GREEN" size="-1">6</font>
  atīva khalu te kāntā vasudhā vasudhādhipa<br>
   gatāsur api yāṃ gātrair māṃ vihāya niṣevase<br>
  <font color="GREEN" size="-1">7</font>
  vyaktam anyā tvayā vīra dharmataḥ saṃpravartatā<br>
   kiṣkindheva purī ramyā svargamārge vinirmitā<br>
  <font color="GREEN" size="-1">8</font>
  yāny asmābhis tvayā sārdhaṃ vaneṣu madhugandhiṣu<br>
   vihṛtāni tvayā kāle teṣām uparamaḥ kṛtaḥ<br>
  <font color="GREEN" size="-1">9</font>
  nirānandā nirāśāhaṃ nimagnā śokasāgare<br>
   tvayi pañcatvam āpanne mahāyūthapayūthape<br>
  <font color="GREEN" size="-1">10</font>
  hṛdayaṃ susthiraṃ mahyaṃ dṛṣṭvā vinihataṃ bhuvi<br>
    yan na śokābhisaṃtaptaṃ sphuṭate 'dya sahasradhā<br>
 <font color="GREEN" size="-1">11</font>
  sugrīvasya tvayā bhāryā hṛtā sa ca vivāsitaḥ<br>
    yat tat tasya tvayā vyuṣṭiḥ prāpteyaṃ plavagādhipa<br>
 <font color="GREEN" size="-1">12</font>
  niḥśreyasaparā mohāt tvayā cāhaṃ vigarhitā<br>
    yaiṣābruvaṃ hitaṃ vākyaṃ vānarendrahitaiṣiṇī<br>
 <font color="GREEN" size="-1">13</font>
  kālo niḥsaṃśayo nūnaṃ jīvitāntakaras tava<br>
    balād yenāvapanno 'si sugrīvasyāvaśo vaśam<br>
 <font color="GREEN" size="-1">14</font>
  vaidhavyaṃ śokasaṃtāpaṃ kṛpaṇaṃ kṛpaṇā satī<br>
    aduḥkhopacitā pūrvaṃ vartayiṣyāmy anāthavat<br>
 <font color="GREEN" size="-1">15</font>
  lālitaś cāṅgado vīraḥ sukumāraḥ sukhocitaḥ<br>
    vatsyate kām avasthāṃ me pitṛvye krodhamūrchite<br>
 <font color="GREEN" size="-1">16</font>
  kuruṣva pitaraṃ putra sudṛṣṭaṃ dharmavatsalam<br>
    durlabhaṃ darśanaṃ tv asya tava vatsa bhaviṣyati<br>
 <font color="GREEN" size="-1">17</font>
  samāśvāsaya putraṃ tvaṃ saṃdeśaṃ saṃdiśasva ca<br>
    mūrdhni cainaṃ samāghrāya pravāsaṃ prasthito hy asi<br>
 <font color="GREEN" size="-1">18</font>
  rāmeṇa hi mahat karma kṛtaṃ tvām abhinighnatā<br>
    ānṛṇyaṃ tu gataṃ tasya sugrīvasya pratiśrave<br>
 <font color="GREEN" size="-1">19</font>
  sakāmo bhava sugrīva rumāṃ tvaṃ pratipatsyase<br>
    bhuṅkṣva rājyam anudvignaḥ śasto bhrātā ripus tava<br>
 <font color="GREEN" size="-1">20</font>
  kiṃ mām evaṃ vilapatīṃ preṃṇā tvaṃ nābhibhāṣase<br>
    imāḥ paśya varā bahvīr bhāryās te vānareśvara<br>
 <font color="GREEN" size="-1">21</font>
  tasyā vilapitaṃ śrutvā vānaryaḥ sarvataś ca tāḥ<br>
    parigṛhyāṅgadaṃ dīnaṃ duḥkhārtāḥ paricukruśuḥ<br>
 <font color="GREEN" size="-1">22</font>
  kim aṅgadaṃ sāṅgada vīra bāho; vihāya yāsy adya cirapravāsaṃ<br>
    na yuktam evaṃ guṇasaṃnikṛṣṭaṃ; vihāya putraṃ priyaputra gantum<br>
 <font color="GREEN" size="-1">23</font>
  kim apriyaṃ te priyacāruveṣa; kṛtaṃ mayā nātha sutena vā te<br>
    sahāyinīm adya vihāya vīra; yamakṣayaṃ gacchasi durvinītam<br>
 <font color="GREEN" size="-1">24</font>
  yady apriyaṃ kiṃ cid asaṃpradhārya; kṛtaṃ mayā syāt tava dīrghabāho<br>
    kṣamasva me tad dharivaṃśa nātha; vrajāmi mūrdhnā tava vīra pādau<br>
 <font color="GREEN" size="-1">25</font>
  tathā tu tārā karuṇaṃ rudantī; bhartuḥ samīpe saha vānarībhiḥ<br>
    vyavasyata prāyam anindyavarṇā; upopaveṣṭuṃ bhuvi yatra vālī<br>
 </td>
 <td width="50%">
  <font color="GREEN" size="-1">1</font>
  रामचापविसृष्टेन शरेणान्तकरेण तम<br>
   दृष्ट्वा विनिहतं भूमौ तारा ताराधिपानना<br>
  <font color="GREEN" size="-1">2</font>
  सा समासाद्य भर्तारं पर्यष्वजत भामिनी<br>
   इषुणाभिहतं दृष्ट्वा वालिनं कुञ्जरॊपमम<br>
  <font color="GREEN" size="-1">3</font>
  वानरेन्द्रं महेन्द्राभं शॊकसंतप्तमानसा<br>
   तारा तरुम इवॊन्मूलं पर्यदेवयद आतुरा<br>
  <font color="GREEN" size="-1">4</font>
  रणे दारुणविक्रान्त परवीर पलवतां वर<br>
   किं दीनाम अपुरॊभागाम अद्य तवं नाभिभाषसे<br>
  <font color="GREEN" size="-1">5</font>
  उत्तिष्ठ हरिशार्दूल भजस्व शयनॊत्तमम<br>
   नैवंविधाः शेरते हि भूमौ नृपतिसत्तमाः<br>
  <font color="GREEN" size="-1">6</font>
  अतीव खलु ते कान्ता वसुधा वसुधाधिप<br>
   गतासुर अपि यां गात्रैर मां विहाय निषेवसे<br>
  <font color="GREEN" size="-1">7</font>
  वयक्तम अन्या तवया वीर धर्मतः संप्रवर्तता<br>
   किष्किन्धेव पुरी रम्या सवर्गमार्गे विनिर्मिता<br>
  <font color="GREEN" size="-1">8</font>
  यान्य अस्माभिस तवया सार्धं वनेषु मधुगन्धिषु<br>
   विहृतानि तवया काले तेषाम उपरमः कृतः<br>
  <font color="GREEN" size="-1">9</font>
  निरानन्दा निराशाहं निमग्ना शॊकसागरे<br>
   तवयि पञ्चत्वम आपन्ने महायूथपयूथपे<br>
  <font color="GREEN" size="-1">10</font>
  हृदयं सुस्थिरं मह्यं दृष्ट्वा विनिहतं भुवि<br>
    यन न शॊकाभिसंतप्तं सफुटते ऽदय सहस्रधा<br>
 <font color="GREEN" size="-1">11</font>
  सुग्रीवस्य तवया भार्या हृता स च विवासितः<br>
    यत तत तस्य तवया वयुष्टिः पराप्तेयं पलवगाधिप<br>
 <font color="GREEN" size="-1">12</font>
  निःश्रेयसपरा मॊहात तवया चाहं विगर्हिता<br>
    यैषाब्रुवं हितं वाक्यं वानरेन्द्रहितैषिणी<br>
 <font color="GREEN" size="-1">13</font>
  कालॊ निःसंशयॊ नूनं जीवितान्तकरस तव<br>
    बलाद येनावपन्नॊ ऽसि सुग्रीवस्यावशॊ वशम<br>
 <font color="GREEN" size="-1">14</font>
  वैधव्यं शॊकसंतापं कृपणं कृपणा सती<br>
    अदुःखॊपचिता पूर्वं वर्तयिष्याम्य अनाथवत<br>
 <font color="GREEN" size="-1">15</font>
  लालितश चाङ्गदॊ वीरः सुकुमारः सुखॊचितः<br>
    वत्स्यते काम अवस्थां मे पितृव्ये करॊधमूर्छिते<br>
 <font color="GREEN" size="-1">16</font>
  कुरुष्व पितरं पुत्र सुदृष्टं धर्मवत्सलम<br>
    दुर्लभं दर्शनं तव अस्य तव वत्स भविष्यति<br>
 <font color="GREEN" size="-1">17</font>
  समाश्वासय पुत्रं तवं संदेशं संदिशस्व च<br>
    मूर्ध्नि चैनं समाघ्राय परवासं परस्थितॊ हय असि<br>
 <font color="GREEN" size="-1">18</font>
  रामेण हि महत कर्म कृतं तवाम अभिनिघ्नता<br>
    आनृण्यं तु गतं तस्य सुग्रीवस्य परतिश्रवे<br>
 <font color="GREEN" size="-1">19</font>
  सकामॊ भव सुग्रीव रुमां तवं परतिपत्स्यसे<br>
    भुङ्क्ष्व राज्यम अनुद्विग्नः शस्तॊ भराता रिपुस तव<br>
 <font color="GREEN" size="-1">20</font>
  किं माम एवं विलपतीं परेंणा तवं नाभिभाषसे<br>
    इमाः पश्य वरा बह्वीर भार्यास ते वानरेश्वर<br>
 <font color="GREEN" size="-1">21</font>
  तस्या विलपितं शरुत्वा वानर्यः सर्वतश च ताः<br>
    परिगृह्याङ्गदं दीनं दुःखार्ताः परिचुक्रुशुः<br>
 <font color="GREEN" size="-1">22</font>
  किम अङ्गदं साङ्गद वीर बाहॊ; विहाय यास्य अद्य चिरप्रवासं<br>
    न युक्तम एवं गुणसंनिकृष्टं; विहाय पुत्रं परियपुत्र गन्तुम<br>
 <font color="GREEN" size="-1">23</font>
  किम अप्रियं ते परियचारुवेष; कृतं मया नाथ सुतेन वा ते<br>
    सहायिनीम अद्य विहाय वीर; यमक्षयं गच्छसि दुर्विनीतम<br>
 <font color="GREEN" size="-1">24</font>
  यद्य अप्रियं किं चिद असंप्रधार्य; कृतं मया सयात तव दीर्घबाहॊ<br>
    कषमस्व मे तद धरिवंश नाथ; वरजामि मूर्ध्ना तव वीर पादौ<br>
 <font color="GREEN" size="-1">25</font>
  तथा तु तारा करुणं रुदन्ती; भर्तुः समीपे सह वानरीभिः<br>
    वयवस्यत परायम अनिन्द्यवर्णा; उपॊपवेष्टुं भुवि यत्र वाली<br>
 </td>
 
 </table>
 <p></p><div class="filenav">
 <hr>
 <center>
 <a href="rys4021.htm">Next: Chapter 21</a></center>
 </div>
 </center></body>