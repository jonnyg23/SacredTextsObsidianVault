<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi06.htm">Book 6 Index</a><br>
  
 <a href="rys6058.htm">Previous</a> 
 <a href="rys6060.htm">Next</a> 
 
 </div>
 <hr>
 
 <h3 align="CENTER">Book 6<br>Chapter 59
 </h3><table width="100%">
 <td width="50%">
  <font color="GREEN" size="-1">1</font>
  svabalaṃ vyathitaṃ dṛṣṭvā tumulaṃ lomaharṣaṇam<br>
   bhrātṝṃś ca nihatān dṛṣṭvā śakratulyaparākramān<br>
  <font color="GREEN" size="-1">2</font>
  pitṛvyau cāpi saṃdṛśya samare saṃniṣūditau<br>
   mahodaramahāpārśvau bhrātarau rākṣasarṣabhau<br>
  <font color="GREEN" size="-1">3</font>
  cukopa ca mahātejā brahmadattavaro yudhi<br>
   atikāyo 'drisaṃkāśo devadānavadarpahā<br>
  <font color="GREEN" size="-1">4</font>
  sa bhāskarasahasrasya saṃghātam iva bhāsvaram<br>
   ratham āsthāya śakrārir abhidudrāva vānarān<br>
  <font color="GREEN" size="-1">5</font>
  sa visphārya mahac cāpaṃ kirīṭī mṛṣṭakuṇḍalaḥ<br>
   nāma viśrāvayām āsa nanāda ca mahāsvanam<br>
  <font color="GREEN" size="-1">6</font>
  tena siṃhapraṇādena nāmaviśrāvaṇena ca<br>
   jyāśabdena ca bhīmena trāsayām āsa vānarān<br>
  <font color="GREEN" size="-1">7</font>
  te tasya rūpam ālokya yathā viṣṇos trivikrame<br>
   bhayārtā vānarāḥ sarve vidravanti diśo daśa<br>
  <font color="GREEN" size="-1">8</font>
  te 'tikāyaṃ samāsādya vānarā mūḍhacetasaḥ<br>
   śaraṇyaṃ śaraṇaṃ jagmur lakṣmaṇāgrajam āhave<br>
  <font color="GREEN" size="-1">9</font>
  tato 'tikāyaṃ kākutstho rathasthaṃ parvatopamam<br>
   dadarśa dhanvinaṃ dūrād garjantaṃ kālameghavat<br>
  <font color="GREEN" size="-1">10</font>
  sa taṃ dṛṣṭvā mahātmānaṃ rāghavas tu suvismitaḥ<br>
    vānarān sāntvayitvā tu vibhīṣaṇam uvāca ha<br>
 <font color="GREEN" size="-1">11</font>
  ko 'sau parvatasaṃkāśo dhanuṣmān harilocanaḥ<br>
    yukte hayasahasreṇa viśāle syandane sthitaḥ<br>
 <font color="GREEN" size="-1">12</font>
  ya eṣa niśitaiḥ śūlaiḥ sutīkṣṇaiḥ prāsatomaraiḥ<br>
    arciṣmadbhir vṛto bhāti bhūtair iva maheśvaraḥ<br>
 <font color="GREEN" size="-1">13</font>
  kālajihvāprakāśābhir ya eṣo 'bhivirājate<br>
    āvṛto rathaśaktībhir vidyudbhir iva toyadaḥ<br>
 <font color="GREEN" size="-1">14</font>
  dhanūṃsi cāsya sajyāni hemapṛṣṭhāni sarvaśaḥ<br>
    śobhayanti rathaśreṣṭhaṃ śakrapātam ivāmbaram<br>
 <font color="GREEN" size="-1">15</font>
  ka eṣa rakṣaḥ śārdūlo raṇabhūmiṃ virājayan<br>
    abhyeti rathināṃ śreṣṭho rathenādityatejasā<br>
 <font color="GREEN" size="-1">16</font>
  dhvajaśṛṅgapratiṣṭhena rāhuṇābhivirājate<br>
    sūryaraśmiprabhair bāṇair diśo daśa virājayan<br>
 <font color="GREEN" size="-1">17</font>
  triṇataṃ meghanirhrādaṃ hemapṛṣṭham alaṃkṛtam<br>
    śatakratudhanuḥprakhyaṃ dhanuś cāsya virājate<br>
 <font color="GREEN" size="-1">18</font>
  sadhvajaḥ sapatākaś ca sānukarṣo mahārathaḥ<br>
    catuḥsādisamāyukto meghastanitanisvanaḥ<br>
 <font color="GREEN" size="-1">19</font>
  viṃśatir daśa cāṣṭau ca tūṇīraratham āsthitāḥ<br>
    kārmukāṇi ca bhīmāni jyāś ca kāñcanapiṅgalāḥ<br>
 <font color="GREEN" size="-1">20</font>
  dvau ca khaḍgau rathagatau pārśvasthau pārśvaśobhinau<br>
    caturhastatsarucitau vyaktahastadaśāyatau<br>
 <font color="GREEN" size="-1">21</font>
  raktakaṇṭhaguṇo dhīro mahāparvatasaṃnibhaḥ<br>
    kālaḥ kālamahāvaktro meghastha iva bhāskaraḥ<br>
 <font color="GREEN" size="-1">22</font>
  kāñcanāṅgadanaddhābhyāṃ bhujābhyām eṣa śobhate<br>
    śṛṅgābhyām iva tuṅgābhyāṃ himavān parvatottamaḥ<br>
 <font color="GREEN" size="-1">23</font>
  kuṇḍalābhyāṃ tu yasyaitad bhāti vaktraṃ śubhekṣaṇam<br>
    punarvasvantaragataṃ pūrṇabimbam ivaindavam<br>
 <font color="GREEN" size="-1">24</font>
  ācakṣva me mahābāho tvam enaṃ rākṣasottamam<br>
    yaṃ dṛṣṭvā vānarāḥ sarve bhayārtā vidrutā diśaḥ<br>
 <font color="GREEN" size="-1">25</font>
  sa pṛṣṭho rājaputreṇa rāmeṇāmitatejasā<br>
    ācacakṣe mahātejā rāghavāya vibhīṣaṇaḥ<br>
 <font color="GREEN" size="-1">26</font>
  daśagrīvo mahātejā rājā vaiśravaṇānujaḥ<br>
    bhīmakarmā mahotsāho rāvaṇo rākṣasādhipaḥ<br>
 <font color="GREEN" size="-1">27</font>
  tasyāsīd vīryavān putro rāvaṇapratimo raṇe<br>
    vṛddhasevī śrutadharaḥ sarvāstraviduṣāṃ varaḥ<br>
 <font color="GREEN" size="-1">28</font>
  aśvapṛṣṭhe rathe nāge khaḍge dhanuṣi karṣaṇe<br>
    bhede sāntve ca dāne ca naye mantre ca saṃmataḥ<br>
 <font color="GREEN" size="-1">29</font>
  yasya bāhuṃ samāśritya laṅkā bhavati nirbhayā<br>
    tanayaṃ dhānyamālinyā atikāyam imaṃ viduḥ<br>
 <font color="GREEN" size="-1">30</font>
  etenārādhito brahmā tapasā bhāvitātmanā<br>
    astrāṇi cāpy avāptāni ripavaś ca parājitāḥ<br>
 <font color="GREEN" size="-1">31</font>
  surāsurair avadhyatvaṃ dattam asmai svayambhuvā<br>
    etac ca kavacaṃ divyaṃ rathaś caiṣo 'rkabhāskaraḥ<br>
 <font color="GREEN" size="-1">32</font>
  etena śataśo devā dānavāś ca parājitāḥ<br>
    rakṣitāni ca rakṣāmi yakṣāś cāpi niṣūditāḥ<br>
 <font color="GREEN" size="-1">33</font>
  vajraṃ viṣṭambhitaṃ yena bāṇair indrasya dhīmataḥ<br>
    pāśaḥ salilarājasya yuddhe pratihatas tathā<br>
 <font color="GREEN" size="-1">34</font>
  eṣo 'tikāyo balavān rākṣasānām atharṣabhaḥ<br>
    rāvaṇasya suto dhīmān devadanava darpahā<br>
 <font color="GREEN" size="-1">35</font>
  tad asmin kriyatāṃ yatnaḥ kṣipraṃ puruṣapuṃgava<br>
    purā vānarasainyāni kṣayaṃ nayati sāyakaiḥ<br>
 <font color="GREEN" size="-1">36</font>
  tato 'tikāyo balavān praviśya harivāhinīm<br>
    visphārayām āsa dhanur nanāda ca punaḥ punaḥ<br>
 <font color="GREEN" size="-1">37</font>
  taṃ bhīmavapuṣaṃ dṛṣṭvā rathasthaṃ rathināṃ varam<br>
    abhipetur mahātmāno ye pradhānāḥ plavaṃgamāḥ<br>
 <font color="GREEN" size="-1">38</font>
  kumudo dvivido maindo nīlaḥ śarabha eva ca<br>
    pādapair giriśṛṅgaiś ca yugapat samabhidravan<br>
 <font color="GREEN" size="-1">39</font>
  teṣāṃ vṛkṣāṃś ca śailāṃś ca śaraiḥ kāñcanabhūṣaṇaiḥ<br>
    atikāyo mahātejāś cicchedāstravidāṃ varaḥ<br>
 <font color="GREEN" size="-1">40</font>
  tāṃś caiva sarān sa harīñ śaraiḥ sarvāyasair balī<br>
    vivyādhābhimukhaḥ saṃkhye bhīmakāyo niśācaraḥ<br>
 <font color="GREEN" size="-1">41</font>
  te 'rditā bāṇabarṣeṇa bhinnagātrāḥ plavaṃgamāḥ<br>
    na śekur atikāyasya pratikartuṃ mahāraṇe<br>
 <font color="GREEN" size="-1">42</font>
  tat sainyaṃ harivīrāṇāṃ trāsayām āsa rākṣasaḥ<br>
    mṛgayūtham iva kruddho harir yauvanam āsthitaḥ<br>
 <font color="GREEN" size="-1">43</font>
  sa rāṣasendro harisainyamadhye; nāyudhyamānaṃ nijaghāna kaṃ cit<br>
    upetya rāmaṃ sadhanuḥ kalāpī; sagarvitaṃ vākyam idaṃ babhāṣe<br>
 <font color="GREEN" size="-1">44</font>
  rathe sthito 'haṃ śaracāpapāṇir; na prākṛtaṃ kaṃ cana yodhayāmi<br>
    yasyāsti śaktir vyavasāya yuktā; dadātuṃ me kṣipram ihādya yuddham<br>
 <font color="GREEN" size="-1">45</font>
  tat tasya vākyaṃ bruvato niśamya; cukopa saumitrir amitrahantā<br>
    amṛṣyamāṇaś ca samutpapāta; jagrāha cāpaṃ ca tataḥ smayitvā<br>
 <font color="GREEN" size="-1">46</font>
  kruddhaḥ saumitrir utpatya tūṇād ākṣipya sāyakam<br>
    purastād atikāyasya vicakarṣa mahad dhanuḥ<br>
 <font color="GREEN" size="-1">47</font>
  pūrayan sa mahīṃ śailān ākāśaṃ sāgaraṃ diśaḥ<br>
    jyāśabdo lakṣmaṇasyogras trāsayan rajanīcarān<br>
 <font color="GREEN" size="-1">48</font>
  saumitreś cāpanirghoṣaṃ śrutvā pratibhayaṃ tadā<br>
    visiṣmiye mahātejā rākṣasendrātmajo balī<br>
 <font color="GREEN" size="-1">49</font>
  athātikāyaḥ kupito dṛṣṭvā lakṣmaṇam utthitam<br>
    ādāya niśitaṃ bāṇam idaṃ vacanam abravīt<br>
 <font color="GREEN" size="-1">50</font>
  bālas tvam asi saumitre vikrameṣv avicakṣaṇaḥ<br>
    gaccha kiṃ kālasadṛśaṃ māṃ yodhayitum icchasi<br>
 <font color="GREEN" size="-1">51</font>
  na hi madbāhusṛṣṭānām astrāṇāṃ himavān api<br>
    soḍhum utsahate vegam antarikṣam atho mahī<br>
 <font color="GREEN" size="-1">52</font>
  sukhaprasuptaṃ kālāgniṃ prabodhayitum icchasi<br>
    nyasya cāpaṃ nivartasva mā prāṇāñ jahi madgataḥ<br>
 <font color="GREEN" size="-1">53</font>
  atha vā tvaṃ pratiṣṭabdho na nivartitum icchasi<br>
    tiṣṭha prāṇān parityajya gamiṣyasi yamakṣayam<br>
 <font color="GREEN" size="-1">54</font>
  paśya me niśitān bāṇān aridarpaniṣūdanān<br>
    īśvarāyudhasaṃkāśāṃs taptakāñcanabhūṣaṇān<br>
 <font color="GREEN" size="-1">55</font>
  eṣa te sarpasaṃkāśo bāṇaḥ pāsyati śoṇitam<br>
    mṛgarāja iva kruddho nāgarājasya śoṇitam<br>
 <font color="GREEN" size="-1">56</font>
  śrutvātikāyasya vacaḥ saroṣaṃ; sagarvitaṃ saṃyati rājaputraḥ<br>
    sa saṃcukopātibalo bṛhacchrīr; uvāca vākyaṃ ca tato mahārtham<br>
 <font color="GREEN" size="-1">57</font>
  na vākyamātreṇa bhavān pradhāno; na katthanāt satpuruṣā bhavanti<br>
    mayi sthite dhanvini bāṇapāṇau; vidarśayasvātmabalaṃ durātman<br>
 <font color="GREEN" size="-1">58</font>
  karmaṇā sūcayātmānaṃ na vikatthitum arhasi<br>
    pauruṣeṇa tu yo yuktaḥ sa tu śūra iti smṛtaḥ<br>
 <font color="GREEN" size="-1">59</font>
  sarvāyudhasamāyukto dhanvī tvaṃ ratham āsthitaḥ<br>
    śarair vā yadi vāpy astrair darśayasva parākramam<br>
 <font color="GREEN" size="-1">60</font>
  tataḥ śiras te niśitaiḥ pātayiṣyāmy ahaṃ śaraiḥ<br>
    mārutaḥ kālasaṃpakvaṃ vṛntāt tālaphalaṃ yathā<br>
 <font color="GREEN" size="-1">61</font>
  adya te māmakā bāṇās taptakāñcanabhūṣaṇāḥ<br>
    pāsyanti rudhiraṃ gātrād bāṇaśalyāntarotthitam<br>
 <font color="GREEN" size="-1">62</font>
  bālo 'yam iti vijñāya na māvajñātum arhasi<br>
    bālo vā yadi vā vṛddho mṛtyuṃ jānīhi saṃyuge<br>
 <font color="GREEN" size="-1">63</font>
  lakṣmaṇasya vacaḥ śrutvā hetumat paramārthavat<br>
    atikāyaḥ pracukrodha bāṇaṃ cottamam ādade<br>
 <font color="GREEN" size="-1">64</font>
  tato vidyādharā bhūtā devā daityā maharṣayaḥ<br>
    guhyakāś ca mahātmānas tad yuddhaṃ dadṛśus tadā<br>
 <font color="GREEN" size="-1">65</font>
  tato 'tikāyaḥ kupitaś cāpam āropya sāyakam<br>
    lakṣmaṇasya pracikṣepa saṃkṣipann iva cāmbaram<br>
 <font color="GREEN" size="-1">66</font>
  tam āpatantaṃ niśitaṃ śaram āśīviṣopamam<br>
    ardhacandreṇa ciccheda lakṣmaṇaḥ paravīrahā<br>
 <font color="GREEN" size="-1">67</font>
  taṃ nikṛttaṃ śaraṃ dṛṣṭvā kṛttabhogam ivoragam<br>
    atikāyo bhṛśaṃ kruddhaḥ pañcabāṇān samādade<br>
 <font color="GREEN" size="-1">68</font>
  tāñ śarān saṃpracikṣepa lakṣmaṇāya niśācaraḥ<br>
    tān aprāptāñ śarais tīkṣṇaiś ciccheda bharatānujaḥ<br>
 <font color="GREEN" size="-1">69</font>
  sa tāṃś chittvā śarais tīkṣṇair lakṣmaṇaḥ paravīrahā<br>
    ādade niśitaṃ bāṇaṃ jvalantam iva tejasā<br>
 <font color="GREEN" size="-1">70</font>
  tam ādāya dhanuḥ śreṣṭhe yojayām āsa lakṣmaṇaḥ<br>
    vicakarṣa ca vegena visasarja ca sāyakam<br>
 <font color="GREEN" size="-1">71</font>
  pūrṇāyatavisṛṣṭena śareṇānata parvaṇā<br>
    lalāṭe rākṣasaśreṣṭham ājaghāna sa vīryavān<br>
 <font color="GREEN" size="-1">72</font>
  sa lalāṭe śaro magnas tasya bhīmasya rakṣasaḥ<br>
    dadṛśe śoṇitenāktaḥ pannagendra ivāhave<br>
 <font color="GREEN" size="-1">73</font>
  rākṣasaḥ pracakampe ca lakṣmaṇeṣu prakampitaḥ<br>
    rudrabāṇahataṃ bhīmaṃ yathā tripuragopuram<br>
 <font color="GREEN" size="-1">74</font>
  cintayām āsa cāśvasya vimṛśya ca mahābalaḥ<br>
    sādhu bāṇanipātena śvāghanīyo 'si me ripuḥ<br>
 <font color="GREEN" size="-1">75</font>
  vicāryaivaṃ vinamyāsyaṃ vinamya ca bhujāv ubhau<br>
    sa rathopastham āsthāya rathena pracacāra ha<br>
 <font color="GREEN" size="-1">76</font>
  ekaṃ trīn pañca sapteti sāyakān rākṣasarṣabhaḥ<br>
    ādade saṃdadhe cāpi vicakarṣotsasarja ca<br>
 <font color="GREEN" size="-1">77</font>
  te bāṇāḥ kālasaṃkāśā rākṣasendradhanuś cyutāḥ<br>
    hemapuṅkhā raviprakhyāś cakrur dīptam ivāmbaram<br>
 <font color="GREEN" size="-1">78</font>
  tatas tān rākṣasotsṛṣṭāñ śaraughān rāvaṇānujaḥ<br>
    asaṃbhrāntaḥ praciccheda niśitair bahubhiḥ śaraiḥ<br>
 <font color="GREEN" size="-1">79</font>
  tāñ śarān yudhi saṃprekṣya nikṛttān rāvaṇātmajaḥ<br>
    cukopa tridaśendrārir jagrāha niśitaṃ śaram<br>
 <font color="GREEN" size="-1">80</font>
  sa saṃdhāya mahātejās taṃ bāṇaṃ sahasotsṛjat<br>
    tataḥ saumitrim āyāntam ājaghāna stanāntare<br>
 <font color="GREEN" size="-1">81</font>
  atikāyena saumitris tāḍito yudhi vakṣasi<br>
    susrāva rudhiraṃ tīvraṃ madaṃ matta iva dvipaḥ<br>
 <font color="GREEN" size="-1">82</font>
  sa cakāra tadātmānaṃ viśalyaṃ sahasā vibhuḥ<br>
    jagrāha ca śaraṃ tīṣṇam astreṇāpi samādadhe<br>
 <font color="GREEN" size="-1">83</font>
  āgneyena tadāstreṇa yojayām āsa sāyakam<br>
    sa jajvāla tadā bāṇo dhanuś cāsya mahātmanaḥ<br>
 <font color="GREEN" size="-1">84</font>
  atikāyo 'titejasvī sauram astraṃ samādade<br>
    tena bāṇaṃ bhujaṃgābhaṃ hemapuṅkham ayojayat<br>
 <font color="GREEN" size="-1">85</font>
  tatas taṃ jvalitaṃ ghoraṃ lakṣmaṇaḥ śaram āhitam<br>
    atikāyāya cikṣepa kāladaṇḍam ivāntakaḥ<br>
 <font color="GREEN" size="-1">86</font>
  āgneyenābhisaṃyuktaṃ dṛṣṭvā bāṇaṃ niśācaraḥ<br>
    utsasarja tadā bāṇaṃ dīptaṃ sūryāstrayojitam<br>
 <font color="GREEN" size="-1">87</font>
  tāv ubhāv ambare bāṇāv anyonyam abhijaghnatuḥ<br>
    tejasā saṃpradīptāgrau kruddhāv iva bhujaṃ gamau<br>
 <font color="GREEN" size="-1">88</font>
  tāv anyonyaṃ vinirdahya petatur dharaṇītale<br>
    nirarciṣau bhasmakṛtau na bhrājete śarottamau<br>
 <font color="GREEN" size="-1">89</font>
  tato 'tikāyaḥ saṃkruddhas tv astram aiṣīkam utsṛjat<br>
    tat praciccheda saumitrir astram aindreṇa vīryavān<br>
 <font color="GREEN" size="-1">90</font>
  aiṣīkaṃ nihataṃ dṛṣṭvā kumāro rāvaṇātmajaḥ<br>
    yāmyenāstreṇa saṃkruddho yojayām āsa sāyakam<br>
 <font color="GREEN" size="-1">91</font>
  tatas tad astraṃ cikṣepa lakṣmaṇāya niśācaraḥ<br>
    vāyavyena tad astraṃ tu nijaghāna sa lakṣmaṇaḥ<br>
 <font color="GREEN" size="-1">92</font>
  athainaṃ śaradhārābhir dhārābhir iva toyadaḥ<br>
    abhyavarṣata saṃkruddho lakṣmaṇo rāvaṇātmajam<br>
 <font color="GREEN" size="-1">93</font>
  te 'tikāyaṃ samāsādya kavace vajrabhūṣite<br>
    bhagnāgraśalyāḥ sahasā petur bāṇā mahītale<br>
 <font color="GREEN" size="-1">94</font>
  tān moghān abhisaṃprekṣya lakṣmaṇaḥ paravīrahā<br>
    abhyavarṣata bāṇānāṃ sahasreṇa mahāyaśāḥ<br>
 <font color="GREEN" size="-1">95</font>
  sa varṣyamāṇo bāṇaughair atikāyo mahābalaḥ<br>
    avadhyakavacaḥ saṃkhye rākṣaso naiva vivyathe<br>
 <font color="GREEN" size="-1">96</font>
  na śaśāka rujaṃ kartuṃ yudhi tasya narottamaḥ<br>
    athainam abhyupāgamya vāyur vākyam uvāca ha<br>
 <font color="GREEN" size="-1">97</font>
  brahmadattavaro hy eṣa avadhya kavacāvṛtaḥ<br>
    brāhmeṇāstreṇa bhindhy enam eṣa vadhyo hi nānyathā<br>
 <font color="GREEN" size="-1">98</font>
  tataḥ sa vāyor vacanaṃ niśamya; saumitrir indrapratimānavīryaḥ<br>
    samādade bāṇam amoghavegaṃ; tad brāhmam astraṃ sahasā niyojya<br>
 <font color="GREEN" size="-1">99</font>
  tasmin varāstre tu niyujyamāne; saumitriṇā bāṇavare śitāgre<br>
    diśaḥ sacandrārkamahāgrahāś ca; nabhaś ca tatrāsa rarāsa corvī<br>
 <font color="GREEN" size="-1">100</font>
  taṃ brahmaṇo 'streṇa niyujya cāpe; śaraṃ supuṅkhaṃ yamadūtakalpam<br>
    saumitrir indrārisutasya tasya; sasarja bāṇaṃ yudhi vajrakalpam<br>
 <font color="GREEN" size="-1">101</font>
  taṃ lakṣmaṇotsṛṣṭam amoghavegaṃ; samāpatantaṃ jvalanaprakāśam<br>
    suvarṇavajrottamacitrapuṅkhaṃ; tadātikāyaḥ samare dadarśa<br>
 <font color="GREEN" size="-1">102</font>
  taṃ prekṣamāṇaḥ sahasātikāyo; jaghāna bāṇair niśitair anekaiḥ<br>
    sa sāyakas tasya suparṇavegas; tadātivegena jagāma pārśvam<br>
 <font color="GREEN" size="-1">103</font>
  tam āgataṃ prekṣya tadātikāyo; bāṇaṃ pradīptāntakakālakalpam<br>
    jaghāna śaktyṛṣṭigadākuṭhāraiḥ; śūlair halaiś cāpy avipannaceṣṭaḥ<br>
 <font color="GREEN" size="-1">104</font>
  tāny āyudhāny adbhutavigrahāṇi; moghāni kṛtvā sa śaro 'gnidīptaḥ<br>
    prasahya tasyaiva kirīṭajuṣṭaṃ; tadātikāyasya śiro jahāra<br>
 <font color="GREEN" size="-1">105</font>
  tac chiraḥ saśiras trāṇaṃ lakṣmaṇeṣuprapīḍitam<br>
    papāta sahasā bhūmau śṛṅgaṃ himavato yathā<br>
 <font color="GREEN" size="-1">106</font>
  praharṣayuktā bahavas tu vānarā; prabuddhapadmapratimānanās tadā<br>
    apūjayaṁl lakṣmaṇam iṣṭabhāginaṃ; hate ripau bhīmabale durāsade<br>
 </td>
 <td width="50%">
  <font color="GREEN" size="-1">1</font>
  सवबलं वयथितं दृष्ट्वा तुमुलं लॊमहर्षणम<br>
   भरातॄंश च निहतान दृष्ट्वा शक्रतुल्यपराक्रमान<br>
  <font color="GREEN" size="-1">2</font>
  पितृव्यौ चापि संदृश्य समरे संनिषूदितौ<br>
   महॊदरमहापार्श्वौ भरातरौ राक्षसर्षभौ<br>
  <font color="GREEN" size="-1">3</font>
  चुकॊप च महातेजा बरह्मदत्तवरॊ युधि<br>
   अतिकायॊ ऽदरिसंकाशॊ देवदानवदर्पहा<br>
  <font color="GREEN" size="-1">4</font>
  स भास्करसहस्रस्य संघातम इव भास्वरम<br>
   रथम आस्थाय शक्रारिर अभिदुद्राव वानरान<br>
  <font color="GREEN" size="-1">5</font>
  स विस्फार्य महच चापं किरीटी मृष्टकुण्डलः<br>
   नाम विश्रावयाम आस ननाद च महास्वनम<br>
  <font color="GREEN" size="-1">6</font>
  तेन सिंहप्रणादेन नामविश्रावणेन च<br>
   जयाशब्देन च भीमेन तरासयाम आस वानरान<br>
  <font color="GREEN" size="-1">7</font>
  ते तस्य रूपम आलॊक्य यथा विष्णॊस तरिविक्रमे<br>
   भयार्ता वानराः सर्वे विद्रवन्ति दिशॊ दश<br>
  <font color="GREEN" size="-1">8</font>
  ते ऽतिकायं समासाद्य वानरा मूढचेतसः<br>
   शरण्यं शरणं जग्मुर लक्ष्मणाग्रजम आहवे<br>
  <font color="GREEN" size="-1">9</font>
  ततॊ ऽतिकायं काकुत्स्थॊ रथस्थं पर्वतॊपमम<br>
   ददर्श धन्विनं दूराद गर्जन्तं कालमेघवत<br>
  <font color="GREEN" size="-1">10</font>
  स तं दृष्ट्वा महात्मानं राघवस तु सुविस्मितः<br>
    वानरान सान्त्वयित्वा तु विभीषणम उवाच ह<br>
 <font color="GREEN" size="-1">11</font>
  कॊ ऽसौ पर्वतसंकाशॊ धनुष्मान हरिलॊचनः<br>
    युक्ते हयसहस्रेण विशाले सयन्दने सथितः<br>
 <font color="GREEN" size="-1">12</font>
  य एष निशितैः शूलैः सुतीक्ष्णैः परासतॊमरैः<br>
    अर्चिष्मद्भिर वृतॊ भाति भूतैर इव महेश्वरः<br>
 <font color="GREEN" size="-1">13</font>
  कालजिह्वाप्रकाशाभिर य एषॊ ऽभिविराजते<br>
    आवृतॊ रथशक्तीभिर विद्युद्भिर इव तॊयदः<br>
 <font color="GREEN" size="-1">14</font>
  धनूंसि चास्य सज्यानि हेमपृष्ठानि सर्वशः<br>
    शॊभयन्ति रथश्रेष्ठं शक्रपातम इवाम्बरम<br>
 <font color="GREEN" size="-1">15</font>
  क एष रक्षः शार्दूलॊ रणभूमिं विराजयन<br>
    अभ्येति रथिनां शरेष्ठॊ रथेनादित्यतेजसा<br>
 <font color="GREEN" size="-1">16</font>
  धवजशृङ्गप्रतिष्ठेन राहुणाभिविराजते<br>
    सूर्यरश्मिप्रभैर बाणैर दिशॊ दश विराजयन<br>
 <font color="GREEN" size="-1">17</font>
  तरिणतं मेघनिर्ह्रादं हेमपृष्ठम अलंकृतम<br>
    शतक्रतुधनुःप्रख्यं धनुश चास्य विराजते<br>
 <font color="GREEN" size="-1">18</font>
  सध्वजः सपताकश च सानुकर्षॊ महारथः<br>
    चतुःसादिसमायुक्तॊ मेघस्तनितनिस्वनः<br>
 <font color="GREEN" size="-1">19</font>
  विंशतिर दश चाष्टौ च तूणीररथम आस्थिताः<br>
    कार्मुकाणि च भीमानि जयाश च काञ्चनपिङ्गलाः<br>
 <font color="GREEN" size="-1">20</font>
  दवौ च खड्गौ रथगतौ पार्श्वस्थौ पार्श्वशॊभिनौ<br>
    चतुर्हस्तत्सरुचितौ वयक्तहस्तदशायतौ<br>
 <font color="GREEN" size="-1">21</font>
  रक्तकण्ठगुणॊ धीरॊ महापर्वतसंनिभः<br>
    कालः कालमहावक्त्रॊ मेघस्थ इव भास्करः<br>
 <font color="GREEN" size="-1">22</font>
  काञ्चनाङ्गदनद्धाभ्यां भुजाभ्याम एष शॊभते<br>
    शृङ्गाभ्याम इव तुङ्गाभ्यां हिमवान पर्वतॊत्तमः<br>
 <font color="GREEN" size="-1">23</font>
  कुण्डलाभ्यां तु यस्यैतद भाति वक्त्रं शुभेक्षणम<br>
    पुनर्वस्वन्तरगतं पूर्णबिम्बम इवैन्दवम<br>
 <font color="GREEN" size="-1">24</font>
  आचक्ष्व मे महाबाहॊ तवम एनं राक्षसॊत्तमम<br>
    यं दृष्ट्वा वानराः सर्वे भयार्ता विद्रुता दिशः<br>
 <font color="GREEN" size="-1">25</font>
  स पृष्ठॊ राजपुत्रेण रामेणामिततेजसा<br>
    आचचक्षे महातेजा राघवाय विभीषणः<br>
 <font color="GREEN" size="-1">26</font>
  दशग्रीवॊ महातेजा राजा वैश्रवणानुजः<br>
    भीमकर्मा महॊत्साहॊ रावणॊ राक्षसाधिपः<br>
 <font color="GREEN" size="-1">27</font>
  तस्यासीद वीर्यवान पुत्रॊ रावणप्रतिमॊ रणे<br>
    वृद्धसेवी शरुतधरः सर्वास्त्रविदुषां वरः<br>
 <font color="GREEN" size="-1">28</font>
  अश्वपृष्ठे रथे नागे खड्गे धनुषि कर्षणे<br>
    भेदे सान्त्वे च दाने च नये मन्त्रे च संमतः<br>
 <font color="GREEN" size="-1">29</font>
  यस्य बाहुं समाश्रित्य लङ्का भवति निर्भया<br>
    तनयं धान्यमालिन्या अतिकायम इमं विदुः<br>
 <font color="GREEN" size="-1">30</font>
  एतेनाराधितॊ बरह्मा तपसा भावितात्मना<br>
    अस्त्राणि चाप्य अवाप्तानि रिपवश च पराजिताः<br>
 <font color="GREEN" size="-1">31</font>
  सुरासुरैर अवध्यत्वं दत्तम अस्मै सवयम्भुवा<br>
    एतच च कवचं दिव्यं रथश चैषॊ ऽरकभास्करः<br>
 <font color="GREEN" size="-1">32</font>
  एतेन शतशॊ देवा दानवाश च पराजिताः<br>
    रक्षितानि च रक्षामि यक्षाश चापि निषूदिताः<br>
 <font color="GREEN" size="-1">33</font>
  वज्रं विष्टम्भितं येन बाणैर इन्द्रस्य धीमतः<br>
    पाशः सलिलराजस्य युद्धे परतिहतस तथा<br>
 <font color="GREEN" size="-1">34</font>
  एषॊ ऽतिकायॊ बलवान राक्षसानाम अथर्षभः<br>
    रावणस्य सुतॊ धीमान देवदनव दर्पहा<br>
 <font color="GREEN" size="-1">35</font>
  तद अस्मिन करियतां यत्नः कषिप्रं पुरुषपुंगव<br>
    पुरा वानरसैन्यानि कषयं नयति सायकैः<br>
 <font color="GREEN" size="-1">36</font>
  ततॊ ऽतिकायॊ बलवान परविश्य हरिवाहिनीम<br>
    विस्फारयाम आस धनुर ननाद च पुनः पुनः<br>
 <font color="GREEN" size="-1">37</font>
  तं भीमवपुषं दृष्ट्वा रथस्थं रथिनां वरम<br>
    अभिपेतुर महात्मानॊ ये परधानाः पलवंगमाः<br>
 <font color="GREEN" size="-1">38</font>
  कुमुदॊ दविविदॊ मैन्दॊ नीलः शरभ एव च<br>
    पादपैर गिरिशृङ्गैश च युगपत समभिद्रवन<br>
 <font color="GREEN" size="-1">39</font>
  तेषां वृक्षांश च शैलांश च शरैः काञ्चनभूषणैः<br>
    अतिकायॊ महातेजाश चिच्छेदास्त्रविदां वरः<br>
 <font color="GREEN" size="-1">40</font>
  तांश चैव सरान स हरीञ शरैः सर्वायसैर बली<br>
    विव्याधाभिमुखः संख्ये भीमकायॊ निशाचरः<br>
 <font color="GREEN" size="-1">41</font>
  ते ऽरदिता बाणबर्षेण भिन्नगात्राः पलवंगमाः<br>
    न शेकुर अतिकायस्य परतिकर्तुं महारणे<br>
 <font color="GREEN" size="-1">42</font>
  तत सैन्यं हरिवीराणां तरासयाम आस राक्षसः<br>
    मृगयूथम इव करुद्धॊ हरिर यौवनम आस्थितः<br>
 <font color="GREEN" size="-1">43</font>
  स राषसेन्द्रॊ हरिसैन्यमध्ये; नायुध्यमानं निजघान कं चित<br>
    उपेत्य रामं सधनुः कलापी; सगर्वितं वाक्यम इदं बभाषे<br>
 <font color="GREEN" size="-1">44</font>
  रथे सथितॊ ऽहं शरचापपाणिर; न पराकृतं कं चन यॊधयामि<br>
    यस्यास्ति शक्तिर वयवसाय युक्ता; ददातुं मे कषिप्रम इहाद्य युद्धम<br>
 <font color="GREEN" size="-1">45</font>
  तत तस्य वाक्यं बरुवतॊ निशम्य; चुकॊप सौमित्रिर अमित्रहन्ता<br>
    अमृष्यमाणश च समुत्पपात; जग्राह चापं च ततः समयित्वा<br>
 <font color="GREEN" size="-1">46</font>
  करुद्धः सौमित्रिर उत्पत्य तूणाद आक्षिप्य सायकम<br>
    पुरस्ताद अतिकायस्य विचकर्ष महद धनुः<br>
 <font color="GREEN" size="-1">47</font>
  पूरयन स महीं शैलान आकाशं सागरं दिशः<br>
    जयाशब्दॊ लक्ष्मणस्यॊग्रस तरासयन रजनीचरान<br>
 <font color="GREEN" size="-1">48</font>
  सौमित्रेश चापनिर्घॊषं शरुत्वा परतिभयं तदा<br>
    विसिष्मिये महातेजा राक्षसेन्द्रात्मजॊ बली<br>
 <font color="GREEN" size="-1">49</font>
  अथातिकायः कुपितॊ दृष्ट्वा लक्ष्मणम उत्थितम<br>
    आदाय निशितं बाणम इदं वचनम अब्रवीत<br>
 <font color="GREEN" size="-1">50</font>
  बालस तवम असि सौमित्रे विक्रमेष्व अविचक्षणः<br>
    गच्छ किं कालसदृशं मां यॊधयितुम इच्छसि<br>
 <font color="GREEN" size="-1">51</font>
  न हि मद्बाहुसृष्टानाम अस्त्राणां हिमवान अपि<br>
    सॊढुम उत्सहते वेगम अन्तरिक्षम अथॊ मही<br>
 <font color="GREEN" size="-1">52</font>
  सुखप्रसुप्तं कालाग्निं परबॊधयितुम इच्छसि<br>
    नयस्य चापं निवर्तस्व मा पराणाञ जहि मद्गतः<br>
 <font color="GREEN" size="-1">53</font>
  अथ वा तवं परतिष्टब्धॊ न निवर्तितुम इच्छसि<br>
    तिष्ठ पराणान परित्यज्य गमिष्यसि यमक्षयम<br>
 <font color="GREEN" size="-1">54</font>
  पश्य मे निशितान बाणान अरिदर्पनिषूदनान<br>
    ईश्वरायुधसंकाशांस तप्तकाञ्चनभूषणान<br>
 <font color="GREEN" size="-1">55</font>
  एष ते सर्पसंकाशॊ बाणः पास्यति शॊणितम<br>
    मृगराज इव करुद्धॊ नागराजस्य शॊणितम<br>
 <font color="GREEN" size="-1">56</font>
  शरुत्वातिकायस्य वचः सरॊषं; सगर्वितं संयति राजपुत्रः<br>
    स संचुकॊपातिबलॊ बृहच्छ्रीर; उवाच वाक्यं च ततॊ महार्थम<br>
 <font color="GREEN" size="-1">57</font>
  न वाक्यमात्रेण भवान परधानॊ; न कत्थनात सत्पुरुषा भवन्ति<br>
    मयि सथिते धन्विनि बाणपाणौ; विदर्शयस्वात्मबलं दुरात्मन<br>
 <font color="GREEN" size="-1">58</font>
  कर्मणा सूचयात्मानं न विकत्थितुम अर्हसि<br>
    पौरुषेण तु यॊ युक्तः स तु शूर इति समृतः<br>
 <font color="GREEN" size="-1">59</font>
  सर्वायुधसमायुक्तॊ धन्वी तवं रथम आस्थितः<br>
    शरैर वा यदि वाप्य अस्त्रैर दर्शयस्व पराक्रमम<br>
 <font color="GREEN" size="-1">60</font>
  ततः शिरस ते निशितैः पातयिष्याम्य अहं शरैः<br>
    मारुतः कालसंपक्वं वृन्तात तालफलं यथा<br>
 <font color="GREEN" size="-1">61</font>
  अद्य ते मामका बाणास तप्तकाञ्चनभूषणाः<br>
    पास्यन्ति रुधिरं गात्राद बाणशल्यान्तरॊत्थितम<br>
 <font color="GREEN" size="-1">62</font>
  बालॊ ऽयम इति विज्ञाय न मावज्ञातुम अर्हसि<br>
    बालॊ वा यदि वा वृद्धॊ मृत्युं जानीहि संयुगे<br>
 <font color="GREEN" size="-1">63</font>
  लक्ष्मणस्य वचः शरुत्वा हेतुमत परमार्थवत<br>
    अतिकायः परचुक्रॊध बाणं चॊत्तमम आददे<br>
 <font color="GREEN" size="-1">64</font>
  ततॊ विद्याधरा भूता देवा दैत्या महर्षयः<br>
    गुह्यकाश च महात्मानस तद युद्धं ददृशुस तदा<br>
 <font color="GREEN" size="-1">65</font>
  ततॊ ऽतिकायः कुपितश चापम आरॊप्य सायकम<br>
    लक्ष्मणस्य परचिक्षेप संक्षिपन्न इव चाम्बरम<br>
 <font color="GREEN" size="-1">66</font>
  तम आपतन्तं निशितं शरम आशीविषॊपमम<br>
    अर्धचन्द्रेण चिच्छेद लक्ष्मणः परवीरहा<br>
 <font color="GREEN" size="-1">67</font>
  तं निकृत्तं शरं दृष्ट्वा कृत्तभॊगम इवॊरगम<br>
    अतिकायॊ भृशं करुद्धः पञ्चबाणान समाददे<br>
 <font color="GREEN" size="-1">68</font>
  ताञ शरान संप्रचिक्षेप लक्ष्मणाय निशाचरः<br>
    तान अप्राप्ताञ शरैस तीक्ष्णैश चिच्छेद भरतानुजः<br>
 <font color="GREEN" size="-1">69</font>
  स तांश छित्त्वा शरैस तीक्ष्णैर लक्ष्मणः परवीरहा<br>
    आददे निशितं बाणं जवलन्तम इव तेजसा<br>
 <font color="GREEN" size="-1">70</font>
  तम आदाय धनुः शरेष्ठे यॊजयाम आस लक्ष्मणः<br>
    विचकर्ष च वेगेन विससर्ज च सायकम<br>
 <font color="GREEN" size="-1">71</font>
  पूर्णायतविसृष्टेन शरेणानत पर्वणा<br>
    ललाटे राक्षसश्रेष्ठम आजघान स वीर्यवान<br>
 <font color="GREEN" size="-1">72</font>
  स ललाटे शरॊ मग्नस तस्य भीमस्य रक्षसः<br>
    ददृशे शॊणितेनाक्तः पन्नगेन्द्र इवाहवे<br>
 <font color="GREEN" size="-1">73</font>
  राक्षसः परचकम्पे च लक्ष्मणेषु परकम्पितः<br>
    रुद्रबाणहतं भीमं यथा तरिपुरगॊपुरम<br>
 <font color="GREEN" size="-1">74</font>
  चिन्तयाम आस चाश्वस्य विमृश्य च महाबलः<br>
    साधु बाणनिपातेन शवाघनीयॊ ऽसि मे रिपुः<br>
 <font color="GREEN" size="-1">75</font>
  विचार्यैवं विनम्यास्यं विनम्य च भुजाव उभौ<br>
    स रथॊपस्थम आस्थाय रथेन परचचार ह<br>
 <font color="GREEN" size="-1">76</font>
  एकं तरीन पञ्च सप्तेति सायकान राक्षसर्षभः<br>
    आददे संदधे चापि विचकर्षॊत्ससर्ज च<br>
 <font color="GREEN" size="-1">77</font>
  ते बाणाः कालसंकाशा राक्षसेन्द्रधनुश चयुताः<br>
    हेमपुङ्खा रविप्रख्याश चक्रुर दीप्तम इवाम्बरम<br>
 <font color="GREEN" size="-1">78</font>
  ततस तान राक्षसॊत्सृष्टाञ शरौघान रावणानुजः<br>
    असंभ्रान्तः परचिच्छेद निशितैर बहुभिः शरैः<br>
 <font color="GREEN" size="-1">79</font>
  ताञ शरान युधि संप्रेक्ष्य निकृत्तान रावणात्मजः<br>
    चुकॊप तरिदशेन्द्रारिर जग्राह निशितं शरम<br>
 <font color="GREEN" size="-1">80</font>
  स संधाय महातेजास तं बाणं सहसॊत्सृजत<br>
    ततः सौमित्रिम आयान्तम आजघान सतनान्तरे<br>
 <font color="GREEN" size="-1">81</font>
  अतिकायेन सौमित्रिस ताडितॊ युधि वक्षसि<br>
    सुस्राव रुधिरं तीव्रं मदं मत्त इव दविपः<br>
 <font color="GREEN" size="-1">82</font>
  स चकार तदात्मानं विशल्यं सहसा विभुः<br>
    जग्राह च शरं तीष्णम अस्त्रेणापि समादधे<br>
 <font color="GREEN" size="-1">83</font>
  आग्नेयेन तदास्त्रेण यॊजयाम आस सायकम<br>
    स जज्वाल तदा बाणॊ धनुश चास्य महात्मनः<br>
 <font color="GREEN" size="-1">84</font>
  अतिकायॊ ऽतितेजस्वी सौरम अस्त्रं समाददे<br>
    तेन बाणं भुजंगाभं हेमपुङ्खम अयॊजयत<br>
 <font color="GREEN" size="-1">85</font>
  ततस तं जवलितं घॊरं लक्ष्मणः शरम आहितम<br>
    अतिकायाय चिक्षेप कालदण्डम इवान्तकः<br>
 <font color="GREEN" size="-1">86</font>
  आग्नेयेनाभिसंयुक्तं दृष्ट्वा बाणं निशाचरः<br>
    उत्ससर्ज तदा बाणं दीप्तं सूर्यास्त्रयॊजितम<br>
 <font color="GREEN" size="-1">87</font>
  ताव उभाव अम्बरे बाणाव अन्यॊन्यम अभिजघ्नतुः<br>
    तेजसा संप्रदीप्ताग्रौ करुद्धाव इव भुजं गमौ<br>
 <font color="GREEN" size="-1">88</font>
  ताव अन्यॊन्यं विनिर्दह्य पेततुर धरणीतले<br>
    निरर्चिषौ भस्मकृतौ न भराजेते शरॊत्तमौ<br>
 <font color="GREEN" size="-1">89</font>
  ततॊ ऽतिकायः संक्रुद्धस तव अस्त्रम ऐषीकम उत्सृजत<br>
    तत परचिच्छेद सौमित्रिर अस्त्रम ऐन्द्रेण वीर्यवान<br>
 <font color="GREEN" size="-1">90</font>
  ऐषीकं निहतं दृष्ट्वा कुमारॊ रावणात्मजः<br>
    याम्येनास्त्रेण संक्रुद्धॊ यॊजयाम आस सायकम<br>
 <font color="GREEN" size="-1">91</font>
  ततस तद अस्त्रं चिक्षेप लक्ष्मणाय निशाचरः<br>
    वायव्येन तद अस्त्रं तु निजघान स लक्ष्मणः<br>
 <font color="GREEN" size="-1">92</font>
  अथैनं शरधाराभिर धाराभिर इव तॊयदः<br>
    अभ्यवर्षत संक्रुद्धॊ लक्ष्मणॊ रावणात्मजम<br>
 <font color="GREEN" size="-1">93</font>
  ते ऽतिकायं समासाद्य कवचे वज्रभूषिते<br>
    भग्नाग्रशल्याः सहसा पेतुर बाणा महीतले<br>
 <font color="GREEN" size="-1">94</font>
  तान मॊघान अभिसंप्रेक्ष्य लक्ष्मणः परवीरहा<br>
    अभ्यवर्षत बाणानां सहस्रेण महायशाः<br>
 <font color="GREEN" size="-1">95</font>
  स वर्ष्यमाणॊ बाणौघैर अतिकायॊ महाबलः<br>
    अवध्यकवचः संख्ये राक्षसॊ नैव विव्यथे<br>
 <font color="GREEN" size="-1">96</font>
  न शशाक रुजं कर्तुं युधि तस्य नरॊत्तमः<br>
    अथैनम अभ्युपागम्य वायुर वाक्यम उवाच ह<br>
 <font color="GREEN" size="-1">97</font>
  बरह्मदत्तवरॊ हय एष अवध्य कवचावृतः<br>
    बराह्मेणास्त्रेण भिन्ध्य एनम एष वध्यॊ हि नान्यथा<br>
 <font color="GREEN" size="-1">98</font>
  ततः स वायॊर वचनं निशम्य; सौमित्रिर इन्द्रप्रतिमानवीर्यः<br>
    समाददे बाणम अमॊघवेगं; तद बराह्मम अस्त्रं सहसा नियॊज्य<br>
 <font color="GREEN" size="-1">99</font>
  तस्मिन वरास्त्रे तु नियुज्यमाने; सौमित्रिणा बाणवरे शिताग्रे<br>
    दिशः सचन्द्रार्कमहाग्रहाश च; नभश च तत्रास ररास चॊर्वी<br>
 <font color="GREEN" size="-1">100</font>
  तं बरह्मणॊ ऽसत्रेण नियुज्य चापे; शरं सुपुङ्खं यमदूतकल्पम<br>
    सौमित्रिर इन्द्रारिसुतस्य तस्य; ससर्ज बाणं युधि वज्रकल्पम<br>
 <font color="GREEN" size="-1">101</font>
  तं लक्ष्मणॊत्सृष्टम अमॊघवेगं; समापतन्तं जवलनप्रकाशम<br>
    सुवर्णवज्रॊत्तमचित्रपुङ्खं; तदातिकायः समरे ददर्श<br>
 <font color="GREEN" size="-1">102</font>
  तं परेक्षमाणः सहसातिकायॊ; जघान बाणैर निशितैर अनेकैः<br>
    स सायकस तस्य सुपर्णवेगस; तदातिवेगेन जगाम पार्श्वम<br>
 <font color="GREEN" size="-1">103</font>
  तम आगतं परेक्ष्य तदातिकायॊ; बाणं परदीप्तान्तककालकल्पम<br>
    जघान शक्त्यृष्टिगदाकुठारैः; शूलैर हलैश चाप्य अविपन्नचेष्टः<br>
 <font color="GREEN" size="-1">104</font>
  तान्य आयुधान्य अद्भुतविग्रहाणि; मॊघानि कृत्वा स शरॊ ऽगनिदीप्तः<br>
    परसह्य तस्यैव किरीटजुष्टं; तदातिकायस्य शिरॊ जहार<br>
 <font color="GREEN" size="-1">105</font>
  तच छिरः सशिरस तराणं लक्ष्मणेषुप्रपीडितम<br>
    पपात सहसा भूमौ शृङ्गं हिमवतॊ यथा<br>
 <font color="GREEN" size="-1">106</font>
  परहर्षयुक्ता बहवस तु वानरा; परबुद्धपद्मप्रतिमाननास तदा<br>
    अपूजयँल लक्ष्मणम इष्टभागिनं; हते रिपौ भीमबले दुरासदे<br>
 </td>
 
 </table>
 <p></p><div class="filenav">
 <hr>
 <center>
 <a href="rys6060.htm">Next: Chapter 60</a></center>
 </div>
 </center></body>