<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi07.htm">Book 7 Index</a><br>
  
 <a href="rys7068.htm">Previous</a> 
 <a href="rys7070.htm">Next</a> 
 
 </div>
 <hr>
 
 <h3 align="CENTER">Book 7<br>Chapter 69
 </h3><table width="100%">
 <td width="50%">
  <font color="GREEN" size="-1">1</font>
  bhuktvā tu bhāṣitaṃ vākyaṃ mama rāma śubhākṣaram<br>
   prāñjaliḥ pratyuvācedaṃ sa svargī raghunandana<br>
  <font color="GREEN" size="-1">2</font>
  śṛṇu brahman yathāvṛttaṃ mamaitat sukhaduḥkhayoḥ<br>
   duratikramaṇīyaṃ hi yathā pṛcchasi māṃ dvija<br>
  <font color="GREEN" size="-1">3</font>
  purā vaidarbhako rājā pitā mama mahāyaśāḥ<br>
   sudeva iti vikhyātas triṣu lokeṣu vīryavān<br>
  <font color="GREEN" size="-1">4</font>
  tasya putradvayaṃ brahman dvābhyāṃ strībhyām ajāyata<br>
   ahaṃ śveta iti khyāto yavīyān suratho 'bhavat<br>
  <font color="GREEN" size="-1">5</font>
  tataḥ pitari svaryāte paurā mām abhyaṣecayan<br>
   tatrāhaṃ kṛtavān rājyaṃ dharmeṇa susamāhitaḥ<br>
  <font color="GREEN" size="-1">6</font>
  evaṃ varṣasahasrāṇi samatītāni suvrata<br>
   rājyaṃ kārayato brahman prajā dharmeṇa rakṣataḥ<br>
  <font color="GREEN" size="-1">7</font>
  so 'haṃ nimitte kasmiṃś cid vijñātāyur dvijottama<br>
   kāladharmaṃ hṛdi nyasya tato vanam upāgamam<br>
  <font color="GREEN" size="-1">8</font>
  so 'haṃ vanam idaṃ durgaṃ mṛgapakṣivivarjitam<br>
   tapaś cartuṃ praviṣṭo 'smi samīpe sarasaḥ śubhe<br>
  <font color="GREEN" size="-1">9</font>
  bhrātaraṃ surathaṃ rājye abhiṣicya narādhipam<br>
   idaṃ saraḥ samāsādya tapas taptaṃ mayā ciram<br>
  <font color="GREEN" size="-1">10</font>
  so 'haṃ varṣasahasrāṇi tapas trīṇi mahāmune<br>
    taptvā suduṣkaraṃ prāpto brahmalokam anuttamam<br>
 <font color="GREEN" size="-1">11</font>
  tato māṃ svargasaṃsthaṃ vai kṣutpipāse dvijottama<br>
    bādhete paramodāra tato 'haṃ vyathitendriyaḥ<br>
 <font color="GREEN" size="-1">12</font>
  gatvā tribhuvaṇaśreṣṭhaṃ pitāmaham uvāca ha<br>
    bhagavan brahmaloko 'yaṃ kṣutpipāsāvivarjitaḥ<br>
 <font color="GREEN" size="-1">13</font>
  kasyeyaṃ karmaṇaḥ prāptiḥ kṣutpipāsāvaśo 'smi yat<br>
    āhāraḥ kaś ca me deva tan me brūhi pitāmaha<br>
 <font color="GREEN" size="-1">14</font>
  pitāmahas tu mām āha tavāhāraḥ sudevaja<br>
    svādūni svāni māṃsāni tāni bhakṣaya nityaśaḥ<br>
 <font color="GREEN" size="-1">15</font>
  svaśarīraṃ tvayā puṣṭaṃ kurvatā tapa uttamam<br>
    anuptaṃ rohate śveta na kadā cin mahāmate<br>
 <font color="GREEN" size="-1">16</font>
  dattaṃ na te 'sti sūkṣmo 'pi vane sattvaniṣevite<br>
    tena svargagato vatsa bādhyase kṣutpipāsayā<br>
 <font color="GREEN" size="-1">17</font>
  sa tvaṃ supuṣṭam āhāraiḥ svaśarīram anuttamam<br>
    bhakṣayasvāmṛtarasaṃ sā te tṛptir bhaviṣyati<br>
 <font color="GREEN" size="-1">18</font>
  yadā tu tad vanaṃ śveta agastyaḥ sumahān ṛṣiḥ<br>
    ākramiṣyati durdharṣas tadā kṛcchād vimokṣyase<br>
 <font color="GREEN" size="-1">19</font>
  sa hi tārayituṃ saumya śaktaḥ suragaṇān api<br>
    kiṃ punas tvāṃ mahābāho kṣutpipāsāvaśaṃ gatam<br>
 <font color="GREEN" size="-1">20</font>
  so 'haṃ bhagavataḥ śrutvā devadevasya niścayam<br>
    āhāraṃ garhitaṃ kurmi svaśarīraṃ dvijottama<br>
 <font color="GREEN" size="-1">21</font>
  bahūn varṣagaṇān brahman bhujyamānam idaṃ mayā<br>
    kṣayaṃ nābhyeti brahmarṣe tṛptiś cāpi mamottamā<br>
 <font color="GREEN" size="-1">22</font>
  tasya me kṛcchrabhūtasya kṛcchrād asmād vimokṣaya<br>
    anyeṣām agatir hy atra kumbhayonim ṛte dvijam<br>
 <font color="GREEN" size="-1">23</font>
  idam ābharaṇaṃ saumya tāraṇārthaṃ dvijottama<br>
    pratigṛhṇīṣva brahmarṣe prasādaṃ kartum arhasi<br>
 <font color="GREEN" size="-1">24</font>
  tasyāhaṃ svargiṇo vākyaṃ śrutvā duḥkhasamanvitam<br>
    tāraṇāyopajagrāha tad ābharaṇam uttamam<br>
 <font color="GREEN" size="-1">25</font>
  mayā pratigṛhīte tu tasminn ābharaṇe śubhe<br>
    mānuṣaḥ pūrvako deho rājarṣeḥ sa nanāśa ha<br>
 <font color="GREEN" size="-1">26</font>
  pranaṣṭe tu śarīre 'sau rājarṣiḥ parayā mudā<br>
    tṛptaḥ pramudito rājā jagāma tridivaṃ punaḥ<br>
 <font color="GREEN" size="-1">27</font>
  tenedaṃ śakratulyena divyam ābharaṇaṃ mama<br>
    tasmin nimitte kākutstha dattam adbhutadarśanam<br>
 </td>
 <td width="50%">
  <font color="GREEN" size="-1">1</font>
  भुक्त्वा तु भाषितं वाक्यं मम राम शुभाक्षरम<br>
   पराञ्जलिः परत्युवाचेदं स सवर्गी रघुनन्दन<br>
  <font color="GREEN" size="-1">2</font>
  शृणु बरह्मन यथावृत्तं ममैतत सुखदुःखयॊः<br>
   दुरतिक्रमणीयं हि यथा पृच्छसि मां दविज<br>
  <font color="GREEN" size="-1">3</font>
  पुरा वैदर्भकॊ राजा पिता मम महायशाः<br>
   सुदेव इति विख्यातस तरिषु लॊकेषु वीर्यवान<br>
  <font color="GREEN" size="-1">4</font>
  तस्य पुत्रद्वयं बरह्मन दवाभ्यां सत्रीभ्याम अजायत<br>
   अहं शवेत इति खयातॊ यवीयान सुरथॊ ऽभवत<br>
  <font color="GREEN" size="-1">5</font>
  ततः पितरि सवर्याते पौरा माम अभ्यषेचयन<br>
   तत्राहं कृतवान राज्यं धर्मेण सुसमाहितः<br>
  <font color="GREEN" size="-1">6</font>
  एवं वर्षसहस्राणि समतीतानि सुव्रत<br>
   राज्यं कारयतॊ बरह्मन परजा धर्मेण रक्षतः<br>
  <font color="GREEN" size="-1">7</font>
  सॊ ऽहं निमित्ते कस्मिंश चिद विज्ञातायुर दविजॊत्तम<br>
   कालधर्मं हृदि नयस्य ततॊ वनम उपागमम<br>
  <font color="GREEN" size="-1">8</font>
  सॊ ऽहं वनम इदं दुर्गं मृगपक्षिविवर्जितम<br>
   तपश चर्तुं परविष्टॊ ऽसमि समीपे सरसः शुभे<br>
  <font color="GREEN" size="-1">9</font>
  भरातरं सुरथं राज्ये अभिषिच्य नराधिपम<br>
   इदं सरः समासाद्य तपस तप्तं मया चिरम<br>
  <font color="GREEN" size="-1">10</font>
  सॊ ऽहं वर्षसहस्राणि तपस तरीणि महामुने<br>
    तप्त्वा सुदुष्करं पराप्तॊ बरह्मलॊकम अनुत्तमम<br>
 <font color="GREEN" size="-1">11</font>
  ततॊ मां सवर्गसंस्थं वै कषुत्पिपासे दविजॊत्तम<br>
    बाधेते परमॊदार ततॊ ऽहं वयथितेन्द्रियः<br>
 <font color="GREEN" size="-1">12</font>
  गत्वा तरिभुवणश्रेष्ठं पितामहम उवाच ह<br>
    भगवन बरह्मलॊकॊ ऽयं कषुत्पिपासाविवर्जितः<br>
 <font color="GREEN" size="-1">13</font>
  कस्येयं कर्मणः पराप्तिः कषुत्पिपासावशॊ ऽसमि यत<br>
    आहारः कश च मे देव तन मे बरूहि पितामह<br>
 <font color="GREEN" size="-1">14</font>
  पितामहस तु माम आह तवाहारः सुदेवज<br>
    सवादूनि सवानि मांसानि तानि भक्षय नित्यशः<br>
 <font color="GREEN" size="-1">15</font>
  सवशरीरं तवया पुष्टं कुर्वता तप उत्तमम<br>
    अनुप्तं रॊहते शवेत न कदा चिन महामते<br>
 <font color="GREEN" size="-1">16</font>
  दत्तं न ते ऽसति सूक्ष्मॊ ऽपि वने सत्त्वनिषेविते<br>
    तेन सवर्गगतॊ वत्स बाध्यसे कषुत्पिपासया<br>
 <font color="GREEN" size="-1">17</font>
  स तवं सुपुष्टम आहारैः सवशरीरम अनुत्तमम<br>
    भक्षयस्वामृतरसं सा ते तृप्तिर भविष्यति<br>
 <font color="GREEN" size="-1">18</font>
  यदा तु तद वनं शवेत अगस्त्यः सुमहान ऋषिः<br>
    आक्रमिष्यति दुर्धर्षस तदा कृच्छाद विमॊक्ष्यसे<br>
 <font color="GREEN" size="-1">19</font>
  स हि तारयितुं सौम्य शक्तः सुरगणान अपि<br>
    किं पुनस तवां महाबाहॊ कषुत्पिपासावशं गतम<br>
 <font color="GREEN" size="-1">20</font>
  सॊ ऽहं भगवतः शरुत्वा देवदेवस्य निश्चयम<br>
    आहारं गर्हितं कुर्मि सवशरीरं दविजॊत्तम<br>
 <font color="GREEN" size="-1">21</font>
  बहून वर्षगणान बरह्मन भुज्यमानम इदं मया<br>
    कषयं नाभ्येति बरह्मर्षे तृप्तिश चापि ममॊत्तमा<br>
 <font color="GREEN" size="-1">22</font>
  तस्य मे कृच्छ्रभूतस्य कृच्छ्राद अस्माद विमॊक्षय<br>
    अन्येषाम अगतिर हय अत्र कुम्भयॊनिम ऋते दविजम<br>
 <font color="GREEN" size="-1">23</font>
  इदम आभरणं सौम्य तारणार्थं दविजॊत्तम<br>
    परतिगृह्णीष्व बरह्मर्षे परसादं कर्तुम अर्हसि<br>
 <font color="GREEN" size="-1">24</font>
  तस्याहं सवर्गिणॊ वाक्यं शरुत्वा दुःखसमन्वितम<br>
    तारणायॊपजग्राह तद आभरणम उत्तमम<br>
 <font color="GREEN" size="-1">25</font>
  मया परतिगृहीते तु तस्मिन्न आभरणे शुभे<br>
    मानुषः पूर्वकॊ देहॊ राजर्षेः स ननाश ह<br>
 <font color="GREEN" size="-1">26</font>
  परनष्टे तु शरीरे ऽसौ राजर्षिः परया मुदा<br>
    तृप्तः परमुदितॊ राजा जगाम तरिदिवं पुनः<br>
 <font color="GREEN" size="-1">27</font>
  तेनेदं शक्रतुल्येन दिव्यम आभरणं मम<br>
    तस्मिन निमित्ते काकुत्स्थ दत्तम अद्भुतदर्शनम<br>
 </td>
 
 </table>
 <p></p><div class="filenav">
 <hr>
 <center>
 <a href="rys7070.htm">Next: Chapter 70</a></center>
 </div>
 </center></body>