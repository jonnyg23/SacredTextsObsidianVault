<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi07.htm">Book 7 Index</a><br>
  
 <a href="rys7034.htm">Previous</a> 
 <a href="rys7036.htm">Next</a> 
 
 </div>
 <hr>
 
 <h3 align="CENTER">Book 7<br>Chapter 35
 </h3><table width="100%">
 <td width="50%">
  <font color="GREEN" size="-1">1</font>
  apṛcchata tato rāmo dakṣiṇāśālayaṃ munim<br>
   prāñjalir vinayopeta idam āha vaco 'rthavat<br>
  <font color="GREEN" size="-1">2</font>
  atulaṃ balam etābhyāṃ vālino rāvaṇasya ca<br>
   na tv etau hanumadvīryaiḥ samāv iti matir mama<br>
  <font color="GREEN" size="-1">3</font>
  śauryaṃ dākṣyaṃ balaṃ dhairyaṃ prājñatā nayasādhanam<br>
   vikramaś ca prabhāvaś ca hanūmati kṛtālayāḥ<br>
  <font color="GREEN" size="-1">4</font>
  dṛṣṭvodadhiṃ viṣīdantīṃ tadaiṣa kapivāhinīm<br>
   samāśvāsya kapīn bhūyo yojanānāṃ śataṃ plutaḥ<br>
  <font color="GREEN" size="-1">5</font>
  dharṣayitvā purīṃ laṅkāṃ rāvaṇāntaḥpuraṃ tathā<br>
   dṛṣṭvā saṃbhāṣitā cāpi sītā viśvāsitā tathā<br>
  <font color="GREEN" size="-1">6</font>
  senāgragā mantrisutāḥ kiṃkarā rāvaṇātmajaḥ<br>
   ete hanumatā tatra ekena vinipātitāḥ<br>
  <font color="GREEN" size="-1">7</font>
  bhūyo bandhād vimuktena saṃbhāṣitvā daśānanam<br>
   laṅkā bhasmīkṛtā tena pāvakeneva medinī<br>
  <font color="GREEN" size="-1">8</font>
  na kālasya na śakrasya na viṣṇor vittapasya ca<br>
   karmāṇi tāni śrūyante yāni yuddhe hanūmataḥ<br>
  <font color="GREEN" size="-1">9</font>
  etasya bāhuvīryeṇa laṅkā sītā ca lakṣmaṇaḥ<br>
   prāpto mayā jayaś caiva rājyaṃ mitrāṇi bāndhavāḥ<br>
  <font color="GREEN" size="-1">10</font>
  hanūmān yadi me na syād vānarādhipateḥ sakhā<br>
    pravṛttam api ko vettuṃ jānakyāḥ śaktimān bhavet<br>
 <font color="GREEN" size="-1">11</font>
  kimarthaṃ vālī caitena sugrīvapriyakāmyayā<br>
    tadā vaire samutpanne na dagdho vīrudho yathā<br>
 <font color="GREEN" size="-1">12</font>
  na hi veditavān manye hanūmān ātmano balam<br>
    yad dṛṣṭavāñ jīviteṣṭaṃ kliśyantaṃ vānarādhipam<br>
 <font color="GREEN" size="-1">13</font>
  etan me bhagavan sarvaṃ hanūmati mahāmune<br>
    vistareṇa yathātattvaṃ kathayāmarapūjita<br>
 <font color="GREEN" size="-1">14</font>
  rāghavasya vacaḥ śrutvā hetuyuktam ṛṣis tataḥ<br>
    hanūmataḥ samakṣaṃ tam idaṃ vacanam abravīt<br>
 <font color="GREEN" size="-1">15</font>
  satyam etad raghuśreṣṭha yad bravīṣi hanūmataḥ<br>
    na bale vidyate tulyo na gatau na matau paraḥ<br>
 <font color="GREEN" size="-1">16</font>
  amoghaśāpaiḥ śāpas tu datto 'sya ṛṣibhiḥ purā<br>
    na veditā balaṃ yena balī sann arimardanaḥ<br>
 <font color="GREEN" size="-1">17</font>
  bālye 'py etena yat karma kṛtaṃ rāma mahābala<br>
    tan na varṇayituṃ śakyam atibālatayāsya te<br>
 <font color="GREEN" size="-1">18</font>
  yadi vāsti tv abhiprāyas tac chrotuṃ tava rāghava<br>
    samādhāya matiṃ rāma niśāmaya vadāmy aham<br>
 <font color="GREEN" size="-1">19</font>
  sūryadattavarasvarṇaḥ sumerur nāma parvataḥ<br>
    yatra rājyaṃ praśāsty asya keṣarī nāma vai pitā<br>
 <font color="GREEN" size="-1">20</font>
  tasya bhāryā babhūveṣṭā hy añjaneti pariśrutā<br>
    janayām āsa tasyāṃ vai vāyur ātmajam uttamam<br>
 <font color="GREEN" size="-1">21</font>
  śāliśūkasamābhāsaṃ prāsūtemaṃ tadāñjanā<br>
    phalāny āhartukāmā vai niṣkrāntā gahane carā<br>
 <font color="GREEN" size="-1">22</font>
  eṣa mātur viyogāc ca kṣudhayā ca bhṛśārditaḥ<br>
    ruroda śiśur atyarthaṃ śiśuḥ śarabharāḍ iva<br>
 <font color="GREEN" size="-1">23</font>
  tatodyantaṃ vivasvantaṃ japā puṣpotkaropamam<br>
    dadṛśe phalalobhāc ca utpapāta raviṃ prati<br>
 <font color="GREEN" size="-1">24</font>
  bālārkābhimukho bālo bālārka iva mūrtimān<br>
    grahītukāmo bālārkaṃ plavate 'mbaramadhyagaḥ<br>
 <font color="GREEN" size="-1">25</font>
  etasmin plavanāne tu śiśubhāve hanūmati<br>
    devadānavasiddhānāṃ vismayaḥ sumahān abhūt<br>
 <font color="GREEN" size="-1">26</font>
  nāpy evaṃ vegavān vāyur garuḍo na manas tathā<br>
    yathāyaṃ vāyuputras tu kramate 'mbaram uttamam<br>
 <font color="GREEN" size="-1">27</font>
  yadi tāvac chiśor asya īdṛśau gativikramau<br>
    yauvanaṃ balam āsādya kathaṃ vego bhaviṣyati<br>
 <font color="GREEN" size="-1">28</font>
  tam anuplavate vāyuḥ plavantaṃ putram ātmanaḥ<br>
    sūryadāhabhayād rakṣaṃs tuṣāracayaśītalaḥ<br>
 <font color="GREEN" size="-1">29</font>
  bahuyojanasāhasraṃ kramaty eṣa tato 'mbaram<br>
    pitur balāc ca bālyāc ca bhāskarābhyāśam āgataḥ<br>
 <font color="GREEN" size="-1">30</font>
  śiśur eṣa tv adoṣajña iti matvā divākaraḥ<br>
    kāryaṃ cātra samāyattam ity evaṃ na dadāha saḥ<br>
 <font color="GREEN" size="-1">31</font>
  yam eva divasaṃ hy eṣa grahītuṃ bhāskaraṃ plutaḥ<br>
    tam eva divasaṃ rāhur jighṛkṣati divākaram<br>
 <font color="GREEN" size="-1">32</font>
  anena ca parāmṛṣṭo rāma sūryarathopati<br>
    apakrāntas tatas trasto rāhuś candrārkamardanaḥ<br>
 <font color="GREEN" size="-1">33</font>
  sa indrabhavanaṃ gatvā saroṣaḥ siṃhikāsutaḥ<br>
    abravīd bhrukuṭīṃ kṛtvā devaṃ devagaṇair vṛtam<br>
 <font color="GREEN" size="-1">34</font>
  bubhukṣāpanayaṃ dattvā candrārkau mama vāsava<br>
    kim idaṃ tat tvayā dattam anyasya balavṛtrahan<br>
 <font color="GREEN" size="-1">35</font>
  adyāhaṃ parvakāle tu jighṛkṣuḥ sūryam āgataḥ<br>
    athānyo rāhur āsādya jagrāha sahasā ravim<br>
 <font color="GREEN" size="-1">36</font>
  sa rāhor vacanaṃ śrutvā vāsavaḥ saṃbhramānvitaḥ<br>
    utpapātāsanaṃ hitvā udvahan kāñcanasrajam<br>
 <font color="GREEN" size="-1">37</font>
  tataḥ kailāsakūṭābhaṃ caturdantaṃ madasravam<br>
    śṛṅgārakāriṇaṃ prāṃṣuṃ svarṇaghaṇṭāṭṭahāsinam<br>
 <font color="GREEN" size="-1">38</font>
  indraḥ karīndram āruhya rāhuṃ kṛtvā puraḥsaram<br>
    prāyād yatrābhavat sūryaḥ sahānena hanūmatā<br>
 <font color="GREEN" size="-1">39</font>
  athātirabhasenāgād rāhur utsṛjya vāsavam<br>
    anena ca sa vai dṛṣṭa ādhāvañ śailakūṭavat<br>
 <font color="GREEN" size="-1">40</font>
  tataḥ sūryaṃ samutsṛjya rāhum evam avekṣya ca<br>
    utpapāta punar vyoma grahītuṃ siṃhikā sutam<br>
 <font color="GREEN" size="-1">41</font>
  utsṛjyārkam imaṃ rāma ādhāvantaṃ plavaṃgamam<br>
    dṛṣṭvā rāhuḥ parāvṛtya mukhaśeṣaḥ parāṅmukhaḥ<br>
 <font color="GREEN" size="-1">42</font>
  indram āśaṃsamānas tu trātāraṃ siṃhikāsutaḥ<br>
    indra indreti saṃtrāsān muhur muhur abhāṣata<br>
 <font color="GREEN" size="-1">43</font>
  rāhor vikrośamānasya prāg evālakṣitaḥ svaraḥ<br>
    śrutvendrovāca māṃ bhaiṣīr ayam enaṃ nihanmy aham<br>
 <font color="GREEN" size="-1">44</font>
  airāvataṃ tato dṛṣṭvā mahat tad idam ity api<br>
    phalaṃ taṃ hastirājānam abhidudrāva mārutiḥ<br>
 <font color="GREEN" size="-1">45</font>
  tadāsya dhāvato rūpam airāvatajighṛkṣayā<br>
    muhūrtam abhavad ghoram indrāgnyor iva bhāsvaram<br>
 <font color="GREEN" size="-1">46</font>
  evam ādhāvamānaṃ tu nātikruddhaḥ śacīpatiḥ<br>
    hastāntenātimuktena kuliśenābhyatāḍayat<br>
 <font color="GREEN" size="-1">47</font>
  tato girau papātaiṣa indravajrābhitāḍitaḥ<br>
    patamānasya caitasya vāmo hanur abhajyata<br>
 <font color="GREEN" size="-1">48</font>
  tasmiṃs tu patite bāle vajratāḍanavihvale<br>
    cukrodhendrāya pavanaḥ prajānām aśivāya ca<br>
 <font color="GREEN" size="-1">49</font>
  viṇmūtrāśayam āvṛtya prajāsv antargataḥ prabhuḥ<br>
    rurodha sarvabhūtāni yathā varṣāṇi vāsavaḥ<br>
 <font color="GREEN" size="-1">50</font>
  vāyuprakopād bhūtāni nirucchvāsāni sarvataḥ<br>
    saṃdhibhir bhajyamānāni kāṣṭhabhūtāni jajñire<br>
 <font color="GREEN" size="-1">51</font>
  niḥsvadhaṃ nirvaṣaṭkāraṃ niṣkriyaṃ dharmavarjitam<br>
    vāyuprakopāt trailokyaṃ nirayastham ivābabhau<br>
 <font color="GREEN" size="-1">52</font>
  tataḥ prajāḥ sagandharvāḥ sadevāsuramānuṣāḥ<br>
    prajāpatiṃ samādhāvann asukhārtāḥ sukhaiṣiṇaḥ<br>
 <font color="GREEN" size="-1">53</font>
  ūcuḥ prāñjalayo devā darodaranibhodarāḥ<br>
    tvayā sma bhagavan sṛṣṭāḥ prajānātha caturvidhāḥ<br>
 <font color="GREEN" size="-1">54</font>
  tvayā datto 'yam asmākam āyuṣaḥ pavanaḥ patiḥ<br>
    so 'smān prāṇeśvaro bhūtvā kasmād eṣo 'dya sattama<br>
 <font color="GREEN" size="-1">55</font>
  rurodha duḥkhaṃ janayann antaḥpura iva striyaḥ<br>
    tasmāt tvāṃ śaraṇaṃ prāptā vāyunopahatā vibho<br>
 <font color="GREEN" size="-1">56</font>
  vāyusaṃrodhajaṃ duḥkham idaṃ no nuda śatruhan<br>
 <font color="GREEN" size="-1">57</font>
  etat prajānāṃ śrutvā tu prajānāthaḥ prajāpatiḥ<br>
    kāraṇād iti tān uktvā prajāḥ punar abhāṣata<br>
 <font color="GREEN" size="-1">58</font>
  yasmin vaḥ kāraṇe vāyuś cukrodha ca rurodha ca<br>
    prajāḥ śṛṇudhvaṃ tat sarvaṃ śrotavyaṃ cātmanaḥ kṣamam<br>
 <font color="GREEN" size="-1">59</font>
  putras tasyāmareśena indreṇādya nipātitaḥ<br>
    rāhor vacanam ājñāya rājñā vaḥ kopito 'nilaḥ<br>
 <font color="GREEN" size="-1">60</font>
  aśarīraḥ śarīreṣu vāyuś carati pālayan<br>
    śarīraṃ hi vinā vāyuṃ samatāṃ yāti reṇubhiḥ<br>
 <font color="GREEN" size="-1">61</font>
  vāyuḥ prāṇāḥ sukhaṃ vāyur vāyuḥ sarvam idaṃ jagat<br>
    vāyunā saṃparityaktaṃ na sukhaṃ vindate jagat<br>
 <font color="GREEN" size="-1">62</font>
  adyaiva ca parityaktaṃ vāyunā jagad āyuṣā<br>
    adyaiveme nirucchvāsāḥ kāṣṭhakuḍyopamāḥ sthitāḥ<br>
 <font color="GREEN" size="-1">63</font>
  tad yāmas tatra yatrāste māruto rukprado hi vaḥ<br>
    mā vināśaṃ gamiṣyāma aprasādyāditeḥ sutam<br>
 <font color="GREEN" size="-1">64</font>
  tataḥ prajābhiḥ sahitaḥ prajāpatiḥ; sadevagandharvabhujaṃgaguhyakaḥ<br>
    jagāma tatrāsyati yatra mārutaḥ; sutaṃ surendrābhihataṃ pragṛhya saḥ<br>
 <font color="GREEN" size="-1">65</font>
  tato 'rkavaiśvānarakāñcanaprabhaṃ; sutaṃ tadotsaṅgagataṃ sadā gateḥ<br>
    caturmukho vīkṣya kṛpām athākarot; sadevasiddharṣibhujaṃgarākṣasaḥ<br>
 </td>
 <td width="50%">
  <font color="GREEN" size="-1">1</font>
  अपृच्छत ततॊ रामॊ दक्षिणाशालयं मुनिम<br>
   पराञ्जलिर विनयॊपेत इदम आह वचॊ ऽरथवत<br>
  <font color="GREEN" size="-1">2</font>
  अतुलं बलम एताभ्यां वालिनॊ रावणस्य च<br>
   न तव एतौ हनुमद्वीर्यैः समाव इति मतिर मम<br>
  <font color="GREEN" size="-1">3</font>
  शौर्यं दाक्ष्यं बलं धैर्यं पराज्ञता नयसाधनम<br>
   विक्रमश च परभावश च हनूमति कृतालयाः<br>
  <font color="GREEN" size="-1">4</font>
  दृष्ट्वॊदधिं विषीदन्तीं तदैष कपिवाहिनीम<br>
   समाश्वास्य कपीन भूयॊ यॊजनानां शतं पलुतः<br>
  <font color="GREEN" size="-1">5</font>
  धर्षयित्वा पुरीं लङ्कां रावणान्तःपुरं तथा<br>
   दृष्ट्वा संभाषिता चापि सीता विश्वासिता तथा<br>
  <font color="GREEN" size="-1">6</font>
  सेनाग्रगा मन्त्रिसुताः किंकरा रावणात्मजः<br>
   एते हनुमता तत्र एकेन विनिपातिताः<br>
  <font color="GREEN" size="-1">7</font>
  भूयॊ बन्धाद विमुक्तेन संभाषित्वा दशाननम<br>
   लङ्का भस्मीकृता तेन पावकेनेव मेदिनी<br>
  <font color="GREEN" size="-1">8</font>
  न कालस्य न शक्रस्य न विष्णॊर वित्तपस्य च<br>
   कर्माणि तानि शरूयन्ते यानि युद्धे हनूमतः<br>
  <font color="GREEN" size="-1">9</font>
  एतस्य बाहुवीर्येण लङ्का सीता च लक्ष्मणः<br>
   पराप्तॊ मया जयश चैव राज्यं मित्राणि बान्धवाः<br>
  <font color="GREEN" size="-1">10</font>
  हनूमान यदि मे न सयाद वानराधिपतेः सखा<br>
    परवृत्तम अपि कॊ वेत्तुं जानक्याः शक्तिमान भवेत<br>
 <font color="GREEN" size="-1">11</font>
  किमर्थं वाली चैतेन सुग्रीवप्रियकाम्यया<br>
    तदा वैरे समुत्पन्ने न दग्धॊ वीरुधॊ यथा<br>
 <font color="GREEN" size="-1">12</font>
  न हि वेदितवान मन्ये हनूमान आत्मनॊ बलम<br>
    यद दृष्टवाञ जीवितेष्टं कलिश्यन्तं वानराधिपम<br>
 <font color="GREEN" size="-1">13</font>
  एतन मे भगवन सर्वं हनूमति महामुने<br>
    विस्तरेण यथातत्त्वं कथयामरपूजित<br>
 <font color="GREEN" size="-1">14</font>
  राघवस्य वचः शरुत्वा हेतुयुक्तम ऋषिस ततः<br>
    हनूमतः समक्षं तम इदं वचनम अब्रवीत<br>
 <font color="GREEN" size="-1">15</font>
  सत्यम एतद रघुश्रेष्ठ यद बरवीषि हनूमतः<br>
    न बले विद्यते तुल्यॊ न गतौ न मतौ परः<br>
 <font color="GREEN" size="-1">16</font>
  अमॊघशापैः शापस तु दत्तॊ ऽसय ऋषिभिः पुरा<br>
    न वेदिता बलं येन बली सन्न अरिमर्दनः<br>
 <font color="GREEN" size="-1">17</font>
  बाल्ये ऽपय एतेन यत कर्म कृतं राम महाबल<br>
    तन न वर्णयितुं शक्यम अतिबालतयास्य ते<br>
 <font color="GREEN" size="-1">18</font>
  यदि वास्ति तव अभिप्रायस तच छरॊतुं तव राघव<br>
    समाधाय मतिं राम निशामय वदाम्य अहम<br>
 <font color="GREEN" size="-1">19</font>
  सूर्यदत्तवरस्वर्णः सुमेरुर नाम पर्वतः<br>
    यत्र राज्यं परशास्त्य अस्य केषरी नाम वै पिता<br>
 <font color="GREEN" size="-1">20</font>
  तस्य भार्या बभूवेष्टा हय अञ्जनेति परिश्रुता<br>
    जनयाम आस तस्यां वै वायुर आत्मजम उत्तमम<br>
 <font color="GREEN" size="-1">21</font>
  शालिशूकसमाभासं परासूतेमं तदाञ्जना<br>
    फलान्य आहर्तुकामा वै निष्क्रान्ता गहने चरा<br>
 <font color="GREEN" size="-1">22</font>
  एष मातुर वियॊगाच च कषुधया च भृशार्दितः<br>
    रुरॊद शिशुर अत्यर्थं शिशुः शरभराड इव<br>
 <font color="GREEN" size="-1">23</font>
  ततॊद्यन्तं विवस्वन्तं जपा पुष्पॊत्करॊपमम<br>
    ददृशे फललॊभाच च उत्पपात रविं परति<br>
 <font color="GREEN" size="-1">24</font>
  बालार्काभिमुखॊ बालॊ बालार्क इव मूर्तिमान<br>
    गरहीतुकामॊ बालार्कं पलवते ऽमबरमध्यगः<br>
 <font color="GREEN" size="-1">25</font>
  एतस्मिन पलवनाने तु शिशुभावे हनूमति<br>
    देवदानवसिद्धानां विस्मयः सुमहान अभूत<br>
 <font color="GREEN" size="-1">26</font>
  नाप्य एवं वेगवान वायुर गरुडॊ न मनस तथा<br>
    यथायं वायुपुत्रस तु करमते ऽमबरम उत्तमम<br>
 <font color="GREEN" size="-1">27</font>
  यदि तावच छिशॊर अस्य ईदृशौ गतिविक्रमौ<br>
    यौवनं बलम आसाद्य कथं वेगॊ भविष्यति<br>
 <font color="GREEN" size="-1">28</font>
  तम अनुप्लवते वायुः पलवन्तं पुत्रम आत्मनः<br>
    सूर्यदाहभयाद रक्षंस तुषारचयशीतलः<br>
 <font color="GREEN" size="-1">29</font>
  बहुयॊजनसाहस्रं करमत्य एष ततॊ ऽमबरम<br>
    पितुर बलाच च बाल्याच च भास्कराभ्याशम आगतः<br>
 <font color="GREEN" size="-1">30</font>
  शिशुर एष तव अदॊषज्ञ इति मत्वा दिवाकरः<br>
    कार्यं चात्र समायत्तम इत्य एवं न ददाह सः<br>
 <font color="GREEN" size="-1">31</font>
  यम एव दिवसं हय एष गरहीतुं भास्करं पलुतः<br>
    तम एव दिवसं राहुर जिघृक्षति दिवाकरम<br>
 <font color="GREEN" size="-1">32</font>
  अनेन च परामृष्टॊ राम सूर्यरथॊपति<br>
    अपक्रान्तस ततस तरस्तॊ राहुश चन्द्रार्कमर्दनः<br>
 <font color="GREEN" size="-1">33</font>
  स इन्द्रभवनं गत्वा सरॊषः सिंहिकासुतः<br>
    अब्रवीद भरुकुटीं कृत्वा देवं देवगणैर वृतम<br>
 <font color="GREEN" size="-1">34</font>
  बुभुक्षापनयं दत्त्वा चन्द्रार्कौ मम वासव<br>
    किम इदं तत तवया दत्तम अन्यस्य बलवृत्रहन<br>
 <font color="GREEN" size="-1">35</font>
  अद्याहं पर्वकाले तु जिघृक्षुः सूर्यम आगतः<br>
    अथान्यॊ राहुर आसाद्य जग्राह सहसा रविम<br>
 <font color="GREEN" size="-1">36</font>
  स राहॊर वचनं शरुत्वा वासवः संभ्रमान्वितः<br>
    उत्पपातासनं हित्वा उद्वहन काञ्चनस्रजम<br>
 <font color="GREEN" size="-1">37</font>
  ततः कैलासकूटाभं चतुर्दन्तं मदस्रवम<br>
    शृङ्गारकारिणं परांषुं सवर्णघण्टाट्टहासिनम<br>
 <font color="GREEN" size="-1">38</font>
  इन्द्रः करीन्द्रम आरुह्य राहुं कृत्वा पुरःसरम<br>
    परायाद यत्राभवत सूर्यः सहानेन हनूमता<br>
 <font color="GREEN" size="-1">39</font>
  अथातिरभसेनागाद राहुर उत्सृज्य वासवम<br>
    अनेन च स वै दृष्ट आधावञ शैलकूटवत<br>
 <font color="GREEN" size="-1">40</font>
  ततः सूर्यं समुत्सृज्य राहुम एवम अवेक्ष्य च<br>
    उत्पपात पुनर वयॊम गरहीतुं सिंहिका सुतम<br>
 <font color="GREEN" size="-1">41</font>
  उत्सृज्यार्कम इमं राम आधावन्तं पलवंगमम<br>
    दृष्ट्वा राहुः परावृत्य मुखशेषः पराङ्मुखः<br>
 <font color="GREEN" size="-1">42</font>
  इन्द्रम आशंसमानस तु तरातारं सिंहिकासुतः<br>
    इन्द्र इन्द्रेति संत्रासान मुहुर मुहुर अभाषत<br>
 <font color="GREEN" size="-1">43</font>
  राहॊर विक्रॊशमानस्य पराग एवालक्षितः सवरः<br>
    शरुत्वेन्द्रॊवाच मां भैषीर अयम एनं निहन्म्य अहम<br>
 <font color="GREEN" size="-1">44</font>
  ऐरावतं ततॊ दृष्ट्वा महत तद इदम इत्य अपि<br>
    फलं तं हस्तिराजानम अभिदुद्राव मारुतिः<br>
 <font color="GREEN" size="-1">45</font>
  तदास्य धावतॊ रूपम ऐरावतजिघृक्षया<br>
    मुहूर्तम अभवद घॊरम इन्द्राग्न्यॊर इव भास्वरम<br>
 <font color="GREEN" size="-1">46</font>
  एवम आधावमानं तु नातिक्रुद्धः शचीपतिः<br>
    हस्तान्तेनातिमुक्तेन कुलिशेनाभ्यताडयत<br>
 <font color="GREEN" size="-1">47</font>
  ततॊ गिरौ पपातैष इन्द्रवज्राभिताडितः<br>
    पतमानस्य चैतस्य वामॊ हनुर अभज्यत<br>
 <font color="GREEN" size="-1">48</font>
  तस्मिंस तु पतिते बाले वज्रताडनविह्वले<br>
    चुक्रॊधेन्द्राय पवनः परजानाम अशिवाय च<br>
 <font color="GREEN" size="-1">49</font>
  विण्मूत्राशयम आवृत्य परजास्व अन्तर्गतः परभुः<br>
    रुरॊध सर्वभूतानि यथा वर्षाणि वासवः<br>
 <font color="GREEN" size="-1">50</font>
  वायुप्रकॊपाद भूतानि निरुच्छ्वासानि सर्वतः<br>
    संधिभिर भज्यमानानि काष्ठभूतानि जज्ञिरे<br>
 <font color="GREEN" size="-1">51</font>
  निःस्वधं निर्वषट्कारं निष्क्रियं धर्मवर्जितम<br>
    वायुप्रकॊपात तरैलॊक्यं निरयस्थम इवाबभौ<br>
 <font color="GREEN" size="-1">52</font>
  ततः परजाः सगन्धर्वाः सदेवासुरमानुषाः<br>
    परजापतिं समाधावन्न असुखार्ताः सुखैषिणः<br>
 <font color="GREEN" size="-1">53</font>
  ऊचुः पराञ्जलयॊ देवा दरॊदरनिभॊदराः<br>
    तवया सम भगवन सृष्टाः परजानाथ चतुर्विधाः<br>
 <font color="GREEN" size="-1">54</font>
  तवया दत्तॊ ऽयम अस्माकम आयुषः पवनः पतिः<br>
    सॊ ऽसमान पराणेश्वरॊ भूत्वा कस्माद एषॊ ऽदय सत्तम<br>
 <font color="GREEN" size="-1">55</font>
  रुरॊध दुःखं जनयन्न अन्तःपुर इव सत्रियः<br>
    तस्मात तवां शरणं पराप्ता वायुनॊपहता विभॊ<br>
 <font color="GREEN" size="-1">56</font>
  वायुसंरॊधजं दुःखम इदं नॊ नुद शत्रुहन<br>
 <font color="GREEN" size="-1">57</font>
  एतत परजानां शरुत्वा तु परजानाथः परजापतिः<br>
    कारणाद इति तान उक्त्वा परजाः पुनर अभाषत<br>
 <font color="GREEN" size="-1">58</font>
  यस्मिन वः कारणे वायुश चुक्रॊध च रुरॊध च<br>
    परजाः शृणुध्वं तत सर्वं शरॊतव्यं चात्मनः कषमम<br>
 <font color="GREEN" size="-1">59</font>
  पुत्रस तस्यामरेशेन इन्द्रेणाद्य निपातितः<br>
    राहॊर वचनम आज्ञाय राज्ञा वः कॊपितॊ ऽनिलः<br>
 <font color="GREEN" size="-1">60</font>
  अशरीरः शरीरेषु वायुश चरति पालयन<br>
    शरीरं हि विना वायुं समतां याति रेणुभिः<br>
 <font color="GREEN" size="-1">61</font>
  वायुः पराणाः सुखं वायुर वायुः सर्वम इदं जगत<br>
    वायुना संपरित्यक्तं न सुखं विन्दते जगत<br>
 <font color="GREEN" size="-1">62</font>
  अद्यैव च परित्यक्तं वायुना जगद आयुषा<br>
    अद्यैवेमे निरुच्छ्वासाः काष्ठकुड्यॊपमाः सथिताः<br>
 <font color="GREEN" size="-1">63</font>
  तद यामस तत्र यत्रास्ते मारुतॊ रुक्प्रदॊ हि वः<br>
    मा विनाशं गमिष्याम अप्रसाद्यादितेः सुतम<br>
 <font color="GREEN" size="-1">64</font>
  ततः परजाभिः सहितः परजापतिः; सदेवगन्धर्वभुजंगगुह्यकः<br>
    जगाम तत्रास्यति यत्र मारुतः; सुतं सुरेन्द्राभिहतं परगृह्य सः<br>
 <font color="GREEN" size="-1">65</font>
  ततॊ ऽरकवैश्वानरकाञ्चनप्रभं; सुतं तदॊत्सङ्गगतं सदा गतेः<br>
    चतुर्मुखॊ वीक्ष्य कृपाम अथाकरॊत; सदेवसिद्धर्षिभुजंगराक्षसः<br>
 </td>
 
 </table>
 <p></p><div class="filenav">
 <hr>
 <center>
 <a href="rys7036.htm">Next: Chapter 36</a></center>
 </div>
 </center></body>