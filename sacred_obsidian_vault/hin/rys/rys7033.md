<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi07.htm">Book 7 Index</a><br>
  
 <a href="rys7032.htm">Previous</a> 
 <a href="rys7034.htm">Next</a> 
 
 </div>
 <hr>
 
 <h3 align="CENTER">Book 7<br>Chapter 33
 </h3><table width="100%">
 <td width="50%">
  <font color="GREEN" size="-1">1</font>
  rāvaṇagrahaṇaṃ tat tu vāyugrahaṇasaṃnibham<br>
   ṛṣiḥ pulastyaḥ śuśrāva kathitaṃ divi daivataiḥ<br>
  <font color="GREEN" size="-1">2</font>
  tataḥ putrasutasnehāt kampyamāno mahādhṛtiḥ<br>
   māhiṣmatīpatiṃ draṣṭum ājagāma mahān ṛṣiḥ<br>
  <font color="GREEN" size="-1">3</font>
  sa vāyumārgam āsthāya vāyutulyagatir dvijaḥ<br>
   purīṃ māhiṣmatīṃ prāpto manaḥsaṃtāpavikramaḥ<br>
  <font color="GREEN" size="-1">4</font>
  so 'marāvatisaṃkāśāṃ hṛṣṭapuṣṭajanāvṛtām<br>
   praviveśa purīṃ brahmā indrasyevāmarāvatīm<br>
  <font color="GREEN" size="-1">5</font>
  pādacāram ivādityaṃ niṣpatantaṃ sudurdṛśam<br>
   tatas te pratyabhijñāya arjunāya nyavedayan<br>
  <font color="GREEN" size="-1">6</font>
  pulastya iti taṃ śrutvā vacanaṃ haihayādhipaḥ<br>
   śirasy añjalim uddhṛtya pratyudgacchad dvijottamam<br>
  <font color="GREEN" size="-1">7</font>
  purohito 'syā gṛhyārghyaṃ madhuparkaṃ tathāiva ca<br>
   purastāt prayayau rājña indrasyeva bṛhaspatiḥ<br>
  <font color="GREEN" size="-1">8</font>
  tatas tam ṛṣim āyāntam udyantam iva bhāskaram<br>
   arjuno dṛśya saṃprāptaṃ vavandendra iveśvaram<br>
  <font color="GREEN" size="-1">9</font>
  sa tasya madhuparkaṃ ca pādyam arghyaṃ ca dāpayan<br>
   pulastyam āha rājendro harṣagadgadayā girā<br>
  <font color="GREEN" size="-1">10</font>
  adyeyam amarāvatyā tulyā māhiṣmatī kṛtā<br>
    adyāhaṃ tu dvijendrendra yasmāt paśyāmi durdṛśam<br>
 <font color="GREEN" size="-1">11</font>
  adya me kuśalaṃ deva adya me kulam uddhṛtam<br>
    yat te devagaṇair vandyau vande 'haṃ caraṇāv imau<br>
 <font color="GREEN" size="-1">12</font>
  idaṃ rājyam ime putrā ime dārā ime vayam<br>
    brahman kiṃ kurma kiṃ kāryam ājñāpayatu no bhavān<br>
 <font color="GREEN" size="-1">13</font>
  taṃ dharme 'gniṣu bhṛtyeṣu śivaṃ pṛṣṭvātha pārthivam<br>
    pulastyovāca rājānaṃ haihayānāṃ tadārjunam<br>
 <font color="GREEN" size="-1">14</font>
  rājendrāmalapadmākṣapūrṇacandranibhānana<br>
    atulaṃ te balaṃ yena daśagrīvas tvayā jitaḥ<br>
 <font color="GREEN" size="-1">15</font>
  bhayād yasyāvatiṣṭhetāṃ niṣpandau sāgarānilau<br>
    so 'yam adya tvayā baddhaḥ pautro me 'tīvadurjayaḥ<br>
 <font color="GREEN" size="-1">16</font>
  tat putraka yaśaḥ sphītaṃ nāma viśrāvitaṃ tvayā<br>
    madvākyād yācyamāno 'dya muñca vatsa daśānanam<br>
 <font color="GREEN" size="-1">17</font>
  pulastyājñāṃ sa gṛhyātha akiṃcanavaco 'rjunaḥ<br>
    mumoca pārthivendrendro rākṣasendraṃ prahṛṣṭavat<br>
 <font color="GREEN" size="-1">18</font>
  sa taṃ pramuktvā tridaśārim arjunaḥ; prapūjya divyābharaṇasragambaraiḥ<br>
    ahiṃsākaṃ sakhyam upetya sāgnikaṃ; praṇamya sa brahmasutaṃ gṛhaṃ yayau<br>
 <font color="GREEN" size="-1">19</font>
  pulastyenāpi saṃgamya rākṣasendraḥ pratāpavān<br>
    pariṣvaṅgakṛtātithyo lajjamāno visarjitaḥ<br>
 <font color="GREEN" size="-1">20</font>
  pitāmahasutaś cāpi pulastyo munisattamaḥ<br>
    mocayitvā daśagrīvaṃ brahmalokaṃ jagāma saḥ<br>
 <font color="GREEN" size="-1">21</font>
  evaṃ sa rāvaṇaḥ prāptaḥ kārtavīryāt tu dharṣaṇāt<br>
    pulastyavacanāc cāpi punar mokṣam avāptavān<br>
 <font color="GREEN" size="-1">22</font>
  evaṃ balibhyo balinaḥ santi rāghavanandana<br>
    nāvajñā parataḥ kāryā ya icchec chreya ātmanaḥ<br>
 <font color="GREEN" size="-1">23</font>
  tataḥ sa rājā piśitāśanānāṃ; sahasrabāhor upalabhya maitrīm<br>
    punar narāṇāṃ kadanaṃ cakāra; cacāra sarvāṃ pṛthivīṃ ca darpāt<br>
 </td>
 <td width="50%">
  <font color="GREEN" size="-1">1</font>
  रावणग्रहणं तत तु वायुग्रहणसंनिभम<br>
   ऋषिः पुलस्त्यः शुश्राव कथितं दिवि दैवतैः<br>
  <font color="GREEN" size="-1">2</font>
  ततः पुत्रसुतस्नेहात कम्प्यमानॊ महाधृतिः<br>
   माहिष्मतीपतिं दरष्टुम आजगाम महान ऋषिः<br>
  <font color="GREEN" size="-1">3</font>
  स वायुमार्गम आस्थाय वायुतुल्यगतिर दविजः<br>
   पुरीं माहिष्मतीं पराप्तॊ मनःसंतापविक्रमः<br>
  <font color="GREEN" size="-1">4</font>
  सॊ ऽमरावतिसंकाशां हृष्टपुष्टजनावृताम<br>
   परविवेश पुरीं बरह्मा इन्द्रस्येवामरावतीम<br>
  <font color="GREEN" size="-1">5</font>
  पादचारम इवादित्यं निष्पतन्तं सुदुर्दृशम<br>
   ततस ते परत्यभिज्ञाय अर्जुनाय नयवेदयन<br>
  <font color="GREEN" size="-1">6</font>
  पुलस्त्य इति तं शरुत्वा वचनं हैहयाधिपः<br>
   शिरस्य अञ्जलिम उद्धृत्य परत्युद्गच्छद दविजॊत्तमम<br>
  <font color="GREEN" size="-1">7</font>
  पुरॊहितॊ ऽसया गृह्यार्घ्यं मधुपर्कं तथािव च<br>
   पुरस्तात परययौ राज्ञ इन्द्रस्येव बृहस्पतिः<br>
  <font color="GREEN" size="-1">8</font>
  ततस तम ऋषिम आयान्तम उद्यन्तम इव भास्करम<br>
   अर्जुनॊ दृश्य संप्राप्तं ववन्देन्द्र इवेश्वरम<br>
  <font color="GREEN" size="-1">9</font>
  स तस्य मधुपर्कं च पाद्यम अर्घ्यं च दापयन<br>
   पुलस्त्यम आह राजेन्द्रॊ हर्षगद्गदया गिरा<br>
  <font color="GREEN" size="-1">10</font>
  अद्येयम अमरावत्या तुल्या माहिष्मती कृता<br>
    अद्याहं तु दविजेन्द्रेन्द्र यस्मात पश्यामि दुर्दृशम<br>
 <font color="GREEN" size="-1">11</font>
  अद्य मे कुशलं देव अद्य मे कुलम उद्धृतम<br>
    यत ते देवगणैर वन्द्यौ वन्दे ऽहं चरणाव इमौ<br>
 <font color="GREEN" size="-1">12</font>
  इदं राज्यम इमे पुत्रा इमे दारा इमे वयम<br>
    बरह्मन किं कुर्म किं कार्यम आज्ञापयतु नॊ भवान<br>
 <font color="GREEN" size="-1">13</font>
  तं धर्मे ऽगनिषु भृत्येषु शिवं पृष्ट्वाथ पार्थिवम<br>
    पुलस्त्यॊवाच राजानं हैहयानां तदार्जुनम<br>
 <font color="GREEN" size="-1">14</font>
  राजेन्द्रामलपद्माक्षपूर्णचन्द्रनिभानन<br>
    अतुलं ते बलं येन दशग्रीवस तवया जितः<br>
 <font color="GREEN" size="-1">15</font>
  भयाद यस्यावतिष्ठेतां निष्पन्दौ सागरानिलौ<br>
    सॊ ऽयम अद्य तवया बद्धः पौत्रॊ मे ऽतीवदुर्जयः<br>
 <font color="GREEN" size="-1">16</font>
  तत पुत्रक यशः सफीतं नाम विश्रावितं तवया<br>
    मद्वाक्याद याच्यमानॊ ऽदय मुञ्च वत्स दशाननम<br>
 <font color="GREEN" size="-1">17</font>
  पुलस्त्याज्ञां स गृह्याथ अकिंचनवचॊ ऽरजुनः<br>
    मुमॊच पार्थिवेन्द्रेन्द्रॊ राक्षसेन्द्रं परहृष्टवत<br>
 <font color="GREEN" size="-1">18</font>
  स तं परमुक्त्वा तरिदशारिम अर्जुनः; परपूज्य दिव्याभरणस्रगम्बरैः<br>
    अहिंसाकं सख्यम उपेत्य साग्निकं; परणम्य स बरह्मसुतं गृहं ययौ<br>
 <font color="GREEN" size="-1">19</font>
  पुलस्त्येनापि संगम्य राक्षसेन्द्रः परतापवान<br>
    परिष्वङ्गकृतातिथ्यॊ लज्जमानॊ विसर्जितः<br>
 <font color="GREEN" size="-1">20</font>
  पितामहसुतश चापि पुलस्त्यॊ मुनिसत्तमः<br>
    मॊचयित्वा दशग्रीवं बरह्मलॊकं जगाम सः<br>
 <font color="GREEN" size="-1">21</font>
  एवं स रावणः पराप्तः कार्तवीर्यात तु धर्षणात<br>
    पुलस्त्यवचनाच चापि पुनर मॊक्षम अवाप्तवान<br>
 <font color="GREEN" size="-1">22</font>
  एवं बलिभ्यॊ बलिनः सन्ति राघवनन्दन<br>
    नावज्ञा परतः कार्या य इच्छेच छरेय आत्मनः<br>
 <font color="GREEN" size="-1">23</font>
  ततः स राजा पिशिताशनानां; सहस्रबाहॊर उपलभ्य मैत्रीम<br>
    पुनर नराणां कदनं चकार; चचार सर्वां पृथिवीं च दर्पात<br>
 </td>
 
 </table>
 <p></p><div class="filenav">
 <hr>
 <center>
 <a href="rys7034.htm">Next: Chapter 34</a></center>
 </div>
 </center></body>