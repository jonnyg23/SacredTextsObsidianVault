<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi01.htm">Book 1 Index</a><br>
  
 <a href="rys1050.htm">Previous</a> 
 <a href="rys1052.htm">Next</a> 
 
 </div>
 <hr>
 
 <h3 align="CENTER">Book 1<br>Chapter 51
 </h3><table width="100%">
 <td width="50%">
  <font color="GREEN" size="-1">1</font>
  sa dṛṣṭvā paramaprīto viśvāmitro mahābalaḥ<br>
   praṇato vinayād vīro vasiṣṭhaṃ japatāṃ varam<br>
  <font color="GREEN" size="-1">2</font>
  svāgataṃ tava cety ukto vasiṣṭhena mahātmanā<br>
   āsanaṃ cāsya bhagavān vasiṣṭho vyādideśa ha<br>
  <font color="GREEN" size="-1">3</font>
  upaviṣṭāya ca tadā viśvāmitrāya dhīmate<br>
   yathānyāyaṃ munivaraḥ phalamūlam upāharat<br>
  <font color="GREEN" size="-1">4</font>
  pratigṛhya ca tāṃ pūjāṃ vasiṣṭhād rājasattamaḥ<br>
   tapo'gnihotraśiṣyeṣu kuśalaṃ paryapṛcchata<br>
  <font color="GREEN" size="-1">5</font>
  viśvāmitro mahātejā vanaspatigaṇe tathā<br>
   sarvatra kuśalaṃ cāha vasiṣṭho rājasattamam<br>
  <font color="GREEN" size="-1">6</font>
  sukhopaviṣṭaṃ rājānaṃ viśvāmitraṃ mahātapāḥ<br>
   papraccha japatāṃ śreṣṭho vasiṣṭho brahmaṇaḥ sutaḥ<br>
  <font color="GREEN" size="-1">7</font>
  kac cit te kuśalaṃ rājan kac cid dharmeṇa rañjayan<br>
   prajāḥ pālayase rājan rājavṛttena dhārmika<br>
  <font color="GREEN" size="-1">8</font>
  kac cit te subhṛtā bhṛtyāḥ kac cit tiṣṭhanti śāsane<br>
   kac cit te vijitāḥ sarve ripavo ripusūdana<br>
  <font color="GREEN" size="-1">9</font>
  kac cid bale ca kośe ca mitreṣu ca paraṃtapa<br>
   kuśalaṃ te naravyāghra putrapautre tathānagha<br>
  <font color="GREEN" size="-1">10</font>
  sarvatra kuśalaṃ rājā vasiṣṭhaṃ pratyudāharat<br>
    viśvāmitro mahātejā vasiṣṭhaṃ vinayānvitaḥ<br>
 <font color="GREEN" size="-1">11</font>
  kṛtvobhau suciraṃ kālaṃ dharmiṣṭhau tāḥ kathāḥ śubhāḥ<br>
    mudā paramayā yuktau prīyetāṃ tau parasparam<br>
 <font color="GREEN" size="-1">12</font>
  tato vasiṣṭho bhagavān kathānte raghunandana<br>
    viśvāmitram idaṃ vākyam uvāca prahasann iva<br>
 <font color="GREEN" size="-1">13</font>
  ātithyaṃ kartum icchāmi balasyāsya mahābala<br>
    tava caivāprameyasya yathārhaṃ saṃpratīccha me<br>
 <font color="GREEN" size="-1">14</font>
  satkriyāṃ tu bhavān etāṃ pratīcchatu mayodyatām<br>
    rājaṃs tvam atithiśreṣṭhaḥ pūjanīyaḥ prayatnataḥ<br>
 <font color="GREEN" size="-1">15</font>
  evam ukto vasiṣṭhena viśvāmitro mahāmatiḥ<br>
    kṛtam ity abravīd rājā pūjāvākyena me tvayā<br>
 <font color="GREEN" size="-1">16</font>
  phalamūlena bhagavan vidyate yat tavāśrame<br>
    pādyenācamanīyena bhagavaddarśanena ca<br>
 <font color="GREEN" size="-1">17</font>
  sarvathā ca mahāprājña pūjārheṇa supūjitaḥ<br>
    gamiṣyāmi namas te 'stu maitreṇekṣasva cakṣuṣā<br>
 <font color="GREEN" size="-1">18</font>
  evaṃ bruvantaṃ rājānaṃ vasiṣṭhaḥ punar eva hi<br>
    nyamantrayata dharmātmā punaḥ punar udāradhīḥ<br>
 <font color="GREEN" size="-1">19</font>
  bāḍham ity eva gādheyo vasiṣṭhaṃ pratyuvāca ha<br>
    yathā priyaṃ bhagavatas tathāstu munisattama<br>
 <font color="GREEN" size="-1">20</font>
  evam ukto mahātejā vasiṣṭho japatāṃ varaḥ<br>
    ājuhāva tataḥ prītaḥ kalmāṣīṃ dhūtakalmaṣaḥ<br>
 <font color="GREEN" size="-1">21</font>
  ehy ehi śabale kṣipraṃ śṛṇu cāpi vaco mama<br>
    sabalasyāsya rājarṣeḥ kartuṃ vyavasito 'smy aham<br>
    bhojanena mahārheṇa satkāraṃ saṃvidhatsva me<br>
 <font color="GREEN" size="-1">22</font>
  yasya yasya yathākāmaṃ ṣaḍraseṣv abhipūjitam<br>
    tat sarvaṃ kāmadhug divye abhivarṣakṛte mama<br>
 <font color="GREEN" size="-1">23</font>
  rasenānnena pānena lehyacoṣyeṇa saṃyutam<br>
    annānāṃ nicayaṃ sarvaṃ sṛjasva śabale tvara<br>
 </td>
 <td width="50%">
  <font color="GREEN" size="-1">1</font>
  स दृष्ट्वा परमप्रीतॊ विश्वामित्रॊ महाबलः<br>
   परणतॊ विनयाद वीरॊ वसिष्ठं जपतां वरम<br>
  <font color="GREEN" size="-1">2</font>
  सवागतं तव चेत्य उक्तॊ वसिष्ठेन महात्मना<br>
   आसनं चास्य भगवान वसिष्ठॊ वयादिदेश ह<br>
  <font color="GREEN" size="-1">3</font>
  उपविष्टाय च तदा विश्वामित्राय धीमते<br>
   यथान्यायं मुनिवरः फलमूलम उपाहरत<br>
  <font color="GREEN" size="-1">4</font>
  परतिगृह्य च तां पूजां वसिष्ठाद राजसत्तमः<br>
   तपॊऽगनिहॊत्रशिष्येषु कुशलं पर्यपृच्छत<br>
  <font color="GREEN" size="-1">5</font>
  विश्वामित्रॊ महातेजा वनस्पतिगणे तथा<br>
   सर्वत्र कुशलं चाह वसिष्ठॊ राजसत्तमम<br>
  <font color="GREEN" size="-1">6</font>
  सुखॊपविष्टं राजानं विश्वामित्रं महातपाः<br>
   पप्रच्छ जपतां शरेष्ठॊ वसिष्ठॊ बरह्मणः सुतः<br>
  <font color="GREEN" size="-1">7</font>
  कच चित ते कुशलं राजन कच चिद धर्मेण रञ्जयन<br>
   परजाः पालयसे राजन राजवृत्तेन धार्मिक<br>
  <font color="GREEN" size="-1">8</font>
  कच चित ते सुभृता भृत्याः कच चित तिष्ठन्ति शासने<br>
   कच चित ते विजिताः सर्वे रिपवॊ रिपुसूदन<br>
  <font color="GREEN" size="-1">9</font>
  कच चिद बले च कॊशे च मित्रेषु च परंतप<br>
   कुशलं ते नरव्याघ्र पुत्रपौत्रे तथानघ<br>
  <font color="GREEN" size="-1">10</font>
  सर्वत्र कुशलं राजा वसिष्ठं परत्युदाहरत<br>
    विश्वामित्रॊ महातेजा वसिष्ठं विनयान्वितः<br>
 <font color="GREEN" size="-1">11</font>
  कृत्वॊभौ सुचिरं कालं धर्मिष्ठौ ताः कथाः शुभाः<br>
    मुदा परमया युक्तौ परीयेतां तौ परस्परम<br>
 <font color="GREEN" size="-1">12</font>
  ततॊ वसिष्ठॊ भगवान कथान्ते रघुनन्दन<br>
    विश्वामित्रम इदं वाक्यम उवाच परहसन्न इव<br>
 <font color="GREEN" size="-1">13</font>
  आतिथ्यं कर्तुम इच्छामि बलस्यास्य महाबल<br>
    तव चैवाप्रमेयस्य यथार्हं संप्रतीच्छ मे<br>
 <font color="GREEN" size="-1">14</font>
  सत्क्रियां तु भवान एतां परतीच्छतु मयॊद्यताम<br>
    राजंस तवम अतिथिश्रेष्ठः पूजनीयः परयत्नतः<br>
 <font color="GREEN" size="-1">15</font>
  एवम उक्तॊ वसिष्ठेन विश्वामित्रॊ महामतिः<br>
    कृतम इत्य अब्रवीद राजा पूजावाक्येन मे तवया<br>
 <font color="GREEN" size="-1">16</font>
  फलमूलेन भगवन विद्यते यत तवाश्रमे<br>
    पाद्येनाचमनीयेन भगवद्दर्शनेन च<br>
 <font color="GREEN" size="-1">17</font>
  सर्वथा च महाप्राज्ञ पूजार्हेण सुपूजितः<br>
    गमिष्यामि नमस ते ऽसतु मैत्रेणेक्षस्व चक्षुषा<br>
 <font color="GREEN" size="-1">18</font>
  एवं बरुवन्तं राजानं वसिष्ठः पुनर एव हि<br>
    नयमन्त्रयत धर्मात्मा पुनः पुनर उदारधीः<br>
 <font color="GREEN" size="-1">19</font>
  बाढम इत्य एव गाधेयॊ वसिष्ठं परत्युवाच ह<br>
    यथा परियं भगवतस तथास्तु मुनिसत्तम<br>
 <font color="GREEN" size="-1">20</font>
  एवम उक्तॊ महातेजा वसिष्ठॊ जपतां वरः<br>
    आजुहाव ततः परीतः कल्माषीं धूतकल्मषः<br>
 <font color="GREEN" size="-1">21</font>
  एह्य एहि शबले कषिप्रं शृणु चापि वचॊ मम<br>
    सबलस्यास्य राजर्षेः कर्तुं वयवसितॊ ऽसम्य अहम<br>
    भॊजनेन महार्हेण सत्कारं संविधत्स्व मे<br>
 <font color="GREEN" size="-1">22</font>
  यस्य यस्य यथाकामं षड्रसेष्व अभिपूजितम<br>
    तत सर्वं कामधुग दिव्ये अभिवर्षकृते मम<br>
 <font color="GREEN" size="-1">23</font>
  रसेनान्नेन पानेन लेह्यचॊष्येण संयुतम<br>
    अन्नानां निचयं सर्वं सृजस्व शबले तवर<br>
 </td>
 
 </table>
 <p></p><div class="filenav">
 <hr>
 <center>
 <a href="rys1052.htm">Next: Chapter 52</a></center>
 </div>
 </center></body>