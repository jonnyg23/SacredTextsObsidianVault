<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi07.htm">Book 7 Index</a><br>
  
 <a href="rys7007.htm">Previous</a> 
 <a href="rys7009.htm">Next</a> 
 
 </div>
 <hr>
 
 <h3 align="CENTER">Book 7<br>Chapter 8
 </h3><table width="100%">
 <td width="50%">
  <font color="GREEN" size="-1">1</font>
  hanyamāne bale tasmin padmanābhena pṛṣṭhataḥ<br>
   mālyavān saṃnivṛtto 'tha velātiga ivārṇavaḥ<br>
  <font color="GREEN" size="-1">2</font>
  saṃraktanayanaḥ kopāc calan maulir niśācaraḥ<br>
   padmanābham idaṃ prāha vacanaṃ paruṣaṃ tadā<br>
  <font color="GREEN" size="-1">3</font>
  nārāyaṇa na jānīṣe kṣatradharmaṃ sanātanam<br>
   ayuddhamanaso bhagnān yo 'smān haṃsi yathetaraḥ<br>
  <font color="GREEN" size="-1">4</font>
  parāṅmukhavadhaṃ pāpaṃ yaḥ karoti sureśvara<br>
   sa hantā na gataḥ svargaṃ labhate puṇyakarmaṇām<br>
  <font color="GREEN" size="-1">5</font>
  yuddhaśraddhātha vā te 'sti śaṅkhacakragadādhara<br>
   ahaṃ sthito 'smi paśyāmi balaṃ darśaya yat tava<br>
  <font color="GREEN" size="-1">6</font>
  uvāca rākṣasendraṃ taṃ devarājānujo balī<br>
   yuṣmatto bhayabhītānāṃ devānāṃ vai mayābhayam<br>
   rākṣasotsādanaṃ dattaṃ tad etad anupālyate<br>
  <font color="GREEN" size="-1">7</font>
  prāṇair api priyaṃ kāryaṃ devānāṃ hi sadā mayā<br>
   so 'haṃ vo nihaniṣyāmi rasātalagatān api<br>
  <font color="GREEN" size="-1">8</font>
  devam evaṃ bruvāṇaṃ tu raktāmburuhalocanam<br>
   śaktyā bibheda saṃkruddho rākṣasendro rarāsa ca<br>
  <font color="GREEN" size="-1">9</font>
  mālyavad bhujanirmuktā śaktir ghaṇṭākṛtasvanā<br>
   harer urasi babhrāja meghastheva śatahradā<br>
  <font color="GREEN" size="-1">10</font>
  tatas tām eva cotkṛṣya śaktiṃ śaktidharapriyaḥ<br>
    mālyavantaṃ samuddiśya cikṣepāmburuhekṣaṇaḥ<br>
 <font color="GREEN" size="-1">11</font>
  skandotsṛṣṭeva sā śaktir govindakaraniḥsṛtā<br>
    kāṅkṣantī rākṣasaṃ prāyān maholkevāñjanācalam<br>
 <font color="GREEN" size="-1">12</font>
  sā tasyorasi vistīrṇe hārabhāsāvabhāsite<br>
    apatad rākṣasendrasya girikūṭa ivāśaniḥ<br>
 <font color="GREEN" size="-1">13</font>
  tayā bhinnatanutrāṇāḥ prāviśad vipulaṃ tamaḥ<br>
    mālyavān punar āśvastas tasthau girir ivācalaḥ<br>
 <font color="GREEN" size="-1">14</font>
  tataḥ kārṣṇāyasaṃ śūlaṃ kaṇṭakair bahubhiś citam<br>
    pragṛhyābhyahanad devaṃ stanayor antare dṛḍham<br>
 <font color="GREEN" size="-1">15</font>
  tathaiva raṇaraktas tu muṣṭinā vāsavānujam<br>
    tāḍayitvā dhanurmātram apakrānto niśācaraḥ<br>
 <font color="GREEN" size="-1">16</font>
  tato 'mbare mahāñ śabdaḥ sādhu sādhv iti cotthitaḥ<br>
    āhatya rākṣaso viṣṇuṃ garuḍaṃ cāpy atāḍayat<br>
 <font color="GREEN" size="-1">17</font>
  vainateyas tataḥ kruddhaḥ pakṣavātena rākṣasaṃ<br>
    vyapohad balavān vāyuḥ śuṣkaparṇacayaṃ yathā<br>
 <font color="GREEN" size="-1">18</font>
  dvijendrapakṣavātena drāvitaṃ dṛśya pūrvajam<br>
    sumālī svabalaiḥ sārdhaṃ taṅkām abhimukho yayau<br>
 <font color="GREEN" size="-1">19</font>
  pakṣavātabaloddhūto mālyavān api rākṣasaḥ<br>
    svabalena samāgamya yayau laṅkāṃ hriyā vṛtaḥ<br>
 <font color="GREEN" size="-1">20</font>
  evaṃ te rākṣasā rāma hariṇā kamalekṣaṇā<br>
    bahuśaḥ saṃyuge bhagnā hatapravaranāyakāḥ<br>
 <font color="GREEN" size="-1">21</font>
  aśaknuvantas te viṣṇuṃ pratiyoddhuṃ bhayārditāḥ<br>
    tyaktvā laṅkāṃ gatā vastuṃ pātālaṃ sahapatnayaḥ<br>
 <font color="GREEN" size="-1">22</font>
  sumālinaṃ samāsādya rākṣasaṃ raghunandana<br>
    sthitāḥ prakhyātavīryās te vaṃśe sālakaṭaṅkaṭe<br>
 <font color="GREEN" size="-1">23</font>
  ye tvayā nihatās te vai paulastyā nāma rākṣasāḥ<br>
    sumālī mālyavān mālī ye ca teṣāṃ puraḥsarāḥ<br>
    sarva ete mahābhāga rāvaṇād balavattarāḥ<br>
 <font color="GREEN" size="-1">24</font>
  na cānyo rakṣasāṃ hantā sureṣv api puraṃjaya<br>
    ṛte nārāyaṇaṃ devaṃ śaṅkhacakragadādharam<br>
 <font color="GREEN" size="-1">25</font>
  bhavān nārāyaṇo devaś caturbāhuḥ sanātanaḥ<br>
    rākṣasān hantum utpanno ajeyaḥ prabhur avyayaḥ<br>
 </td>
 <td width="50%">
  <font color="GREEN" size="-1">1</font>
  हन्यमाने बले तस्मिन पद्मनाभेन पृष्ठतः<br>
   माल्यवान संनिवृत्तॊ ऽथ वेलातिग इवार्णवः<br>
  <font color="GREEN" size="-1">2</font>
  संरक्तनयनः कॊपाच चलन मौलिर निशाचरः<br>
   पद्मनाभम इदं पराह वचनं परुषं तदा<br>
  <font color="GREEN" size="-1">3</font>
  नारायण न जानीषे कषत्रधर्मं सनातनम<br>
   अयुद्धमनसॊ भग्नान यॊ ऽसमान हंसि यथेतरः<br>
  <font color="GREEN" size="-1">4</font>
  पराङ्मुखवधं पापं यः करॊति सुरेश्वर<br>
   स हन्ता न गतः सवर्गं लभते पुण्यकर्मणाम<br>
  <font color="GREEN" size="-1">5</font>
  युद्धश्रद्धाथ वा ते ऽसति शङ्खचक्रगदाधर<br>
   अहं सथितॊ ऽसमि पश्यामि बलं दर्शय यत तव<br>
  <font color="GREEN" size="-1">6</font>
  उवाच राक्षसेन्द्रं तं देवराजानुजॊ बली<br>
   युष्मत्तॊ भयभीतानां देवानां वै मयाभयम<br>
   राक्षसॊत्सादनं दत्तं तद एतद अनुपाल्यते<br>
  <font color="GREEN" size="-1">7</font>
  पराणैर अपि परियं कार्यं देवानां हि सदा मया<br>
   सॊ ऽहं वॊ निहनिष्यामि रसातलगतान अपि<br>
  <font color="GREEN" size="-1">8</font>
  देवम एवं बरुवाणं तु रक्ताम्बुरुहलॊचनम<br>
   शक्त्या बिभेद संक्रुद्धॊ राक्षसेन्द्रॊ ररास च<br>
  <font color="GREEN" size="-1">9</font>
  माल्यवद भुजनिर्मुक्ता शक्तिर घण्टाकृतस्वना<br>
   हरेर उरसि बभ्राज मेघस्थेव शतह्रदा<br>
  <font color="GREEN" size="-1">10</font>
  ततस ताम एव चॊत्कृष्य शक्तिं शक्तिधरप्रियः<br>
    माल्यवन्तं समुद्दिश्य चिक्षेपाम्बुरुहेक्षणः<br>
 <font color="GREEN" size="-1">11</font>
  सकन्दॊत्सृष्टेव सा शक्तिर गॊविन्दकरनिःसृता<br>
    काङ्क्षन्ती राक्षसं परायान महॊल्केवाञ्जनाचलम<br>
 <font color="GREEN" size="-1">12</font>
  सा तस्यॊरसि विस्तीर्णे हारभासावभासिते<br>
    अपतद राक्षसेन्द्रस्य गिरिकूट इवाशनिः<br>
 <font color="GREEN" size="-1">13</font>
  तया भिन्नतनुत्राणाः पराविशद विपुलं तमः<br>
    माल्यवान पुनर आश्वस्तस तस्थौ गिरिर इवाचलः<br>
 <font color="GREEN" size="-1">14</font>
  ततः कार्ष्णायसं शूलं कण्टकैर बहुभिश चितम<br>
    परगृह्याभ्यहनद देवं सतनयॊर अन्तरे दृढम<br>
 <font color="GREEN" size="-1">15</font>
  तथैव रणरक्तस तु मुष्टिना वासवानुजम<br>
    ताडयित्वा धनुर्मात्रम अपक्रान्तॊ निशाचरः<br>
 <font color="GREEN" size="-1">16</font>
  ततॊ ऽमबरे महाञ शब्दः साधु साध्व इति चॊत्थितः<br>
    आहत्य राक्षसॊ विष्णुं गरुडं चाप्य अताडयत<br>
 <font color="GREEN" size="-1">17</font>
  वैनतेयस ततः करुद्धः पक्षवातेन राक्षसं<br>
    वयपॊहद बलवान वायुः शुष्कपर्णचयं यथा<br>
 <font color="GREEN" size="-1">18</font>
  दविजेन्द्रपक्षवातेन दरावितं दृश्य पूर्वजम<br>
    सुमाली सवबलैः सार्धं तङ्काम अभिमुखॊ ययौ<br>
 <font color="GREEN" size="-1">19</font>
  पक्षवातबलॊद्धूतॊ माल्यवान अपि राक्षसः<br>
    सवबलेन समागम्य ययौ लङ्कां हरिया वृतः<br>
 <font color="GREEN" size="-1">20</font>
  एवं ते राक्षसा राम हरिणा कमलेक्षणा<br>
    बहुशः संयुगे भग्ना हतप्रवरनायकाः<br>
 <font color="GREEN" size="-1">21</font>
  अशक्नुवन्तस ते विष्णुं परतियॊद्धुं भयार्दिताः<br>
    तयक्त्वा लङ्कां गता वस्तुं पातालं सहपत्नयः<br>
 <font color="GREEN" size="-1">22</font>
  सुमालिनं समासाद्य राक्षसं रघुनन्दन<br>
    सथिताः परख्यातवीर्यास ते वंशे सालकटङ्कटे<br>
 <font color="GREEN" size="-1">23</font>
  ये तवया निहतास ते वै पौलस्त्या नाम राक्षसाः<br>
    सुमाली माल्यवान माली ये च तेषां पुरःसराः<br>
    सर्व एते महाभाग रावणाद बलवत्तराः<br>
 <font color="GREEN" size="-1">24</font>
  न चान्यॊ रक्षसां हन्ता सुरेष्व अपि पुरंजय<br>
    ऋते नारायणं देवं शङ्खचक्रगदाधरम<br>
 <font color="GREEN" size="-1">25</font>
  भवान नारायणॊ देवश चतुर्बाहुः सनातनः<br>
    राक्षसान हन्तुम उत्पन्नॊ अजेयः परभुर अव्ययः<br>
 </td>
 
 </table>
 <p></p><div class="filenav">
 <hr>
 <center>
 <a href="rys7009.htm">Next: Chapter 9</a></center>
 </div>
 </center></body>