<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi06.htm">Book 6 Index</a><br>
  
 <a href="rys6077.htm">Previous</a> 
 <a href="rys6079.htm">Next</a> 
 
 </div>
 <hr>
 
 <h3 align="CENTER">Book 6<br>Chapter 78
 </h3><table width="100%">
 <td width="50%">
  <font color="GREEN" size="-1">1</font>
  sa hatāśvo mahātejā bhūmau tiṣṭhan niśācaraḥ<br>
   indrajit paramakruddhaḥ saṃprajajvāla tejasā<br>
  <font color="GREEN" size="-1">2</font>
  tau dhanvinau jighāṃsantāv anyonyam iṣubhir bhṛśam<br>
   vijayenābhiniṣkrāntau vane gajavṛṣāv iva<br>
  <font color="GREEN" size="-1">3</font>
  nibarhayantaś cānyonyaṃ te rākṣasavanaukasaḥ<br>
   bhartāraṃ na jahur yuddhe saṃpatantas tatas tataḥ<br>
  <font color="GREEN" size="-1">4</font>
  sa lakṣmaṇaṃ samuddiśya paraṃ lāghavam āsthitaḥ<br>
   vavarṣa śaravarṣāṇi varṣāṇīva puraṃdaraḥ<br>
  <font color="GREEN" size="-1">5</font>
  muktam indrajitā tat tu śaravarṣam ariṃdamaḥ<br>
   avārayad asaṃbhrānto lakṣmaṇaḥ sudurāsadam<br>
  <font color="GREEN" size="-1">6</font>
  abhedyakacanaṃ matvā lakṣmaṇaṃ rāvaṇātmajaḥ<br>
   lalāṭe lakṣmaṇaṃ bāṇaiḥ supuṅkhais tribhir indrajit<br>
   avidhyat paramakruddhaḥ śīghram astraṃ pradarśayan<br>
  <font color="GREEN" size="-1">7</font>
  taiḥ pṛṣatkair lalāṭasthaiḥ śuśubhe raghunandanaḥ<br>
   raṇāgre samaraślāghī triśṛṅga iva parvataḥ<br>
  <font color="GREEN" size="-1">8</font>
  sa tathāpy ardito bāṇai rākṣasena mahāmṛdhe<br>
   tam āśu prativivyādha lakṣmaṇaḥ panabhiḥ śaraiḥ<br>
  <font color="GREEN" size="-1">9</font>
  lakṣmaṇendrajitau vīrau mahābalaśarāsanau<br>
   anyonyaṃ jaghnatur bāṇair viśikhair bhīmavikramau<br>
  <font color="GREEN" size="-1">10</font>
  tau parasparam abhyetya sarvagātreṣu dhanvinau<br>
    ghorair vivyadhatur bāṇaiḥ kṛtabhāvāv ubhau jaye<br>
 <font color="GREEN" size="-1">11</font>
  tasmai dṛḍhataraṃ kruddho hatāśvāya vibhīṣaṇaḥ<br>
    vajrasparśasamān pañca sasarjorasi mārgaṇān<br>
 <font color="GREEN" size="-1">12</font>
  te tasya kāyaṃ nirbhidya rukmapuṅkhā nimittagāḥ<br>
    babhūvur lohitādigdhā rakṭā iva mahoragāḥ<br>
 <font color="GREEN" size="-1">13</font>
  sa pitṛvyasya saṃkruddha indrajic charam ādade<br>
    uttamaṃ rakṣasāṃ madhye yamadattaṃ mahābalaḥ<br>
 <font color="GREEN" size="-1">14</font>
  taṃ samīkṣya mahātejā maheṣuṃ tena saṃhitam<br>
    lakṣmaṇo 'py ādade bāṇam anyaṃ bhīmaparākramaḥ<br>
 <font color="GREEN" size="-1">15</font>
  kubereṇa svayaṃ svapne yad dattam amitātmanā<br>
    durjayaṃ durviṣahyaṃ ca sendrair api surāsuraiḥ<br>
 <font color="GREEN" size="-1">16</font>
  tābhyāṃ tau dhanuṣi śreṣṭhe saṃhitau sāyakottamau<br>
    vikṛṣyamāṇau vīrābhyāṃ bhṛśaṃ jajvalatuḥ śriyā<br>
 <font color="GREEN" size="-1">17</font>
  tau bhāsayantāv ākāśaṃ dhanurbhyāṃ viśikhau cyutau<br>
    mukhena mukham āhatya saṃnipetatur ojasā<br>
 <font color="GREEN" size="-1">18</font>
  tau mahāgrahasaṃkāśāv anyonyaṃ saṃnipatya ca<br>
    saṃgrāme śatadhā yātau medinyāṃ vinipetatuḥ<br>
 <font color="GREEN" size="-1">19</font>
  śarau pratihatau dṛṣṭvā tāv ubhau raṇamūrdhani<br>
    vrīḍito jātaroṣau ca lakṣmaṇendrajitāv ubhau<br>
 <font color="GREEN" size="-1">20</font>
  susaṃrabdhas tu saumitrir astraṃ vāruṇam ādade<br>
    raudraṃ mahedrajid yuddhe vyasṛjad yudhi viṣṭhitaḥ<br>
 <font color="GREEN" size="-1">21</font>
  tayoḥ sutumulaṃ yuddhaṃ saṃbabhūvādbhutopamam<br>
    gaganasthāni bhūtāni lakṣmaṇaṃ paryavārayan<br>
 <font color="GREEN" size="-1">22</font>
  bhairavābhirute bhīme yuddhe vānararākṣasām<br>
    bhūtair bahubhir ākāśaṃ vismitair āvṛtaṃ babhau<br>
 <font color="GREEN" size="-1">23</font>
  ṛṣayaḥ pitaro devā gandharvā garuṇoragāḥ<br>
    śatakratuṃ puraskṛtya rarakṣur lakṣmaṇaṃ raṇe<br>
 <font color="GREEN" size="-1">24</font>
  athānyaṃ mārgaṇaśreṣṭhaṃ saṃdadhe rāvaṇānujaḥ<br>
    hutāśanasamasparśaṃ rāvaṇātmajadāruṇam<br>
 <font color="GREEN" size="-1">25</font>
  supatram anuvṛttāṅgaṃ suparvāṇaṃ susaṃsthitam<br>
    suvarṇavikṛtaṃ vīraḥ śarīrāntakaraṃ śaram<br>
 <font color="GREEN" size="-1">26</font>
  durāvāraṃ durviṣahaṃ rākṣasānāṃ bhayāvaham<br>
    āśīviṣaviṣaprakhyaṃ devasaṃghaiḥ samarcitam<br>
 <font color="GREEN" size="-1">27</font>
  yena śakro mahātejā dānavān ajayat prabhuḥ<br>
    purā devāsure yuddhe vīryavān harivāhanaḥ<br>
 <font color="GREEN" size="-1">28</font>
  tad aindram astraṃ saumitriḥ saṃyugeṣv aparājitam<br>
    śaraśreṣṭhaṃ dhanuḥ śreṣṭhe naraśreṣṭho 'bhisaṃdadhe<br>
 <font color="GREEN" size="-1">29</font>
  saṃdhāyāmitradalanaṃ vicakarṣa śarāsanam<br>
    sajyam āyamya durdharśaḥ kālo lokakṣaye yathā<br>
 <font color="GREEN" size="-1">30</font>
  saṃdhāya dhanuṣi śreṣṭhe vikarṣann idam abravīt<br>
    lakṣmīvāṁl lakṣmaṇo vākyam arthasādhakam ātmanaḥ<br>
 <font color="GREEN" size="-1">31</font>
  dharmātmā satyasaṃdhaś ca rāmo dāśarathir yadi<br>
    pauruṣe cāpratidvandvas tad enaṃ jahi rāvaṇim<br>
 <font color="GREEN" size="-1">32</font>
  ity uktvā bāṇam ākarṇaṃ vikṛṣya tam ajihmagam<br>
    lakṣmaṇaḥ samare vīraḥ sasarjendrajitaṃ prati<br>
    aindrāstreṇa samāyujya lakṣmaṇaḥ paravīrahā<br>
 <font color="GREEN" size="-1">33</font>
  tac chiraḥ saśiras trāṇaṃ śrīmaj jvalitakuṇḍalam<br>
    pramathyendrajitaḥ kāyāt papāta dharaṇītale<br>
 <font color="GREEN" size="-1">34</font>
  tad rākṣasatanūjasya chinnaskandhaṃ śiro mahat<br>
    tapanīyanibhaṃ bhūmau dadṛśe rudhirokṣitam<br>
 <font color="GREEN" size="-1">35</font>
  hatas tu nipapātāśu dharaṇyāṃ rāvaṇātmajaḥ<br>
    kavacī saśirastrāṇo vidhvastaḥ saśarāsanaḥ<br>
 <font color="GREEN" size="-1">36</font>
  cukruśus te tataḥ sarve vānarāḥ savibhīṣaṇāḥ<br>
    hṛṣyanto nihate tasmin devā vṛtravadhe yathā<br>
 <font color="GREEN" size="-1">37</font>
  athāntarikṣe bhūtānām ṛṣīṇāṃ ca mahātmanām<br>
    abhijajñe ca saṃnādo gandharvāpsarasām api<br>
 <font color="GREEN" size="-1">38</font>
  patitaṃ samabhijñāya rākṣasī sā mahācamūḥ<br>
    vadhyamānā diśo bheje haribhir jitakāśibhiḥ<br>
 <font color="GREEN" size="-1">39</font>
  vanarair vadhyamānās te śastrāṇy utsṛjya rākṣasāḥ<br>
    laṅkām abhimukhāḥ sarve naṣṭasaṃjñāḥ pradhāvitāḥ<br>
 <font color="GREEN" size="-1">40</font>
  dudruvur bahudhā bhītā rākṣasāḥ śataśo diśaḥ<br>
    tyaktvā praharaṇān sarve paṭṭasāsiparaśvadhān<br>
 <font color="GREEN" size="-1">41</font>
  ke cil laṅkāṃ paritrastāḥ praviṣṭā vānarārditāḥ<br>
    samudre patitāḥ ke cit ke cit parvatam āśritāḥ<br>
 <font color="GREEN" size="-1">42</font>
  hatam indrajitaṃ dṛṣṭvā śayānaṃ samarakṣitau<br>
    rākṣasānāṃ sahasreṣu na kaś cit pratyadṛśyata<br>
 <font color="GREEN" size="-1">43</font>
  yathāstaṃ gata āditye nāvatiṣṭhanti raśmayaḥ<br>
    tathā tasmin nipatite rākṣasās te gatā diśaḥ<br>
 <font color="GREEN" size="-1">44</font>
  śāntarakśmir ivādityo nirvāṇa iva pāvakaḥ<br>
    sa babhūva mahātejā vyapāsta gatajīvitaḥ<br>
 <font color="GREEN" size="-1">45</font>
  praśāntapīḍā bahulo vinaṣṭāriḥ praharṣavān<br>
    babhūva lokaḥ patite rākṣasendrasute tadā<br>
 <font color="GREEN" size="-1">46</font>
  harṣaṃ ca śakro bhagavān saha sarvaiḥ surarṣabhaiḥ<br>
    jagāma nihate tasmin rākṣase pāpakarmaṇi<br>
 <font color="GREEN" size="-1">47</font>
  śuddhā āpo nabhaś caiva jahṛṣur daityadānavāḥ<br>
    ājagmuḥ patite tasmin sarvalokabhayāvahe<br>
 <font color="GREEN" size="-1">48</font>
  ūcuś ca sahitāḥ sarve devagandharvadānavāḥ<br>
    vijvarāḥ śāntakaluṣā brāhmaṇā vicarantv iti<br>
 <font color="GREEN" size="-1">49</font>
  tato 'bhyanandan saṃhṛṣṭāḥ samare hariyūthapāḥ<br>
    tam apratibalaṃ dṛṣṭvā hataṃ nairṛtapuṃgavam<br>
 <font color="GREEN" size="-1">50</font>
  vibhīṣaṇo hanūmāṃś ca jāmbavāṃś carkṣayūthapaḥ<br>
    vijayenābhinandantas tuṣṭuvuś cāpi lakṣmaṇam<br>
 <font color="GREEN" size="-1">51</font>
  kṣveḍantaś ca nadantaś ca garjantaś ca plavaṃgamāḥ<br>
    labdhalakṣā raghusutaṃ parivāryopatasthire<br>
 <font color="GREEN" size="-1">52</font>
  lāṅgūlāni pravidhyantaḥ sphoṭayantaś ca vānarāḥ<br>
    lakṣmaṇo jayatīty evaṃ vākyaṃ vyaśrāvayaṃs tadā<br>
 <font color="GREEN" size="-1">53</font>
  anyonyaṃ ca samāśliṣya kapayo hṛṣṭamānasāḥ<br>
    cakrur uccāvacaguṇā rāghavāśrayajāḥ kathāḥ<br>
 <font color="GREEN" size="-1">54</font>
  tad asukaram athābhivīkṣya hṛṣṭāḥ; priyasuhṛdo yudhi lakṣmaṇasya karma<br>
    paramam upalabhan manaḥpraharṣaṃ; vinihatam indraripuṃ niśamya devāḥ<br>
 </td>
 <td width="50%">
  <font color="GREEN" size="-1">1</font>
  स हताश्वॊ महातेजा भूमौ तिष्ठन निशाचरः<br>
   इन्द्रजित परमक्रुद्धः संप्रजज्वाल तेजसा<br>
  <font color="GREEN" size="-1">2</font>
  तौ धन्विनौ जिघांसन्ताव अन्यॊन्यम इषुभिर भृशम<br>
   विजयेनाभिनिष्क्रान्तौ वने गजवृषाव इव<br>
  <font color="GREEN" size="-1">3</font>
  निबर्हयन्तश चान्यॊन्यं ते राक्षसवनौकसः<br>
   भर्तारं न जहुर युद्धे संपतन्तस ततस ततः<br>
  <font color="GREEN" size="-1">4</font>
  स लक्ष्मणं समुद्दिश्य परं लाघवम आस्थितः<br>
   ववर्ष शरवर्षाणि वर्षाणीव पुरंदरः<br>
  <font color="GREEN" size="-1">5</font>
  मुक्तम इन्द्रजिता तत तु शरवर्षम अरिंदमः<br>
   अवारयद असंभ्रान्तॊ लक्ष्मणः सुदुरासदम<br>
  <font color="GREEN" size="-1">6</font>
  अभेद्यकचनं मत्वा लक्ष्मणं रावणात्मजः<br>
   ललाटे लक्ष्मणं बाणैः सुपुङ्खैस तरिभिर इन्द्रजित<br>
   अविध्यत परमक्रुद्धः शीघ्रम अस्त्रं परदर्शयन<br>
  <font color="GREEN" size="-1">7</font>
  तैः पृषत्कैर ललाटस्थैः शुशुभे रघुनन्दनः<br>
   रणाग्रे समरश्लाघी तरिशृङ्ग इव पर्वतः<br>
  <font color="GREEN" size="-1">8</font>
  स तथाप्य अर्दितॊ बाणै राक्षसेन महामृधे<br>
   तम आशु परतिविव्याध लक्ष्मणः पनभिः शरैः<br>
  <font color="GREEN" size="-1">9</font>
  लक्ष्मणेन्द्रजितौ वीरौ महाबलशरासनौ<br>
   अन्यॊन्यं जघ्नतुर बाणैर विशिखैर भीमविक्रमौ<br>
  <font color="GREEN" size="-1">10</font>
  तौ परस्परम अभ्येत्य सर्वगात्रेषु धन्विनौ<br>
    घॊरैर विव्यधतुर बाणैः कृतभावाव उभौ जये<br>
 <font color="GREEN" size="-1">11</font>
  तस्मै दृढतरं करुद्धॊ हताश्वाय विभीषणः<br>
    वज्रस्पर्शसमान पञ्च ससर्जॊरसि मार्गणान<br>
 <font color="GREEN" size="-1">12</font>
  ते तस्य कायं निर्भिद्य रुक्मपुङ्खा निमित्तगाः<br>
    बभूवुर लॊहितादिग्धा रक्टा इव महॊरगाः<br>
 <font color="GREEN" size="-1">13</font>
  स पितृव्यस्य संक्रुद्ध इन्द्रजिच छरम आददे<br>
    उत्तमं रक्षसां मध्ये यमदत्तं महाबलः<br>
 <font color="GREEN" size="-1">14</font>
  तं समीक्ष्य महातेजा महेषुं तेन संहितम<br>
    लक्ष्मणॊ ऽपय आददे बाणम अन्यं भीमपराक्रमः<br>
 <font color="GREEN" size="-1">15</font>
  कुबेरेण सवयं सवप्ने यद दत्तम अमितात्मना<br>
    दुर्जयं दुर्विषह्यं च सेन्द्रैर अपि सुरासुरैः<br>
 <font color="GREEN" size="-1">16</font>
  ताभ्यां तौ धनुषि शरेष्ठे संहितौ सायकॊत्तमौ<br>
    विकृष्यमाणौ वीराभ्यां भृशं जज्वलतुः शरिया<br>
 <font color="GREEN" size="-1">17</font>
  तौ भासयन्ताव आकाशं धनुर्भ्यां विशिखौ चयुतौ<br>
    मुखेन मुखम आहत्य संनिपेततुर ओजसा<br>
 <font color="GREEN" size="-1">18</font>
  तौ महाग्रहसंकाशाव अन्यॊन्यं संनिपत्य च<br>
    संग्रामे शतधा यातौ मेदिन्यां विनिपेततुः<br>
 <font color="GREEN" size="-1">19</font>
  शरौ परतिहतौ दृष्ट्वा ताव उभौ रणमूर्धनि<br>
    वरीडितॊ जातरॊषौ च लक्ष्मणेन्द्रजिताव उभौ<br>
 <font color="GREEN" size="-1">20</font>
  सुसंरब्धस तु सौमित्रिर अस्त्रं वारुणम आददे<br>
    रौद्रं महेद्रजिद युद्धे वयसृजद युधि विष्ठितः<br>
 <font color="GREEN" size="-1">21</font>
  तयॊः सुतुमुलं युद्धं संबभूवाद्भुतॊपमम<br>
    गगनस्थानि भूतानि लक्ष्मणं पर्यवारयन<br>
 <font color="GREEN" size="-1">22</font>
  भैरवाभिरुते भीमे युद्धे वानरराक्षसाम<br>
    भूतैर बहुभिर आकाशं विस्मितैर आवृतं बभौ<br>
 <font color="GREEN" size="-1">23</font>
  ऋषयः पितरॊ देवा गन्धर्वा गरुणॊरगाः<br>
    शतक्रतुं पुरस्कृत्य ररक्षुर लक्ष्मणं रणे<br>
 <font color="GREEN" size="-1">24</font>
  अथान्यं मार्गणश्रेष्ठं संदधे रावणानुजः<br>
    हुताशनसमस्पर्शं रावणात्मजदारुणम<br>
 <font color="GREEN" size="-1">25</font>
  सुपत्रम अनुवृत्ताङ्गं सुपर्वाणं सुसंस्थितम<br>
    सुवर्णविकृतं वीरः शरीरान्तकरं शरम<br>
 <font color="GREEN" size="-1">26</font>
  दुरावारं दुर्विषहं राक्षसानां भयावहम<br>
    आशीविषविषप्रख्यं देवसंघैः समर्चितम<br>
 <font color="GREEN" size="-1">27</font>
  येन शक्रॊ महातेजा दानवान अजयत परभुः<br>
    पुरा देवासुरे युद्धे वीर्यवान हरिवाहनः<br>
 <font color="GREEN" size="-1">28</font>
  तद ऐन्द्रम अस्त्रं सौमित्रिः संयुगेष्व अपराजितम<br>
    शरश्रेष्ठं धनुः शरेष्ठे नरश्रेष्ठॊ ऽभिसंदधे<br>
 <font color="GREEN" size="-1">29</font>
  संधायामित्रदलनं विचकर्ष शरासनम<br>
    सज्यम आयम्य दुर्धर्शः कालॊ लॊकक्षये यथा<br>
 <font color="GREEN" size="-1">30</font>
  संधाय धनुषि शरेष्ठे विकर्षन्न इदम अब्रवीत<br>
    लक्ष्मीवाँल लक्ष्मणॊ वाक्यम अर्थसाधकम आत्मनः<br>
 <font color="GREEN" size="-1">31</font>
  धर्मात्मा सत्यसंधश च रामॊ दाशरथिर यदि<br>
    पौरुषे चाप्रतिद्वन्द्वस तद एनं जहि रावणिम<br>
 <font color="GREEN" size="-1">32</font>
  इत्य उक्त्वा बाणम आकर्णं विकृष्य तम अजिह्मगम<br>
    लक्ष्मणः समरे वीरः ससर्जेन्द्रजितं परति<br>
    ऐन्द्रास्त्रेण समायुज्य लक्ष्मणः परवीरहा<br>
 <font color="GREEN" size="-1">33</font>
  तच छिरः सशिरस तराणं शरीमज जवलितकुण्डलम<br>
    परमथ्येन्द्रजितः कायात पपात धरणीतले<br>
 <font color="GREEN" size="-1">34</font>
  तद राक्षसतनूजस्य छिन्नस्कन्धं शिरॊ महत<br>
    तपनीयनिभं भूमौ ददृशे रुधिरॊक्षितम<br>
 <font color="GREEN" size="-1">35</font>
  हतस तु निपपाताशु धरण्यां रावणात्मजः<br>
    कवची सशिरस्त्राणॊ विध्वस्तः सशरासनः<br>
 <font color="GREEN" size="-1">36</font>
  चुक्रुशुस ते ततः सर्वे वानराः सविभीषणाः<br>
    हृष्यन्तॊ निहते तस्मिन देवा वृत्रवधे यथा<br>
 <font color="GREEN" size="-1">37</font>
  अथान्तरिक्षे भूतानाम ऋषीणां च महात्मनाम<br>
    अभिजज्ञे च संनादॊ गन्धर्वाप्सरसाम अपि<br>
 <font color="GREEN" size="-1">38</font>
  पतितं समभिज्ञाय राक्षसी सा महाचमूः<br>
    वध्यमाना दिशॊ भेजे हरिभिर जितकाशिभिः<br>
 <font color="GREEN" size="-1">39</font>
  वनरैर वध्यमानास ते शस्त्राण्य उत्सृज्य राक्षसाः<br>
    लङ्काम अभिमुखाः सर्वे नष्टसंज्ञाः परधाविताः<br>
 <font color="GREEN" size="-1">40</font>
  दुद्रुवुर बहुधा भीता राक्षसाः शतशॊ दिशः<br>
    तयक्त्वा परहरणान सर्वे पट्टसासिपरश्वधान<br>
 <font color="GREEN" size="-1">41</font>
  के चिल लङ्कां परित्रस्ताः परविष्टा वानरार्दिताः<br>
    समुद्रे पतिताः के चित के चित पर्वतम आश्रिताः<br>
 <font color="GREEN" size="-1">42</font>
  हतम इन्द्रजितं दृष्ट्वा शयानं समरक्षितौ<br>
    राक्षसानां सहस्रेषु न कश चित परत्यदृश्यत<br>
 <font color="GREEN" size="-1">43</font>
  यथास्तं गत आदित्ये नावतिष्ठन्ति रश्मयः<br>
    तथा तस्मिन निपतिते राक्षसास ते गता दिशः<br>
 <font color="GREEN" size="-1">44</font>
  शान्तरक्श्मिर इवादित्यॊ निर्वाण इव पावकः<br>
    स बभूव महातेजा वयपास्त गतजीवितः<br>
 <font color="GREEN" size="-1">45</font>
  परशान्तपीडा बहुलॊ विनष्टारिः परहर्षवान<br>
    बभूव लॊकः पतिते राक्षसेन्द्रसुते तदा<br>
 <font color="GREEN" size="-1">46</font>
  हर्षं च शक्रॊ भगवान सह सर्वैः सुरर्षभैः<br>
    जगाम निहते तस्मिन राक्षसे पापकर्मणि<br>
 <font color="GREEN" size="-1">47</font>
  शुद्धा आपॊ नभश चैव जहृषुर दैत्यदानवाः<br>
    आजग्मुः पतिते तस्मिन सर्वलॊकभयावहे<br>
 <font color="GREEN" size="-1">48</font>
  ऊचुश च सहिताः सर्वे देवगन्धर्वदानवाः<br>
    विज्वराः शान्तकलुषा बराह्मणा विचरन्त्व इति<br>
 <font color="GREEN" size="-1">49</font>
  ततॊ ऽभयनन्दन संहृष्टाः समरे हरियूथपाः<br>
    तम अप्रतिबलं दृष्ट्वा हतं नैरृतपुंगवम<br>
 <font color="GREEN" size="-1">50</font>
  विभीषणॊ हनूमांश च जाम्बवांश चर्क्षयूथपः<br>
    विजयेनाभिनन्दन्तस तुष्टुवुश चापि लक्ष्मणम<br>
 <font color="GREEN" size="-1">51</font>
  कष्वेडन्तश च नदन्तश च गर्जन्तश च पलवंगमाः<br>
    लब्धलक्षा रघुसुतं परिवार्यॊपतस्थिरे<br>
 <font color="GREEN" size="-1">52</font>
  लाङ्गूलानि परविध्यन्तः सफॊटयन्तश च वानराः<br>
    लक्ष्मणॊ जयतीत्य एवं वाक्यं वयश्रावयंस तदा<br>
 <font color="GREEN" size="-1">53</font>
  अन्यॊन्यं च समाश्लिष्य कपयॊ हृष्टमानसाः<br>
    चक्रुर उच्चावचगुणा राघवाश्रयजाः कथाः<br>
 <font color="GREEN" size="-1">54</font>
  तद असुकरम अथाभिवीक्ष्य हृष्टाः; परियसुहृदॊ युधि लक्ष्मणस्य कर्म<br>
    परमम उपलभन मनःप्रहर्षं; विनिहतम इन्द्ररिपुं निशम्य देवाः<br>
 </td>
 
 </table>
 <p></p><div class="filenav">
 <hr>
 <center>
 <a href="rys6079.htm">Next: Chapter 79</a></center>
 </div>
 </center></body>