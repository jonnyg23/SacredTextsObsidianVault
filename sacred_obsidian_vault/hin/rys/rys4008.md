<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi04.htm">Book 4 Index</a><br>
  
 <a href="rys4007.htm">Previous</a> 
 <a href="rys4009.htm">Next</a> 
 
 </div>
 <hr>
 
 <h3 align="CENTER">Book 4<br>Chapter 8
 </h3><table width="100%">
 <td width="50%">
  <font color="GREEN" size="-1">1</font>
  parituṣṭas tu sugrīvas tena vākyena vānaraḥ<br>
   lakṣmaṇasyāgrajaṃ rāmam idaṃ vacanam abravīt<br>
  <font color="GREEN" size="-1">2</font>
  sarvathāham anugrāhyo devatānām asaṃśayaḥ<br>
   upapannaguṇopetaḥ sakhā yasya bhavān mama<br>
  <font color="GREEN" size="-1">3</font>
  śakyaṃ khalu bhaved rāma sahāyena tvayānagha<br>
   surarājyam api prāptuṃ svarājyaṃ kiṃ punaḥ prabho<br>
  <font color="GREEN" size="-1">4</font>
  so 'haṃ sabhājyo bandhūnāṃ suhṛdāṃ caiva rāghava<br>
   yasyāgnisākṣikaṃ mitraṃ labdhaṃ rāghavavaṃśajam<br>
  <font color="GREEN" size="-1">5</font>
  aham apy anurūpas te vayasyo jñāsyase śanaiḥ<br>
   na tu vaktuṃ samartho 'haṃ svayam ātmagatān guṇān<br>
  <font color="GREEN" size="-1">6</font>
  mahātmanāṃ tu bhūyiṣṭhaṃ tvadvidhānāṃ kṛtātmanām<br>
   niścalā bhavati prītir dhairyam ātmavatām iva<br>
  <font color="GREEN" size="-1">7</font>
  rajataṃ vā suvarṇaṃ vā vastrāṇy ābharaṇāni vā<br>
   avibhaktāni sādhūnām avagacchanti sādhavaḥ<br>
  <font color="GREEN" size="-1">8</font>
  āḍhyo vāpi daridro vā duḥkhitaḥ sukhito 'pi vā<br>
   nirdoṣo vā sadoṣo vā vayasyaḥ paramā gatiḥ<br>
  <font color="GREEN" size="-1">9</font>
  dhanatyāgaḥ sukhatyāgo dehatyāgo 'pi vā punaḥ<br>
   vayasyārthe pravartante snehaṃ dṛṣṭvā tathāvidham<br>
  <font color="GREEN" size="-1">10</font>
  tat tathety abravīd rāmaḥ sugrīvaṃ priyavādinam<br>
    lakṣmaṇasyāgrato lakṣmyā vāsavasyeva dhīmataḥ<br>
 <font color="GREEN" size="-1">11</font>
  tato rāmaṃ sthitaṃ dṛṣṭvā lakṣmaṇaṃ ca mahābalam<br>
    sugrīvaḥ sarvataś cakṣur vane lolam apātayat<br>
 <font color="GREEN" size="-1">12</font>
  sa dadarśa tataḥ sālam avidūre harīśvaraḥ<br>
    supuṣpam īṣatpatrāḍhyaṃ bhramarair upaśobhitam<br>
 <font color="GREEN" size="-1">13</font>
  tasyaikāṃ parṇabahulāṃ bhaṅktvā śākhāṃ supuṣpitām<br>
    sālasyāstīrya sugrīvo niṣasāda sarāghavaḥ<br>
 <font color="GREEN" size="-1">14</font>
  tāv āsīnau tato dṛṣṭvā hanūmān api lakṣmaṇam<br>
    sālaśākhāṃ samutpāṭya vinītam upaveśayat<br>
 <font color="GREEN" size="-1">15</font>
  tataḥ prahṛṣṭaḥ sugrīvaḥ ślakṣṇaṃ madhurayā girā<br>
    uvāca praṇayād rāmaṃ harṣavyākulitākṣaram<br>
 <font color="GREEN" size="-1">16</font>
  ahaṃ vinikṛto bhrātrā carāmy eṣa bhayārditaḥ<br>
    ṛśyamūkaṃ girivaraṃ hṛtabhāryaḥ suduḥkhitaḥ<br>
 <font color="GREEN" size="-1">17</font>
  so 'haṃ trasto bhaye magno vasāmy udbhrāntacetanaḥ<br>
    vālinā nikṛto bhrātrā kṛtavairaś ca rāghava<br>
 <font color="GREEN" size="-1">18</font>
  vālino me bhayārtasya sarvalokābhayaṃkara<br>
    mamāpi tvam anāthasya prasādaṃ kartum arhasi<br>
 <font color="GREEN" size="-1">19</font>
  evam uktas tu tejasvī dharmajño dharmavatsalaḥ<br>
    pratyuvāca sa kākutsthaḥ sugrīvaṃ prahasann iva<br>
 <font color="GREEN" size="-1">20</font>
  upakāraphalaṃ mitram apakāro 'rilakṣaṇam<br>
    adyaiva taṃ haniṣyāmi tava bhāryāpahāriṇam<br>
 <font color="GREEN" size="-1">21</font>
  ime hi me mahāvegāḥ patriṇas tigmatejasaḥ<br>
    kārtikeyavanodbhūtāḥ śarā hemavibhūṣitāḥ<br>
 <font color="GREEN" size="-1">22</font>
  kaṅkapatrapraticchannā mahendrāśanisaṃnibhāḥ<br>
    suparvāṇaḥ sutīkṣṇāgrā saroṣā bhujagā iva<br>
 <font color="GREEN" size="-1">23</font>
  bhrātṛsaṃjñam amitraṃ te vālinaṃ kṛtakilbiṣam<br>
    śarair vinihataṃ paśya vikīrṇam iva parvatam<br>
 <font color="GREEN" size="-1">24</font>
  rāghavasya vacaḥ śrutvā sugrīvo vāhinīpatiḥ<br>
    praharṣam atulaṃ lebhe sādhu sādhv iti cābravīt<br>
 <font color="GREEN" size="-1">25</font>
  rāmaśokābhibhūto 'haṃ śokārtānāṃ bhavān gatiḥ<br>
    vayasya iti kṛtvā hi tvayy ahaṃ paridevaye<br>
 <font color="GREEN" size="-1">26</font>
  tvaṃ hi pāṇipradānena vayasyo so 'gnisākṣikaḥ<br>
    kṛtaḥ prāṇair bahumataḥ satyenāpi śapāmy aham<br>
 <font color="GREEN" size="-1">27</font>
  vayasya iti kṛtvā ca visrabdhaṃ pravadāmy aham<br>
    duḥkham antargataṃ yan me mano dahati nityaśaḥ<br>
 <font color="GREEN" size="-1">28</font>
  etāvad uktvā vacanaṃ bāṣpadūṣitalocanaḥ<br>
    bāṣpopahatayā vācā noccaiḥ śaknoti bhāṣitum<br>
 <font color="GREEN" size="-1">29</font>
  bāṣpavegaṃ tu sahasā nadīvegam ivāgatam<br>
    dhārayām āsa dhairyeṇa sugrīvo rāmasaṃnidhau<br>
 <font color="GREEN" size="-1">30</font>
  saṃnigṛhya tu taṃ bāṣpaṃ pramṛjya nayane śubhe<br>
    viniḥśvasya ca tejasvī rāghavaṃ punar abravīt<br>
 <font color="GREEN" size="-1">31</font>
  purāhaṃ valinā rāma rājyāt svād avaropitaḥ<br>
    paruṣāṇi ca saṃśrāvya nirdhūto 'smi balīyasā<br>
 <font color="GREEN" size="-1">32</font>
  hṛtā bhāryā ca me tena prāṇebhyo 'pi garīyasī<br>
    suhṛdaś ca madīyā ye saṃyatā bandhaneṣu te<br>
 <font color="GREEN" size="-1">33</font>
  yatnavāṃś ca suduṣṭātmā mad vināśāya rāghava<br>
    bahuśas tat prayuktāś ca vānarā nihatā mayā<br>
 <font color="GREEN" size="-1">34</font>
  śaṅkayā tv etayā cāhaṃ dṛṣṭvā tvām api rāghava<br>
    nopasarpāmy ahaṃ bhīto bhaye sarve hi bibhyati<br>
 <font color="GREEN" size="-1">35</font>
  kevalaṃ hi sahāyā me hanumat pramukhās tv ime<br>
    ato 'haṃ dhārayāmy adya prāṇān kṛcchra gato 'pi san<br>
 <font color="GREEN" size="-1">36</font>
  ete hi kapayaḥ snigdhā māṃ rakṣanti samantataḥ<br>
    saha gacchanti gantavye nityaṃ tiṣṭhanti ca sthite<br>
 <font color="GREEN" size="-1">37</font>
  saṃkṣepas tv eṣa me rāma kim uktvā vistaraṃ hi te<br>
    sa me jyeṣṭho ripur bhrātā vālī viśrutapauruṣaḥ<br>
 <font color="GREEN" size="-1">38</font>
  tadvināśād dhi me duḥkhaṃ pranaṣṭaṃ syād anantaram<br>
    sukhaṃ me jīvitaṃ caiva tadvināśanibandhanam<br>
 <font color="GREEN" size="-1">39</font>
  eṣa me rāma śokāntaḥ śokārtena niveditaḥ<br>
    duḥkhito 'duḥkhito vāpi sakhyur nityaṃ sakhā gatiḥ<br>
 <font color="GREEN" size="-1">40</font>
  śrutvaitac ca vaco rāmaḥ sugrīvam idam abravīt<br>
    kiṃnimittam abhūd vairaṃ śrotum icchāmi tattvataḥ<br>
 <font color="GREEN" size="-1">41</font>
  sukhaṃ hi kāraṇaṃ śrutvā vairasya tava vānara<br>
    ānantaryaṃ vidhāsyāmi saṃpradhārya balābalam<br>
 <font color="GREEN" size="-1">42</font>
  balavān hi mamāmarṣaḥ śrutvā tvām avamānitam<br>
    vardhate hṛdayotkampī prāvṛḍvega ivāmbhasaḥ<br>
 <font color="GREEN" size="-1">43</font>
  hṛṣṭaḥ kathaya visrabdho yāvad āropyate dhanuḥ<br>
    sṛṣṭaś ca hi mayā bāṇo nirastaś ca ripus tava<br>
 <font color="GREEN" size="-1">44</font>
  evam uktas tu sugrīvaḥ kākutsthena mahātmanā<br>
    praharṣam atulaṃ lebhe caturbhiḥ saha vānaraiḥ<br>
 <font color="GREEN" size="-1">45</font>
  tataḥ prahṛṣṭavadanaḥ sugrīvo lakṣmaṇāgraje<br>
    vairasya kāraṇaṃ tattvam ākhyātum upacakrame<br>
 </td>
 <td width="50%">
  <font color="GREEN" size="-1">1</font>
  परितुष्टस तु सुग्रीवस तेन वाक्येन वानरः<br>
   लक्ष्मणस्याग्रजं रामम इदं वचनम अब्रवीत<br>
  <font color="GREEN" size="-1">2</font>
  सर्वथाहम अनुग्राह्यॊ देवतानाम असंशयः<br>
   उपपन्नगुणॊपेतः सखा यस्य भवान मम<br>
  <font color="GREEN" size="-1">3</font>
  शक्यं खलु भवेद राम सहायेन तवयानघ<br>
   सुरराज्यम अपि पराप्तुं सवराज्यं किं पुनः परभॊ<br>
  <font color="GREEN" size="-1">4</font>
  सॊ ऽहं सभाज्यॊ बन्धूनां सुहृदां चैव राघव<br>
   यस्याग्निसाक्षिकं मित्रं लब्धं राघववंशजम<br>
  <font color="GREEN" size="-1">5</font>
  अहम अप्य अनुरूपस ते वयस्यॊ जञास्यसे शनैः<br>
   न तु वक्तुं समर्थॊ ऽहं सवयम आत्मगतान गुणान<br>
  <font color="GREEN" size="-1">6</font>
  महात्मनां तु भूयिष्ठं तवद्विधानां कृतात्मनाम<br>
   निश्चला भवति परीतिर धैर्यम आत्मवताम इव<br>
  <font color="GREEN" size="-1">7</font>
  रजतं वा सुवर्णं वा वस्त्राण्य आभरणानि वा<br>
   अविभक्तानि साधूनाम अवगच्छन्ति साधवः<br>
  <font color="GREEN" size="-1">8</font>
  आढ्यॊ वापि दरिद्रॊ वा दुःखितः सुखितॊ ऽपि वा<br>
   निर्दॊषॊ वा सदॊषॊ वा वयस्यः परमा गतिः<br>
  <font color="GREEN" size="-1">9</font>
  धनत्यागः सुखत्यागॊ देहत्यागॊ ऽपि वा पुनः<br>
   वयस्यार्थे परवर्तन्ते सनेहं दृष्ट्वा तथाविधम<br>
  <font color="GREEN" size="-1">10</font>
  तत तथेत्य अब्रवीद रामः सुग्रीवं परियवादिनम<br>
    लक्ष्मणस्याग्रतॊ लक्ष्म्या वासवस्येव धीमतः<br>
 <font color="GREEN" size="-1">11</font>
  ततॊ रामं सथितं दृष्ट्वा लक्ष्मणं च महाबलम<br>
    सुग्रीवः सर्वतश चक्षुर वने लॊलम अपातयत<br>
 <font color="GREEN" size="-1">12</font>
  स ददर्श ततः सालम अविदूरे हरीश्वरः<br>
    सुपुष्पम ईषत्पत्राढ्यं भरमरैर उपशॊभितम<br>
 <font color="GREEN" size="-1">13</font>
  तस्यैकां पर्णबहुलां भङ्क्त्वा शाखां सुपुष्पिताम<br>
    सालस्यास्तीर्य सुग्रीवॊ निषसाद सराघवः<br>
 <font color="GREEN" size="-1">14</font>
  ताव आसीनौ ततॊ दृष्ट्वा हनूमान अपि लक्ष्मणम<br>
    सालशाखां समुत्पाट्य विनीतम उपवेशयत<br>
 <font color="GREEN" size="-1">15</font>
  ततः परहृष्टः सुग्रीवः शलक्ष्णं मधुरया गिरा<br>
    उवाच परणयाद रामं हर्षव्याकुलिताक्षरम<br>
 <font color="GREEN" size="-1">16</font>
  अहं विनिकृतॊ भरात्रा चराम्य एष भयार्दितः<br>
    ऋश्यमूकं गिरिवरं हृतभार्यः सुदुःखितः<br>
 <font color="GREEN" size="-1">17</font>
  सॊ ऽहं तरस्तॊ भये मग्नॊ वसाम्य उद्भ्रान्तचेतनः<br>
    वालिना निकृतॊ भरात्रा कृतवैरश च राघव<br>
 <font color="GREEN" size="-1">18</font>
  वालिनॊ मे भयार्तस्य सर्वलॊकाभयंकर<br>
    ममापि तवम अनाथस्य परसादं कर्तुम अर्हसि<br>
 <font color="GREEN" size="-1">19</font>
  एवम उक्तस तु तेजस्वी धर्मज्ञॊ धर्मवत्सलः<br>
    परत्युवाच स काकुत्स्थः सुग्रीवं परहसन्न इव<br>
 <font color="GREEN" size="-1">20</font>
  उपकारफलं मित्रम अपकारॊ ऽरिलक्षणम<br>
    अद्यैव तं हनिष्यामि तव भार्यापहारिणम<br>
 <font color="GREEN" size="-1">21</font>
  इमे हि मे महावेगाः पत्रिणस तिग्मतेजसः<br>
    कार्तिकेयवनॊद्भूताः शरा हेमविभूषिताः<br>
 <font color="GREEN" size="-1">22</font>
  कङ्कपत्रप्रतिच्छन्ना महेन्द्राशनिसंनिभाः<br>
    सुपर्वाणः सुतीक्ष्णाग्रा सरॊषा भुजगा इव<br>
 <font color="GREEN" size="-1">23</font>
  भरातृसंज्ञम अमित्रं ते वालिनं कृतकिल्बिषम<br>
    शरैर विनिहतं पश्य विकीर्णम इव पर्वतम<br>
 <font color="GREEN" size="-1">24</font>
  राघवस्य वचः शरुत्वा सुग्रीवॊ वाहिनीपतिः<br>
    परहर्षम अतुलं लेभे साधु साध्व इति चाब्रवीत<br>
 <font color="GREEN" size="-1">25</font>
  रामशॊकाभिभूतॊ ऽहं शॊकार्तानां भवान गतिः<br>
    वयस्य इति कृत्वा हि तवय्य अहं परिदेवये<br>
 <font color="GREEN" size="-1">26</font>
  तवं हि पाणिप्रदानेन वयस्यॊ सॊ ऽगनिसाक्षिकः<br>
    कृतः पराणैर बहुमतः सत्येनापि शपाम्य अहम<br>
 <font color="GREEN" size="-1">27</font>
  वयस्य इति कृत्वा च विस्रब्धं परवदाम्य अहम<br>
    दुःखम अन्तर्गतं यन मे मनॊ दहति नित्यशः<br>
 <font color="GREEN" size="-1">28</font>
  एतावद उक्त्वा वचनं बाष्पदूषितलॊचनः<br>
    बाष्पॊपहतया वाचा नॊच्चैः शक्नॊति भाषितुम<br>
 <font color="GREEN" size="-1">29</font>
  बाष्पवेगं तु सहसा नदीवेगम इवागतम<br>
    धारयाम आस धैर्येण सुग्रीवॊ रामसंनिधौ<br>
 <font color="GREEN" size="-1">30</font>
  संनिगृह्य तु तं बाष्पं परमृज्य नयने शुभे<br>
    विनिःश्वस्य च तेजस्वी राघवं पुनर अब्रवीत<br>
 <font color="GREEN" size="-1">31</font>
  पुराहं वलिना राम राज्यात सवाद अवरॊपितः<br>
    परुषाणि च संश्राव्य निर्धूतॊ ऽसमि बलीयसा<br>
 <font color="GREEN" size="-1">32</font>
  हृता भार्या च मे तेन पराणेभ्यॊ ऽपि गरीयसी<br>
    सुहृदश च मदीया ये संयता बन्धनेषु ते<br>
 <font color="GREEN" size="-1">33</font>
  यत्नवांश च सुदुष्टात्मा मद विनाशाय राघव<br>
    बहुशस तत परयुक्ताश च वानरा निहता मया<br>
 <font color="GREEN" size="-1">34</font>
  शङ्कया तव एतया चाहं दृष्ट्वा तवाम अपि राघव<br>
    नॊपसर्पाम्य अहं भीतॊ भये सर्वे हि बिभ्यति<br>
 <font color="GREEN" size="-1">35</font>
  केवलं हि सहाया मे हनुमत परमुखास तव इमे<br>
    अतॊ ऽहं धारयाम्य अद्य पराणान कृच्छ्र गतॊ ऽपि सन<br>
 <font color="GREEN" size="-1">36</font>
  एते हि कपयः सनिग्धा मां रक्षन्ति समन्ततः<br>
    सह गच्छन्ति गन्तव्ये नित्यं तिष्ठन्ति च सथिते<br>
 <font color="GREEN" size="-1">37</font>
  संक्षेपस तव एष मे राम किम उक्त्वा विस्तरं हि ते<br>
    स मे जयेष्ठॊ रिपुर भराता वाली विश्रुतपौरुषः<br>
 <font color="GREEN" size="-1">38</font>
  तद्विनाशाद धि मे दुःखं परनष्टं सयाद अनन्तरम<br>
    सुखं मे जीवितं चैव तद्विनाशनिबन्धनम<br>
 <font color="GREEN" size="-1">39</font>
  एष मे राम शॊकान्तः शॊकार्तेन निवेदितः<br>
    दुःखितॊ ऽदुःखितॊ वापि सख्युर नित्यं सखा गतिः<br>
 <font color="GREEN" size="-1">40</font>
  शरुत्वैतच च वचॊ रामः सुग्रीवम इदम अब्रवीत<br>
    किंनिमित्तम अभूद वैरं शरॊतुम इच्छामि तत्त्वतः<br>
 <font color="GREEN" size="-1">41</font>
  सुखं हि कारणं शरुत्वा वैरस्य तव वानर<br>
    आनन्तर्यं विधास्यामि संप्रधार्य बलाबलम<br>
 <font color="GREEN" size="-1">42</font>
  बलवान हि ममामर्षः शरुत्वा तवाम अवमानितम<br>
    वर्धते हृदयॊत्कम्पी परावृड्वेग इवाम्भसः<br>
 <font color="GREEN" size="-1">43</font>
  हृष्टः कथय विस्रब्धॊ यावद आरॊप्यते धनुः<br>
    सृष्टश च हि मया बाणॊ निरस्तश च रिपुस तव<br>
 <font color="GREEN" size="-1">44</font>
  एवम उक्तस तु सुग्रीवः काकुत्स्थेन महात्मना<br>
    परहर्षम अतुलं लेभे चतुर्भिः सह वानरैः<br>
 <font color="GREEN" size="-1">45</font>
  ततः परहृष्टवदनः सुग्रीवॊ लक्ष्मणाग्रजे<br>
    वैरस्य कारणं तत्त्वम आख्यातुम उपचक्रमे<br>
 </td>
 
 </table>
 <p></p><div class="filenav">
 <hr>
 <center>
 <a href="rys4009.htm">Next: Chapter 9</a></center>
 </div>
 </center></body>