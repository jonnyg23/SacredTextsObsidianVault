<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi01.htm">Book 1 Index</a><br>
  
 <a href="rys1046.htm">Previous</a> 
 <a href="rys1048.htm">Next</a> 
 
 </div>
 <hr>
 
 <h3 align="CENTER">Book 1<br>Chapter 47
 </h3><table width="100%">
 <td width="50%">
  <font color="GREEN" size="-1">1</font>
  pṛṣṭvā tu kuśalaṃ tatra parasparasamāgame<br>
   kathānte sumatir vākyaṃ vyājahāra mahāmunim<br>
  <font color="GREEN" size="-1">2</font>
  imau kumārau bhadraṃ te devatulyaparākramau<br>
   gajasiṃhagatī vīrau śārdūlavṛṣabhopamau<br>
  <font color="GREEN" size="-1">3</font>
  padmapatraviśālākṣau khaḍgatūṇīdhanurdharau<br>
   aśvināv iva rūpeṇa samupasthitayauvanau<br>
  <font color="GREEN" size="-1">4</font>
  yadṛcchayaiva gāṃ prāptau devalokād ivāmarau<br>
   kathaṃ padbhyām iha prāptau kimarthaṃ kasya vā mune<br>
  <font color="GREEN" size="-1">5</font>
  bhūṣayantāv imaṃ deśaṃ candrasūryāv ivāmbaram<br>
   parasparasya sadṛśau pramāṇeṅgitaceṣṭitaiḥ<br>
  <font color="GREEN" size="-1">6</font>
  kimarthaṃ ca naraśreṣṭhau saṃprāptau durgame pathi<br>
   varāyudhadharau vīrau śrotum icchāmi tattvataḥ<br>
  <font color="GREEN" size="-1">7</font>
  tasya tad vacanaṃ śrutvā yathāvṛtthaṃ nyavedayat<br>
   siddhāśramanivāsaṃ ca rākṣasānāṃ vadhaṃ tathā<br>
  <font color="GREEN" size="-1">8</font>
  viśvāmitravacaḥ śrutvā rājā paramaharṣitaḥ<br>
   atithī paramau prāptau putrau daśarathasya tau<br>
   pūjayām āsa vidhivat satkārārhau mahābalau<br>
  <font color="GREEN" size="-1">9</font>
  tataḥ paramasatkāraṃ sumateḥ prāpya rāghavau<br>
   uṣya tatra niśām ekāṃ jagmatur mithilāṃ tataḥ<br>
  <font color="GREEN" size="-1">10</font>
  tāṃ dṛṣṭvā munayaḥ sarve janakasya purīṃ śubhām<br>
    sādhu sādhv iti śaṃsanto mithilāṃ samapūjayan<br>
 <font color="GREEN" size="-1">11</font>
  mithilopavane tatra āśramaṃ dṛśya rāghavaḥ<br>
    purāṇaṃ nirjanaṃ ramyaṃ papraccha munipuṃgavam<br>
 <font color="GREEN" size="-1">12</font>
  śrīmadāśramasaṃkāśaṃ kiṃ nv idaṃ munivarjitam<br>
    śrotum icchāmi bhagavan kasyāyaṃ pūrva āśramaḥ<br>
 <font color="GREEN" size="-1">13</font>
  tac chrutā rāghaveṇoktaṃ vākyaṃ vākya viśāradaḥ<br>
    pratyuvāca mahātejā viśvamitro mahāmuniḥ<br>
 <font color="GREEN" size="-1">14</font>
  hanta te kathayiṣyāmi śṛṇu tattvena rāghava<br>
    yasyaitad āśramapadaṃ śaptaṃ kopān mahātmanā<br>
 <font color="GREEN" size="-1">15</font>
  gautamasya naraśreṣṭha pūrvam āsīn mahātmanaḥ<br>
    āśramo divyasaṃkāśaḥ surair api supūjitaḥ<br>
 <font color="GREEN" size="-1">16</font>
  sa ceha tapa ātiṣṭhad ahalyāsahitaḥ purā<br>
    varṣapūgāny anekāni rājaputra mahāyaśaḥ<br>
 <font color="GREEN" size="-1">17</font>
  tasyāntaraṃ viditvā tu sahasrākṣaḥ śacīpatiḥ<br>
    muniveṣadharo 'halyām idaṃ vacanam abravīt<br>
 <font color="GREEN" size="-1">18</font>
  ṛtukālaṃ pratīkṣante nārthinaḥ susamāhite<br>
    saṃgamaṃ tv aham icchāmi tvayā saha sumadhyame<br>
 <font color="GREEN" size="-1">19</font>
  muniveṣaṃ sahasrākṣaṃ vijñāya raghunandana<br>
    matiṃ cakāra durmedhā devarājakutūhalāt<br>
 <font color="GREEN" size="-1">20</font>
  athābravīt suraśreṣṭhaṃ kṛtārthenāntarātmanā<br>
    kṛtārtho 'si suraśreṣṭha gaccha śīghram itaḥ prabho<br>
    ātmānaṃ māṃ ca deveśa sarvadā rakṣa mānadaḥ<br>
 <font color="GREEN" size="-1">21</font>
  indras tu prahasan vākyam ahalyām idam abravīt<br>
    suśroṇi parituṣṭo 'smi gamiṣyāmi yathāgatam<br>
 <font color="GREEN" size="-1">22</font>
  evaṃ saṃgamya tu tayā niścakrāmoṭajāt tataḥ<br>
    sa saṃbhramāt tvaran rāma śaṅkito gautamaṃ prati<br>
 <font color="GREEN" size="-1">23</font>
  gautamaṃ sa dadarśātha praviśanti mahāmunim<br>
    devadānavadurdharṣaṃ tapobalasamanvitam<br>
    tīrthodakapariklinnaṃ dīpyamānam ivānalam<br>
    gṛhītasamidhaṃ tatra sakuśaṃ munipuṅgavam<br>
 <font color="GREEN" size="-1">24</font>
  dṛṣṭvā surapatis trasto viṣaṇṇavadano 'bhavat<br>
 <font color="GREEN" size="-1">25</font>
  atha dṛṣṭvā sahasrākṣaṃ muniveṣadharaṃ muniḥ<br>
    durvṛttaṃ vṛttasaṃpanno roṣād vacanam abravīt<br>
 <font color="GREEN" size="-1">26</font>
  mama rūpaṃ samāsthāya kṛtavān asi durmate<br>
    akartavyam idaṃ yasmād viphalas tvaṃ bhaviṣyati<br>
 <font color="GREEN" size="-1">27</font>
  gautamenaivam uktasya saroṣeṇa mahātmanā<br>
    petatur vṛṣaṇau bhūmau sahasrākṣasya tatkṣaṇāt<br>
 <font color="GREEN" size="-1">28</font>
  tathā śaptvā sa vai śakraṃ bhāryām api ca śaptavān<br>
    iha varṣasahasrāṇi bahūni tvaṃ nivatsyasi<br>
 <font color="GREEN" size="-1">29</font>
  vāyubhakṣā nirāhārā tapyantī bhasmaśāyinī<br>
    adṛśyā sarvabhūtānām āśrame 'smin nivatsyasi<br>
 <font color="GREEN" size="-1">30</font>
  yadā caitad vanaṃ ghoraṃ rāmo daśarathātmajaḥ<br>
    āgamiṣyati durdharṣas tadā pūtā bhaviṣyasi<br>
 <font color="GREEN" size="-1">31</font>
  tasyātithyena durvṛtte lobhamohavivarjitā<br>
    matsakāśe mudā yuktā svaṃ vapur dhārayiṣyasi<br>
 <font color="GREEN" size="-1">32</font>
  evam uktvā mahātejā gautamo duṣṭacāriṇīm<br>
    imam āśramam utsṛjya siddhacāraṇasevite<br>
    himavacchikhare ramye tapas tepe mahātapāḥ<br>
 </td>
 <td width="50%">
  <font color="GREEN" size="-1">1</font>
  पृष्ट्वा तु कुशलं तत्र परस्परसमागमे<br>
   कथान्ते सुमतिर वाक्यं वयाजहार महामुनिम<br>
  <font color="GREEN" size="-1">2</font>
  इमौ कुमारौ भद्रं ते देवतुल्यपराक्रमौ<br>
   गजसिंहगती वीरौ शार्दूलवृषभॊपमौ<br>
  <font color="GREEN" size="-1">3</font>
  पद्मपत्रविशालाक्षौ खड्गतूणीधनुर्धरौ<br>
   अश्विनाव इव रूपेण समुपस्थितयौवनौ<br>
  <font color="GREEN" size="-1">4</font>
  यदृच्छयैव गां पराप्तौ देवलॊकाद इवामरौ<br>
   कथं पद्भ्याम इह पराप्तौ किमर्थं कस्य वा मुने<br>
  <font color="GREEN" size="-1">5</font>
  भूषयन्ताव इमं देशं चन्द्रसूर्याव इवाम्बरम<br>
   परस्परस्य सदृशौ परमाणेङ्गितचेष्टितैः<br>
  <font color="GREEN" size="-1">6</font>
  किमर्थं च नरश्रेष्ठौ संप्राप्तौ दुर्गमे पथि<br>
   वरायुधधरौ वीरौ शरॊतुम इच्छामि तत्त्वतः<br>
  <font color="GREEN" size="-1">7</font>
  तस्य तद वचनं शरुत्वा यथावृत्थं नयवेदयत<br>
   सिद्धाश्रमनिवासं च राक्षसानां वधं तथा<br>
  <font color="GREEN" size="-1">8</font>
  विश्वामित्रवचः शरुत्वा राजा परमहर्षितः<br>
   अतिथी परमौ पराप्तौ पुत्रौ दशरथस्य तौ<br>
   पूजयाम आस विधिवत सत्कारार्हौ महाबलौ<br>
  <font color="GREEN" size="-1">9</font>
  ततः परमसत्कारं सुमतेः पराप्य राघवौ<br>
   उष्य तत्र निशाम एकां जग्मतुर मिथिलां ततः<br>
  <font color="GREEN" size="-1">10</font>
  तां दृष्ट्वा मुनयः सर्वे जनकस्य पुरीं शुभाम<br>
    साधु साध्व इति शंसन्तॊ मिथिलां समपूजयन<br>
 <font color="GREEN" size="-1">11</font>
  मिथिलॊपवने तत्र आश्रमं दृश्य राघवः<br>
    पुराणं निर्जनं रम्यं पप्रच्छ मुनिपुंगवम<br>
 <font color="GREEN" size="-1">12</font>
  शरीमदाश्रमसंकाशं किं नव इदं मुनिवर्जितम<br>
    शरॊतुम इच्छामि भगवन कस्यायं पूर्व आश्रमः<br>
 <font color="GREEN" size="-1">13</font>
  तच छरुता राघवेणॊक्तं वाक्यं वाक्य विशारदः<br>
    परत्युवाच महातेजा विश्वमित्रॊ महामुनिः<br>
 <font color="GREEN" size="-1">14</font>
  हन्त ते कथयिष्यामि शृणु तत्त्वेन राघव<br>
    यस्यैतद आश्रमपदं शप्तं कॊपान महात्मना<br>
 <font color="GREEN" size="-1">15</font>
  गौतमस्य नरश्रेष्ठ पूर्वम आसीन महात्मनः<br>
    आश्रमॊ दिव्यसंकाशः सुरैर अपि सुपूजितः<br>
 <font color="GREEN" size="-1">16</font>
  स चेह तप आतिष्ठद अहल्यासहितः पुरा<br>
    वर्षपूगान्य अनेकानि राजपुत्र महायशः<br>
 <font color="GREEN" size="-1">17</font>
  तस्यान्तरं विदित्वा तु सहस्राक्षः शचीपतिः<br>
    मुनिवेषधरॊ ऽहल्याम इदं वचनम अब्रवीत<br>
 <font color="GREEN" size="-1">18</font>
  ऋतुकालं परतीक्षन्ते नार्थिनः सुसमाहिते<br>
    संगमं तव अहम इच्छामि तवया सह सुमध्यमे<br>
 <font color="GREEN" size="-1">19</font>
  मुनिवेषं सहस्राक्षं विज्ञाय रघुनन्दन<br>
    मतिं चकार दुर्मेधा देवराजकुतूहलात<br>
 <font color="GREEN" size="-1">20</font>
  अथाब्रवीत सुरश्रेष्ठं कृतार्थेनान्तरात्मना<br>
    कृतार्थॊ ऽसि सुरश्रेष्ठ गच्छ शीघ्रम इतः परभॊ<br>
    आत्मानं मां च देवेश सर्वदा रक्ष मानदः<br>
 <font color="GREEN" size="-1">21</font>
  इन्द्रस तु परहसन वाक्यम अहल्याम इदम अब्रवीत<br>
    सुश्रॊणि परितुष्टॊ ऽसमि गमिष्यामि यथागतम<br>
 <font color="GREEN" size="-1">22</font>
  एवं संगम्य तु तया निश्चक्रामॊटजात ततः<br>
    स संभ्रमात तवरन राम शङ्कितॊ गौतमं परति<br>
 <font color="GREEN" size="-1">23</font>
  गौतमं स ददर्शाथ परविशन्ति महामुनिम<br>
    देवदानवदुर्धर्षं तपॊबलसमन्वितम<br>
    तीर्थॊदकपरिक्लिन्नं दीप्यमानम इवानलम<br>
    गृहीतसमिधं तत्र सकुशं मुनिपुङ्गवम<br>
 <font color="GREEN" size="-1">24</font>
  दृष्ट्वा सुरपतिस तरस्तॊ विषण्णवदनॊ ऽभवत<br>
 <font color="GREEN" size="-1">25</font>
  अथ दृष्ट्वा सहस्राक्षं मुनिवेषधरं मुनिः<br>
    दुर्वृत्तं वृत्तसंपन्नॊ रॊषाद वचनम अब्रवीत<br>
 <font color="GREEN" size="-1">26</font>
  मम रूपं समास्थाय कृतवान असि दुर्मते<br>
    अकर्तव्यम इदं यस्माद विफलस तवं भविष्यति<br>
 <font color="GREEN" size="-1">27</font>
  गौतमेनैवम उक्तस्य सरॊषेण महात्मना<br>
    पेततुर वृषणौ भूमौ सहस्राक्षस्य तत्क्षणात<br>
 <font color="GREEN" size="-1">28</font>
  तथा शप्त्वा स वै शक्रं भार्याम अपि च शप्तवान<br>
    इह वर्षसहस्राणि बहूनि तवं निवत्स्यसि<br>
 <font color="GREEN" size="-1">29</font>
  वायुभक्षा निराहारा तप्यन्ती भस्मशायिनी<br>
    अदृश्या सर्वभूतानाम आश्रमे ऽसमिन निवत्स्यसि<br>
 <font color="GREEN" size="-1">30</font>
  यदा चैतद वनं घॊरं रामॊ दशरथात्मजः<br>
    आगमिष्यति दुर्धर्षस तदा पूता भविष्यसि<br>
 <font color="GREEN" size="-1">31</font>
  तस्यातिथ्येन दुर्वृत्ते लॊभमॊहविवर्जिता<br>
    मत्सकाशे मुदा युक्ता सवं वपुर धारयिष्यसि<br>
 <font color="GREEN" size="-1">32</font>
  एवम उक्त्वा महातेजा गौतमॊ दुष्टचारिणीम<br>
    इमम आश्रमम उत्सृज्य सिद्धचारणसेविते<br>
    हिमवच्छिखरे रम्ये तपस तेपे महातपाः<br>
 </td>
 
 </table>
 <p></p><div class="filenav">
 <hr>
 <center>
 <a href="rys1048.htm">Next: Chapter 48</a></center>
 </div>
 </center></body>