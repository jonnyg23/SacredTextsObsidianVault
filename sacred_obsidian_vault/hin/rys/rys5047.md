<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi05.htm">Book 5 Index</a><br>
  
 <a href="rys5046.htm">Previous</a> 
 <a href="rys5048.htm">Next</a> 
 
 </div>
 <hr>
 
 <h3 align="CENTER">Book 5<br>Chapter 47
 </h3><table width="100%">
 <td width="50%">
  <font color="GREEN" size="-1">1</font>
  tataḥ sa karmaṇā tasya vismito bhīmavikramaḥ<br>
   hanumān roṣatāmrākṣo rakṣo'dhipam avaikṣata<br>
  <font color="GREEN" size="-1">2</font>
  bhājamānaṃ mahārheṇa kāñcanena virājatā<br>
   muktājālāvṛtenātha mukuṭena mahādyutim<br>
  <font color="GREEN" size="-1">3</font>
  vajrasaṃyogasaṃyuktair mahārhamaṇivigrahaiḥ<br>
   haimair ābharaṇaiś citrair manaseva prakalpitaiḥ<br>
  <font color="GREEN" size="-1">4</font>
  mahārhakṣaumasaṃvītaṃ raktacandanarūṣitam<br>
   svanuliptaṃ vicitrābhir vividhabhiś ca bhaktibhiḥ<br>
  <font color="GREEN" size="-1">5</font>
  vipulair darśanīyaiś ca rakṣākṣair bhīmadarśanaiḥ<br>
   dīptatīkṣṇamahādaṃṣṭraiḥ pralambadaśanacchadaiḥ<br>
  <font color="GREEN" size="-1">6</font>
  śirobhir daśabhir vīraṃ bhrājamānaṃ mahaujasaṃ<br>
   nānāvyālasamākīrṇaiḥ śikharair iva mandaram<br>
  <font color="GREEN" size="-1">7</font>
  nīlāñjanacaya prakhyaṃ hāreṇorasi rājatā<br>
   pūrṇacandrābhavaktreṇa sabalākam ivāmbudam<br>
  <font color="GREEN" size="-1">8</font>
  bāhubhir baddhakeyūraiś candanottamarūṣitaiḥ<br>
   bhrājamānāṅgadaiḥ pīnaiḥ pañcaśīrṣair ivoragaiḥ<br>
  <font color="GREEN" size="-1">9</font>
  mahati sphāṭike citre ratnasaṃyogasaṃskṛte<br>
   uttamāstaraṇāstīrṇe upaviṣṭaṃ varāsane<br>
  <font color="GREEN" size="-1">10</font>
  alaṃkṛtābhir atyarthaṃ pramadābhiḥ samantataḥ<br>
    vālavyajanahastābhir ārāt samupasevitam<br>
 <font color="GREEN" size="-1">11</font>
  durdhareṇa prahastena mahāpārśvena rakṣasā<br>
    mantribhir mantratattvajñair nikumbhena ca mantriṇā<br>
 <font color="GREEN" size="-1">12</font>
  upopaviṣṭaṃ rakṣobhiś caturbhir baladarpitaiḥ<br>
    kṛtsnaiḥ parivṛtaṃ lokaṃ caturbhir iva sāgaraiḥ<br>
 <font color="GREEN" size="-1">13</font>
  mantribhir mantratattvajñair anyaiś ca śubhabuddhibhiḥ<br>
    anvāsyamānaṃ sacivaiḥ surair iva sureśvaram<br>
 <font color="GREEN" size="-1">14</font>
  apaśyad rākṣasapatiṃ hanūmān atitejasaṃ<br>
    viṣṭhitaṃ meruśikhare satoyam iva toyadam<br>
 <font color="GREEN" size="-1">15</font>
  sa taiḥ saṃpīḍyamāno 'pi rakṣobhir bhīmavikramaiḥ<br>
    vismayaṃ paramaṃ gatvā rakṣo'dhipam avaikṣata<br>
 <font color="GREEN" size="-1">16</font>
  bhrājamānaṃ tato dṛṣṭvā hanumān rākṣaseśvaram<br>
    manasā cintayām āsa tejasā tasya mohitaḥ<br>
 <font color="GREEN" size="-1">17</font>
  aho rūpam aho dhairyam aho sattvam aho dyutiḥ<br>
    aho rākṣasarājasya sarvalakṣaṇayuktatā<br>
 <font color="GREEN" size="-1">18</font>
  yady adharmo na balavān syād ayaṃ rākṣaseśvaraḥ<br>
    syād ayaṃ suralokasya saśakrasyāpi rakṣitā<br>
 <font color="GREEN" size="-1">19</font>
  tena bibhyati khalv asmāl lokāḥ sāmaradānavāḥ<br>
    ayaṃ hy utsahate kruddhaḥ kartum ekārṇavaṃ jagat<br>
 <font color="GREEN" size="-1">20</font>
  iti cintāṃ bahuvidhām akaron matimān kapiḥ<br>
    dṛṣṭvā rākṣasarājasya prabhāvam amitaujasaḥ<br>
 </td>
 <td width="50%">
  <font color="GREEN" size="-1">1</font>
  ततः स कर्मणा तस्य विस्मितॊ भीमविक्रमः<br>
   हनुमान रॊषताम्राक्षॊ रक्षॊऽधिपम अवैक्षत<br>
  <font color="GREEN" size="-1">2</font>
  भाजमानं महार्हेण काञ्चनेन विराजता<br>
   मुक्ताजालावृतेनाथ मुकुटेन महाद्युतिम<br>
  <font color="GREEN" size="-1">3</font>
  वज्रसंयॊगसंयुक्तैर महार्हमणिविग्रहैः<br>
   हैमैर आभरणैश चित्रैर मनसेव परकल्पितैः<br>
  <font color="GREEN" size="-1">4</font>
  महार्हक्षौमसंवीतं रक्तचन्दनरूषितम<br>
   सवनुलिप्तं विचित्राभिर विविधभिश च भक्तिभिः<br>
  <font color="GREEN" size="-1">5</font>
  विपुलैर दर्शनीयैश च रक्षाक्षैर भीमदर्शनैः<br>
   दीप्ततीक्ष्णमहादंष्ट्रैः परलम्बदशनच्छदैः<br>
  <font color="GREEN" size="-1">6</font>
  शिरॊभिर दशभिर वीरं भराजमानं महौजसं<br>
   नानाव्यालसमाकीर्णैः शिखरैर इव मन्दरम<br>
  <font color="GREEN" size="-1">7</font>
  नीलाञ्जनचय परख्यं हारेणॊरसि राजता<br>
   पूर्णचन्द्राभवक्त्रेण सबलाकम इवाम्बुदम<br>
  <font color="GREEN" size="-1">8</font>
  बाहुभिर बद्धकेयूरैश चन्दनॊत्तमरूषितैः<br>
   भराजमानाङ्गदैः पीनैः पञ्चशीर्षैर इवॊरगैः<br>
  <font color="GREEN" size="-1">9</font>
  महति सफाटिके चित्रे रत्नसंयॊगसंस्कृते<br>
   उत्तमास्तरणास्तीर्णे उपविष्टं वरासने<br>
  <font color="GREEN" size="-1">10</font>
  अलंकृताभिर अत्यर्थं परमदाभिः समन्ततः<br>
    वालव्यजनहस्ताभिर आरात समुपसेवितम<br>
 <font color="GREEN" size="-1">11</font>
  दुर्धरेण परहस्तेन महापार्श्वेन रक्षसा<br>
    मन्त्रिभिर मन्त्रतत्त्वज्ञैर निकुम्भेन च मन्त्रिणा<br>
 <font color="GREEN" size="-1">12</font>
  उपॊपविष्टं रक्षॊभिश चतुर्भिर बलदर्पितैः<br>
    कृत्स्नैः परिवृतं लॊकं चतुर्भिर इव सागरैः<br>
 <font color="GREEN" size="-1">13</font>
  मन्त्रिभिर मन्त्रतत्त्वज्ञैर अन्यैश च शुभबुद्धिभिः<br>
    अन्वास्यमानं सचिवैः सुरैर इव सुरेश्वरम<br>
 <font color="GREEN" size="-1">14</font>
  अपश्यद राक्षसपतिं हनूमान अतितेजसं<br>
    विष्ठितं मेरुशिखरे सतॊयम इव तॊयदम<br>
 <font color="GREEN" size="-1">15</font>
  स तैः संपीड्यमानॊ ऽपि रक्षॊभिर भीमविक्रमैः<br>
    विस्मयं परमं गत्वा रक्षॊऽधिपम अवैक्षत<br>
 <font color="GREEN" size="-1">16</font>
  भराजमानं ततॊ दृष्ट्वा हनुमान राक्षसेश्वरम<br>
    मनसा चिन्तयाम आस तेजसा तस्य मॊहितः<br>
 <font color="GREEN" size="-1">17</font>
  अहॊ रूपम अहॊ धैर्यम अहॊ सत्त्वम अहॊ दयुतिः<br>
    अहॊ राक्षसराजस्य सर्वलक्षणयुक्तता<br>
 <font color="GREEN" size="-1">18</font>
  यद्य अधर्मॊ न बलवान सयाद अयं राक्षसेश्वरः<br>
    सयाद अयं सुरलॊकस्य सशक्रस्यापि रक्षिता<br>
 <font color="GREEN" size="-1">19</font>
  तेन बिभ्यति खल्व अस्माल लॊकाः सामरदानवाः<br>
    अयं हय उत्सहते करुद्धः कर्तुम एकार्णवं जगत<br>
 <font color="GREEN" size="-1">20</font>
  इति चिन्तां बहुविधाम अकरॊन मतिमान कपिः<br>
    दृष्ट्वा राक्षसराजस्य परभावम अमितौजसः<br>
 </td>
 
 </table>
 <p></p><div class="filenav">
 <hr>
 <center>
 <a href="rys5048.htm">Next: Chapter 48</a></center>
 </div>
 </center></body>