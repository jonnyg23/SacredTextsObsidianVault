<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi03.htm">Book 3 Index</a><br>
  
 <a href="rys3068.htm">Previous</a> 
 <a href="rys3070.htm">Next</a> 
 
 </div>
 <hr>
 
 <h3 align="CENTER">Book 3<br>Chapter 69
 </h3><table width="100%">
 <td width="50%">
  <font color="GREEN" size="-1">1</font>
  nidarśayitvā rāmāya sītāyāḥ pratipādane<br>
   vākyam anvartham arthajñaḥ kabandhaḥ punar abravīt<br>
  <font color="GREEN" size="-1">2</font>
  eṣa rāma śivaḥ panthā yatraite puṣpitā drumāḥ<br>
   pratīcīṃ diśam āśritya prakāśante manoramāḥ<br>
  <font color="GREEN" size="-1">3</font>
  jambūpriyālapanasāḥ plakṣanyagrodhatindukāḥ<br>
   aśvatthāḥ karṇikārāś ca cūtāś cānye ca pādapāḥ<br>
  <font color="GREEN" size="-1">4</font>
  tān āruhyāthavā bhūmau pātayitvā ca tān balāt<br>
   phalāny amṛtakalpāni bhakṣayantau gamiṣyathaḥ<br>
  <font color="GREEN" size="-1">5</font>
  caṅkramantau varān deśāñ śailāc chailaṃ vanād vanam<br>
   tataḥ puṣkariṇīṃ vīrau pampāṃ nāma gamiṣyathaḥ<br>
  <font color="GREEN" size="-1">6</font>
  aśarkarām avibhraṃśāṃ samatīrtham aśaivalām<br>
   rāma saṃjātavālūkāṃ kamalotpalaśobhitām<br>
  <font color="GREEN" size="-1">7</font>
  tatra haṃsāḥ plavāḥ krauñcāḥ kurarāś caiva rāghava<br>
   valgusvarā nikūjanti pampāsalilagocarāḥ<br>
  <font color="GREEN" size="-1">8</font>
  nodvijante narān dṛṣṭvā vadhasyākovidāḥ śubhāḥ<br>
   ghṛtapiṇḍopamān sthūlāṃs tān dvijān bhakṣayiṣyathaḥ<br>
  <font color="GREEN" size="-1">9</font>
  rohitān vakratuṇḍāṃś ca nalamīnāṃś ca rāghava<br>
   pampāyām iṣubhir matsyāṃs tatra rāma varān hatān<br>
  <font color="GREEN" size="-1">10</font>
  nistvakpakṣān ayastaptān akṛśān ekakaṇṭakān<br>
    tava bhaktyā samāyukto lakṣmaṇaḥ saṃpradāsyati<br>
 <font color="GREEN" size="-1">11</font>
  bhṛśaṃ te khādato matsyān pampāyāḥ puṣpasaṃcaye<br>
    padmagandhi śivaṃ vāri sukhaśītam anāmayam<br>
 <font color="GREEN" size="-1">12</font>
  uddhṛtya sa tadākliṣṭaṃ rūpyasphaṭikasaṃnibham<br>
    atha puṣkaraparṇena lakṣmaṇaḥ pāyayiṣyati<br>
 <font color="GREEN" size="-1">13</font>
  sthūlān giriguhāśayyān varāhān vanacāriṇaḥ<br>
    apāṃ lobhād upāvṛttān vṛṣabhān iva nardataḥ<br>
    rūpānvitāṃś ca pampāyāṃ drakṣyasi tvaṃ narottama<br>
 <font color="GREEN" size="-1">14</font>
  sāyāhne vicaran rāma viṭapī mālyadhāriṇaḥ<br>
    śītodakaṃ ca pampāyāṃ dṛṣṭvā śokaṃ vihāsyasi<br>
 <font color="GREEN" size="-1">15</font>
  sumanobhiś citāṃs tatra tilakān naktamālakān<br>
    utpalāni ca phullāni paṅkajāni ca rāghava<br>
 <font color="GREEN" size="-1">16</font>
  na tāni kaś cin mālyāni tatrāropayitā naraḥ<br>
    mataṅgaśiṣyās tatrāsann ṛṣayaḥ susamāhitaḥ<br>
 <font color="GREEN" size="-1">17</font>
  teṣāṃ bhārābhitaptānāṃ vanyam āharatāṃ guroḥ<br>
    ye prapetur mahīṃ tūrṇaṃ śarīrāt svedabindavaḥ<br>
 <font color="GREEN" size="-1">18</font>
  tāni mālyāni jātāni munīnāṃ tapasā tadā<br>
    svedabindusamutthāni na vinaśyanti rāghava<br>
 <font color="GREEN" size="-1">19</font>
  teṣām adyāpi tatraiva dṛśyate paricāriṇī<br>
    śramaṇī śabarī nāma kākutstha cirajīvinī<br>
 <font color="GREEN" size="-1">20</font>
  tvāṃ tu dharme sthitā nityaṃ sarvabhūtanamaskṛtam<br>
    dṛṣṭvā devopamaṃ rāma svargalokaṃ gamiṣyati<br>
 <font color="GREEN" size="-1">21</font>
  tatas tad rāma pampāyās tīram āśritya paścimam<br>
    āśramasthānam atulaṃ guhyaṃ kākutstha paśyasi<br>
 <font color="GREEN" size="-1">22</font>
  na tatrākramituṃ nāgāḥ śaknuvanti tam āśramam<br>
    ṛṣes tasya mataṅgasya vidhānāt tac ca kānanam<br>
 <font color="GREEN" size="-1">23</font>
  tasmin nandanasaṃkāśe devāraṇyopame vane<br>
    nānāvihagasaṃkīrṇe raṃsyase rāma nirvṛtaḥ<br>
 <font color="GREEN" size="-1">24</font>
  ṛṣyamūkas tu pampāyāḥ purastāt puṣpitadrumaḥ<br>
    suduḥkhārohaṇo nāma śiśunāgābhirakṣitaḥ<br>
    udāro brahmaṇā caiva pūrvakāle vinirmitaḥ<br>
 <font color="GREEN" size="-1">25</font>
  śayānaḥ puruṣo rāma tasya śailasya mūrdhani<br>
    yat svapne labhate vittaṃ tat prabuddho 'dhigacchati<br>
 <font color="GREEN" size="-1">26</font>
  na tv enaṃ viṣamācāraḥ pāpakarmādhirohati<br>
    tatraiva praharanty enaṃ suptam ādāya rākṣasāḥ<br>
 <font color="GREEN" size="-1">27</font>
  tato 'pi śiśunāgānām ākrandaḥ śrūyate mahān<br>
    krīḍatāṃ rāma pampāyāṃ mataṅgāraṇyavāsinām<br>
 <font color="GREEN" size="-1">28</font>
  siktā rudhiradhārābhiḥ saṃhatya paramadvipāḥ<br>
    pracaranti pṛthak kīrṇā meghavarṇās tarasvinaḥ<br>
 <font color="GREEN" size="-1">29</font>
  te tatra pītvā pānīyaṃ vimalaṃ śītam avyayam<br>
    nivṛttāḥ saṃvigāhante vanāni vanagocarāḥ<br>
 <font color="GREEN" size="-1">30</font>
  rāma tasya tu śailasya mahatī śobhate guhā<br>
    śilāpidhānā kākutstha duḥkhaṃ cāsyāḥ praveśanam<br>
 <font color="GREEN" size="-1">31</font>
  tasyā guhāyāḥ prāgdvāre mahāñ śītodako hradaḥ<br>
    bahumūlaphalo ramyo nānānagasamāvṛtaḥ<br>
 <font color="GREEN" size="-1">32</font>
  tasyāṃ vasati sugrīvaś caturbhiḥ saha vānaraiḥ<br>
    kadā cic chikhare tasya parvatasyāvatiṣṭhate<br>
 <font color="GREEN" size="-1">33</font>
  kabandhas tv anuśāsyaivaṃ tāv ubhau rāmalakṣmaṇau<br>
    sragvī bhāskaravarṇābhaḥ khe vyarocata vīryavān<br>
 <font color="GREEN" size="-1">34</font>
  taṃ tu khasthaṃ mahābhāgaṃ kabandhaṃ rāmalakṣmaṇau<br>
    prasthitau tvaṃ vrajasveti vākyam ūcatur antikāt<br>
 <font color="GREEN" size="-1">35</font>
  gamyatāṃ kāryasiddhyartham iti tāv abravīc ca saḥ<br>
    suprītau tāv anujñāpya kabandhaḥ prasthitas tadā<br>
 <font color="GREEN" size="-1">36</font>
  sa tat kabandhaḥ pratipadya rūpaṃ; vṛtaḥ śriyā bhāskaratulyadehaḥ<br>
    nidarśayan rāmam avekṣya khasthaḥ; sakhyaṃ kuruṣveti tadābhyuvāca<br>
 </td>
 <td width="50%">
  <font color="GREEN" size="-1">1</font>
  निदर्शयित्वा रामाय सीतायाः परतिपादने<br>
   वाक्यम अन्वर्थम अर्थज्ञः कबन्धः पुनर अब्रवीत<br>
  <font color="GREEN" size="-1">2</font>
  एष राम शिवः पन्था यत्रैते पुष्पिता दरुमाः<br>
   परतीचीं दिशम आश्रित्य परकाशन्ते मनॊरमाः<br>
  <font color="GREEN" size="-1">3</font>
  जम्बूप्रियालपनसाः पलक्षन्यग्रॊधतिन्दुकाः<br>
   अश्वत्थाः कर्णिकाराश च चूताश चान्ये च पादपाः<br>
  <font color="GREEN" size="-1">4</font>
  तान आरुह्याथवा भूमौ पातयित्वा च तान बलात<br>
   फलान्य अमृतकल्पानि भक्षयन्तौ गमिष्यथः<br>
  <font color="GREEN" size="-1">5</font>
  चङ्क्रमन्तौ वरान देशाञ शैलाच छैलं वनाद वनम<br>
   ततः पुष्करिणीं वीरौ पम्पां नाम गमिष्यथः<br>
  <font color="GREEN" size="-1">6</font>
  अशर्कराम अविभ्रंशां समतीर्थम अशैवलाम<br>
   राम संजातवालूकां कमलॊत्पलशॊभिताम<br>
  <font color="GREEN" size="-1">7</font>
  तत्र हंसाः पलवाः करौञ्चाः कुरराश चैव राघव<br>
   वल्गुस्वरा निकूजन्ति पम्पासलिलगॊचराः<br>
  <font color="GREEN" size="-1">8</font>
  नॊद्विजन्ते नरान दृष्ट्वा वधस्याकॊविदाः शुभाः<br>
   घृतपिण्डॊपमान सथूलांस तान दविजान भक्षयिष्यथः<br>
  <font color="GREEN" size="-1">9</font>
  रॊहितान वक्रतुण्डांश च नलमीनांश च राघव<br>
   पम्पायाम इषुभिर मत्स्यांस तत्र राम वरान हतान<br>
  <font color="GREEN" size="-1">10</font>
  निस्त्वक्पक्षान अयस्तप्तान अकृशान एककण्टकान<br>
    तव भक्त्या समायुक्तॊ लक्ष्मणः संप्रदास्यति<br>
 <font color="GREEN" size="-1">11</font>
  भृशं ते खादतॊ मत्स्यान पम्पायाः पुष्पसंचये<br>
    पद्मगन्धि शिवं वारि सुखशीतम अनामयम<br>
 <font color="GREEN" size="-1">12</font>
  उद्धृत्य स तदाक्लिष्टं रूप्यस्फटिकसंनिभम<br>
    अथ पुष्करपर्णेन लक्ष्मणः पाययिष्यति<br>
 <font color="GREEN" size="-1">13</font>
  सथूलान गिरिगुहाशय्यान वराहान वनचारिणः<br>
    अपां लॊभाद उपावृत्तान वृषभान इव नर्दतः<br>
    रूपान्वितांश च पम्पायां दरक्ष्यसि तवं नरॊत्तम<br>
 <font color="GREEN" size="-1">14</font>
  सायाह्ने विचरन राम विटपी माल्यधारिणः<br>
    शीतॊदकं च पम्पायां दृष्ट्वा शॊकं विहास्यसि<br>
 <font color="GREEN" size="-1">15</font>
  सुमनॊभिश चितांस तत्र तिलकान नक्तमालकान<br>
    उत्पलानि च फुल्लानि पङ्कजानि च राघव<br>
 <font color="GREEN" size="-1">16</font>
  न तानि कश चिन माल्यानि तत्रारॊपयिता नरः<br>
    मतङ्गशिष्यास तत्रासन्न ऋषयः सुसमाहितः<br>
 <font color="GREEN" size="-1">17</font>
  तेषां भाराभितप्तानां वन्यम आहरतां गुरॊः<br>
    ये परपेतुर महीं तूर्णं शरीरात सवेदबिन्दवः<br>
 <font color="GREEN" size="-1">18</font>
  तानि माल्यानि जातानि मुनीनां तपसा तदा<br>
    सवेदबिन्दुसमुत्थानि न विनश्यन्ति राघव<br>
 <font color="GREEN" size="-1">19</font>
  तेषाम अद्यापि तत्रैव दृश्यते परिचारिणी<br>
    शरमणी शबरी नाम काकुत्स्थ चिरजीविनी<br>
 <font color="GREEN" size="-1">20</font>
  तवां तु धर्मे सथिता नित्यं सर्वभूतनमस्कृतम<br>
    दृष्ट्वा देवॊपमं राम सवर्गलॊकं गमिष्यति<br>
 <font color="GREEN" size="-1">21</font>
  ततस तद राम पम्पायास तीरम आश्रित्य पश्चिमम<br>
    आश्रमस्थानम अतुलं गुह्यं काकुत्स्थ पश्यसि<br>
 <font color="GREEN" size="-1">22</font>
  न तत्राक्रमितुं नागाः शक्नुवन्ति तम आश्रमम<br>
    ऋषेस तस्य मतङ्गस्य विधानात तच च काननम<br>
 <font color="GREEN" size="-1">23</font>
  तस्मिन नन्दनसंकाशे देवारण्यॊपमे वने<br>
    नानाविहगसंकीर्णे रंस्यसे राम निर्वृतः<br>
 <font color="GREEN" size="-1">24</font>
  ऋष्यमूकस तु पम्पायाः पुरस्तात पुष्पितद्रुमः<br>
    सुदुःखारॊहणॊ नाम शिशुनागाभिरक्षितः<br>
    उदारॊ बरह्मणा चैव पूर्वकाले विनिर्मितः<br>
 <font color="GREEN" size="-1">25</font>
  शयानः पुरुषॊ राम तस्य शैलस्य मूर्धनि<br>
    यत सवप्ने लभते वित्तं तत परबुद्धॊ ऽधिगच्छति<br>
 <font color="GREEN" size="-1">26</font>
  न तव एनं विषमाचारः पापकर्माधिरॊहति<br>
    तत्रैव परहरन्त्य एनं सुप्तम आदाय राक्षसाः<br>
 <font color="GREEN" size="-1">27</font>
  ततॊ ऽपि शिशुनागानाम आक्रन्दः शरूयते महान<br>
    करीडतां राम पम्पायां मतङ्गारण्यवासिनाम<br>
 <font color="GREEN" size="-1">28</font>
  सिक्ता रुधिरधाराभिः संहत्य परमद्विपाः<br>
    परचरन्ति पृथक कीर्णा मेघवर्णास तरस्विनः<br>
 <font color="GREEN" size="-1">29</font>
  ते तत्र पीत्वा पानीयं विमलं शीतम अव्ययम<br>
    निवृत्ताः संविगाहन्ते वनानि वनगॊचराः<br>
 <font color="GREEN" size="-1">30</font>
  राम तस्य तु शैलस्य महती शॊभते गुहा<br>
    शिलापिधाना काकुत्स्थ दुःखं चास्याः परवेशनम<br>
 <font color="GREEN" size="-1">31</font>
  तस्या गुहायाः पराग्द्वारे महाञ शीतॊदकॊ हरदः<br>
    बहुमूलफलॊ रम्यॊ नानानगसमावृतः<br>
 <font color="GREEN" size="-1">32</font>
  तस्यां वसति सुग्रीवश चतुर्भिः सह वानरैः<br>
    कदा चिच छिखरे तस्य पर्वतस्यावतिष्ठते<br>
 <font color="GREEN" size="-1">33</font>
  कबन्धस तव अनुशास्यैवं ताव उभौ रामलक्ष्मणौ<br>
    सरग्वी भास्करवर्णाभः खे वयरॊचत वीर्यवान<br>
 <font color="GREEN" size="-1">34</font>
  तं तु खस्थं महाभागं कबन्धं रामलक्ष्मणौ<br>
    परस्थितौ तवं वरजस्वेति वाक्यम ऊचतुर अन्तिकात<br>
 <font color="GREEN" size="-1">35</font>
  गम्यतां कार्यसिद्ध्यर्थम इति ताव अब्रवीच च सः<br>
    सुप्रीतौ ताव अनुज्ञाप्य कबन्धः परस्थितस तदा<br>
 <font color="GREEN" size="-1">36</font>
  स तत कबन्धः परतिपद्य रूपं; वृतः शरिया भास्करतुल्यदेहः<br>
    निदर्शयन रामम अवेक्ष्य खस्थः; सख्यं कुरुष्वेति तदाभ्युवाच<br>
 </td>
 
 </table>
 <p></p><div class="filenav">
 <hr>
 <center>
 <a href="rys3070.htm">Next: Chapter 70</a></center>
 </div>
 </center></body>