<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi02.htm">Book 2 Index</a><br>
  
 <a href="rys2068.htm">Previous</a> 
 <a href="rys2070.htm">Next</a> 
 
 </div>
 <hr>
 
 <h3 align="CENTER">Book 2<br>Chapter 69
 </h3><table width="100%">
 <td width="50%">
  <font color="GREEN" size="-1">1</font>
  tathaiva krośatas tasya bharatasya mahātmanaḥ<br>
   kausalyā śabdam ājñāya sumitrām idam abravīt<br>
  <font color="GREEN" size="-1">2</font>
  āgataḥ krūrakāryāyāḥ kaikeyyā bharataḥ sutaḥ<br>
   tam ahaṃ draṣṭum icchāmi bharataṃ dīrghadarśinam<br>
  <font color="GREEN" size="-1">3</font>
  evam uktvā sumitrāṃ sā vivarṇā malināmbarā<br>
   pratasthe bharato yatra vepamānā vicetanā<br>
  <font color="GREEN" size="-1">4</font>
  sa tu rāmānujaś cāpi śatrughnasahitas tadā<br>
   pratasthe bharato yatra kausalyāyā niveśanam<br>
  <font color="GREEN" size="-1">5</font>
  tataḥ śatrughna bharatau kausalyāṃ prekṣya duḥkhitau<br>
   paryaṣvajetāṃ duḥkhārtāṃ patitāṃ naṣṭacetanām<br>
  <font color="GREEN" size="-1">6</font>
  bharataṃ pratyuvācedaṃ kausalyā bhṛśaduḥkhitā<br>
   idaṃ te rājyakāmasya rājyaṃ prāptam akaṇṭakam<br>
   saṃprāptaṃ bata kaikeyyā śīghraṃ krūreṇa karmaṇā<br>
  <font color="GREEN" size="-1">7</font>
  prasthāpya cīravasanaṃ putraṃ me vanavāsinam<br>
   kaikeyī kaṃ guṇaṃ tatra paśyati krūradarśinī<br>
  <font color="GREEN" size="-1">8</font>
  kṣipraṃ mām api kaikeyī prasthāpayitum arhati<br>
   hiraṇyanābho yatrāste suto me sumahāyaśāḥ<br>
  <font color="GREEN" size="-1">9</font>
  atha vā svayam evāhaṃ sumitrānucarā sukham<br>
   agnihotraṃ puraskṛtya prasthāsye yatra rāghavaḥ<br>
  <font color="GREEN" size="-1">10</font>
  kāmaṃ vā svayam evādya tatra māṃ netum arhasi<br>
    yatrāsau puruṣavyāghras tapyate me tapaḥ sutaḥ<br>
 <font color="GREEN" size="-1">11</font>
  idaṃ hi tava vistīrṇaṃ dhanadhānyasamācitam<br>
    hastyaśvarathasaṃpūrṇaṃ rājyaṃ niryātitaṃ tayā<br>
 <font color="GREEN" size="-1">12</font>
  evaṃ vilapamānāṃ tāṃ bharataḥ prāñjalis tadā<br>
    kausalyāṃ pratyuvācedaṃ śokair bahubhir āvṛtām<br>
 <font color="GREEN" size="-1">13</font>
  ārye kasmād ajānantaṃ garhase mām akilbiṣam<br>
    vipulāṃ ca mama prītiṃ sthirāṃ jānāsi rāghave<br>
 <font color="GREEN" size="-1">14</font>
  kṛtā śāstrānugā buddhir mā bhūt tasya kadā cana<br>
    satyasaṃdhaḥ satāṃ śreṣṭho yasyāryo 'numate gataḥ<br>
 <font color="GREEN" size="-1">15</font>
  praiṣyaṃ pāpīyasāṃ yātu sūryaṃ ca prati mehatu<br>
    hantu pādena gāṃ suptāṃ yasyāryo 'numate gataḥ<br>
 <font color="GREEN" size="-1">16</font>
  kārayitvā mahat karma bhartā bhṛtyam anarthakam<br>
    adharmo yo 'sya so 'syās tu yasyāryo 'numate gataḥ<br>
 <font color="GREEN" size="-1">17</font>
  paripālayamānasya rājño bhūtāni putravat<br>
    tatas tu druhyatāṃ pāpaṃ yasyāryo 'numate gataḥ<br>
 <font color="GREEN" size="-1">18</font>
  baliṣaḍbhāgam uddhṛtya nṛpasyārakṣataḥ prajāḥ<br>
    adharmo yo 'sya so 'syāstu yasyāryo 'numate gataḥ<br>
 <font color="GREEN" size="-1">19</font>
  saṃśrutya ca tapasvibhyaḥ satre vai yajñadakṣiṇām<br>
    tāṃ vipralapatāṃ pāpaṃ yasyāryo 'numate gataḥ<br>
 <font color="GREEN" size="-1">20</font>
  hastyaśvarathasaṃbādhe yuddhe śastrasamākule<br>
    mā sma kārṣīt satāṃ dharmaṃ yasyāryo 'numate gataḥ<br>
 <font color="GREEN" size="-1">21</font>
  upadiṣṭaṃ susūkṣmārthaṃ śāstraṃ yatnena dhīmatā<br>
    sa nāśayatu duṣṭātmā yasyāryo 'numate gataḥ<br>
 <font color="GREEN" size="-1">22</font>
  pāyasaṃ kṛsaraṃ chāgaṃ vṛthā so 'śnātu nirghṛṇaḥ<br>
    gurūṃś cāpy avajānātu yasyāryo 'numate gataḥ<br>
 <font color="GREEN" size="-1">23</font>
  putrair dāraiś ca bhṛtyaiś ca svagṛhe parivāritaḥ<br>
    sa eko mṛṣṭam aśnātu yasyāryo 'numate gataḥ<br>
 <font color="GREEN" size="-1">24</font>
  rājastrībālavṛddhānāṃ vadhe yat pāpam ucyate<br>
    bhṛtyatyāge ca yat pāpaṃ tat pāpaṃ pratipadyatām<br>
 <font color="GREEN" size="-1">25</font>
  ubhe saṃdhye śayānasya yat pāpaṃ parikalpyate<br>
    tac ca pāpaṃ bhavet tasya yasyāryo 'numate gataḥ<br>
 <font color="GREEN" size="-1">26</font>
  yad agnidāyake pāpaṃ yat pāpaṃ gurutalpage<br>
    mitradrohe ca yat pāpaṃ tat pāpaṃ pratipadyatām<br>
 <font color="GREEN" size="-1">27</font>
  devatānāṃ pitṝṇāṃ ca mātā pitros tathaiva ca<br>
    mā sma kārṣīt sa śuśrūṣāṃ yasyāryo 'numate gataḥ<br>
 <font color="GREEN" size="-1">28</font>
  satāṃ lokāt satāṃ kīrtyāḥ sajjuṣṭāt karmaṇas tathā<br>
    bhraśyatu kṣipram adyaiva yasyāryo 'numate gataḥ<br>
 <font color="GREEN" size="-1">29</font>
  vihīnāṃ patiputrābhyāṃ kausalyāṃ pārthivātmajaḥ<br>
    evam āśvasayann eva duḥkhārto nipapāta ha<br>
 <font color="GREEN" size="-1">30</font>
  tathā tu śapathaiḥ kaṣṭaiḥ śapamānam acetanam<br>
    bharataṃ śokasaṃtaptaṃ kausalyā vākyam abravīt<br>
 <font color="GREEN" size="-1">31</font>
  mama duḥkham idaṃ putra bhūyaḥ samupajāyate<br>
    śapathaiḥ śapamāno hi prāṇān uparuṇatsi me<br>
 <font color="GREEN" size="-1">32</font>
  diṣṭyā na calito dharmād ātmā te sahalakṣmaṇaḥ<br>
    vatsa satyapratijño me satāṃ lokān avāpsyasi<br>
 <font color="GREEN" size="-1">33</font>
  evaṃ vilapamānasya duḥkhārtasya mahātmanaḥ<br>
    mohāc ca śokasaṃrodhād babhūva lulitaṃ manaḥ<br>
 <font color="GREEN" size="-1">34</font>
  lālapyamānasya vicetanasya; pranaṣṭabuddheḥ patitasya bhūmau<br>
    muhur muhur niḥśvasataś ca dīrghaṃ; sā tasya śokena jagāma rātriḥ<br>
 </td>
 <td width="50%">
  <font color="GREEN" size="-1">1</font>
  तथैव करॊशतस तस्य भरतस्य महात्मनः<br>
   कौसल्या शब्दम आज्ञाय सुमित्राम इदम अब्रवीत<br>
  <font color="GREEN" size="-1">2</font>
  आगतः करूरकार्यायाः कैकेय्या भरतः सुतः<br>
   तम अहं दरष्टुम इच्छामि भरतं दीर्घदर्शिनम<br>
  <font color="GREEN" size="-1">3</font>
  एवम उक्त्वा सुमित्रां सा विवर्णा मलिनाम्बरा<br>
   परतस्थे भरतॊ यत्र वेपमाना विचेतना<br>
  <font color="GREEN" size="-1">4</font>
  स तु रामानुजश चापि शत्रुघ्नसहितस तदा<br>
   परतस्थे भरतॊ यत्र कौसल्याया निवेशनम<br>
  <font color="GREEN" size="-1">5</font>
  ततः शत्रुघ्न भरतौ कौसल्यां परेक्ष्य दुःखितौ<br>
   पर्यष्वजेतां दुःखार्तां पतितां नष्टचेतनाम<br>
  <font color="GREEN" size="-1">6</font>
  भरतं परत्युवाचेदं कौसल्या भृशदुःखिता<br>
   इदं ते राज्यकामस्य राज्यं पराप्तम अकण्टकम<br>
   संप्राप्तं बत कैकेय्या शीघ्रं करूरेण कर्मणा<br>
  <font color="GREEN" size="-1">7</font>
  परस्थाप्य चीरवसनं पुत्रं मे वनवासिनम<br>
   कैकेयी कं गुणं तत्र पश्यति करूरदर्शिनी<br>
  <font color="GREEN" size="-1">8</font>
  कषिप्रं माम अपि कैकेयी परस्थापयितुम अर्हति<br>
   हिरण्यनाभॊ यत्रास्ते सुतॊ मे सुमहायशाः<br>
  <font color="GREEN" size="-1">9</font>
  अथ वा सवयम एवाहं सुमित्रानुचरा सुखम<br>
   अग्निहॊत्रं पुरस्कृत्य परस्थास्ये यत्र राघवः<br>
  <font color="GREEN" size="-1">10</font>
  कामं वा सवयम एवाद्य तत्र मां नेतुम अर्हसि<br>
    यत्रासौ पुरुषव्याघ्रस तप्यते मे तपः सुतः<br>
 <font color="GREEN" size="-1">11</font>
  इदं हि तव विस्तीर्णं धनधान्यसमाचितम<br>
    हस्त्यश्वरथसंपूर्णं राज्यं निर्यातितं तया<br>
 <font color="GREEN" size="-1">12</font>
  एवं विलपमानां तां भरतः पराञ्जलिस तदा<br>
    कौसल्यां परत्युवाचेदं शॊकैर बहुभिर आवृताम<br>
 <font color="GREEN" size="-1">13</font>
  आर्ये कस्माद अजानन्तं गर्हसे माम अकिल्बिषम<br>
    विपुलां च मम परीतिं सथिरां जानासि राघवे<br>
 <font color="GREEN" size="-1">14</font>
  कृता शास्त्रानुगा बुद्धिर मा भूत तस्य कदा चन<br>
    सत्यसंधः सतां शरेष्ठॊ यस्यार्यॊ ऽनुमते गतः<br>
 <font color="GREEN" size="-1">15</font>
  परैष्यं पापीयसां यातु सूर्यं च परति मेहतु<br>
    हन्तु पादेन गां सुप्तां यस्यार्यॊ ऽनुमते गतः<br>
 <font color="GREEN" size="-1">16</font>
  कारयित्वा महत कर्म भर्ता भृत्यम अनर्थकम<br>
    अधर्मॊ यॊ ऽसय सॊ ऽसयास तु यस्यार्यॊ ऽनुमते गतः<br>
 <font color="GREEN" size="-1">17</font>
  परिपालयमानस्य राज्ञॊ भूतानि पुत्रवत<br>
    ततस तु दरुह्यतां पापं यस्यार्यॊ ऽनुमते गतः<br>
 <font color="GREEN" size="-1">18</font>
  बलिषड्भागम उद्धृत्य नृपस्यारक्षतः परजाः<br>
    अधर्मॊ यॊ ऽसय सॊ ऽसयास्तु यस्यार्यॊ ऽनुमते गतः<br>
 <font color="GREEN" size="-1">19</font>
  संश्रुत्य च तपस्विभ्यः सत्रे वै यज्ञदक्षिणाम<br>
    तां विप्रलपतां पापं यस्यार्यॊ ऽनुमते गतः<br>
 <font color="GREEN" size="-1">20</font>
  हस्त्यश्वरथसंबाधे युद्धे शस्त्रसमाकुले<br>
    मा सम कार्षीत सतां धर्मं यस्यार्यॊ ऽनुमते गतः<br>
 <font color="GREEN" size="-1">21</font>
  उपदिष्टं सुसूक्ष्मार्थं शास्त्रं यत्नेन धीमता<br>
    स नाशयतु दुष्टात्मा यस्यार्यॊ ऽनुमते गतः<br>
 <font color="GREEN" size="-1">22</font>
  पायसं कृसरं छागं वृथा सॊ ऽशनातु निर्घृणः<br>
    गुरूंश चाप्य अवजानातु यस्यार्यॊ ऽनुमते गतः<br>
 <font color="GREEN" size="-1">23</font>
  पुत्रैर दारैश च भृत्यैश च सवगृहे परिवारितः<br>
    स एकॊ मृष्टम अश्नातु यस्यार्यॊ ऽनुमते गतः<br>
 <font color="GREEN" size="-1">24</font>
  राजस्त्रीबालवृद्धानां वधे यत पापम उच्यते<br>
    भृत्यत्यागे च यत पापं तत पापं परतिपद्यताम<br>
 <font color="GREEN" size="-1">25</font>
  उभे संध्ये शयानस्य यत पापं परिकल्प्यते<br>
    तच च पापं भवेत तस्य यस्यार्यॊ ऽनुमते गतः<br>
 <font color="GREEN" size="-1">26</font>
  यद अग्निदायके पापं यत पापं गुरुतल्पगे<br>
    मित्रद्रॊहे च यत पापं तत पापं परतिपद्यताम<br>
 <font color="GREEN" size="-1">27</font>
  देवतानां पितॄणां च माता पित्रॊस तथैव च<br>
    मा सम कार्षीत स शुश्रूषां यस्यार्यॊ ऽनुमते गतः<br>
 <font color="GREEN" size="-1">28</font>
  सतां लॊकात सतां कीर्त्याः सज्जुष्टात कर्मणस तथा<br>
    भरश्यतु कषिप्रम अद्यैव यस्यार्यॊ ऽनुमते गतः<br>
 <font color="GREEN" size="-1">29</font>
  विहीनां पतिपुत्राभ्यां कौसल्यां पार्थिवात्मजः<br>
    एवम आश्वसयन्न एव दुःखार्तॊ निपपात ह<br>
 <font color="GREEN" size="-1">30</font>
  तथा तु शपथैः कष्टैः शपमानम अचेतनम<br>
    भरतं शॊकसंतप्तं कौसल्या वाक्यम अब्रवीत<br>
 <font color="GREEN" size="-1">31</font>
  मम दुःखम इदं पुत्र भूयः समुपजायते<br>
    शपथैः शपमानॊ हि पराणान उपरुणत्सि मे<br>
 <font color="GREEN" size="-1">32</font>
  दिष्ट्या न चलितॊ धर्माद आत्मा ते सहलक्ष्मणः<br>
    वत्स सत्यप्रतिज्ञॊ मे सतां लॊकान अवाप्स्यसि<br>
 <font color="GREEN" size="-1">33</font>
  एवं विलपमानस्य दुःखार्तस्य महात्मनः<br>
    मॊहाच च शॊकसंरॊधाद बभूव लुलितं मनः<br>
 <font color="GREEN" size="-1">34</font>
  लालप्यमानस्य विचेतनस्य; परनष्टबुद्धेः पतितस्य भूमौ<br>
    मुहुर मुहुर निःश्वसतश च दीर्घं; सा तस्य शॊकेन जगाम रात्रिः<br>
 </td>
 
 </table>
 <p></p><div class="filenav">
 <hr>
 <center>
 <a href="rys2070.htm">Next: Chapter 70</a></center>
 </div>
 </center></body>