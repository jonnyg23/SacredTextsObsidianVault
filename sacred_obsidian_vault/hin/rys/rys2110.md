<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi02.htm">Book 2 Index</a><br>
  
 <a href="rys2109.htm">Previous</a> 
 <a href="rys2111.htm">Next</a> 
 
 </div>
 <hr>
 
 <h3 align="CENTER">Book 2<br>Chapter 110
 </h3><table width="100%">
 <td width="50%">
  <font color="GREEN" size="-1">1</font>
  sā tv evam uktā vaidehī anasūyān asūyayā<br>
   pratipūjya vaco mandaṃ pravaktum upacakrame<br>
  <font color="GREEN" size="-1">2</font>
  naitad āścaryam āryāyā yan māṃ tvam anubhāṣase<br>
   viditaṃ tu mamāpy etad yathā nāryāḥ patir guruḥ<br>
  <font color="GREEN" size="-1">3</font>
  yady apy eṣa bhaved bhartā mamārye vṛttavarjitaḥ<br>
   advaidham upavartavyas tathāpy eṣa mayā bhavet<br>
  <font color="GREEN" size="-1">4</font>
  kiṃ punar yo guṇaślāghyaḥ sānukrośo jitendriyaḥ<br>
   sthirānurāgo dharmātmā mātṛvartī pitṛ priyaḥ<br>
  <font color="GREEN" size="-1">5</font>
  yāṃ vṛttiṃ vartate rāmaḥ kausalyāyāṃ mahābalaḥ<br>
   tām eva nṛpanārīṇām anyāsām api vartate<br>
  <font color="GREEN" size="-1">6</font>
  sakṛd dṛṣṭāsv api strīṣu nṛpeṇa nṛpavatsalaḥ<br>
   mātṛvad vartate vīro mānam utsṛjya dharmavit<br>
  <font color="GREEN" size="-1">7</font>
  āgacchantyāś ca vijanaṃ vanam evaṃ bhayāvaham<br>
   samāhitaṃ hi me śvaśrvā hṛdaye yat sthitaṃ mama<br>
  <font color="GREEN" size="-1">8</font>
  prāṇipradānakāle ca yat purā tv agnisaṃnidhau<br>
   anuśiṣṭā jananyāsmi vākyaṃ tad api me dhṛtam<br>
  <font color="GREEN" size="-1">9</font>
  navīkṛtaṃ tu tat sarvaṃ vākyais te dharmacāriṇi<br>
   patiśuśrūṣaṇān nāryās tapo nānyad vidhīyate<br>
  <font color="GREEN" size="-1">10</font>
  sāvitrī patiśuśrūṣāṃ kṛtvā svarge mahīyate<br>
    tathā vṛttiś ca yātā tvaṃ patiśuśrūṣayā divam<br>
 <font color="GREEN" size="-1">11</font>
  variṣṭhā sarvanārīṇām eṣā ca divi devatā<br>
    rohiṇī ca vinā candraṃ muhūrtam api dṛśyate<br>
 <font color="GREEN" size="-1">12</font>
  evaṃvidhāś ca pravarāḥ striyo bhartṛdṛḍhavratāḥ<br>
    devaloke mahīyante puṇyena svena karmaṇā<br>
 <font color="GREEN" size="-1">13</font>
  tato 'nasūyā saṃhṛṣṭā śrutvoktaṃ sītayā vacaḥ<br>
    śirasy āghrāya covāca maithilīṃ harṣayanty uta<br>
 <font color="GREEN" size="-1">14</font>
  niyamair vividhair āptaṃ tapo hi mahad asti me<br>
    tat saṃśritya balaṃ sīte chandaye tvāṃ śucivrate<br>
 <font color="GREEN" size="-1">15</font>
  upapannaṃ ca yuktaṃ ca vacanaṃ tava maithili<br>
    prītā cāsmy ucitaṃ kiṃ te karavāṇi bravīhi me<br>
    kṛtam ity abravīt sītā tapobalasamanvitām<br>
 <font color="GREEN" size="-1">16</font>
  sā tv evam uktā dharmajñā tayā prītatarābhavat<br>
    saphalaṃ ca praharṣaṃ te hanta sīte karomy aham<br>
 <font color="GREEN" size="-1">17</font>
  idaṃ divyaṃ varaṃ mālyaṃ vastram ābharaṇāni ca<br>
    aṅgarāgaṃ ca vaidehi mahārham anulepanam<br>
 <font color="GREEN" size="-1">18</font>
  mayā dattam idaṃ sīte tava gātrāṇi śobhayet<br>
    anurūpam asaṃkliṣṭaṃ nityam eva bhaviṣyati<br>
 <font color="GREEN" size="-1">19</font>
  aṅgarāgeṇa divyena liptāṅgī janakātmaje<br>
    śobhayiṣyāmi bhartāraṃ yathā śrīr viṣṇum avyayam<br>
 <font color="GREEN" size="-1">20</font>
  sā vastram aṅgarāgaṃ ca bhūṣaṇāni srajas tathā<br>
    maithilī pratijagrāha prītidānam anuttamam<br>
 <font color="GREEN" size="-1">21</font>
  pratigṛhya ca tat sītā prītidānaṃ yaśasvinī<br>
    śliṣṭāñjalipuṭā dhīrā samupāsta tapodhanām<br>
 <font color="GREEN" size="-1">22</font>
  tathā sītām upāsīnām anasūyā dṛḍhavratā<br>
    vacanaṃ praṣṭum ārebhe kathāṃ kāṃ cid anupriyām<br>
 <font color="GREEN" size="-1">23</font>
  svayaṃvare kila prāptā tvam anena yaśasvinā<br>
    rāghaveṇeti me sīte kathā śrutim upāgatā<br>
 <font color="GREEN" size="-1">24</font>
  tāṃ kathāṃ śrotum icchāmi vistareṇa ca maithili<br>
    yathānubhūtaṃ kārtsnyena tan me tvaṃ vaktum arhasi<br>
 <font color="GREEN" size="-1">25</font>
  evam uktā tu sā sītā tāṃ tato dharmacāriṇīm<br>
    śrūyatām iti coktvā vai kathayām āsa tāṃ kathām<br>
 <font color="GREEN" size="-1">26</font>
  mithilādhipatir vīro janako nāma dharmavit<br>
    kṣatradharmaṇy abhirato nyāyataḥ śāsti medinīm<br>
 <font color="GREEN" size="-1">27</font>
  tasya lāṅgalahastasya karṣataḥ kṣetramaṇḍalam<br>
    ahaṃ kilotthitā bhittvā jagatīṃ nṛpateḥ sutā<br>
 <font color="GREEN" size="-1">28</font>
  sa māṃ dṛṣṭvā narapatir muṣṭivikṣepatatparaḥ<br>
    pāṃśu guṇṭhita sarvāṅgīṃ vismito janako 'bhavat<br>
 <font color="GREEN" size="-1">29</font>
  anapatyena ca snehād aṅkam āropya ca svayam<br>
    mameyaṃ tanayety uktvā sneho mayi nipātitaḥ<br>
 <font color="GREEN" size="-1">30</font>
  antarikṣe ca vāg uktāpratimā mānuṣī kila<br>
    evam etan narapate dharmeṇa tanayā tava<br>
 <font color="GREEN" size="-1">31</font>
  tataḥ prahṛṣṭo dharmātmā pitā me mithilādhipaḥ<br>
    avāpto vipulām ṛddhiṃ mām avāpya narādhipaḥ<br>
 <font color="GREEN" size="-1">32</font>
  dattvā cāsmīṣṭavad devyai jyeṣṭhāyai puṇyakarmaṇā<br>
    tayā saṃbhāvitā cāsmi snigdhayā mātṛsauhṛdāt<br>
 <font color="GREEN" size="-1">33</font>
  patisaṃyogasulabhaṃ vayo dṛṣṭvā tu me pitā<br>
    cintām abhyagamad dīno vittanāśād ivādhanaḥ<br>
 <font color="GREEN" size="-1">34</font>
  sadṛśāc cāpakṛṣṭāc ca loke kanyāpitā janāt<br>
    pradharṣaṇām avāpnoti śakreṇāpi samo bhuvi<br>
 <font color="GREEN" size="-1">35</font>
  tāṃ dharṣaṇām adūrasthāṃ saṃdṛśyātmani pārthivaḥ<br>
    cinntārṇavagataḥ pāraṃ nāsasādāplavo yatha<br>
 <font color="GREEN" size="-1">36</font>
  ayonijāṃ hi māṃ jñātvā nādhyagacchat sa cintayan<br>
    sadṛśaṃ cānurūpaṃ ca mahīpālaḥ patiṃ mama<br>
 <font color="GREEN" size="-1">37</font>
  tasya buddhir iyaṃ jātā cintayānasya saṃtatam<br>
    svayaṃ varaṃ tanūjāyāḥ kariṣyāmīti dhīmataḥ<br>
 <font color="GREEN" size="-1">38</font>
  mahāyajñe tadā tasya varuṇena mahātmanā<br>
    dattaṃ dhanurvaraṃ prītyā tūṇī cākṣayya sāyakau<br>
 <font color="GREEN" size="-1">39</font>
  asaṃcālyaṃ manuṣyaiś ca yatnenāpi ca gauravāt<br>
    tan na śaktā namayituṃ svapneṣv api narādhipāḥ<br>
 <font color="GREEN" size="-1">40</font>
  tad dhanuḥ prāpya me pitrā vyāhṛtaṃ satyavādinā<br>
    samavāye narendrāṇāṃ pūrvam āmantrya pārthivān<br>
 <font color="GREEN" size="-1">41</font>
  idaṃ ca dhanur udyamya sajyaṃ yaḥ kurute naraḥ<br>
    tasya me duhitā bhāryā bhaviṣyati na saṃśayaḥ<br>
 <font color="GREEN" size="-1">42</font>
  tac ca dṛṣṭvā dhanuḥśreṣṭhaṃ gauravād girisaṃnibham<br>
    abhivādya nṛpā jagmur aśaktās tasya tolane<br>
 <font color="GREEN" size="-1">43</font>
  sudīrghasya tu kālasya rāghavo 'yaṃ mahādyutiḥ<br>
    viśvāmitreṇa sahito yajñaṃ draṣṭuṃ samāgataḥ<br>
 <font color="GREEN" size="-1">44</font>
  lakṣmaṇena saha bhrātrā rāmaḥ satyaparākramaḥ<br>
    viśvāmitras tu dharmātmā mama pitrā supūjitaḥ<br>
 <font color="GREEN" size="-1">45</font>
  provāca pitaraṃ tatra rāghavo rāmalakṣmaṇau<br>
    sutau daśarathasyemau dhanurdarśanakāṅkṣiṇau<br>
    ity uktas tena vipreṇa tad dhanuḥ samupānayat<br>
 <font color="GREEN" size="-1">46</font>
  nimeṣāntaramātreṇa tad ānamya sa vīryavān<br>
    jyāṃ samāropya jhaṭiti pūrayām āsa vīryavān<br>
 <font color="GREEN" size="-1">47</font>
  tena pūrayatā vegān madhye bhagnaṃ dvidhā dhanuḥ<br>
    tasya śabdo 'bhavad bhīmaḥ patitasyāśaner iva<br>
 <font color="GREEN" size="-1">48</font>
  tato 'haṃ tatra rāmāya pitrā satyābhisaṃdhinā<br>
    udyatā dātum udyamya jalabhājanam uttamam<br>
 <font color="GREEN" size="-1">49</font>
  dīyamānāṃ na tu tadā pratijagrāha rāghavaḥ<br>
    avijñāya pituś chandam ayodhyādhipateḥ prabhoḥ<br>
 <font color="GREEN" size="-1">50</font>
  tataḥ śvaśuram āmantrya vṛddhaṃ daśarathaṃ nṛpam<br>
    mama pitrā ahaṃ dattā rāmāya viditātmane<br>
 <font color="GREEN" size="-1">51</font>
  mama caivānujā sādhvī ūrmilā priyadarśanā<br>
    bhāryārthe lakṣmaṇasyāpi dattā pitrā mama svayam<br>
 <font color="GREEN" size="-1">52</font>
  evaṃ dattāsmi rāmāya tadā tasmin svayaṃ vare<br>
    anuraktā ca dharmeṇa patiṃ vīryavatāṃ varam<br>
 </td>
 <td width="50%">
  <font color="GREEN" size="-1">1</font>
  सा तव एवम उक्ता वैदेही अनसूयान असूयया<br>
   परतिपूज्य वचॊ मन्दं परवक्तुम उपचक्रमे<br>
  <font color="GREEN" size="-1">2</font>
  नैतद आश्चर्यम आर्याया यन मां तवम अनुभाषसे<br>
   विदितं तु ममाप्य एतद यथा नार्याः पतिर गुरुः<br>
  <font color="GREEN" size="-1">3</font>
  यद्य अप्य एष भवेद भर्ता ममार्ये वृत्तवर्जितः<br>
   अद्वैधम उपवर्तव्यस तथाप्य एष मया भवेत<br>
  <font color="GREEN" size="-1">4</font>
  किं पुनर यॊ गुणश्लाघ्यः सानुक्रॊशॊ जितेन्द्रियः<br>
   सथिरानुरागॊ धर्मात्मा मातृवर्ती पितृ परियः<br>
  <font color="GREEN" size="-1">5</font>
  यां वृत्तिं वर्तते रामः कौसल्यायां महाबलः<br>
   ताम एव नृपनारीणाम अन्यासाम अपि वर्तते<br>
  <font color="GREEN" size="-1">6</font>
  सकृद दृष्टास्व अपि सत्रीषु नृपेण नृपवत्सलः<br>
   मातृवद वर्तते वीरॊ मानम उत्सृज्य धर्मवित<br>
  <font color="GREEN" size="-1">7</font>
  आगच्छन्त्याश च विजनं वनम एवं भयावहम<br>
   समाहितं हि मे शवश्र्वा हृदये यत सथितं मम<br>
  <font color="GREEN" size="-1">8</font>
  पराणिप्रदानकाले च यत पुरा तव अग्निसंनिधौ<br>
   अनुशिष्टा जनन्यास्मि वाक्यं तद अपि मे धृतम<br>
  <font color="GREEN" size="-1">9</font>
  नवीकृतं तु तत सर्वं वाक्यैस ते धर्मचारिणि<br>
   पतिशुश्रूषणान नार्यास तपॊ नान्यद विधीयते<br>
  <font color="GREEN" size="-1">10</font>
  सावित्री पतिशुश्रूषां कृत्वा सवर्गे महीयते<br>
    तथा वृत्तिश च याता तवं पतिशुश्रूषया दिवम<br>
 <font color="GREEN" size="-1">11</font>
  वरिष्ठा सर्वनारीणाम एषा च दिवि देवता<br>
    रॊहिणी च विना चन्द्रं मुहूर्तम अपि दृश्यते<br>
 <font color="GREEN" size="-1">12</font>
  एवंविधाश च परवराः सत्रियॊ भर्तृदृढव्रताः<br>
    देवलॊके महीयन्ते पुण्येन सवेन कर्मणा<br>
 <font color="GREEN" size="-1">13</font>
  ततॊ ऽनसूया संहृष्टा शरुत्वॊक्तं सीतया वचः<br>
    शिरस्य आघ्राय चॊवाच मैथिलीं हर्षयन्त्य उत<br>
 <font color="GREEN" size="-1">14</font>
  नियमैर विविधैर आप्तं तपॊ हि महद अस्ति मे<br>
    तत संश्रित्य बलं सीते छन्दये तवां शुचिव्रते<br>
 <font color="GREEN" size="-1">15</font>
  उपपन्नं च युक्तं च वचनं तव मैथिलि<br>
    परीता चास्म्य उचितं किं ते करवाणि बरवीहि मे<br>
    कृतम इत्य अब्रवीत सीता तपॊबलसमन्विताम<br>
 <font color="GREEN" size="-1">16</font>
  सा तव एवम उक्ता धर्मज्ञा तया परीततराभवत<br>
    सफलं च परहर्षं ते हन्त सीते करॊम्य अहम<br>
 <font color="GREEN" size="-1">17</font>
  इदं दिव्यं वरं माल्यं वस्त्रम आभरणानि च<br>
    अङ्गरागं च वैदेहि महार्हम अनुलेपनम<br>
 <font color="GREEN" size="-1">18</font>
  मया दत्तम इदं सीते तव गात्राणि शॊभयेत<br>
    अनुरूपम असंक्लिष्टं नित्यम एव भविष्यति<br>
 <font color="GREEN" size="-1">19</font>
  अङ्गरागेण दिव्येन लिप्ताङ्गी जनकात्मजे<br>
    शॊभयिष्यामि भर्तारं यथा शरीर विष्णुम अव्ययम<br>
 <font color="GREEN" size="-1">20</font>
  सा वस्त्रम अङ्गरागं च भूषणानि सरजस तथा<br>
    मैथिली परतिजग्राह परीतिदानम अनुत्तमम<br>
 <font color="GREEN" size="-1">21</font>
  परतिगृह्य च तत सीता परीतिदानं यशस्विनी<br>
    शलिष्टाञ्जलिपुटा धीरा समुपास्त तपॊधनाम<br>
 <font color="GREEN" size="-1">22</font>
  तथा सीताम उपासीनाम अनसूया दृढव्रता<br>
    वचनं परष्टुम आरेभे कथां कां चिद अनुप्रियाम<br>
 <font color="GREEN" size="-1">23</font>
  सवयंवरे किल पराप्ता तवम अनेन यशस्विना<br>
    राघवेणेति मे सीते कथा शरुतिम उपागता<br>
 <font color="GREEN" size="-1">24</font>
  तां कथां शरॊतुम इच्छामि विस्तरेण च मैथिलि<br>
    यथानुभूतं कार्त्स्न्येन तन मे तवं वक्तुम अर्हसि<br>
 <font color="GREEN" size="-1">25</font>
  एवम उक्ता तु सा सीता तां ततॊ धर्मचारिणीम<br>
    शरूयताम इति चॊक्त्वा वै कथयाम आस तां कथाम<br>
 <font color="GREEN" size="-1">26</font>
  मिथिलाधिपतिर वीरॊ जनकॊ नाम धर्मवित<br>
    कषत्रधर्मण्य अभिरतॊ नयायतः शास्ति मेदिनीम<br>
 <font color="GREEN" size="-1">27</font>
  तस्य लाङ्गलहस्तस्य कर्षतः कषेत्रमण्डलम<br>
    अहं किलॊत्थिता भित्त्वा जगतीं नृपतेः सुता<br>
 <font color="GREEN" size="-1">28</font>
  स मां दृष्ट्वा नरपतिर मुष्टिविक्षेपतत्परः<br>
    पांशु गुण्ठित सर्वाङ्गीं विस्मितॊ जनकॊ ऽभवत<br>
 <font color="GREEN" size="-1">29</font>
  अनपत्येन च सनेहाद अङ्कम आरॊप्य च सवयम<br>
    ममेयं तनयेत्य उक्त्वा सनेहॊ मयि निपातितः<br>
 <font color="GREEN" size="-1">30</font>
  अन्तरिक्षे च वाग उक्ताप्रतिमा मानुषी किल<br>
    एवम एतन नरपते धर्मेण तनया तव<br>
 <font color="GREEN" size="-1">31</font>
  ततः परहृष्टॊ धर्मात्मा पिता मे मिथिलाधिपः<br>
    अवाप्तॊ विपुलाम ऋद्धिं माम अवाप्य नराधिपः<br>
 <font color="GREEN" size="-1">32</font>
  दत्त्वा चास्मीष्टवद देव्यै जयेष्ठायै पुण्यकर्मणा<br>
    तया संभाविता चास्मि सनिग्धया मातृसौहृदात<br>
 <font color="GREEN" size="-1">33</font>
  पतिसंयॊगसुलभं वयॊ दृष्ट्वा तु मे पिता<br>
    चिन्ताम अभ्यगमद दीनॊ वित्तनाशाद इवाधनः<br>
 <font color="GREEN" size="-1">34</font>
  सदृशाच चापकृष्टाच च लॊके कन्यापिता जनात<br>
    परधर्षणाम अवाप्नॊति शक्रेणापि समॊ भुवि<br>
 <font color="GREEN" size="-1">35</font>
  तां धर्षणाम अदूरस्थां संदृश्यात्मनि पार्थिवः<br>
    चिन्न्तार्णवगतः पारं नाससादाप्लवॊ यथ<br>
 <font color="GREEN" size="-1">36</font>
  अयॊनिजां हि मां जञात्वा नाध्यगच्छत स चिन्तयन<br>
    सदृशं चानुरूपं च महीपालः पतिं मम<br>
 <font color="GREEN" size="-1">37</font>
  तस्य बुद्धिर इयं जाता चिन्तयानस्य संततम<br>
    सवयं वरं तनूजायाः करिष्यामीति धीमतः<br>
 <font color="GREEN" size="-1">38</font>
  महायज्ञे तदा तस्य वरुणेन महात्मना<br>
    दत्तं धनुर्वरं परीत्या तूणी चाक्षय्य सायकौ<br>
 <font color="GREEN" size="-1">39</font>
  असंचाल्यं मनुष्यैश च यत्नेनापि च गौरवात<br>
    तन न शक्ता नमयितुं सवप्नेष्व अपि नराधिपाः<br>
 <font color="GREEN" size="-1">40</font>
  तद धनुः पराप्य मे पित्रा वयाहृतं सत्यवादिना<br>
    समवाये नरेन्द्राणां पूर्वम आमन्त्र्य पार्थिवान<br>
 <font color="GREEN" size="-1">41</font>
  इदं च धनुर उद्यम्य सज्यं यः कुरुते नरः<br>
    तस्य मे दुहिता भार्या भविष्यति न संशयः<br>
 <font color="GREEN" size="-1">42</font>
  तच च दृष्ट्वा धनुःश्रेष्ठं गौरवाद गिरिसंनिभम<br>
    अभिवाद्य नृपा जग्मुर अशक्तास तस्य तॊलने<br>
 <font color="GREEN" size="-1">43</font>
  सुदीर्घस्य तु कालस्य राघवॊ ऽयं महाद्युतिः<br>
    विश्वामित्रेण सहितॊ यज्ञं दरष्टुं समागतः<br>
 <font color="GREEN" size="-1">44</font>
  लक्ष्मणेन सह भरात्रा रामः सत्यपराक्रमः<br>
    विश्वामित्रस तु धर्मात्मा मम पित्रा सुपूजितः<br>
 <font color="GREEN" size="-1">45</font>
  परॊवाच पितरं तत्र राघवॊ रामलक्ष्मणौ<br>
    सुतौ दशरथस्येमौ धनुर्दर्शनकाङ्क्षिणौ<br>
    इत्य उक्तस तेन विप्रेण तद धनुः समुपानयत<br>
 <font color="GREEN" size="-1">46</font>
  निमेषान्तरमात्रेण तद आनम्य स वीर्यवान<br>
    जयां समारॊप्य झटिति पूरयाम आस वीर्यवान<br>
 <font color="GREEN" size="-1">47</font>
  तेन पूरयता वेगान मध्ये भग्नं दविधा धनुः<br>
    तस्य शब्दॊ ऽभवद भीमः पतितस्याशनेर इव<br>
 <font color="GREEN" size="-1">48</font>
  ततॊ ऽहं तत्र रामाय पित्रा सत्याभिसंधिना<br>
    उद्यता दातुम उद्यम्य जलभाजनम उत्तमम<br>
 <font color="GREEN" size="-1">49</font>
  दीयमानां न तु तदा परतिजग्राह राघवः<br>
    अविज्ञाय पितुश छन्दम अयॊध्याधिपतेः परभॊः<br>
 <font color="GREEN" size="-1">50</font>
  ततः शवशुरम आमन्त्र्य वृद्धं दशरथं नृपम<br>
    मम पित्रा अहं दत्ता रामाय विदितात्मने<br>
 <font color="GREEN" size="-1">51</font>
  मम चैवानुजा साध्वी ऊर्मिला परियदर्शना<br>
    भार्यार्थे लक्ष्मणस्यापि दत्ता पित्रा मम सवयम<br>
 <font color="GREEN" size="-1">52</font>
  एवं दत्तास्मि रामाय तदा तस्मिन सवयं वरे<br>
    अनुरक्ता च धर्मेण पतिं वीर्यवतां वरम<br>
 </td>
 
 </table>
 <p></p><div class="filenav">
 <hr>
 <center>
 <a href="rys2111.htm">Next: Chapter 111</a></center>
 </div>
 </center></body>