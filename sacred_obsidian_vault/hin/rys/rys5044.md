<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi05.htm">Book 5 Index</a><br>
  
 <a href="rys5043.htm">Previous</a> 
 <a href="rys5045.htm">Next</a> 
 
 </div>
 <hr>
 
 <h3 align="CENTER">Book 5<br>Chapter 44
 </h3><table width="100%">
 <td width="50%">
  <font color="GREEN" size="-1">1</font>
  hatān mantrisutān buddhvā vānareṇa mahātmanā<br>
   rāvaṇaḥ saṃvṛtākāraś cakāra matim uttamām<br>
  <font color="GREEN" size="-1">2</font>
  sa virūpākṣayūpākṣau durdharaṃ caiva rākṣasaṃ<br>
   praghasaṃ bhāsakarṇaṃ ca pañcasenāgranāyakān<br>
  <font color="GREEN" size="-1">3</font>
  saṃdideśa daśagrīvo vīrān nayaviśāradān<br>
   hanūmadgrahaṇe vyagrān vāyuvegasamān yudhi<br>
  <font color="GREEN" size="-1">4</font>
  yāta senāgragāḥ sarve mahābalaparigrahāḥ<br>
   savājirathamātaṅgāḥ sa kapiḥ śāsyatām iti<br>
  <font color="GREEN" size="-1">5</font>
  yat taiś ca khalu bhāvyaṃ syāt tam āsādya vanālayam<br>
   karma cāpi samādheyaṃ deśakālavirodhitam<br>
  <font color="GREEN" size="-1">6</font>
  na hy ahaṃ taṃ kapiṃ manye karmaṇā pratitarkayan<br>
   sarvathā tan mahad bhūtaṃ mahābalaparigraham<br>
   bhaved indreṇa vā sṛṣṭam asmadarthaṃ tapobalāt<br>
  <font color="GREEN" size="-1">7</font>
  sanāgayakṣagandharvā devāsuramaharṣayaḥ<br>
   yuṣmābhiḥ sahitaiḥ sarvair mayā saha vinirjitāḥ<br>
  <font color="GREEN" size="-1">8</font>
  tair avaśyaṃ vidhātavyaṃ vyalīkaṃ kiṃ cid eva naḥ<br>
   tad eva nātra saṃdehaḥ prasahya parigṛhyatām<br>
  <font color="GREEN" size="-1">9</font>
  nāvamanyo bhavadbhiś ca hariḥ krūraparākramaḥ<br>
   dṛṣṭā hi harayaḥ śīghrā mayā vipulavikramāḥ<br>
  <font color="GREEN" size="-1">10</font>
  vālī ca saha sugrīvo jāmbavāṃś ca mahābalaḥ<br>
    nīlaḥ senāpatiś caiva ye cānye dvividādayaḥ<br>
 <font color="GREEN" size="-1">11</font>
  naiva teṣāṃ gatir bhīmā na tejo na parākramaḥ<br>
    na matir na balotsāho na rūpaparikalpanam<br>
 <font color="GREEN" size="-1">12</font>
  mahat sattvam idaṃ jñeyaṃ kapirūpaṃ vyavasthitam<br>
    prayatnaṃ mahad āsthāya kriyatām asya nigrahaḥ<br>
 <font color="GREEN" size="-1">13</font>
  kāmaṃ lokās trayaḥ sendrāḥ sasurāsuramānavāḥ<br>
    bhavatām agrataḥ sthātuṃ na paryāptā raṇājire<br>
 <font color="GREEN" size="-1">14</font>
  tathāpi tu nayajñena jayam ākāṅkṣatā raṇe<br>
    ātmā rakṣyaḥ prayatnena yuddhasiddhir hi cañcalā<br>
 <font color="GREEN" size="-1">15</font>
  te svāmivacanaṃ sarve pratigṛhya mahaujasaḥ<br>
    samutpetur mahāvegā hutāśasamatejasaḥ<br>
 <font color="GREEN" size="-1">16</font>
  rathaiś ca mattair nāgaiś ca vājibhiś ca mahājavaiḥ<br>
    śastraiś ca vividhais tīkṣṇaiḥ sarvaiś copacitā balaiḥ<br>
 <font color="GREEN" size="-1">17</font>
  tatas taṃ dadṛśur vīrā dīpyamānaṃ mahākapim<br>
    raśmimantam ivodyantaṃ svatejoraśmimālinam<br>
 <font color="GREEN" size="-1">18</font>
  toraṇasthaṃ mahāvegaṃ mahāsattvaṃ mahābalam<br>
    mahāmatiṃ mahotsāhaṃ mahākāyaṃ mahābalam<br>
 <font color="GREEN" size="-1">19</font>
  taṃ samīkṣyaiva te sarve dikṣu sarvāsv avasthitāḥ<br>
    tais taiḥ praharaṇair bhīmair abhipetus tatas tataḥ<br>
 <font color="GREEN" size="-1">20</font>
  tasya pañcāyasās tīkṣṇāḥ sitāḥ pītamukhāḥ śarāḥ<br>
    śirasty utpalapatrābhā durdhareṇa nipātitāḥ<br>
 <font color="GREEN" size="-1">21</font>
  sa taiḥ pañcabhir āviddhaḥ śaraiḥ śirasi vānaraḥ<br>
    utpapāta nadan vyomni diśo daśa vinādayan<br>
 <font color="GREEN" size="-1">22</font>
  tatas tu durdharo vīraḥ sarathaḥ sajjakārmukaḥ<br>
    kirañ śaraśatair naikair abhipede mahābalaḥ<br>
 <font color="GREEN" size="-1">23</font>
  sa kapir vārayām āsa taṃ vyomni śaravarṣiṇam<br>
    vṛṣṭimantaṃ payodānte payodam iva mārutaḥ<br>
 <font color="GREEN" size="-1">24</font>
  ardyamānas tatas tena durdhareṇānilātmajaḥ<br>
    cakāra ninadaṃ bhūyo vyavardhata ca vegavān<br>
 <font color="GREEN" size="-1">25</font>
  sa dūraṃ sahasotpatya durdharasya rathe hariḥ<br>
    nipapāta mahāvego vidyudrāśir girāv iva<br>
 <font color="GREEN" size="-1">26</font>
  tatas taṃ mathitāṣṭāśvaṃ rathaṃ bhagnākṣakūvaram<br>
    vihāya nyapatad bhūmau durdharas tyaktajīvitaḥ<br>
 <font color="GREEN" size="-1">27</font>
  taṃ virūpākṣayūpākṣau dṛṣṭvā nipatitaṃ bhuvi<br>
    saṃjātaroṣau durdharṣāv utpetatur ariṃdamau<br>
 <font color="GREEN" size="-1">28</font>
  sa tābhyāṃ sahasotpatya viṣṭhito vimale 'mbare<br>
    mudgarābhyāṃ mahābāhur vakṣasy abhihataḥ kapiḥ<br>
 <font color="GREEN" size="-1">29</font>
  tayor vegavator vegaṃ vinihatya mahābalaḥ<br>
    nipapāta punar bhūmau suparṇasamavikramaḥ<br>
 <font color="GREEN" size="-1">30</font>
  sa sālavṛkṣam āsādya samutpāṭya ca vānaraḥ<br>
    tāv ubhau rākṣasau vīrau jaghāna pavanātmajaḥ<br>
 <font color="GREEN" size="-1">31</font>
  tatas tāṃs trīn hatāñ jñātvā vānareṇa tarasvinā<br>
    abhipede mahāvegaḥ prasahya praghaso harim<br>
 <font color="GREEN" size="-1">32</font>
  bhāsakarṇaś ca saṃkruddhaḥ śūlam ādāya vīryavān<br>
    ekataḥ kapiśārdūlaṃ yaśasvinam avasthitau<br>
 <font color="GREEN" size="-1">33</font>
  paṭṭiśena śitāgreṇa praghasaḥ pratyapothayat<br>
    bhāsakarṇaś ca śūlena rākṣasaḥ kapisattamam<br>
 <font color="GREEN" size="-1">34</font>
  sa tābhyāṃ vikṣatair gātrair asṛgdigdhatanūruhaḥ<br>
    abhavad vānaraḥ kruddho bālasūryasamaprabhaḥ<br>
 <font color="GREEN" size="-1">35</font>
  samutpāṭya gireḥ śṛṅgaṃ samṛgavyālapādapam<br>
    jaghāna hanumān vīro rākṣasau kapikuñjaraḥ<br>
 <font color="GREEN" size="-1">36</font>
  tatas teṣv avasanneṣu senāpatiṣu pañcasu<br>
    balaṃ tad avaśeṣaṃ tu nāśayām āsa vānaraḥ<br>
 <font color="GREEN" size="-1">37</font>
  aśvair aśvān gajair nāgān yodhair yodhān rathai rathān<br>
    sa kapir nāśayām āsa sahasrākṣa ivāsurān<br>
 <font color="GREEN" size="-1">38</font>
  hatair nāgaiś ca turagair bhagnākṣaiś ca mahārathaiḥ<br>
    hataiś ca rākṣasair bhūmī ruddhamārgā samantataḥ<br>
 <font color="GREEN" size="-1">39</font>
  tataḥ kapis tān dhvajinīpatīn raṇe; nihatya vīrān sabalān savāhanān<br>
    tad eva vīraḥ parigṛhya toraṇaṃ; kṛtakṣaṇaḥ kāla iva prajākṣaye<br>
 </td>
 <td width="50%">
  <font color="GREEN" size="-1">1</font>
  हतान मन्त्रिसुतान बुद्ध्वा वानरेण महात्मना<br>
   रावणः संवृताकारश चकार मतिम उत्तमाम<br>
  <font color="GREEN" size="-1">2</font>
  स विरूपाक्षयूपाक्षौ दुर्धरं चैव राक्षसं<br>
   परघसं भासकर्णं च पञ्चसेनाग्रनायकान<br>
  <font color="GREEN" size="-1">3</font>
  संदिदेश दशग्रीवॊ वीरान नयविशारदान<br>
   हनूमद्ग्रहणे वयग्रान वायुवेगसमान युधि<br>
  <font color="GREEN" size="-1">4</font>
  यात सेनाग्रगाः सर्वे महाबलपरिग्रहाः<br>
   सवाजिरथमातङ्गाः स कपिः शास्यताम इति<br>
  <font color="GREEN" size="-1">5</font>
  यत तैश च खलु भाव्यं सयात तम आसाद्य वनालयम<br>
   कर्म चापि समाधेयं देशकालविरॊधितम<br>
  <font color="GREEN" size="-1">6</font>
  न हय अहं तं कपिं मन्ये कर्मणा परतितर्कयन<br>
   सर्वथा तन महद भूतं महाबलपरिग्रहम<br>
   भवेद इन्द्रेण वा सृष्टम अस्मदर्थं तपॊबलात<br>
  <font color="GREEN" size="-1">7</font>
  सनागयक्षगन्धर्वा देवासुरमहर्षयः<br>
   युष्माभिः सहितैः सर्वैर मया सह विनिर्जिताः<br>
  <font color="GREEN" size="-1">8</font>
  तैर अवश्यं विधातव्यं वयलीकं किं चिद एव नः<br>
   तद एव नात्र संदेहः परसह्य परिगृह्यताम<br>
  <font color="GREEN" size="-1">9</font>
  नावमन्यॊ भवद्भिश च हरिः करूरपराक्रमः<br>
   दृष्टा हि हरयः शीघ्रा मया विपुलविक्रमाः<br>
  <font color="GREEN" size="-1">10</font>
  वाली च सह सुग्रीवॊ जाम्बवांश च महाबलः<br>
    नीलः सेनापतिश चैव ये चान्ये दविविदादयः<br>
 <font color="GREEN" size="-1">11</font>
  नैव तेषां गतिर भीमा न तेजॊ न पराक्रमः<br>
    न मतिर न बलॊत्साहॊ न रूपपरिकल्पनम<br>
 <font color="GREEN" size="-1">12</font>
  महत सत्त्वम इदं जञेयं कपिरूपं वयवस्थितम<br>
    परयत्नं महद आस्थाय करियताम अस्य निग्रहः<br>
 <font color="GREEN" size="-1">13</font>
  कामं लॊकास तरयः सेन्द्राः ससुरासुरमानवाः<br>
    भवताम अग्रतः सथातुं न पर्याप्ता रणाजिरे<br>
 <font color="GREEN" size="-1">14</font>
  तथापि तु नयज्ञेन जयम आकाङ्क्षता रणे<br>
    आत्मा रक्ष्यः परयत्नेन युद्धसिद्धिर हि चञ्चला<br>
 <font color="GREEN" size="-1">15</font>
  ते सवामिवचनं सर्वे परतिगृह्य महौजसः<br>
    समुत्पेतुर महावेगा हुताशसमतेजसः<br>
 <font color="GREEN" size="-1">16</font>
  रथैश च मत्तैर नागैश च वाजिभिश च महाजवैः<br>
    शस्त्रैश च विविधैस तीक्ष्णैः सर्वैश चॊपचिता बलैः<br>
 <font color="GREEN" size="-1">17</font>
  ततस तं ददृशुर वीरा दीप्यमानं महाकपिम<br>
    रश्मिमन्तम इवॊद्यन्तं सवतेजॊरश्मिमालिनम<br>
 <font color="GREEN" size="-1">18</font>
  तॊरणस्थं महावेगं महासत्त्वं महाबलम<br>
    महामतिं महॊत्साहं महाकायं महाबलम<br>
 <font color="GREEN" size="-1">19</font>
  तं समीक्ष्यैव ते सर्वे दिक्षु सर्वास्व अवस्थिताः<br>
    तैस तैः परहरणैर भीमैर अभिपेतुस ततस ततः<br>
 <font color="GREEN" size="-1">20</font>
  तस्य पञ्चायसास तीक्ष्णाः सिताः पीतमुखाः शराः<br>
    शिरस्त्य उत्पलपत्राभा दुर्धरेण निपातिताः<br>
 <font color="GREEN" size="-1">21</font>
  स तैः पञ्चभिर आविद्धः शरैः शिरसि वानरः<br>
    उत्पपात नदन वयॊम्नि दिशॊ दश विनादयन<br>
 <font color="GREEN" size="-1">22</font>
  ततस तु दुर्धरॊ वीरः सरथः सज्जकार्मुकः<br>
    किरञ शरशतैर नैकैर अभिपेदे महाबलः<br>
 <font color="GREEN" size="-1">23</font>
  स कपिर वारयाम आस तं वयॊम्नि शरवर्षिणम<br>
    वृष्टिमन्तं पयॊदान्ते पयॊदम इव मारुतः<br>
 <font color="GREEN" size="-1">24</font>
  अर्द्यमानस ततस तेन दुर्धरेणानिलात्मजः<br>
    चकार निनदं भूयॊ वयवर्धत च वेगवान<br>
 <font color="GREEN" size="-1">25</font>
  स दूरं सहसॊत्पत्य दुर्धरस्य रथे हरिः<br>
    निपपात महावेगॊ विद्युद्राशिर गिराव इव<br>
 <font color="GREEN" size="-1">26</font>
  ततस तं मथिताष्टाश्वं रथं भग्नाक्षकूवरम<br>
    विहाय नयपतद भूमौ दुर्धरस तयक्तजीवितः<br>
 <font color="GREEN" size="-1">27</font>
  तं विरूपाक्षयूपाक्षौ दृष्ट्वा निपतितं भुवि<br>
    संजातरॊषौ दुर्धर्षाव उत्पेततुर अरिंदमौ<br>
 <font color="GREEN" size="-1">28</font>
  स ताभ्यां सहसॊत्पत्य विष्ठितॊ विमले ऽमबरे<br>
    मुद्गराभ्यां महाबाहुर वक्षस्य अभिहतः कपिः<br>
 <font color="GREEN" size="-1">29</font>
  तयॊर वेगवतॊर वेगं विनिहत्य महाबलः<br>
    निपपात पुनर भूमौ सुपर्णसमविक्रमः<br>
 <font color="GREEN" size="-1">30</font>
  स सालवृक्षम आसाद्य समुत्पाट्य च वानरः<br>
    ताव उभौ राक्षसौ वीरौ जघान पवनात्मजः<br>
 <font color="GREEN" size="-1">31</font>
  ततस तांस तरीन हताञ जञात्वा वानरेण तरस्विना<br>
    अभिपेदे महावेगः परसह्य परघसॊ हरिम<br>
 <font color="GREEN" size="-1">32</font>
  भासकर्णश च संक्रुद्धः शूलम आदाय वीर्यवान<br>
    एकतः कपिशार्दूलं यशस्विनम अवस्थितौ<br>
 <font color="GREEN" size="-1">33</font>
  पट्टिशेन शिताग्रेण परघसः परत्यपॊथयत<br>
    भासकर्णश च शूलेन राक्षसः कपिसत्तमम<br>
 <font color="GREEN" size="-1">34</font>
  स ताभ्यां विक्षतैर गात्रैर असृग्दिग्धतनूरुहः<br>
    अभवद वानरः करुद्धॊ बालसूर्यसमप्रभः<br>
 <font color="GREEN" size="-1">35</font>
  समुत्पाट्य गिरेः शृङ्गं समृगव्यालपादपम<br>
    जघान हनुमान वीरॊ राक्षसौ कपिकुञ्जरः<br>
 <font color="GREEN" size="-1">36</font>
  ततस तेष्व अवसन्नेषु सेनापतिषु पञ्चसु<br>
    बलं तद अवशेषं तु नाशयाम आस वानरः<br>
 <font color="GREEN" size="-1">37</font>
  अश्वैर अश्वान गजैर नागान यॊधैर यॊधान रथै रथान<br>
    स कपिर नाशयाम आस सहस्राक्ष इवासुरान<br>
 <font color="GREEN" size="-1">38</font>
  हतैर नागैश च तुरगैर भग्नाक्षैश च महारथैः<br>
    हतैश च राक्षसैर भूमी रुद्धमार्गा समन्ततः<br>
 <font color="GREEN" size="-1">39</font>
  ततः कपिस तान धवजिनीपतीन रणे; निहत्य वीरान सबलान सवाहनान<br>
    तद एव वीरः परिगृह्य तॊरणं; कृतक्षणः काल इव परजाक्षये<br>
 </td>
 
 </table>
 <p></p><div class="filenav">
 <hr>
 <center>
 <a href="rys5045.htm">Next: Chapter 45</a></center>
 </div>
 </center></body>