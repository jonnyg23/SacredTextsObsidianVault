<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi07.htm">Book 7 Index</a><br>
  
 <a href="rys7040.htm">Previous</a> 
 <a href="rys7042.htm">Next</a> 
 
 </div>
 <hr>
 
 <h3 align="CENTER">Book 7<br>Chapter 41
 </h3><table width="100%">
 <td width="50%">
  <font color="GREEN" size="-1">1</font>
  sa visṛjya tato rāmaḥ puṣpakaṃ hemabhūṣitam<br>
   praviveśa mahābāhur aśokavanikāṃ tadā<br>
  <font color="GREEN" size="-1">2</font>
  candanāgaru cūtaiś ca tuṅga kāleyakair api<br>
   devadāruvanaiś cāpi samantād upaśobhitām<br>
  <font color="GREEN" size="-1">3</font>
  priyaṅgubhiḥ kadambaiś ca tathā kurabakair api<br>
   jambūbhiḥ pāṭalībhiś ca kovidāraiś ca saṃvṛtām<br>
  <font color="GREEN" size="-1">4</font>
  sarvadā kusumai ramyaiḥ phalavadbhir manoramaiḥ<br>
   cārupallavapuṣpāḍhyair mattabhramarasaṃkulaiḥ<br>
  <font color="GREEN" size="-1">5</font>
  kokilair bhṛṅgarājaiś ca nānāvarṇaiś ca pakṣibhiḥ<br>
   śobhitāṃ śataśaś citraiś cūtavṛkṣāvataṃsakaiḥ<br>
  <font color="GREEN" size="-1">6</font>
  śātakumbhanibhāḥ ke cit ke cid agniśikhopamāḥ<br>
   nīlāñjananibhāś cānye bhānti tatra sma pādapāḥ<br>
  <font color="GREEN" size="-1">7</font>
  dīrghikā vividhākārāḥ pūrṇāḥ paramavāriṇā<br>
   mahārhamaṇisopānasphaṭikāntarakuṭṭimāḥ<br>
  <font color="GREEN" size="-1">8</font>
  phullapadmotpalavanāś cakravākopaśobhitāḥ<br>
   prākārair vividhākāraiḥ śobhitāś ca śilātalaiḥ<br>
  <font color="GREEN" size="-1">9</font>
  tatra tatra vanoddeśe vaidūryamaṇisaṃnibhaiḥ<br>
   śādvalaiḥ paramopetāḥ puṣpitadrumasaṃyutāḥ<br>
  <font color="GREEN" size="-1">10</font>
  nandanaṃ hi yathendrasya brāhmaṃ caitrarathaṃ yathā<br>
    tathārūpaṃ hi rāmasya kānanaṃ tan niveśitam<br>
 <font color="GREEN" size="-1">11</font>
  bahvāsanagṛhopetāṃ latāgṛhasamāvṛtām<br>
    aśokavanikāṃ sphītāṃ praviśya raghunandanaḥ<br>
 <font color="GREEN" size="-1">12</font>
  āsane tu śubhākāre puṣpastabakabhūṣite<br>
    kuthāstaraṇasaṃvīte rāmaḥ saṃniṣasāda ha<br>
 <font color="GREEN" size="-1">13</font>
  sītāṃ saṃgṛhya bāhubhyāṃ madhumaireyam uttamam<br>
    pāyayām āsa kākutsthaḥ śacīm indro yathāmṛtam<br>
 <font color="GREEN" size="-1">14</font>
  māṃsāni ca vicitrāṇi phalāni vividhāni ca<br>
    rāmasyābhyavahārārthaṃ kiṃkarās tūrṇam āharan<br>
 <font color="GREEN" size="-1">15</font>
  upanṛtyanti rājānaṃ nṛtyagītaviśāradāḥ<br>
    bālāś ca rūpavatyaś ca striyaḥ pānavaśaṃ gatāḥ<br>
 <font color="GREEN" size="-1">16</font>
  evaṃ rāmo mudā yuktā sītāṃ surucirānanām<br>
    ramayām āsa vaidehīm ahany ahani devavat<br>
 <font color="GREEN" size="-1">17</font>
  tathā tu ramamāṇasya tasyaivaṃ śiśiraḥ śubhaḥ<br>
    atyakrāman narendrasya rāghavasya mahātmanaḥ<br>
 <font color="GREEN" size="-1">18</font>
  pūrvāhṇe paurakṛtyāni kṛtvā dharmeṇa dharmavit<br>
    śeṣaṃ divasabhāgārdham antaḥpuragato 'bhavat<br>
 <font color="GREEN" size="-1">19</font>
  sītā ca devakāryāṇi kṛtvā paurvāhṇikāni tu<br>
    śvaśrūṇām aviśeṣeṇa sarvāsāṃ prāñjaliḥ sthitā<br>
 <font color="GREEN" size="-1">20</font>
  tato rāmam upāgacchad vicitrabahubhūṣaṇā<br>
    triviṣṭape sahasrākṣam upaviṣṭaṃ yathā śacī<br>
 <font color="GREEN" size="-1">21</font>
  dṛṣṭvā tu rāghavaḥ patnīṃ kalyāṇena samanvitām<br>
    praharṣam atulaṃ lebhe sādhu sādhv iti cābravīt<br>
 <font color="GREEN" size="-1">22</font>
  apatyalābho vaidehi mamāyaṃ samupasthitaḥ<br>
    kim icchasi hi tad brūhi kaḥ kāmaḥ kriyatāṃ tava<br>
 <font color="GREEN" size="-1">23</font>
  prahasantī tu vaidehī rāmaṃ vākyam athābravīt<br>
    tapovanāni puṇyāni draṣṭum icchāmi rāghava<br>
 <font color="GREEN" size="-1">24</font>
  gaṅgātīre niviṣṭāni ṛṣīṇāṃ puṇyakarmaṇām<br>
    phalamūlāśināṃ vīra pādamūleṣu vartitum<br>
 <font color="GREEN" size="-1">25</font>
  eṣa me paramaḥ kāmo yan mūlaphalabhojiṣu<br>
    apy ekarātraṃ kākutstha vaseyaṃ puṇyaśāliṣu<br>
 <font color="GREEN" size="-1">26</font>
  tatheti ca pratijñātaṃ rāmeṇākliṣṭakarmaṇā<br>
    visrabdhā bhava vaidehi śvo gamiṣyasy asaṃśayam<br>
 <font color="GREEN" size="-1">27</font>
  evam uktvā tu kākutstho maithilīṃ janakātmajām<br>
    madhyakakṣāntaraṃ rāmo nirjagāma suhṛdvṛtaḥ<br>
 </td>
 <td width="50%">
  <font color="GREEN" size="-1">1</font>
  स विसृज्य ततॊ रामः पुष्पकं हेमभूषितम<br>
   परविवेश महाबाहुर अशॊकवनिकां तदा<br>
  <font color="GREEN" size="-1">2</font>
  चन्दनागरु चूतैश च तुङ्ग कालेयकैर अपि<br>
   देवदारुवनैश चापि समन्ताद उपशॊभिताम<br>
  <font color="GREEN" size="-1">3</font>
  परियङ्गुभिः कदम्बैश च तथा कुरबकैर अपि<br>
   जम्बूभिः पाटलीभिश च कॊविदारैश च संवृताम<br>
  <font color="GREEN" size="-1">4</font>
  सर्वदा कुसुमै रम्यैः फलवद्भिर मनॊरमैः<br>
   चारुपल्लवपुष्पाढ्यैर मत्तभ्रमरसंकुलैः<br>
  <font color="GREEN" size="-1">5</font>
  कॊकिलैर भृङ्गराजैश च नानावर्णैश च पक्षिभिः<br>
   शॊभितां शतशश चित्रैश चूतवृक्षावतंसकैः<br>
  <font color="GREEN" size="-1">6</font>
  शातकुम्भनिभाः के चित के चिद अग्निशिखॊपमाः<br>
   नीलाञ्जननिभाश चान्ये भान्ति तत्र सम पादपाः<br>
  <font color="GREEN" size="-1">7</font>
  दीर्घिका विविधाकाराः पूर्णाः परमवारिणा<br>
   महार्हमणिसॊपानस्फटिकान्तरकुट्टिमाः<br>
  <font color="GREEN" size="-1">8</font>
  फुल्लपद्मॊत्पलवनाश चक्रवाकॊपशॊभिताः<br>
   पराकारैर विविधाकारैः शॊभिताश च शिलातलैः<br>
  <font color="GREEN" size="-1">9</font>
  तत्र तत्र वनॊद्देशे वैदूर्यमणिसंनिभैः<br>
   शाद्वलैः परमॊपेताः पुष्पितद्रुमसंयुताः<br>
  <font color="GREEN" size="-1">10</font>
  नन्दनं हि यथेन्द्रस्य बराह्मं चैत्ररथं यथा<br>
    तथारूपं हि रामस्य काननं तन निवेशितम<br>
 <font color="GREEN" size="-1">11</font>
  बह्वासनगृहॊपेतां लतागृहसमावृताम<br>
    अशॊकवनिकां सफीतां परविश्य रघुनन्दनः<br>
 <font color="GREEN" size="-1">12</font>
  आसने तु शुभाकारे पुष्पस्तबकभूषिते<br>
    कुथास्तरणसंवीते रामः संनिषसाद ह<br>
 <font color="GREEN" size="-1">13</font>
  सीतां संगृह्य बाहुभ्यां मधुमैरेयम उत्तमम<br>
    पाययाम आस काकुत्स्थः शचीम इन्द्रॊ यथामृतम<br>
 <font color="GREEN" size="-1">14</font>
  मांसानि च विचित्राणि फलानि विविधानि च<br>
    रामस्याभ्यवहारार्थं किंकरास तूर्णम आहरन<br>
 <font color="GREEN" size="-1">15</font>
  उपनृत्यन्ति राजानं नृत्यगीतविशारदाः<br>
    बालाश च रूपवत्यश च सत्रियः पानवशं गताः<br>
 <font color="GREEN" size="-1">16</font>
  एवं रामॊ मुदा युक्ता सीतां सुरुचिराननाम<br>
    रमयाम आस वैदेहीम अहन्य अहनि देववत<br>
 <font color="GREEN" size="-1">17</font>
  तथा तु रममाणस्य तस्यैवं शिशिरः शुभः<br>
    अत्यक्रामन नरेन्द्रस्य राघवस्य महात्मनः<br>
 <font color="GREEN" size="-1">18</font>
  पूर्वाह्णे पौरकृत्यानि कृत्वा धर्मेण धर्मवित<br>
    शेषं दिवसभागार्धम अन्तःपुरगतॊ ऽभवत<br>
 <font color="GREEN" size="-1">19</font>
  सीता च देवकार्याणि कृत्वा पौर्वाह्णिकानि तु<br>
    शवश्रूणाम अविशेषेण सर्वासां पराञ्जलिः सथिता<br>
 <font color="GREEN" size="-1">20</font>
  ततॊ रामम उपागच्छद विचित्रबहुभूषणा<br>
    तरिविष्टपे सहस्राक्षम उपविष्टं यथा शची<br>
 <font color="GREEN" size="-1">21</font>
  दृष्ट्वा तु राघवः पत्नीं कल्याणेन समन्विताम<br>
    परहर्षम अतुलं लेभे साधु साध्व इति चाब्रवीत<br>
 <font color="GREEN" size="-1">22</font>
  अपत्यलाभॊ वैदेहि ममायं समुपस्थितः<br>
    किम इच्छसि हि तद बरूहि कः कामः करियतां तव<br>
 <font color="GREEN" size="-1">23</font>
  परहसन्ती तु वैदेही रामं वाक्यम अथाब्रवीत<br>
    तपॊवनानि पुण्यानि दरष्टुम इच्छामि राघव<br>
 <font color="GREEN" size="-1">24</font>
  गङ्गातीरे निविष्टानि ऋषीणां पुण्यकर्मणाम<br>
    फलमूलाशिनां वीर पादमूलेषु वर्तितुम<br>
 <font color="GREEN" size="-1">25</font>
  एष मे परमः कामॊ यन मूलफलभॊजिषु<br>
    अप्य एकरात्रं काकुत्स्थ वसेयं पुण्यशालिषु<br>
 <font color="GREEN" size="-1">26</font>
  तथेति च परतिज्ञातं रामेणाक्लिष्टकर्मणा<br>
    विस्रब्धा भव वैदेहि शवॊ गमिष्यस्य असंशयम<br>
 <font color="GREEN" size="-1">27</font>
  एवम उक्त्वा तु काकुत्स्थॊ मैथिलीं जनकात्मजाम<br>
    मध्यकक्षान्तरं रामॊ निर्जगाम सुहृद्वृतः<br>
 </td>
 
 </table>
 <p></p><div class="filenav">
 <hr>
 <center>
 <a href="rys7042.htm">Next: Chapter 42</a></center>
 </div>
 </center></body>