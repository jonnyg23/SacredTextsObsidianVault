<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi06.htm">Book 6 Index</a><br>
  
 <a href="rys6004.htm">Previous</a> 
 <a href="rys6006.htm">Next</a> 
 
 </div>
 <hr>
 
 <h3 align="CENTER">Book 6<br>Chapter 5
 </h3><table width="100%">
 <td width="50%">
  <font color="GREEN" size="-1">1</font>
  sā tu nīlena vidhivat svārakṣā susamāhitā<br>
   sāgarasyottare tīre sādhu senā niveśitā<br>
  <font color="GREEN" size="-1">2</font>
  maindaś ca dvividhaś cobhau tatra vānarapuṃgavau<br>
   viceratuś ca tāṃ senāṃ rakṣārthaṃ sarvato diśam<br>
  <font color="GREEN" size="-1">3</font>
  niviṣṭāyāṃ tu senāyāṃ tīre nadanadīpateḥ<br>
   pārśvasthaṃ lakṣmaṇaṃ dṛṣṭvā rāmo vacanam abravīt<br>
  <font color="GREEN" size="-1">4</font>
  śokaś ca kila kālena gacchatā hy apagacchati<br>
   mama cāpaśyataḥ kāntām ahany ahani vardhate<br>
  <font color="GREEN" size="-1">5</font>
  na me duḥkhaṃ priyā dūre na me duḥkhaṃ hṛteti ca<br>
   etad evānuśocāmi vayo 'syā hy ativartate<br>
  <font color="GREEN" size="-1">6</font>
  vāhi vāta yataḥ kanyā tāṃ spṛṣṭvā mām api spṛśa<br>
   tvayi me gātrasaṃsparśaś candre dṛṣṭisamāgamaḥ<br>
  <font color="GREEN" size="-1">7</font>
  tan me dahati gātrāṇi viṣaṃ pītam ivāśaye<br>
   hā nātheti priyā sā māṃ hriyamāṇā yad abravīt<br>
  <font color="GREEN" size="-1">8</font>
  tadviyogendhanavatā taccintāvipulārciṣā<br>
   rātriṃ divaṃ śarīraṃ me dahyate madanāgninā<br>
  <font color="GREEN" size="-1">9</font>
  avagāhyārṇavaṃ svapsye saumitre bhavatā vinā<br>
   kathaṃ cit prajvalan kāmaḥ samāsuptaṃ jale dahet<br>
  <font color="GREEN" size="-1">10</font>
  bahv etat kāmayānasya śakyam etena jīvitum<br>
    yad ahaṃ sā ca vāmorur ekāṃ dharaṇim āśritau<br>
 <font color="GREEN" size="-1">11</font>
  kedārasyeva kedāraḥ sodakasya nirūdakaḥ<br>
    upasnehena jīvāmi jīvantīṃ yac chṛṇomi tām<br>
 <font color="GREEN" size="-1">12</font>
  kadā tu khalu susśoṇīṃ śatapatrāyatekṣaṇām<br>
    vijitya śatrūn drakṣyāmi sītāṃ sphītām iva śriyam<br>
 <font color="GREEN" size="-1">13</font>
  kadā nu cārubimbauṣṭhaṃ tasyāḥ padmam ivānanam<br>
    īṣadunnamya pāsyāmi rasāyanam ivāturaḥ<br>
 <font color="GREEN" size="-1">14</font>
  tau tasyāḥ saṃhatau pīnau stanau tālaphalopamau<br>
    kadā nu khalu sotkampau hasantyā māṃ bhajiṣyataḥ<br>
 <font color="GREEN" size="-1">15</font>
  sā nūnam asitāpāṅgī rakṣomadhyagatā satī<br>
    mannāthā nāthahīneva trātāraṃ nādhigacchati<br>
 <font color="GREEN" size="-1">16</font>
  kadā vikṣobhya rakṣāṃsi sā vidhūyotpatiṣyati<br>
    vidhūya jaladān nīlāñ śaśilekhā śaratsv iva<br>
 <font color="GREEN" size="-1">17</font>
  svabhāvatanukā nūnaṃ śokenānaśanena ca<br>
    bhūyas tanutarā sītā deśakālaviparyayāt<br>
 <font color="GREEN" size="-1">18</font>
  kadā nu rākṣasendrasya nidhāyorasi sāyakān<br>
    sītāṃ pratyāhariṣyāmi śokam utsṛjya mānasaṃ<br>
 <font color="GREEN" size="-1">19</font>
  kadā nu khalu māṃ sādhvī sītāmarasutopamā<br>
    sotkaṇṭhā kaṇṭham ālambya mokṣyaty ānandajaṃ jalam<br>
 <font color="GREEN" size="-1">20</font>
  kadā śokam imaṃ ghoraṃ maithilī viprayogajam<br>
    sahasā vipramokṣyāmi vāsaḥ śukletaraṃ yathā<br>
 <font color="GREEN" size="-1">21</font>
  evaṃ vilapatas tasya tatra rāmasya dhīmataḥ<br>
    dinakṣayān mandavapur bhāskaro 'stam upāgamat<br>
 <font color="GREEN" size="-1">22</font>
  āśvāsito lakṣmaṇena rāmaḥ saṃdhyām upāsata<br>
    smaran kamalapatrākṣīṃ sītāṃ śokākulīkṛtaḥ<br>
 </td>
 <td width="50%">
  <font color="GREEN" size="-1">1</font>
  सा तु नीलेन विधिवत सवारक्षा सुसमाहिता<br>
   सागरस्यॊत्तरे तीरे साधु सेना निवेशिता<br>
  <font color="GREEN" size="-1">2</font>
  मैन्दश च दविविधश चॊभौ तत्र वानरपुंगवौ<br>
   विचेरतुश च तां सेनां रक्षार्थं सर्वतॊ दिशम<br>
  <font color="GREEN" size="-1">3</font>
  निविष्टायां तु सेनायां तीरे नदनदीपतेः<br>
   पार्श्वस्थं लक्ष्मणं दृष्ट्वा रामॊ वचनम अब्रवीत<br>
  <font color="GREEN" size="-1">4</font>
  शॊकश च किल कालेन गच्छता हय अपगच्छति<br>
   मम चापश्यतः कान्ताम अहन्य अहनि वर्धते<br>
  <font color="GREEN" size="-1">5</font>
  न मे दुःखं परिया दूरे न मे दुःखं हृतेति च<br>
   एतद एवानुशॊचामि वयॊ ऽसया हय अतिवर्तते<br>
  <font color="GREEN" size="-1">6</font>
  वाहि वात यतः कन्या तां सपृष्ट्वा माम अपि सपृश<br>
   तवयि मे गात्रसंस्पर्शश चन्द्रे दृष्टिसमागमः<br>
  <font color="GREEN" size="-1">7</font>
  तन मे दहति गात्राणि विषं पीतम इवाशये<br>
   हा नाथेति परिया सा मां हरियमाणा यद अब्रवीत<br>
  <font color="GREEN" size="-1">8</font>
  तद्वियॊगेन्धनवता तच्चिन्ताविपुलार्चिषा<br>
   रात्रिं दिवं शरीरं मे दह्यते मदनाग्निना<br>
  <font color="GREEN" size="-1">9</font>
  अवगाह्यार्णवं सवप्स्ये सौमित्रे भवता विना<br>
   कथं चित परज्वलन कामः समासुप्तं जले दहेत<br>
  <font color="GREEN" size="-1">10</font>
  बह्व एतत कामयानस्य शक्यम एतेन जीवितुम<br>
    यद अहं सा च वामॊरुर एकां धरणिम आश्रितौ<br>
 <font color="GREEN" size="-1">11</font>
  केदारस्येव केदारः सॊदकस्य निरूदकः<br>
    उपस्नेहेन जीवामि जीवन्तीं यच छृणॊमि ताम<br>
 <font color="GREEN" size="-1">12</font>
  कदा तु खलु सुस्शॊणीं शतपत्रायतेक्षणाम<br>
    विजित्य शत्रून दरक्ष्यामि सीतां सफीताम इव शरियम<br>
 <font color="GREEN" size="-1">13</font>
  कदा नु चारुबिम्बौष्ठं तस्याः पद्मम इवाननम<br>
    ईषदुन्नम्य पास्यामि रसायनम इवातुरः<br>
 <font color="GREEN" size="-1">14</font>
  तौ तस्याः संहतौ पीनौ सतनौ तालफलॊपमौ<br>
    कदा नु खलु सॊत्कम्पौ हसन्त्या मां भजिष्यतः<br>
 <font color="GREEN" size="-1">15</font>
  सा नूनम असितापाङ्गी रक्षॊमध्यगता सती<br>
    मन्नाथा नाथहीनेव तरातारं नाधिगच्छति<br>
 <font color="GREEN" size="-1">16</font>
  कदा विक्षॊभ्य रक्षांसि सा विधूयॊत्पतिष्यति<br>
    विधूय जलदान नीलाञ शशिलेखा शरत्स्व इव<br>
 <font color="GREEN" size="-1">17</font>
  सवभावतनुका नूनं शॊकेनानशनेन च<br>
    भूयस तनुतरा सीता देशकालविपर्ययात<br>
 <font color="GREEN" size="-1">18</font>
  कदा नु राक्षसेन्द्रस्य निधायॊरसि सायकान<br>
    सीतां परत्याहरिष्यामि शॊकम उत्सृज्य मानसं<br>
 <font color="GREEN" size="-1">19</font>
  कदा नु खलु मां साध्वी सीतामरसुतॊपमा<br>
    सॊत्कण्ठा कण्ठम आलम्ब्य मॊक्ष्यत्य आनन्दजं जलम<br>
 <font color="GREEN" size="-1">20</font>
  कदा शॊकम इमं घॊरं मैथिली विप्रयॊगजम<br>
    सहसा विप्रमॊक्ष्यामि वासः शुक्लेतरं यथा<br>
 <font color="GREEN" size="-1">21</font>
  एवं विलपतस तस्य तत्र रामस्य धीमतः<br>
    दिनक्षयान मन्दवपुर भास्करॊ ऽसतम उपागमत<br>
 <font color="GREEN" size="-1">22</font>
  आश्वासितॊ लक्ष्मणेन रामः संध्याम उपासत<br>
    समरन कमलपत्राक्षीं सीतां शॊकाकुलीकृतः<br>
 </td>
 
 </table>
 <p></p><div class="filenav">
 <hr>
 <center>
 <a href="rys6006.htm">Next: Chapter 6</a></center>
 </div>
 </center></body>