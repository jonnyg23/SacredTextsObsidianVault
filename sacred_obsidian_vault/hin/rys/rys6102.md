<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi06.htm">Book 6 Index</a><br>
  
 <a href="rys6101.htm">Previous</a> 
 <a href="rys6103.htm">Next</a> 
 
 </div>
 <hr>
 
 <h3 align="CENTER">Book 6<br>Chapter 102
 </h3><table width="100%">
 <td width="50%">
  <font color="GREEN" size="-1">1</font>
  sa uvāca mahāprajñam abhigamya plavaṃgamaḥ<br>
   rāmaṃ vacanam arthajño varaṃ sarvadhanuṣmatām<br>
  <font color="GREEN" size="-1">2</font>
  yannimitto 'yam ārambhaḥ karmaṇāṃ ca phalodayaḥ<br>
   tāṃ devīṃ śokasaṃtaptāṃ maithilīṃ draṣṭum arhasi<br>
  <font color="GREEN" size="-1">3</font>
  sā hi śokasamāviṣṭā bāṣpaparyākulekṣaṇā<br>
   maithilī vijayaṃ śrutvā tava harṣam upāgamat<br>
  <font color="GREEN" size="-1">4</font>
  pūrvakāt pratyayāc cāham ukto viśvastayā tayā<br>
   bhartāraṃ draṣṭum icchāmi kṛtārthaṃ sahalakṣmaṇam<br>
  <font color="GREEN" size="-1">5</font>
  evam ukto hanumatā rāmo dharmabhṛtāṃ varaḥ<br>
   agacchat sahasā dhyānam āsīd bāṣpapariplutaḥ<br>
  <font color="GREEN" size="-1">6</font>
  dīrgham uṣṇaṃ ca niśvasya medinīm avalokayan<br>
   uvāca meghasaṃkāśaṃ vibhīṣaṇam upasthitam<br>
  <font color="GREEN" size="-1">7</font>
  divyāṅgarāgāṃ vaidehīṃ divyābharaṇabhūṣitām<br>
   iha sītāṃ śiraḥsnātām upasthāpaya māciram<br>
  <font color="GREEN" size="-1">8</font>
  evam uktas tu rāmeṇa tvaramāṇo vibhīṣaṇaḥ<br>
   praviśyāntaḥpuraṃ sītāṃ strībhiḥ svābhir acodayat<br>
  <font color="GREEN" size="-1">9</font>
  divyāṅgarāgā vaidehī divyābharaṇabhūṣitā<br>
   yānam āroha bhadraṃ te bhartā tvāṃ draṣṭum icchati<br>
  <font color="GREEN" size="-1">10</font>
  evam uktā tu vaidehī pratyuvāca vibhīṣaṇam<br>
    asnātā draṣṭum icchāmi bhartāraṃ rākṣasādhipa<br>
 <font color="GREEN" size="-1">11</font>
  tasyās tadvacanaṃ śrutvā pratyuvāca vibhīṣaṇaḥ<br>
    yathāhaṃ rāmo bhartā te tat tathā kartum arhasi<br>
 <font color="GREEN" size="-1">12</font>
  tasya tadvacanaṃ śrutvā maithilī bhrātṛdevatā<br>
    bhartṛbhaktivratā sādhvī tatheti pratyabhāṣata<br>
 <font color="GREEN" size="-1">13</font>
  tataḥ sītāṃ śiraḥsnātāṃ yuvatībhir alaṃkṛtām<br>
    mahārhābharaṇopetāṃ mahārhāmbaradhāriṇīm<br>
 <font color="GREEN" size="-1">14</font>
  āropya śibikāṃ dīptāṃ parārdhyāmbarasaṃvṛtām<br>
    rakṣobhir bahubhir guptām ājahāra vibhīṣaṇaḥ<br>
 <font color="GREEN" size="-1">15</font>
  so 'bhigamya mahātmānaṃ jñātvābhidhyānam āsthitam<br>
    praṇataś ca prahṛṣṭaś ca prāptāṃ sītāṃ nyavedayat<br>
 <font color="GREEN" size="-1">16</font>
  tām āgatām upaśrutya rakṣogṛhaciroṣitām<br>
    harṣo dainyaṃ ca roṣaś ca trayaṃ rāghavam āviśat<br>
 <font color="GREEN" size="-1">17</font>
  tataḥ pārśvagataṃ dṛṣṭvā savimarśaṃ vicārayan<br>
    vibhīṣaṇam idaṃ vākyam ahṛṣṭo rāghavo 'bravīt<br>
 <font color="GREEN" size="-1">18</font>
  rākṣasādhipate saumya nityaṃ madvijaye rata<br>
    vaidehī saṃnikarṣaṃ me śīghraṃ samupagacchatu<br>
 <font color="GREEN" size="-1">19</font>
  sa tadvacanam ājñāya rāghavasya vibhīṣaṇaḥ<br>
    tūrṇam utsāraṇe yatnaṃ kārayām āsa sarvataḥ<br>
 <font color="GREEN" size="-1">20</font>
  kañcukoṣṇīṣiṇas tatra vetrajharjharapāṇayaḥ<br>
    utsārayantaḥ puruṣāḥ samantāt paricakramuḥ<br>
 <font color="GREEN" size="-1">21</font>
  ṛkṣāṇāṃ vānarāṇāṃ ca rākṣasānāṃ ca sarvataḥ<br>
    vṛndāny utsāryamāṇāni dūram utsasṛjus tataḥ<br>
 <font color="GREEN" size="-1">22</font>
  teṣām utsāryamāṇānāṃ sarveṣāṃ dhvanir utthitaḥ<br>
    vāyunodvartamānasya sāgarasyeva nisvanaḥ<br>
 <font color="GREEN" size="-1">23</font>
  utsāryamāṇāṃs tān dṛṣṭvā samantāj jātasaṃbhramān<br>
    dākṣiṇyāt tadamarṣāc ca vārayām āsa rāghavaḥ<br>
 <font color="GREEN" size="-1">24</font>
  saṃrabdhaś cābravīd rāmaś cakṣuṣā pradahann iva<br>
    vibhīṣaṇaṃ mahāprājñaṃ sopālambham idaṃ vacaḥ<br>
 <font color="GREEN" size="-1">25</font>
  kimarthaṃ mām anādṛtya kṛśyate 'yaṃ tvayā janaḥ<br>
    nivartayainam udyogaṃ jano 'yaṃ svajano mama<br>
 <font color="GREEN" size="-1">26</font>
  na gṛhāṇi na vastrāṇi na prākārās tiraskriyāḥ<br>
    nedṛśā rājasatkārā vṛttam āvaraṇaṃ striyaḥ<br>
 <font color="GREEN" size="-1">27</font>
  vyasaneṣu na kṛcchreṣu na yuddhe na svayaṃ vare<br>
    na kratau no vivāhe ca darśanaṃ duṣyate striyaḥ<br>
 <font color="GREEN" size="-1">28</font>
  saiṣā yuddhagatā caiva kṛcchre mahati ca sthitā<br>
    darśane 'syā na doṣaḥ syān matsamīpe viśeṣataḥ<br>
 <font color="GREEN" size="-1">29</font>
  tad ānaya samīpaṃ me śīghram enāṃ vibhīṣaṇa<br>
    sītā paśyatu mām eṣā suhṛdgaṇavṛtaṃ sthitam<br>
 <font color="GREEN" size="-1">30</font>
  evam uktas tu rāmeṇa savimarśo vibhīṣaṇaḥ<br>
    rāmasyopānayat sītāṃ saṃnikarṣaṃ vinītavat<br>
 <font color="GREEN" size="-1">31</font>
  tato lakṣmaṇasugrīvau hanūmāṃś ca plavaṃgamaḥ<br>
    niśamya vākyaṃ rāmasya babhūvur vyathitā bhṛśam<br>
 <font color="GREEN" size="-1">32</font>
  kalatranirapekṣaiś ca iṅgitair asya dāruṇaiḥ<br>
    aprītam iva sītāyāṃ tarkayanti sma rāghavam<br>
 <font color="GREEN" size="-1">33</font>
  lajjayā tv avalīyantī sveṣu gātreṣu maithilī<br>
    vibhīṣaṇenānugatā bhartāraṃ sābhyavartata<br>
 <font color="GREEN" size="-1">34</font>
  sā vastrasaṃruddhamukhī lajjayā janasaṃsadi<br>
    rurodāsādya bhartāram āryaputreti bhāṣiṇī<br>
 <font color="GREEN" size="-1">35</font>
  vismayāc ca praharṣāc ca snehāc ca paridevatā<br>
    udaikṣata mukhaṃ bhartuḥ saumyaṃ saumyatarānanā<br>
 <font color="GREEN" size="-1">36</font>
  atha samapanudan manaḥklamaṃ sā; suciram adṛṣṭam udīkṣya vai priyasya<br>
    vadanam uditapūrṇacandrakāntaṃ; vimalaśaśāṅkanibhānanā tadāsīt<br>
 </td>
 <td width="50%">
  <font color="GREEN" size="-1">1</font>
  स उवाच महाप्रज्ञम अभिगम्य पलवंगमः<br>
   रामं वचनम अर्थज्ञॊ वरं सर्वधनुष्मताम<br>
  <font color="GREEN" size="-1">2</font>
  यन्निमित्तॊ ऽयम आरम्भः कर्मणां च फलॊदयः<br>
   तां देवीं शॊकसंतप्तां मैथिलीं दरष्टुम अर्हसि<br>
  <font color="GREEN" size="-1">3</font>
  सा हि शॊकसमाविष्टा बाष्पपर्याकुलेक्षणा<br>
   मैथिली विजयं शरुत्वा तव हर्षम उपागमत<br>
  <font color="GREEN" size="-1">4</font>
  पूर्वकात परत्ययाच चाहम उक्तॊ विश्वस्तया तया<br>
   भर्तारं दरष्टुम इच्छामि कृतार्थं सहलक्ष्मणम<br>
  <font color="GREEN" size="-1">5</font>
  एवम उक्तॊ हनुमता रामॊ धर्मभृतां वरः<br>
   अगच्छत सहसा धयानम आसीद बाष्पपरिप्लुतः<br>
  <font color="GREEN" size="-1">6</font>
  दीर्घम उष्णं च निश्वस्य मेदिनीम अवलॊकयन<br>
   उवाच मेघसंकाशं विभीषणम उपस्थितम<br>
  <font color="GREEN" size="-1">7</font>
  दिव्याङ्गरागां वैदेहीं दिव्याभरणभूषिताम<br>
   इह सीतां शिरःस्नाताम उपस्थापय माचिरम<br>
  <font color="GREEN" size="-1">8</font>
  एवम उक्तस तु रामेण तवरमाणॊ विभीषणः<br>
   परविश्यान्तःपुरं सीतां सत्रीभिः सवाभिर अचॊदयत<br>
  <font color="GREEN" size="-1">9</font>
  दिव्याङ्गरागा वैदेही दिव्याभरणभूषिता<br>
   यानम आरॊह भद्रं ते भर्ता तवां दरष्टुम इच्छति<br>
  <font color="GREEN" size="-1">10</font>
  एवम उक्ता तु वैदेही परत्युवाच विभीषणम<br>
    अस्नाता दरष्टुम इच्छामि भर्तारं राक्षसाधिप<br>
 <font color="GREEN" size="-1">11</font>
  तस्यास तद्वचनं शरुत्वा परत्युवाच विभीषणः<br>
    यथाहं रामॊ भर्ता ते तत तथा कर्तुम अर्हसि<br>
 <font color="GREEN" size="-1">12</font>
  तस्य तद्वचनं शरुत्वा मैथिली भरातृदेवता<br>
    भर्तृभक्तिव्रता साध्वी तथेति परत्यभाषत<br>
 <font color="GREEN" size="-1">13</font>
  ततः सीतां शिरःस्नातां युवतीभिर अलंकृताम<br>
    महार्हाभरणॊपेतां महार्हाम्बरधारिणीम<br>
 <font color="GREEN" size="-1">14</font>
  आरॊप्य शिबिकां दीप्तां परार्ध्याम्बरसंवृताम<br>
    रक्षॊभिर बहुभिर गुप्ताम आजहार विभीषणः<br>
 <font color="GREEN" size="-1">15</font>
  सॊ ऽभिगम्य महात्मानं जञात्वाभिध्यानम आस्थितम<br>
    परणतश च परहृष्टश च पराप्तां सीतां नयवेदयत<br>
 <font color="GREEN" size="-1">16</font>
  ताम आगताम उपश्रुत्य रक्षॊगृहचिरॊषिताम<br>
    हर्षॊ दैन्यं च रॊषश च तरयं राघवम आविशत<br>
 <font color="GREEN" size="-1">17</font>
  ततः पार्श्वगतं दृष्ट्वा सविमर्शं विचारयन<br>
    विभीषणम इदं वाक्यम अहृष्टॊ राघवॊ ऽबरवीत<br>
 <font color="GREEN" size="-1">18</font>
  राक्षसाधिपते सौम्य नित्यं मद्विजये रत<br>
    वैदेही संनिकर्षं मे शीघ्रं समुपगच्छतु<br>
 <font color="GREEN" size="-1">19</font>
  स तद्वचनम आज्ञाय राघवस्य विभीषणः<br>
    तूर्णम उत्सारणे यत्नं कारयाम आस सर्वतः<br>
 <font color="GREEN" size="-1">20</font>
  कञ्चुकॊष्णीषिणस तत्र वेत्रझर्झरपाणयः<br>
    उत्सारयन्तः पुरुषाः समन्तात परिचक्रमुः<br>
 <font color="GREEN" size="-1">21</font>
  ऋक्षाणां वानराणां च राक्षसानां च सर्वतः<br>
    वृन्दान्य उत्सार्यमाणानि दूरम उत्ससृजुस ततः<br>
 <font color="GREEN" size="-1">22</font>
  तेषाम उत्सार्यमाणानां सर्वेषां धवनिर उत्थितः<br>
    वायुनॊद्वर्तमानस्य सागरस्येव निस्वनः<br>
 <font color="GREEN" size="-1">23</font>
  उत्सार्यमाणांस तान दृष्ट्वा समन्ताज जातसंभ्रमान<br>
    दाक्षिण्यात तदमर्षाच च वारयाम आस राघवः<br>
 <font color="GREEN" size="-1">24</font>
  संरब्धश चाब्रवीद रामश चक्षुषा परदहन्न इव<br>
    विभीषणं महाप्राज्ञं सॊपालम्भम इदं वचः<br>
 <font color="GREEN" size="-1">25</font>
  किमर्थं माम अनादृत्य कृश्यते ऽयं तवया जनः<br>
    निवर्तयैनम उद्यॊगं जनॊ ऽयं सवजनॊ मम<br>
 <font color="GREEN" size="-1">26</font>
  न गृहाणि न वस्त्राणि न पराकारास तिरस्क्रियाः<br>
    नेदृशा राजसत्कारा वृत्तम आवरणं सत्रियः<br>
 <font color="GREEN" size="-1">27</font>
  वयसनेषु न कृच्छ्रेषु न युद्धे न सवयं वरे<br>
    न करतौ नॊ विवाहे च दर्शनं दुष्यते सत्रियः<br>
 <font color="GREEN" size="-1">28</font>
  सैषा युद्धगता चैव कृच्छ्रे महति च सथिता<br>
    दर्शने ऽसया न दॊषः सयान मत्समीपे विशेषतः<br>
 <font color="GREEN" size="-1">29</font>
  तद आनय समीपं मे शीघ्रम एनां विभीषण<br>
    सीता पश्यतु माम एषा सुहृद्गणवृतं सथितम<br>
 <font color="GREEN" size="-1">30</font>
  एवम उक्तस तु रामेण सविमर्शॊ विभीषणः<br>
    रामस्यॊपानयत सीतां संनिकर्षं विनीतवत<br>
 <font color="GREEN" size="-1">31</font>
  ततॊ लक्ष्मणसुग्रीवौ हनूमांश च पलवंगमः<br>
    निशम्य वाक्यं रामस्य बभूवुर वयथिता भृशम<br>
 <font color="GREEN" size="-1">32</font>
  कलत्रनिरपेक्षैश च इङ्गितैर अस्य दारुणैः<br>
    अप्रीतम इव सीतायां तर्कयन्ति सम राघवम<br>
 <font color="GREEN" size="-1">33</font>
  लज्जया तव अवलीयन्ती सवेषु गात्रेषु मैथिली<br>
    विभीषणेनानुगता भर्तारं साभ्यवर्तत<br>
 <font color="GREEN" size="-1">34</font>
  सा वस्त्रसंरुद्धमुखी लज्जया जनसंसदि<br>
    रुरॊदासाद्य भर्तारम आर्यपुत्रेति भाषिणी<br>
 <font color="GREEN" size="-1">35</font>
  विस्मयाच च परहर्षाच च सनेहाच च परिदेवता<br>
    उदैक्षत मुखं भर्तुः सौम्यं सौम्यतरानना<br>
 <font color="GREEN" size="-1">36</font>
  अथ समपनुदन मनःक्लमं सा; सुचिरम अदृष्टम उदीक्ष्य वै परियस्य<br>
    वदनम उदितपूर्णचन्द्रकान्तं; विमलशशाङ्कनिभानना तदासीत<br>
 </td>
 
 </table>
 <p></p><div class="filenav">
 <hr>
 <center>
 <a href="rys6103.htm">Next: Chapter 103</a></center>
 </div>
 </center></body>