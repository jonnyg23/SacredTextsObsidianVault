<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi07.htm">Book 7 Index</a><br>
  
 <a href="rys7021.htm">Previous</a> 
 <a href="rys7023.htm">Next</a> 
 
 </div>
 <hr>
 
 <h3 align="CENTER">Book 7<br>Chapter 22
 </h3><table width="100%">
 <td width="50%">
  <font color="GREEN" size="-1">1</font>
  sa tu tasya mahānādaṃ śrutvā vaivasvato yamaḥ<br>
   śatruṃ vijayinaṃ mene svabalasya ca saṃkṣayam<br>
  <font color="GREEN" size="-1">2</font>
  sa tu yodhān hatān matvā krodhaparyākulekṣaṇaḥ<br>
   abravīt tvaritaṃ sūtaṃ rathaḥ samupanīyatām<br>
  <font color="GREEN" size="-1">3</font>
  tasya sūto rathaṃ divyam upasthāpya mahāsvanam<br>
   sthitaḥ sa ca mahātejā āruroha mahāratham<br>
  <font color="GREEN" size="-1">4</font>
  pāśamudgarahastaś ca mṛtyus tasyāgrato sthitaḥ<br>
   yena saṃkṣipyate sarvaṃ trailokyaṃ sacarācaram<br>
  <font color="GREEN" size="-1">5</font>
  kāladaṇḍaś ca pārśvastho mūrtimān syandane sthitaḥ<br>
   yamapraharaṇaṃ divyaṃ prajvalann iva tejasā<br>
  <font color="GREEN" size="-1">6</font>
  tato lokās trayas trastāḥ kampante ca divaukasaḥ<br>
   kālaṃ kruddhaṃ tadā dṛṣṭvā lokatrayabhayāvaham<br>
  <font color="GREEN" size="-1">7</font>
  dṛṣṭvā tu te taṃ vikṛtaṃ rathaṃ mṛtyusamanvitam<br>
   sacivā rākṣasendrasya sarvalokabhayāvaham<br>
  <font color="GREEN" size="-1">8</font>
  laghusattvatayā sarve naṣṭasaṃjhā bhayārditāḥ<br>
   nātra yoddhuṃ samarthāḥ sma ity uktvā vipradudruvuḥ<br>
  <font color="GREEN" size="-1">9</font>
  sa tu taṃ tādṛśaṃ dṛṣṭvā rathaṃ lokabhayāvaham<br>
   nākṣubhyata tadā rakṣo vyathā caivāsya nābhavat<br>
  <font color="GREEN" size="-1">10</font>
  sa tu rāvaṇam āsādya visṛjañ śaktitomarān<br>
    yamo marmāṇi saṃkruddho rākṣasasya nyakṛntata<br>
 <font color="GREEN" size="-1">11</font>
  rāvaṇas tu sthitaḥ svasthaḥ śaravarṣaṃ mumoca ha<br>
    tasmin vaivasvatarathe toyavarṣam ivāmbudaḥ<br>
 <font color="GREEN" size="-1">12</font>
  tato mahāśaktiśataiḥ pātyamānair mahorasi<br>
    pratikartuṃ sa nāśaknod rākṣasaḥ śalyapīḍitaḥ<br>
 <font color="GREEN" size="-1">13</font>
  nānāpraharaṇair evaṃ yamenāmitrakarśinā<br>
    saptarātraṃ kṛte saṃkhye na bhagno vijito 'pi vā<br>
 <font color="GREEN" size="-1">14</font>
  tato 'bhavat punar yuddhaṃ yamarākṣasayos tadā<br>
    vijayākāṅkṣiṇos tatra samareṣv anivartinoḥ<br>
 <font color="GREEN" size="-1">15</font>
  tato devāḥ sagandharvāḥ siddhāś ca paramarṣayaḥ<br>
    prajāpatiṃ puraskṛtya dadṛśus tad raṇājiram<br>
 <font color="GREEN" size="-1">16</font>
  saṃvarta iva lokānām abhavad yudhyatos tayoḥ<br>
    rākṣasānāṃ ca mukhyasya pretānām īśvarasya ca<br>
 <font color="GREEN" size="-1">17</font>
  rākṣasendras tataḥ kruddhaś cāpam āyamya saṃyuge<br>
    nirantaram ivākāśaṃ kurvan bāṇān mumoca ha<br>
 <font color="GREEN" size="-1">18</font>
  mṛtyuṃ caturbhir viśikhaiḥ sūtaṃ saptabhir ardayat<br>
    yamaṃ śarasahasreṇa śīghraṃ marmasv atāḍayat<br>
 <font color="GREEN" size="-1">19</font>
  tataḥ kruddhasya sahasā yamasyābhiniviḥsṛtaḥ<br>
    jvālāmālo viniśvāso vadanāt krodhapāvakaḥ<br>
 <font color="GREEN" size="-1">20</font>
  tato 'paśyaṃs tadāścaryaṃ devadānavarākṣasāḥ<br>
    krodhajaṃ pāvakaṃ dīptaṃ didhakṣantaṃ ripor balam<br>
 <font color="GREEN" size="-1">21</font>
  mṛtyus tu paramakruddho vaivasvatam athābravīt<br>
    muñca māṃ deva śīghraṃ tvaṃ nihanmi samare ripum<br>
 <font color="GREEN" size="-1">22</font>
  narakaḥ śambaro vṛtraḥ śambhuḥ kārtasvaro balī<br>
    namucir virocanaś caiva tāv ubhau madhukaiṭabhau<br>
 <font color="GREEN" size="-1">23</font>
  ete cānye ca bahavo balavanto durāsadāḥ<br>
    vinipannā mayā dṛṣṭāḥ kā cintāsmin niśācare<br>
 <font color="GREEN" size="-1">24</font>
  muñca māṃ sādhu dharmajña yāvad enaṃ nihanmy aham<br>
    na hi kaś cin mayā dṛṣṭo muhūrtam api jīvati<br>
 <font color="GREEN" size="-1">25</font>
  balaṃ mama na khalv etan maryādaiṣā nisargataḥ<br>
    saṃspṛṣṭo hi mayā kaś cin na jīved iti niścayaḥ<br>
 <font color="GREEN" size="-1">26</font>
  etat tu vacanaṃ śrutvā dharmarājaḥ pratāpavān<br>
    abravīt tatra taṃ mṛtyumayam enaṃ nihanmy aham<br>
 <font color="GREEN" size="-1">27</font>
  tataḥ saṃraktanayanaḥ kruddho vaivasvataḥ prabhuḥ<br>
    kāladaṇḍam amoghaṃ taṃ tolayām āsa pāṇinā<br>
 <font color="GREEN" size="-1">28</font>
  yasya pārśveṣu niśchidrāḥ kālapāśāḥ pratiṣṭhitāḥ<br>
    pāvakasparśasaṃkāśo mudgaro mūrtimān sthitaḥ<br>
 <font color="GREEN" size="-1">29</font>
  darśanād eva yaḥ prāṇān prāṇinām uparudhyati<br>
    kiṃ punas tāḍanād vāpi pīḍanād vāpi dehinaḥ<br>
 <font color="GREEN" size="-1">30</font>
  sa jvālāparivāras tu pibann iva niśācaram<br>
    karaspṛṣṭo balavatā daṇḍaḥ kruddhaḥ sudāruṇaḥ<br>
 <font color="GREEN" size="-1">31</font>
  tato vidudruvuḥ sarve sattvās tasmād raṇājirāt<br>
    surāś ca kṣubhitā dṛṣṭvā kāladaṇḍodyataṃ yamam<br>
 <font color="GREEN" size="-1">32</font>
  tasmin prahartukāme tu daṇḍam udyamya rāvaṇam<br>
    yamaṃ pitāmahaḥ sākṣād darśayitvedam abravīt<br>
 <font color="GREEN" size="-1">33</font>
  vaivasvata mahābāho na khalv atulavikramaḥ<br>
    prahartavyaṃ tvayaitena daṇḍenāsmin niśācare<br>
 <font color="GREEN" size="-1">34</font>
  varaḥ khalu mayā dattas tasya tridaśapuṃgava<br>
    tat tvayā nānṛtaṃ kāryaṃ yan mayā vyāhṛtaṃ vacaḥ<br>
 <font color="GREEN" size="-1">35</font>
  amogho hy eṣa sarvāsāṃ prajānāṃ vinipātane<br>
    kāladaṇḍo mayā sṛṣṭaḥ pūrvaṃ mṛtyupuraskṛtaḥ<br>
 <font color="GREEN" size="-1">36</font>
  tan na khalv eṣa te saumya pātyo rākṣasamūrdhani<br>
    na hy asmin patite kaś cin muhūrtam api jīvati<br>
 <font color="GREEN" size="-1">37</font>
  yadi hy asmin nipatite na mriyetaiṣa rākṣasaḥ<br>
    mriyeta vā daśagrīvas tathāpy ubhayato 'nṛtam<br>
 <font color="GREEN" size="-1">38</font>
  rākṣasendrān niyacchādya daṇḍam enaṃ vadhodyatam<br>
    satyaṃ mama kuruṣvedaṃ lokāṃs tvaṃ samavekṣya ca<br>
 <font color="GREEN" size="-1">39</font>
  evam uktas tu dharmātmā pratyuvāca yamas tadā<br>
    eṣa vyāvartito daṇḍaḥ prabhaviṣṇur bhavān hi naḥ<br>
 <font color="GREEN" size="-1">40</font>
  kiṃ tv idānīṃ mayā śakyaṃ kartuṃ raṇagatena hi<br>
    yan mayā yan na hantavyo rākṣaso varadarpitaḥ<br>
 <font color="GREEN" size="-1">41</font>
  eṣa tasmāt praṇaśyāmi darśanād asya rakṣasaḥ<br>
    ity uktvā sarathaḥ sāśvas tatraivāntaradhīyata<br>
 <font color="GREEN" size="-1">42</font>
  daśagrīvas tu taṃ jitvā nāma viśrāvya cātmanaḥ<br>
    puṣpakeṇa tu saṃhṛṣṭo niṣkrānto yamasādanāt<br>
 <font color="GREEN" size="-1">43</font>
  tato vaivasvato devaiḥ saha brahmapurogamaiḥ<br>
    jagāma tridivaṃ hṛṣṭo nāradaś ca mahāmuniḥ<br>
 </td>
 <td width="50%">
  <font color="GREEN" size="-1">1</font>
  स तु तस्य महानादं शरुत्वा वैवस्वतॊ यमः<br>
   शत्रुं विजयिनं मेने सवबलस्य च संक्षयम<br>
  <font color="GREEN" size="-1">2</font>
  स तु यॊधान हतान मत्वा करॊधपर्याकुलेक्षणः<br>
   अब्रवीत तवरितं सूतं रथः समुपनीयताम<br>
  <font color="GREEN" size="-1">3</font>
  तस्य सूतॊ रथं दिव्यम उपस्थाप्य महास्वनम<br>
   सथितः स च महातेजा आरुरॊह महारथम<br>
  <font color="GREEN" size="-1">4</font>
  पाशमुद्गरहस्तश च मृत्युस तस्याग्रतॊ सथितः<br>
   येन संक्षिप्यते सर्वं तरैलॊक्यं सचराचरम<br>
  <font color="GREEN" size="-1">5</font>
  कालदण्डश च पार्श्वस्थॊ मूर्तिमान सयन्दने सथितः<br>
   यमप्रहरणं दिव्यं परज्वलन्न इव तेजसा<br>
  <font color="GREEN" size="-1">6</font>
  ततॊ लॊकास तरयस तरस्ताः कम्पन्ते च दिवौकसः<br>
   कालं करुद्धं तदा दृष्ट्वा लॊकत्रयभयावहम<br>
  <font color="GREEN" size="-1">7</font>
  दृष्ट्वा तु ते तं विकृतं रथं मृत्युसमन्वितम<br>
   सचिवा राक्षसेन्द्रस्य सर्वलॊकभयावहम<br>
  <font color="GREEN" size="-1">8</font>
  लघुसत्त्वतया सर्वे नष्टसंझा भयार्दिताः<br>
   नात्र यॊद्धुं समर्थाः सम इत्य उक्त्वा विप्रदुद्रुवुः<br>
  <font color="GREEN" size="-1">9</font>
  स तु तं तादृशं दृष्ट्वा रथं लॊकभयावहम<br>
   नाक्षुभ्यत तदा रक्षॊ वयथा चैवास्य नाभवत<br>
  <font color="GREEN" size="-1">10</font>
  स तु रावणम आसाद्य विसृजञ शक्तितॊमरान<br>
    यमॊ मर्माणि संक्रुद्धॊ राक्षसस्य नयकृन्तत<br>
 <font color="GREEN" size="-1">11</font>
  रावणस तु सथितः सवस्थः शरवर्षं मुमॊच ह<br>
    तस्मिन वैवस्वतरथे तॊयवर्षम इवाम्बुदः<br>
 <font color="GREEN" size="-1">12</font>
  ततॊ महाशक्तिशतैः पात्यमानैर महॊरसि<br>
    परतिकर्तुं स नाशक्नॊद राक्षसः शल्यपीडितः<br>
 <font color="GREEN" size="-1">13</font>
  नानाप्रहरणैर एवं यमेनामित्रकर्शिना<br>
    सप्तरात्रं कृते संख्ये न भग्नॊ विजितॊ ऽपि वा<br>
 <font color="GREEN" size="-1">14</font>
  ततॊ ऽभवत पुनर युद्धं यमराक्षसयॊस तदा<br>
    विजयाकाङ्क्षिणॊस तत्र समरेष्व अनिवर्तिनॊः<br>
 <font color="GREEN" size="-1">15</font>
  ततॊ देवाः सगन्धर्वाः सिद्धाश च परमर्षयः<br>
    परजापतिं पुरस्कृत्य ददृशुस तद रणाजिरम<br>
 <font color="GREEN" size="-1">16</font>
  संवर्त इव लॊकानाम अभवद युध्यतॊस तयॊः<br>
    राक्षसानां च मुख्यस्य परेतानाम ईश्वरस्य च<br>
 <font color="GREEN" size="-1">17</font>
  राक्षसेन्द्रस ततः करुद्धश चापम आयम्य संयुगे<br>
    निरन्तरम इवाकाशं कुर्वन बाणान मुमॊच ह<br>
 <font color="GREEN" size="-1">18</font>
  मृत्युं चतुर्भिर विशिखैः सूतं सप्तभिर अर्दयत<br>
    यमं शरसहस्रेण शीघ्रं मर्मस्व अताडयत<br>
 <font color="GREEN" size="-1">19</font>
  ततः करुद्धस्य सहसा यमस्याभिनिविःसृतः<br>
    जवालामालॊ विनिश्वासॊ वदनात करॊधपावकः<br>
 <font color="GREEN" size="-1">20</font>
  ततॊ ऽपश्यंस तदाश्चर्यं देवदानवराक्षसाः<br>
    करॊधजं पावकं दीप्तं दिधक्षन्तं रिपॊर बलम<br>
 <font color="GREEN" size="-1">21</font>
  मृत्युस तु परमक्रुद्धॊ वैवस्वतम अथाब्रवीत<br>
    मुञ्च मां देव शीघ्रं तवं निहन्मि समरे रिपुम<br>
 <font color="GREEN" size="-1">22</font>
  नरकः शम्बरॊ वृत्रः शम्भुः कार्तस्वरॊ बली<br>
    नमुचिर विरॊचनश चैव ताव उभौ मधुकैटभौ<br>
 <font color="GREEN" size="-1">23</font>
  एते चान्ये च बहवॊ बलवन्तॊ दुरासदाः<br>
    विनिपन्ना मया दृष्टाः का चिन्तास्मिन निशाचरे<br>
 <font color="GREEN" size="-1">24</font>
  मुञ्च मां साधु धर्मज्ञ यावद एनं निहन्म्य अहम<br>
    न हि कश चिन मया दृष्टॊ मुहूर्तम अपि जीवति<br>
 <font color="GREEN" size="-1">25</font>
  बलं मम न खल्व एतन मर्यादैषा निसर्गतः<br>
    संस्पृष्टॊ हि मया कश चिन न जीवेद इति निश्चयः<br>
 <font color="GREEN" size="-1">26</font>
  एतत तु वचनं शरुत्वा धर्मराजः परतापवान<br>
    अब्रवीत तत्र तं मृत्युमयम एनं निहन्म्य अहम<br>
 <font color="GREEN" size="-1">27</font>
  ततः संरक्तनयनः करुद्धॊ वैवस्वतः परभुः<br>
    कालदण्डम अमॊघं तं तॊलयाम आस पाणिना<br>
 <font color="GREEN" size="-1">28</font>
  यस्य पार्श्वेषु निश्छिद्राः कालपाशाः परतिष्ठिताः<br>
    पावकस्पर्शसंकाशॊ मुद्गरॊ मूर्तिमान सथितः<br>
 <font color="GREEN" size="-1">29</font>
  दर्शनाद एव यः पराणान पराणिनाम उपरुध्यति<br>
    किं पुनस ताडनाद वापि पीडनाद वापि देहिनः<br>
 <font color="GREEN" size="-1">30</font>
  स जवालापरिवारस तु पिबन्न इव निशाचरम<br>
    करस्पृष्टॊ बलवता दण्डः करुद्धः सुदारुणः<br>
 <font color="GREEN" size="-1">31</font>
  ततॊ विदुद्रुवुः सर्वे सत्त्वास तस्माद रणाजिरात<br>
    सुराश च कषुभिता दृष्ट्वा कालदण्डॊद्यतं यमम<br>
 <font color="GREEN" size="-1">32</font>
  तस्मिन परहर्तुकामे तु दण्डम उद्यम्य रावणम<br>
    यमं पितामहः साक्षाद दर्शयित्वेदम अब्रवीत<br>
 <font color="GREEN" size="-1">33</font>
  वैवस्वत महाबाहॊ न खल्व अतुलविक्रमः<br>
    परहर्तव्यं तवयैतेन दण्डेनास्मिन निशाचरे<br>
 <font color="GREEN" size="-1">34</font>
  वरः खलु मया दत्तस तस्य तरिदशपुंगव<br>
    तत तवया नानृतं कार्यं यन मया वयाहृतं वचः<br>
 <font color="GREEN" size="-1">35</font>
  अमॊघॊ हय एष सर्वासां परजानां विनिपातने<br>
    कालदण्डॊ मया सृष्टः पूर्वं मृत्युपुरस्कृतः<br>
 <font color="GREEN" size="-1">36</font>
  तन न खल्व एष ते सौम्य पात्यॊ राक्षसमूर्धनि<br>
    न हय अस्मिन पतिते कश चिन मुहूर्तम अपि जीवति<br>
 <font color="GREEN" size="-1">37</font>
  यदि हय अस्मिन निपतिते न मरियेतैष राक्षसः<br>
    मरियेत वा दशग्रीवस तथाप्य उभयतॊ ऽनृतम<br>
 <font color="GREEN" size="-1">38</font>
  राक्षसेन्द्रान नियच्छाद्य दण्डम एनं वधॊद्यतम<br>
    सत्यं मम कुरुष्वेदं लॊकांस तवं समवेक्ष्य च<br>
 <font color="GREEN" size="-1">39</font>
  एवम उक्तस तु धर्मात्मा परत्युवाच यमस तदा<br>
    एष वयावर्तितॊ दण्डः परभविष्णुर भवान हि नः<br>
 <font color="GREEN" size="-1">40</font>
  किं तव इदानीं मया शक्यं कर्तुं रणगतेन हि<br>
    यन मया यन न हन्तव्यॊ राक्षसॊ वरदर्पितः<br>
 <font color="GREEN" size="-1">41</font>
  एष तस्मात परणश्यामि दर्शनाद अस्य रक्षसः<br>
    इत्य उक्त्वा सरथः साश्वस तत्रैवान्तरधीयत<br>
 <font color="GREEN" size="-1">42</font>
  दशग्रीवस तु तं जित्वा नाम विश्राव्य चात्मनः<br>
    पुष्पकेण तु संहृष्टॊ निष्क्रान्तॊ यमसादनात<br>
 <font color="GREEN" size="-1">43</font>
  ततॊ वैवस्वतॊ देवैः सह बरह्मपुरॊगमैः<br>
    जगाम तरिदिवं हृष्टॊ नारदश च महामुनिः<br>
 </td>
 
 </table>
 <p></p><div class="filenav">
 <hr>
 <center>
 <a href="rys7023.htm">Next: Chapter 23</a></center>
 </div>
 </center></body>