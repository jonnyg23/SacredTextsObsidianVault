<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi03.htm">Book 3 Index</a><br>
  
 <a href="rys3040.htm">Previous</a> 
 <a href="rys3042.htm">Next</a> 
 
 </div>
 <hr>
 
 <h3 align="CENTER">Book 3<br>Chapter 41
 </h3><table width="100%">
 <td width="50%">
  <font color="GREEN" size="-1">1</font>
  sā taṃ saṃprekṣya suśroṇī kusumāni vicinvatī<br>
   hemarājata varṇābhyāṃ pārśvābhyām upaśobhitam<br>
  <font color="GREEN" size="-1">2</font>
  prahṛṣṭā cānavadyāṅgī mṛṣṭahāṭakavarṇinī<br>
   bhartāram api cākrandal lakṣmaṇaṃ caiva sāyudham<br>
  <font color="GREEN" size="-1">3</font>
  tayāhūtau naravyāghrau vaidehyā rāmalakṣmaṇau<br>
   vīkṣamāṇau tu taṃ deśaṃ tadā dadṛśatur mṛgam<br>
  <font color="GREEN" size="-1">4</font>
  śaṅkamānas tu taṃ dṛṣṭvā lakṣmaṇo rāmam abravīt<br>
   tam evainam ahaṃ manye mārīcaṃ rākṣasaṃ mṛgam<br>
  <font color="GREEN" size="-1">5</font>
  caranto mṛgayāṃ hṛṣṭāḥ pāpenopādhinā vane<br>
   anena nihatā rāma rājānaḥ kāmarūpiṇā<br>
  <font color="GREEN" size="-1">6</font>
  asya māyāvido māyā mṛgarūpam idaṃ kṛtam<br>
   bhānumatpuruṣavyāghra gandharvapurasaṃnibham<br>
  <font color="GREEN" size="-1">7</font>
  mṛgo hy evaṃvidho ratnavicitro nāsti rāghava<br>
   jagatyāṃ jagatīnātha māyaiṣā hi na saṃśayaḥ<br>
  <font color="GREEN" size="-1">8</font>
  evaṃ bruvāṇaṃ kākutsthaṃ prativārya śucismitā<br>
   uvāca sītā saṃhṛṣṭā chadmanā hṛtacetanā<br>
  <font color="GREEN" size="-1">9</font>
  āryaputrābhirāmo 'sau mṛgo harati me manaḥ<br>
   ānayainaṃ mahābāho krīḍārthaṃ no bhaviṣyati<br>
  <font color="GREEN" size="-1">10</font>
  ihāśramapade 'smākaṃ bahavaḥ puṇyadarśanāḥ<br>
    mṛgāś caranti sahitāś camarāḥ sṛmarās tathā<br>
 <font color="GREEN" size="-1">11</font>
  ṛkṣāḥ pṛṣatasaṃghāś ca vānarāḥ kinarās tathā<br>
    vicaranti mahābāho rūpaśreṣṭhā mahābalāḥ<br>
 <font color="GREEN" size="-1">12</font>
  na cāsya sadṛśo rājan dṛṣṭapūrvo mṛgaḥ purā<br>
    tejasā kṣamayā dīptyā yathāyaṃ mṛgasattamaḥ<br>
 <font color="GREEN" size="-1">13</font>
  nānāvarṇavicitrāṅgo ratnabindusamācitaḥ<br>
    dyotayan vanam avyagraṃ śobhate śaśisaṃnibhaḥ<br>
 <font color="GREEN" size="-1">14</font>
  aho rūpam aho lakṣmīḥ svarasaṃpac ca śobhanā<br>
    mṛgo 'dbhuto vicitro 'sau hṛdayaṃ haratīva me<br>
 <font color="GREEN" size="-1">15</font>
  yadi grahaṇam abhyeti jīvann eva mṛgas tava<br>
    āścaryabhūtaṃ bhavati vismayaṃ janayiṣyati<br>
 <font color="GREEN" size="-1">16</font>
  samāptavanavāsānāṃ rājyasthānāṃ ca naḥ punaḥ<br>
    antaḥpuravibhūṣārtho mṛga eṣa bhaviṣyati<br>
 <font color="GREEN" size="-1">17</font>
  bharatasyāryaputrasya śvaśrūṇāṃ mama ca prabho<br>
    mṛgarūpam idaṃ divyaṃ vismayaṃ janayiṣyati<br>
 <font color="GREEN" size="-1">18</font>
  jīvan na yadi te 'bhyeti grahaṇaṃ mṛgasattamaḥ<br>
    ajinaṃ naraśārdūla ruciraṃ me bhaviṣyati<br>
 <font color="GREEN" size="-1">19</font>
  nihatasyāsya sattvasya jāmbūnadamayatvaci<br>
    śaṣpabṛsyāṃ vinītāyām icchāmy aham upāsitum<br>
 <font color="GREEN" size="-1">20</font>
  kāmavṛttam idaṃ raudraṃ strīṇām asadṛśaṃ matam<br>
    vapuṣā tv asya sattvasya vismayo janito mama<br>
 <font color="GREEN" size="-1">21</font>
  tena kāñcanaroṃṇā tu maṇipravaraśṛṅgiṇā<br>
    taruṇādityavarṇena nakṣatrapathavarcasā<br>
    babhūva rāghavasyāpi mano vismayam āgatam<br>
 <font color="GREEN" size="-1">22</font>
  evaṃ sītāvacaḥ śrutvā dṛṣṭvā ca mṛgam adbhutam<br>
    uvāca rāghavo hṛṣṭo bhrātaraṃ lakṣmaṇaṃ vacaḥ<br>
 <font color="GREEN" size="-1">23</font>
  paśya lakṣmaṇa vaidehyāḥ spṛhāṃ mṛgagatām imām<br>
    rūpaśreṣṭhatayā hy eṣa mṛgo 'dya na bhaviṣyati<br>
 <font color="GREEN" size="-1">24</font>
  na vane nandanoddeśe na caitrarathasaṃśraye<br>
    kutaḥ pṛthivyāṃ saumitre yo 'sya kaś cit samo mṛgaḥ<br>
 <font color="GREEN" size="-1">25</font>
  pratilomānulomāś ca rucirā romarājayaḥ<br>
    śobhante mṛgam āśritya citrāḥ kanakabindubhiḥ<br>
 <font color="GREEN" size="-1">26</font>
  paśyāsya jṛmbhamāṇasya dīptām agniśikhopamām<br>
    jihvāṃ mukhān niḥsarantīṃ meghād iva śatahradām<br>
 <font color="GREEN" size="-1">27</font>
  masāragalvarkamukhaḥ śaṅkhamuktānibhodaraḥ<br>
    kasya nāmānirūpyo 'sau na mano lobhayen mṛgaḥ<br>
 <font color="GREEN" size="-1">28</font>
  kasya rūpam idaṃ dṛṣṭvā jāmbūnadamaya prabham<br>
    nānāratnamayaṃ divyaṃ na mano vismayaṃ vrajet<br>
 <font color="GREEN" size="-1">29</font>
  māṃsahetor api mṛgān vihārārthaṃ ca dhanvinaḥ<br>
    ghnanti lakṣmaṇa rājāno mṛgayāyāṃ mahāvane<br>
 <font color="GREEN" size="-1">30</font>
  dhanāni vyavasāyena vicīyante mahāvane<br>
    dhātavo vividhāś cāpi maṇiratnasuvarṇinaḥ<br>
 <font color="GREEN" size="-1">31</font>
  tat sāram akhilaṃ nṝṇāṃ dhanaṃ nicayavardhanam<br>
    manasā cintitaṃ sarvaṃ yathā śukrasya lakṣmaṇa<br>
 <font color="GREEN" size="-1">32</font>
  arthī yenārthakṛtyena saṃvrajaty avicārayan<br>
    tam artham arthaśāstrajñaḥ prāhur arthyāś ca lakṣmaṇa<br>
 <font color="GREEN" size="-1">33</font>
  etasya mṛgaratnasya parārdhye kāñcanatvaci<br>
    upavekṣyati vaidehī mayā saha sumadhyamā<br>
 <font color="GREEN" size="-1">34</font>
  na kādalī na priyakī na praveṇī na cāvikī<br>
    bhaved etasya sadṛśī sparśaneneti me matiḥ<br>
 <font color="GREEN" size="-1">35</font>
  eṣa caiva mṛgaḥ śrīmān yaś ca divyo nabhaścaraḥ<br>
    ubhāv etau mṛgau divyau tārāmṛgamahīmṛgau<br>
 <font color="GREEN" size="-1">36</font>
  yadi vāyaṃ tathā yan māṃ bhaved vadasi lakṣmaṇa<br>
    māyaiṣā rākṣasasyeti kartavyo 'sya vadho mayā<br>
 <font color="GREEN" size="-1">37</font>
  etena hi nṛśaṃsena mārīcenākṛtātmanā<br>
    vane vicaratā pūrvaṃ hiṃsitā munipuṃgavāḥ<br>
 <font color="GREEN" size="-1">38</font>
  utthāya bahavo yena mṛgayāyāṃ janādhipāḥ<br>
    nihatāḥ parameṣvāsās tasmād vadhyas tv ayaṃ mṛgaḥ<br>
 <font color="GREEN" size="-1">39</font>
  purastād iha vātāpiḥ paribhūya tapasvinaḥ<br>
    udarastho dvijān hanti svagarbho 'śvatarīm iva<br>
 <font color="GREEN" size="-1">40</font>
  sa kadā cic cirāl loke āsasāda mahāmunim<br>
    agastyaṃ tejasā yuktaṃ bhakṣyas tasya babhūva ha<br>
 <font color="GREEN" size="-1">41</font>
  samutthāne ca tad rūpaṃ kartukāmaṃ samīkṣya tam<br>
    utsmayitvā tu bhagavān vātāpim idam abravīt<br>
 <font color="GREEN" size="-1">42</font>
  tvayāvigaṇya vātāpe paribhūtāś ca tejasā<br>
    jīvaloke dvijaśreṣṭhās tasmād asi jarāṃ gataḥ<br>
 <font color="GREEN" size="-1">43</font>
  evaṃ tan na bhaved rakṣo vātāpir iva lakṣmaṇa<br>
    madvidhaṃ yo 'timanyeta dharmanityaṃ jitendriyam<br>
 <font color="GREEN" size="-1">44</font>
  bhaved dhato 'yaṃ vātāpir agastyeneva mā gatiḥ<br>
    iha tvaṃ bhava saṃnaddho yantrito rakṣa maithilīm<br>
 <font color="GREEN" size="-1">45</font>
  asyām āyattam asmākaṃ yat kṛtyaṃ raghunandana<br>
    aham enaṃ vadhiṣyāmi grahīṣyāmy atha vā mṛgam<br>
 <font color="GREEN" size="-1">46</font>
  yāvad gacchāmi saumitre mṛgam ānayituṃ drutam<br>
    paśya lakṣmaṇa vaidehīṃ mṛgatvaci gataspṛhām<br>
 <font color="GREEN" size="-1">47</font>
  tvacā pradhānayā hy eṣa mṛgo 'dya na bhaviṣyati<br>
    apramattena te bhāvyam āśramasthena sītayā<br>
 <font color="GREEN" size="-1">48</font>
  yāvat pṛṣatam ekena sāyakena nihanmy aham<br>
    hatvaitac carma ādāya śīghram eṣyāmi lakṣmaṇa<br>
 <font color="GREEN" size="-1">49</font>
  pradakṣiṇenātibalena pakṣiṇā; jaṭāyuṣā buddhimatā ca lakṣmaṇa<br>
    bhavāpramattaḥ pratigṛhya maithilīṃ; pratikṣaṇaṃ sarvata eva śaṅkitaḥ<br>
 </td>
 <td width="50%">
  <font color="GREEN" size="-1">1</font>
  सा तं संप्रेक्ष्य सुश्रॊणी कुसुमानि विचिन्वती<br>
   हेमराजत वर्णाभ्यां पार्श्वाभ्याम उपशॊभितम<br>
  <font color="GREEN" size="-1">2</font>
  परहृष्टा चानवद्याङ्गी मृष्टहाटकवर्णिनी<br>
   भर्तारम अपि चाक्रन्दल लक्ष्मणं चैव सायुधम<br>
  <font color="GREEN" size="-1">3</font>
  तयाहूतौ नरव्याघ्रौ वैदेह्या रामलक्ष्मणौ<br>
   वीक्षमाणौ तु तं देशं तदा ददृशतुर मृगम<br>
  <font color="GREEN" size="-1">4</font>
  शङ्कमानस तु तं दृष्ट्वा लक्ष्मणॊ रामम अब्रवीत<br>
   तम एवैनम अहं मन्ये मारीचं राक्षसं मृगम<br>
  <font color="GREEN" size="-1">5</font>
  चरन्तॊ मृगयां हृष्टाः पापेनॊपाधिना वने<br>
   अनेन निहता राम राजानः कामरूपिणा<br>
  <font color="GREEN" size="-1">6</font>
  अस्य मायाविदॊ माया मृगरूपम इदं कृतम<br>
   भानुमत्पुरुषव्याघ्र गन्धर्वपुरसंनिभम<br>
  <font color="GREEN" size="-1">7</font>
  मृगॊ हय एवंविधॊ रत्नविचित्रॊ नास्ति राघव<br>
   जगत्यां जगतीनाथ मायैषा हि न संशयः<br>
  <font color="GREEN" size="-1">8</font>
  एवं बरुवाणं काकुत्स्थं परतिवार्य शुचिस्मिता<br>
   उवाच सीता संहृष्टा छद्मना हृतचेतना<br>
  <font color="GREEN" size="-1">9</font>
  आर्यपुत्राभिरामॊ ऽसौ मृगॊ हरति मे मनः<br>
   आनयैनं महाबाहॊ करीडार्थं नॊ भविष्यति<br>
  <font color="GREEN" size="-1">10</font>
  इहाश्रमपदे ऽसमाकं बहवः पुण्यदर्शनाः<br>
    मृगाश चरन्ति सहिताश चमराः सृमरास तथा<br>
 <font color="GREEN" size="-1">11</font>
  ऋक्षाः पृषतसंघाश च वानराः किनरास तथा<br>
    विचरन्ति महाबाहॊ रूपश्रेष्ठा महाबलाः<br>
 <font color="GREEN" size="-1">12</font>
  न चास्य सदृशॊ राजन दृष्टपूर्वॊ मृगः पुरा<br>
    तेजसा कषमया दीप्त्या यथायं मृगसत्तमः<br>
 <font color="GREEN" size="-1">13</font>
  नानावर्णविचित्राङ्गॊ रत्नबिन्दुसमाचितः<br>
    दयॊतयन वनम अव्यग्रं शॊभते शशिसंनिभः<br>
 <font color="GREEN" size="-1">14</font>
  अहॊ रूपम अहॊ लक्ष्मीः सवरसंपच च शॊभना<br>
    मृगॊ ऽदभुतॊ विचित्रॊ ऽसौ हृदयं हरतीव मे<br>
 <font color="GREEN" size="-1">15</font>
  यदि गरहणम अभ्येति जीवन्न एव मृगस तव<br>
    आश्चर्यभूतं भवति विस्मयं जनयिष्यति<br>
 <font color="GREEN" size="-1">16</font>
  समाप्तवनवासानां राज्यस्थानां च नः पुनः<br>
    अन्तःपुरविभूषार्थॊ मृग एष भविष्यति<br>
 <font color="GREEN" size="-1">17</font>
  भरतस्यार्यपुत्रस्य शवश्रूणां मम च परभॊ<br>
    मृगरूपम इदं दिव्यं विस्मयं जनयिष्यति<br>
 <font color="GREEN" size="-1">18</font>
  जीवन न यदि ते ऽभयेति गरहणं मृगसत्तमः<br>
    अजिनं नरशार्दूल रुचिरं मे भविष्यति<br>
 <font color="GREEN" size="-1">19</font>
  निहतस्यास्य सत्त्वस्य जाम्बूनदमयत्वचि<br>
    शष्पबृस्यां विनीतायाम इच्छाम्य अहम उपासितुम<br>
 <font color="GREEN" size="-1">20</font>
  कामवृत्तम इदं रौद्रं सत्रीणाम असदृशं मतम<br>
    वपुषा तव अस्य सत्त्वस्य विस्मयॊ जनितॊ मम<br>
 <font color="GREEN" size="-1">21</font>
  तेन काञ्चनरॊंणा तु मणिप्रवरशृङ्गिणा<br>
    तरुणादित्यवर्णेन नक्षत्रपथवर्चसा<br>
    बभूव राघवस्यापि मनॊ विस्मयम आगतम<br>
 <font color="GREEN" size="-1">22</font>
  एवं सीतावचः शरुत्वा दृष्ट्वा च मृगम अद्भुतम<br>
    उवाच राघवॊ हृष्टॊ भरातरं लक्ष्मणं वचः<br>
 <font color="GREEN" size="-1">23</font>
  पश्य लक्ष्मण वैदेह्याः सपृहां मृगगताम इमाम<br>
    रूपश्रेष्ठतया हय एष मृगॊ ऽदय न भविष्यति<br>
 <font color="GREEN" size="-1">24</font>
  न वने नन्दनॊद्देशे न चैत्ररथसंश्रये<br>
    कुतः पृथिव्यां सौमित्रे यॊ ऽसय कश चित समॊ मृगः<br>
 <font color="GREEN" size="-1">25</font>
  परतिलॊमानुलॊमाश च रुचिरा रॊमराजयः<br>
    शॊभन्ते मृगम आश्रित्य चित्राः कनकबिन्दुभिः<br>
 <font color="GREEN" size="-1">26</font>
  पश्यास्य जृम्भमाणस्य दीप्ताम अग्निशिखॊपमाम<br>
    जिह्वां मुखान निःसरन्तीं मेघाद इव शतह्रदाम<br>
 <font color="GREEN" size="-1">27</font>
  मसारगल्वर्कमुखः शङ्खमुक्तानिभॊदरः<br>
    कस्य नामानिरूप्यॊ ऽसौ न मनॊ लॊभयेन मृगः<br>
 <font color="GREEN" size="-1">28</font>
  कस्य रूपम इदं दृष्ट्वा जाम्बूनदमय परभम<br>
    नानारत्नमयं दिव्यं न मनॊ विस्मयं वरजेत<br>
 <font color="GREEN" size="-1">29</font>
  मांसहेतॊर अपि मृगान विहारार्थं च धन्विनः<br>
    घनन्ति लक्ष्मण राजानॊ मृगयायां महावने<br>
 <font color="GREEN" size="-1">30</font>
  धनानि वयवसायेन विचीयन्ते महावने<br>
    धातवॊ विविधाश चापि मणिरत्नसुवर्णिनः<br>
 <font color="GREEN" size="-1">31</font>
  तत सारम अखिलं नॄणां धनं निचयवर्धनम<br>
    मनसा चिन्तितं सर्वं यथा शुक्रस्य लक्ष्मण<br>
 <font color="GREEN" size="-1">32</font>
  अर्थी येनार्थकृत्येन संव्रजत्य अविचारयन<br>
    तम अर्थम अर्थशास्त्रज्ञः पराहुर अर्थ्याश च लक्ष्मण<br>
 <font color="GREEN" size="-1">33</font>
  एतस्य मृगरत्नस्य परार्ध्ये काञ्चनत्वचि<br>
    उपवेक्ष्यति वैदेही मया सह सुमध्यमा<br>
 <font color="GREEN" size="-1">34</font>
  न कादली न परियकी न परवेणी न चाविकी<br>
    भवेद एतस्य सदृशी सपर्शनेनेति मे मतिः<br>
 <font color="GREEN" size="-1">35</font>
  एष चैव मृगः शरीमान यश च दिव्यॊ नभश्चरः<br>
    उभाव एतौ मृगौ दिव्यौ तारामृगमहीमृगौ<br>
 <font color="GREEN" size="-1">36</font>
  यदि वायं तथा यन मां भवेद वदसि लक्ष्मण<br>
    मायैषा राक्षसस्येति कर्तव्यॊ ऽसय वधॊ मया<br>
 <font color="GREEN" size="-1">37</font>
  एतेन हि नृशंसेन मारीचेनाकृतात्मना<br>
    वने विचरता पूर्वं हिंसिता मुनिपुंगवाः<br>
 <font color="GREEN" size="-1">38</font>
  उत्थाय बहवॊ येन मृगयायां जनाधिपाः<br>
    निहताः परमेष्वासास तस्माद वध्यस तव अयं मृगः<br>
 <font color="GREEN" size="-1">39</font>
  पुरस्ताद इह वातापिः परिभूय तपस्विनः<br>
    उदरस्थॊ दविजान हन्ति सवगर्भॊ ऽशवतरीम इव<br>
 <font color="GREEN" size="-1">40</font>
  स कदा चिच चिराल लॊके आससाद महामुनिम<br>
    अगस्त्यं तेजसा युक्तं भक्ष्यस तस्य बभूव ह<br>
 <font color="GREEN" size="-1">41</font>
  समुत्थाने च तद रूपं कर्तुकामं समीक्ष्य तम<br>
    उत्स्मयित्वा तु भगवान वातापिम इदम अब्रवीत<br>
 <font color="GREEN" size="-1">42</font>
  तवयाविगण्य वातापे परिभूताश च तेजसा<br>
    जीवलॊके दविजश्रेष्ठास तस्माद असि जरां गतः<br>
 <font color="GREEN" size="-1">43</font>
  एवं तन न भवेद रक्षॊ वातापिर इव लक्ष्मण<br>
    मद्विधं यॊ ऽतिमन्येत धर्मनित्यं जितेन्द्रियम<br>
 <font color="GREEN" size="-1">44</font>
  भवेद धतॊ ऽयं वातापिर अगस्त्येनेव मा गतिः<br>
    इह तवं भव संनद्धॊ यन्त्रितॊ रक्ष मैथिलीम<br>
 <font color="GREEN" size="-1">45</font>
  अस्याम आयत्तम अस्माकं यत कृत्यं रघुनन्दन<br>
    अहम एनं वधिष्यामि गरहीष्याम्य अथ वा मृगम<br>
 <font color="GREEN" size="-1">46</font>
  यावद गच्छामि सौमित्रे मृगम आनयितुं दरुतम<br>
    पश्य लक्ष्मण वैदेहीं मृगत्वचि गतस्पृहाम<br>
 <font color="GREEN" size="-1">47</font>
  तवचा परधानया हय एष मृगॊ ऽदय न भविष्यति<br>
    अप्रमत्तेन ते भाव्यम आश्रमस्थेन सीतया<br>
 <font color="GREEN" size="-1">48</font>
  यावत पृषतम एकेन सायकेन निहन्म्य अहम<br>
    हत्वैतच चर्म आदाय शीघ्रम एष्यामि लक्ष्मण<br>
 <font color="GREEN" size="-1">49</font>
  परदक्षिणेनातिबलेन पक्षिणा; जटायुषा बुद्धिमता च लक्ष्मण<br>
    भवाप्रमत्तः परतिगृह्य मैथिलीं; परतिक्षणं सर्वत एव शङ्कितः<br>
 </td>
 
 </table>
 <p></p><div class="filenav">
 <hr>
 <center>
 <a href="rys3042.htm">Next: Chapter 42</a></center>
 </div>
 </center></body>