<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi07.htm">Book 7 Index</a><br>
  
 <a href="rys7002.htm">Previous</a> 
 <a href="rys7004.htm">Next</a> 
 
 </div>
 <hr>
 
 <h3 align="CENTER">Book 7<br>Chapter 3
 </h3><table width="100%">
 <td width="50%">
  <font color="GREEN" size="-1">1</font>
  atha putraḥ pulastyasya viśravā munipuṃgavaḥ<br>
   acireṇaiva kālena piteva tapasi sthitaḥ<br>
  <font color="GREEN" size="-1">2</font>
  satyavāñ śīlavān dakṣaḥ svādhyāyanirataḥ śuciḥ<br>
   sarvabhogeṣv asaṃsakto nityaṃ dharmaparāyaṇaḥ<br>
  <font color="GREEN" size="-1">3</font>
  jñātvā tasya tu tadvṛttaṃ bharadvājo mahān ṛṣiḥ<br>
   dadau viśravase bhāryāṃ svāṃ sutāṃ devavarṇinīm<br>
  <font color="GREEN" size="-1">4</font>
  pratigṛhya tu dharmeṇa bharadvājasutāṃ tadā<br>
   mudā paramayā yukto viśravā munipuṃgavaḥ<br>
  <font color="GREEN" size="-1">5</font>
  sa tasyāṃ vīryasaṃpanam apatyaṃ paramādbhutam<br>
   janayām āsa dharmātmā sarvair brahmaguṇair yutam<br>
  <font color="GREEN" size="-1">6</font>
  tasmiñ jāte tu saṃhṛṣṭaḥ sa babhūva pitāmahaḥ<br>
   nāma cāsyākarot prītaḥ sārdhaṃ devarṣibhis tadā<br>
  <font color="GREEN" size="-1">7</font>
  yasmād viśravaso 'patyaṃ sādṛśyād viśravā iva<br>
   tasmād vaiśvaraṇo nāma bhaviṣyaty eṣa viśrutaḥ<br>
  <font color="GREEN" size="-1">8</font>
  sa tu vaiśravaṇas tatra tapovanagatas tadā<br>
   avardhata mahātejā hutāhutir ivānalaḥ<br>
  <font color="GREEN" size="-1">9</font>
  tasyāśramapadasthasya buddhir jajñe mahātmanaḥ<br>
   cariṣye niyato dharmaṃ dharmo hi paramā gatiḥ<br>
  <font color="GREEN" size="-1">10</font>
  sa tu varṣasahasrāṇi tapas taptvā mahāvane<br>
    pūrṇe varṣasahasre tu taṃ taṃ vidhim avartata<br>
 <font color="GREEN" size="-1">11</font>
  jalāśī mārutāhāro nirāhāras tathaiva ca<br>
    evaṃ varṣasahasrāṇi jagmus tāny eva varṣavat<br>
 <font color="GREEN" size="-1">12</font>
  atha prīto mahātejāḥ sendraiḥ suragaṇaiḥ saha<br>
    gatvā tasyāśramapadaṃ brahmedaṃ vākyam abravīt<br>
 <font color="GREEN" size="-1">13</font>
  parituṣṭo 'smi te vatsa karmaṇānena suvrata<br>
    varaṃ vṛṇīṣva bhadraṃ te varārhas tvaṃ hi me mataḥ<br>
 <font color="GREEN" size="-1">14</font>
  athābravīd vaiśravaṇaḥ pitāmaham upasthitam<br>
    bhagavaṁl lokapālatvam iccheyaṃ vittarakṣaṇam<br>
 <font color="GREEN" size="-1">15</font>
  tato 'bravīd vaiśravaṇaṃ parituṣṭena cetasā<br>
    brahmā suragaṇaiḥ sārdhaṃ bāḍham ity eva hṛṣṭavat<br>
 <font color="GREEN" size="-1">16</font>
  ahaṃ hi lokapālānāṃ caturthaṃ sraṣṭum udyataḥ<br>
    yamendravaruṇānāṃ hi padaṃ yat tava cepsitam<br>
 <font color="GREEN" size="-1">17</font>
  tatkṛtaṃ gaccha dharmajña dhaneśatvam avāpnuhi<br>
    yamendravaruṇānāṃ hi caturtho 'dya bhaviṣyasi<br>
 <font color="GREEN" size="-1">18</font>
  etac ca puṣpakaṃ nāma vimānaṃ sūryasaṃnibham<br>
    pratigṛhṇīṣva yānārthaṃ tridaśaiḥ samatāṃ vraja<br>
 <font color="GREEN" size="-1">19</font>
  svasti te 'stu gamiṣyāmaḥ sarva eva yathāgatam<br>
    kṛtakṛtyā vayaṃ tāta dattvā tava mahāvaram<br>
 <font color="GREEN" size="-1">20</font>
  gateṣu brahmapūrveṣu deveṣv atha nabhastalam<br>
    dhaneśaḥ pitaraṃ prāha vinayāt praṇato vacaḥ<br>
 <font color="GREEN" size="-1">21</font>
  bhagavaṁl labdhavān asmi varaṃ kamalayonitaḥ<br>
    nivāsaṃ na tu me devo vidadhe sa prajāpatiḥ<br>
 <font color="GREEN" size="-1">22</font>
  tat paśya bhagavan kaṃ cid deśaṃ vāsāya naḥ prabho<br>
    na ca pīḍā bhaved yatra prāṇino yasya kasya cit<br>
 <font color="GREEN" size="-1">23</font>
  evam uktas tu putreṇa viśravā munipuṃgavaḥ<br>
    vacanaṃ prāha dharmajña śrūyatām iti dharmavit<br>
 <font color="GREEN" size="-1">24</font>
  laṅkā nāma purī ramyā nirmitā viśvakarmaṇā<br>
    rākṣasānāṃ nivāsārthaṃ yathendrasyāmarāvatī<br>
 <font color="GREEN" size="-1">25</font>
  ramaṇīyā purī sā hi rukmavaidūryatoraṇā<br>
    rākṣasaiḥ sā parityaktā purā viṣṇubhayārditaiḥ<br>
    śūnyā rakṣogaṇaiḥ sarvai rasātalatalaṃ gataiḥ<br>
 <font color="GREEN" size="-1">26</font>
  sa tvaṃ tatra nivāsāya rocayasva matiṃ svakām<br>
    nirdoṣas tatra te vāso na ca bādhāsti kasya cit<br>
 <font color="GREEN" size="-1">27</font>
  etac chrutvā tu dharmātmā dharmiṣṭhaṃ vacanaṃ pituḥ<br>
    niveśayām āsa tadā laṅkāṃ parvatamūrdhani<br>
 <font color="GREEN" size="-1">28</font>
  nairṛtānāṃ sahasrais tu hṛṣṭaiḥ pramuditaiḥ sadā<br>
    acireṇaikakālena saṃpūrṇā tasya śāsanāt<br>
 <font color="GREEN" size="-1">29</font>
  atha tatrāvasat prīto dharmātmā nairṛtādhipaḥ<br>
    samudraparidhānāyāṃ laṅkāyāṃ viśravātmajaḥ<br>
 <font color="GREEN" size="-1">30</font>
  kāle kāle vinītātmā puṣpakeṇa dhaneśvaraḥ<br>
    abhyagacchat susaṃhṛṣṭaḥ pitaraṃ mātaraṃ ca saḥ<br>
 <font color="GREEN" size="-1">31</font>
  sa devagandharvagaṇair abhiṣṭutas; tathaiva siddhaiḥ saha cāraṇair api<br>
    gabhastibhiḥ sūrya ivaujasā vṛtaḥ; pituḥ samīpaṃ prayayau śriyā vṛtaḥ<br>
 </td>
 <td width="50%">
  <font color="GREEN" size="-1">1</font>
  अथ पुत्रः पुलस्त्यस्य विश्रवा मुनिपुंगवः<br>
   अचिरेणैव कालेन पितेव तपसि सथितः<br>
  <font color="GREEN" size="-1">2</font>
  सत्यवाञ शीलवान दक्षः सवाध्यायनिरतः शुचिः<br>
   सर्वभॊगेष्व असंसक्तॊ नित्यं धर्मपरायणः<br>
  <font color="GREEN" size="-1">3</font>
  जञात्वा तस्य तु तद्वृत्तं भरद्वाजॊ महान ऋषिः<br>
   ददौ विश्रवसे भार्यां सवां सुतां देववर्णिनीम<br>
  <font color="GREEN" size="-1">4</font>
  परतिगृह्य तु धर्मेण भरद्वाजसुतां तदा<br>
   मुदा परमया युक्तॊ विश्रवा मुनिपुंगवः<br>
  <font color="GREEN" size="-1">5</font>
  स तस्यां वीर्यसंपनम अपत्यं परमाद्भुतम<br>
   जनयाम आस धर्मात्मा सर्वैर बरह्मगुणैर युतम<br>
  <font color="GREEN" size="-1">6</font>
  तस्मिञ जाते तु संहृष्टः स बभूव पितामहः<br>
   नाम चास्याकरॊत परीतः सार्धं देवर्षिभिस तदा<br>
  <font color="GREEN" size="-1">7</font>
  यस्माद विश्रवसॊ ऽपत्यं सादृश्याद विश्रवा इव<br>
   तस्माद वैश्वरणॊ नाम भविष्यत्य एष विश्रुतः<br>
  <font color="GREEN" size="-1">8</font>
  स तु वैश्रवणस तत्र तपॊवनगतस तदा<br>
   अवर्धत महातेजा हुताहुतिर इवानलः<br>
  <font color="GREEN" size="-1">9</font>
  तस्याश्रमपदस्थस्य बुद्धिर जज्ञे महात्मनः<br>
   चरिष्ये नियतॊ धर्मं धर्मॊ हि परमा गतिः<br>
  <font color="GREEN" size="-1">10</font>
  स तु वर्षसहस्राणि तपस तप्त्वा महावने<br>
    पूर्णे वर्षसहस्रे तु तं तं विधिम अवर्तत<br>
 <font color="GREEN" size="-1">11</font>
  जलाशी मारुताहारॊ निराहारस तथैव च<br>
    एवं वर्षसहस्राणि जग्मुस तान्य एव वर्षवत<br>
 <font color="GREEN" size="-1">12</font>
  अथ परीतॊ महातेजाः सेन्द्रैः सुरगणैः सह<br>
    गत्वा तस्याश्रमपदं बरह्मेदं वाक्यम अब्रवीत<br>
 <font color="GREEN" size="-1">13</font>
  परितुष्टॊ ऽसमि ते वत्स कर्मणानेन सुव्रत<br>
    वरं वृणीष्व भद्रं ते वरार्हस तवं हि मे मतः<br>
 <font color="GREEN" size="-1">14</font>
  अथाब्रवीद वैश्रवणः पितामहम उपस्थितम<br>
    भगवँल लॊकपालत्वम इच्छेयं वित्तरक्षणम<br>
 <font color="GREEN" size="-1">15</font>
  ततॊ ऽबरवीद वैश्रवणं परितुष्टेन चेतसा<br>
    बरह्मा सुरगणैः सार्धं बाढम इत्य एव हृष्टवत<br>
 <font color="GREEN" size="-1">16</font>
  अहं हि लॊकपालानां चतुर्थं सरष्टुम उद्यतः<br>
    यमेन्द्रवरुणानां हि पदं यत तव चेप्सितम<br>
 <font color="GREEN" size="-1">17</font>
  तत्कृतं गच्छ धर्मज्ञ धनेशत्वम अवाप्नुहि<br>
    यमेन्द्रवरुणानां हि चतुर्थॊ ऽदय भविष्यसि<br>
 <font color="GREEN" size="-1">18</font>
  एतच च पुष्पकं नाम विमानं सूर्यसंनिभम<br>
    परतिगृह्णीष्व यानार्थं तरिदशैः समतां वरज<br>
 <font color="GREEN" size="-1">19</font>
  सवस्ति ते ऽसतु गमिष्यामः सर्व एव यथागतम<br>
    कृतकृत्या वयं तात दत्त्वा तव महावरम<br>
 <font color="GREEN" size="-1">20</font>
  गतेषु बरह्मपूर्वेषु देवेष्व अथ नभस्तलम<br>
    धनेशः पितरं पराह विनयात परणतॊ वचः<br>
 <font color="GREEN" size="-1">21</font>
  भगवँल लब्धवान अस्मि वरं कमलयॊनितः<br>
    निवासं न तु मे देवॊ विदधे स परजापतिः<br>
 <font color="GREEN" size="-1">22</font>
  तत पश्य भगवन कं चिद देशं वासाय नः परभॊ<br>
    न च पीडा भवेद यत्र पराणिनॊ यस्य कस्य चित<br>
 <font color="GREEN" size="-1">23</font>
  एवम उक्तस तु पुत्रेण विश्रवा मुनिपुंगवः<br>
    वचनं पराह धर्मज्ञ शरूयताम इति धर्मवित<br>
 <font color="GREEN" size="-1">24</font>
  लङ्का नाम पुरी रम्या निर्मिता विश्वकर्मणा<br>
    राक्षसानां निवासार्थं यथेन्द्रस्यामरावती<br>
 <font color="GREEN" size="-1">25</font>
  रमणीया पुरी सा हि रुक्मवैदूर्यतॊरणा<br>
    राक्षसैः सा परित्यक्ता पुरा विष्णुभयार्दितैः<br>
    शून्या रक्षॊगणैः सर्वै रसातलतलं गतैः<br>
 <font color="GREEN" size="-1">26</font>
  स तवं तत्र निवासाय रॊचयस्व मतिं सवकाम<br>
    निर्दॊषस तत्र ते वासॊ न च बाधास्ति कस्य चित<br>
 <font color="GREEN" size="-1">27</font>
  एतच छरुत्वा तु धर्मात्मा धर्मिष्ठं वचनं पितुः<br>
    निवेशयाम आस तदा लङ्कां पर्वतमूर्धनि<br>
 <font color="GREEN" size="-1">28</font>
  नैरृतानां सहस्रैस तु हृष्टैः परमुदितैः सदा<br>
    अचिरेणैककालेन संपूर्णा तस्य शासनात<br>
 <font color="GREEN" size="-1">29</font>
  अथ तत्रावसत परीतॊ धर्मात्मा नैरृताधिपः<br>
    समुद्रपरिधानायां लङ्कायां विश्रवात्मजः<br>
 <font color="GREEN" size="-1">30</font>
  काले काले विनीतात्मा पुष्पकेण धनेश्वरः<br>
    अभ्यगच्छत सुसंहृष्टः पितरं मातरं च सः<br>
 <font color="GREEN" size="-1">31</font>
  स देवगन्धर्वगणैर अभिष्टुतस; तथैव सिद्धैः सह चारणैर अपि<br>
    गभस्तिभिः सूर्य इवौजसा वृतः; पितुः समीपं परययौ शरिया वृतः<br>
 </td>
 
 </table>
 <p></p><div class="filenav">
 <hr>
 <center>
 <a href="rys7004.htm">Next: Chapter 4</a></center>
 </div>
 </center></body>