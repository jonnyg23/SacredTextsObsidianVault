<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi05.htm">Book 5 Index</a><br>
  
 <a href="rys5025.htm">Previous</a> 
 <a href="rys5027.htm">Next</a> 
 
 </div>
 <hr>
 
 <h3 align="CENTER">Book 5<br>Chapter 26
 </h3><table width="100%">
 <td width="50%">
  <font color="GREEN" size="-1">1</font>
  sā rākṣasendrasya vaco niśamya; tad rāvaṇasyāpriyam apriyārtā<br>
   sītā vitatrāsa yathā vanānte; siṃhābhipannā gajarājakanyā<br>
  <font color="GREEN" size="-1">2</font>
  sā rākṣasī madhyagatā ca bhīrur; vāgbhir bhṛśaṃ rāvaṇatarjitā ca<br>
   kāntāramadhye vijane visṛṣṭā; bāleva kanyā vilalāpa sītā<br>
  <font color="GREEN" size="-1">3</font>
  satyaṃ batedaṃ pravadanti loke; nākālamṛtyur bhavatīti santaḥ<br>
   yatrāham evaṃ paribhartsyamānā; jīvāmi kiṃ cit kṣaṇam apy apuṇyā<br>
  <font color="GREEN" size="-1">4</font>
  sukhād vihīnaṃ bahuduḥkhapūrṇam; idaṃ tu nūnaṃ hṛdayaṃ sthiraṃ me<br>
   vidīryate yan na sahasradhādya; vajrāhataṃ śṛṅgam ivācalasya<br>
  <font color="GREEN" size="-1">5</font>
  naivāsti nūnaṃ mama doṣam atra; vadhyāham asyāpriyadarśanasya<br>
   bhāvaṃ na cāsyāham anupradātum; alaṃ dvijo mantram ivādvijāya<br>
  <font color="GREEN" size="-1">6</font>
  nūnaṃ mamāṅgāny acirād anāryaḥ; śastraiḥ śitaiś chetsyati rākṣasendraḥ<br>
   tasminn anāgacchati lokanāthe; garbhasthajantor iva śalyakṛntaḥ<br>
  <font color="GREEN" size="-1">7</font>
  duḥkhaṃ batedaṃ mama duḥkhitāyā; māsau cirāyābhigamiṣyato dvau<br>
   baddhasya vadhyasya yathā niśānte; rājāparādhād iva taskarasya<br>
  <font color="GREEN" size="-1">8</font>
  hā rāma hā lakṣmaṇa hā sumitre; hā rāma mātaḥ saha me jananyā<br>
   eṣā vipadyāmy aham alpabhāgyā; mahārṇave naur iva mūḍha vātā<br>
  <font color="GREEN" size="-1">9</font>
  tarasvinau dhārayatā mṛgasya; sattvena rūpaṃ manujendraputrau<br>
   nūnaṃ viśastau mama kāraṇāt tau; siṃharṣabhau dvāv iva vaidyutena<br>
  <font color="GREEN" size="-1">10</font>
  nūnaṃ sa kālo mṛgarūpadhārī; mām alpabhāgyāṃ lulubhe tadānīm<br>
    yatrāryaputraṃ visasarja mūḍhā; rāmānujaṃ lakṣmaṇapūrvakaṃ ca<br>
 <font color="GREEN" size="-1">11</font>
  hā rāma satyavrata dīrghavāho; hā pūrṇacandrapratimānavaktra<br>
    hā jīvalokasya hitaḥ priyaś ca; vadhyāṃ na māṃ vetsi hi rākṣasānām<br>
 <font color="GREEN" size="-1">12</font>
  ananyadevatvam iyaṃ kṣamā ca; bhūmau ca śayyā niyamaś ca dharme<br>
    pativratātvaṃ viphalaṃ mamedaṃ; kṛtaṃ kṛtaghneṣv iva mānuṣāṇām<br>
 <font color="GREEN" size="-1">13</font>
  mogho hi dharmaś carito mamāyaṃ; tathaikapatnītvam idaṃ nirartham<br>
    yā tvāṃ na paśyāmi kṛśā vivarṇā; hīnā tvayā saṃgamane nirāśā<br>
 <font color="GREEN" size="-1">14</font>
  pitur nirdeśaṃ niyamena kṛtvā; vanān nivṛttaś caritavrataś ca<br>
    strībhis tu manye vipulekṣaṇābhiḥ; saṃraṃsyase vītabhayaḥ kṛtārthaḥ<br>
 <font color="GREEN" size="-1">15</font>
  ahaṃ tu rāma tvayi jātakāmā; ciraṃ vināśāya nibaddhabhāvā<br>
    moghaṃ caritvātha tapovrataṃ ca; tyakṣyāmi dhig jīvitam alpabhāgyā<br>
 <font color="GREEN" size="-1">16</font>
  sā jīvitaṃ kṣipram ahaṃ tyajeyaṃ; viṣeṇa śastreṇa śitena vāpi<br>
    viṣasya dātā na tu me 'sti kaś cic; chastrasya vā veśmani rākṣasasya<br>
 <font color="GREEN" size="-1">17</font>
  śokābhitaptā bahudhā vicintya; sītātha veṇyudgrathanaṃ gṛhītvā<br>
    udbadhya veṇyudgrathanena śīghram; ahaṃ gamiṣyāmi yamasya mūlam<br>
 <font color="GREEN" size="-1">18</font>
  itīva sītā bahudhā vilapya; sarvātmanā rāmam anusmarantī<br>
    pravepamānā pariśuṣkavaktrā; nagottamaṃ puṣpitam āsasāda<br>
 <font color="GREEN" size="-1">19</font>
  upasthitā sā mṛdur sarvagātrī; śākhāṃ gṛhītvātha nagasya tasya<br>
    tasyās tu rāmaṃ pravicintayantyā; rāmānujaṃ svaṃ ca kulaṃ śubhāṅgyāḥ<br>
 <font color="GREEN" size="-1">20</font>
  śokānimittāni tadā bahūni; dhairyārjitāni pravarāṇi loke<br>
    prādurnimittāni tadā babhūvuḥ; purāpi siddhāny upalakṣitāni<br>
 </td>
 <td width="50%">
  <font color="GREEN" size="-1">1</font>
  सा राक्षसेन्द्रस्य वचॊ निशम्य; तद रावणस्याप्रियम अप्रियार्ता<br>
   सीता वितत्रास यथा वनान्ते; सिंहाभिपन्ना गजराजकन्या<br>
  <font color="GREEN" size="-1">2</font>
  सा राक्षसी मध्यगता च भीरुर; वाग्भिर भृशं रावणतर्जिता च<br>
   कान्तारमध्ये विजने विसृष्टा; बालेव कन्या विललाप सीता<br>
  <font color="GREEN" size="-1">3</font>
  सत्यं बतेदं परवदन्ति लॊके; नाकालमृत्युर भवतीति सन्तः<br>
   यत्राहम एवं परिभर्त्स्यमाना; जीवामि किं चित कषणम अप्य अपुण्या<br>
  <font color="GREEN" size="-1">4</font>
  सुखाद विहीनं बहुदुःखपूर्णम; इदं तु नूनं हृदयं सथिरं मे<br>
   विदीर्यते यन न सहस्रधाद्य; वज्राहतं शृङ्गम इवाचलस्य<br>
  <font color="GREEN" size="-1">5</font>
  नैवास्ति नूनं मम दॊषम अत्र; वध्याहम अस्याप्रियदर्शनस्य<br>
   भावं न चास्याहम अनुप्रदातुम; अलं दविजॊ मन्त्रम इवाद्विजाय<br>
  <font color="GREEN" size="-1">6</font>
  नूनं ममाङ्गान्य अचिराद अनार्यः; शस्त्रैः शितैश छेत्स्यति राक्षसेन्द्रः<br>
   तस्मिन्न अनागच्छति लॊकनाथे; गर्भस्थजन्तॊर इव शल्यकृन्तः<br>
  <font color="GREEN" size="-1">7</font>
  दुःखं बतेदं मम दुःखिताया; मासौ चिरायाभिगमिष्यतॊ दवौ<br>
   बद्धस्य वध्यस्य यथा निशान्ते; राजापराधाद इव तस्करस्य<br>
  <font color="GREEN" size="-1">8</font>
  हा राम हा लक्ष्मण हा सुमित्रे; हा राम मातः सह मे जनन्या<br>
   एषा विपद्याम्य अहम अल्पभाग्या; महार्णवे नौर इव मूढ वाता<br>
  <font color="GREEN" size="-1">9</font>
  तरस्विनौ धारयता मृगस्य; सत्त्वेन रूपं मनुजेन्द्रपुत्रौ<br>
   नूनं विशस्तौ मम कारणात तौ; सिंहर्षभौ दवाव इव वैद्युतेन<br>
  <font color="GREEN" size="-1">10</font>
  नूनं स कालॊ मृगरूपधारी; माम अल्पभाग्यां लुलुभे तदानीम<br>
    यत्रार्यपुत्रं विससर्ज मूढा; रामानुजं लक्ष्मणपूर्वकं च<br>
 <font color="GREEN" size="-1">11</font>
  हा राम सत्यव्रत दीर्घवाहॊ; हा पूर्णचन्द्रप्रतिमानवक्त्र<br>
    हा जीवलॊकस्य हितः परियश च; वध्यां न मां वेत्सि हि राक्षसानाम<br>
 <font color="GREEN" size="-1">12</font>
  अनन्यदेवत्वम इयं कषमा च; भूमौ च शय्या नियमश च धर्मे<br>
    पतिव्रतात्वं विफलं ममेदं; कृतं कृतघ्नेष्व इव मानुषाणाम<br>
 <font color="GREEN" size="-1">13</font>
  मॊघॊ हि धर्मश चरितॊ ममायं; तथैकपत्नीत्वम इदं निरर्थम<br>
    या तवां न पश्यामि कृशा विवर्णा; हीना तवया संगमने निराशा<br>
 <font color="GREEN" size="-1">14</font>
  पितुर निर्देशं नियमेन कृत्वा; वनान निवृत्तश चरितव्रतश च<br>
    सत्रीभिस तु मन्ये विपुलेक्षणाभिः; संरंस्यसे वीतभयः कृतार्थः<br>
 <font color="GREEN" size="-1">15</font>
  अहं तु राम तवयि जातकामा; चिरं विनाशाय निबद्धभावा<br>
    मॊघं चरित्वाथ तपॊव्रतं च; तयक्ष्यामि धिग जीवितम अल्पभाग्या<br>
 <font color="GREEN" size="-1">16</font>
  सा जीवितं कषिप्रम अहं तयजेयं; विषेण शस्त्रेण शितेन वापि<br>
    विषस्य दाता न तु मे ऽसति कश चिच; छस्त्रस्य वा वेश्मनि राक्षसस्य<br>
 <font color="GREEN" size="-1">17</font>
  शॊकाभितप्ता बहुधा विचिन्त्य; सीताथ वेण्युद्ग्रथनं गृहीत्वा<br>
    उद्बध्य वेण्युद्ग्रथनेन शीघ्रम; अहं गमिष्यामि यमस्य मूलम<br>
 <font color="GREEN" size="-1">18</font>
  इतीव सीता बहुधा विलप्य; सर्वात्मना रामम अनुस्मरन्ती<br>
    परवेपमाना परिशुष्कवक्त्रा; नगॊत्तमं पुष्पितम आससाद<br>
 <font color="GREEN" size="-1">19</font>
  उपस्थिता सा मृदुर सर्वगात्री; शाखां गृहीत्वाथ नगस्य तस्य<br>
    तस्यास तु रामं परविचिन्तयन्त्या; रामानुजं सवं च कुलं शुभाङ्ग्याः<br>
 <font color="GREEN" size="-1">20</font>
  शॊकानिमित्तानि तदा बहूनि; धैर्यार्जितानि परवराणि लॊके<br>
    परादुर्निमित्तानि तदा बभूवुः; पुरापि सिद्धान्य उपलक्षितानि<br>
 </td>
 
 </table>
 <p></p><div class="filenav">
 <hr>
 <center>
 <a href="rys5027.htm">Next: Chapter 27</a></center>
 </div>
 </center></body>