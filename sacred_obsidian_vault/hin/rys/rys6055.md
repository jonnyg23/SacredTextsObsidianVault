<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi06.htm">Book 6 Index</a><br>
  
 <a href="rys6054.htm">Previous</a> 
 <a href="rys6056.htm">Next</a> 
 
 </div>
 <hr>
 
 <h3 align="CENTER">Book 6<br>Chapter 55
 </h3><table width="100%">
 <td width="50%">
  <font color="GREEN" size="-1">1</font>
  te nivṛttā mahākāyāḥ śrutvāṅgadavacas tadā<br>
   naiṣṭhikīṃ buddhim āsthāya sarve saṃgrāmakāṅkṣiṇaḥ<br>
  <font color="GREEN" size="-1">2</font>
  samudīritavīryās te samāropitavikramāḥ<br>
   paryavasthāpitā vākyair aṅgadena valīmukhāḥ<br>
  <font color="GREEN" size="-1">3</font>
  prayātāś ca gatā harṣaṃ maraṇe kṛtaniścayāḥ<br>
   cakruḥ sutumulaṃ yuddhaṃ vānarās tyaktajīvitāḥ<br>
  <font color="GREEN" size="-1">4</font>
  atha vṛkṣān mahākāyāḥ sānūni sumahānti ca<br>
   vānarās tūrṇam udyamya kumbhakarṇam abhidravan<br>
  <font color="GREEN" size="-1">5</font>
  sa kumbhakarṇaḥ saṃkruddho gadām udyamya vīryavān<br>
   ardayan sumahākāyaḥ samantād vyākṣipad ripūn<br>
  <font color="GREEN" size="-1">6</font>
  śatāni sapta cāṣṭau ca sahasrāṇi ca vānarāḥ<br>
   prakīrṇāḥ śerate bhūmau kumbhakarṇena pothitāḥ<br>
  <font color="GREEN" size="-1">7</font>
  ṣoḍaśāṣṭau ca daśa ca viṃśat triṃśat tathaiva ca<br>
   parikṣipya ca bāhubhyāṃ khādan viparidhāvati<br>
   bhakṣayan bhṛśasaṃkruddho garuḍaḥ pannagān iva<br>
  <font color="GREEN" size="-1">8</font>
  hanūmāñ śailaśṛṅgāṇi vṛkṣāṃś ca vividhān bahūn<br>
   vavarṣa kumbhakarṇasya śirasy ambaram āsthitaḥ<br>
  <font color="GREEN" size="-1">9</font>
  tāni parvataśṛṅgāṇi śūlena tu bibheda ha<br>
   babhañja vṛkṣavarṣaṃ ca kumbhakarṇo mahābalaḥ<br>
  <font color="GREEN" size="-1">10</font>
  tato harīṇāṃ tad anīkam ugraṃ; dudrāva śūlaṃ niśitaṃ pragṛhya<br>
    tasthau tato 'syāpatataḥ purastān; mahīdharāgraṃ hanumān pragṛhya<br>
 <font color="GREEN" size="-1">11</font>
  sa kumbhakarṇaṃ kupito jaghāna; vegena śailottamabhīmakāyam<br>
    sa cukṣubhe tena tadābhibūto; medārdragātro rudhirāvasiktaḥ<br>
 <font color="GREEN" size="-1">12</font>
  sa śūlam āvidhya taḍitprakāśaṃ; giriṃ yathā prajvalitāgraśṛṅgam<br>
    bāhvantare mārutim ājaghāna; guho 'calaṃ krauñcam ivograśaktyā<br>
 <font color="GREEN" size="-1">13</font>
  sa śūlanirbhinna mahābhujāntaraḥ; pravihvalaḥ śoṇitam udvaman mukhāt<br>
    nanāda bhīmaṃ hanumān mahāhave; yugāntameghastanitasvanopamam<br>
 <font color="GREEN" size="-1">14</font>
  tato vineduḥ sahasā prahṛṣṭā; rakṣogaṇās taṃ vyathitaṃ samīkṣya<br>
    plavaṃgamās tu vyathitā bhayārtāḥ; pradudruvuḥ saṃyati kumbhakarṇāt<br>
 <font color="GREEN" size="-1">15</font>
  nīlaś cikṣepa śailāgraṃ kumbhakarṇāya dhīmate<br>
    tam āpatantaṃ saṃprekṣya muṣṭinābhijaghāna ha<br>
 <font color="GREEN" size="-1">16</font>
  muṣṭiprahārābhihataṃ tac chailāgraṃ vyaśīryata<br>
    savisphuliṅgaṃ sajvālaṃ nipapāta mahītale<br>
 <font color="GREEN" size="-1">17</font>
  ṛṣabhaḥ śarabho nīlo gavākṣo gandhamādanaḥ<br>
    pañcavānaraśārdūlāḥ kumbhakarṇam upādravan<br>
 <font color="GREEN" size="-1">18</font>
  śailair vṛkṣais talaiḥ pādair muṣṭibhiś ca mahābalāḥ<br>
    kumbhakarṇaṃ mahākāyaṃ sarvato 'bhinijaghnire<br>
 <font color="GREEN" size="-1">19</font>
  sparśān iva prahārāṃs tān vedayāno na vivyathe<br>
    ṛṣabhaṃ tu mahāvegaṃ bāhubhyāṃ pariṣasvaje<br>
 <font color="GREEN" size="-1">20</font>
  kumbhakarṇabhujābhyāṃ tu pīḍito vānararṣabhaḥ<br>
    nipapātarṣabho bhīmaḥ pramukhāgataśoṇitaḥ<br>
 <font color="GREEN" size="-1">21</font>
  muṣṭinā śarabhaṃ hatvā jānunā nīlam āhave<br>
    ājaghāna gavākṣaṃ ca talenendraripus tadā<br>
 <font color="GREEN" size="-1">22</font>
  dattapraharavyathitā mumuhuḥ śoṇitokṣitāḥ<br>
    nipetus te tu medinyāṃ nikṛttā iva kiṃśukāḥ<br>
 <font color="GREEN" size="-1">23</font>
  teṣu vānaramukhyeṣu patiteṣu mahātmasu<br>
    vānarāṇāṃ sahasrāṇi kumbhakarṇaṃ pradudruvuḥ<br>
 <font color="GREEN" size="-1">24</font>
  taṃ śailam iva śailābhāḥ sarve tu plavagarṣabhāḥ<br>
    samāruhya samutpatya dadaṃśuś ca mahābalāḥ<br>
 <font color="GREEN" size="-1">25</font>
  taṃ nakhair daśanaiś cāpi muṣṭibhir jānubhis tathā<br>
    kumbhakarṇaṃ mahākāyaṃ te jaghnuḥ plavagarṣabhāḥ<br>
 <font color="GREEN" size="-1">26</font>
  sa vānarasahasrais tair ācitaḥ parvatopamaḥ<br>
    rarāja rākṣasavyāghro girir ātmaruhair iva<br>
 <font color="GREEN" size="-1">27</font>
  bāhubhyāṃ vānarān sarvān pragṛhya sa mahābalaḥ<br>
    bhakṣayām āsa saṃkruddho garuḍaḥ pannagān iva<br>
 <font color="GREEN" size="-1">28</font>
  prakṣiptāḥ kumbhakarṇena vaktre pātālasaṃnibhe<br>
    nāsā puṭābhyāṃ nirjagmuḥ karṇābhyāṃ caiva vānarāḥ<br>
 <font color="GREEN" size="-1">29</font>
  bhakṣayan bhṛśasaṃkruddho harīn parvatasaṃnibhaḥ<br>
    babhañja vānarān sarvān saṃkruddho rākṣasottamaḥ<br>
 <font color="GREEN" size="-1">30</font>
  māṃsaśoṇitasaṃkledāṃ bhūmiṃ kurvan sa rākṣasaḥ<br>
    cacāra harisainyeṣu kālāgnir iva mūrchitaḥ<br>
 <font color="GREEN" size="-1">31</font>
  vajrahasto yathā śakraḥ pāśahasta ivāntakaḥ<br>
    śūlahasto babhau tasmin kumbhakarṇo mahābalaḥ<br>
 <font color="GREEN" size="-1">32</font>
  yathā śuṣkāṇy araṇyāni grīṣme dahati pāvakaḥ<br>
    tathā vānarasainyāni kumbhakarṇo vinirdahat<br>
 <font color="GREEN" size="-1">33</font>
  tatas te vadhyamānās tu hatayūthā vināyakāḥ<br>
    vānarā bhayasaṃvignā vinedur visvaraṃ bhṛśam<br>
 <font color="GREEN" size="-1">34</font>
  anekaśo vadhyamānāḥ kumbhakarṇena vānarāḥ<br>
    rāghavaṃ śaraṇaṃ jagmur vyathitāḥ khinnacetasaḥ<br>
 <font color="GREEN" size="-1">35</font>
  tam āpatantaṃ saṃprekṣya kumbhakarṇaṃ mahābalam<br>
    utpapāta tadā vīraḥ sugrīvo vānarādhipaḥ<br>
 <font color="GREEN" size="-1">36</font>
  sa parvatāgram utkṣipya samāvidhya mahākapiḥ<br>
    abhidudrāva vegena kumbhakarṇaṃ mahābalam<br>
 <font color="GREEN" size="-1">37</font>
  tam āpatantaṃ saṃprekṣya kumbhakarṇaḥ plavaṃgamam<br>
    tasthau vivṛtasarvāṅgo vānarendrasya saṃmukhaḥ<br>
 <font color="GREEN" size="-1">38</font>
  kapiśoṇitadigdhāṅgaṃ bhakṣayantaṃ mahākapīn<br>
    kumbhakarṇaṃ sthitaṃ dṛṣṭvā sugrīvo vākyam abravīt<br>
 <font color="GREEN" size="-1">39</font>
  pātitāś ca tvayā vīrāḥ kṛtaṃ karma suduṣkaram<br>
    bhakṣitāni ca sainyāni prāptaṃ te paramaṃ yaśaḥ<br>
 <font color="GREEN" size="-1">40</font>
  tyaja tad vānarānīkaṃ prākṛtaiḥ kiṃ kariṣyasi<br>
    sahasvaikaṃ nipātaṃ me parvatasyāsya rākṣasa<br>
 <font color="GREEN" size="-1">41</font>
  tad vākyaṃ harirājasya sattvadhairyasamanvitam<br>
    śrutvā rākṣasaśārdūlaḥ kumbhakarṇo 'bravīd vacaḥ<br>
 <font color="GREEN" size="-1">42</font>
  prajāpates tu pautras tvaṃ tathaivarkṣarajaḥsutaḥ<br>
    śrutapauruṣasaṃpannas tasmād garjasi vānara<br>
 <font color="GREEN" size="-1">43</font>
  sa kumbhakarṇasya vaco niśamya; vyāvidhya śailaṃ sahasā mumoca<br>
    tenājaghānorasi kumbhakarṇaṃ; śailena vajrāśanisaṃnibhena<br>
 <font color="GREEN" size="-1">44</font>
  tac chailaśṛṅgaṃ sahasā vikīrṇaṃ; bhujāntare tasya tadā viśāle<br>
    tato viṣeduḥ sahasā plavaṃgamā; rakṣogaṇāś cāpi mudā vineduḥ<br>
 <font color="GREEN" size="-1">45</font>
  sa śailaśṛṅgābhihataś cukopa; nanāda kopāc ca vivṛtya vaktram<br>
    vyāvidhya śūlaṃ ca taḍitprakāśaṃ; cikṣepa haryṛkṣapater vadhāya<br>
 <font color="GREEN" size="-1">46</font>
  tat kumbhakarṇasya bhujapraviddhaṃ; śūlaṃ śitaṃ kāñcanadāmajuṣṭam<br>
    kṣipraṃ samutpatya nigṛhya dorbhyāṃ; babhañja vegena suto 'nilasya<br>
 <font color="GREEN" size="-1">47</font>
  kṛtaṃ bhārasahasrasya śūlaṃ kālāyasaṃ mahat<br>
    babhañja janaum āropya prahṛṣṭaḥ plavagarṣabhaḥ<br>
 <font color="GREEN" size="-1">48</font>
  sa tat tadā bhagnam avekṣya śūlaṃ; cukopa rakṣo'dhipatir mahātmā<br>
    utpāṭya laṅkāmalayāt sa śṛṅgaṃ; jaghāna sugrīvam upetya tena<br>
 <font color="GREEN" size="-1">49</font>
  sa śailaśṛṅgābhihato visaṃjñaḥ; papāta bhūmau yudhi vānarendraḥ<br>
    taṃ prekṣya bhūmau patitaṃ visaṃjñaṃ; neduḥ prahṛṣṭā yudhi yātudhānāḥ<br>
 <font color="GREEN" size="-1">50</font>
  tam abhyupetyādbhutaghoravīryaṃ; sa kumbhakarṇo yudhi vānarendram<br>
    jahāra sugrīvam abhipragṛhya; yathānilo megham atipracaṇḍaḥ<br>
 <font color="GREEN" size="-1">51</font>
  sa taṃ mahāmeghanikāśarūpam; utpāṭya gacchan yudhi kumbhakarṇaḥ<br>
    rarāja merupratimānarūpo; merur yathātyucchritaghoraśṛṅgaḥ<br>
 <font color="GREEN" size="-1">52</font>
  tataḥ samutpāṭya jagāma vīraḥ; saṃstūyamāno yudhi rākṣasendraiḥ<br>
    śṛṇvan ninādaṃ tridaśālayānāṃ; plavaṃgarājagrahavismitānām<br>
 <font color="GREEN" size="-1">53</font>
  tatas tam ādāya tadā sa mene; harīndram indropamam indravīryaḥ<br>
    asmin hṛte sarvam idaṃ hṛtaṃ syāt; sarāghavaṃ sainyam itīndraśatruḥ<br>
 <font color="GREEN" size="-1">54</font>
  vidrutāṃ vāhinīṃ dṛṣṭvā vānarāṇāṃ tatas tataḥ<br>
    kumbhakarṇena sugrīvaṃ gṛhītaṃ cāpi vānaram<br>
 <font color="GREEN" size="-1">55</font>
  hanūmāṃś cintayām āsa matimān mārutātmajaḥ<br>
    evaṃ gṛhīte sugrīve kiṃ kartavyaṃ mayā bhavet<br>
 <font color="GREEN" size="-1">56</font>
  yad vai nyāyyaṃ mayā kartuṃ tat kariṣyāmi sarvathā<br>
    bhūtvā parvatasaṃkāśo nāśayiṣyāmi rākṣasaṃ<br>
 <font color="GREEN" size="-1">57</font>
  mayā hate saṃyati kumbhakarṇe; mahābale muṣṭiviśīrṇadehe<br>
    vimocite vānarapārthive ca; bhavantu hṛṣṭāḥ pravagāḥ samagrāḥ<br>
 <font color="GREEN" size="-1">58</font>
  atha vā svayam apy eṣa mokṣaṃ prāpsyati pārthivaḥ<br>
    gṛhīto 'yaṃ yadi bhavet tridaśaiḥ sāsuroragaiḥ<br>
 <font color="GREEN" size="-1">59</font>
  manye na tāvad ātmānaṃ budhyate vānarādhipaḥ<br>
    śailaprahārābhihataḥ kumbhakarṇena saṃyuge<br>
 <font color="GREEN" size="-1">60</font>
  ayaṃ muhūrtāt sugrīvo labdhasaṃjño mahāhave<br>
    ātmano vānarāṇāṃ ca yat pathyaṃ tat kariṣyati<br>
 <font color="GREEN" size="-1">61</font>
  mayā tu mokṣitasyāsya sugrīvasya mahātmanaḥ<br>
    aprītaś ca bhavet kaṣṭā kīrtināśaś ca śāśvataḥ<br>
 <font color="GREEN" size="-1">62</font>
  tasmān muhūrtaṃ kāṅkṣiṣye vikramaṃ pārthivasya naḥ<br>
    bhinnaṃ ca vānarānīkaṃ tāvad āśvāsayāmy aham<br>
 <font color="GREEN" size="-1">63</font>
  ity evaṃ cintayitvā tu hanūmān mārutātmajaḥ<br>
    bhūyaḥ saṃstambhayām āsa vānarāṇāṃ mahācamūm<br>
 <font color="GREEN" size="-1">64</font>
  sa kumbhakarṇo 'tha viveśa laṅkāṃ; sphurantam ādāya mahāhariṃ tam<br>
    vimānacaryāgṛhagopurasthaiḥ; puṣpāgryavarṣair avakīryamāṇaḥ<br>
 <font color="GREEN" size="-1">65</font>
  tataḥ sa saṃjñām upalabhya kṛcchrād; balīyasas tasya bhujāntarasthaḥ<br>
    avekṣamāṇaḥ purarājamārgaṃ; vicintayām āsa muhur mahātmā<br>
 <font color="GREEN" size="-1">66</font>
  evaṃ gṛhītena kathaṃ nu nāma; śakyaṃ mayā saṃprati kartum adya<br>
    tathā kariṣyāmi yathā harīṇāṃ; bhaviṣyatīṣṭaṃ ca hitaṃ ca kāryam<br>
 <font color="GREEN" size="-1">67</font>
  tataḥ karāgraiḥ sahasā sametya; rājā harīṇām amarendraśatroḥ<br>
    nakhaiś ca karṇau daśanaiś ca nāsāṃ; dadaṃśa pārśveṣu ca kumbhakarṇam<br>
 <font color="GREEN" size="-1">68</font>
  sa kumbhakarṇau hṛtakarṇanāso; vidāritas tena vimarditaś ca<br>
    roṣābhibhūtaḥ kṣatajārdragātraḥ; sugrīvam āvidhya pipeṣa bhūmau<br>
 <font color="GREEN" size="-1">69</font>
  sa bhūtale bhīmabalābhipiṣṭaḥ; surāribhis tair abhihanyamānaḥ<br>
    jagāma khaṃ vegavad abhyupetya; punaś ca rāmeṇa samājagāma<br>
 <font color="GREEN" size="-1">70</font>
  karṇanāsā vihīnasya kumbhakarṇo mahābalaḥ<br>
    rarāja śoṇitotsikto giriḥ prasravaṇair iva<br>
 <font color="GREEN" size="-1">71</font>
  tataḥ sa puryāḥ sahasā mahātmā; niṣkramya tad vānarasainyam ugram<br>
    babhakṣa rakṣo yudhi kumbhakarṇaḥ; prajā yugāntāgnir iva pradīptaḥ<br>
 <font color="GREEN" size="-1">72</font>
  bubhukṣitaḥ śoṇitamāṃsagṛdhnuḥ; praviśya tad vānarasainyam ugram<br>
    cakhāda rakṣāṃsi harīn piśācān; ṛkṣāṃś ca mohād yudhi kumbhakarṇaḥ<br>
 <font color="GREEN" size="-1">73</font>
  ekaṃ dvau trīn bahūn kruddho vānarān saha rākṣasaiḥ<br>
    samādāyaikahastena pracikṣepa tvaran mukhe<br>
 <font color="GREEN" size="-1">74</font>
  saṃprasravaṃs tadā medaḥ śoṇitaṃ ca mahābalaḥ<br>
    vadhyamāno nagendrāgrair bhakṣayām āsa vānarān<br>
    te bhakṣyamāṇā harayo rāmaṃ jagmus tadā gatim<br>
 <font color="GREEN" size="-1">75</font>
  tasmin kāle sumitrāyāḥ putraḥ parabalārdanaḥ<br>
    cakāra lakṣmaṇaḥ kruddho yuddhaṃ parapuraṃjayaḥ<br>
 <font color="GREEN" size="-1">76</font>
  sa kumbhakarṇasya śarāñ śarīre sapta vīryavān<br>
    nicakhānādade cānyān visasarja ca lakṣmaṇaḥ<br>
 <font color="GREEN" size="-1">77</font>
  atikramya ca saumitriṃ kumbhakarṇo mahābalaḥ<br>
    rāmam evābhidudrāva dārayann iva medinīm<br>
 <font color="GREEN" size="-1">78</font>
  atha dāśarathī rāmo raudram astraṃ prayojayan<br>
    kumbhakarṇasya hṛdaye sasarja niśitāñ śarān<br>
 <font color="GREEN" size="-1">79</font>
  tasya rāmeṇa viddhasya sahasābhipradhāvataḥ<br>
    aṅgāramiśrāḥ kruddhasya mukhān niścerur arciṣaḥ<br>
 <font color="GREEN" size="-1">80</font>
  tasyorasi nimagnāś ca śarā barhiṇavāsasaḥ<br>
    hastāc cāsya paribhraṣṭā papātorvyāṃ mahāgadā<br>
 <font color="GREEN" size="-1">81</font>
  sa nirāyudham ātmānaṃ yadā mene mahābalaḥ<br>
    muṣṭibhyāṃ cāraṇābhyāṃ ca cakāra kadanaṃ mahat<br>
 <font color="GREEN" size="-1">82</font>
  sa bāṇair atividdhāṅgaḥ kṣatajena samukṣitaḥ<br>
    rudhiraṃ parisusrāva giriḥ prasravaṇān iva<br>
 <font color="GREEN" size="-1">83</font>
  sa tīvreṇa ca kopena rudhireṇa ca mūrchitaḥ<br>
    vānarān rākṣasān ṛkṣān khādan viparidhāvati<br>
 <font color="GREEN" size="-1">84</font>
  tasmin kāle sa dharmātmā lakṣmaṇo rāmam abravīt<br>
    kumbhakarṇavadhe yukto yogān parimṛśan bahūn<br>
 <font color="GREEN" size="-1">85</font>
  naivāyaṃ vānarān rājan na vijānāti rākṣasān<br>
    mattaḥ śoṇitagandhena svān parāṃś caiva khādati<br>
 <font color="GREEN" size="-1">86</font>
  sādhv enam adhirohantu sarvato vānararṣabhāḥ<br>
    yūthapāś ca yathāmukhyās tiṣṭhantv asya samantataḥ<br>
 <font color="GREEN" size="-1">87</font>
  apy ayaṃ durmatiḥ kāle gurubhāraprapīḍitaḥ<br>
    prapatan rākṣaso bhūmau nānyān hanyāt plavaṃgamān<br>
 <font color="GREEN" size="-1">88</font>
  tasya tadvacanaṃ śrutvā rājaputrasya dhīmataḥ<br>
    te samāruruhur hṛṣṭāḥ kumbhakarṇaṃ plavaṃgamāḥ<br>
 <font color="GREEN" size="-1">89</font>
  kumbhakarṇas tu saṃkruddhaḥ samārūḍhaḥ plavaṃgamaiḥ<br>
    vyadhūnayat tān vegena duṣṭahastīva hastipān<br>
 <font color="GREEN" size="-1">90</font>
  tān dṛṣṭvā nirdhūtān rāmo ruṣṭo 'yam iti rākṣasaḥ<br>
    samutpapāta vegena dhanur uttamam ādade<br>
 <font color="GREEN" size="-1">91</font>
  sa cāpam ādāya bhujaṃgakalpaṃ; dṛḍhajyam ugraṃ tapanīyacitram<br>
    harīn samāśvāsya samutpapāta; rāmo nibaddhottamatūṇabāṇaḥ<br>
 <font color="GREEN" size="-1">92</font>
  sa vānaragaṇais tais tu vṛtaḥ paramadurjayaḥ<br>
    lakṣmaṇānucaro rāmaḥ saṃpratasthe mahābalaḥ<br>
 <font color="GREEN" size="-1">93</font>
  sa dadarśa mahātmānaṃ kirīṭinam ariṃdamam<br>
    śoṇitāplutasarvāṅgaṃ kumbhakarṇaṃ mahābalam<br>
 <font color="GREEN" size="-1">94</font>
  sarvān samabhidhāvantaṃ yathāruṣṭaṃ diśā gajam<br>
    mārgamāṇaṃ harīn kruddhaṃ rākṣasaiḥ parivāritam<br>
 <font color="GREEN" size="-1">95</font>
  vindhyamandarasaṃkāśaṃ kāñcanāṅgadabhūṣaṇam<br>
    sravantaṃ rudhiraṃ vaktrād varṣamegham ivotthitam<br>
 <font color="GREEN" size="-1">96</font>
  jihvayā parilihyantaṃ śoṇitaṃ śoṇitokṣitam<br>
    mṛdnantaṃ vānarānīkaṃ kālāntakayamopamam<br>
 <font color="GREEN" size="-1">97</font>
  taṃ dṛṣṭvā rākṣasaśreṣṭhaṃ pradīptānalavarcasaṃ<br>
    visphārayām āsa tadā kārmukaṃ puruṣarṣabhaḥ<br>
 <font color="GREEN" size="-1">98</font>
  sa tasya cāpanirghoṣāt kupito nairṛtarṣabhaḥ<br>
    amṛṣyamāṇas taṃ ghoṣam abhidudrāva rāghavam<br>
 <font color="GREEN" size="-1">99</font>
  tatas tu vātoddhatameghakalpaṃ; bhujaṃgarājottamabhogabāhum<br>
    tam āpatantaṃ dharaṇīdharābham; uvāca rāmo yudhi kumbhakarṇam<br>
 <font color="GREEN" size="-1">100</font>
  āgaccha rakṣo'dhipamā viṣādam; avasthito 'haṃ pragṛhītacāpaḥ<br>
    avehi māṃ śakrasapatna rāmam; ayaṃ muhūrtād bhavitā vicetāḥ<br>
 <font color="GREEN" size="-1">101</font>
  rāmo 'yam iti vijñāya jahāsa vikṛtasvanam<br>
    pātayann iva sarveṣāṃ hṛdayāni vanaukasām<br>
 <font color="GREEN" size="-1">102</font>
  prahasya vikṛtaṃ bhīmaṃ sa meghasvanitopamam<br>
    kumbhakarṇo mahātejā rāghavaṃ vākyam abravīt<br>
 <font color="GREEN" size="-1">103</font>
  nāhaṃ virādho vijñeyo na kabandhaḥ kharo na ca<br>
    na vālī na ca mārīcaḥ kumbhakarṇo 'ham āgataḥ<br>
 <font color="GREEN" size="-1">104</font>
  paśya me mudgaraṃ ghoraṃ sarvakālāyasaṃ mahat<br>
    anena nirjitā devā dānavāś ca mayā purā<br>
 <font color="GREEN" size="-1">105</font>
  vikarṇanāsa iti māṃ nāvajñātuṃ tvam arhasi<br>
    svalpāpi hi na me pīḍā karṇanāsāvināśanāt<br>
 <font color="GREEN" size="-1">106</font>
  darśayekṣvākuśārdūla vīryaṃ gātreṣu me laghu<br>
    tatas tvāṃ bhakṣayiṣyāmi dṛṣṭapauruṣavikramam<br>
 <font color="GREEN" size="-1">107</font>
  sa kumbhakarṇasya vaco niśamya; rāmaḥ supuṅkhān visasarja bāṇān<br>
    tair āhato vajrasamapravegair; na cukṣubhe na vyathate surāriḥ<br>
 <font color="GREEN" size="-1">108</font>
  yaiḥ sāyakaiḥ sālavarā nikṛttā; vālī hato vānarapuṃgavaś ca<br>
    te kumbhakarṇasya tadā śarīraṃ; vajropamā na vyathayāṃ pracakruḥ<br>
 <font color="GREEN" size="-1">109</font>
  sa vāridhārā iva sāyakāṃs tān; pibañ śarīreṇa mahendraśatruḥ<br>
    jaghāna rāmasya śarapravegaṃ; vyāvidhya taṃ mudgaram ugravegam<br>
 <font color="GREEN" size="-1">110</font>
  tatas tu rakṣaḥ kṣatajānuliptaṃ; vitrāsanaṃ devamahācamūnām<br>
    vyāvidhya taṃ mudgaram ugravegaṃ; vidrāvayām āsa camūṃ harīṇām<br>
 <font color="GREEN" size="-1">111</font>
  vāyavyam ādāya tato varāstraṃ; rāmaḥ pracikṣepa niśācarāya<br>
    samudgaraṃ tena jahāra bāhuṃ; sa kṛttabāhus tumulaṃ nanāda<br>
 <font color="GREEN" size="-1">112</font>
  sa tasya bāhur giriśṛṅgakalpaḥ; samudgaro rāghavabāṇakṛttaḥ<br>
    papāta tasmin harirājasainye; jaghāna tāṃ vānaravāhinīṃ ca<br>
 <font color="GREEN" size="-1">113</font>
  te vānarā bhagnahatāvaśeṣāḥ; paryantam āśritya tadā viṣaṇṇāḥ<br>
    pravepitāṅgā dadṛśuḥ sughoraṃ; narendrarakṣo'dhipasaṃnipātam<br>
 <font color="GREEN" size="-1">114</font>
  sa kumbhakarṇo 'stranikṛttabāhur; mahān nikṛttāgra ivācalendraḥ<br>
    utpāṭayām āsa kareṇa vṛkṣaṃ; tato 'bhidudrāva raṇe narendram<br>
 <font color="GREEN" size="-1">115</font>
  taṃ tasya bāhuṃ saha sālavṛkṣaṃ; samudyataṃ pannagabhogakalpam<br>
    aindrāstrayuktena jahāra rāmo; bāṇena jāmbūnadacitritena<br>
 <font color="GREEN" size="-1">116</font>
  sa kumbhakarṇasya bhujo nikṛttaḥ; papāta bhūmau girisaṃnikāśaḥ<br>
    viveṣṭamāno nijaghāna vṛkṣāñ; śailāñ śilāvānararākṣasāṃś ca<br>
 <font color="GREEN" size="-1">117</font>
  taṃ chinnabāhuṃ samavekṣya rāmaḥ; samāpatantaṃ sahasā nadantam<br>
    dvāv ardhacandrau niśitau pragṛhya; ciccheda pādau yudhi rākṣasasya<br>
 <font color="GREEN" size="-1">118</font>
  nikṛttabāhur vinikṛttapādo; vidārya vaktraṃ vaḍavāmukhābham<br>
    dudrāva rāmaṃ sahasābhigarjan; rāhur yathā candram ivāntarikṣe<br>
 <font color="GREEN" size="-1">119</font>
  apūrayat tasya mukhaṃ śitāgrai; rāmaḥ śarair hemapinaddhapuṅkhaiḥ<br>
    sa pūrṇavaktro na śaśāka vaktuṃ; cukūja kṛcchreṇa mumoha cāpi<br>
 <font color="GREEN" size="-1">120</font>
  athādade sūryamarīcikalpaṃ; sa brahmadaṇḍāntakakālakalpam<br>
    ariṣṭam aindraṃ niśitaṃ supuṅkhaṃ; rāmaḥ śaraṃ mārutatulyavegam<br>
 <font color="GREEN" size="-1">121</font>
  taṃ vajrajāmbūnadacārupuṅkhaṃ; pradīptasūryajvalanaprakāśam<br>
    mahendravajrāśanitulyavegaṃ; rāmaḥ pracikṣepa niśācarāya<br>
 <font color="GREEN" size="-1">122</font>
  sa sāyako rāghavabāhucodito; diśaḥ svabhāsā daśa saṃprakāśayan<br>
    vidhūmavaiśvānaradīptadarśano; jagāma śakrāśanitulyavikramaḥ<br>
 <font color="GREEN" size="-1">123</font>
  sa tan mahāparvatakūṭasaṃnibhaṃ; vivṛttadaṃṣṭraṃ calacārukuṇḍalam<br>
    cakarta rakṣo'dhipateḥ śiras tadā; yathaiva vṛtrasya purā puraṃdaraḥ<br>
 <font color="GREEN" size="-1">124</font>
  tad rāmabāṇābhihataṃ papāta; rakṣaḥśiraḥ parvatasaṃnikāśam<br>
    babhañja caryāgṛhagopurāṇi; prākāram uccaṃ tam apātayac ca<br>
 <font color="GREEN" size="-1">125</font>
  tac cātikāyaṃ himavatprakāśaṃ; rakṣas tadā toyanidhau papāta<br>
    grāhān mahāmīnacayān bhujaṃgamān; mamarda bhūmiṃ ca tathā viveśa<br>
 <font color="GREEN" size="-1">126</font>
  tasmir hate brāhmaṇadevaśatrau; mahābale saṃyati kumbhakarṇe<br>
    cacāla bhūr bhūmidharāś ca sarve; harṣāc ca devās tumulaṃ praṇeduḥ<br>
 <font color="GREEN" size="-1">127</font>
  tatas tu devarṣimaharṣipannagāḥ; surāś ca bhūtāni suparṇaguhyakāḥ<br>
    sayakṣagandharvagaṇā nabhogatāḥ; praharṣitā rāma parākrameṇa<br>
 <font color="GREEN" size="-1">128</font>
  praharṣam īyur bahavas tu vānarāḥ; prabuddhapadmapratimair ivānanaiḥ<br>
    apūjayan rāghavam iṣṭabhāginaṃ; hate ripau bhīmabale durāsade<br>
 <font color="GREEN" size="-1">129</font>
  sa kumbhakarṇaṃ surasainyamardanaṃ; mahatsu yuddheṣv aparājitaśramam<br>
    nananda hatvā bharatāgrajo raṇe; mahāsuraṃ vṛtram ivāmarādhipaḥ<br>
 </td>
 <td width="50%">
  <font color="GREEN" size="-1">1</font>
  ते निवृत्ता महाकायाः शरुत्वाङ्गदवचस तदा<br>
   नैष्ठिकीं बुद्धिम आस्थाय सर्वे संग्रामकाङ्क्षिणः<br>
  <font color="GREEN" size="-1">2</font>
  समुदीरितवीर्यास ते समारॊपितविक्रमाः<br>
   पर्यवस्थापिता वाक्यैर अङ्गदेन वलीमुखाः<br>
  <font color="GREEN" size="-1">3</font>
  परयाताश च गता हर्षं मरणे कृतनिश्चयाः<br>
   चक्रुः सुतुमुलं युद्धं वानरास तयक्तजीविताः<br>
  <font color="GREEN" size="-1">4</font>
  अथ वृक्षान महाकायाः सानूनि सुमहान्ति च<br>
   वानरास तूर्णम उद्यम्य कुम्भकर्णम अभिद्रवन<br>
  <font color="GREEN" size="-1">5</font>
  स कुम्भकर्णः संक्रुद्धॊ गदाम उद्यम्य वीर्यवान<br>
   अर्दयन सुमहाकायः समन्ताद वयाक्षिपद रिपून<br>
  <font color="GREEN" size="-1">6</font>
  शतानि सप्त चाष्टौ च सहस्राणि च वानराः<br>
   परकीर्णाः शेरते भूमौ कुम्भकर्णेन पॊथिताः<br>
  <font color="GREEN" size="-1">7</font>
  षॊडशाष्टौ च दश च विंशत तरिंशत तथैव च<br>
   परिक्षिप्य च बाहुभ्यां खादन विपरिधावति<br>
   भक्षयन भृशसंक्रुद्धॊ गरुडः पन्नगान इव<br>
  <font color="GREEN" size="-1">8</font>
  हनूमाञ शैलशृङ्गाणि वृक्षांश च विविधान बहून<br>
   ववर्ष कुम्भकर्णस्य शिरस्य अम्बरम आस्थितः<br>
  <font color="GREEN" size="-1">9</font>
  तानि पर्वतशृङ्गाणि शूलेन तु बिभेद ह<br>
   बभञ्ज वृक्षवर्षं च कुम्भकर्णॊ महाबलः<br>
  <font color="GREEN" size="-1">10</font>
  ततॊ हरीणां तद अनीकम उग्रं; दुद्राव शूलं निशितं परगृह्य<br>
    तस्थौ ततॊ ऽसयापततः पुरस्तान; महीधराग्रं हनुमान परगृह्य<br>
 <font color="GREEN" size="-1">11</font>
  स कुम्भकर्णं कुपितॊ जघान; वेगेन शैलॊत्तमभीमकायम<br>
    स चुक्षुभे तेन तदाभिबूतॊ; मेदार्द्रगात्रॊ रुधिरावसिक्तः<br>
 <font color="GREEN" size="-1">12</font>
  स शूलम आविध्य तडित्प्रकाशं; गिरिं यथा परज्वलिताग्रशृङ्गम<br>
    बाह्वन्तरे मारुतिम आजघान; गुहॊ ऽचलं करौञ्चम इवॊग्रशक्त्या<br>
 <font color="GREEN" size="-1">13</font>
  स शूलनिर्भिन्न महाभुजान्तरः; परविह्वलः शॊणितम उद्वमन मुखात<br>
    ननाद भीमं हनुमान महाहवे; युगान्तमेघस्तनितस्वनॊपमम<br>
 <font color="GREEN" size="-1">14</font>
  ततॊ विनेदुः सहसा परहृष्टा; रक्षॊगणास तं वयथितं समीक्ष्य<br>
    पलवंगमास तु वयथिता भयार्ताः; परदुद्रुवुः संयति कुम्भकर्णात<br>
 <font color="GREEN" size="-1">15</font>
  नीलश चिक्षेप शैलाग्रं कुम्भकर्णाय धीमते<br>
    तम आपतन्तं संप्रेक्ष्य मुष्टिनाभिजघान ह<br>
 <font color="GREEN" size="-1">16</font>
  मुष्टिप्रहाराभिहतं तच छैलाग्रं वयशीर्यत<br>
    सविस्फुलिङ्गं सज्वालं निपपात महीतले<br>
 <font color="GREEN" size="-1">17</font>
  ऋषभः शरभॊ नीलॊ गवाक्षॊ गन्धमादनः<br>
    पञ्चवानरशार्दूलाः कुम्भकर्णम उपाद्रवन<br>
 <font color="GREEN" size="-1">18</font>
  शैलैर वृक्षैस तलैः पादैर मुष्टिभिश च महाबलाः<br>
    कुम्भकर्णं महाकायं सर्वतॊ ऽभिनिजघ्निरे<br>
 <font color="GREEN" size="-1">19</font>
  सपर्शान इव परहारांस तान वेदयानॊ न विव्यथे<br>
    ऋषभं तु महावेगं बाहुभ्यां परिषस्वजे<br>
 <font color="GREEN" size="-1">20</font>
  कुम्भकर्णभुजाभ्यां तु पीडितॊ वानरर्षभः<br>
    निपपातर्षभॊ भीमः परमुखागतशॊणितः<br>
 <font color="GREEN" size="-1">21</font>
  मुष्टिना शरभं हत्वा जानुना नीलम आहवे<br>
    आजघान गवाक्षं च तलेनेन्द्ररिपुस तदा<br>
 <font color="GREEN" size="-1">22</font>
  दत्तप्रहरव्यथिता मुमुहुः शॊणितॊक्षिताः<br>
    निपेतुस ते तु मेदिन्यां निकृत्ता इव किंशुकाः<br>
 <font color="GREEN" size="-1">23</font>
  तेषु वानरमुख्येषु पतितेषु महात्मसु<br>
    वानराणां सहस्राणि कुम्भकर्णं परदुद्रुवुः<br>
 <font color="GREEN" size="-1">24</font>
  तं शैलम इव शैलाभाः सर्वे तु पलवगर्षभाः<br>
    समारुह्य समुत्पत्य ददंशुश च महाबलाः<br>
 <font color="GREEN" size="-1">25</font>
  तं नखैर दशनैश चापि मुष्टिभिर जानुभिस तथा<br>
    कुम्भकर्णं महाकायं ते जघ्नुः पलवगर्षभाः<br>
 <font color="GREEN" size="-1">26</font>
  स वानरसहस्रैस तैर आचितः पर्वतॊपमः<br>
    रराज राक्षसव्याघ्रॊ गिरिर आत्मरुहैर इव<br>
 <font color="GREEN" size="-1">27</font>
  बाहुभ्यां वानरान सर्वान परगृह्य स महाबलः<br>
    भक्षयाम आस संक्रुद्धॊ गरुडः पन्नगान इव<br>
 <font color="GREEN" size="-1">28</font>
  परक्षिप्ताः कुम्भकर्णेन वक्त्रे पातालसंनिभे<br>
    नासा पुटाभ्यां निर्जग्मुः कर्णाभ्यां चैव वानराः<br>
 <font color="GREEN" size="-1">29</font>
  भक्षयन भृशसंक्रुद्धॊ हरीन पर्वतसंनिभः<br>
    बभञ्ज वानरान सर्वान संक्रुद्धॊ राक्षसॊत्तमः<br>
 <font color="GREEN" size="-1">30</font>
  मांसशॊणितसंक्लेदां भूमिं कुर्वन स राक्षसः<br>
    चचार हरिसैन्येषु कालाग्निर इव मूर्छितः<br>
 <font color="GREEN" size="-1">31</font>
  वज्रहस्तॊ यथा शक्रः पाशहस्त इवान्तकः<br>
    शूलहस्तॊ बभौ तस्मिन कुम्भकर्णॊ महाबलः<br>
 <font color="GREEN" size="-1">32</font>
  यथा शुष्काण्य अरण्यानि गरीष्मे दहति पावकः<br>
    तथा वानरसैन्यानि कुम्भकर्णॊ विनिर्दहत<br>
 <font color="GREEN" size="-1">33</font>
  ततस ते वध्यमानास तु हतयूथा विनायकाः<br>
    वानरा भयसंविग्ना विनेदुर विस्वरं भृशम<br>
 <font color="GREEN" size="-1">34</font>
  अनेकशॊ वध्यमानाः कुम्भकर्णेन वानराः<br>
    राघवं शरणं जग्मुर वयथिताः खिन्नचेतसः<br>
 <font color="GREEN" size="-1">35</font>
  तम आपतन्तं संप्रेक्ष्य कुम्भकर्णं महाबलम<br>
    उत्पपात तदा वीरः सुग्रीवॊ वानराधिपः<br>
 <font color="GREEN" size="-1">36</font>
  स पर्वताग्रम उत्क्षिप्य समाविध्य महाकपिः<br>
    अभिदुद्राव वेगेन कुम्भकर्णं महाबलम<br>
 <font color="GREEN" size="-1">37</font>
  तम आपतन्तं संप्रेक्ष्य कुम्भकर्णः पलवंगमम<br>
    तस्थौ विवृतसर्वाङ्गॊ वानरेन्द्रस्य संमुखः<br>
 <font color="GREEN" size="-1">38</font>
  कपिशॊणितदिग्धाङ्गं भक्षयन्तं महाकपीन<br>
    कुम्भकर्णं सथितं दृष्ट्वा सुग्रीवॊ वाक्यम अब्रवीत<br>
 <font color="GREEN" size="-1">39</font>
  पातिताश च तवया वीराः कृतं कर्म सुदुष्करम<br>
    भक्षितानि च सैन्यानि पराप्तं ते परमं यशः<br>
 <font color="GREEN" size="-1">40</font>
  तयज तद वानरानीकं पराकृतैः किं करिष्यसि<br>
    सहस्वैकं निपातं मे पर्वतस्यास्य राक्षस<br>
 <font color="GREEN" size="-1">41</font>
  तद वाक्यं हरिराजस्य सत्त्वधैर्यसमन्वितम<br>
    शरुत्वा राक्षसशार्दूलः कुम्भकर्णॊ ऽबरवीद वचः<br>
 <font color="GREEN" size="-1">42</font>
  परजापतेस तु पौत्रस तवं तथैवर्क्षरजःसुतः<br>
    शरुतपौरुषसंपन्नस तस्माद गर्जसि वानर<br>
 <font color="GREEN" size="-1">43</font>
  स कुम्भकर्णस्य वचॊ निशम्य; वयाविध्य शैलं सहसा मुमॊच<br>
    तेनाजघानॊरसि कुम्भकर्णं; शैलेन वज्राशनिसंनिभेन<br>
 <font color="GREEN" size="-1">44</font>
  तच छैलशृङ्गं सहसा विकीर्णं; भुजान्तरे तस्य तदा विशाले<br>
    ततॊ विषेदुः सहसा पलवंगमा; रक्षॊगणाश चापि मुदा विनेदुः<br>
 <font color="GREEN" size="-1">45</font>
  स शैलशृङ्गाभिहतश चुकॊप; ननाद कॊपाच च विवृत्य वक्त्रम<br>
    वयाविध्य शूलं च तडित्प्रकाशं; चिक्षेप हर्यृक्षपतेर वधाय<br>
 <font color="GREEN" size="-1">46</font>
  तत कुम्भकर्णस्य भुजप्रविद्धं; शूलं शितं काञ्चनदामजुष्टम<br>
    कषिप्रं समुत्पत्य निगृह्य दॊर्भ्यां; बभञ्ज वेगेन सुतॊ ऽनिलस्य<br>
 <font color="GREEN" size="-1">47</font>
  कृतं भारसहस्रस्य शूलं कालायसं महत<br>
    बभञ्ज जनौम आरॊप्य परहृष्टः पलवगर्षभः<br>
 <font color="GREEN" size="-1">48</font>
  स तत तदा भग्नम अवेक्ष्य शूलं; चुकॊप रक्षॊऽधिपतिर महात्मा<br>
    उत्पाट्य लङ्कामलयात स शृङ्गं; जघान सुग्रीवम उपेत्य तेन<br>
 <font color="GREEN" size="-1">49</font>
  स शैलशृङ्गाभिहतॊ विसंज्ञः; पपात भूमौ युधि वानरेन्द्रः<br>
    तं परेक्ष्य भूमौ पतितं विसंज्ञं; नेदुः परहृष्टा युधि यातुधानाः<br>
 <font color="GREEN" size="-1">50</font>
  तम अभ्युपेत्याद्भुतघॊरवीर्यं; स कुम्भकर्णॊ युधि वानरेन्द्रम<br>
    जहार सुग्रीवम अभिप्रगृह्य; यथानिलॊ मेघम अतिप्रचण्डः<br>
 <font color="GREEN" size="-1">51</font>
  स तं महामेघनिकाशरूपम; उत्पाट्य गच्छन युधि कुम्भकर्णः<br>
    रराज मेरुप्रतिमानरूपॊ; मेरुर यथात्युच्छ्रितघॊरशृङ्गः<br>
 <font color="GREEN" size="-1">52</font>
  ततः समुत्पाट्य जगाम वीरः; संस्तूयमानॊ युधि राक्षसेन्द्रैः<br>
    शृण्वन निनादं तरिदशालयानां; पलवंगराजग्रहविस्मितानाम<br>
 <font color="GREEN" size="-1">53</font>
  ततस तम आदाय तदा स मेने; हरीन्द्रम इन्द्रॊपमम इन्द्रवीर्यः<br>
    अस्मिन हृते सर्वम इदं हृतं सयात; सराघवं सैन्यम इतीन्द्रशत्रुः<br>
 <font color="GREEN" size="-1">54</font>
  विद्रुतां वाहिनीं दृष्ट्वा वानराणां ततस ततः<br>
    कुम्भकर्णेन सुग्रीवं गृहीतं चापि वानरम<br>
 <font color="GREEN" size="-1">55</font>
  हनूमांश चिन्तयाम आस मतिमान मारुतात्मजः<br>
    एवं गृहीते सुग्रीवे किं कर्तव्यं मया भवेत<br>
 <font color="GREEN" size="-1">56</font>
  यद वै नयाय्यं मया कर्तुं तत करिष्यामि सर्वथा<br>
    भूत्वा पर्वतसंकाशॊ नाशयिष्यामि राक्षसं<br>
 <font color="GREEN" size="-1">57</font>
  मया हते संयति कुम्भकर्णे; महाबले मुष्टिविशीर्णदेहे<br>
    विमॊचिते वानरपार्थिवे च; भवन्तु हृष्टाः परवगाः समग्राः<br>
 <font color="GREEN" size="-1">58</font>
  अथ वा सवयम अप्य एष मॊक्षं पराप्स्यति पार्थिवः<br>
    गृहीतॊ ऽयं यदि भवेत तरिदशैः सासुरॊरगैः<br>
 <font color="GREEN" size="-1">59</font>
  मन्ये न तावद आत्मानं बुध्यते वानराधिपः<br>
    शैलप्रहाराभिहतः कुम्भकर्णेन संयुगे<br>
 <font color="GREEN" size="-1">60</font>
  अयं मुहूर्तात सुग्रीवॊ लब्धसंज्ञॊ महाहवे<br>
    आत्मनॊ वानराणां च यत पथ्यं तत करिष्यति<br>
 <font color="GREEN" size="-1">61</font>
  मया तु मॊक्षितस्यास्य सुग्रीवस्य महात्मनः<br>
    अप्रीतश च भवेत कष्टा कीर्तिनाशश च शाश्वतः<br>
 <font color="GREEN" size="-1">62</font>
  तस्मान मुहूर्तं काङ्क्षिष्ये विक्रमं पार्थिवस्य नः<br>
    भिन्नं च वानरानीकं तावद आश्वासयाम्य अहम<br>
 <font color="GREEN" size="-1">63</font>
  इत्य एवं चिन्तयित्वा तु हनूमान मारुतात्मजः<br>
    भूयः संस्तम्भयाम आस वानराणां महाचमूम<br>
 <font color="GREEN" size="-1">64</font>
  स कुम्भकर्णॊ ऽथ विवेश लङ्कां; सफुरन्तम आदाय महाहरिं तम<br>
    विमानचर्यागृहगॊपुरस्थैः; पुष्पाग्र्यवर्षैर अवकीर्यमाणः<br>
 <font color="GREEN" size="-1">65</font>
  ततः स संज्ञाम उपलभ्य कृच्छ्राद; बलीयसस तस्य भुजान्तरस्थः<br>
    अवेक्षमाणः पुरराजमार्गं; विचिन्तयाम आस मुहुर महात्मा<br>
 <font color="GREEN" size="-1">66</font>
  एवं गृहीतेन कथं नु नाम; शक्यं मया संप्रति कर्तुम अद्य<br>
    तथा करिष्यामि यथा हरीणां; भविष्यतीष्टं च हितं च कार्यम<br>
 <font color="GREEN" size="-1">67</font>
  ततः कराग्रैः सहसा समेत्य; राजा हरीणाम अमरेन्द्रशत्रॊः<br>
    नखैश च कर्णौ दशनैश च नासां; ददंश पार्श्वेषु च कुम्भकर्णम<br>
 <font color="GREEN" size="-1">68</font>
  स कुम्भकर्णौ हृतकर्णनासॊ; विदारितस तेन विमर्दितश च<br>
    रॊषाभिभूतः कषतजार्द्रगात्रः; सुग्रीवम आविध्य पिपेष भूमौ<br>
 <font color="GREEN" size="-1">69</font>
  स भूतले भीमबलाभिपिष्टः; सुरारिभिस तैर अभिहन्यमानः<br>
    जगाम खं वेगवद अभ्युपेत्य; पुनश च रामेण समाजगाम<br>
 <font color="GREEN" size="-1">70</font>
  कर्णनासा विहीनस्य कुम्भकर्णॊ महाबलः<br>
    रराज शॊणितॊत्सिक्तॊ गिरिः परस्रवणैर इव<br>
 <font color="GREEN" size="-1">71</font>
  ततः स पुर्याः सहसा महात्मा; निष्क्रम्य तद वानरसैन्यम उग्रम<br>
    बभक्ष रक्षॊ युधि कुम्भकर्णः; परजा युगान्ताग्निर इव परदीप्तः<br>
 <font color="GREEN" size="-1">72</font>
  बुभुक्षितः शॊणितमांसगृध्नुः; परविश्य तद वानरसैन्यम उग्रम<br>
    चखाद रक्षांसि हरीन पिशाचान; ऋक्षांश च मॊहाद युधि कुम्भकर्णः<br>
 <font color="GREEN" size="-1">73</font>
  एकं दवौ तरीन बहून करुद्धॊ वानरान सह राक्षसैः<br>
    समादायैकहस्तेन परचिक्षेप तवरन मुखे<br>
 <font color="GREEN" size="-1">74</font>
  संप्रस्रवंस तदा मेदः शॊणितं च महाबलः<br>
    वध्यमानॊ नगेन्द्राग्रैर भक्षयाम आस वानरान<br>
    ते भक्ष्यमाणा हरयॊ रामं जग्मुस तदा गतिम<br>
 <font color="GREEN" size="-1">75</font>
  तस्मिन काले सुमित्रायाः पुत्रः परबलार्दनः<br>
    चकार लक्ष्मणः करुद्धॊ युद्धं परपुरंजयः<br>
 <font color="GREEN" size="-1">76</font>
  स कुम्भकर्णस्य शराञ शरीरे सप्त वीर्यवान<br>
    निचखानाददे चान्यान विससर्ज च लक्ष्मणः<br>
 <font color="GREEN" size="-1">77</font>
  अतिक्रम्य च सौमित्रिं कुम्भकर्णॊ महाबलः<br>
    रामम एवाभिदुद्राव दारयन्न इव मेदिनीम<br>
 <font color="GREEN" size="-1">78</font>
  अथ दाशरथी रामॊ रौद्रम अस्त्रं परयॊजयन<br>
    कुम्भकर्णस्य हृदये ससर्ज निशिताञ शरान<br>
 <font color="GREEN" size="-1">79</font>
  तस्य रामेण विद्धस्य सहसाभिप्रधावतः<br>
    अङ्गारमिश्राः करुद्धस्य मुखान निश्चेरुर अर्चिषः<br>
 <font color="GREEN" size="-1">80</font>
  तस्यॊरसि निमग्नाश च शरा बर्हिणवाससः<br>
    हस्ताच चास्य परिभ्रष्टा पपातॊर्व्यां महागदा<br>
 <font color="GREEN" size="-1">81</font>
  स निरायुधम आत्मानं यदा मेने महाबलः<br>
    मुष्टिभ्यां चारणाभ्यां च चकार कदनं महत<br>
 <font color="GREEN" size="-1">82</font>
  स बाणैर अतिविद्धाङ्गः कषतजेन समुक्षितः<br>
    रुधिरं परिसुस्राव गिरिः परस्रवणान इव<br>
 <font color="GREEN" size="-1">83</font>
  स तीव्रेण च कॊपेन रुधिरेण च मूर्छितः<br>
    वानरान राक्षसान ऋक्षान खादन विपरिधावति<br>
 <font color="GREEN" size="-1">84</font>
  तस्मिन काले स धर्मात्मा लक्ष्मणॊ रामम अब्रवीत<br>
    कुम्भकर्णवधे युक्तॊ यॊगान परिमृशन बहून<br>
 <font color="GREEN" size="-1">85</font>
  नैवायं वानरान राजन न विजानाति राक्षसान<br>
    मत्तः शॊणितगन्धेन सवान परांश चैव खादति<br>
 <font color="GREEN" size="-1">86</font>
  साध्व एनम अधिरॊहन्तु सर्वतॊ वानरर्षभाः<br>
    यूथपाश च यथामुख्यास तिष्ठन्त्व अस्य समन्ततः<br>
 <font color="GREEN" size="-1">87</font>
  अप्य अयं दुर्मतिः काले गुरुभारप्रपीडितः<br>
    परपतन राक्षसॊ भूमौ नान्यान हन्यात पलवंगमान<br>
 <font color="GREEN" size="-1">88</font>
  तस्य तद्वचनं शरुत्वा राजपुत्रस्य धीमतः<br>
    ते समारुरुहुर हृष्टाः कुम्भकर्णं पलवंगमाः<br>
 <font color="GREEN" size="-1">89</font>
  कुम्भकर्णस तु संक्रुद्धः समारूढः पलवंगमैः<br>
    वयधूनयत तान वेगेन दुष्टहस्तीव हस्तिपान<br>
 <font color="GREEN" size="-1">90</font>
  तान दृष्ट्वा निर्धूतान रामॊ रुष्टॊ ऽयम इति राक्षसः<br>
    समुत्पपात वेगेन धनुर उत्तमम आददे<br>
 <font color="GREEN" size="-1">91</font>
  स चापम आदाय भुजंगकल्पं; दृढज्यम उग्रं तपनीयचित्रम<br>
    हरीन समाश्वास्य समुत्पपात; रामॊ निबद्धॊत्तमतूणबाणः<br>
 <font color="GREEN" size="-1">92</font>
  स वानरगणैस तैस तु वृतः परमदुर्जयः<br>
    लक्ष्मणानुचरॊ रामः संप्रतस्थे महाबलः<br>
 <font color="GREEN" size="-1">93</font>
  स ददर्श महात्मानं किरीटिनम अरिंदमम<br>
    शॊणिताप्लुतसर्वाङ्गं कुम्भकर्णं महाबलम<br>
 <font color="GREEN" size="-1">94</font>
  सर्वान समभिधावन्तं यथारुष्टं दिशा गजम<br>
    मार्गमाणं हरीन करुद्धं राक्षसैः परिवारितम<br>
 <font color="GREEN" size="-1">95</font>
  विन्ध्यमन्दरसंकाशं काञ्चनाङ्गदभूषणम<br>
    सरवन्तं रुधिरं वक्त्राद वर्षमेघम इवॊत्थितम<br>
 <font color="GREEN" size="-1">96</font>
  जिह्वया परिलिह्यन्तं शॊणितं शॊणितॊक्षितम<br>
    मृद्नन्तं वानरानीकं कालान्तकयमॊपमम<br>
 <font color="GREEN" size="-1">97</font>
  तं दृष्ट्वा राक्षसश्रेष्ठं परदीप्तानलवर्चसं<br>
    विस्फारयाम आस तदा कार्मुकं पुरुषर्षभः<br>
 <font color="GREEN" size="-1">98</font>
  स तस्य चापनिर्घॊषात कुपितॊ नैरृतर्षभः<br>
    अमृष्यमाणस तं घॊषम अभिदुद्राव राघवम<br>
 <font color="GREEN" size="-1">99</font>
  ततस तु वातॊद्धतमेघकल्पं; भुजंगराजॊत्तमभॊगबाहुम<br>
    तम आपतन्तं धरणीधराभम; उवाच रामॊ युधि कुम्भकर्णम<br>
 <font color="GREEN" size="-1">100</font>
  आगच्छ रक्षॊऽधिपमा विषादम; अवस्थितॊ ऽहं परगृहीतचापः<br>
    अवेहि मां शक्रसपत्न रामम; अयं मुहूर्ताद भविता विचेताः<br>
 <font color="GREEN" size="-1">101</font>
  रामॊ ऽयम इति विज्ञाय जहास विकृतस्वनम<br>
    पातयन्न इव सर्वेषां हृदयानि वनौकसाम<br>
 <font color="GREEN" size="-1">102</font>
  परहस्य विकृतं भीमं स मेघस्वनितॊपमम<br>
    कुम्भकर्णॊ महातेजा राघवं वाक्यम अब्रवीत<br>
 <font color="GREEN" size="-1">103</font>
  नाहं विराधॊ विज्ञेयॊ न कबन्धः खरॊ न च<br>
    न वाली न च मारीचः कुम्भकर्णॊ ऽहम आगतः<br>
 <font color="GREEN" size="-1">104</font>
  पश्य मे मुद्गरं घॊरं सर्वकालायसं महत<br>
    अनेन निर्जिता देवा दानवाश च मया पुरा<br>
 <font color="GREEN" size="-1">105</font>
  विकर्णनास इति मां नावज्ञातुं तवम अर्हसि<br>
    सवल्पापि हि न मे पीडा कर्णनासाविनाशनात<br>
 <font color="GREEN" size="-1">106</font>
  दर्शयेक्ष्वाकुशार्दूल वीर्यं गात्रेषु मे लघु<br>
    ततस तवां भक्षयिष्यामि दृष्टपौरुषविक्रमम<br>
 <font color="GREEN" size="-1">107</font>
  स कुम्भकर्णस्य वचॊ निशम्य; रामः सुपुङ्खान विससर्ज बाणान<br>
    तैर आहतॊ वज्रसमप्रवेगैर; न चुक्षुभे न वयथते सुरारिः<br>
 <font color="GREEN" size="-1">108</font>
  यैः सायकैः सालवरा निकृत्ता; वाली हतॊ वानरपुंगवश च<br>
    ते कुम्भकर्णस्य तदा शरीरं; वज्रॊपमा न वयथयां परचक्रुः<br>
 <font color="GREEN" size="-1">109</font>
  स वारिधारा इव सायकांस तान; पिबञ शरीरेण महेन्द्रशत्रुः<br>
    जघान रामस्य शरप्रवेगं; वयाविध्य तं मुद्गरम उग्रवेगम<br>
 <font color="GREEN" size="-1">110</font>
  ततस तु रक्षः कषतजानुलिप्तं; वित्रासनं देवमहाचमूनाम<br>
    वयाविध्य तं मुद्गरम उग्रवेगं; विद्रावयाम आस चमूं हरीणाम<br>
 <font color="GREEN" size="-1">111</font>
  वायव्यम आदाय ततॊ वरास्त्रं; रामः परचिक्षेप निशाचराय<br>
    समुद्गरं तेन जहार बाहुं; स कृत्तबाहुस तुमुलं ननाद<br>
 <font color="GREEN" size="-1">112</font>
  स तस्य बाहुर गिरिशृङ्गकल्पः; समुद्गरॊ राघवबाणकृत्तः<br>
    पपात तस्मिन हरिराजसैन्ये; जघान तां वानरवाहिनीं च<br>
 <font color="GREEN" size="-1">113</font>
  ते वानरा भग्नहतावशेषाः; पर्यन्तम आश्रित्य तदा विषण्णाः<br>
    परवेपिताङ्गा ददृशुः सुघॊरं; नरेन्द्ररक्षॊऽधिपसंनिपातम<br>
 <font color="GREEN" size="-1">114</font>
  स कुम्भकर्णॊ ऽसत्रनिकृत्तबाहुर; महान निकृत्ताग्र इवाचलेन्द्रः<br>
    उत्पाटयाम आस करेण वृक्षं; ततॊ ऽभिदुद्राव रणे नरेन्द्रम<br>
 <font color="GREEN" size="-1">115</font>
  तं तस्य बाहुं सह सालवृक्षं; समुद्यतं पन्नगभॊगकल्पम<br>
    ऐन्द्रास्त्रयुक्तेन जहार रामॊ; बाणेन जाम्बूनदचित्रितेन<br>
 <font color="GREEN" size="-1">116</font>
  स कुम्भकर्णस्य भुजॊ निकृत्तः; पपात भूमौ गिरिसंनिकाशः<br>
    विवेष्टमानॊ निजघान वृक्षाञ; शैलाञ शिलावानरराक्षसांश च<br>
 <font color="GREEN" size="-1">117</font>
  तं छिन्नबाहुं समवेक्ष्य रामः; समापतन्तं सहसा नदन्तम<br>
    दवाव अर्धचन्द्रौ निशितौ परगृह्य; चिच्छेद पादौ युधि राक्षसस्य<br>
 <font color="GREEN" size="-1">118</font>
  निकृत्तबाहुर विनिकृत्तपादॊ; विदार्य वक्त्रं वडवामुखाभम<br>
    दुद्राव रामं सहसाभिगर्जन; राहुर यथा चन्द्रम इवान्तरिक्षे<br>
 <font color="GREEN" size="-1">119</font>
  अपूरयत तस्य मुखं शिताग्रै; रामः शरैर हेमपिनद्धपुङ्खैः<br>
    स पूर्णवक्त्रॊ न शशाक वक्तुं; चुकूज कृच्छ्रेण मुमॊह चापि<br>
 <font color="GREEN" size="-1">120</font>
  अथाददे सूर्यमरीचिकल्पं; स बरह्मदण्डान्तककालकल्पम<br>
    अरिष्टम ऐन्द्रं निशितं सुपुङ्खं; रामः शरं मारुततुल्यवेगम<br>
 <font color="GREEN" size="-1">121</font>
  तं वज्रजाम्बूनदचारुपुङ्खं; परदीप्तसूर्यज्वलनप्रकाशम<br>
    महेन्द्रवज्राशनितुल्यवेगं; रामः परचिक्षेप निशाचराय<br>
 <font color="GREEN" size="-1">122</font>
  स सायकॊ राघवबाहुचॊदितॊ; दिशः सवभासा दश संप्रकाशयन<br>
    विधूमवैश्वानरदीप्तदर्शनॊ; जगाम शक्राशनितुल्यविक्रमः<br>
 <font color="GREEN" size="-1">123</font>
  स तन महापर्वतकूटसंनिभं; विवृत्तदंष्ट्रं चलचारुकुण्डलम<br>
    चकर्त रक्षॊऽधिपतेः शिरस तदा; यथैव वृत्रस्य पुरा पुरंदरः<br>
 <font color="GREEN" size="-1">124</font>
  तद रामबाणाभिहतं पपात; रक्षःशिरः पर्वतसंनिकाशम<br>
    बभञ्ज चर्यागृहगॊपुराणि; पराकारम उच्चं तम अपातयच च<br>
 <font color="GREEN" size="-1">125</font>
  तच चातिकायं हिमवत्प्रकाशं; रक्षस तदा तॊयनिधौ पपात<br>
    गराहान महामीनचयान भुजंगमान; ममर्द भूमिं च तथा विवेश<br>
 <font color="GREEN" size="-1">126</font>
  तस्मिर हते बराह्मणदेवशत्रौ; महाबले संयति कुम्भकर्णे<br>
    चचाल भूर भूमिधराश च सर्वे; हर्षाच च देवास तुमुलं परणेदुः<br>
 <font color="GREEN" size="-1">127</font>
  ततस तु देवर्षिमहर्षिपन्नगाः; सुराश च भूतानि सुपर्णगुह्यकाः<br>
    सयक्षगन्धर्वगणा नभॊगताः; परहर्षिता राम पराक्रमेण<br>
 <font color="GREEN" size="-1">128</font>
  परहर्षम ईयुर बहवस तु वानराः; परबुद्धपद्मप्रतिमैर इवाननैः<br>
    अपूजयन राघवम इष्टभागिनं; हते रिपौ भीमबले दुरासदे<br>
 <font color="GREEN" size="-1">129</font>
  स कुम्भकर्णं सुरसैन्यमर्दनं; महत्सु युद्धेष्व अपराजितश्रमम<br>
    ननन्द हत्वा भरताग्रजॊ रणे; महासुरं वृत्रम इवामराधिपः<br>
 </td>
 
 </table>
 <p></p><div class="filenav">
 <hr>
 <center>
 <a href="rys6056.htm">Next: Chapter 56</a></center>
 </div>
 </center></body>