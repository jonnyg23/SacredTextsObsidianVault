<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi07.htm">Book 7 Index</a><br>
  
 <a href="rys7044.htm">Previous</a> 
 <a href="rys7046.htm">Next</a> 
 
 </div>
 <hr>
 
 <h3 align="CENTER">Book 7<br>Chapter 45
 </h3><table width="100%">
 <td width="50%">
  <font color="GREEN" size="-1">1</font>
  tato rajanyāṃ vyuṣṭāyāṃ lakṣmaṇo dīnacetanaḥ<br>
   sumantram abravīd vākyaṃ mukhena pariśuṣyatā<br>
  <font color="GREEN" size="-1">2</font>
  sārathe turagāñ śīghraṃ yojayasva rathottame<br>
   svāstīrṇaṃ rājabhavanāt sītāyāś cāsanaṃ śubham<br>
  <font color="GREEN" size="-1">3</font>
  sītā hi rājabhavanād āśramaṃ puṇyakarmaṇām<br>
   mayā netā maharṣīṇāṃ śīghram ānīyatāṃ rathaḥ<br>
  <font color="GREEN" size="-1">4</font>
  sumantras tu tathety uktvā yuktaṃ paramavājibhiḥ<br>
   rathaṃ suruciraprakhyaṃ svāstīrṇaṃ sukhaśayyayā<br>
  <font color="GREEN" size="-1">5</font>
  ādāyovāca saumitriṃ mitrāṇāṃ harṣavardhanam<br>
   ratho 'yaṃ samanuprāpto yat kāryaṃ kriyatāṃ prabho<br>
  <font color="GREEN" size="-1">6</font>
  evam uktaḥ sumantreṇa rājaveśma sa lakṣmaṇaḥ<br>
   praviśya sītām āsādya vyājahāra nararṣabhaḥ<br>
  <font color="GREEN" size="-1">7</font>
  gaṅgātīre mayā devi munīnām āśrame śubhe<br>
   śīghraṃ gatvopaneyāsi śāsanāt pārthivasya naḥ<br>
  <font color="GREEN" size="-1">8</font>
  evam uktā tu vaidehī lakṣmaṇena mahātmanā<br>
   praharṣam atulaṃ lebhe gamanaṃ cābhyarocayat<br>
  <font color="GREEN" size="-1">9</font>
  vāsāṃsi ca mahārhāṇi ratnāni vividhāni ca<br>
   gṛhītvā tāni vaidehī gamanāyopacakrame<br>
  <font color="GREEN" size="-1">10</font>
  imāni munipatnīnāṃ dāsyāmy ābharaṇāny aham<br>
    saumitris tu tathety uktvā ratham āropya maithilīm<br>
    prayayau śīghraturago rāmasyājñām anusmaran<br>
 <font color="GREEN" size="-1">11</font>
  abravīc ca tadā sītā lakṣmaṇaṃ lakṣmivardhanam<br>
    aśubhāni bahūny adya paśyāmi raghunandana<br>
 <font color="GREEN" size="-1">12</font>
  nayanaṃ me sphuraty adya gātrotkampaś ca jāyate<br>
    hṛdayaṃ caiva saumitre asvastham iva lakṣaye<br>
 <font color="GREEN" size="-1">13</font>
  autsukyaṃ paramaṃ cāpi adhṛtiś ca parā mama<br>
    śūnyām iva ca paśyāmi pṛthivīṃ pṛthulocana<br>
 <font color="GREEN" size="-1">14</font>
  api svasti bhavet tasya bhrātus te bhrātṛbhiḥ saha<br>
    śvaśrūṇāṃ caiva me vīra sarvāsām aviśeṣataḥ<br>
 <font color="GREEN" size="-1">15</font>
  pure janapade caiva kuśalaṃ prāṇinām api<br>
    ity añjalikṛtā sītā devatā abhyayācata<br>
 <font color="GREEN" size="-1">16</font>
  lakṣmaṇo 'rthaṃ tu taṃ śrutvā śirasā vandya maithilīm<br>
    śivam ity abravīd dhṛṣṭo hṛdayena viśuṣyatā<br>
 <font color="GREEN" size="-1">17</font>
  tato vāsam upāgamya gomatītīra āśrame<br>
    prabhāte punar utthāya saumitriḥ sūtam abravīt<br>
 <font color="GREEN" size="-1">18</font>
  yojayasva rathaṃ śīghram adya bhāgīrathī jalam<br>
    śirasā dhārayiṣyāmi tryambakaḥ parvate yathā<br>
 <font color="GREEN" size="-1">19</font>
  so 'śvān vicārayitvāśu rathe yuktvā manojavān<br>
    ārohasveti vaidehīṃ sūtaḥ prāñjalir abravīt<br>
 <font color="GREEN" size="-1">20</font>
  sā tu sūtasya vacanād āruroha rathottamam<br>
    sītā saumitriṇā sārdhaṃ sumitreṇa ca dhīmatā<br>
 <font color="GREEN" size="-1">21</font>
  athārdhadivasaṃ gatvā bhāgīrathyā jalāśayam<br>
    nirīkṣya lakṣmaṇo dīnaḥ praruroda mahāsvanam<br>
 <font color="GREEN" size="-1">22</font>
  sītā tu paramāyattā dṛṣṭvā lakṣmaṇam āturam<br>
    uvāca vākyaṃ dharmajña kim idaṃ rudyate tvayā<br>
 <font color="GREEN" size="-1">23</font>
  jāhvanī tīram āsādya cirābhilaṣitaṃ mama<br>
    harṣakāle kim arthaṃ māṃ viṣādayasi lakṣmaṇa<br>
 <font color="GREEN" size="-1">24</font>
  nityaṃ tvaṃ rāmapādeṣu vartase puruṣarṣabha<br>
    kac cid vinā kṛtas tena dvirātre śokam āgataḥ<br>
 <font color="GREEN" size="-1">25</font>
  mamāpi dayito rāmo jīvitenāpi lakṣmaṇa<br>
    na cāham evaṃ śocāmi maivaṃ tvaṃ bāliśo bhava<br>
 <font color="GREEN" size="-1">26</font>
  tārayasva ca māṃ gaṅgāṃ darśayasva ca tāpasān<br>
    tato dhanāni vāsāṃsi dāsyāmy ābharaṇāni ca<br>
 <font color="GREEN" size="-1">27</font>
  tataḥ kṛtvā maharṣīṇāṃ yathārham abhivādanam<br>
    tatra caikāṃ niśām uṣya yāsyāmas tāṃ purīṃ punaḥ<br>
 <font color="GREEN" size="-1">28</font>
  tasyās tad vacanaṃ śrutvā pramṛjya nayane śubhe<br>
    titīrṣur lakṣmaṇo gaṅgāṃ śubhāṃ nāvam upāharat<br>
 </td>
 <td width="50%">
  <font color="GREEN" size="-1">1</font>
  ततॊ रजन्यां वयुष्टायां लक्ष्मणॊ दीनचेतनः<br>
   सुमन्त्रम अब्रवीद वाक्यं मुखेन परिशुष्यता<br>
  <font color="GREEN" size="-1">2</font>
  सारथे तुरगाञ शीघ्रं यॊजयस्व रथॊत्तमे<br>
   सवास्तीर्णं राजभवनात सीतायाश चासनं शुभम<br>
  <font color="GREEN" size="-1">3</font>
  सीता हि राजभवनाद आश्रमं पुण्यकर्मणाम<br>
   मया नेता महर्षीणां शीघ्रम आनीयतां रथः<br>
  <font color="GREEN" size="-1">4</font>
  सुमन्त्रस तु तथेत्य उक्त्वा युक्तं परमवाजिभिः<br>
   रथं सुरुचिरप्रख्यं सवास्तीर्णं सुखशय्यया<br>
  <font color="GREEN" size="-1">5</font>
  आदायॊवाच सौमित्रिं मित्राणां हर्षवर्धनम<br>
   रथॊ ऽयं समनुप्राप्तॊ यत कार्यं करियतां परभॊ<br>
  <font color="GREEN" size="-1">6</font>
  एवम उक्तः सुमन्त्रेण राजवेश्म स लक्ष्मणः<br>
   परविश्य सीताम आसाद्य वयाजहार नरर्षभः<br>
  <font color="GREEN" size="-1">7</font>
  गङ्गातीरे मया देवि मुनीनाम आश्रमे शुभे<br>
   शीघ्रं गत्वॊपनेयासि शासनात पार्थिवस्य नः<br>
  <font color="GREEN" size="-1">8</font>
  एवम उक्ता तु वैदेही लक्ष्मणेन महात्मना<br>
   परहर्षम अतुलं लेभे गमनं चाभ्यरॊचयत<br>
  <font color="GREEN" size="-1">9</font>
  वासांसि च महार्हाणि रत्नानि विविधानि च<br>
   गृहीत्वा तानि वैदेही गमनायॊपचक्रमे<br>
  <font color="GREEN" size="-1">10</font>
  इमानि मुनिपत्नीनां दास्याम्य आभरणान्य अहम<br>
    सौमित्रिस तु तथेत्य उक्त्वा रथम आरॊप्य मैथिलीम<br>
    परययौ शीघ्रतुरगॊ रामस्याज्ञाम अनुस्मरन<br>
 <font color="GREEN" size="-1">11</font>
  अब्रवीच च तदा सीता लक्ष्मणं लक्ष्मिवर्धनम<br>
    अशुभानि बहून्य अद्य पश्यामि रघुनन्दन<br>
 <font color="GREEN" size="-1">12</font>
  नयनं मे सफुरत्य अद्य गात्रॊत्कम्पश च जायते<br>
    हृदयं चैव सौमित्रे अस्वस्थम इव लक्षये<br>
 <font color="GREEN" size="-1">13</font>
  औत्सुक्यं परमं चापि अधृतिश च परा मम<br>
    शून्याम इव च पश्यामि पृथिवीं पृथुलॊचन<br>
 <font color="GREEN" size="-1">14</font>
  अपि सवस्ति भवेत तस्य भरातुस ते भरातृभिः सह<br>
    शवश्रूणां चैव मे वीर सर्वासाम अविशेषतः<br>
 <font color="GREEN" size="-1">15</font>
  पुरे जनपदे चैव कुशलं पराणिनाम अपि<br>
    इत्य अञ्जलिकृता सीता देवता अभ्ययाचत<br>
 <font color="GREEN" size="-1">16</font>
  लक्ष्मणॊ ऽरथं तु तं शरुत्वा शिरसा वन्द्य मैथिलीम<br>
    शिवम इत्य अब्रवीद धृष्टॊ हृदयेन विशुष्यता<br>
 <font color="GREEN" size="-1">17</font>
  ततॊ वासम उपागम्य गॊमतीतीर आश्रमे<br>
    परभाते पुनर उत्थाय सौमित्रिः सूतम अब्रवीत<br>
 <font color="GREEN" size="-1">18</font>
  यॊजयस्व रथं शीघ्रम अद्य भागीरथी जलम<br>
    शिरसा धारयिष्यामि तर्यम्बकः पर्वते यथा<br>
 <font color="GREEN" size="-1">19</font>
  सॊ ऽशवान विचारयित्वाशु रथे युक्त्वा मनॊजवान<br>
    आरॊहस्वेति वैदेहीं सूतः पराञ्जलिर अब्रवीत<br>
 <font color="GREEN" size="-1">20</font>
  सा तु सूतस्य वचनाद आरुरॊह रथॊत्तमम<br>
    सीता सौमित्रिणा सार्धं सुमित्रेण च धीमता<br>
 <font color="GREEN" size="-1">21</font>
  अथार्धदिवसं गत्वा भागीरथ्या जलाशयम<br>
    निरीक्ष्य लक्ष्मणॊ दीनः पररुरॊद महास्वनम<br>
 <font color="GREEN" size="-1">22</font>
  सीता तु परमायत्ता दृष्ट्वा लक्ष्मणम आतुरम<br>
    उवाच वाक्यं धर्मज्ञ किम इदं रुद्यते तवया<br>
 <font color="GREEN" size="-1">23</font>
  जाह्वनी तीरम आसाद्य चिराभिलषितं मम<br>
    हर्षकाले किम अर्थं मां विषादयसि लक्ष्मण<br>
 <font color="GREEN" size="-1">24</font>
  नित्यं तवं रामपादेषु वर्तसे पुरुषर्षभ<br>
    कच चिद विना कृतस तेन दविरात्रे शॊकम आगतः<br>
 <font color="GREEN" size="-1">25</font>
  ममापि दयितॊ रामॊ जीवितेनापि लक्ष्मण<br>
    न चाहम एवं शॊचामि मैवं तवं बालिशॊ भव<br>
 <font color="GREEN" size="-1">26</font>
  तारयस्व च मां गङ्गां दर्शयस्व च तापसान<br>
    ततॊ धनानि वासांसि दास्याम्य आभरणानि च<br>
 <font color="GREEN" size="-1">27</font>
  ततः कृत्वा महर्षीणां यथार्हम अभिवादनम<br>
    तत्र चैकां निशाम उष्य यास्यामस तां पुरीं पुनः<br>
 <font color="GREEN" size="-1">28</font>
  तस्यास तद वचनं शरुत्वा परमृज्य नयने शुभे<br>
    तितीर्षुर लक्ष्मणॊ गङ्गां शुभां नावम उपाहरत<br>
 </td>
 
 </table>
 <p></p><div class="filenav">
 <hr>
 <center>
 <a href="rys7046.htm">Next: Chapter 46</a></center>
 </div>
 </center></body>