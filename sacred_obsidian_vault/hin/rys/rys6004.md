<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi06.htm">Book 6 Index</a><br>
  
 <a href="rys6003.htm">Previous</a> 
 <a href="rys6005.htm">Next</a> 
 
 </div>
 <hr>
 
 <h3 align="CENTER">Book 6<br>Chapter 4
 </h3><table width="100%">
 <td width="50%">
  <font color="GREEN" size="-1">1</font>
  śrutvā hanūmato vākyaṃ yathāvad anupūrvaśaḥ<br>
   tato 'bravīn mahātejā rāmaḥ satyaparākramaḥ<br>
  <font color="GREEN" size="-1">2</font>
  yāṃ nivedayase laṅkāṃ purīṃ bhīmasya rakṣasaḥ<br>
   kṣipram enāṃ vadhiṣyāmi satyam etad bravīmi te<br>
  <font color="GREEN" size="-1">3</font>
  asmin muhūrte sugrīva prayāṇam abhirocaye<br>
   yukto muhūrto vijayaḥ prāpto madhyaṃ divākaraḥ<br>
  <font color="GREEN" size="-1">4</font>
  uttarā phalgunī hy adya śvas tu hastena yokṣyate<br>
   abhiprayāma sugrīva sarvānīkasamāvṛtāḥ<br>
  <font color="GREEN" size="-1">5</font>
  nimittāni ca dhanyāni yāni prādurbhavanti me<br>
   nihatya rāvaṇaṃ sītām ānayiṣyāmi jānakīm<br>
  <font color="GREEN" size="-1">6</font>
  upariṣṭād dhi nayanaṃ sphuramāṇam idaṃ mama<br>
   vijayaṃ samanuprāptaṃ śaṃsatīva manoratham<br>
  <font color="GREEN" size="-1">7</font>
  agre yātu balasyāsya nīlo mārgam avekṣitum<br>
   vṛtaḥ śatasahasreṇa vānarāṇāṃ tarasvinām<br>
  <font color="GREEN" size="-1">8</font>
  phalamūlavatā nīla śītakānanavāriṇā<br>
   pathā madhumatā cāśu senāṃ senāpate naya<br>
  <font color="GREEN" size="-1">9</font>
  dūṣayeyur durātmānaḥ pathi mūlaphalodakam<br>
   rākṣasāḥ parirakṣethās tebhyas tvaṃ nityam udyataḥ<br>
  <font color="GREEN" size="-1">10</font>
  nimneṣu vanadurgeṣu vaneṣu ca vanaukasaḥ<br>
    abhiplutyābhipaśyeyuḥ pareṣāṃ nihataṃ balam<br>
 <font color="GREEN" size="-1">11</font>
  sāgaraughanibhaṃ bhīmam agrānīkaṃ mahābalāḥ<br>
    kapisiṃhā prakarṣantu śataśo 'tha sahasraśaḥ<br>
 <font color="GREEN" size="-1">12</font>
  gajaś ca girisaṃkāśo gavayaś ca mahābalaḥ<br>
    gavākṣaś cāgrato yāntu gavāṃ dṛptā ivarṣabhāḥ<br>
 <font color="GREEN" size="-1">13</font>
  yātu vānaravāhinyā vānaraḥ plavatāṃ patiḥ<br>
    pālayan dakṣiṇaṃ pārśvam ṛṣabho vānararṣabhaḥ<br>
 <font color="GREEN" size="-1">14</font>
  gandhahastīva durdharṣas tarasvī gandhamādanaḥ<br>
    yātu vānaravāhinyāḥ savyaṃ pārśvam adhiṣṭhitaḥ<br>
 <font color="GREEN" size="-1">15</font>
  yāsyāmi balamadhye 'haṃ balaugham abhiharṣayan<br>
    adhiruhya hanūmantam airāvatam iveśvaraḥ<br>
 <font color="GREEN" size="-1">16</font>
  aṅgadenaiṣa saṃyātu lakṣmaṇaś cāntakopamaḥ<br>
    sārvabhaumeṇa bhūteśo draviṇādhipatir yathā<br>
 <font color="GREEN" size="-1">17</font>
  jāmbavāṃś ca suṣeṇaś ca vegadarśī ca vānaraḥ<br>
    ṛkṣarājo mahāsattvaḥ kukṣiṃ rakṣantu te trayaḥ<br>
 <font color="GREEN" size="-1">18</font>
  rāghavasya vacaḥ śrutvā sugrīvo vāhinīpatiḥ<br>
    vyādideśa mahāvīryān vānarān vānararṣabhaḥ<br>
 <font color="GREEN" size="-1">19</font>
  te vānaragaṇāḥ sarve samutpatya yuyutsavaḥ<br>
    guhābhyaḥ śikharebhyaś ca āśu pupluvire tadā<br>
 <font color="GREEN" size="-1">20</font>
  tato vānararājena lakṣmaṇena ca pūjitaḥ<br>
    jagāma rāmo dharmātmā sasainyo dakṣiṇāṃ diśam<br>
 <font color="GREEN" size="-1">21</font>
  śataiḥ śatasahasraiś ca koṭībhir ayutair api<br>
    vāraṇābhiś ca haribhir yayau parivṛtas tadā<br>
 <font color="GREEN" size="-1">22</font>
  taṃ yāntam anuyāti sma mahatī harivāhinī<br>
 <font color="GREEN" size="-1">23</font>
  hṛṣṭāḥ pramuditāḥ sarve sugrīveṇābhipālitāḥ<br>
    āplavantaḥ plavantaś ca garjantaś ca plavaṃgamāḥ<br>
    kṣvelanto ninadantaś ca jagmur vai dakṣiṇāṃ diśam<br>
 <font color="GREEN" size="-1">24</font>
  bhakṣayantaḥ sugandhīni madhūni ca phalāni ca<br>
    udvahanto mahāvṛkṣān mañjarīpuñjadhāriṇaḥ<br>
 <font color="GREEN" size="-1">25</font>
  anyonyaṃ sahasā dṛṣṭā nirvahanti kṣipanti ca<br>
    patantaś cotpatanty anye pātayanty apare parān<br>
 <font color="GREEN" size="-1">26</font>
  rāvaṇo no nihantavyaḥ sarve ca rajanīcarāḥ<br>
    iti garjanti harayo rāghavasya samīpataḥ<br>
 <font color="GREEN" size="-1">27</font>
  purastād ṛṣabhho vīro nīlaḥ kumuda eva ca<br>
    pathānaṃ śodhayanti sma vānarair bahubhiḥ saha<br>
 <font color="GREEN" size="-1">28</font>
  madhye tu rājā sugrīvo rāmo lakṣmaṇa eva ca<br>
    bahubhir balibhir bhīmair vṛtāḥ śatrunibarhaṇaḥ<br>
 <font color="GREEN" size="-1">29</font>
  hariḥ śatabalir vīraḥ koṭībhir daśabhir vṛtaḥ<br>
    sarvām eko hy avaṣṭabhya rarakṣa harivāhinīm<br>
 <font color="GREEN" size="-1">30</font>
  koṭīśataparīvāraḥ kesarī panaso gajaḥ<br>
    arkaś cātibalaḥ pārśvam ekaṃ tasyābhirakṣati<br>
 <font color="GREEN" size="-1">31</font>
  suṣeṇo jāmbavāṃś caiva ṛkṣair bahubhir āvṛtaḥ<br>
    sugrīvaṃ purataḥ kṛtvā jaghanaṃ saṃrarakṣatuḥ<br>
 <font color="GREEN" size="-1">32</font>
  teṣāṃ senāpatir vīro nīlo vānarapuṃgavaḥ<br>
    saṃpatan patatāṃ śreṣṭhas tad balaṃ paryapālayat<br>
 <font color="GREEN" size="-1">33</font>
  darīmikhaḥ prajaṅghaś ca jambho 'tha rabhasaḥ kapiḥ<br>
    sarvataś ca yayur vīrās tvarayantaḥ plavaṃgamān<br>
 <font color="GREEN" size="-1">34</font>
  evaṃ te hariśārdūlā gacchanto baladarpitāḥ<br>
    apaśyaṃs te giriśreṣṭhaṃ sahyaṃ drumalatāyutam<br>
 <font color="GREEN" size="-1">35</font>
  sāgaraughanibhaṃ bhīmaṃ tad vānarabalaṃ mahat<br>
    niḥsasarpa mahāghoṣaṃ bhīmavega ivārṇavaḥ<br>
 <font color="GREEN" size="-1">36</font>
  tasya dāśaratheḥ pārśve śūrās te kapikuñjarāḥ<br>
    tūrṇam āpupluvuḥ sarve sadaśvā iva coditāḥ<br>
 <font color="GREEN" size="-1">37</font>
  kapibhyām uhyamānau tau śuśubhate nararṣabhau<br>
    mahadbhyām iva saṃspṛṣṭau grāhābhyāṃ candrabhāskarau<br>
 <font color="GREEN" size="-1">38</font>
  tam aṅgadagato rāmaṃ lakṣmaṇaḥ śubhayā girā<br>
    uvāca pratipūrṇārthaḥ smṛtimān pratibhānavān<br>
 <font color="GREEN" size="-1">39</font>
  hṛtām avāpya vaidehīṃ kṣipraṃ hatvā ca rāvaṇam<br>
    samṛddhārthaḥ samṛddhārthām ayodhyāṃ pratiyāsyasi<br>
 <font color="GREEN" size="-1">40</font>
  mahānti ca nimittāni divi bhūmau ca rāghava<br>
    śubhānti tava paśyāmi sarvāṇy evārthasiddhaye<br>
 <font color="GREEN" size="-1">41</font>
  anu vāti śubho vāyuḥ senāṃ mṛduhitaḥ sukhaḥ<br>
    pūrṇavalgusvarāś ceme pravadanti mṛgadvijāḥ<br>
 <font color="GREEN" size="-1">42</font>
  prasannāś ca diśaḥ sarvā vimalaś ca divākaraḥ<br>
    uśanā ca prasannārcir anu tvāṃ bhārgavo gataḥ<br>
 <font color="GREEN" size="-1">43</font>
  brahmarāśir viśuddhaś ca śuddhāś ca paramarṣayaḥ<br>
    arciṣmantaḥ prakāśante dhruvaṃ sarve pradakṣiṇam<br>
 <font color="GREEN" size="-1">44</font>
  triśaṅkur vimalo bhāti rājarṣiḥ sapurohitaḥ<br>
    pitāmahavaro 'smākam iṣkvākūṇāṃ mahātmanām<br>
 <font color="GREEN" size="-1">45</font>
  vimale ca prakāśete viśākhe nirupadrave<br>
    nakṣatraṃ param asmākam ikṣvākūṇāṃ mahātmanām<br>
 <font color="GREEN" size="-1">46</font>
  nairṛtaṃ nairṛtānāṃ ca nakṣatram abhipīḍyate<br>
    mūlaṃ mūlavatā spṛṣṭaṃ dhūpyate dhūmaketunā<br>
 <font color="GREEN" size="-1">47</font>
  saraṃ caitad vināśāya rākṣasānām upasthitam<br>
    kāle kālagṛhītānāṃ nakatraṃ grahapīḍitam<br>
 <font color="GREEN" size="-1">48</font>
  prasannāḥ surasāś cāpo vanāni phalavanti ca<br>
    pravānty abhyadhikaṃ gandhā yathartukusumā drumāḥ<br>
 <font color="GREEN" size="-1">49</font>
  vyūḍhāni kapisainyāni prakāśante 'dhikaṃ prabho<br>
    devānām iva sainyāni saṃgrāme tārakāmaye<br>
 <font color="GREEN" size="-1">50</font>
  evam ārya samīkṣyaitān prīto bhavitum arhasi<br>
    iti bhrātaram āśvāsya hṛṣṭaḥ saumitrir abravīt<br>
 <font color="GREEN" size="-1">51</font>
  athāvṛtya mahīṃ kṛtsnāṃ jagāma mahatī camūḥ<br>
    ṛkṣavānaraśārdūlair nakhadaṃṣṭrāyudhair vṛtā<br>
 <font color="GREEN" size="-1">52</font>
  karāgraiś caraṇāgraiś ca vānarair uddhataṃ rajaḥ<br>
    bhaumam antardadhe lokaṃ nivārya savituḥ prabhām<br>
 <font color="GREEN" size="-1">53</font>
  sā sma yāti divārātraṃ mahatī harivāhinī<br>
    hṛṣṭapramuditā senā sugrīveṇābhirakṣitā<br>
 <font color="GREEN" size="-1">54</font>
  vanarās tvaritaṃ yānti sarve yuddhābhinandanaḥ<br>
    mumokṣayiṣavaḥ sītāṃ muhūrtaṃ kvāpi nāsata<br>
 <font color="GREEN" size="-1">55</font>
  tataḥ pādapasaṃbādhaṃ nānāmṛgasamākulam<br>
    sahyaparvatam āsedur malayaṃ ca mahī dharam<br>
 <font color="GREEN" size="-1">56</font>
  kānanāni vicitrāṇi nadīprasravaṇāni ca<br>
    paśyann api yayau rāmaḥ sahyasya malayasya ca<br>
 <font color="GREEN" size="-1">57</font>
  campakāṃs tilakāṃś cūtān aśokān sinduvārakān<br>
    karavīrāṃś ca timiśān bhañjanti sma plavaṃgamāḥ<br>
 <font color="GREEN" size="-1">58</font>
  phalāny amṛtagandhīni mūlāni kusumāni ca<br>
    bubhujur vānarās tatra pādapānāṃ balotkaṭāḥ<br>
 <font color="GREEN" size="-1">59</font>
  droṇamātrapramāṇāni lambamānāni vānarāḥ<br>
    yayuḥ pibanto hṛṣṭās te madhūni madhupiṅgalāḥ<br>
 <font color="GREEN" size="-1">60</font>
  pādapān avabhañjanto vikarṣantas tathā latāḥ<br>
    vidhamanto girivarān prayayuḥ plavagarṣabhāḥ<br>
 <font color="GREEN" size="-1">61</font>
  vṛkṣebhyo 'nye tu kapayo nardanto madhudarpitāḥ<br>
    anye vṛkṣān prapadyante prapatanty api cāpare<br>
 <font color="GREEN" size="-1">62</font>
  babhūva vasudhā tais tu saṃpūrṇā haripuṃgavaiḥ<br>
    yathā kamalakedāraiḥ pakvair iva vasuṃdharā<br>
 <font color="GREEN" size="-1">63</font>
  mahendram atha saṃprāpya rāmo rājīvalocanaḥ<br>
    adhyārohan mahābāhuḥ śikharaṃ drumabhūṣitam<br>
 <font color="GREEN" size="-1">64</font>
  tataḥ śikharam āruhya rāmo daśarathātmajaḥ<br>
    kūrmamīnasamākīrṇam apaśyat salilāśayam<br>
 <font color="GREEN" size="-1">65</font>
  te sahyaṃ samatikramya malayaṃ ca mahāgirim<br>
    āsedur ānupūrvyeṇa samudraṃ bhīmaniḥsvanam<br>
 <font color="GREEN" size="-1">66</font>
  avaruhya jagāmāśu velāvanam anuttamam<br>
    rāmo ramayatāṃ śreṣṭhaḥ sasugrīvaḥ salakṣmaṇaḥ<br>
 <font color="GREEN" size="-1">67</font>
  atha dhautopalatalāṃ toyaughaiḥ sahasotthitaiḥ<br>
    velām āsādya vipulāṃ rāmo vacanam abravīt<br>
 <font color="GREEN" size="-1">68</font>
  ete vayam anuprāptāḥ sugrīva varuṇālayam<br>
    ihedānīṃ vicintā sā yā na pūrvaṃ samutthitā<br>
 <font color="GREEN" size="-1">69</font>
  ataḥ paramatīro 'yaṃ sāgaraḥ saritāṃ pati<br>
    na cāyam anupāyena śakyas taritum arṇavaḥ<br>
 <font color="GREEN" size="-1">70</font>
  tad ihaiva niveśo 'stu mantraḥ prastūyatām iha<br>
    yathedaṃ vānarabalaṃ paraṃ pāram avāpnuyāt<br>
 <font color="GREEN" size="-1">71</font>
  itīva sa mahābāhuḥ sītāharaṇakarśitaḥ<br>
    rāmaḥ sāgaram āsādya vāsam ājñāpayat tadā<br>
 <font color="GREEN" size="-1">72</font>
  saṃprāpto mantrakālo naḥ sāgarasyeha laṅghane<br>
    svāṃ svāṃ senāṃ samutsṛjya mā ca kaś cit kuto vrajet<br>
    gacchantu vānarāḥ śūrā jñeyaṃ channaṃ bhayaṃ ca naḥ<br>
 <font color="GREEN" size="-1">73</font>
  rāmasya vacanaṃ śrutvā sugrīvaḥ sahalakṣmaṇaḥ<br>
    senāṃ nyaveśayat tīre sāgarasya drumāyute<br>
 <font color="GREEN" size="-1">74</font>
  virarāja samīpasthaṃ sāgarasya tu tad balam<br>
    madhupāṇḍujalaḥ śrīmān dvitīya iva sāgaraḥ<br>
 <font color="GREEN" size="-1">75</font>
  velāvanam upāgamya tatas te haripuṃgavāḥ<br>
    viniviṣṭāḥ paraṃ pāraṃ kāṅkṣamāṇā mahodadheḥ<br>
 <font color="GREEN" size="-1">76</font>
  sā mahārṇavam āsādya hṛṣṭā vānaravāhinī<br>
    vāyuvegasamādhūtaṃ paśyamānā mahārṇavam<br>
 <font color="GREEN" size="-1">77</font>
  dūrapāram asaṃbādhaṃ rakṣogaṇaniṣevitam<br>
    paśyanto varuṇāvāsaṃ niṣedur hariyūthapāḥ<br>
 <font color="GREEN" size="-1">78</font>
  caṇḍanakragrahaṃ ghoraṃ kṣapādau divasakṣaye<br>
    candrodaye samādhūtaṃ praticandrasamākulam<br>
 <font color="GREEN" size="-1">79</font>
  caṇḍānilamahāgrāhaiḥ kīrṇaṃ timitimiṃgilaiḥ<br>
    dīptabhogair ivākrīrṇaṃ bhujaṃgair varuṇālayam<br>
 <font color="GREEN" size="-1">80</font>
  avagāḍhaṃ mahāsattair nānāśailasamākulam<br>
    durgaṃ drugam amārgaṃ tam agādham asurālayam<br>
 <font color="GREEN" size="-1">81</font>
  makarair nāgabhogaiś ca vigāḍhā vātalohitāḥ<br>
    utpetuś ca nipetuś ca pravṛddhā jalarāśayaḥ<br>
 <font color="GREEN" size="-1">82</font>
  agnicūrṇam ivāviddhaṃ bhāskarāmbumanoragam<br>
    surāriviṣayaṃ ghoraṃ pātālaviṣamaṃ sadā<br>
 <font color="GREEN" size="-1">83</font>
  sāgaraṃ cāmbaraprakhyam ambaraṃ sāgaropamam<br>
    sāgaraṃ cāmbaraṃ ceti nirviśeṣam adṛśyata<br>
 <font color="GREEN" size="-1">84</font>
  saṃpṛktaṃ nabhasā hy ambhaḥ saṃpṛktaṃ ca nabho 'mbhasā<br>
    tādṛgrūpe sma dṛśyete tārā ratnasamākule<br>
 <font color="GREEN" size="-1">85</font>
  samutpatitameghasya vīcci mālākulasya ca<br>
    viśeṣo na dvayor āsīt sāgarasyāmbarasya ca<br>
 <font color="GREEN" size="-1">86</font>
  anyonyair āhatāḥ saktāḥ sasvanur bhīmaniḥsvanāḥ<br>
    ūrmayaḥ sindhurājasya mahābherya ivāhave<br>
 <font color="GREEN" size="-1">87</font>
  ratnaughajalasaṃnādaṃ viṣaktam iva vāyunā<br>
    utpatantam iva kruddhaṃ yādogaṇasamākulam<br>
 <font color="GREEN" size="-1">88</font>
  dadṛśus te mahātmāno vātāhatajalāśayam<br>
    aniloddhūtam ākāśe pravalgatam ivormibhiḥ<br>
    bhrāntormijalasaṃnādaṃ pralolam iva sāgaram<br>
 </td>
 <td width="50%">
  <font color="GREEN" size="-1">1</font>
  शरुत्वा हनूमतॊ वाक्यं यथावद अनुपूर्वशः<br>
   ततॊ ऽबरवीन महातेजा रामः सत्यपराक्रमः<br>
  <font color="GREEN" size="-1">2</font>
  यां निवेदयसे लङ्कां पुरीं भीमस्य रक्षसः<br>
   कषिप्रम एनां वधिष्यामि सत्यम एतद बरवीमि ते<br>
  <font color="GREEN" size="-1">3</font>
  अस्मिन मुहूर्ते सुग्रीव परयाणम अभिरॊचये<br>
   युक्तॊ मुहूर्तॊ विजयः पराप्तॊ मध्यं दिवाकरः<br>
  <font color="GREEN" size="-1">4</font>
  उत्तरा फल्गुनी हय अद्य शवस तु हस्तेन यॊक्ष्यते<br>
   अभिप्रयाम सुग्रीव सर्वानीकसमावृताः<br>
  <font color="GREEN" size="-1">5</font>
  निमित्तानि च धन्यानि यानि परादुर्भवन्ति मे<br>
   निहत्य रावणं सीताम आनयिष्यामि जानकीम<br>
  <font color="GREEN" size="-1">6</font>
  उपरिष्टाद धि नयनं सफुरमाणम इदं मम<br>
   विजयं समनुप्राप्तं शंसतीव मनॊरथम<br>
  <font color="GREEN" size="-1">7</font>
  अग्रे यातु बलस्यास्य नीलॊ मार्गम अवेक्षितुम<br>
   वृतः शतसहस्रेण वानराणां तरस्विनाम<br>
  <font color="GREEN" size="-1">8</font>
  फलमूलवता नील शीतकाननवारिणा<br>
   पथा मधुमता चाशु सेनां सेनापते नय<br>
  <font color="GREEN" size="-1">9</font>
  दूषयेयुर दुरात्मानः पथि मूलफलॊदकम<br>
   राक्षसाः परिरक्षेथास तेभ्यस तवं नित्यम उद्यतः<br>
  <font color="GREEN" size="-1">10</font>
  निम्नेषु वनदुर्गेषु वनेषु च वनौकसः<br>
    अभिप्लुत्याभिपश्येयुः परेषां निहतं बलम<br>
 <font color="GREEN" size="-1">11</font>
  सागरौघनिभं भीमम अग्रानीकं महाबलाः<br>
    कपिसिंहा परकर्षन्तु शतशॊ ऽथ सहस्रशः<br>
 <font color="GREEN" size="-1">12</font>
  गजश च गिरिसंकाशॊ गवयश च महाबलः<br>
    गवाक्षश चाग्रतॊ यान्तु गवां दृप्ता इवर्षभाः<br>
 <font color="GREEN" size="-1">13</font>
  यातु वानरवाहिन्या वानरः पलवतां पतिः<br>
    पालयन दक्षिणं पार्श्वम ऋषभॊ वानरर्षभः<br>
 <font color="GREEN" size="-1">14</font>
  गन्धहस्तीव दुर्धर्षस तरस्वी गन्धमादनः<br>
    यातु वानरवाहिन्याः सव्यं पार्श्वम अधिष्ठितः<br>
 <font color="GREEN" size="-1">15</font>
  यास्यामि बलमध्ये ऽहं बलौघम अभिहर्षयन<br>
    अधिरुह्य हनूमन्तम ऐरावतम इवेश्वरः<br>
 <font color="GREEN" size="-1">16</font>
  अङ्गदेनैष संयातु लक्ष्मणश चान्तकॊपमः<br>
    सार्वभौमेण भूतेशॊ दरविणाधिपतिर यथा<br>
 <font color="GREEN" size="-1">17</font>
  जाम्बवांश च सुषेणश च वेगदर्शी च वानरः<br>
    ऋक्षराजॊ महासत्त्वः कुक्षिं रक्षन्तु ते तरयः<br>
 <font color="GREEN" size="-1">18</font>
  राघवस्य वचः शरुत्वा सुग्रीवॊ वाहिनीपतिः<br>
    वयादिदेश महावीर्यान वानरान वानरर्षभः<br>
 <font color="GREEN" size="-1">19</font>
  ते वानरगणाः सर्वे समुत्पत्य युयुत्सवः<br>
    गुहाभ्यः शिखरेभ्यश च आशु पुप्लुविरे तदा<br>
 <font color="GREEN" size="-1">20</font>
  ततॊ वानरराजेन लक्ष्मणेन च पूजितः<br>
    जगाम रामॊ धर्मात्मा ससैन्यॊ दक्षिणां दिशम<br>
 <font color="GREEN" size="-1">21</font>
  शतैः शतसहस्रैश च कॊटीभिर अयुतैर अपि<br>
    वारणाभिश च हरिभिर ययौ परिवृतस तदा<br>
 <font color="GREEN" size="-1">22</font>
  तं यान्तम अनुयाति सम महती हरिवाहिनी<br>
 <font color="GREEN" size="-1">23</font>
  हृष्टाः परमुदिताः सर्वे सुग्रीवेणाभिपालिताः<br>
    आप्लवन्तः पलवन्तश च गर्जन्तश च पलवंगमाः<br>
    कष्वेलन्तॊ निनदन्तश च जग्मुर वै दक्षिणां दिशम<br>
 <font color="GREEN" size="-1">24</font>
  भक्षयन्तः सुगन्धीनि मधूनि च फलानि च<br>
    उद्वहन्तॊ महावृक्षान मञ्जरीपुञ्जधारिणः<br>
 <font color="GREEN" size="-1">25</font>
  अन्यॊन्यं सहसा दृष्टा निर्वहन्ति कषिपन्ति च<br>
    पतन्तश चॊत्पतन्त्य अन्ये पातयन्त्य अपरे परान<br>
 <font color="GREEN" size="-1">26</font>
  रावणॊ नॊ निहन्तव्यः सर्वे च रजनीचराः<br>
    इति गर्जन्ति हरयॊ राघवस्य समीपतः<br>
 <font color="GREEN" size="-1">27</font>
  पुरस्ताद ऋषभ्हॊ वीरॊ नीलः कुमुद एव च<br>
    पथानं शॊधयन्ति सम वानरैर बहुभिः सह<br>
 <font color="GREEN" size="-1">28</font>
  मध्ये तु राजा सुग्रीवॊ रामॊ लक्ष्मण एव च<br>
    बहुभिर बलिभिर भीमैर वृताः शत्रुनिबर्हणः<br>
 <font color="GREEN" size="-1">29</font>
  हरिः शतबलिर वीरः कॊटीभिर दशभिर वृतः<br>
    सर्वाम एकॊ हय अवष्टभ्य ररक्ष हरिवाहिनीम<br>
 <font color="GREEN" size="-1">30</font>
  कॊटीशतपरीवारः केसरी पनसॊ गजः<br>
    अर्कश चातिबलः पार्श्वम एकं तस्याभिरक्षति<br>
 <font color="GREEN" size="-1">31</font>
  सुषेणॊ जाम्बवांश चैव ऋक्षैर बहुभिर आवृतः<br>
    सुग्रीवं पुरतः कृत्वा जघनं संररक्षतुः<br>
 <font color="GREEN" size="-1">32</font>
  तेषां सेनापतिर वीरॊ नीलॊ वानरपुंगवः<br>
    संपतन पततां शरेष्ठस तद बलं पर्यपालयत<br>
 <font color="GREEN" size="-1">33</font>
  दरीमिखः परजङ्घश च जम्भॊ ऽथ रभसः कपिः<br>
    सर्वतश च ययुर वीरास तवरयन्तः पलवंगमान<br>
 <font color="GREEN" size="-1">34</font>
  एवं ते हरिशार्दूला गच्छन्तॊ बलदर्पिताः<br>
    अपश्यंस ते गिरिश्रेष्ठं सह्यं दरुमलतायुतम<br>
 <font color="GREEN" size="-1">35</font>
  सागरौघनिभं भीमं तद वानरबलं महत<br>
    निःससर्प महाघॊषं भीमवेग इवार्णवः<br>
 <font color="GREEN" size="-1">36</font>
  तस्य दाशरथेः पार्श्वे शूरास ते कपिकुञ्जराः<br>
    तूर्णम आपुप्लुवुः सर्वे सदश्वा इव चॊदिताः<br>
 <font color="GREEN" size="-1">37</font>
  कपिभ्याम उह्यमानौ तौ शुशुभते नरर्षभौ<br>
    महद्भ्याम इव संस्पृष्टौ गराहाभ्यां चन्द्रभास्करौ<br>
 <font color="GREEN" size="-1">38</font>
  तम अङ्गदगतॊ रामं लक्ष्मणः शुभया गिरा<br>
    उवाच परतिपूर्णार्थः समृतिमान परतिभानवान<br>
 <font color="GREEN" size="-1">39</font>
  हृताम अवाप्य वैदेहीं कषिप्रं हत्वा च रावणम<br>
    समृद्धार्थः समृद्धार्थाम अयॊध्यां परतियास्यसि<br>
 <font color="GREEN" size="-1">40</font>
  महान्ति च निमित्तानि दिवि भूमौ च राघव<br>
    शुभान्ति तव पश्यामि सर्वाण्य एवार्थसिद्धये<br>
 <font color="GREEN" size="-1">41</font>
  अनु वाति शुभॊ वायुः सेनां मृदुहितः सुखः<br>
    पूर्णवल्गुस्वराश चेमे परवदन्ति मृगद्विजाः<br>
 <font color="GREEN" size="-1">42</font>
  परसन्नाश च दिशः सर्वा विमलश च दिवाकरः<br>
    उशना च परसन्नार्चिर अनु तवां भार्गवॊ गतः<br>
 <font color="GREEN" size="-1">43</font>
  बरह्मराशिर विशुद्धश च शुद्धाश च परमर्षयः<br>
    अर्चिष्मन्तः परकाशन्ते धरुवं सर्वे परदक्षिणम<br>
 <font color="GREEN" size="-1">44</font>
  तरिशङ्कुर विमलॊ भाति राजर्षिः सपुरॊहितः<br>
    पितामहवरॊ ऽसमाकम इष्क्वाकूणां महात्मनाम<br>
 <font color="GREEN" size="-1">45</font>
  विमले च परकाशेते विशाखे निरुपद्रवे<br>
    नक्षत्रं परम अस्माकम इक्ष्वाकूणां महात्मनाम<br>
 <font color="GREEN" size="-1">46</font>
  नैरृतं नैरृतानां च नक्षत्रम अभिपीड्यते<br>
    मूलं मूलवता सपृष्टं धूप्यते धूमकेतुना<br>
 <font color="GREEN" size="-1">47</font>
  सरं चैतद विनाशाय राक्षसानाम उपस्थितम<br>
    काले कालगृहीतानां नकत्रं गरहपीडितम<br>
 <font color="GREEN" size="-1">48</font>
  परसन्नाः सुरसाश चापॊ वनानि फलवन्ति च<br>
    परवान्त्य अभ्यधिकं गन्धा यथर्तुकुसुमा दरुमाः<br>
 <font color="GREEN" size="-1">49</font>
  वयूढानि कपिसैन्यानि परकाशन्ते ऽधिकं परभॊ<br>
    देवानाम इव सैन्यानि संग्रामे तारकामये<br>
 <font color="GREEN" size="-1">50</font>
  एवम आर्य समीक्ष्यैतान परीतॊ भवितुम अर्हसि<br>
    इति भरातरम आश्वास्य हृष्टः सौमित्रिर अब्रवीत<br>
 <font color="GREEN" size="-1">51</font>
  अथावृत्य महीं कृत्स्नां जगाम महती चमूः<br>
    ऋक्षवानरशार्दूलैर नखदंष्ट्रायुधैर वृता<br>
 <font color="GREEN" size="-1">52</font>
  कराग्रैश चरणाग्रैश च वानरैर उद्धतं रजः<br>
    भौमम अन्तर्दधे लॊकं निवार्य सवितुः परभाम<br>
 <font color="GREEN" size="-1">53</font>
  सा सम याति दिवारात्रं महती हरिवाहिनी<br>
    हृष्टप्रमुदिता सेना सुग्रीवेणाभिरक्षिता<br>
 <font color="GREEN" size="-1">54</font>
  वनरास तवरितं यान्ति सर्वे युद्धाभिनन्दनः<br>
    मुमॊक्षयिषवः सीतां मुहूर्तं कवापि नासत<br>
 <font color="GREEN" size="-1">55</font>
  ततः पादपसंबाधं नानामृगसमाकुलम<br>
    सह्यपर्वतम आसेदुर मलयं च मही धरम<br>
 <font color="GREEN" size="-1">56</font>
  काननानि विचित्राणि नदीप्रस्रवणानि च<br>
    पश्यन्न अपि ययौ रामः सह्यस्य मलयस्य च<br>
 <font color="GREEN" size="-1">57</font>
  चम्पकांस तिलकांश चूतान अशॊकान सिन्दुवारकान<br>
    करवीरांश च तिमिशान भञ्जन्ति सम पलवंगमाः<br>
 <font color="GREEN" size="-1">58</font>
  फलान्य अमृतगन्धीनि मूलानि कुसुमानि च<br>
    बुभुजुर वानरास तत्र पादपानां बलॊत्कटाः<br>
 <font color="GREEN" size="-1">59</font>
  दरॊणमात्रप्रमाणानि लम्बमानानि वानराः<br>
    ययुः पिबन्तॊ हृष्टास ते मधूनि मधुपिङ्गलाः<br>
 <font color="GREEN" size="-1">60</font>
  पादपान अवभञ्जन्तॊ विकर्षन्तस तथा लताः<br>
    विधमन्तॊ गिरिवरान परययुः पलवगर्षभाः<br>
 <font color="GREEN" size="-1">61</font>
  वृक्षेभ्यॊ ऽनये तु कपयॊ नर्दन्तॊ मधुदर्पिताः<br>
    अन्ये वृक्षान परपद्यन्ते परपतन्त्य अपि चापरे<br>
 <font color="GREEN" size="-1">62</font>
  बभूव वसुधा तैस तु संपूर्णा हरिपुंगवैः<br>
    यथा कमलकेदारैः पक्वैर इव वसुंधरा<br>
 <font color="GREEN" size="-1">63</font>
  महेन्द्रम अथ संप्राप्य रामॊ राजीवलॊचनः<br>
    अध्यारॊहन महाबाहुः शिखरं दरुमभूषितम<br>
 <font color="GREEN" size="-1">64</font>
  ततः शिखरम आरुह्य रामॊ दशरथात्मजः<br>
    कूर्ममीनसमाकीर्णम अपश्यत सलिलाशयम<br>
 <font color="GREEN" size="-1">65</font>
  ते सह्यं समतिक्रम्य मलयं च महागिरिम<br>
    आसेदुर आनुपूर्व्येण समुद्रं भीमनिःस्वनम<br>
 <font color="GREEN" size="-1">66</font>
  अवरुह्य जगामाशु वेलावनम अनुत्तमम<br>
    रामॊ रमयतां शरेष्ठः ससुग्रीवः सलक्ष्मणः<br>
 <font color="GREEN" size="-1">67</font>
  अथ धौतॊपलतलां तॊयौघैः सहसॊत्थितैः<br>
    वेलाम आसाद्य विपुलां रामॊ वचनम अब्रवीत<br>
 <font color="GREEN" size="-1">68</font>
  एते वयम अनुप्राप्ताः सुग्रीव वरुणालयम<br>
    इहेदानीं विचिन्ता सा या न पूर्वं समुत्थिता<br>
 <font color="GREEN" size="-1">69</font>
  अतः परमतीरॊ ऽयं सागरः सरितां पति<br>
    न चायम अनुपायेन शक्यस तरितुम अर्णवः<br>
 <font color="GREEN" size="-1">70</font>
  तद इहैव निवेशॊ ऽसतु मन्त्रः परस्तूयताम इह<br>
    यथेदं वानरबलं परं पारम अवाप्नुयात<br>
 <font color="GREEN" size="-1">71</font>
  इतीव स महाबाहुः सीताहरणकर्शितः<br>
    रामः सागरम आसाद्य वासम आज्ञापयत तदा<br>
 <font color="GREEN" size="-1">72</font>
  संप्राप्तॊ मन्त्रकालॊ नः सागरस्येह लङ्घने<br>
    सवां सवां सेनां समुत्सृज्य मा च कश चित कुतॊ वरजेत<br>
    गच्छन्तु वानराः शूरा जञेयं छन्नं भयं च नः<br>
 <font color="GREEN" size="-1">73</font>
  रामस्य वचनं शरुत्वा सुग्रीवः सहलक्ष्मणः<br>
    सेनां नयवेशयत तीरे सागरस्य दरुमायुते<br>
 <font color="GREEN" size="-1">74</font>
  विरराज समीपस्थं सागरस्य तु तद बलम<br>
    मधुपाण्डुजलः शरीमान दवितीय इव सागरः<br>
 <font color="GREEN" size="-1">75</font>
  वेलावनम उपागम्य ततस ते हरिपुंगवाः<br>
    विनिविष्टाः परं पारं काङ्क्षमाणा महॊदधेः<br>
 <font color="GREEN" size="-1">76</font>
  सा महार्णवम आसाद्य हृष्टा वानरवाहिनी<br>
    वायुवेगसमाधूतं पश्यमाना महार्णवम<br>
 <font color="GREEN" size="-1">77</font>
  दूरपारम असंबाधं रक्षॊगणनिषेवितम<br>
    पश्यन्तॊ वरुणावासं निषेदुर हरियूथपाः<br>
 <font color="GREEN" size="-1">78</font>
  चण्डनक्रग्रहं घॊरं कषपादौ दिवसक्षये<br>
    चन्द्रॊदये समाधूतं परतिचन्द्रसमाकुलम<br>
 <font color="GREEN" size="-1">79</font>
  चण्डानिलमहाग्राहैः कीर्णं तिमितिमिंगिलैः<br>
    दीप्तभॊगैर इवाक्रीर्णं भुजंगैर वरुणालयम<br>
 <font color="GREEN" size="-1">80</font>
  अवगाढं महासत्तैर नानाशैलसमाकुलम<br>
    दुर्गं दरुगम अमार्गं तम अगाधम असुरालयम<br>
 <font color="GREEN" size="-1">81</font>
  मकरैर नागभॊगैश च विगाढा वातलॊहिताः<br>
    उत्पेतुश च निपेतुश च परवृद्धा जलराशयः<br>
 <font color="GREEN" size="-1">82</font>
  अग्निचूर्णम इवाविद्धं भास्कराम्बुमनॊरगम<br>
    सुरारिविषयं घॊरं पातालविषमं सदा<br>
 <font color="GREEN" size="-1">83</font>
  सागरं चाम्बरप्रख्यम अम्बरं सागरॊपमम<br>
    सागरं चाम्बरं चेति निर्विशेषम अदृश्यत<br>
 <font color="GREEN" size="-1">84</font>
  संपृक्तं नभसा हय अम्भः संपृक्तं च नभॊ ऽमभसा<br>
    तादृग्रूपे सम दृश्येते तारा रत्नसमाकुले<br>
 <font color="GREEN" size="-1">85</font>
  समुत्पतितमेघस्य वीच्चि मालाकुलस्य च<br>
    विशेषॊ न दवयॊर आसीत सागरस्याम्बरस्य च<br>
 <font color="GREEN" size="-1">86</font>
  अन्यॊन्यैर आहताः सक्ताः सस्वनुर भीमनिःस्वनाः<br>
    ऊर्मयः सिन्धुराजस्य महाभेर्य इवाहवे<br>
 <font color="GREEN" size="-1">87</font>
  रत्नौघजलसंनादं विषक्तम इव वायुना<br>
    उत्पतन्तम इव करुद्धं यादॊगणसमाकुलम<br>
 <font color="GREEN" size="-1">88</font>
  ददृशुस ते महात्मानॊ वाताहतजलाशयम<br>
    अनिलॊद्धूतम आकाशे परवल्गतम इवॊर्मिभिः<br>
    भरान्तॊर्मिजलसंनादं परलॊलम इव सागरम<br>
 </td>
 
 </table>
 <p></p><div class="filenav">
 <hr>
 <center>
 <a href="rys6005.htm">Next: Chapter 5</a></center>
 </div>
 </center></body>