<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi04.htm">Book 4 Index</a><br>
  
 <a href="rys4009.htm">Previous</a> 
 <a href="rys4011.htm">Next</a> 
 
 </div>
 <hr>
 
 <h3 align="CENTER">Book 4<br>Chapter 10
 </h3><table width="100%">
 <td width="50%">
  <font color="GREEN" size="-1">1</font>
  tataḥ krodhasamāviṣṭaṃ saṃrabdhaṃ tam upāgatam<br>
   ahaṃ prasādayāṃ cakre bhrātaraṃ priyakāmyayā<br>
  <font color="GREEN" size="-1">2</font>
  diṣṭyāsi kuśalī prāpto nihataś ca tvayā ripuḥ<br>
   anāthasya hi me nāthas tvam eko 'nāthanandanaḥ<br>
  <font color="GREEN" size="-1">3</font>
  idaṃ bahuśalākaṃ te pūrṇacandram ivoditam<br>
   chatraṃ savālavyajanaṃ pratīcchasva mayodyatam<br>
  <font color="GREEN" size="-1">4</font>
  tvam eva rājā mānārhaḥ sadā cāhaṃ yathāpurā<br>
   nyāsabhūtam idaṃ rājyaṃ tava niryātayāmy aham<br>
  <font color="GREEN" size="-1">5</font>
  mā ca roṣaṃ kṛthāḥ saumya mayi śatrunibarhaṇa<br>
   yāce tvāṃ śirasā rājan mayā baddho 'yam añjaliḥ<br>
  <font color="GREEN" size="-1">6</font>
  balād asmi samāgamya mantribhiḥ puravāsibhiḥ<br>
   rājabhāve niyukto 'haṃ śūnyadeśajigīṣayā<br>
  <font color="GREEN" size="-1">7</font>
  snigdham evaṃ bruvāṇaṃ māṃ sa tu nirbhartsya vānaraḥ<br>
   dhik tvām iti ca mām uktvā bahu tat tad uvāca ha<br>
  <font color="GREEN" size="-1">8</font>
  prakṛtīś ca samānīya mantriṇaś caiva saṃmatān<br>
   mām āha suhṛdāṃ madhye vākyaṃ paramagarhitam<br>
  <font color="GREEN" size="-1">9</font>
  viditaṃ vo yathā rātrau māyāvī sa mahāsuraḥ<br>
   māṃ samāhvayata krūro yuddhākāṅkṣī sudurmatiḥ<br>
  <font color="GREEN" size="-1">10</font>
  tasya tad garjitaṃ śrutvā niḥsṛto 'haṃ nṛpālayāt<br>
    anuyātaś ca māṃ tūrṇam ayaṃ bhrātā sudāruṇaḥ<br>
 <font color="GREEN" size="-1">11</font>
  sa tu dṛṣṭvaiva māṃ rātrau sadvitīyaṃ mahābalaḥ<br>
    prādravad bhayasaṃtrasto vīkṣyāvāṃ tam anudrutau<br>
    anudrutas tu vegena praviveśa mahābilam<br>
 <font color="GREEN" size="-1">12</font>
  taṃ praviṣṭaṃ viditvā tu sughoraṃ sumahad bilam<br>
    ayam ukto 'tha me bhrātā mayā tu krūradarśanaḥ<br>
 <font color="GREEN" size="-1">13</font>
  ahatvā nāsti me śaktiḥ pratigantum itaḥ purīm<br>
    biladvāri pratīkṣa tvaṃ yāvad enaṃ nihanmy aham<br>
 <font color="GREEN" size="-1">14</font>
  sthito 'yam iti matvā tu praviṣṭo 'haṃ durāsadam<br>
    taṃ ca me mārgamāṇasya gataḥ saṃvatsaras tadā<br>
 <font color="GREEN" size="-1">15</font>
  sa tu dṛṣṭo mayā śatrur anirvedād bhayāvahaḥ<br>
    nihataś ca mayā tatra so 'suro bandhubhiḥ saha<br>
 <font color="GREEN" size="-1">16</font>
  tasyāsyāt tu pravṛttena rudhiraugheṇa tad bilam<br>
    pūrṇam āsīd durākrāmaṃ stanatas tasya bhūtale<br>
 <font color="GREEN" size="-1">17</font>
  sūdayitvā tu taṃ śatruṃ vikrāntaṃ dundubheḥ sutam<br>
    niṣkrāmann eva paśyāmi bilasya pihitaṃ mukham<br>
 <font color="GREEN" size="-1">18</font>
  vikrośamānasya tu me sugrīveti punaḥ punaḥ<br>
    yadā prativaco nāsti tato 'haṃ bhṛśaduḥkhitaḥ<br>
 <font color="GREEN" size="-1">19</font>
  pādaprahārais tu mayā bahuśas tad vidāritam<br>
    tato 'haṃ tena niṣkramya yathā punar upāgataḥ<br>
 <font color="GREEN" size="-1">20</font>
  tatrānenāsmi saṃruddho rājyaṃ mārgayatātmanaḥ<br>
    sugrīveṇa nṛśaṃsena vismṛtya bhrātṛsauhṛdam<br>
 <font color="GREEN" size="-1">21</font>
  evam uktvā tu māṃ tatra vastreṇaikena vānaraḥ<br>
    tadā nirvāsayām āsa vālī vigatasādhvasaḥ<br>
 <font color="GREEN" size="-1">22</font>
  tenāham apaviddhaś ca hṛtadāraś ca rāghava<br>
    tadbhayāc ca mahīkṛtsnā krānteyaṃ savanārṇavā<br>
 <font color="GREEN" size="-1">23</font>
  ṛśyamūkaṃ girivaraṃ bhāryāharaṇaduḥkhitaḥ<br>
    praviṣṭo 'smi durādharṣaṃ vālinaḥ kāraṇāntare<br>
 <font color="GREEN" size="-1">24</font>
  etat te sarvam ākhyātaṃ vairānukathanaṃ mahat<br>
    anāgasā mayā prāptaṃ vyasanaṃ paśya rāghava<br>
 <font color="GREEN" size="-1">25</font>
  vālinas tu bhayārtasya sarvalokābhayaṃkara<br>
    kartum arhasi me vīra prasādaṃ tasya nigrahāt<br>
 <font color="GREEN" size="-1">26</font>
  evam uktaḥ sa tejasvī dharmajño dharmasaṃhitam<br>
    vacanaṃ vaktum ārebhe sugrīvaṃ prahasann iva<br>
 <font color="GREEN" size="-1">27</font>
  amoghāḥ sūryasaṃkāśā mameme niśitāḥ śarāḥ<br>
    tasmin vālini durvṛtte patiṣyanti ruṣānvitāḥ<br>
 <font color="GREEN" size="-1">28</font>
  yāvat taṃ na hi paśyeyaṃ tava bhāryāpahāriṇam<br>
    tāvat sa jīvet pāpātmā vālī cāritradūṣakaḥ<br>
 <font color="GREEN" size="-1">29</font>
  ātmānumānāt paśyāmi magnaṃ tvāṃ śokasāgare<br>
    tvām ahaṃ tārayiṣyāmi kāmaṃ prāpsyasi puṣkalam<br>
 </td>
 <td width="50%">
  <font color="GREEN" size="-1">1</font>
  ततः करॊधसमाविष्टं संरब्धं तम उपागतम<br>
   अहं परसादयां चक्रे भरातरं परियकाम्यया<br>
  <font color="GREEN" size="-1">2</font>
  दिष्ट्यासि कुशली पराप्तॊ निहतश च तवया रिपुः<br>
   अनाथस्य हि मे नाथस तवम एकॊ ऽनाथनन्दनः<br>
  <font color="GREEN" size="-1">3</font>
  इदं बहुशलाकं ते पूर्णचन्द्रम इवॊदितम<br>
   छत्रं सवालव्यजनं परतीच्छस्व मयॊद्यतम<br>
  <font color="GREEN" size="-1">4</font>
  तवम एव राजा मानार्हः सदा चाहं यथापुरा<br>
   नयासभूतम इदं राज्यं तव निर्यातयाम्य अहम<br>
  <font color="GREEN" size="-1">5</font>
  मा च रॊषं कृथाः सौम्य मयि शत्रुनिबर्हण<br>
   याचे तवां शिरसा राजन मया बद्धॊ ऽयम अञ्जलिः<br>
  <font color="GREEN" size="-1">6</font>
  बलाद अस्मि समागम्य मन्त्रिभिः पुरवासिभिः<br>
   राजभावे नियुक्तॊ ऽहं शून्यदेशजिगीषया<br>
  <font color="GREEN" size="-1">7</font>
  सनिग्धम एवं बरुवाणं मां स तु निर्भर्त्स्य वानरः<br>
   धिक तवाम इति च माम उक्त्वा बहु तत तद उवाच ह<br>
  <font color="GREEN" size="-1">8</font>
  परकृतीश च समानीय मन्त्रिणश चैव संमतान<br>
   माम आह सुहृदां मध्ये वाक्यं परमगर्हितम<br>
  <font color="GREEN" size="-1">9</font>
  विदितं वॊ यथा रात्रौ मायावी स महासुरः<br>
   मां समाह्वयत करूरॊ युद्धाकाङ्क्षी सुदुर्मतिः<br>
  <font color="GREEN" size="-1">10</font>
  तस्य तद गर्जितं शरुत्वा निःसृतॊ ऽहं नृपालयात<br>
    अनुयातश च मां तूर्णम अयं भराता सुदारुणः<br>
 <font color="GREEN" size="-1">11</font>
  स तु दृष्ट्वैव मां रात्रौ सद्वितीयं महाबलः<br>
    पराद्रवद भयसंत्रस्तॊ वीक्ष्यावां तम अनुद्रुतौ<br>
    अनुद्रुतस तु वेगेन परविवेश महाबिलम<br>
 <font color="GREEN" size="-1">12</font>
  तं परविष्टं विदित्वा तु सुघॊरं सुमहद बिलम<br>
    अयम उक्तॊ ऽथ मे भराता मया तु करूरदर्शनः<br>
 <font color="GREEN" size="-1">13</font>
  अहत्वा नास्ति मे शक्तिः परतिगन्तुम इतः पुरीम<br>
    बिलद्वारि परतीक्ष तवं यावद एनं निहन्म्य अहम<br>
 <font color="GREEN" size="-1">14</font>
  सथितॊ ऽयम इति मत्वा तु परविष्टॊ ऽहं दुरासदम<br>
    तं च मे मार्गमाणस्य गतः संवत्सरस तदा<br>
 <font color="GREEN" size="-1">15</font>
  स तु दृष्टॊ मया शत्रुर अनिर्वेदाद भयावहः<br>
    निहतश च मया तत्र सॊ ऽसुरॊ बन्धुभिः सह<br>
 <font color="GREEN" size="-1">16</font>
  तस्यास्यात तु परवृत्तेन रुधिरौघेण तद बिलम<br>
    पूर्णम आसीद दुराक्रामं सतनतस तस्य भूतले<br>
 <font color="GREEN" size="-1">17</font>
  सूदयित्वा तु तं शत्रुं विक्रान्तं दुन्दुभेः सुतम<br>
    निष्क्रामन्न एव पश्यामि बिलस्य पिहितं मुखम<br>
 <font color="GREEN" size="-1">18</font>
  विक्रॊशमानस्य तु मे सुग्रीवेति पुनः पुनः<br>
    यदा परतिवचॊ नास्ति ततॊ ऽहं भृशदुःखितः<br>
 <font color="GREEN" size="-1">19</font>
  पादप्रहारैस तु मया बहुशस तद विदारितम<br>
    ततॊ ऽहं तेन निष्क्रम्य यथा पुनर उपागतः<br>
 <font color="GREEN" size="-1">20</font>
  तत्रानेनास्मि संरुद्धॊ राज्यं मार्गयतात्मनः<br>
    सुग्रीवेण नृशंसेन विस्मृत्य भरातृसौहृदम<br>
 <font color="GREEN" size="-1">21</font>
  एवम उक्त्वा तु मां तत्र वस्त्रेणैकेन वानरः<br>
    तदा निर्वासयाम आस वाली विगतसाध्वसः<br>
 <font color="GREEN" size="-1">22</font>
  तेनाहम अपविद्धश च हृतदारश च राघव<br>
    तद्भयाच च महीकृत्स्ना करान्तेयं सवनार्णवा<br>
 <font color="GREEN" size="-1">23</font>
  ऋश्यमूकं गिरिवरं भार्याहरणदुःखितः<br>
    परविष्टॊ ऽसमि दुराधर्षं वालिनः कारणान्तरे<br>
 <font color="GREEN" size="-1">24</font>
  एतत ते सर्वम आख्यातं वैरानुकथनं महत<br>
    अनागसा मया पराप्तं वयसनं पश्य राघव<br>
 <font color="GREEN" size="-1">25</font>
  वालिनस तु भयार्तस्य सर्वलॊकाभयंकर<br>
    कर्तुम अर्हसि मे वीर परसादं तस्य निग्रहात<br>
 <font color="GREEN" size="-1">26</font>
  एवम उक्तः स तेजस्वी धर्मज्ञॊ धर्मसंहितम<br>
    वचनं वक्तुम आरेभे सुग्रीवं परहसन्न इव<br>
 <font color="GREEN" size="-1">27</font>
  अमॊघाः सूर्यसंकाशा ममेमे निशिताः शराः<br>
    तस्मिन वालिनि दुर्वृत्ते पतिष्यन्ति रुषान्विताः<br>
 <font color="GREEN" size="-1">28</font>
  यावत तं न हि पश्येयं तव भार्यापहारिणम<br>
    तावत स जीवेत पापात्मा वाली चारित्रदूषकः<br>
 <font color="GREEN" size="-1">29</font>
  आत्मानुमानात पश्यामि मग्नं तवां शॊकसागरे<br>
    तवाम अहं तारयिष्यामि कामं पराप्स्यसि पुष्कलम<br>
 </td>
 
 </table>
 <p></p><div class="filenav">
 <hr>
 <center>
 <a href="rys4011.htm">Next: Chapter 11</a></center>
 </div>
 </center></body>