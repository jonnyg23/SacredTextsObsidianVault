<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi05.htm">Book 5 Index</a><br>
  
 <a href="rys5037.htm">Previous</a> 
 <a href="rys5039.htm">Next</a> 
 
 </div>
 <hr>
 
 <h3 align="CENTER">Book 5<br>Chapter 38
 </h3><table width="100%">
 <td width="50%">
  <font color="GREEN" size="-1">1</font>
  śrutvā tu vacanaṃ tasya vāyusūnor mahātmanaḥ<br>
   uvācātmahitaṃ vākyaṃ sītā surasutopamā<br>
  <font color="GREEN" size="-1">2</font>
  tvāṃ dṛṣṭvā priyavaktāraṃ saṃprahṛṣyāmi vānara<br>
   ardhasaṃjātasasyeva vṛṣṭiṃ prāpya vasuṃdharā<br>
  <font color="GREEN" size="-1">3</font>
  yathā taṃ puruṣavyāghraṃ gātraiḥ śokābhikarśitaiḥ<br>
   saṃspṛśeyaṃ sakāmāhaṃ tathā kuru dayāṃ mayi<br>
  <font color="GREEN" size="-1">4</font>
  abhijñānaṃ ca rāmasya dattaṃ harigaṇottama<br>
   kṣiptām īṣikāṃ kākasya kopād ekākṣiśātanīm<br>
  <font color="GREEN" size="-1">5</font>
  manaḥśilāyās tikalo gaṇḍapārśve niveśitaḥ<br>
   tvayā pranaṣṭe tilake taṃ kila smartum arhasi<br>
  <font color="GREEN" size="-1">6</font>
  sa vīryavān kathaṃ sītāṃ hṛtāṃ samanumanyase<br>
   vasantīṃ rakṣasāṃ madhye mahendravaruṇopama<br>
  <font color="GREEN" size="-1">7</font>
  eṣa cūḍāmaṇir divyo mayā suparirakṣitaḥ<br>
   etaṃ dṛṣṭvā prahṛṣyāmi vyasane tvām ivānagha<br>
  <font color="GREEN" size="-1">8</font>
  eṣa niryātitaḥ śrīmān mayā te vārisaṃbhavaḥ<br>
   ataḥ paraṃ na śakṣyāmi jīvituṃ śokalālasā<br>
  <font color="GREEN" size="-1">9</font>
  asahyāni ca duḥkhāni vācaś ca hṛdayacchidaḥ<br>
   rākṣasīnāṃ sughorāṇāṃ tvatkṛte marṣayāmy aham<br>
  <font color="GREEN" size="-1">10</font>
  dhārayiṣyāmi māsaṃ tu jīvitaṃ śatrusūdana<br>
    māsād ūrdhvaṃ na jīviṣye tvayā hīnā nṛpātmaja<br>
 <font color="GREEN" size="-1">11</font>
  ghoro rākṣasarājo 'yaṃ dṛṣṭiś ca na sukhā mayi<br>
    tvāṃ ca śrutvā vipadyantaṃ na jīveyam ahaṃ kṣaṇam<br>
 <font color="GREEN" size="-1">12</font>
  vaidehyā vacanaṃ śrutvā karuṇaṃ sāśrubhāṣitam<br>
    athābravīn mahātejā hanumān mārutātmajaḥ<br>
 <font color="GREEN" size="-1">13</font>
  tvacchokavimukho rāmo devi satyena te śape<br>
    rāme śokābhibhūte tu lakṣmaṇaḥ paritapyate<br>
 <font color="GREEN" size="-1">14</font>
  dṛṣṭā kathaṃ cid bhavatī na kālaḥ pariśocitum<br>
    imaṃ muhūrtaṃ duḥkhānām antaṃ drakṣyasi bhāmini<br>
 <font color="GREEN" size="-1">15</font>
  tāv ubhau puruṣavyāghrau rājaputrāv aninditau<br>
    tvaddarśanakṛtotsāhau laṅkāṃ bhasmīkariṣyataḥ<br>
 <font color="GREEN" size="-1">16</font>
  hatvā tu samare krūraṃ rāvaṇaṃ saha bāndhavam<br>
    rāghavau tvāṃ viśālākṣi svāṃ purīṃ prāpayiṣyataḥ<br>
 <font color="GREEN" size="-1">17</font>
  yat tu rāmo vijānīyād abhijñānam anindite<br>
    prītisaṃjananaṃ tasya bhūyas tvaṃ dātum arhasi<br>
 <font color="GREEN" size="-1">18</font>
  sābravīd dattam eveha mayābhijñānam uttamam<br>
    etad eva hi rāmasya dṛṣṭvā matkeśabhūṣaṇam<br>
    śraddheyaṃ hanuman vākyaṃ tava vīra bhaviṣyati<br>
 <font color="GREEN" size="-1">19</font>
  sa taṃ maṇivaraṃ gṛhya śrīmān plavagasattamaḥ<br>
    praṇamya śirasā devīṃ gamanāyopacakrame<br>
 <font color="GREEN" size="-1">20</font>
  tam utpātakṛtotsāham avekṣya haripuṃgavam<br>
    vardhamānaṃ mahāvegam uvāca janakātmajā<br>
    aśrupūrṇamukhī dīnā bāṣpagadgadayā girā<br>
 <font color="GREEN" size="-1">21</font>
  hanūman siṃhasaṃkāśau bhrātarau rāmalakṣmaṇau<br>
    sugrīvaṃ ca sahāmātyaṃ sarvān brūyā anāmayam<br>
 <font color="GREEN" size="-1">22</font>
  yathā ca sa mahābāhur māṃ tārayati rāghavaḥ<br>
    asmād duḥkhāmbusaṃrodhāt tat samādhātum arhasi<br>
 <font color="GREEN" size="-1">23</font>
  imaṃ ca tīvraṃ mama śokavegaṃ; rakṣobhir ebhiḥ paribhartsanaṃ ca<br>
    brūyās tu rāmasya gataḥ samīpaṃ; śivaś ca te 'dhvāstu haripravīra<br>
 <font color="GREEN" size="-1">24</font>
  sa rājaputryā prativeditārthaḥ; kapiḥ kṛtārthaḥ parihṛṣṭacetāḥ<br>
    tad alpaśeṣaṃ prasamīkṣya kāryaṃ; diśaṃ hy udīcīṃ manasā jagāma<br>
 </td>
 <td width="50%">
  <font color="GREEN" size="-1">1</font>
  शरुत्वा तु वचनं तस्य वायुसूनॊर महात्मनः<br>
   उवाचात्महितं वाक्यं सीता सुरसुतॊपमा<br>
  <font color="GREEN" size="-1">2</font>
  तवां दृष्ट्वा परियवक्तारं संप्रहृष्यामि वानर<br>
   अर्धसंजातसस्येव वृष्टिं पराप्य वसुंधरा<br>
  <font color="GREEN" size="-1">3</font>
  यथा तं पुरुषव्याघ्रं गात्रैः शॊकाभिकर्शितैः<br>
   संस्पृशेयं सकामाहं तथा कुरु दयां मयि<br>
  <font color="GREEN" size="-1">4</font>
  अभिज्ञानं च रामस्य दत्तं हरिगणॊत्तम<br>
   कषिप्ताम ईषिकां काकस्य कॊपाद एकाक्षिशातनीम<br>
  <font color="GREEN" size="-1">5</font>
  मनःशिलायास तिकलॊ गण्डपार्श्वे निवेशितः<br>
   तवया परनष्टे तिलके तं किल समर्तुम अर्हसि<br>
  <font color="GREEN" size="-1">6</font>
  स वीर्यवान कथं सीतां हृतां समनुमन्यसे<br>
   वसन्तीं रक्षसां मध्ये महेन्द्रवरुणॊपम<br>
  <font color="GREEN" size="-1">7</font>
  एष चूडामणिर दिव्यॊ मया सुपरिरक्षितः<br>
   एतं दृष्ट्वा परहृष्यामि वयसने तवाम इवानघ<br>
  <font color="GREEN" size="-1">8</font>
  एष निर्यातितः शरीमान मया ते वारिसंभवः<br>
   अतः परं न शक्ष्यामि जीवितुं शॊकलालसा<br>
  <font color="GREEN" size="-1">9</font>
  असह्यानि च दुःखानि वाचश च हृदयच्छिदः<br>
   राक्षसीनां सुघॊराणां तवत्कृते मर्षयाम्य अहम<br>
  <font color="GREEN" size="-1">10</font>
  धारयिष्यामि मासं तु जीवितं शत्रुसूदन<br>
    मासाद ऊर्ध्वं न जीविष्ये तवया हीना नृपात्मज<br>
 <font color="GREEN" size="-1">11</font>
  घॊरॊ राक्षसराजॊ ऽयं दृष्टिश च न सुखा मयि<br>
    तवां च शरुत्वा विपद्यन्तं न जीवेयम अहं कषणम<br>
 <font color="GREEN" size="-1">12</font>
  वैदेह्या वचनं शरुत्वा करुणं साश्रुभाषितम<br>
    अथाब्रवीन महातेजा हनुमान मारुतात्मजः<br>
 <font color="GREEN" size="-1">13</font>
  तवच्छॊकविमुखॊ रामॊ देवि सत्येन ते शपे<br>
    रामे शॊकाभिभूते तु लक्ष्मणः परितप्यते<br>
 <font color="GREEN" size="-1">14</font>
  दृष्टा कथं चिद भवती न कालः परिशॊचितुम<br>
    इमं मुहूर्तं दुःखानाम अन्तं दरक्ष्यसि भामिनि<br>
 <font color="GREEN" size="-1">15</font>
  ताव उभौ पुरुषव्याघ्रौ राजपुत्राव अनिन्दितौ<br>
    तवद्दर्शनकृतॊत्साहौ लङ्कां भस्मीकरिष्यतः<br>
 <font color="GREEN" size="-1">16</font>
  हत्वा तु समरे करूरं रावणं सह बान्धवम<br>
    राघवौ तवां विशालाक्षि सवां पुरीं परापयिष्यतः<br>
 <font color="GREEN" size="-1">17</font>
  यत तु रामॊ विजानीयाद अभिज्ञानम अनिन्दिते<br>
    परीतिसंजननं तस्य भूयस तवं दातुम अर्हसि<br>
 <font color="GREEN" size="-1">18</font>
  साब्रवीद दत्तम एवेह मयाभिज्ञानम उत्तमम<br>
    एतद एव हि रामस्य दृष्ट्वा मत्केशभूषणम<br>
    शरद्धेयं हनुमन वाक्यं तव वीर भविष्यति<br>
 <font color="GREEN" size="-1">19</font>
  स तं मणिवरं गृह्य शरीमान पलवगसत्तमः<br>
    परणम्य शिरसा देवीं गमनायॊपचक्रमे<br>
 <font color="GREEN" size="-1">20</font>
  तम उत्पातकृतॊत्साहम अवेक्ष्य हरिपुंगवम<br>
    वर्धमानं महावेगम उवाच जनकात्मजा<br>
    अश्रुपूर्णमुखी दीना बाष्पगद्गदया गिरा<br>
 <font color="GREEN" size="-1">21</font>
  हनूमन सिंहसंकाशौ भरातरौ रामलक्ष्मणौ<br>
    सुग्रीवं च सहामात्यं सर्वान बरूया अनामयम<br>
 <font color="GREEN" size="-1">22</font>
  यथा च स महाबाहुर मां तारयति राघवः<br>
    अस्माद दुःखाम्बुसंरॊधात तत समाधातुम अर्हसि<br>
 <font color="GREEN" size="-1">23</font>
  इमं च तीव्रं मम शॊकवेगं; रक्षॊभिर एभिः परिभर्त्सनं च<br>
    बरूयास तु रामस्य गतः समीपं; शिवश च ते ऽधवास्तु हरिप्रवीर<br>
 <font color="GREEN" size="-1">24</font>
  स राजपुत्र्या परतिवेदितार्थः; कपिः कृतार्थः परिहृष्टचेताः<br>
    तद अल्पशेषं परसमीक्ष्य कार्यं; दिशं हय उदीचीं मनसा जगाम<br>
 </td>
 
 </table>
 <p></p><div class="filenav">
 <hr>
 <center>
 <a href="rys5039.htm">Next: Chapter 39</a></center>
 </div>
 </center></body>