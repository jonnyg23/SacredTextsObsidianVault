<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi06.htm">Book 6 Index</a><br>
  
 <a href="rys6102.htm">Previous</a> 
 <a href="rys6104.htm">Next</a> 
 
 </div>
 <hr>
 
 <h3 align="CENTER">Book 6<br>Chapter 103
 </h3><table width="100%">
 <td width="50%">
  <font color="GREEN" size="-1">1</font>
  tāṃ tu pārśve sthitāṃ prahvāṃ rāmaḥ saṃprekṣya maithilīm<br>
   hṛdayāntargatakrodho vyāhartum upacakrame<br>
  <font color="GREEN" size="-1">2</font>
  eṣāsi nirjitā bhadre śatruṃ jitvā mayā raṇe<br>
   pauruṣād yad anuṣṭheyaṃ tad etad upapāditam<br>
  <font color="GREEN" size="-1">3</font>
  gato 'smy antam amarṣasya dharṣaṇā saṃpramārjitā<br>
   avamānaś ca śatruś ca mayā yugapad uddhṛtau<br>
  <font color="GREEN" size="-1">4</font>
  adya me pauruṣaṃ dṛṣṭam adya me saphalaḥ śramaḥ<br>
   adya tīrṇapratijñatvāt prabhavāmīha cātmanaḥ<br>
  <font color="GREEN" size="-1">5</font>
  yā tvaṃ virahitā nītā calacittena rakṣasā<br>
   daivasaṃpādito doṣo mānuṣeṇa mayā jitaḥ<br>
  <font color="GREEN" size="-1">6</font>
  saṃprāptam avamānaṃ yas tejasā na pramārjati<br>
   kas tasya puruṣārtho 'sti puruṣasyālpatejasaḥ<br>
  <font color="GREEN" size="-1">7</font>
  laṅghanaṃ ca samudrasya laṅkāyāś cāvamardanam<br>
   saphalaṃ tasya tac chlāghyam adya karma hanūmataḥ<br>
  <font color="GREEN" size="-1">8</font>
  yuddhe vikramataś caiva hitaṃ mantrayataś ca me<br>
   sugrīvasya sasainyasya saphalo 'dya pariśramaḥ<br>
  <font color="GREEN" size="-1">9</font>
  nirguṇaṃ bhrātaraṃ tyaktvā yo māṃ svayam upasthitaḥ<br>
   vibhīṣaṇasya bhaktasya saphalo 'dya pariśramaḥ<br>
  <font color="GREEN" size="-1">10</font>
  ity evaṃ bruvatas tasya sītā rāmasya tadvacaḥ<br>
    mṛgīvotphullanayanā babhūvāśrupariplutā<br>
 <font color="GREEN" size="-1">11</font>
  paśyatas tāṃ tu rāmasya bhūyaḥ krodho 'bhyavartata<br>
    prabhūtājyāvasiktasya pāvakasyeva dīpyataḥ<br>
 <font color="GREEN" size="-1">12</font>
  sa baddhvā bhrukuṭiṃ vaktre tiryakprekṣitalocanaḥ<br>
    abravīt paruṣaṃ sītāṃ madhye vānararakṣasām<br>
 <font color="GREEN" size="-1">13</font>
  yat kartavyaṃ manuṣyeṇa dharṣaṇāṃ parimārjatā<br>
    tat kṛtaṃ sakalaṃ sīte śatruhastād amarṣaṇāt<br>
 <font color="GREEN" size="-1">14</font>
  nirjitā jīvalokasya tapasā bhāvitātmanā<br>
    agastyena durādharṣā muninā dakṣiṇeva dik<br>
 <font color="GREEN" size="-1">15</font>
  viditaś cāstu bhadraṃ te yo 'yaṃ raṇapariśramaḥ<br>
    sa tīrṇaḥ suhṛdāṃ vīryān na tvadarthaṃ mayā kṛtaḥ<br>
 <font color="GREEN" size="-1">16</font>
  rakṣatā tu mayā vṛttam apavādaṃ ca sarvaśaḥ<br>
    prakhyātasyātmavaṃśasya nyaṅgaṃ ca parimārjatā<br>
 <font color="GREEN" size="-1">17</font>
  prāptacāritrasaṃdehā mama pratimukhe sthitā<br>
    dīpo netrāturasyeva pratikūlāsi me dṛḍham<br>
 <font color="GREEN" size="-1">18</font>
  tad gaccha hy abhyanujñātā yateṣṭaṃ janakātmaje<br>
    etā daśa diśo bhadre kāryam asti na me tvayā<br>
 <font color="GREEN" size="-1">19</font>
  kaḥ pumān hi kule jātaḥ striyaṃ paragṛhoṣitām<br>
    tejasvi punar ādadyāt suhṛllekhena cetasā<br>
 <font color="GREEN" size="-1">20</font>
  rāvaṇāṅkaparibhraṣṭāṃ dṛṣṭāṃ duṣṭena cakṣuṣā<br>
    kathaṃ tvāṃ punarādadyāṃ kulaṃ vyapadiśan mahat<br>
 <font color="GREEN" size="-1">21</font>
  tadarthaṃ nirjitā me tvaṃ yaśaḥ pratyāhṛtaṃ mayā<br>
    nāsti me tvayy abhiṣvaṅgo yatheṣṭaṃ gamyatām itaḥ<br>
 <font color="GREEN" size="-1">22</font>
  iti pravyāhṛtaṃ bhadre mayaitat kṛtabuddhinā<br>
    lakṣmaṇe bharate vā tvaṃ kuru buddhiṃ yathāsukham<br>
 <font color="GREEN" size="-1">23</font>
  sugrīve vānarendre vā rākṣasendre vibhīṣaṇe<br>
    niveśaya manaḥ śīte yathā vā sukham ātmanaḥ<br>
 <font color="GREEN" size="-1">24</font>
  na hi tvāṃ rāvaṇo dṛṣṭvā divyarūpāṃ manoramām<br>
    marṣayate ciraṃ sīte svagṛhe parivartinīm<br>
 <font color="GREEN" size="-1">25</font>
  tataḥ priyārhaśvaraṇā tad apriyaṃ; priyād upaśrutya cirasya maithilī<br>
    mumoca bāṣpaṃ subhṛśaṃ pravepitā; gajendrahastābhihateva vallarī<br>
 </td>
 <td width="50%">
  <font color="GREEN" size="-1">1</font>
  तां तु पार्श्वे सथितां परह्वां रामः संप्रेक्ष्य मैथिलीम<br>
   हृदयान्तर्गतक्रॊधॊ वयाहर्तुम उपचक्रमे<br>
  <font color="GREEN" size="-1">2</font>
  एषासि निर्जिता भद्रे शत्रुं जित्वा मया रणे<br>
   पौरुषाद यद अनुष्ठेयं तद एतद उपपादितम<br>
  <font color="GREEN" size="-1">3</font>
  गतॊ ऽसम्य अन्तम अमर्षस्य धर्षणा संप्रमार्जिता<br>
   अवमानश च शत्रुश च मया युगपद उद्धृतौ<br>
  <font color="GREEN" size="-1">4</font>
  अद्य मे पौरुषं दृष्टम अद्य मे सफलः शरमः<br>
   अद्य तीर्णप्रतिज्ञत्वात परभवामीह चात्मनः<br>
  <font color="GREEN" size="-1">5</font>
  या तवं विरहिता नीता चलचित्तेन रक्षसा<br>
   दैवसंपादितॊ दॊषॊ मानुषेण मया जितः<br>
  <font color="GREEN" size="-1">6</font>
  संप्राप्तम अवमानं यस तेजसा न परमार्जति<br>
   कस तस्य पुरुषार्थॊ ऽसति पुरुषस्याल्पतेजसः<br>
  <font color="GREEN" size="-1">7</font>
  लङ्घनं च समुद्रस्य लङ्कायाश चावमर्दनम<br>
   सफलं तस्य तच छलाघ्यम अद्य कर्म हनूमतः<br>
  <font color="GREEN" size="-1">8</font>
  युद्धे विक्रमतश चैव हितं मन्त्रयतश च मे<br>
   सुग्रीवस्य ससैन्यस्य सफलॊ ऽदय परिश्रमः<br>
  <font color="GREEN" size="-1">9</font>
  निर्गुणं भरातरं तयक्त्वा यॊ मां सवयम उपस्थितः<br>
   विभीषणस्य भक्तस्य सफलॊ ऽदय परिश्रमः<br>
  <font color="GREEN" size="-1">10</font>
  इत्य एवं बरुवतस तस्य सीता रामस्य तद्वचः<br>
    मृगीवॊत्फुल्लनयना बभूवाश्रुपरिप्लुता<br>
 <font color="GREEN" size="-1">11</font>
  पश्यतस तां तु रामस्य भूयः करॊधॊ ऽभयवर्तत<br>
    परभूताज्यावसिक्तस्य पावकस्येव दीप्यतः<br>
 <font color="GREEN" size="-1">12</font>
  स बद्ध्वा भरुकुटिं वक्त्रे तिर्यक्प्रेक्षितलॊचनः<br>
    अब्रवीत परुषं सीतां मध्ये वानररक्षसाम<br>
 <font color="GREEN" size="-1">13</font>
  यत कर्तव्यं मनुष्येण धर्षणां परिमार्जता<br>
    तत कृतं सकलं सीते शत्रुहस्ताद अमर्षणात<br>
 <font color="GREEN" size="-1">14</font>
  निर्जिता जीवलॊकस्य तपसा भावितात्मना<br>
    अगस्त्येन दुराधर्षा मुनिना दक्षिणेव दिक<br>
 <font color="GREEN" size="-1">15</font>
  विदितश चास्तु भद्रं ते यॊ ऽयं रणपरिश्रमः<br>
    स तीर्णः सुहृदां वीर्यान न तवदर्थं मया कृतः<br>
 <font color="GREEN" size="-1">16</font>
  रक्षता तु मया वृत्तम अपवादं च सर्वशः<br>
    परख्यातस्यात्मवंशस्य नयङ्गं च परिमार्जता<br>
 <font color="GREEN" size="-1">17</font>
  पराप्तचारित्रसंदेहा मम परतिमुखे सथिता<br>
    दीपॊ नेत्रातुरस्येव परतिकूलासि मे दृढम<br>
 <font color="GREEN" size="-1">18</font>
  तद गच्छ हय अभ्यनुज्ञाता यतेष्टं जनकात्मजे<br>
    एता दश दिशॊ भद्रे कार्यम अस्ति न मे तवया<br>
 <font color="GREEN" size="-1">19</font>
  कः पुमान हि कुले जातः सत्रियं परगृहॊषिताम<br>
    तेजस्वि पुनर आदद्यात सुहृल्लेखेन चेतसा<br>
 <font color="GREEN" size="-1">20</font>
  रावणाङ्कपरिभ्रष्टां दृष्टां दुष्टेन चक्षुषा<br>
    कथं तवां पुनरादद्यां कुलं वयपदिशन महत<br>
 <font color="GREEN" size="-1">21</font>
  तदर्थं निर्जिता मे तवं यशः परत्याहृतं मया<br>
    नास्ति मे तवय्य अभिष्वङ्गॊ यथेष्टं गम्यताम इतः<br>
 <font color="GREEN" size="-1">22</font>
  इति परव्याहृतं भद्रे मयैतत कृतबुद्धिना<br>
    लक्ष्मणे भरते वा तवं कुरु बुद्धिं यथासुखम<br>
 <font color="GREEN" size="-1">23</font>
  सुग्रीवे वानरेन्द्रे वा राक्षसेन्द्रे विभीषणे<br>
    निवेशय मनः शीते यथा वा सुखम आत्मनः<br>
 <font color="GREEN" size="-1">24</font>
  न हि तवां रावणॊ दृष्ट्वा दिव्यरूपां मनॊरमाम<br>
    मर्षयते चिरं सीते सवगृहे परिवर्तिनीम<br>
 <font color="GREEN" size="-1">25</font>
  ततः परियार्हश्वरणा तद अप्रियं; परियाद उपश्रुत्य चिरस्य मैथिली<br>
    मुमॊच बाष्पं सुभृशं परवेपिता; गजेन्द्रहस्ताभिहतेव वल्लरी<br>
 </td>
 
 </table>
 <p></p><div class="filenav">
 <hr>
 <center>
 <a href="rys6104.htm">Next: Chapter 104</a></center>
 </div>
 </center></body>