<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi06.htm">Book 6 Index</a><br>
  
 <a href="rys6020.htm">Previous</a> 
 <a href="rys6022.htm">Next</a> 
 
 </div>
 <hr>
 
 <h3 align="CENTER">Book 6<br>Chapter 21
 </h3><table width="100%">
 <td width="50%">
  <font color="GREEN" size="-1">1</font>
  tatas tam akṣobhya balaṃ laṅkādhipataye carāḥ<br>
   suvele rāghavaṃ śaile niviṣṭaṃ pratyavedayan<br>
  <font color="GREEN" size="-1">2</font>
  cārāṇāṃ rāvaṇaḥ śrutvā prāptaṃ rāmaṃ mahābalam<br>
   jātodvego 'bhavat kiṃ cic chārdūlaṃ vākyam abravīt<br>
  <font color="GREEN" size="-1">3</font>
  ayathāvac ca te varṇo dīnaś cāsi niśācara<br>
   nāsi kac cid amitrāṇāṃ kruddhānāṃ vaśam āgataḥ<br>
  <font color="GREEN" size="-1">4</font>
  iti tenānuśiṣṭas tu vācaṃ mandam udīrayat<br>
   tadā rākṣasaśārdūlaṃ śārdūlo bhayavihvalaḥ<br>
  <font color="GREEN" size="-1">5</font>
  na te cārayituṃ śakyā rājan vānarapuṃgavāḥ<br>
   vikrāntā balavantaś ca rāghaveṇa ca rakṣitāḥ<br>
  <font color="GREEN" size="-1">6</font>
  nāpi saṃbhāṣituṃ śakyāḥ saṃpraśno 'tra na labhyate<br>
   sarvato rakṣyate panthā vānaraiḥ parvatopamaiḥ<br>
  <font color="GREEN" size="-1">7</font>
  praviṣṭamātre jñāto 'haṃ bale tasminn acārite<br>
   balād gṛhīto bahubhir bahudhāsmi vidāritaḥ<br>
  <font color="GREEN" size="-1">8</font>
  jānubhir muṣṭibhir dantais talaiś cābhihato bhṛśam<br>
   pariṇīto 'smi haribhir balavadbhir amarṣaṇaiḥ<br>
  <font color="GREEN" size="-1">9</font>
  pariṇīya ca sarvatra nīto 'haṃ rāmasaṃsadam<br>
   rudhirādigdhasarvāṅgo vihvalaś calitendriyaḥ<br>
  <font color="GREEN" size="-1">10</font>
  haribhir vadhyamānaś ca yācamānaḥ kṛtāñjaliḥ<br>
    rāghaveṇa paritrāto jīvāmi ha yadṛcchayā<br>
 <font color="GREEN" size="-1">11</font>
  eṣa śailaiḥ śilābhiś ca pūrayitvā mahārṇavam<br>
    dvāram āśritya laṅkāyā rāmas tiṣṭhati sāyudhaḥ<br>
 <font color="GREEN" size="-1">12</font>
  garuḍavyūham āsthāya sarvato haribhir vṛtaḥ<br>
    māṃ visṛjya mahātejā laṅkām evābhivartate<br>
 <font color="GREEN" size="-1">13</font>
  purā prākāram āyāti kṣipram ekataraṃ kuru<br>
    sītāṃ cāsmai prayacchāśu suyuddhaṃ vā pradīyatām<br>
 <font color="GREEN" size="-1">14</font>
  manasā saṃtatāpātha tac chrutvā rākṣasādhipaḥ<br>
    śārdūlasya mahad vākyam athovāca sa rāvaṇaḥ<br>
 <font color="GREEN" size="-1">15</font>
  yadi māṃ pratiyudhyeran devagandharvadānavāḥ<br>
    naiva sītāṃ pradāsyāmi sarvalokabhayād api<br>
 <font color="GREEN" size="-1">16</font>
  evam uktvā mahātejā rāvaṇaḥ punar abravīt<br>
    cāritā bhavatā senā ke 'tra śūrāḥ plavaṃgamāḥ<br>
 <font color="GREEN" size="-1">17</font>
  kīdṛśāḥ kiṃprabhāvāś ca vānarā ye durāsadāḥ<br>
    kasya putrāś ca pautrāś ca tattvam ākhyāhi rākṣasa<br>
 <font color="GREEN" size="-1">18</font>
  tatr atra pratipatsyāmi jñātvā teṣāṃ balābalam<br>
    avaśyaṃ balasaṃkhyānaṃ kartavyaṃ yuddham icchatā<br>
 <font color="GREEN" size="-1">19</font>
  athaivam uktaḥ śārdūlo rāvaṇenottamaś caraḥ<br>
    idaṃ vacanam ārebhe vaktuṃ rāvaṇasaṃnidhau<br>
 <font color="GREEN" size="-1">20</font>
  atharkṣarajasaḥ putro yudhi rājan sudurjayaḥ<br>
    gadgadasyātha putro 'tra jāmbavān iti viśrutaḥ<br>
 <font color="GREEN" size="-1">21</font>
  gadgadasyaiva putro 'nyo guruputraḥ śatakratoḥ<br>
    kadanaṃ yasya putreṇa kṛtam ekena rakṣasām<br>
 <font color="GREEN" size="-1">22</font>
  suṣeṇaś cāpi dharmātmā putro dharmasya vīryavān<br>
    saumyaḥ somātmajaś cātra rājan dadhimukhaḥ kapiḥ<br>
 <font color="GREEN" size="-1">23</font>
  sumukho durmukhaś cātra vegadarśī ca vānaraḥ<br>
    mṛtyur vānararūpeṇa nūnaṃ sṛṣṭaḥ svayambhuvā<br>
 <font color="GREEN" size="-1">24</font>
  putro hutavahasyātha nīlaḥ senāpatiḥ svayam<br>
    anilasya ca putro 'tra hanūmān iti viśrutaḥ<br>
 <font color="GREEN" size="-1">25</font>
  naptā śakrasya durdharṣo balavān aṅgado yuvā<br>
    maindaś ca dvividaś cobhau balināv aśvisaṃbhavau<br>
 <font color="GREEN" size="-1">26</font>
  putrā vaivasvatasyātra pañcakālāntakopamāḥ<br>
    gajo gavākṣo gavayaḥ śarabho gandhamādanaḥ<br>
 <font color="GREEN" size="-1">27</font>
  śveto jyotirmukhaś cātra bhāskarasyātmasaṃbhavau<br>
    varuṇasya ca putro 'tha hemakūṭaḥ plavaṃgamaḥ<br>
 <font color="GREEN" size="-1">28</font>
  viśvakarmasuto vīro nalaḥ plavagasattamaḥ<br>
    vikrānto vegavān atra vasuputraḥ sudurdharaḥ<br>
 <font color="GREEN" size="-1">29</font>
  daśavānarakoṭyaś ca śūrāṇāṃ yuddhakāṅkṣiṇām<br>
    śrīmatāṃ devaputrāṇāṃ śeṣān nākhyātum utsahe<br>
 <font color="GREEN" size="-1">30</font>
  putro daśarathasyaiṣa siṃhasaṃhanano yuvā<br>
    dūṣaṇo nihato yena kharaś ca triśirās tathā<br>
 <font color="GREEN" size="-1">31</font>
  nāsti rāmasya sadṛśo vikrame bhuvi kaś cana<br>
    virādho nihato yena kabandhaś cāntakopamaḥ<br>
 <font color="GREEN" size="-1">32</font>
  vaktuṃ na śakto rāmasya naraḥ kaś cid guṇān kṣitau<br>
    janasthānagatā yena tāvanto rākṣasā hatāḥ<br>
 <font color="GREEN" size="-1">33</font>
  lakṣmaṇaś cātra dharmātmā mātaṃgānām ivarṣabhaḥ<br>
    yasya bāṇapathaṃ prāpya na jīved api vāsavaḥ<br>
 <font color="GREEN" size="-1">34</font>
  rākṣasānāṃ variṣṭhaś ca tava bhrātā vibhīṣaṇaḥ<br>
    parigṛhya purīṃ laṅkāṃ rāghavasya hite rataḥ<br>
 <font color="GREEN" size="-1">35</font>
  iti sarvaṃ samākhyātaṃ tavedaṃ vānaraṃ balam<br>
    suvele 'dhiṣṭhitaṃ śaile śeṣakārye bhavān gatiḥ<br>
 </td>
 <td width="50%">
  <font color="GREEN" size="-1">1</font>
  ततस तम अक्षॊभ्य बलं लङ्काधिपतये चराः<br>
   सुवेले राघवं शैले निविष्टं परत्यवेदयन<br>
  <font color="GREEN" size="-1">2</font>
  चाराणां रावणः शरुत्वा पराप्तं रामं महाबलम<br>
   जातॊद्वेगॊ ऽभवत किं चिच छार्दूलं वाक्यम अब्रवीत<br>
  <font color="GREEN" size="-1">3</font>
  अयथावच च ते वर्णॊ दीनश चासि निशाचर<br>
   नासि कच चिद अमित्राणां करुद्धानां वशम आगतः<br>
  <font color="GREEN" size="-1">4</font>
  इति तेनानुशिष्टस तु वाचं मन्दम उदीरयत<br>
   तदा राक्षसशार्दूलं शार्दूलॊ भयविह्वलः<br>
  <font color="GREEN" size="-1">5</font>
  न ते चारयितुं शक्या राजन वानरपुंगवाः<br>
   विक्रान्ता बलवन्तश च राघवेण च रक्षिताः<br>
  <font color="GREEN" size="-1">6</font>
  नापि संभाषितुं शक्याः संप्रश्नॊ ऽतर न लभ्यते<br>
   सर्वतॊ रक्ष्यते पन्था वानरैः पर्वतॊपमैः<br>
  <font color="GREEN" size="-1">7</font>
  परविष्टमात्रे जञातॊ ऽहं बले तस्मिन्न अचारिते<br>
   बलाद गृहीतॊ बहुभिर बहुधास्मि विदारितः<br>
  <font color="GREEN" size="-1">8</font>
  जानुभिर मुष्टिभिर दन्तैस तलैश चाभिहतॊ भृशम<br>
   परिणीतॊ ऽसमि हरिभिर बलवद्भिर अमर्षणैः<br>
  <font color="GREEN" size="-1">9</font>
  परिणीय च सर्वत्र नीतॊ ऽहं रामसंसदम<br>
   रुधिरादिग्धसर्वाङ्गॊ विह्वलश चलितेन्द्रियः<br>
  <font color="GREEN" size="-1">10</font>
  हरिभिर वध्यमानश च याचमानः कृताञ्जलिः<br>
    राघवेण परित्रातॊ जीवामि ह यदृच्छया<br>
 <font color="GREEN" size="-1">11</font>
  एष शैलैः शिलाभिश च पूरयित्वा महार्णवम<br>
    दवारम आश्रित्य लङ्काया रामस तिष्ठति सायुधः<br>
 <font color="GREEN" size="-1">12</font>
  गरुडव्यूहम आस्थाय सर्वतॊ हरिभिर वृतः<br>
    मां विसृज्य महातेजा लङ्काम एवाभिवर्तते<br>
 <font color="GREEN" size="-1">13</font>
  पुरा पराकारम आयाति कषिप्रम एकतरं कुरु<br>
    सीतां चास्मै परयच्छाशु सुयुद्धं वा परदीयताम<br>
 <font color="GREEN" size="-1">14</font>
  मनसा संततापाथ तच छरुत्वा राक्षसाधिपः<br>
    शार्दूलस्य महद वाक्यम अथॊवाच स रावणः<br>
 <font color="GREEN" size="-1">15</font>
  यदि मां परतियुध्येरन देवगन्धर्वदानवाः<br>
    नैव सीतां परदास्यामि सर्वलॊकभयाद अपि<br>
 <font color="GREEN" size="-1">16</font>
  एवम उक्त्वा महातेजा रावणः पुनर अब्रवीत<br>
    चारिता भवता सेना के ऽतर शूराः पलवंगमाः<br>
 <font color="GREEN" size="-1">17</font>
  कीदृशाः किंप्रभावाश च वानरा ये दुरासदाः<br>
    कस्य पुत्राश च पौत्राश च तत्त्वम आख्याहि राक्षस<br>
 <font color="GREEN" size="-1">18</font>
  तत्र अत्र परतिपत्स्यामि जञात्वा तेषां बलाबलम<br>
    अवश्यं बलसंख्यानं कर्तव्यं युद्धम इच्छता<br>
 <font color="GREEN" size="-1">19</font>
  अथैवम उक्तः शार्दूलॊ रावणेनॊत्तमश चरः<br>
    इदं वचनम आरेभे वक्तुं रावणसंनिधौ<br>
 <font color="GREEN" size="-1">20</font>
  अथर्क्षरजसः पुत्रॊ युधि राजन सुदुर्जयः<br>
    गद्गदस्याथ पुत्रॊ ऽतर जाम्बवान इति विश्रुतः<br>
 <font color="GREEN" size="-1">21</font>
  गद्गदस्यैव पुत्रॊ ऽनयॊ गुरुपुत्रः शतक्रतॊः<br>
    कदनं यस्य पुत्रेण कृतम एकेन रक्षसाम<br>
 <font color="GREEN" size="-1">22</font>
  सुषेणश चापि धर्मात्मा पुत्रॊ धर्मस्य वीर्यवान<br>
    सौम्यः सॊमात्मजश चात्र राजन दधिमुखः कपिः<br>
 <font color="GREEN" size="-1">23</font>
  सुमुखॊ दुर्मुखश चात्र वेगदर्शी च वानरः<br>
    मृत्युर वानररूपेण नूनं सृष्टः सवयम्भुवा<br>
 <font color="GREEN" size="-1">24</font>
  पुत्रॊ हुतवहस्याथ नीलः सेनापतिः सवयम<br>
    अनिलस्य च पुत्रॊ ऽतर हनूमान इति विश्रुतः<br>
 <font color="GREEN" size="-1">25</font>
  नप्ता शक्रस्य दुर्धर्षॊ बलवान अङ्गदॊ युवा<br>
    मैन्दश च दविविदश चॊभौ बलिनाव अश्विसंभवौ<br>
 <font color="GREEN" size="-1">26</font>
  पुत्रा वैवस्वतस्यात्र पञ्चकालान्तकॊपमाः<br>
    गजॊ गवाक्षॊ गवयः शरभॊ गन्धमादनः<br>
 <font color="GREEN" size="-1">27</font>
  शवेतॊ जयॊतिर्मुखश चात्र भास्करस्यात्मसंभवौ<br>
    वरुणस्य च पुत्रॊ ऽथ हेमकूटः पलवंगमः<br>
 <font color="GREEN" size="-1">28</font>
  विश्वकर्मसुतॊ वीरॊ नलः पलवगसत्तमः<br>
    विक्रान्तॊ वेगवान अत्र वसुपुत्रः सुदुर्धरः<br>
 <font color="GREEN" size="-1">29</font>
  दशवानरकॊट्यश च शूराणां युद्धकाङ्क्षिणाम<br>
    शरीमतां देवपुत्राणां शेषान नाख्यातुम उत्सहे<br>
 <font color="GREEN" size="-1">30</font>
  पुत्रॊ दशरथस्यैष सिंहसंहननॊ युवा<br>
    दूषणॊ निहतॊ येन खरश च तरिशिरास तथा<br>
 <font color="GREEN" size="-1">31</font>
  नास्ति रामस्य सदृशॊ विक्रमे भुवि कश चन<br>
    विराधॊ निहतॊ येन कबन्धश चान्तकॊपमः<br>
 <font color="GREEN" size="-1">32</font>
  वक्तुं न शक्तॊ रामस्य नरः कश चिद गुणान कषितौ<br>
    जनस्थानगता येन तावन्तॊ राक्षसा हताः<br>
 <font color="GREEN" size="-1">33</font>
  लक्ष्मणश चात्र धर्मात्मा मातंगानाम इवर्षभः<br>
    यस्य बाणपथं पराप्य न जीवेद अपि वासवः<br>
 <font color="GREEN" size="-1">34</font>
  राक्षसानां वरिष्ठश च तव भराता विभीषणः<br>
    परिगृह्य पुरीं लङ्कां राघवस्य हिते रतः<br>
 <font color="GREEN" size="-1">35</font>
  इति सर्वं समाख्यातं तवेदं वानरं बलम<br>
    सुवेले ऽधिष्ठितं शैले शेषकार्ये भवान गतिः<br>
 </td>
 
 </table>
 <p></p><div class="filenav">
 <hr>
 <center>
 <a href="rys6022.htm">Next: Chapter 22</a></center>
 </div>
 </center></body>