<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi02.htm">Book 2 Index</a><br>
  
 <a href="rys2067.htm">Previous</a> 
 <a href="rys2069.htm">Next</a> 
 
 </div>
 <hr>
 
 <h3 align="CENTER">Book 2<br>Chapter 68
 </h3><table width="100%">
 <td width="50%">
  <font color="GREEN" size="-1">1</font>
  tāṃ tathā garhayitvā tu mātaraṃ bharatas tadā<br>
   roṣeṇa mahatāviṣṭaḥ punar evābravīd vacaḥ<br>
  <font color="GREEN" size="-1">2</font>
  rājyād bhraṃśasva kaikeyi nṛśaṃse duṣṭacāriṇi<br>
   parityaktā ca dharmeṇa mā mṛtaṃ rudatī bhava<br>
  <font color="GREEN" size="-1">3</font>
  kiṃ nu te 'dūṣayad rājā rāmo vā bhṛśadhārmikaḥ<br>
   yayor mṛtyur vivāsaś ca tvatkṛte tulyam āgatau<br>
  <font color="GREEN" size="-1">4</font>
  bhrūṇahatyām asi prāptā kulasyāsya vināśanāt<br>
   kaikeyi narakaṃ gaccha mā ca bhartuḥ salokatām<br>
  <font color="GREEN" size="-1">5</font>
  yat tvayā hīdṛśaṃ pāpaṃ kṛtaṃ ghoreṇa karmaṇā<br>
   sarvalokapriyaṃ hitvā mamāpy āpāditaṃ bhayam<br>
  <font color="GREEN" size="-1">6</font>
  tvatkṛte me pitā vṛtto rāmaś cāraṇyam āśritaḥ<br>
   ayaśo jīvaloke ca tvayāhaṃ pratipāditaḥ<br>
  <font color="GREEN" size="-1">7</font>
  mātṛrūpe mamāmitre nṛśaṃse rājyakāmuke<br>
   na te 'ham abhibhāṣyo 'smi durvṛtte patighātini<br>
  <font color="GREEN" size="-1">8</font>
  kausalyā ca sumitrā ca yāś cānyā mama mātaraḥ<br>
   duḥkhena mahatāviṣṭās tvāṃ prāpya kuladūṣiṇīm<br>
  <font color="GREEN" size="-1">9</font>
  na tvam aśvapateḥ kanyā dharmarājasya dhīmataḥ<br>
   rākṣasī tatra jātāsi kulapradhvaṃsinī pituḥ<br>
  <font color="GREEN" size="-1">10</font>
  yat tvayā dhārmiko rāmo nityaṃ satyaparāyaṇaḥ<br>
    vanaṃ prasthāpito duḥkhāt pitā ca tridivaṃ gataḥ<br>
 <font color="GREEN" size="-1">11</font>
  yat pradhānāsi tat pāpaṃ mayi pitrā vinākṛte<br>
    bhrātṛbhyāṃ ca parityakte sarvalokasya cāpriye<br>
 <font color="GREEN" size="-1">12</font>
  kausalyāṃ dharmasaṃyuktāṃ viyuktāṃ pāpaniścaye<br>
    kṛtvā kaṃ prāpsyase tv adya lokaṃ nirayagāminī<br>
 <font color="GREEN" size="-1">13</font>
  kiṃ nāvabudhyase krūre niyataṃ bandhusaṃśrayam<br>
    jyeṣṭhaṃ pitṛsamaṃ rāmaṃ kausalyāyātmasaṃbhavam<br>
 <font color="GREEN" size="-1">14</font>
  aṅgapratyaṅgajaḥ putro hṛdayāc cāpi jāyate<br>
    tasmāt priyataro mātuḥ priyatvān na tu bāndhavaḥ<br>
 <font color="GREEN" size="-1">15</font>
  anyadā kila dharmajñā surabhiḥ surasaṃmatā<br>
    vahamānau dadarśorvyāṃ putrau vigatacetasau<br>
 <font color="GREEN" size="-1">16</font>
  tāv ardhadivase śrāntau dṛṣṭvā putrau mahītale<br>
    ruroda putra śokena bāṣpaparyākulekṣaṇā<br>
 <font color="GREEN" size="-1">17</font>
  adhastād vrajatas tasyāḥ surarājño mahātmanaḥ<br>
    bindavaḥ patitā gātre sūkṣmāḥ surabhigandhinaḥ<br>
 <font color="GREEN" size="-1">18</font>
  tāṃ dṛṣṭvā śokasaṃtaptāṃ vajrapāṇir yaśasvinīm<br>
    indraḥ prāñjalir udvignaḥ surarājo 'bravīd vacaḥ<br>
 <font color="GREEN" size="-1">19</font>
  bhayaṃ kac cin na cāsmāsu kutaś cid vidyate mahat<br>
    kuto nimittaḥ śokas te brūhi sarvahitaiṣiṇi<br>
 <font color="GREEN" size="-1">20</font>
  evam uktā tu surabhiḥ surarājena dhīmatā<br>
    patyuvāca tato dhīrā vākyaṃ vākyaviśāradā<br>
 <font color="GREEN" size="-1">21</font>
  śāntaṃ pātaṃ na vaḥ kiṃ cit kutaś cid amarādhipa<br>
    ahaṃ tu magnau śocāmi svaputrau viṣame sthitau<br>
 <font color="GREEN" size="-1">22</font>
  etau dṛṣṭvā kṛṣau dīnau sūryaraśmipratāpinau<br>
    vadhyamānau balīvardau karṣakeṇa surādhipa<br>
 <font color="GREEN" size="-1">23</font>
  mama kāyāt prasūtau hi duḥkhitau bhāra pīḍitau<br>
    yau dṛṣṭvā paritapye 'haṃ nāsti putrasamaḥ priyaḥ<br>
 <font color="GREEN" size="-1">24</font>
  yasyāḥ putra sahasrāṇi sāpi śocati kāmadhuk<br>
    kiṃ punar yā vinā rāmaṃ kausalyā vartayiṣyati<br>
 <font color="GREEN" size="-1">25</font>
  ekaputrā ca sādhvī ca vivatseyaṃ tvayā kṛtā<br>
    tasmāt tvaṃ satataṃ duḥkhaṃ pretya ceha ca lapsyase<br>
 <font color="GREEN" size="-1">26</font>
  ahaṃ hy apacitiṃ bhrātuḥ pituś ca sakalām imām<br>
    vardhanaṃ yaśasaś cāpi kariṣyāmi na saṃśayaḥ<br>
 <font color="GREEN" size="-1">27</font>
  ānāyayitvā tanayaṃ kausalyāyā mahādyutim<br>
    svayam eva pravekṣyāmi vanaṃ muniniṣevitam<br>
 <font color="GREEN" size="-1">28</font>
  iti nāga ivāraṇye tomarāṅkuśacoditaḥ<br>
    papāta bhuvi saṃkruddho niḥśvasann iva pannagaḥ<br>
 <font color="GREEN" size="-1">29</font>
  saṃraktanetraḥ śithilāmbaras tadā; vidhūtasarvābharaṇaḥ paraṃtapaḥ<br>
    babhūva bhūmau patito nṛpātmajaḥ; śacīpateḥ ketur ivotsavakṣaye<br>
 </td>
 <td width="50%">
  <font color="GREEN" size="-1">1</font>
  तां तथा गर्हयित्वा तु मातरं भरतस तदा<br>
   रॊषेण महताविष्टः पुनर एवाब्रवीद वचः<br>
  <font color="GREEN" size="-1">2</font>
  राज्याद भरंशस्व कैकेयि नृशंसे दुष्टचारिणि<br>
   परित्यक्ता च धर्मेण मा मृतं रुदती भव<br>
  <font color="GREEN" size="-1">3</font>
  किं नु ते ऽदूषयद राजा रामॊ वा भृशधार्मिकः<br>
   ययॊर मृत्युर विवासश च तवत्कृते तुल्यम आगतौ<br>
  <font color="GREEN" size="-1">4</font>
  भरूणहत्याम असि पराप्ता कुलस्यास्य विनाशनात<br>
   कैकेयि नरकं गच्छ मा च भर्तुः सलॊकताम<br>
  <font color="GREEN" size="-1">5</font>
  यत तवया हीदृशं पापं कृतं घॊरेण कर्मणा<br>
   सर्वलॊकप्रियं हित्वा ममाप्य आपादितं भयम<br>
  <font color="GREEN" size="-1">6</font>
  तवत्कृते मे पिता वृत्तॊ रामश चारण्यम आश्रितः<br>
   अयशॊ जीवलॊके च तवयाहं परतिपादितः<br>
  <font color="GREEN" size="-1">7</font>
  मातृरूपे ममामित्रे नृशंसे राज्यकामुके<br>
   न ते ऽहम अभिभाष्यॊ ऽसमि दुर्वृत्ते पतिघातिनि<br>
  <font color="GREEN" size="-1">8</font>
  कौसल्या च सुमित्रा च याश चान्या मम मातरः<br>
   दुःखेन महताविष्टास तवां पराप्य कुलदूषिणीम<br>
  <font color="GREEN" size="-1">9</font>
  न तवम अश्वपतेः कन्या धर्मराजस्य धीमतः<br>
   राक्षसी तत्र जातासि कुलप्रध्वंसिनी पितुः<br>
  <font color="GREEN" size="-1">10</font>
  यत तवया धार्मिकॊ रामॊ नित्यं सत्यपरायणः<br>
    वनं परस्थापितॊ दुःखात पिता च तरिदिवं गतः<br>
 <font color="GREEN" size="-1">11</font>
  यत परधानासि तत पापं मयि पित्रा विनाकृते<br>
    भरातृभ्यां च परित्यक्ते सर्वलॊकस्य चाप्रिये<br>
 <font color="GREEN" size="-1">12</font>
  कौसल्यां धर्मसंयुक्तां वियुक्तां पापनिश्चये<br>
    कृत्वा कं पराप्स्यसे तव अद्य लॊकं निरयगामिनी<br>
 <font color="GREEN" size="-1">13</font>
  किं नावबुध्यसे करूरे नियतं बन्धुसंश्रयम<br>
    जयेष्ठं पितृसमं रामं कौसल्यायात्मसंभवम<br>
 <font color="GREEN" size="-1">14</font>
  अङ्गप्रत्यङ्गजः पुत्रॊ हृदयाच चापि जायते<br>
    तस्मात परियतरॊ मातुः परियत्वान न तु बान्धवः<br>
 <font color="GREEN" size="-1">15</font>
  अन्यदा किल धर्मज्ञा सुरभिः सुरसंमता<br>
    वहमानौ ददर्शॊर्व्यां पुत्रौ विगतचेतसौ<br>
 <font color="GREEN" size="-1">16</font>
  ताव अर्धदिवसे शरान्तौ दृष्ट्वा पुत्रौ महीतले<br>
    रुरॊद पुत्र शॊकेन बाष्पपर्याकुलेक्षणा<br>
 <font color="GREEN" size="-1">17</font>
  अधस्ताद वरजतस तस्याः सुरराज्ञॊ महात्मनः<br>
    बिन्दवः पतिता गात्रे सूक्ष्माः सुरभिगन्धिनः<br>
 <font color="GREEN" size="-1">18</font>
  तां दृष्ट्वा शॊकसंतप्तां वज्रपाणिर यशस्विनीम<br>
    इन्द्रः पराञ्जलिर उद्विग्नः सुरराजॊ ऽबरवीद वचः<br>
 <font color="GREEN" size="-1">19</font>
  भयं कच चिन न चास्मासु कुतश चिद विद्यते महत<br>
    कुतॊ निमित्तः शॊकस ते बरूहि सर्वहितैषिणि<br>
 <font color="GREEN" size="-1">20</font>
  एवम उक्ता तु सुरभिः सुरराजेन धीमता<br>
    पत्युवाच ततॊ धीरा वाक्यं वाक्यविशारदा<br>
 <font color="GREEN" size="-1">21</font>
  शान्तं पातं न वः किं चित कुतश चिद अमराधिप<br>
    अहं तु मग्नौ शॊचामि सवपुत्रौ विषमे सथितौ<br>
 <font color="GREEN" size="-1">22</font>
  एतौ दृष्ट्वा कृषौ दीनौ सूर्यरश्मिप्रतापिनौ<br>
    वध्यमानौ बलीवर्दौ कर्षकेण सुराधिप<br>
 <font color="GREEN" size="-1">23</font>
  मम कायात परसूतौ हि दुःखितौ भार पीडितौ<br>
    यौ दृष्ट्वा परितप्ये ऽहं नास्ति पुत्रसमः परियः<br>
 <font color="GREEN" size="-1">24</font>
  यस्याः पुत्र सहस्राणि सापि शॊचति कामधुक<br>
    किं पुनर या विना रामं कौसल्या वर्तयिष्यति<br>
 <font color="GREEN" size="-1">25</font>
  एकपुत्रा च साध्वी च विवत्सेयं तवया कृता<br>
    तस्मात तवं सततं दुःखं परेत्य चेह च लप्स्यसे<br>
 <font color="GREEN" size="-1">26</font>
  अहं हय अपचितिं भरातुः पितुश च सकलाम इमाम<br>
    वर्धनं यशसश चापि करिष्यामि न संशयः<br>
 <font color="GREEN" size="-1">27</font>
  आनाययित्वा तनयं कौसल्याया महाद्युतिम<br>
    सवयम एव परवेक्ष्यामि वनं मुनिनिषेवितम<br>
 <font color="GREEN" size="-1">28</font>
  इति नाग इवारण्ये तॊमराङ्कुशचॊदितः<br>
    पपात भुवि संक्रुद्धॊ निःश्वसन्न इव पन्नगः<br>
 <font color="GREEN" size="-1">29</font>
  संरक्तनेत्रः शिथिलाम्बरस तदा; विधूतसर्वाभरणः परंतपः<br>
    बभूव भूमौ पतितॊ नृपात्मजः; शचीपतेः केतुर इवॊत्सवक्षये<br>
 </td>
 
 </table>
 <p></p><div class="filenav">
 <hr>
 <center>
 <a href="rys2069.htm">Next: Chapter 69</a></center>
 </div>
 </center></body>