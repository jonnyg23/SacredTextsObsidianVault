<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi06.htm">Book 6 Index</a><br>
  
 <a href="rys6110.htm">Previous</a> 
 <a href="rys6112.htm">Next</a> 
 
 </div>
 <hr>
 
 <h3 align="CENTER">Book 6<br>Chapter 111
 </h3><table width="100%">
 <td width="50%">
  <font color="GREEN" size="-1">1</font>
  anujñātaṃ tu rāmeṇa tad vimānam anuttamam<br>
   utpapāta mahāmeghaḥ śvasanenoddhato yathā<br>
  <font color="GREEN" size="-1">2</font>
  pātayitvā tataś cakṣuḥ sarvato raghunandanaḥ<br>
   abravīn maithilīṃ sītāṃ rāmaḥ śaśinibhānanām<br>
  <font color="GREEN" size="-1">3</font>
  kailāsaśikharākāre trikūṭaśikhare sthitām<br>
   laṅkām īkṣasva vaidehi nirmitāṃ viśvakarmaṇā<br>
  <font color="GREEN" size="-1">4</font>
  etad āyodhanaṃ paśya māṃsaśoṇitakardamam<br>
   harīṇāṃ rākṣasānāṃ ca sīte viśasanaṃ mahat<br>
  <font color="GREEN" size="-1">5</font>
  tavahetor viśālākṣi rāvaṇo nihato mayā<br>
   kumbhakarṇo 'tra nihataḥ prahastaś ca niśācaraḥ<br>
  <font color="GREEN" size="-1">6</font>
  lakṣmaṇenendrajic cātra rāvaṇir nihato raṇe<br>
   virūpākṣaś ca duṣprekṣyo mahāpārśvamahodarau<br>
  <font color="GREEN" size="-1">7</font>
  akampanaś ca nihato balino 'nye ca rākṣasāḥ<br>
   triśirāś cātikāyaś ca devāntakanarāntakau<br>
  <font color="GREEN" size="-1">8</font>
  atra mandodarī nāma bhāryā taṃ paryadevayat<br>
   sapatnīnāṃ sahasreṇa sāsreṇa parivāritā<br>
  <font color="GREEN" size="-1">9</font>
  etat tu dṛśyate tīrthaṃ samudrasya varānane<br>
   yatra sāgaram uttīrya tāṃ rātrim uṣitā vayam<br>
  <font color="GREEN" size="-1">10</font>
  eṣa setur mayā baddhaḥ sāgare salilārṇave<br>
    tavahetor viśālākṣi nalasetuḥ suduṣkaraḥ<br>
 <font color="GREEN" size="-1">11</font>
  paśya sāgaram akṣobhyaṃ vaidehi varuṇālayam<br>
    apāram abhigarjantaṃ śaṅkhaśuktiniṣevitam<br>
 <font color="GREEN" size="-1">12</font>
  hiraṇyanābhaṃ śailendraṃ kāñcanaṃ paśya maithili<br>
    viśramārthaṃ hanumato bhittvā sāgaram utthitam<br>
 <font color="GREEN" size="-1">13</font>
  atra rākṣasarājo 'yam ājagāma vibhīṣaṇaḥ<br>
 <font color="GREEN" size="-1">14</font>
  eṣā sā dṛśyate sīte kiṣkindhā citrakānanā<br>
    sugrīvasya purī ramyā yatra vālī mayā hataḥ<br>
 <font color="GREEN" size="-1">15</font>
  dṛśyate 'sau mahān sīte savidyud iva toyadaḥ<br>
    ṛśyamūko giriśreṣṭhaḥ kāñcanair dhātubhir vṛtaḥ<br>
 <font color="GREEN" size="-1">16</font>
  atrāhaṃ vānarendreṇa sugrīveṇa samāgataḥ<br>
    samayaś ca kṛtaḥ sīte vadhārthaṃ vālino mayā<br>
 <font color="GREEN" size="-1">17</font>
  eṣā sā dṛśyate pampā nalinī citrakānanā<br>
    tvayā vihīno yatrāhaṃ vilalāpa suduḥkhitaḥ<br>
 <font color="GREEN" size="-1">18</font>
  asyās tīre mayā dṛṣṭā śabarī dharmacāriṇī<br>
    atra yojanabāhuś ca kabandho nihato mayā<br>
 <font color="GREEN" size="-1">19</font>
  dṛśyate 'sau janasthāne sīte śrīmān vanaspatiḥ<br>
    yatra yuddhaṃ mahad vṛttaṃ tavahetor vilāsini<br>
    rāvaṇasya nṛśaṃsasya jaṭāyoś ca mahātmanaḥ<br>
 <font color="GREEN" size="-1">20</font>
  kharaś ca nihataś saṃkhye dūṣaṇaś ca nipātitaḥ<br>
    triśirāś ca mahāvīryo mayā bāṇair ajihmagaiḥ<br>
 <font color="GREEN" size="-1">21</font>
  parṇaśālā tathā citrā dṛśyate śubhadarśanā<br>
    yatra tvaṃ rākṣasendreṇa rāvaṇena hṛtā balāt<br>
 <font color="GREEN" size="-1">22</font>
  eṣā godāvarī ramyā prasannasalilā śivā<br>
    agastyasyāśramo hy eṣa dṛśyate paśya maithili<br>
 <font color="GREEN" size="-1">23</font>
  vaidehi dṛśyate cātra śarabhaṅgāśramo mahān<br>
    upayātaḥ sahasrākṣo yatra śakraḥ puraṃdaraḥ<br>
 <font color="GREEN" size="-1">24</font>
  ete te tāpasāvāsā dṛśyante tanumadhyame<br>
    atriḥ kulapatir yatra sūryavaiśvānaraprabhaḥ<br>
    atra sīte tvayā dṛṣṭā tāpasī dharmacāriṇī<br>
 <font color="GREEN" size="-1">25</font>
  asmin deśe mahākāyo virādho nihato mayā<br>
 <font color="GREEN" size="-1">26</font>
  asau sutanuśailendraś citrakūṭaḥ prakāśate<br>
    yatra māṃ kaikayīputraḥ prasādayitum āgataḥ<br>
 <font color="GREEN" size="-1">27</font>
  eṣā sā yamunā dūrād dṛśyate citrakānanā<br>
    bharadvājāśramo yatra śrīmān eṣa prakāśate<br>
 <font color="GREEN" size="-1">28</font>
  eṣā tripathagā gaṅgā dṛśyate varavarṇini<br>
    śṛṅgaverapuraṃ caitad guho yatra samāgataḥ<br>
 <font color="GREEN" size="-1">29</font>
  eṣā sā dṛśyate 'yodhyā rājadhānī pitur mama<br>
    ayodhyāṃ kuru vaidehi praṇāmaṃ punar āgatā<br>
 <font color="GREEN" size="-1">30</font>
  tatas te vānarāḥ sarve rākṣasaś ca vibhīṣaṇaḥ<br>
    utpatyotpatya dadṛśus tāṃ purīṃ śubhadarśanām<br>
 <font color="GREEN" size="-1">31</font>
  tatas tu tāṃ pāṇḍuraharmyamālinīṃ; viśālakakṣyāṃ gajavājisaṃkulām<br>
    purīm ayodhyāṃ dadṛśuḥ plavaṃgamāḥ; purīṃ mahendrasya yathāmarāvatīm<br>
 </td>
 <td width="50%">
  <font color="GREEN" size="-1">1</font>
  अनुज्ञातं तु रामेण तद विमानम अनुत्तमम<br>
   उत्पपात महामेघः शवसनेनॊद्धतॊ यथा<br>
  <font color="GREEN" size="-1">2</font>
  पातयित्वा ततश चक्षुः सर्वतॊ रघुनन्दनः<br>
   अब्रवीन मैथिलीं सीतां रामः शशिनिभाननाम<br>
  <font color="GREEN" size="-1">3</font>
  कैलासशिखराकारे तरिकूटशिखरे सथिताम<br>
   लङ्काम ईक्षस्व वैदेहि निर्मितां विश्वकर्मणा<br>
  <font color="GREEN" size="-1">4</font>
  एतद आयॊधनं पश्य मांसशॊणितकर्दमम<br>
   हरीणां राक्षसानां च सीते विशसनं महत<br>
  <font color="GREEN" size="-1">5</font>
  तवहेतॊर विशालाक्षि रावणॊ निहतॊ मया<br>
   कुम्भकर्णॊ ऽतर निहतः परहस्तश च निशाचरः<br>
  <font color="GREEN" size="-1">6</font>
  लक्ष्मणेनेन्द्रजिच चात्र रावणिर निहतॊ रणे<br>
   विरूपाक्षश च दुष्प्रेक्ष्यॊ महापार्श्वमहॊदरौ<br>
  <font color="GREEN" size="-1">7</font>
  अकम्पनश च निहतॊ बलिनॊ ऽनये च राक्षसाः<br>
   तरिशिराश चातिकायश च देवान्तकनरान्तकौ<br>
  <font color="GREEN" size="-1">8</font>
  अत्र मन्दॊदरी नाम भार्या तं पर्यदेवयत<br>
   सपत्नीनां सहस्रेण सास्रेण परिवारिता<br>
  <font color="GREEN" size="-1">9</font>
  एतत तु दृश्यते तीर्थं समुद्रस्य वरानने<br>
   यत्र सागरम उत्तीर्य तां रात्रिम उषिता वयम<br>
  <font color="GREEN" size="-1">10</font>
  एष सेतुर मया बद्धः सागरे सलिलार्णवे<br>
    तवहेतॊर विशालाक्षि नलसेतुः सुदुष्करः<br>
 <font color="GREEN" size="-1">11</font>
  पश्य सागरम अक्षॊभ्यं वैदेहि वरुणालयम<br>
    अपारम अभिगर्जन्तं शङ्खशुक्तिनिषेवितम<br>
 <font color="GREEN" size="-1">12</font>
  हिरण्यनाभं शैलेन्द्रं काञ्चनं पश्य मैथिलि<br>
    विश्रमार्थं हनुमतॊ भित्त्वा सागरम उत्थितम<br>
 <font color="GREEN" size="-1">13</font>
  अत्र राक्षसराजॊ ऽयम आजगाम विभीषणः<br>
 <font color="GREEN" size="-1">14</font>
  एषा सा दृश्यते सीते किष्किन्धा चित्रकानना<br>
    सुग्रीवस्य पुरी रम्या यत्र वाली मया हतः<br>
 <font color="GREEN" size="-1">15</font>
  दृश्यते ऽसौ महान सीते सविद्युद इव तॊयदः<br>
    ऋश्यमूकॊ गिरिश्रेष्ठः काञ्चनैर धातुभिर वृतः<br>
 <font color="GREEN" size="-1">16</font>
  अत्राहं वानरेन्द्रेण सुग्रीवेण समागतः<br>
    समयश च कृतः सीते वधार्थं वालिनॊ मया<br>
 <font color="GREEN" size="-1">17</font>
  एषा सा दृश्यते पम्पा नलिनी चित्रकानना<br>
    तवया विहीनॊ यत्राहं विललाप सुदुःखितः<br>
 <font color="GREEN" size="-1">18</font>
  अस्यास तीरे मया दृष्टा शबरी धर्मचारिणी<br>
    अत्र यॊजनबाहुश च कबन्धॊ निहतॊ मया<br>
 <font color="GREEN" size="-1">19</font>
  दृश्यते ऽसौ जनस्थाने सीते शरीमान वनस्पतिः<br>
    यत्र युद्धं महद वृत्तं तवहेतॊर विलासिनि<br>
    रावणस्य नृशंसस्य जटायॊश च महात्मनः<br>
 <font color="GREEN" size="-1">20</font>
  खरश च निहतश संख्ये दूषणश च निपातितः<br>
    तरिशिराश च महावीर्यॊ मया बाणैर अजिह्मगैः<br>
 <font color="GREEN" size="-1">21</font>
  पर्णशाला तथा चित्रा दृश्यते शुभदर्शना<br>
    यत्र तवं राक्षसेन्द्रेण रावणेन हृता बलात<br>
 <font color="GREEN" size="-1">22</font>
  एषा गॊदावरी रम्या परसन्नसलिला शिवा<br>
    अगस्त्यस्याश्रमॊ हय एष दृश्यते पश्य मैथिलि<br>
 <font color="GREEN" size="-1">23</font>
  वैदेहि दृश्यते चात्र शरभङ्गाश्रमॊ महान<br>
    उपयातः सहस्राक्षॊ यत्र शक्रः पुरंदरः<br>
 <font color="GREEN" size="-1">24</font>
  एते ते तापसावासा दृश्यन्ते तनुमध्यमे<br>
    अत्रिः कुलपतिर यत्र सूर्यवैश्वानरप्रभः<br>
    अत्र सीते तवया दृष्टा तापसी धर्मचारिणी<br>
 <font color="GREEN" size="-1">25</font>
  अस्मिन देशे महाकायॊ विराधॊ निहतॊ मया<br>
 <font color="GREEN" size="-1">26</font>
  असौ सुतनुशैलेन्द्रश चित्रकूटः परकाशते<br>
    यत्र मां कैकयीपुत्रः परसादयितुम आगतः<br>
 <font color="GREEN" size="-1">27</font>
  एषा सा यमुना दूराद दृश्यते चित्रकानना<br>
    भरद्वाजाश्रमॊ यत्र शरीमान एष परकाशते<br>
 <font color="GREEN" size="-1">28</font>
  एषा तरिपथगा गङ्गा दृश्यते वरवर्णिनि<br>
    शृङ्गवेरपुरं चैतद गुहॊ यत्र समागतः<br>
 <font color="GREEN" size="-1">29</font>
  एषा सा दृश्यते ऽयॊध्या राजधानी पितुर मम<br>
    अयॊध्यां कुरु वैदेहि परणामं पुनर आगता<br>
 <font color="GREEN" size="-1">30</font>
  ततस ते वानराः सर्वे राक्षसश च विभीषणः<br>
    उत्पत्यॊत्पत्य ददृशुस तां पुरीं शुभदर्शनाम<br>
 <font color="GREEN" size="-1">31</font>
  ततस तु तां पाण्डुरहर्म्यमालिनीं; विशालकक्ष्यां गजवाजिसंकुलाम<br>
    पुरीम अयॊध्यां ददृशुः पलवंगमाः; पुरीं महेन्द्रस्य यथामरावतीम<br>
 </td>
 
 </table>
 <p></p><div class="filenav">
 <hr>
 <center>
 <a href="rys6112.htm">Next: Chapter 112</a></center>
 </div>
 </center></body>