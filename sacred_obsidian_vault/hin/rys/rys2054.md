<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi02.htm">Book 2 Index</a><br>
  
 <a href="rys2053.htm">Previous</a> 
 <a href="rys2055.htm">Next</a> 
 
 </div>
 <hr>
 
 <h3 align="CENTER">Book 2<br>Chapter 54
 </h3><table width="100%">
 <td width="50%">
  <font color="GREEN" size="-1">1</font>
  tato bhūtopasṛṣṭeva vepamānā punaḥ punaḥ<br>
   dharaṇyāṃ gatasattveva kausalyā sūtam abravīt<br>
  <font color="GREEN" size="-1">2</font>
  naya māṃ yatra kākutsthaḥ sītā yatra ca lakṣmaṇaḥ<br>
   tān vinā kṣaṇam apy atra jīvituṃ notsahe hy aham<br>
  <font color="GREEN" size="-1">3</font>
  nivartaya rathaṃ śīghraṃ daṇḍakān naya mām api<br>
   atha tān nānugacchāmi gamiṣyāmi yamakṣayam<br>
  <font color="GREEN" size="-1">4</font>
  bāṣpavegaupahatayā sa vācā sajjamānayā<br>
   idam āśvāsayan devīṃ sūtaḥ prāñjalir abravīt<br>
  <font color="GREEN" size="-1">5</font>
  tyaja śokaṃ ca mohaṃ ca saṃbhramaṃ duḥkhajaṃ tathā<br>
   vyavadhūya ca saṃtāpaṃ vane vatsyati rāghavaḥ<br>
  <font color="GREEN" size="-1">6</font>
  lakṣmaṇaś cāpi rāmasya pādau paricaran vane<br>
   ārādhayati dharmajñaḥ paralokaṃ jitendriyaḥ<br>
  <font color="GREEN" size="-1">7</font>
  vijane 'pi vane sītā vāsaṃ prāpya gṛheṣv iva<br>
   visrambhaṃ labhate 'bhītā rāme saṃnyasta mānasā<br>
  <font color="GREEN" size="-1">8</font>
  nāsyā dainyaṃ kṛtaṃ kiṃ cit susūkṣmam api lakṣaye<br>
   uciteva pravāsānāṃ vaidehī pratibhāti mā<br>
  <font color="GREEN" size="-1">9</font>
  nagaropavanaṃ gatvā yathā sma ramate purā<br>
   tathaiva ramate sītā nirjaneṣu vaneṣv api<br>
  <font color="GREEN" size="-1">10</font>
  bāleva ramate sītā bālacandranibhānanā<br>
    rāmā rāme hy adīnātmā vijane 'pi vane satī<br>
 <font color="GREEN" size="-1">11</font>
  tadgataṃ hṛdayaṃ hy asyās tad adhīnaṃ ca jīvitam<br>
    ayodhyāpi bhavet tasyā rāma hīnā tathā vanam<br>
 <font color="GREEN" size="-1">12</font>
  pathi pṛcchati vaidehī grāmāṃś ca nagarāṇi ca<br>
    gatiṃ dṛṣṭvā nadīnāṃ ca pādapān vividhān api<br>
 <font color="GREEN" size="-1">13</font>
  adhvanā vāta vegena saṃbhrameṇātapena ca<br>
    na hi gacchati vaidehyāś candrāṃśusadṛśī prabhā<br>
 <font color="GREEN" size="-1">14</font>
  sadṛśaṃ śatapatrasya pūrṇacandropamaprabham<br>
    vadanaṃ tadvadānyāyā vaidehyā na vikampate<br>
 <font color="GREEN" size="-1">15</font>
  alaktarasaraktābhāv alaktarasavarjitau<br>
    adyāpi caraṇau tasyāḥ padmakośasamaprabhau<br>
 <font color="GREEN" size="-1">16</font>
  nūpurodghuṣṭaheleva khelaṃ gacchati bhāminī<br>
    idānīm api vaidehī tadrāgā nyastabhūṣaṇā<br>
 <font color="GREEN" size="-1">17</font>
  gajaṃ vā vīkṣya siṃhaṃ vā vyāghraṃ vā vanam āśritā<br>
    nāhārayati saṃtrāsaṃ bāhū rāmasya saṃśritā<br>
 <font color="GREEN" size="-1">18</font>
  na śocyās te na cātmā te śocyo nāpi janādhipaḥ<br>
    idaṃ hi caritaṃ loke pratiṣṭhāsyati śāśvatam<br>
 <font color="GREEN" size="-1">19</font>
  vidhūya śokaṃ parihṛṣṭamānasā; maharṣiyāte pathi suvyavasthitāḥ<br>
    vane ratā vanyaphalāśanāḥ pituḥ; śubhāṃ pratijñāṃ paripālayanti te<br>
 <font color="GREEN" size="-1">20</font>
  tathāpi sūtena suyuktavādinā; nivāryamāṇā sutaśokakarśitā<br>
    na caiva devī virarāma kūjitāt; priyeti putreti ca rāghaveti ca<br>
 </td>
 <td width="50%">
  <font color="GREEN" size="-1">1</font>
  ततॊ भूतॊपसृष्टेव वेपमाना पुनः पुनः<br>
   धरण्यां गतसत्त्वेव कौसल्या सूतम अब्रवीत<br>
  <font color="GREEN" size="-1">2</font>
  नय मां यत्र काकुत्स्थः सीता यत्र च लक्ष्मणः<br>
   तान विना कषणम अप्य अत्र जीवितुं नॊत्सहे हय अहम<br>
  <font color="GREEN" size="-1">3</font>
  निवर्तय रथं शीघ्रं दण्डकान नय माम अपि<br>
   अथ तान नानुगच्छामि गमिष्यामि यमक्षयम<br>
  <font color="GREEN" size="-1">4</font>
  बाष्पवेगौपहतया स वाचा सज्जमानया<br>
   इदम आश्वासयन देवीं सूतः पराञ्जलिर अब्रवीत<br>
  <font color="GREEN" size="-1">5</font>
  तयज शॊकं च मॊहं च संभ्रमं दुःखजं तथा<br>
   वयवधूय च संतापं वने वत्स्यति राघवः<br>
  <font color="GREEN" size="-1">6</font>
  लक्ष्मणश चापि रामस्य पादौ परिचरन वने<br>
   आराधयति धर्मज्ञः परलॊकं जितेन्द्रियः<br>
  <font color="GREEN" size="-1">7</font>
  विजने ऽपि वने सीता वासं पराप्य गृहेष्व इव<br>
   विस्रम्भं लभते ऽभीता रामे संन्यस्त मानसा<br>
  <font color="GREEN" size="-1">8</font>
  नास्या दैन्यं कृतं किं चित सुसूक्ष्मम अपि लक्षये<br>
   उचितेव परवासानां वैदेही परतिभाति मा<br>
  <font color="GREEN" size="-1">9</font>
  नगरॊपवनं गत्वा यथा सम रमते पुरा<br>
   तथैव रमते सीता निर्जनेषु वनेष्व अपि<br>
  <font color="GREEN" size="-1">10</font>
  बालेव रमते सीता बालचन्द्रनिभानना<br>
    रामा रामे हय अदीनात्मा विजने ऽपि वने सती<br>
 <font color="GREEN" size="-1">11</font>
  तद्गतं हृदयं हय अस्यास तद अधीनं च जीवितम<br>
    अयॊध्यापि भवेत तस्या राम हीना तथा वनम<br>
 <font color="GREEN" size="-1">12</font>
  पथि पृच्छति वैदेही गरामांश च नगराणि च<br>
    गतिं दृष्ट्वा नदीनां च पादपान विविधान अपि<br>
 <font color="GREEN" size="-1">13</font>
  अध्वना वात वेगेन संभ्रमेणातपेन च<br>
    न हि गच्छति वैदेह्याश चन्द्रांशुसदृशी परभा<br>
 <font color="GREEN" size="-1">14</font>
  सदृशं शतपत्रस्य पूर्णचन्द्रॊपमप्रभम<br>
    वदनं तद्वदान्याया वैदेह्या न विकम्पते<br>
 <font color="GREEN" size="-1">15</font>
  अलक्तरसरक्ताभाव अलक्तरसवर्जितौ<br>
    अद्यापि चरणौ तस्याः पद्मकॊशसमप्रभौ<br>
 <font color="GREEN" size="-1">16</font>
  नूपुरॊद्घुष्टहेलेव खेलं गच्छति भामिनी<br>
    इदानीम अपि वैदेही तद्रागा नयस्तभूषणा<br>
 <font color="GREEN" size="-1">17</font>
  गजं वा वीक्ष्य सिंहं वा वयाघ्रं वा वनम आश्रिता<br>
    नाहारयति संत्रासं बाहू रामस्य संश्रिता<br>
 <font color="GREEN" size="-1">18</font>
  न शॊच्यास ते न चात्मा ते शॊच्यॊ नापि जनाधिपः<br>
    इदं हि चरितं लॊके परतिष्ठास्यति शाश्वतम<br>
 <font color="GREEN" size="-1">19</font>
  विधूय शॊकं परिहृष्टमानसा; महर्षियाते पथि सुव्यवस्थिताः<br>
    वने रता वन्यफलाशनाः पितुः; शुभां परतिज्ञां परिपालयन्ति ते<br>
 <font color="GREEN" size="-1">20</font>
  तथापि सूतेन सुयुक्तवादिना; निवार्यमाणा सुतशॊककर्शिता<br>
    न चैव देवी विरराम कूजितात; परियेति पुत्रेति च राघवेति च<br>
 </td>
 
 </table>
 <p></p><div class="filenav">
 <hr>
 <center>
 <a href="rys2055.htm">Next: Chapter 55</a></center>
 </div>
 </center></body>