<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi02.htm">Book 2 Index</a><br>
  
 <a href="rys2057.htm">Previous</a> 
 <a href="rys2059.htm">Next</a> 
 
 </div>
 <hr>
 
 <h3 align="CENTER">Book 2<br>Chapter 58
 </h3><table width="100%">
 <td width="50%">
  <font color="GREEN" size="-1">1</font>
  tad ajñānān mahat pāpaṃ kṛtvā saṃkulitendriyaḥ<br>
   ekas tv acintayaṃ buddhyā kathaṃ nu sukṛtaṃ bhavet<br>
  <font color="GREEN" size="-1">2</font>
  tatas taṃ ghaṭam ādaya pūrṇaṃ paramavāriṇā<br>
   āśramaṃ tam ahaṃ prāpya yathākhyātapathaṃ gataḥ<br>
  <font color="GREEN" size="-1">3</font>
  tatrāhaṃ durbalāv andhau vṛddhāv apariṇāyakau<br>
   apaśyaṃ tasya pitarau lūnapakṣāv iva dvijau<br>
  <font color="GREEN" size="-1">4</font>
  tannimittābhir āsīnau kathābhir aparikramau<br>
   tām āśāṃ matkṛte hīnāv udāsīnāv anāthavat<br>
  <font color="GREEN" size="-1">5</font>
  padaśabdaṃ tu me śrutvā munir vākyam abhāṣata<br>
   kiṃ cirāyasi me putra pānīyaṃ kṣipram ānaya<br>
  <font color="GREEN" size="-1">6</font>
  yannimittam idaṃ tāta salile krīḍitaṃ tvayā<br>
   utkaṇṭhitā te māteyaṃ praviśa kṣipram āśramam<br>
  <font color="GREEN" size="-1">7</font>
  yad vyalīkaṃ kṛtaṃ putra mātrā te yadi vā mayā<br>
   na tan manasi kartavyaṃ tvayā tāta tapasvinā<br>
  <font color="GREEN" size="-1">8</font>
  tvaṃ gatis tv agatīnāṃ ca cakṣus tvaṃ hīnacakṣuṣām<br>
   samāsaktās tvayi prāṇāḥ kiṃ cin nau nābhibhāṣase<br>
  <font color="GREEN" size="-1">9</font>
  munim avyaktayā vācā tam ahaṃ sajjamānayā<br>
   hīnavyañjanayā prekṣya bhīto bhīta ivābruvam<br>
  <font color="GREEN" size="-1">10</font>
  manasaḥ karma ceṣṭābhir abhisaṃstabhya vāgbalam<br>
    ācacakṣe tv ahaṃ tasmai putravyasanajaṃ bhayam<br>
 <font color="GREEN" size="-1">11</font>
  kṣatriyo 'haṃ daśaratho nāhaṃ putro mahātmanaḥ<br>
    sajjanāvamataṃ duḥkham idaṃ prāptaṃ svakarmajam<br>
 <font color="GREEN" size="-1">12</font>
  bhagavaṃś cāpahasto 'haṃ sarayūtīram āgataḥ<br>
    jighāṃsuḥ śvāpadaṃ kiṃ cin nipāne vāgataṃ gajam<br>
 <font color="GREEN" size="-1">13</font>
  tatra śruto mayā śabdo jale kumbhasya pūryataḥ<br>
    dvipo 'yam iti matvā hi bāṇenābhihato mayā<br>
 <font color="GREEN" size="-1">14</font>
  gatvā nadyās tatas tīram apaśyam iṣuṇā hṛdi<br>
    vinirbhinnaṃ gataprāṇaṃ śayānaṃ bhuvi tāpasaṃ<br>
 <font color="GREEN" size="-1">15</font>
  bhagavañ śabdam ālakṣya mayā gajajighāṃsunā<br>
    visṛṣṭo 'mbhasi nārācas tena te nihataḥ sutaḥ<br>
 <font color="GREEN" size="-1">16</font>
  sa coddhṛtena bāṇena tatraiva svargam āsthitaḥ<br>
    bhagavantāv ubhau śocann andhāv iti vilapya ca<br>
 <font color="GREEN" size="-1">17</font>
  ajñānād bhavataḥ putraḥ sahasābhihato mayā<br>
    śeṣam evaṃgate yat syāt tat prasīdatu me muniḥ<br>
 <font color="GREEN" size="-1">18</font>
  sa tac chrutvā vacaḥ krūraṃ niḥśvasañ śokakarśitaḥ<br>
    mām uvāca mahātejāḥ kṛtāñjalim upasthitam<br>
 <font color="GREEN" size="-1">19</font>
  yady etad aśubhaṃ karma na sma me kathayeḥ svayam<br>
    phalen mūrdhā sma te rājan sadyaḥ śatasahasradhā<br>
 <font color="GREEN" size="-1">20</font>
  kṣatriyeṇa vadho rājan vānaprasthe viśeṣataḥ<br>
    jñānapūrvaṃ kṛtaḥ sthānāc cyāvayed api vajriṇam<br>
 <font color="GREEN" size="-1">21</font>
  ajñānād dhi kṛtaṃ yasmād idaṃ tenaiva jīvasi<br>
    api hy adya kulaṃ nasyād rāghavāṇāṃ kuto bhavān<br>
 <font color="GREEN" size="-1">22</font>
  naya nau nṛpa taṃ deśam iti māṃ cābhyabhāṣata<br>
    adya taṃ draṣṭum icchāvaḥ putraṃ paścimadarśanam<br>
 <font color="GREEN" size="-1">23</font>
  rudhireṇāvasitāṅgaṃ prakīrṇājinavāsasaṃ<br>
    śayānaṃ bhuvi niḥsaṃjñaṃ dharmarājavaśaṃ gatam<br>
 <font color="GREEN" size="-1">24</font>
  athāham ekas taṃ deśaṃ nītvā tau bhṛśaduḥkhitau<br>
    asparśayam ahaṃ putraṃ taṃ muniṃ saha bhāryayā<br>
 <font color="GREEN" size="-1">25</font>
  tau putram ātmanaḥ spṛṣṭvā tam āsādya tapasvinau<br>
    nipetatuḥ śarīre 'sya pitā cāsyedam abravīt<br>
 <font color="GREEN" size="-1">26</font>
  na nv ahaṃ te priyaḥ putra mātaraṃ paśya dhārmika<br>
    kiṃ nu nāliṅgase putra sukumāra vaco vada<br>
 <font color="GREEN" size="-1">27</font>
  kasya vāpararātre 'haṃ śroṣyāmi hṛdayaṃgamam<br>
    adhīyānasya madhuraṃ śāstraṃ vānyad viśeṣataḥ<br>
 <font color="GREEN" size="-1">28</font>
  ko māṃ saṃdhyām upāsyaiva snātvā hutahutāśanaḥ<br>
    ślāghayiṣyaty upāsīnaḥ putraśokabhayārditam<br>
 <font color="GREEN" size="-1">29</font>
  kandamūlaphalaṃ hṛtvā ko māṃ priyam ivātithim<br>
    bhojayiṣyaty akarmaṇyam apragraham anāyakam<br>
 <font color="GREEN" size="-1">30</font>
  imām andhāṃ ca vṛddhāṃ ca mātaraṃ te tapasvinīm<br>
    kathaṃ putra bhariṣyāmi kṛpaṇāṃ putragardhinīm<br>
 <font color="GREEN" size="-1">31</font>
  tiṣṭha mā mā gamaḥ putra yamasya sadanaṃ prati<br>
    śvo mayā saha gantāsi jananyā ca samedhitaḥ<br>
 <font color="GREEN" size="-1">32</font>
  ubhāv api ca śokārtāv anāthau kṛpaṇau vane<br>
    kṣipram eva gamiṣyāvas tvayā hīnau yamakṣayam<br>
 <font color="GREEN" size="-1">33</font>
  tato vaivasvataṃ dṛṣṭvā taṃ pravakṣyāmi bhāratīm<br>
    kṣamatāṃ dharmarājo me bibhṛyāt pitarāv ayam<br>
 <font color="GREEN" size="-1">34</font>
  apāpo 'si yathā putra nihataḥ pāpakarmaṇā<br>
    tena satyena gacchāśu ye lokāḥ śastrayodhinām<br>
 <font color="GREEN" size="-1">35</font>
  yānti śūrā gatiṃ yāṃ ca saṃgrāmeṣv anivartinaḥ<br>
    hatās tv abhimukhāḥ putra gatiṃ tāṃ paramāṃ vraja<br>
 <font color="GREEN" size="-1">36</font>
  yāṃ gatiṃ sagaraḥ śaibyo dilīpo janamejayaḥ<br>
    nahuṣo dhundhumāraś ca prāptās tāṃ gaccha putraka<br>
 <font color="GREEN" size="-1">37</font>
  yā gatiḥ sarvasādhūnāṃ svādhyāyāt patasaś ca yā<br>
    bhūmidasyāhitāgneś ca ekapatnīvratasya ca<br>
 <font color="GREEN" size="-1">38</font>
  gosahasrapradātṝṇāṃ yā yā gurubhṛtām api<br>
    dehanyāsakṛtāṃ yā ca tāṃ gatiṃ gaccha putraka<br>
    na hi tv asmin kule jāto gacchaty akuśalāṃ gatim<br>
 <font color="GREEN" size="-1">39</font>
  evaṃ sa kṛpaṇaṃ tatra paryadevayatāsakṛt<br>
    tato 'smai kartum udakaṃ pravṛttaḥ saha bhāryayā<br>
 <font color="GREEN" size="-1">40</font>
  sa tu divyena rūpeṇa muniputraḥ svakarmabhiḥ<br>
    āśvāsya ca muhūrtaṃ tu pitarau vākyam abravīt<br>
 <font color="GREEN" size="-1">41</font>
  sthānam asmi mahat prāpto bhavatoḥ paricāraṇāt<br>
    bhavantāv api ca kṣipraṃ mama mūlam upaiṣyataḥ<br>
 <font color="GREEN" size="-1">42</font>
  evam uktvā tu divyena vimānena vapuṣmatā<br>
    āruroha divaṃ kṣipraṃ muniputro jitendriyaḥ<br>
 <font color="GREEN" size="-1">43</font>
  sa kṛtvā tūdakaṃ tūrṇaṃ tāpasaḥ saha bhāryayā<br>
    mām uvāca mahātejāḥ kṛtāñjalim upasthitam<br>
 <font color="GREEN" size="-1">44</font>
  adyaiva jahi māṃ rājan maraṇe nāsti me vyathā<br>
    yac chareṇaikaputraṃ māṃ tvam akārṣīr aputrakam<br>
 <font color="GREEN" size="-1">45</font>
  tvayā tu yad avijñānān nihato me sutaḥ śuciḥ<br>
    tena tvām abhiśapsyāmi suduḥkham atidāruṇam<br>
 <font color="GREEN" size="-1">46</font>
  putravyasanajaṃ duḥkhaṃ yad etan mama sāmpratam<br>
    evaṃ tvaṃ putraśokena rājan kālaṃ kariṣyasi<br>
 <font color="GREEN" size="-1">47</font>
  tasmān mām āgataṃ bhadre tasyodārasya tadvacaḥ<br>
    yad ahaṃ putraśokena saṃtyakṣyāmy adya jīvitam<br>
 <font color="GREEN" size="-1">48</font>
  yadi māṃ saṃspṛśed rāmaḥ sakṛd adyālabheta vā<br>
    na tan me sadṛśaṃ devi yan mayā rāghave kṛtam<br>
 <font color="GREEN" size="-1">49</font>
  cakṣuṣā tvāṃ na paśyāmi smṛtir mama vilupyate<br>
    dūtā vaivasvatasyaite kausalye tvarayanti mām<br>
 <font color="GREEN" size="-1">50</font>
  atas tu kiṃ duḥkhataraṃ yad ahaṃ jīvitakṣaye<br>
    na hi paśyāmi dharmajñaṃ rāmaṃ satyaparākyamam<br>
 <font color="GREEN" size="-1">51</font>
  na te manuṣyā devās te ye cāruśubhakuṇḍalam<br>
    mukhaṃ drakṣyanti rāmasya varṣe pañcadaśe punaḥ<br>
 <font color="GREEN" size="-1">52</font>
  padmapatrekṣaṇaṃ subhru sudaṃṣṭraṃ cārunāsikam<br>
    dhanyā drakṣyanti rāmasya tārādhipanibhaṃ mukham<br>
 <font color="GREEN" size="-1">53</font>
  sadṛśaṃ śāradasyendoḥ phullasya kamalasya ca<br>
    sugandhi mama nāthasya dhanyā drakṣyanti tanmukham<br>
 <font color="GREEN" size="-1">54</font>
  nivṛttavanavāsaṃ tam ayodhyāṃ punar āgatam<br>
    drakṣyanti sukhino rāmaṃ śukraṃ mārgagataṃ yathā<br>
 <font color="GREEN" size="-1">55</font>
  ayam ātmabhavaḥ śoko mām anātham acetanam<br>
    saṃsādayati vegena yathā kūlaṃ nadīrayaḥ<br>
 <font color="GREEN" size="-1">56</font>
  hā rāghava mahābāho hā mamāyāsa nāśana<br>
    rājā daśarathaḥ śocañ jīvitāntam upāgamat<br>
 <font color="GREEN" size="-1">57</font>
  tathā tu dīnaṃ kathayan narādhipaḥ; priyasya putrasya vivāsanāturaḥ<br>
    gate 'rdharātre bhṛśaduḥkhapīḍitas; tadā jahau prāṇam udāradarśanaḥ<br>
 </td>
 <td width="50%">
  <font color="GREEN" size="-1">1</font>
  तद अज्ञानान महत पापं कृत्वा संकुलितेन्द्रियः<br>
   एकस तव अचिन्तयं बुद्ध्या कथं नु सुकृतं भवेत<br>
  <font color="GREEN" size="-1">2</font>
  ततस तं घटम आदय पूर्णं परमवारिणा<br>
   आश्रमं तम अहं पराप्य यथाख्यातपथं गतः<br>
  <font color="GREEN" size="-1">3</font>
  तत्राहं दुर्बलाव अन्धौ वृद्धाव अपरिणायकौ<br>
   अपश्यं तस्य पितरौ लूनपक्षाव इव दविजौ<br>
  <font color="GREEN" size="-1">4</font>
  तन्निमित्ताभिर आसीनौ कथाभिर अपरिक्रमौ<br>
   ताम आशां मत्कृते हीनाव उदासीनाव अनाथवत<br>
  <font color="GREEN" size="-1">5</font>
  पदशब्दं तु मे शरुत्वा मुनिर वाक्यम अभाषत<br>
   किं चिरायसि मे पुत्र पानीयं कषिप्रम आनय<br>
  <font color="GREEN" size="-1">6</font>
  यन्निमित्तम इदं तात सलिले करीडितं तवया<br>
   उत्कण्ठिता ते मातेयं परविश कषिप्रम आश्रमम<br>
  <font color="GREEN" size="-1">7</font>
  यद वयलीकं कृतं पुत्र मात्रा ते यदि वा मया<br>
   न तन मनसि कर्तव्यं तवया तात तपस्विना<br>
  <font color="GREEN" size="-1">8</font>
  तवं गतिस तव अगतीनां च चक्षुस तवं हीनचक्षुषाम<br>
   समासक्तास तवयि पराणाः किं चिन नौ नाभिभाषसे<br>
  <font color="GREEN" size="-1">9</font>
  मुनिम अव्यक्तया वाचा तम अहं सज्जमानया<br>
   हीनव्यञ्जनया परेक्ष्य भीतॊ भीत इवाब्रुवम<br>
  <font color="GREEN" size="-1">10</font>
  मनसः कर्म चेष्टाभिर अभिसंस्तभ्य वाग्बलम<br>
    आचचक्षे तव अहं तस्मै पुत्रव्यसनजं भयम<br>
 <font color="GREEN" size="-1">11</font>
  कषत्रियॊ ऽहं दशरथॊ नाहं पुत्रॊ महात्मनः<br>
    सज्जनावमतं दुःखम इदं पराप्तं सवकर्मजम<br>
 <font color="GREEN" size="-1">12</font>
  भगवंश चापहस्तॊ ऽहं सरयूतीरम आगतः<br>
    जिघांसुः शवापदं किं चिन निपाने वागतं गजम<br>
 <font color="GREEN" size="-1">13</font>
  तत्र शरुतॊ मया शब्दॊ जले कुम्भस्य पूर्यतः<br>
    दविपॊ ऽयम इति मत्वा हि बाणेनाभिहतॊ मया<br>
 <font color="GREEN" size="-1">14</font>
  गत्वा नद्यास ततस तीरम अपश्यम इषुणा हृदि<br>
    विनिर्भिन्नं गतप्राणं शयानं भुवि तापसं<br>
 <font color="GREEN" size="-1">15</font>
  भगवञ शब्दम आलक्ष्य मया गजजिघांसुना<br>
    विसृष्टॊ ऽमभसि नाराचस तेन ते निहतः सुतः<br>
 <font color="GREEN" size="-1">16</font>
  स चॊद्धृतेन बाणेन तत्रैव सवर्गम आस्थितः<br>
    भगवन्ताव उभौ शॊचन्न अन्धाव इति विलप्य च<br>
 <font color="GREEN" size="-1">17</font>
  अज्ञानाद भवतः पुत्रः सहसाभिहतॊ मया<br>
    शेषम एवंगते यत सयात तत परसीदतु मे मुनिः<br>
 <font color="GREEN" size="-1">18</font>
  स तच छरुत्वा वचः करूरं निःश्वसञ शॊककर्शितः<br>
    माम उवाच महातेजाः कृताञ्जलिम उपस्थितम<br>
 <font color="GREEN" size="-1">19</font>
  यद्य एतद अशुभं कर्म न सम मे कथयेः सवयम<br>
    फलेन मूर्धा सम ते राजन सद्यः शतसहस्रधा<br>
 <font color="GREEN" size="-1">20</font>
  कषत्रियेण वधॊ राजन वानप्रस्थे विशेषतः<br>
    जञानपूर्वं कृतः सथानाच चयावयेद अपि वज्रिणम<br>
 <font color="GREEN" size="-1">21</font>
  अज्ञानाद धि कृतं यस्माद इदं तेनैव जीवसि<br>
    अपि हय अद्य कुलं नस्याद राघवाणां कुतॊ भवान<br>
 <font color="GREEN" size="-1">22</font>
  नय नौ नृप तं देशम इति मां चाभ्यभाषत<br>
    अद्य तं दरष्टुम इच्छावः पुत्रं पश्चिमदर्शनम<br>
 <font color="GREEN" size="-1">23</font>
  रुधिरेणावसिताङ्गं परकीर्णाजिनवाससं<br>
    शयानं भुवि निःसंज्ञं धर्मराजवशं गतम<br>
 <font color="GREEN" size="-1">24</font>
  अथाहम एकस तं देशं नीत्वा तौ भृशदुःखितौ<br>
    अस्पर्शयम अहं पुत्रं तं मुनिं सह भार्यया<br>
 <font color="GREEN" size="-1">25</font>
  तौ पुत्रम आत्मनः सपृष्ट्वा तम आसाद्य तपस्विनौ<br>
    निपेततुः शरीरे ऽसय पिता चास्येदम अब्रवीत<br>
 <font color="GREEN" size="-1">26</font>
  न नव अहं ते परियः पुत्र मातरं पश्य धार्मिक<br>
    किं नु नालिङ्गसे पुत्र सुकुमार वचॊ वद<br>
 <font color="GREEN" size="-1">27</font>
  कस्य वापररात्रे ऽहं शरॊष्यामि हृदयंगमम<br>
    अधीयानस्य मधुरं शास्त्रं वान्यद विशेषतः<br>
 <font color="GREEN" size="-1">28</font>
  कॊ मां संध्याम उपास्यैव सनात्वा हुतहुताशनः<br>
    शलाघयिष्यत्य उपासीनः पुत्रशॊकभयार्दितम<br>
 <font color="GREEN" size="-1">29</font>
  कन्दमूलफलं हृत्वा कॊ मां परियम इवातिथिम<br>
    भॊजयिष्यत्य अकर्मण्यम अप्रग्रहम अनायकम<br>
 <font color="GREEN" size="-1">30</font>
  इमाम अन्धां च वृद्धां च मातरं ते तपस्विनीम<br>
    कथं पुत्र भरिष्यामि कृपणां पुत्रगर्धिनीम<br>
 <font color="GREEN" size="-1">31</font>
  तिष्ठ मा मा गमः पुत्र यमस्य सदनं परति<br>
    शवॊ मया सह गन्तासि जनन्या च समेधितः<br>
 <font color="GREEN" size="-1">32</font>
  उभाव अपि च शॊकार्ताव अनाथौ कृपणौ वने<br>
    कषिप्रम एव गमिष्यावस तवया हीनौ यमक्षयम<br>
 <font color="GREEN" size="-1">33</font>
  ततॊ वैवस्वतं दृष्ट्वा तं परवक्ष्यामि भारतीम<br>
    कषमतां धर्मराजॊ मे बिभृयात पितराव अयम<br>
 <font color="GREEN" size="-1">34</font>
  अपापॊ ऽसि यथा पुत्र निहतः पापकर्मणा<br>
    तेन सत्येन गच्छाशु ये लॊकाः शस्त्रयॊधिनाम<br>
 <font color="GREEN" size="-1">35</font>
  यान्ति शूरा गतिं यां च संग्रामेष्व अनिवर्तिनः<br>
    हतास तव अभिमुखाः पुत्र गतिं तां परमां वरज<br>
 <font color="GREEN" size="-1">36</font>
  यां गतिं सगरः शैब्यॊ दिलीपॊ जनमेजयः<br>
    नहुषॊ धुन्धुमारश च पराप्तास तां गच्छ पुत्रक<br>
 <font color="GREEN" size="-1">37</font>
  या गतिः सर्वसाधूनां सवाध्यायात पतसश च या<br>
    भूमिदस्याहिताग्नेश च एकपत्नीव्रतस्य च<br>
 <font color="GREEN" size="-1">38</font>
  गॊसहस्रप्रदातॄणां या या गुरुभृताम अपि<br>
    देहन्यासकृतां या च तां गतिं गच्छ पुत्रक<br>
    न हि तव अस्मिन कुले जातॊ गच्छत्य अकुशलां गतिम<br>
 <font color="GREEN" size="-1">39</font>
  एवं स कृपणं तत्र पर्यदेवयतासकृत<br>
    ततॊ ऽसमै कर्तुम उदकं परवृत्तः सह भार्यया<br>
 <font color="GREEN" size="-1">40</font>
  स तु दिव्येन रूपेण मुनिपुत्रः सवकर्मभिः<br>
    आश्वास्य च मुहूर्तं तु पितरौ वाक्यम अब्रवीत<br>
 <font color="GREEN" size="-1">41</font>
  सथानम अस्मि महत पराप्तॊ भवतॊः परिचारणात<br>
    भवन्ताव अपि च कषिप्रं मम मूलम उपैष्यतः<br>
 <font color="GREEN" size="-1">42</font>
  एवम उक्त्वा तु दिव्येन विमानेन वपुष्मता<br>
    आरुरॊह दिवं कषिप्रं मुनिपुत्रॊ जितेन्द्रियः<br>
 <font color="GREEN" size="-1">43</font>
  स कृत्वा तूदकं तूर्णं तापसः सह भार्यया<br>
    माम उवाच महातेजाः कृताञ्जलिम उपस्थितम<br>
 <font color="GREEN" size="-1">44</font>
  अद्यैव जहि मां राजन मरणे नास्ति मे वयथा<br>
    यच छरेणैकपुत्रं मां तवम अकार्षीर अपुत्रकम<br>
 <font color="GREEN" size="-1">45</font>
  तवया तु यद अविज्ञानान निहतॊ मे सुतः शुचिः<br>
    तेन तवाम अभिशप्स्यामि सुदुःखम अतिदारुणम<br>
 <font color="GREEN" size="-1">46</font>
  पुत्रव्यसनजं दुःखं यद एतन मम साम्प्रतम<br>
    एवं तवं पुत्रशॊकेन राजन कालं करिष्यसि<br>
 <font color="GREEN" size="-1">47</font>
  तस्मान माम आगतं भद्रे तस्यॊदारस्य तद्वचः<br>
    यद अहं पुत्रशॊकेन संत्यक्ष्याम्य अद्य जीवितम<br>
 <font color="GREEN" size="-1">48</font>
  यदि मां संस्पृशेद रामः सकृद अद्यालभेत वा<br>
    न तन मे सदृशं देवि यन मया राघवे कृतम<br>
 <font color="GREEN" size="-1">49</font>
  चक्षुषा तवां न पश्यामि समृतिर मम विलुप्यते<br>
    दूता वैवस्वतस्यैते कौसल्ये तवरयन्ति माम<br>
 <font color="GREEN" size="-1">50</font>
  अतस तु किं दुःखतरं यद अहं जीवितक्षये<br>
    न हि पश्यामि धर्मज्ञं रामं सत्यपराक्यमम<br>
 <font color="GREEN" size="-1">51</font>
  न ते मनुष्या देवास ते ये चारुशुभकुण्डलम<br>
    मुखं दरक्ष्यन्ति रामस्य वर्षे पञ्चदशे पुनः<br>
 <font color="GREEN" size="-1">52</font>
  पद्मपत्रेक्षणं सुभ्रु सुदंष्ट्रं चारुनासिकम<br>
    धन्या दरक्ष्यन्ति रामस्य ताराधिपनिभं मुखम<br>
 <font color="GREEN" size="-1">53</font>
  सदृशं शारदस्येन्दॊः फुल्लस्य कमलस्य च<br>
    सुगन्धि मम नाथस्य धन्या दरक्ष्यन्ति तन्मुखम<br>
 <font color="GREEN" size="-1">54</font>
  निवृत्तवनवासं तम अयॊध्यां पुनर आगतम<br>
    दरक्ष्यन्ति सुखिनॊ रामं शुक्रं मार्गगतं यथा<br>
 <font color="GREEN" size="-1">55</font>
  अयम आत्मभवः शॊकॊ माम अनाथम अचेतनम<br>
    संसादयति वेगेन यथा कूलं नदीरयः<br>
 <font color="GREEN" size="-1">56</font>
  हा राघव महाबाहॊ हा ममायास नाशन<br>
    राजा दशरथः शॊचञ जीवितान्तम उपागमत<br>
 <font color="GREEN" size="-1">57</font>
  तथा तु दीनं कथयन नराधिपः; परियस्य पुत्रस्य विवासनातुरः<br>
    गते ऽरधरात्रे भृशदुःखपीडितस; तदा जहौ पराणम उदारदर्शनः<br>
 </td>
 
 </table>
 <p></p><div class="filenav">
 <hr>
 <center>
 <a href="rys2059.htm">Next: Chapter 59</a></center>
 </div>
 </center></body>