<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi05.htm">Book 5 Index</a><br>
  
 <a href="rys5059.htm">Previous</a> 
 <a href="rys5061.htm">Next</a> 
 
 </div>
 <hr>
 
 <h3 align="CENTER">Book 5<br>Chapter 60
 </h3><table width="100%">
 <td width="50%">
  <font color="GREEN" size="-1">1</font>
  tān uvāca hariśreṣṭho hanūmān vānararṣabhaḥ<br>
   avyagramanaso yūyaṃ madhu sevata vānarāḥ<br>
  <font color="GREEN" size="-1">2</font>
  śrutvā hanumato vākyaṃ harīṇāṃ pravaro 'ṅgadaḥ<br>
   pratyuvāca prasannātmā pibantu harayo madhu<br>
  <font color="GREEN" size="-1">3</font>
  avaśyaṃ kṛtakāryasya vākyaṃ hanumato mayā<br>
   akāryam api kartavyaṃ kim aṅga punar īdṛśam<br>
  <font color="GREEN" size="-1">4</font>
  andagasya mukhāc chrutvā vacanaṃ vānararṣabhāḥ<br>
   sādhu sādhv iti saṃhṛṣṭā vānarāḥ pratyapūjayan<br>
  <font color="GREEN" size="-1">5</font>
  pūjayitvāṅgadaṃ sarve vānarā vānararṣabham<br>
   jagmur madhuvanaṃ yatra nadīvega iva drutam<br>
  <font color="GREEN" size="-1">6</font>
  te prahṛṣṭā madhuvanaṃ pālān ākramya vīryataḥ<br>
   atisargāc ca paṭavo dṛṣṭvā śrutvā ca maithilīm<br>
  <font color="GREEN" size="-1">7</font>
  utpatya ca tataḥ sarve vanapālān samāgatāḥ<br>
   tāḍayanti sma śataśaḥ saktān madhuvane tadā<br>
  <font color="GREEN" size="-1">8</font>
  madhūni droṇamātrāṇi bahubhiḥ parigṛhya te<br>
   ghnanti sma sahitāḥ sarve bhakṣayanti tathāpare<br>
  <font color="GREEN" size="-1">9</font>
  ke cit pītvāpavidhyanti madhūni madhupiṅgalāḥ<br>
   madhūcciṣṭena ke cic ca jaghnur anyonyam utkaṭāḥ<br>
  <font color="GREEN" size="-1">10</font>
  apare vṛkṣamūleṣu śākhāṃ gṛhya vyavasthitaḥ<br>
    atyarthaṃ ca madaglānāḥ parṇāny āstīrya śerate<br>
 <font color="GREEN" size="-1">11</font>
  unmattabhūtāḥ plavagā madhumattāś ca hṛṣṭavat<br>
    kṣipanty api tathānyonyaṃ skhalanty api tathāpare<br>
 <font color="GREEN" size="-1">12</font>
  ke cit kṣveḍān prakurvanti ke cit kūjanti hṛṣṭavat<br>
    harayo madhunā mattāḥ ke cit suptā mahītale<br>
 <font color="GREEN" size="-1">13</font>
  ye 'py atra madhupālāḥ syuḥ preṣyā dadhimukhasya tu<br>
    te 'pi tair vānarair bhīmaiḥ pratiṣiddhā diśo gatāḥ<br>
 <font color="GREEN" size="-1">14</font>
  jānubhiś ca prakṛṣṭāś ca devamārgaṃ ca darśitāḥ<br>
    abruvan paramodvignā gatvā dadhimukhaṃ vacaḥ<br>
 <font color="GREEN" size="-1">15</font>
  hanūmatā dattavarair hataṃ madhuvanaṃ balāt<br>
    vayaṃ ca jānubhiḥ kṛṣṭā devamārgaṃ ca darśitāḥ<br>
 <font color="GREEN" size="-1">16</font>
  tato dadhimukhaḥ kruddho vanapas tatra vānaraḥ<br>
    hataṃ madhuvanaṃ śrutvā sāntvayām āsa tān harīn<br>
 <font color="GREEN" size="-1">17</font>
  etāgacchata gacchāmo vānarān atidarpitān<br>
    balenāvārayiṣyāmo madhu bhakṣayato vayam<br>
 <font color="GREEN" size="-1">18</font>
  śrutvā dadhimukhasyedaṃ vacanaṃ vānararṣabhāḥ<br>
    punar vīrā madhuvanaṃ tenaiva sahitā yayuḥ<br>
 <font color="GREEN" size="-1">19</font>
  madhye caiṣāṃ dadhimukhaḥ pragṛhya sumahātarum<br>
    samabhyadhāvad vegenā te ca sarve plavaṃgamāḥ<br>
 <font color="GREEN" size="-1">20</font>
  te śilāḥ pādapāṃś cāpi pāṣāṇāṃś cāpi vānarāḥ<br>
    gṛhītvābhyāgaman kruddhā yatra te kapikuñjarāḥ<br>
 <font color="GREEN" size="-1">21</font>
  te svāmivacanaṃ vīrā hṛdayeṣv avasajya tat<br>
    tvarayā hy abhyadhāvanta sālatālaśilāyudhāḥ<br>
 <font color="GREEN" size="-1">22</font>
  vṛkṣasthāṃś ca talasthāṃś ca vānarān baladarpitān<br>
    abhyakrāmanta te vīrāḥ pālās tatra sahasraśaḥ<br>
 <font color="GREEN" size="-1">23</font>
  atha dṛṣṭvā dadhimukhaṃ kruddhaṃ vānarapuṃgavāḥ<br>
    abhyadhāvanta vegena hanūmatpramukhās tadā<br>
 <font color="GREEN" size="-1">24</font>
  taṃ savṛkṣaṃ mahābāhum āpatantaṃ mahābalam<br>
    āryakaṃ prāharat tatra bāhubhyāṃ kupito 'ṅgadaḥ<br>
 <font color="GREEN" size="-1">25</font>
  madāndhaś a na vedainam āryako 'yaṃ mameti saḥ<br>
    athainaṃ niṣpipeṣāśu vegavad vasudhātale<br>
 <font color="GREEN" size="-1">26</font>
  sa bhagnabāhur vimukho vihvalaḥ śoṇitokṣitaḥ<br>
    mumoha sahasā vīro muhūrtaṃ kapikuñjaraḥ<br>
 <font color="GREEN" size="-1">27</font>
  sa kathaṃ cid vimuktas tair vānarair vānararṣabhaḥ<br>
    uvācaikāntam āgamya bhṛtyāṃs tān samupāgatān<br>
 <font color="GREEN" size="-1">28</font>
  ete tiṣṭhantu gacchāmo bhartā no yatra vānaraḥ<br>
    sugrīvo vipulagrīvaḥ saha rāmeṇa tiṣṭhati<br>
 <font color="GREEN" size="-1">29</font>
  sarvaṃ caivāṅgade doṣaṃ śrāvayiṣyāmi pārthiva<br>
    amarṣī vacanaṃ śrutvā ghātayiṣyati vānarān<br>
 <font color="GREEN" size="-1">30</font>
  iṣṭaṃ madhuvanaṃ hy etat sugrīvasya mahātmanaḥ<br>
    pitṛpaitāmahaṃ divyaṃ devair api durāsadam<br>
 <font color="GREEN" size="-1">31</font>
  sa vānarān imān sarvān madhulubdhān gatāyuṣaḥ<br>
    ghātayiṣyati daṇḍena sugrīvaḥ sasuhṛjjanān<br>
 <font color="GREEN" size="-1">32</font>
  vadhyā hy ete durātmāno nṛpājñā paribhāvinaḥ<br>
    amarṣaprabhavo roṣaḥ saphalo no bhaviṣyati<br>
 <font color="GREEN" size="-1">33</font>
  evam uktvā dadhimukho vanapālān mahābalaḥ<br>
    jagāma sahasotpatya vanapālaiḥ samanvitaḥ<br>
 <font color="GREEN" size="-1">34</font>
  nimeṣāntaramātreṇa sa hi prāpto vanālayaḥ<br>
    sahasrāṃśusuto dhīmān sugrīvo yatra vānaraḥ<br>
 <font color="GREEN" size="-1">35</font>
  rāmaṃ ca lakṣmaṇaṃ caiva dṛṣṭvā sugrīvam eva ca<br>
    samapratiṣṭhāṃ jagatīm ākāśān nipapāta ha<br>
 <font color="GREEN" size="-1">36</font>
  sa nipatya mahāvīryaḥ sarvais taiḥ parivāritaḥ<br>
    harir dadhimukhaḥ pālaiḥ pālānāṃ parameśvaraḥ<br>
 <font color="GREEN" size="-1">37</font>
  sa dīnavadano bhūtvā kṛtvā śirasi cāñjalim<br>
    sugrīvasya śubhau mūrdhnā caraṇau pratyapīḍayat<br>
 </td>
 <td width="50%">
  <font color="GREEN" size="-1">1</font>
  तान उवाच हरिश्रेष्ठॊ हनूमान वानरर्षभः<br>
   अव्यग्रमनसॊ यूयं मधु सेवत वानराः<br>
  <font color="GREEN" size="-1">2</font>
  शरुत्वा हनुमतॊ वाक्यं हरीणां परवरॊ ऽङगदः<br>
   परत्युवाच परसन्नात्मा पिबन्तु हरयॊ मधु<br>
  <font color="GREEN" size="-1">3</font>
  अवश्यं कृतकार्यस्य वाक्यं हनुमतॊ मया<br>
   अकार्यम अपि कर्तव्यं किम अङ्ग पुनर ईदृशम<br>
  <font color="GREEN" size="-1">4</font>
  अन्दगस्य मुखाच छरुत्वा वचनं वानरर्षभाः<br>
   साधु साध्व इति संहृष्टा वानराः परत्यपूजयन<br>
  <font color="GREEN" size="-1">5</font>
  पूजयित्वाङ्गदं सर्वे वानरा वानरर्षभम<br>
   जग्मुर मधुवनं यत्र नदीवेग इव दरुतम<br>
  <font color="GREEN" size="-1">6</font>
  ते परहृष्टा मधुवनं पालान आक्रम्य वीर्यतः<br>
   अतिसर्गाच च पटवॊ दृष्ट्वा शरुत्वा च मैथिलीम<br>
  <font color="GREEN" size="-1">7</font>
  उत्पत्य च ततः सर्वे वनपालान समागताः<br>
   ताडयन्ति सम शतशः सक्तान मधुवने तदा<br>
  <font color="GREEN" size="-1">8</font>
  मधूनि दरॊणमात्राणि बहुभिः परिगृह्य ते<br>
   घनन्ति सम सहिताः सर्वे भक्षयन्ति तथापरे<br>
  <font color="GREEN" size="-1">9</font>
  के चित पीत्वापविध्यन्ति मधूनि मधुपिङ्गलाः<br>
   मधूच्चिष्टेन के चिच च जघ्नुर अन्यॊन्यम उत्कटाः<br>
  <font color="GREEN" size="-1">10</font>
  अपरे वृक्षमूलेषु शाखां गृह्य वयवस्थितः<br>
    अत्यर्थं च मदग्लानाः पर्णान्य आस्तीर्य शेरते<br>
 <font color="GREEN" size="-1">11</font>
  उन्मत्तभूताः पलवगा मधुमत्ताश च हृष्टवत<br>
    कषिपन्त्य अपि तथान्यॊन्यं सखलन्त्य अपि तथापरे<br>
 <font color="GREEN" size="-1">12</font>
  के चित कष्वेडान परकुर्वन्ति के चित कूजन्ति हृष्टवत<br>
    हरयॊ मधुना मत्ताः के चित सुप्ता महीतले<br>
 <font color="GREEN" size="-1">13</font>
  ये ऽपय अत्र मधुपालाः सयुः परेष्या दधिमुखस्य तु<br>
    ते ऽपि तैर वानरैर भीमैः परतिषिद्धा दिशॊ गताः<br>
 <font color="GREEN" size="-1">14</font>
  जानुभिश च परकृष्टाश च देवमार्गं च दर्शिताः<br>
    अब्रुवन परमॊद्विग्ना गत्वा दधिमुखं वचः<br>
 <font color="GREEN" size="-1">15</font>
  हनूमता दत्तवरैर हतं मधुवनं बलात<br>
    वयं च जानुभिः कृष्टा देवमार्गं च दर्शिताः<br>
 <font color="GREEN" size="-1">16</font>
  ततॊ दधिमुखः करुद्धॊ वनपस तत्र वानरः<br>
    हतं मधुवनं शरुत्वा सान्त्वयाम आस तान हरीन<br>
 <font color="GREEN" size="-1">17</font>
  एतागच्छत गच्छामॊ वानरान अतिदर्पितान<br>
    बलेनावारयिष्यामॊ मधु भक्षयतॊ वयम<br>
 <font color="GREEN" size="-1">18</font>
  शरुत्वा दधिमुखस्येदं वचनं वानरर्षभाः<br>
    पुनर वीरा मधुवनं तेनैव सहिता ययुः<br>
 <font color="GREEN" size="-1">19</font>
  मध्ये चैषां दधिमुखः परगृह्य सुमहातरुम<br>
    समभ्यधावद वेगेना ते च सर्वे पलवंगमाः<br>
 <font color="GREEN" size="-1">20</font>
  ते शिलाः पादपांश चापि पाषाणांश चापि वानराः<br>
    गृहीत्वाभ्यागमन करुद्धा यत्र ते कपिकुञ्जराः<br>
 <font color="GREEN" size="-1">21</font>
  ते सवामिवचनं वीरा हृदयेष्व अवसज्य तत<br>
    तवरया हय अभ्यधावन्त सालतालशिलायुधाः<br>
 <font color="GREEN" size="-1">22</font>
  वृक्षस्थांश च तलस्थांश च वानरान बलदर्पितान<br>
    अभ्यक्रामन्त ते वीराः पालास तत्र सहस्रशः<br>
 <font color="GREEN" size="-1">23</font>
  अथ दृष्ट्वा दधिमुखं करुद्धं वानरपुंगवाः<br>
    अभ्यधावन्त वेगेन हनूमत्प्रमुखास तदा<br>
 <font color="GREEN" size="-1">24</font>
  तं सवृक्षं महाबाहुम आपतन्तं महाबलम<br>
    आर्यकं पराहरत तत्र बाहुभ्यां कुपितॊ ऽङगदः<br>
 <font color="GREEN" size="-1">25</font>
  मदान्धश अ न वेदैनम आर्यकॊ ऽयं ममेति सः<br>
    अथैनं निष्पिपेषाशु वेगवद वसुधातले<br>
 <font color="GREEN" size="-1">26</font>
  स भग्नबाहुर विमुखॊ विह्वलः शॊणितॊक्षितः<br>
    मुमॊह सहसा वीरॊ मुहूर्तं कपिकुञ्जरः<br>
 <font color="GREEN" size="-1">27</font>
  स कथं चिद विमुक्तस तैर वानरैर वानरर्षभः<br>
    उवाचैकान्तम आगम्य भृत्यांस तान समुपागतान<br>
 <font color="GREEN" size="-1">28</font>
  एते तिष्ठन्तु गच्छामॊ भर्ता नॊ यत्र वानरः<br>
    सुग्रीवॊ विपुलग्रीवः सह रामेण तिष्ठति<br>
 <font color="GREEN" size="-1">29</font>
  सर्वं चैवाङ्गदे दॊषं शरावयिष्यामि पार्थिव<br>
    अमर्षी वचनं शरुत्वा घातयिष्यति वानरान<br>
 <font color="GREEN" size="-1">30</font>
  इष्टं मधुवनं हय एतत सुग्रीवस्य महात्मनः<br>
    पितृपैतामहं दिव्यं देवैर अपि दुरासदम<br>
 <font color="GREEN" size="-1">31</font>
  स वानरान इमान सर्वान मधुलुब्धान गतायुषः<br>
    घातयिष्यति दण्डेन सुग्रीवः ससुहृज्जनान<br>
 <font color="GREEN" size="-1">32</font>
  वध्या हय एते दुरात्मानॊ नृपाज्ञा परिभाविनः<br>
    अमर्षप्रभवॊ रॊषः सफलॊ नॊ भविष्यति<br>
 <font color="GREEN" size="-1">33</font>
  एवम उक्त्वा दधिमुखॊ वनपालान महाबलः<br>
    जगाम सहसॊत्पत्य वनपालैः समन्वितः<br>
 <font color="GREEN" size="-1">34</font>
  निमेषान्तरमात्रेण स हि पराप्तॊ वनालयः<br>
    सहस्रांशुसुतॊ धीमान सुग्रीवॊ यत्र वानरः<br>
 <font color="GREEN" size="-1">35</font>
  रामं च लक्ष्मणं चैव दृष्ट्वा सुग्रीवम एव च<br>
    समप्रतिष्ठां जगतीम आकाशान निपपात ह<br>
 <font color="GREEN" size="-1">36</font>
  स निपत्य महावीर्यः सर्वैस तैः परिवारितः<br>
    हरिर दधिमुखः पालैः पालानां परमेश्वरः<br>
 <font color="GREEN" size="-1">37</font>
  स दीनवदनॊ भूत्वा कृत्वा शिरसि चाञ्जलिम<br>
    सुग्रीवस्य शुभौ मूर्ध्ना चरणौ परत्यपीडयत<br>
 </td>
 
 </table>
 <p></p><div class="filenav">
 <hr>
 <center>
 <a href="rys5061.htm">Next: Chapter 61</a></center>
 </div>
 </center></body>