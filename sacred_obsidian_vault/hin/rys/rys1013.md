<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi01.htm">Book 1 Index</a><br>
  
 <a href="rys1012.htm">Previous</a> 
 <a href="rys1014.htm">Next</a> 
 
 </div>
 <hr>
 
 <h3 align="CENTER">Book 1<br>Chapter 13
 </h3><table width="100%">
 <td width="50%">
  <font color="GREEN" size="-1">1</font>
  atha saṃvatsare pūrṇe tasmin prāpte turaṅgame<br>
   sarayvāś cottare tīre rājño yajño 'bhyavartata<br>
  <font color="GREEN" size="-1">2</font>
  ṛṣyaśṛṅgaṃ puraskṛtya karma cakrur dvijarṣabhāḥ<br>
   aśvamedhe mahāyajñe rājño 'sya sumahātmanaḥ<br>
  <font color="GREEN" size="-1">3</font>
  karma kurvanti vidhivad yājakā vedapāragāḥ<br>
   yathāvidhi yathānyāyaṃ parikrāmanti śāstrataḥ<br>
  <font color="GREEN" size="-1">4</font>
  pravargyaṃ śāstrataḥ kṛtvā tathaivopasadaṃ dvijāḥ<br>
   cakruś ca vidhivat sarvam adhikaṃ karma śāstrataḥ<br>
  <font color="GREEN" size="-1">5</font>
  abhipūjya tato hṛṣṭāḥ sarve cakrur yathāvidhi<br>
   prātaḥsavanapūrvāṇi karmāṇi munipuṃgavāḥ<br>
  <font color="GREEN" size="-1">6</font>
  na cāhutam abhūt tatra skhalitaṃ vāpi kiṃ cana<br>
   dṛśyate brahmavat sarvaṃ kṣemayuktaṃ hi cakrire<br>
  <font color="GREEN" size="-1">7</font>
  na teṣv ahaḥsu śrānto vā kṣudhito vāpi dṛśyate<br>
   nāvidvān brāhmaṇas tatra nāśatānucaras tathā<br>
  <font color="GREEN" size="-1">8</font>
  brāhmaṇā bhuñjate nityaṃ nāthavantaś ca bhuñjate<br>
   tāpasā bhujate cāpi śramaṇā bhuñjate tathā<br>
  <font color="GREEN" size="-1">9</font>
  vṛddhāś ca vyādhitāś caiva striyo bālās tathaiva ca<br>
   aniśaṃ bhuñjamānānāṃ na tṛptir upalabhyate<br>
  <font color="GREEN" size="-1">10</font>
  dīyatāṃ dīyatām annaṃ vāsāṃsi vividhāni ca<br>
    iti saṃcoditās tatra tathā cakrur anekaśaḥ<br>
 <font color="GREEN" size="-1">11</font>
  annakūṭāś ca bahavo dṛśyante parvatopamāḥ<br>
    divase divase tatra siddhasya vidhivat tadā<br>
 <font color="GREEN" size="-1">12</font>
  annaṃ hi vidhivat svādu praśaṃsanti dvijarṣabhāḥ<br>
    aho tṛptāḥ sma bhadraṃ te iti śuśrāva rāghavaḥ<br>
 <font color="GREEN" size="-1">13</font>
  svalaṃkṛtāś ca puruṣā brāhmaṇān paryaveṣayan<br>
    upāsate ca tān anye sumṛṣṭamaṇikuṇḍalāḥ<br>
 <font color="GREEN" size="-1">14</font>
  karmāntare tadā viprā hetuvādān bahūn api<br>
    prāhuḥ suvāgmino dhīrāḥ parasparajigīṣayā<br>
 <font color="GREEN" size="-1">15</font>
  divase divase tatra saṃstare kuśalā dvijāḥ<br>
    sarvakarmāṇi cakrus te yathāśāstraṃ pracoditāḥ<br>
 <font color="GREEN" size="-1">16</font>
  nāṣaḍaṅgavid atrāsīn nāvrato nābahuśrutaḥ<br>
    sadasyas tasya vai rājño nāvādakuśalo dvijaḥ<br>
 <font color="GREEN" size="-1">17</font>
  prāpte yūpocchraye tasmin ṣaḍ bailvāḥ khādirās tathā<br>
    tāvanto bilvasahitāḥ parṇinaś ca tathāpare<br>
 <font color="GREEN" size="-1">18</font>
  śleṣmātakamayo diṣṭo devadārumayas tathā<br>
    dvāv eva tatra vihitau bāhuvyastaparigrahau<br>
 <font color="GREEN" size="-1">19</font>
  kāritāḥ sarva evaite śāstrajñair yajñakovidaiḥ<br>
    śobhārthaṃ tasya yajñasya kāñcanālaṃkṛtā bhavan<br>
 <font color="GREEN" size="-1">20</font>
  vinyastā vidhivat sarve śilpibhiḥ sukṛtā dṛḍhāḥ<br>
    aṣṭāśrayaḥ sarva eva ślakṣṇarūpasamanvitāḥ<br>
 <font color="GREEN" size="-1">21</font>
  ācchāditās te vāsobhiḥ puṣpair gandhaiś ca bhūṣitāḥ<br>
    saptarṣayo dīptimanto virājante yathā divi<br>
 <font color="GREEN" size="-1">22</font>
  iṣṭakāś ca yathānyāyaṃ kāritāś ca pramāṇataḥ<br>
    cito 'gnir brāhmaṇais tatra kuśalaiḥ śulbakarmaṇi<br>
    sa cityo rājasiṃhasya saṃcitaḥ kuśalair dvijaiḥ<br>
 <font color="GREEN" size="-1">23</font>
  garuḍo rukmapakṣo vai triguṇo 'ṣṭādaśātmakaḥ<br>
    niyuktās tatra paśavas tat tad uddiśya daivatam<br>
 <font color="GREEN" size="-1">24</font>
  uragāḥ pakṣiṇaś caiva yathāśāstraṃ pracoditāḥ<br>
    śāmitre tu hayas tatra tathā jala carāś ca ye<br>
 <font color="GREEN" size="-1">25</font>
  ṛtvigbhiḥ sarvam evaitan niyuktaṃ śāstratas tadā<br>
    paśūnāṃ triśataṃ tatra yūpeṣu niyataṃ tadā<br>
    aśvaratnottamaṃ tasya rājño daśarathasya ha<br>
 <font color="GREEN" size="-1">26</font>
  kausalyā taṃ hayaṃ tatra paricarya samantataḥ<br>
    kṛpāṇair viśaśāsainaṃ tribhiḥ paramayā mudā<br>
 <font color="GREEN" size="-1">27</font>
  patatriṇā tadā sārdhaṃ susthitena ca cetasā<br>
    avasad rajanīm ekāṃ kausalyā dharmakāmyayā<br>
 <font color="GREEN" size="-1">28</font>
  hotādhvaryus tathodgātā hayena samayojayan<br>
    mahiṣyā parivṛtthyātha vāvātām aparāṃ tathā<br>
 <font color="GREEN" size="-1">29</font>
  patatriṇas tasya vapām uddhṛtya niyatendriyaḥ<br>
    ṛtvik parama saṃpannaḥ śrapayām āsa śāstrataḥ<br>
 <font color="GREEN" size="-1">30</font>
  dhūmagandhaṃ vapāyās tu jighrati sma narādhipaḥ<br>
    yathākālaṃ yathānyāyaṃ nirṇudan pāpam ātmanaḥ<br>
 <font color="GREEN" size="-1">31</font>
  hayasya yāni cāṅgāni tāni sarvāṇi brāhmaṇāḥ<br>
    agnau prāsyanti vidhivat samastāḥ ṣoḍaśartvijaḥ<br>
 <font color="GREEN" size="-1">32</font>
  plakṣaśākhāsu yajñānām anyeṣāṃ kriyate haviḥ<br>
    aśvamedhasya caikasya vaitaso bhāga iṣyate<br>
 <font color="GREEN" size="-1">33</font>
  tryaho 'śvamedhaḥ saṃkhyātaḥ kalpasūtreṇa brāhmaṇaiḥ<br>
    catuṣṭomam ahas tasya prathamaṃ parikalpitam<br>
 <font color="GREEN" size="-1">34</font>
  ukthyaṃ dvitīyaṃ saṃkhyātam atirātraṃ tathottaram<br>
    kāritās tatra bahavo vihitāḥ śāstradarśanāt<br>
 <font color="GREEN" size="-1">35</font>
  jyotiṣṭomāyuṣī caiva atirātrau ca nirmitau<br>
    abhijid viśvajic caiva aptoryāmo mahākratuḥ<br>
 <font color="GREEN" size="-1">36</font>
  prācīṃ hotre dadau rājā diśaṃ svakulavardhanaḥ<br>
    adhvaryave pratīcīṃ tu brahmaṇe dakṣiṇāṃ diśam<br>
 <font color="GREEN" size="-1">37</font>
  udgātre tu tathodīcīṃ dakṣiṇaiṣā vinirmitā<br>
    aśvamedhe mahāyajñe svayambhuvihite purā<br>
 <font color="GREEN" size="-1">38</font>
  kratuṃ samāpya tu tadā nyāyataḥ puruṣarṣabhaḥ<br>
    ṛtvigbhyo hi dadau rājā dharāṃ tāṃ kratuvardhanaḥ<br>
 <font color="GREEN" size="-1">39</font>
  ṛtvijas tv abruvan sarve rājānaṃ gatakalmaṣam<br>
    bhavān eva mahīṃ kṛtsnām eko rakṣitum arhati<br>
 <font color="GREEN" size="-1">40</font>
  na bhūmyā kāryam asmākaṃ na hi śaktāḥ sma pālane<br>
    ratāḥ svādhyāyakaraṇe vayaṃ nityaṃ hi bhūmipa<br>
    niṣkrayaṃ kiṃ cid eveha prayacchatu bhavān iti<br>
 <font color="GREEN" size="-1">41</font>
  gavāṃ śatasahasrāṇi daśa tebhyo dadau nṛpaḥ<br>
    daśakoṭiṃ suvarṇasya rajatasya caturguṇam<br>
 <font color="GREEN" size="-1">42</font>
  ṛtvijas tu tataḥ sarve pradaduḥ sahitā vasu<br>
    ṛṣyaśṛṅgāya munaye vasiṣṭhāya ca dhīmate<br>
 <font color="GREEN" size="-1">43</font>
  tatas te nyāyataḥ kṛtvā pravibhāgaṃ dvijottamāḥ<br>
    suprītamanasaḥ sarve pratyūcur muditā bhṛśam<br>
 <font color="GREEN" size="-1">44</font>
  tataḥ prītamanā rājā prāpya yajñam anuttamam<br>
    pāpāpahaṃ svarnayanaṃ dustaraṃ pārthivarṣabhaiḥ<br>
 <font color="GREEN" size="-1">45</font>
  tato 'bravīd ṛṣyaśṛṅgaṃ rājā daśarathas tadā<br>
    kulasya vardhanaṃ tat tu kartum arhasi suvrata<br>
 <font color="GREEN" size="-1">46</font>
  tatheti ca sa rājānam uvāca dvijasattamaḥ<br>
    bhaviṣyanti sutā rājaṃś catvāras te kulodvahāḥ<br>
 </td>
 <td width="50%">
  <font color="GREEN" size="-1">1</font>
  अथ संवत्सरे पूर्णे तस्मिन पराप्ते तुरङ्गमे<br>
   सरय्वाश चॊत्तरे तीरे राज्ञॊ यज्ञॊ ऽभयवर्तत<br>
  <font color="GREEN" size="-1">2</font>
  ऋष्यशृङ्गं पुरस्कृत्य कर्म चक्रुर दविजर्षभाः<br>
   अश्वमेधे महायज्ञे राज्ञॊ ऽसय सुमहात्मनः<br>
  <font color="GREEN" size="-1">3</font>
  कर्म कुर्वन्ति विधिवद याजका वेदपारगाः<br>
   यथाविधि यथान्यायं परिक्रामन्ति शास्त्रतः<br>
  <font color="GREEN" size="-1">4</font>
  परवर्ग्यं शास्त्रतः कृत्वा तथैवॊपसदं दविजाः<br>
   चक्रुश च विधिवत सर्वम अधिकं कर्म शास्त्रतः<br>
  <font color="GREEN" size="-1">5</font>
  अभिपूज्य ततॊ हृष्टाः सर्वे चक्रुर यथाविधि<br>
   परातःसवनपूर्वाणि कर्माणि मुनिपुंगवाः<br>
  <font color="GREEN" size="-1">6</font>
  न चाहुतम अभूत तत्र सखलितं वापि किं चन<br>
   दृश्यते बरह्मवत सर्वं कषेमयुक्तं हि चक्रिरे<br>
  <font color="GREEN" size="-1">7</font>
  न तेष्व अहःसु शरान्तॊ वा कषुधितॊ वापि दृश्यते<br>
   नाविद्वान बराह्मणस तत्र नाशतानुचरस तथा<br>
  <font color="GREEN" size="-1">8</font>
  बराह्मणा भुञ्जते नित्यं नाथवन्तश च भुञ्जते<br>
   तापसा भुजते चापि शरमणा भुञ्जते तथा<br>
  <font color="GREEN" size="-1">9</font>
  वृद्धाश च वयाधिताश चैव सत्रियॊ बालास तथैव च<br>
   अनिशं भुञ्जमानानां न तृप्तिर उपलभ्यते<br>
  <font color="GREEN" size="-1">10</font>
  दीयतां दीयताम अन्नं वासांसि विविधानि च<br>
    इति संचॊदितास तत्र तथा चक्रुर अनेकशः<br>
 <font color="GREEN" size="-1">11</font>
  अन्नकूटाश च बहवॊ दृश्यन्ते पर्वतॊपमाः<br>
    दिवसे दिवसे तत्र सिद्धस्य विधिवत तदा<br>
 <font color="GREEN" size="-1">12</font>
  अन्नं हि विधिवत सवादु परशंसन्ति दविजर्षभाः<br>
    अहॊ तृप्ताः सम भद्रं ते इति शुश्राव राघवः<br>
 <font color="GREEN" size="-1">13</font>
  सवलंकृताश च पुरुषा बराह्मणान पर्यवेषयन<br>
    उपासते च तान अन्ये सुमृष्टमणिकुण्डलाः<br>
 <font color="GREEN" size="-1">14</font>
  कर्मान्तरे तदा विप्रा हेतुवादान बहून अपि<br>
    पराहुः सुवाग्मिनॊ धीराः परस्परजिगीषया<br>
 <font color="GREEN" size="-1">15</font>
  दिवसे दिवसे तत्र संस्तरे कुशला दविजाः<br>
    सर्वकर्माणि चक्रुस ते यथाशास्त्रं परचॊदिताः<br>
 <font color="GREEN" size="-1">16</font>
  नाषडङ्गविद अत्रासीन नाव्रतॊ नाबहुश्रुतः<br>
    सदस्यस तस्य वै राज्ञॊ नावादकुशलॊ दविजः<br>
 <font color="GREEN" size="-1">17</font>
  पराप्ते यूपॊच्छ्रये तस्मिन षड बैल्वाः खादिरास तथा<br>
    तावन्तॊ बिल्वसहिताः पर्णिनश च तथापरे<br>
 <font color="GREEN" size="-1">18</font>
  शलेष्मातकमयॊ दिष्टॊ देवदारुमयस तथा<br>
    दवाव एव तत्र विहितौ बाहुव्यस्तपरिग्रहौ<br>
 <font color="GREEN" size="-1">19</font>
  कारिताः सर्व एवैते शास्त्रज्ञैर यज्ञकॊविदैः<br>
    शॊभार्थं तस्य यज्ञस्य काञ्चनालंकृता भवन<br>
 <font color="GREEN" size="-1">20</font>
  विन्यस्ता विधिवत सर्वे शिल्पिभिः सुकृता दृढाः<br>
    अष्टाश्रयः सर्व एव शलक्ष्णरूपसमन्विताः<br>
 <font color="GREEN" size="-1">21</font>
  आच्छादितास ते वासॊभिः पुष्पैर गन्धैश च भूषिताः<br>
    सप्तर्षयॊ दीप्तिमन्तॊ विराजन्ते यथा दिवि<br>
 <font color="GREEN" size="-1">22</font>
  इष्टकाश च यथान्यायं कारिताश च परमाणतः<br>
    चितॊ ऽगनिर बराह्मणैस तत्र कुशलैः शुल्बकर्मणि<br>
    स चित्यॊ राजसिंहस्य संचितः कुशलैर दविजैः<br>
 <font color="GREEN" size="-1">23</font>
  गरुडॊ रुक्मपक्षॊ वै तरिगुणॊ ऽषटादशात्मकः<br>
    नियुक्तास तत्र पशवस तत तद उद्दिश्य दैवतम<br>
 <font color="GREEN" size="-1">24</font>
  उरगाः पक्षिणश चैव यथाशास्त्रं परचॊदिताः<br>
    शामित्रे तु हयस तत्र तथा जल चराश च ये<br>
 <font color="GREEN" size="-1">25</font>
  ऋत्विग्भिः सर्वम एवैतन नियुक्तं शास्त्रतस तदा<br>
    पशूनां तरिशतं तत्र यूपेषु नियतं तदा<br>
    अश्वरत्नॊत्तमं तस्य राज्ञॊ दशरथस्य ह<br>
 <font color="GREEN" size="-1">26</font>
  कौसल्या तं हयं तत्र परिचर्य समन्ततः<br>
    कृपाणैर विशशासैनं तरिभिः परमया मुदा<br>
 <font color="GREEN" size="-1">27</font>
  पतत्रिणा तदा सार्धं सुस्थितेन च चेतसा<br>
    अवसद रजनीम एकां कौसल्या धर्मकाम्यया<br>
 <font color="GREEN" size="-1">28</font>
  हॊताध्वर्युस तथॊद्गाता हयेन समयॊजयन<br>
    महिष्या परिवृत्थ्याथ वावाताम अपरां तथा<br>
 <font color="GREEN" size="-1">29</font>
  पतत्रिणस तस्य वपाम उद्धृत्य नियतेन्द्रियः<br>
    ऋत्विक परम संपन्नः शरपयाम आस शास्त्रतः<br>
 <font color="GREEN" size="-1">30</font>
  धूमगन्धं वपायास तु जिघ्रति सम नराधिपः<br>
    यथाकालं यथान्यायं निर्णुदन पापम आत्मनः<br>
 <font color="GREEN" size="-1">31</font>
  हयस्य यानि चाङ्गानि तानि सर्वाणि बराह्मणाः<br>
    अग्नौ परास्यन्ति विधिवत समस्ताः षॊडशर्त्विजः<br>
 <font color="GREEN" size="-1">32</font>
  पलक्षशाखासु यज्ञानाम अन्येषां करियते हविः<br>
    अश्वमेधस्य चैकस्य वैतसॊ भाग इष्यते<br>
 <font color="GREEN" size="-1">33</font>
  तर्यहॊ ऽशवमेधः संख्यातः कल्पसूत्रेण बराह्मणैः<br>
    चतुष्टॊमम अहस तस्य परथमं परिकल्पितम<br>
 <font color="GREEN" size="-1">34</font>
  उक्थ्यं दवितीयं संख्यातम अतिरात्रं तथॊत्तरम<br>
    कारितास तत्र बहवॊ विहिताः शास्त्रदर्शनात<br>
 <font color="GREEN" size="-1">35</font>
  जयॊतिष्टॊमायुषी चैव अतिरात्रौ च निर्मितौ<br>
    अभिजिद विश्वजिच चैव अप्तॊर्यामॊ महाक्रतुः<br>
 <font color="GREEN" size="-1">36</font>
  पराचीं हॊत्रे ददौ राजा दिशं सवकुलवर्धनः<br>
    अध्वर्यवे परतीचीं तु बरह्मणे दक्षिणां दिशम<br>
 <font color="GREEN" size="-1">37</font>
  उद्गात्रे तु तथॊदीचीं दक्षिणैषा विनिर्मिता<br>
    अश्वमेधे महायज्ञे सवयम्भुविहिते पुरा<br>
 <font color="GREEN" size="-1">38</font>
  करतुं समाप्य तु तदा नयायतः पुरुषर्षभः<br>
    ऋत्विग्भ्यॊ हि ददौ राजा धरां तां करतुवर्धनः<br>
 <font color="GREEN" size="-1">39</font>
  ऋत्विजस तव अब्रुवन सर्वे राजानं गतकल्मषम<br>
    भवान एव महीं कृत्स्नाम एकॊ रक्षितुम अर्हति<br>
 <font color="GREEN" size="-1">40</font>
  न भूम्या कार्यम अस्माकं न हि शक्ताः सम पालने<br>
    रताः सवाध्यायकरणे वयं नित्यं हि भूमिप<br>
    निष्क्रयं किं चिद एवेह परयच्छतु भवान इति<br>
 <font color="GREEN" size="-1">41</font>
  गवां शतसहस्राणि दश तेभ्यॊ ददौ नृपः<br>
    दशकॊटिं सुवर्णस्य रजतस्य चतुर्गुणम<br>
 <font color="GREEN" size="-1">42</font>
  ऋत्विजस तु ततः सर्वे परददुः सहिता वसु<br>
    ऋष्यशृङ्गाय मुनये वसिष्ठाय च धीमते<br>
 <font color="GREEN" size="-1">43</font>
  ततस ते नयायतः कृत्वा परविभागं दविजॊत्तमाः<br>
    सुप्रीतमनसः सर्वे परत्यूचुर मुदिता भृशम<br>
 <font color="GREEN" size="-1">44</font>
  ततः परीतमना राजा पराप्य यज्ञम अनुत्तमम<br>
    पापापहं सवर्नयनं दुस्तरं पार्थिवर्षभैः<br>
 <font color="GREEN" size="-1">45</font>
  ततॊ ऽबरवीद ऋष्यशृङ्गं राजा दशरथस तदा<br>
    कुलस्य वर्धनं तत तु कर्तुम अर्हसि सुव्रत<br>
 <font color="GREEN" size="-1">46</font>
  तथेति च स राजानम उवाच दविजसत्तमः<br>
    भविष्यन्ति सुता राजंश चत्वारस ते कुलॊद्वहाः<br>
 </td>
 
 </table>
 <p></p><div class="filenav">
 <hr>
 <center>
 <a href="rys1014.htm">Next: Chapter 14</a></center>
 </div>
 </center></body>