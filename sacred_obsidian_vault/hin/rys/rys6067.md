<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi06.htm">Book 6 Index</a><br>
  
 <a href="rys6066.htm">Previous</a> 
 <a href="rys6068.htm">Next</a> 
 
 </div>
 <hr>
 
 <h3 align="CENTER">Book 6<br>Chapter 67
 </h3><table width="100%">
 <td width="50%">
  <font color="GREEN" size="-1">1</font>
  makarākṣaṃ hataṃ śrutvā rāvaṇaḥ samitiṃjayaḥ<br>
   ādideśātha saṃkruddho raṇāyendrajitaṃ sutam<br>
  <font color="GREEN" size="-1">2</font>
  jahi vīra mahāvīryau bhrātarau rāmalakṣmaṇau<br>
   adṛśyo dṛśyamāno vā sarvathā tvaṃ balādhikaḥ<br>
  <font color="GREEN" size="-1">3</font>
  tvam apratimakarmāṇam indraṃ jayasi saṃyuge<br>
   kiṃ punar mānuṣau dṛṣṭvā na vadhiṣyasi saṃyuge<br>
  <font color="GREEN" size="-1">4</font>
  tathokto rākṣasendreṇa pratigṛhya pitur vacaḥ<br>
   yajñabhūmau sa vidhivat pāvakaṃ juhuve ndrajit<br>
  <font color="GREEN" size="-1">5</font>
  juhvataś cāpi tatrāgniṃ raktoṣṇīṣadharāḥ striyaḥ<br>
   ājagmus tatra saṃbhrāntā rākṣasyo yatra rāvaṇiḥ<br>
  <font color="GREEN" size="-1">6</font>
  śastrāṇi śarapatrāṇi samidho 'tha vibhītakāḥ<br>
   lohitāni ca vāsāṃsi sruvaṃ kārṣṇāyasaṃ tathā<br>
  <font color="GREEN" size="-1">7</font>
  sarvato 'gniṃ samāstīrya śarapatraiḥ samantataḥ<br>
   chāgasya sarvakṛṣṇasya galaṃ jagrāha jīvataḥ<br>
  <font color="GREEN" size="-1">8</font>
  caruhomasamiddhasya vidhūmasya mahārciṣaḥ<br>
   babhūvus tāni liṅgāni vijayaṃ darśayanti ca<br>
  <font color="GREEN" size="-1">9</font>
  pradakṣiṇāvartaśikhas taptahāṭakasaṃnibhaḥ<br>
   havis tat pratijagrāha pāvakaḥ svayam utthitaḥ<br>
  <font color="GREEN" size="-1">10</font>
  hutvāgniṃ tarpayitvātha devadānavarākṣasān<br>
    āruroha rathaśreṣṭham antardhānagataṃ śubham<br>
 <font color="GREEN" size="-1">11</font>
  sa vājibhiś caturbhis tu bāṇaiś ca niśitair yutaḥ<br>
    āropitamahācāpaḥ śuśubhe syandanottame<br>
 <font color="GREEN" size="-1">12</font>
  jājvalyamāno vapuṣā tapanīyaparicchadaḥ<br>
    śaraiś candrārdhacandraiś ca sa rathaḥ samalaṃkṛtaḥ<br>
 <font color="GREEN" size="-1">13</font>
  jāmbūnadamahākambur dīptapāvakasaṃnibhaḥ<br>
    babhūvendrajitaḥ ketur vaidūryasamalaṃkṛtaḥ<br>
 <font color="GREEN" size="-1">14</font>
  tena cādityakalpena brahmāstreṇa ca pālitaḥ<br>
    sa babhūva durādharṣo rāvaṇiḥ sumahābalaḥ<br>
 <font color="GREEN" size="-1">15</font>
  so 'bhiniryāya nagarād indrajit samitiṃjayaḥ<br>
    hutvāgniṃ rākṣasair mantrair antardhānagato 'bravīt<br>
 <font color="GREEN" size="-1">16</font>
  adya hatvāhave yau tau mithyā pravrajitau vane<br>
    jayaṃ pitre pradāsyāmi rāvaṇāya raṇādhikam<br>
 <font color="GREEN" size="-1">17</font>
  kṛtvā nirvānarām urvīṃ hatvā rāmaṃ salakṣmaṇam<br>
    kariṣye paramāṃ prītim ity uktvāntaradhīyata<br>
 <font color="GREEN" size="-1">18</font>
  āpapātātha saṃkruddho daśagrīveṇa coditaḥ<br>
    tīkṣṇakārmukanārācais tīkṣṇas tv indraripū raṇe<br>
 <font color="GREEN" size="-1">19</font>
  sa dadarśa mahāvīryau nāgau triśirasāv iva<br>
    sṛjantāv iṣujālāni vīrau vānaramadhyagau<br>
 <font color="GREEN" size="-1">20</font>
  imau tāv iti saṃcintya sajyaṃ kṛtvā ca kārmukam<br>
    saṃtatāneṣudhārābhiḥ parjanya iva vṛṣṭimān<br>
 <font color="GREEN" size="-1">21</font>
  sa tu vaihāyasaṃ prāpya saratho rāmalakṣmaṇau<br>
    acakṣur viṣaye tiṣṭhan vivyādha niśitaiḥ śaraiḥ<br>
 <font color="GREEN" size="-1">22</font>
  tau tasya śaravegena parītau rāmalakṣmaṇau<br>
    dhanuṣī saśare kṛtvā divyam astraṃ pracakratuḥ<br>
 <font color="GREEN" size="-1">23</font>
  pracchādayantau gaganaṃ śarajālair mahābalau<br>
    tam astraiḥ surasaṃkāśau naiva pasparśatuḥ śaraiḥ<br>
 <font color="GREEN" size="-1">24</font>
  sa hi dhūmāndhakāraṃ ca cakre pracchādayan nabhaḥ<br>
    diśaś cāntardadhe śrīmān nīhāratamasāvṛtaḥ<br>
 <font color="GREEN" size="-1">25</font>
  naiva jyātalanirghoṣo na ca nemikhurasvanaḥ<br>
    śuśruve caratas tasya na ca rūpaṃ prakāśate<br>
 <font color="GREEN" size="-1">26</font>
  ghanāndhakāre timire śaravarṣam ivādbhutam<br>
    sa vavarṣa mahābāhur nārācaśaravṛṣṭibhiḥ<br>
 <font color="GREEN" size="-1">27</font>
  sa rāmaṃ sūryasaṃkāśaiḥ śarair dattavaro bhṛśam<br>
    vivyādha samare kruddhaḥ sarvagātreṣu rāvaṇiḥ<br>
 <font color="GREEN" size="-1">28</font>
  tau hanyamānau nārācair dhārābhir iva parvatau<br>
    hemapuṅkhān naravyāghrau tigmān mumucatuḥ śarān<br>
 <font color="GREEN" size="-1">29</font>
  antarikṣaṃ samāsādya rāvaṇiṃ kaṅkapatriṇaḥ<br>
    nikṛtya patagā bhūmau petus te śoṇitokṣitāḥ<br>
 <font color="GREEN" size="-1">30</font>
  atimātraṃ śaraugheṇa pīḍyamānau narottamau<br>
    tān iṣūn patato bhallair anekair nicakartatuḥ<br>
 <font color="GREEN" size="-1">31</font>
  yato hi dadṛśāte tau śarān nipatitāñ śitān<br>
    tatas tato dāśarathī sasṛjāte 'stram uttamam<br>
 <font color="GREEN" size="-1">32</font>
  rāvaṇis tu diśaḥ sarvā rathenātirathaḥ patan<br>
    vivyādha tau dāśarathī laghv astro niśitaiḥ śaraiḥ<br>
 <font color="GREEN" size="-1">33</font>
  tenātividdhau tau vīrau rukmapuṅkhaiḥ susaṃhataiḥ<br>
    babhūvatur dāśarathī puṣpitāv iva kiṃśukau<br>
 <font color="GREEN" size="-1">34</font>
  nāsya veda gatiṃ kaś cin na ca rūpaṃ dhanuḥ śarān<br>
    na cānyad viditaṃ kiṃ cit sūryasyevābhrasaṃplave<br>
 <font color="GREEN" size="-1">35</font>
  tena viddhāś ca harayo nihatāś ca gatāsavaḥ<br>
    babhūvuḥ śataśas tatra patitā dharaṇītale<br>
 <font color="GREEN" size="-1">36</font>
  lakṣmaṇas tu susaṃkruddho bhrātaraṃ vākyam abravīt<br>
    brāhmam astraṃ prayokṣyāmi vadhārthaṃ sarvarakṣasām<br>
 <font color="GREEN" size="-1">37</font>
  tam uvāca tato rāmo lakṣmaṇaṃ śubhalakṣaṇam<br>
    naikasya heto rakṣāṃsi pṛthivyāṃ hantum arhasi<br>
 <font color="GREEN" size="-1">38</font>
  ayudhyamānaṃ pracchannaṃ prāñjaliṃ śaraṇāgatam<br>
    palāyantaṃ pramattaṃ vā na tvaṃ hantum ihārhasi<br>
 <font color="GREEN" size="-1">39</font>
  asyaiva tu vadhe yatnaṃ kariṣyāvo mahābala<br>
    ādekṣyāvo mahāvegān astrān āśīviṣopamān<br>
 <font color="GREEN" size="-1">40</font>
  tam enaṃ māyinaṃ kṣudram antarhitarathaṃ balāt<br>
    rākṣasaṃ nihaniṣyanti dṛṣṭvā vānarayūthapāḥ<br>
 <font color="GREEN" size="-1">41</font>
  yady eṣa bhūmiṃ viśate divaṃ vā; rasātalaṃ vāpi nabhastalaṃ vā<br>
    evaṃ nigūḍho 'pi mamāstradagdhaḥ; patiṣyate bhūmitale gatāsuḥ<br>
 <font color="GREEN" size="-1">42</font>
  ity evam uktvā vacanaṃ mahātmā; raghupravīraḥ plavagarṣabhair vṛtaḥ<br>
    vadhāya raudrasya nṛśaṃsakarmaṇas; tadā mahātmā tvaritaṃ nirīkṣate<br>
 </td>
 <td width="50%">
  <font color="GREEN" size="-1">1</font>
  मकराक्षं हतं शरुत्वा रावणः समितिंजयः<br>
   आदिदेशाथ संक्रुद्धॊ रणायेन्द्रजितं सुतम<br>
  <font color="GREEN" size="-1">2</font>
  जहि वीर महावीर्यौ भरातरौ रामलक्ष्मणौ<br>
   अदृश्यॊ दृश्यमानॊ वा सर्वथा तवं बलाधिकः<br>
  <font color="GREEN" size="-1">3</font>
  तवम अप्रतिमकर्माणम इन्द्रं जयसि संयुगे<br>
   किं पुनर मानुषौ दृष्ट्वा न वधिष्यसि संयुगे<br>
  <font color="GREEN" size="-1">4</font>
  तथॊक्तॊ राक्षसेन्द्रेण परतिगृह्य पितुर वचः<br>
   यज्ञभूमौ स विधिवत पावकं जुहुवे नद्रजित<br>
  <font color="GREEN" size="-1">5</font>
  जुह्वतश चापि तत्राग्निं रक्तॊष्णीषधराः सत्रियः<br>
   आजग्मुस तत्र संभ्रान्ता राक्षस्यॊ यत्र रावणिः<br>
  <font color="GREEN" size="-1">6</font>
  शस्त्राणि शरपत्राणि समिधॊ ऽथ विभीतकाः<br>
   लॊहितानि च वासांसि सरुवं कार्ष्णायसं तथा<br>
  <font color="GREEN" size="-1">7</font>
  सर्वतॊ ऽगनिं समास्तीर्य शरपत्रैः समन्ततः<br>
   छागस्य सर्वकृष्णस्य गलं जग्राह जीवतः<br>
  <font color="GREEN" size="-1">8</font>
  चरुहॊमसमिद्धस्य विधूमस्य महार्चिषः<br>
   बभूवुस तानि लिङ्गानि विजयं दर्शयन्ति च<br>
  <font color="GREEN" size="-1">9</font>
  परदक्षिणावर्तशिखस तप्तहाटकसंनिभः<br>
   हविस तत परतिजग्राह पावकः सवयम उत्थितः<br>
  <font color="GREEN" size="-1">10</font>
  हुत्वाग्निं तर्पयित्वाथ देवदानवराक्षसान<br>
    आरुरॊह रथश्रेष्ठम अन्तर्धानगतं शुभम<br>
 <font color="GREEN" size="-1">11</font>
  स वाजिभिश चतुर्भिस तु बाणैश च निशितैर युतः<br>
    आरॊपितमहाचापः शुशुभे सयन्दनॊत्तमे<br>
 <font color="GREEN" size="-1">12</font>
  जाज्वल्यमानॊ वपुषा तपनीयपरिच्छदः<br>
    शरैश चन्द्रार्धचन्द्रैश च स रथः समलंकृतः<br>
 <font color="GREEN" size="-1">13</font>
  जाम्बूनदमहाकम्बुर दीप्तपावकसंनिभः<br>
    बभूवेन्द्रजितः केतुर वैदूर्यसमलंकृतः<br>
 <font color="GREEN" size="-1">14</font>
  तेन चादित्यकल्पेन बरह्मास्त्रेण च पालितः<br>
    स बभूव दुराधर्षॊ रावणिः सुमहाबलः<br>
 <font color="GREEN" size="-1">15</font>
  सॊ ऽभिनिर्याय नगराद इन्द्रजित समितिंजयः<br>
    हुत्वाग्निं राक्षसैर मन्त्रैर अन्तर्धानगतॊ ऽबरवीत<br>
 <font color="GREEN" size="-1">16</font>
  अद्य हत्वाहवे यौ तौ मिथ्या परव्रजितौ वने<br>
    जयं पित्रे परदास्यामि रावणाय रणाधिकम<br>
 <font color="GREEN" size="-1">17</font>
  कृत्वा निर्वानराम उर्वीं हत्वा रामं सलक्ष्मणम<br>
    करिष्ये परमां परीतिम इत्य उक्त्वान्तरधीयत<br>
 <font color="GREEN" size="-1">18</font>
  आपपाताथ संक्रुद्धॊ दशग्रीवेण चॊदितः<br>
    तीक्ष्णकार्मुकनाराचैस तीक्ष्णस तव इन्द्ररिपू रणे<br>
 <font color="GREEN" size="-1">19</font>
  स ददर्श महावीर्यौ नागौ तरिशिरसाव इव<br>
    सृजन्ताव इषुजालानि वीरौ वानरमध्यगौ<br>
 <font color="GREEN" size="-1">20</font>
  इमौ ताव इति संचिन्त्य सज्यं कृत्वा च कार्मुकम<br>
    संततानेषुधाराभिः पर्जन्य इव वृष्टिमान<br>
 <font color="GREEN" size="-1">21</font>
  स तु वैहायसं पराप्य सरथॊ रामलक्ष्मणौ<br>
    अचक्षुर विषये तिष्ठन विव्याध निशितैः शरैः<br>
 <font color="GREEN" size="-1">22</font>
  तौ तस्य शरवेगेन परीतौ रामलक्ष्मणौ<br>
    धनुषी सशरे कृत्वा दिव्यम अस्त्रं परचक्रतुः<br>
 <font color="GREEN" size="-1">23</font>
  परच्छादयन्तौ गगनं शरजालैर महाबलौ<br>
    तम अस्त्रैः सुरसंकाशौ नैव पस्पर्शतुः शरैः<br>
 <font color="GREEN" size="-1">24</font>
  स हि धूमान्धकारं च चक्रे परच्छादयन नभः<br>
    दिशश चान्तर्दधे शरीमान नीहारतमसावृतः<br>
 <font color="GREEN" size="-1">25</font>
  नैव जयातलनिर्घॊषॊ न च नेमिखुरस्वनः<br>
    शुश्रुवे चरतस तस्य न च रूपं परकाशते<br>
 <font color="GREEN" size="-1">26</font>
  घनान्धकारे तिमिरे शरवर्षम इवाद्भुतम<br>
    स ववर्ष महाबाहुर नाराचशरवृष्टिभिः<br>
 <font color="GREEN" size="-1">27</font>
  स रामं सूर्यसंकाशैः शरैर दत्तवरॊ भृशम<br>
    विव्याध समरे करुद्धः सर्वगात्रेषु रावणिः<br>
 <font color="GREEN" size="-1">28</font>
  तौ हन्यमानौ नाराचैर धाराभिर इव पर्वतौ<br>
    हेमपुङ्खान नरव्याघ्रौ तिग्मान मुमुचतुः शरान<br>
 <font color="GREEN" size="-1">29</font>
  अन्तरिक्षं समासाद्य रावणिं कङ्कपत्रिणः<br>
    निकृत्य पतगा भूमौ पेतुस ते शॊणितॊक्षिताः<br>
 <font color="GREEN" size="-1">30</font>
  अतिमात्रं शरौघेण पीड्यमानौ नरॊत्तमौ<br>
    तान इषून पततॊ भल्लैर अनेकैर निचकर्ततुः<br>
 <font color="GREEN" size="-1">31</font>
  यतॊ हि ददृशाते तौ शरान निपतिताञ शितान<br>
    ततस ततॊ दाशरथी ससृजाते ऽसत्रम उत्तमम<br>
 <font color="GREEN" size="-1">32</font>
  रावणिस तु दिशः सर्वा रथेनातिरथः पतन<br>
    विव्याध तौ दाशरथी लघ्व अस्त्रॊ निशितैः शरैः<br>
 <font color="GREEN" size="-1">33</font>
  तेनातिविद्धौ तौ वीरौ रुक्मपुङ्खैः सुसंहतैः<br>
    बभूवतुर दाशरथी पुष्पिताव इव किंशुकौ<br>
 <font color="GREEN" size="-1">34</font>
  नास्य वेद गतिं कश चिन न च रूपं धनुः शरान<br>
    न चान्यद विदितं किं चित सूर्यस्येवाभ्रसंप्लवे<br>
 <font color="GREEN" size="-1">35</font>
  तेन विद्धाश च हरयॊ निहताश च गतासवः<br>
    बभूवुः शतशस तत्र पतिता धरणीतले<br>
 <font color="GREEN" size="-1">36</font>
  लक्ष्मणस तु सुसंक्रुद्धॊ भरातरं वाक्यम अब्रवीत<br>
    बराह्मम अस्त्रं परयॊक्ष्यामि वधार्थं सर्वरक्षसाम<br>
 <font color="GREEN" size="-1">37</font>
  तम उवाच ततॊ रामॊ लक्ष्मणं शुभलक्षणम<br>
    नैकस्य हेतॊ रक्षांसि पृथिव्यां हन्तुम अर्हसि<br>
 <font color="GREEN" size="-1">38</font>
  अयुध्यमानं परच्छन्नं पराञ्जलिं शरणागतम<br>
    पलायन्तं परमत्तं वा न तवं हन्तुम इहार्हसि<br>
 <font color="GREEN" size="-1">39</font>
  अस्यैव तु वधे यत्नं करिष्यावॊ महाबल<br>
    आदेक्ष्यावॊ महावेगान अस्त्रान आशीविषॊपमान<br>
 <font color="GREEN" size="-1">40</font>
  तम एनं मायिनं कषुद्रम अन्तर्हितरथं बलात<br>
    राक्षसं निहनिष्यन्ति दृष्ट्वा वानरयूथपाः<br>
 <font color="GREEN" size="-1">41</font>
  यद्य एष भूमिं विशते दिवं वा; रसातलं वापि नभस्तलं वा<br>
    एवं निगूढॊ ऽपि ममास्त्रदग्धः; पतिष्यते भूमितले गतासुः<br>
 <font color="GREEN" size="-1">42</font>
  इत्य एवम उक्त्वा वचनं महात्मा; रघुप्रवीरः पलवगर्षभैर वृतः<br>
    वधाय रौद्रस्य नृशंसकर्मणस; तदा महात्मा तवरितं निरीक्षते<br>
 </td>
 
 </table>
 <p></p><div class="filenav">
 <hr>
 <center>
 <a href="rys6068.htm">Next: Chapter 68</a></center>
 </div>
 </center></body>