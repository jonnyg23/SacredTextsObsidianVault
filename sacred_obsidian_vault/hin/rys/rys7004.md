<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi07.htm">Book 7 Index</a><br>
  
 <a href="rys7003.htm">Previous</a> 
 <a href="rys7005.htm">Next</a> 
 
 </div>
 <hr>
 
 <h3 align="CENTER">Book 7<br>Chapter 4
 </h3><table width="100%">
 <td width="50%">
  <font color="GREEN" size="-1">1</font>
  śrutvāgastyeritaṃ vākyaṃ rāmo vismayam āgataḥ<br>
   pūrvam āsīt tu laṅkāyāṃ rakṣasām iti saṃbhavaḥ<br>
  <font color="GREEN" size="-1">2</font>
  tataḥ śiraḥ kampayitvā tretāgnisamavigraham<br>
   agastyaṃ taṃ muhur dṛṣṭvā smayamāno 'bhyabhāṣata<br>
  <font color="GREEN" size="-1">3</font>
  bhagavan pūrvam apy eṣā laṅkāsīt piśitāśinam<br>
   itīdaṃ bhavataḥ śrutvā vismayo janito mama<br>
  <font color="GREEN" size="-1">4</font>
  pulastyavaṃśād udbhūtā rākṣasā iti naḥ śrutam<br>
   idānīm anyataś cāpi saṃbhavaḥ kīrtitas tvayā<br>
  <font color="GREEN" size="-1">5</font>
  rāvaṇāt kumbhakarṇāc ca prahastād vikaṭād api<br>
   rāvaṇasya ca putrebhyaḥ kiṃ nu te balavattarāḥ<br>
  <font color="GREEN" size="-1">6</font>
  ka eṣāṃ pūrvako brahman kiṃnāmā kiṃtapobalaḥ<br>
   aparādhaṃ ca kaṃ prāpya viṣṇunā drāvitāḥ purā<br>
  <font color="GREEN" size="-1">7</font>
  etad vistarataḥ sarvaṃ kathayasva mamānagha<br>
   kautūhalaṃ kṛtaṃ mahyaṃ nuda bhānur yathā tamaḥ<br>
  <font color="GREEN" size="-1">8</font>
  rāghavasya tu tac chrutvā saṃskārālaṃkṛtaṃ vacaḥ<br>
   īṣadvismayamānas tam agastyaḥ prāha rāghavam<br>
  <font color="GREEN" size="-1">9</font>
  prajāpatiḥ purā sṛṣṭvā apaḥ salilasaṃbhavaḥ<br>
   tāsāṃ gopāyano sattvān asṛjat padmasaṃbhavaḥ<br>
  <font color="GREEN" size="-1">10</font>
  te sattvāḥ sattvakartāraṃ vinītavad upasthitāḥ<br>
    kiṃ kurma iti bhāṣantaḥ kṣutpipāsā bhayārditāḥ<br>
 <font color="GREEN" size="-1">11</font>
  prajāpatis tu tāny āha sattvāhi prahasann iva<br>
    ābhāṣya vācā yatnena rakṣadhvam iti mānadaḥ<br>
 <font color="GREEN" size="-1">12</font>
  rakṣāma iti tatrānyair yakṣāmeti tathāparaiḥ<br>
    bhuṅkṣitābhuṅkṣitair uktas tatas tān āha bhūtakṛt<br>
 <font color="GREEN" size="-1">13</font>
  rakṣāma iti yair uktaṃ rākṣasās te bhavantu vaḥ<br>
    yakṣāma iti yair uktaṃ te vai yakṣā bhavantu vaḥ<br>
 <font color="GREEN" size="-1">14</font>
  tatra hetiḥ prahetiś ca bhrātarau rākṣasarṣabhau<br>
    madhukaiṭabhasaṃkāśau babhūvatur ariṃdamau<br>
 <font color="GREEN" size="-1">15</font>
  prahetir dhārmikas tatra na dārān so 'bhikāṅkṣati<br>
    hetir dārakriyārthaṃ tu yatnaṃ param athākarot<br>
 <font color="GREEN" size="-1">16</font>
  sa kālabhaginīṃ kanyāṃ bhayāṃ nāma bhayāvahām<br>
    udāvahad ameyātmā svayam eva mahāmatiḥ<br>
 <font color="GREEN" size="-1">17</font>
  sa tasyāṃ janayām āasa hetī rākṣasapuṃgavaḥ<br>
    putraṃ putravatāṃ śreṣṭho vidyutkeśa iti śrutam<br>
 <font color="GREEN" size="-1">18</font>
  vidyutkeśo hetiputraḥ pradīptāgnisamaprabhaḥ<br>
    vyavardhata mahātejās toyamadhya ivāmbujam<br>
 <font color="GREEN" size="-1">19</font>
  sa yadā yauvanaṃ bhadram anuprāpto niśācaraḥ<br>
    tato dārakriyāṃ tasya kartuṃ vyavasitaḥ pitā<br>
 <font color="GREEN" size="-1">20</font>
  saṃdhyāduhitaraṃ so 'tha saṃdhyātulyāṃ prabhāvataḥ<br>
    varayām āsa putrārthaṃ hetī rākṣasapuṃgavaḥ<br>
 <font color="GREEN" size="-1">21</font>
  avaśyam eva dātavyā parasmai seti saṃdhyayā<br>
    cintayitvā sutā dattā vidyutkeśāya rāghava<br>
 <font color="GREEN" size="-1">22</font>
  saṃdhyāyās tanayāṃ labdhvā vidyutkṛṣo niśācaraḥ<br>
    ramate sa tayā sārdhaṃ paulomyā maghavān iva<br>
 <font color="GREEN" size="-1">23</font>
  kena cit tv atha kālena rāma sālakaṭaṃkaṭā<br>
    vidyutkeśād garbham āpa ghanarājir ivārṇavāt<br>
 <font color="GREEN" size="-1">24</font>
  tataḥ sā rākṣasī garbhaṃ ghanagarbhasamaprabham<br>
    prabhūtā mandaraṃ gatvā gaṅgā garbham ivāgnijam<br>
 <font color="GREEN" size="-1">25</font>
  tam utsṛjya tu sā garbhaṃ vidyutkeśād ratārthinī<br>
    reme sā patinā sārdhaṃ vismṛtya sutam ātmajam<br>
 <font color="GREEN" size="-1">26</font>
  tayotsṛṣṭaḥ sa tu śiśuḥ śaradarkasamadyutiḥ<br>
    pāṇim āsye samādhāya ruroda ghanarāḍ iva<br>
 <font color="GREEN" size="-1">27</font>
  athopariṣṭād gacchan vai vṛṣabhastho haraḥ prabhuḥ<br>
    apaśyad umayā sārdhaṃ rudantaṃ rākṣasātmajam<br>
 <font color="GREEN" size="-1">28</font>
  kāruṇyabhāvāt pārvatyā bhavas tripurahā tataḥ<br>
    taṃ rākṣasātmajaṃ cakre mātur eva vayaḥ samam<br>
 <font color="GREEN" size="-1">29</font>
  amaraṃ caiva taṃ kṛtvā mahādevo 'kṣayo 'vyayaḥ<br>
    puram ākāśagaṃ prādāt pārvatyāḥ priyakāmyayā<br>
 <font color="GREEN" size="-1">30</font>
  umayāpi varo datto rākṣasīnāṃ nṛpātmaja<br>
    sadyopalabhir garbhasya prasūtiḥ sadya eva ca<br>
    sadya eva vayaḥprāptir mātur eva vayaḥ samam<br>
 <font color="GREEN" size="-1">31</font>
  tataḥ sukeśo varadānagarvitaḥ; śriyaṃ prabhoḥ prāpya harasya pārśvataḥ<br>
    cacāra sarvatra mahāmatiḥ khagaḥ; khagaṃ puraṃ prāpya puraṃdaro yathā<br>
 </td>
 <td width="50%">
  <font color="GREEN" size="-1">1</font>
  शरुत्वागस्त्येरितं वाक्यं रामॊ विस्मयम आगतः<br>
   पूर्वम आसीत तु लङ्कायां रक्षसाम इति संभवः<br>
  <font color="GREEN" size="-1">2</font>
  ततः शिरः कम्पयित्वा तरेताग्निसमविग्रहम<br>
   अगस्त्यं तं मुहुर दृष्ट्वा समयमानॊ ऽभयभाषत<br>
  <font color="GREEN" size="-1">3</font>
  भगवन पूर्वम अप्य एषा लङ्कासीत पिशिताशिनम<br>
   इतीदं भवतः शरुत्वा विस्मयॊ जनितॊ मम<br>
  <font color="GREEN" size="-1">4</font>
  पुलस्त्यवंशाद उद्भूता राक्षसा इति नः शरुतम<br>
   इदानीम अन्यतश चापि संभवः कीर्तितस तवया<br>
  <font color="GREEN" size="-1">5</font>
  रावणात कुम्भकर्णाच च परहस्ताद विकटाद अपि<br>
   रावणस्य च पुत्रेभ्यः किं नु ते बलवत्तराः<br>
  <font color="GREEN" size="-1">6</font>
  क एषां पूर्वकॊ बरह्मन किंनामा किंतपॊबलः<br>
   अपराधं च कं पराप्य विष्णुना दराविताः पुरा<br>
  <font color="GREEN" size="-1">7</font>
  एतद विस्तरतः सर्वं कथयस्व ममानघ<br>
   कौतूहलं कृतं मह्यं नुद भानुर यथा तमः<br>
  <font color="GREEN" size="-1">8</font>
  राघवस्य तु तच छरुत्वा संस्कारालंकृतं वचः<br>
   ईषद्विस्मयमानस तम अगस्त्यः पराह राघवम<br>
  <font color="GREEN" size="-1">9</font>
  परजापतिः पुरा सृष्ट्वा अपः सलिलसंभवः<br>
   तासां गॊपायनॊ सत्त्वान असृजत पद्मसंभवः<br>
  <font color="GREEN" size="-1">10</font>
  ते सत्त्वाः सत्त्वकर्तारं विनीतवद उपस्थिताः<br>
    किं कुर्म इति भाषन्तः कषुत्पिपासा भयार्दिताः<br>
 <font color="GREEN" size="-1">11</font>
  परजापतिस तु तान्य आह सत्त्वाहि परहसन्न इव<br>
    आभाष्य वाचा यत्नेन रक्षध्वम इति मानदः<br>
 <font color="GREEN" size="-1">12</font>
  रक्षाम इति तत्रान्यैर यक्षामेति तथापरैः<br>
    भुङ्क्षिताभुङ्क्षितैर उक्तस ततस तान आह भूतकृत<br>
 <font color="GREEN" size="-1">13</font>
  रक्षाम इति यैर उक्तं राक्षसास ते भवन्तु वः<br>
    यक्षाम इति यैर उक्तं ते वै यक्षा भवन्तु वः<br>
 <font color="GREEN" size="-1">14</font>
  तत्र हेतिः परहेतिश च भरातरौ राक्षसर्षभौ<br>
    मधुकैटभसंकाशौ बभूवतुर अरिंदमौ<br>
 <font color="GREEN" size="-1">15</font>
  परहेतिर धार्मिकस तत्र न दारान सॊ ऽभिकाङ्क्षति<br>
    हेतिर दारक्रियार्थं तु यत्नं परम अथाकरॊत<br>
 <font color="GREEN" size="-1">16</font>
  स कालभगिनीं कन्यां भयां नाम भयावहाम<br>
    उदावहद अमेयात्मा सवयम एव महामतिः<br>
 <font color="GREEN" size="-1">17</font>
  स तस्यां जनयाम आस हेती राक्षसपुंगवः<br>
    पुत्रं पुत्रवतां शरेष्ठॊ विद्युत्केश इति शरुतम<br>
 <font color="GREEN" size="-1">18</font>
  विद्युत्केशॊ हेतिपुत्रः परदीप्ताग्निसमप्रभः<br>
    वयवर्धत महातेजास तॊयमध्य इवाम्बुजम<br>
 <font color="GREEN" size="-1">19</font>
  स यदा यौवनं भद्रम अनुप्राप्तॊ निशाचरः<br>
    ततॊ दारक्रियां तस्य कर्तुं वयवसितः पिता<br>
 <font color="GREEN" size="-1">20</font>
  संध्यादुहितरं सॊ ऽथ संध्यातुल्यां परभावतः<br>
    वरयाम आस पुत्रार्थं हेती राक्षसपुंगवः<br>
 <font color="GREEN" size="-1">21</font>
  अवश्यम एव दातव्या परस्मै सेति संध्यया<br>
    चिन्तयित्वा सुता दत्ता विद्युत्केशाय राघव<br>
 <font color="GREEN" size="-1">22</font>
  संध्यायास तनयां लब्ध्वा विद्युत्कृषॊ निशाचरः<br>
    रमते स तया सार्धं पौलॊम्या मघवान इव<br>
 <font color="GREEN" size="-1">23</font>
  केन चित तव अथ कालेन राम सालकटंकटा<br>
    विद्युत्केशाद गर्भम आप घनराजिर इवार्णवात<br>
 <font color="GREEN" size="-1">24</font>
  ततः सा राक्षसी गर्भं घनगर्भसमप्रभम<br>
    परभूता मन्दरं गत्वा गङ्गा गर्भम इवाग्निजम<br>
 <font color="GREEN" size="-1">25</font>
  तम उत्सृज्य तु सा गर्भं विद्युत्केशाद रतार्थिनी<br>
    रेमे सा पतिना सार्धं विस्मृत्य सुतम आत्मजम<br>
 <font color="GREEN" size="-1">26</font>
  तयॊत्सृष्टः स तु शिशुः शरदर्कसमद्युतिः<br>
    पाणिम आस्ये समाधाय रुरॊद घनराड इव<br>
 <font color="GREEN" size="-1">27</font>
  अथॊपरिष्टाद गच्छन वै वृषभस्थॊ हरः परभुः<br>
    अपश्यद उमया सार्धं रुदन्तं राक्षसात्मजम<br>
 <font color="GREEN" size="-1">28</font>
  कारुण्यभावात पार्वत्या भवस तरिपुरहा ततः<br>
    तं राक्षसात्मजं चक्रे मातुर एव वयः समम<br>
 <font color="GREEN" size="-1">29</font>
  अमरं चैव तं कृत्वा महादेवॊ ऽकषयॊ ऽवययः<br>
    पुरम आकाशगं परादात पार्वत्याः परियकाम्यया<br>
 <font color="GREEN" size="-1">30</font>
  उमयापि वरॊ दत्तॊ राक्षसीनां नृपात्मज<br>
    सद्यॊपलभिर गर्भस्य परसूतिः सद्य एव च<br>
    सद्य एव वयःप्राप्तिर मातुर एव वयः समम<br>
 <font color="GREEN" size="-1">31</font>
  ततः सुकेशॊ वरदानगर्वितः; शरियं परभॊः पराप्य हरस्य पार्श्वतः<br>
    चचार सर्वत्र महामतिः खगः; खगं पुरं पराप्य पुरंदरॊ यथा<br>
 </td>
 
 </table>
 <p></p><div class="filenav">
 <hr>
 <center>
 <a href="rys7005.htm">Next: Chapter 5</a></center>
 </div>
 </center></body>