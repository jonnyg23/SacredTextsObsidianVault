<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi05.htm">Book 5 Index</a><br>
  
 <a href="rys5013.htm">Previous</a> 
 <a href="rys5015.htm">Next</a> 
 
 </div>
 <hr>
 
 <h3 align="CENTER">Book 5<br>Chapter 14
 </h3><table width="100%">
 <td width="50%">
  <font color="GREEN" size="-1">1</font>
  praśasya tu praśastavyāṃ sītāṃ tāṃ haripuṃgavaḥ<br>
   guṇābhirāmaṃ rāmaṃ ca punaś cintāparo 'bhavat<br>
  <font color="GREEN" size="-1">2</font>
  sa muhūrtam iva dhyātvā bāṣpaparyākulekṣaṇaḥ<br>
   sītām āśritya tejasvī hanumān vilalāpa ha<br>
  <font color="GREEN" size="-1">3</font>
  mānyā guruvinītasya lakṣmaṇasya gurupriyā<br>
   yadi sītāpi duḥkhārtā kālo hi duratikramaḥ<br>
  <font color="GREEN" size="-1">4</font>
  rāmasya vyavasāyajñā lakṣmaṇasya ca dhīmataḥ<br>
   nātyarthaṃ kṣubhyate devī gaṅgeva jaladāgame<br>
  <font color="GREEN" size="-1">5</font>
  tulyaśīlavayovṛttāṃ tulyābhijanalakṣaṇām<br>
   rāghavo 'rhati vaidehīṃ taṃ ceyam asitekṣaṇā<br>
  <font color="GREEN" size="-1">6</font>
  tāṃ dṛṣṭvā navahemābhāṃ lokakāntām iva śriyam<br>
   jagāma manasā rāmaṃ vacanaṃ cedam abravīt<br>
  <font color="GREEN" size="-1">7</font>
  asyā hetor viśālākṣyā hato vālī mahābalaḥ<br>
   rāvaṇapratimo vīrye kabandhaś ca nipātitaḥ<br>
  <font color="GREEN" size="-1">8</font>
  virādhaś ca hataḥ saṃkhye rākṣaso bhīmavikramaḥ<br>
   vane rāmeṇa vikramya mahendreṇeva śambaraḥ<br>
  <font color="GREEN" size="-1">9</font>
  caturdaśasahasrāṇi rakṣasāṃ bhīmakarmaṇām<br>
   nihatāni janasthāne śarair agniśikhopamaiḥ<br>
  <font color="GREEN" size="-1">10</font>
  kharaś ca nihataḥ saṃkhye triśirāś ca nipātitaḥ<br>
    dūṣaṇaś ca mahātejā rāmeṇa viditātmanā<br>
 <font color="GREEN" size="-1">11</font>
  aiśvaryaṃ vānarāṇāṃ ca durlabhaṃ vālipālitam<br>
    asyā nimitte sugrīvaḥ prāptavāṁl lokasatkṛtam<br>
 <font color="GREEN" size="-1">12</font>
  sāgaraś ca mayā krāntaḥ śrīmān nadanadīpatiḥ<br>
    asyā hetor viśālākṣyāḥ purī ceyaṃ nirīkṣitā<br>
 <font color="GREEN" size="-1">13</font>
  yadi rāmaḥ samudrāntāṃ medinīṃ parivartayet<br>
    asyāḥ kṛte jagac cāpi yuktam ity eva me matiḥ<br>
 <font color="GREEN" size="-1">14</font>
  rājyaṃ vā triṣu lokeṣu sītā vā janakātmajā<br>
    trailokyarājyaṃ sakalaṃ sītāyā nāpnuyāt kalām<br>
 <font color="GREEN" size="-1">15</font>
  iyaṃ sā dharmaśīlasya maithilasya mahātmanaḥ<br>
    sutā janakarājasya sītā bhartṛdṛḍhavratā<br>
 <font color="GREEN" size="-1">16</font>
  utthitā medinīṃ bhittvā kṣetre halamukhakṣate<br>
    padmareṇunibhaiḥ kīrṇā śubhaiḥ kedārapāṃsubhiḥ<br>
 <font color="GREEN" size="-1">17</font>
  vikrāntasyāryaśīlasya saṃyugeṣv anivartinaḥ<br>
    snuṣā daśarathasyaiṣā jyeṣṭhā rājño yaśasvinī<br>
 <font color="GREEN" size="-1">18</font>
  dharmajñasya kṛtajñasya rāmasya viditātmanaḥ<br>
    iyaṃ sā dayitā bhāryā rākṣasī vaśam āgatā<br>
 <font color="GREEN" size="-1">19</font>
  sarvān bhogān parityajya bhartṛsnehabalāt kṛtā<br>
    acintayitvā duḥkhāni praviṣṭā nirjanaṃ vanam<br>
 <font color="GREEN" size="-1">20</font>
  saṃtuṣṭā phalamūlena bhartṛśuśrūṣaṇe ratā<br>
    yā parāṃ bhajate prītiṃ vane 'pi bhavane yathā<br>
 <font color="GREEN" size="-1">21</font>
  seyaṃ kanakavarṇāṅgī nityaṃ susmitabhāṣiṇī<br>
    sahate yātanām etām anarthānām abhāginī<br>
 <font color="GREEN" size="-1">22</font>
  imāṃ tu śīlasaṃpannāṃ draṣṭum icchati rāghavaḥ<br>
    rāvaṇena pramathitāṃ prapām iva pipāsitaḥ<br>
 <font color="GREEN" size="-1">23</font>
  asyā nūnaṃ punar lābhād rāghavaḥ prītim eṣyati<br>
    rājā rājyaparibhraṣṭaḥ punaḥ prāpyeva medinīm<br>
 <font color="GREEN" size="-1">24</font>
  kāmabhogaiḥ parityaktā hīnā bandhujanena ca<br>
    dhārayaty ātmano dehaṃ tatsamāgamakāṅkṣiṇī<br>
 <font color="GREEN" size="-1">25</font>
  naiṣā paśyati rākṣasyo nemān puṣpaphaladrumān<br>
    ekasthahṛdayā nūnaṃ rāmam evānupaśyati<br>
 <font color="GREEN" size="-1">26</font>
  bhartā nāma paraṃ nāryā bhūṣaṇaṃ bhūṣaṇād api<br>
    eṣā hi rahitā tena śobhanārhā na śobhate<br>
 <font color="GREEN" size="-1">27</font>
  duṣkaraṃ kurute rāmo hīno yad anayā prabhuḥ<br>
    dhārayaty ātmano dehaṃ na duḥkhenāvasīdati<br>
 <font color="GREEN" size="-1">28</font>
  imām asitakeśāntāṃ śatapatranibhekṣaṇām<br>
    sukhārhāṃ duḥkhitāṃ dṛṣṭvā mamāpi vyathitaṃ manaḥ<br>
 <font color="GREEN" size="-1">29</font>
  kṣitikṣamā puṣkarasaṃnibhākṣī; yā rakṣitā rāghavalakṣmaṇābhyām<br>
    sā rākṣasībhir vikṛtekṣaṇābhiḥ; saṃrakṣyate saṃprati vṛkṣamūle<br>
 <font color="GREEN" size="-1">30</font>
  himahatanalinīva naṣṭaśobhā; vyasanaparamparayā nipīḍyamānā<br>
    sahacararahiteva cakravākī; janakasutā kṛpaṇāṃ daśāṃ prapannā<br>
 <font color="GREEN" size="-1">31</font>
  asyā hi puṣpāvanatāgraśākhāḥ; śokaṃ dṛḍhaṃ vai janayaty aśokāḥ<br>
    himavyapāyena ca mandaraśmir; abhyutthito naikasahasraraśmiḥ<br>
 <font color="GREEN" size="-1">32</font>
  ity evam arthaṃ kapir anvavekṣya; sīteyam ity eva niviṣṭabuddhiḥ<br>
    saṃśritya tasmin niṣasāda vṛkṣe; balī harīṇām ṛṣabhas tarasvī<br>
 </td>
 <td width="50%">
  <font color="GREEN" size="-1">1</font>
  परशस्य तु परशस्तव्यां सीतां तां हरिपुंगवः<br>
   गुणाभिरामं रामं च पुनश चिन्तापरॊ ऽभवत<br>
  <font color="GREEN" size="-1">2</font>
  स मुहूर्तम इव धयात्वा बाष्पपर्याकुलेक्षणः<br>
   सीताम आश्रित्य तेजस्वी हनुमान विललाप ह<br>
  <font color="GREEN" size="-1">3</font>
  मान्या गुरुविनीतस्य लक्ष्मणस्य गुरुप्रिया<br>
   यदि सीतापि दुःखार्ता कालॊ हि दुरतिक्रमः<br>
  <font color="GREEN" size="-1">4</font>
  रामस्य वयवसायज्ञा लक्ष्मणस्य च धीमतः<br>
   नात्यर्थं कषुभ्यते देवी गङ्गेव जलदागमे<br>
  <font color="GREEN" size="-1">5</font>
  तुल्यशीलवयॊवृत्तां तुल्याभिजनलक्षणाम<br>
   राघवॊ ऽरहति वैदेहीं तं चेयम असितेक्षणा<br>
  <font color="GREEN" size="-1">6</font>
  तां दृष्ट्वा नवहेमाभां लॊककान्ताम इव शरियम<br>
   जगाम मनसा रामं वचनं चेदम अब्रवीत<br>
  <font color="GREEN" size="-1">7</font>
  अस्या हेतॊर विशालाक्ष्या हतॊ वाली महाबलः<br>
   रावणप्रतिमॊ वीर्ये कबन्धश च निपातितः<br>
  <font color="GREEN" size="-1">8</font>
  विराधश च हतः संख्ये राक्षसॊ भीमविक्रमः<br>
   वने रामेण विक्रम्य महेन्द्रेणेव शम्बरः<br>
  <font color="GREEN" size="-1">9</font>
  चतुर्दशसहस्राणि रक्षसां भीमकर्मणाम<br>
   निहतानि जनस्थाने शरैर अग्निशिखॊपमैः<br>
  <font color="GREEN" size="-1">10</font>
  खरश च निहतः संख्ये तरिशिराश च निपातितः<br>
    दूषणश च महातेजा रामेण विदितात्मना<br>
 <font color="GREEN" size="-1">11</font>
  ऐश्वर्यं वानराणां च दुर्लभं वालिपालितम<br>
    अस्या निमित्ते सुग्रीवः पराप्तवाँल लॊकसत्कृतम<br>
 <font color="GREEN" size="-1">12</font>
  सागरश च मया करान्तः शरीमान नदनदीपतिः<br>
    अस्या हेतॊर विशालाक्ष्याः पुरी चेयं निरीक्षिता<br>
 <font color="GREEN" size="-1">13</font>
  यदि रामः समुद्रान्तां मेदिनीं परिवर्तयेत<br>
    अस्याः कृते जगच चापि युक्तम इत्य एव मे मतिः<br>
 <font color="GREEN" size="-1">14</font>
  राज्यं वा तरिषु लॊकेषु सीता वा जनकात्मजा<br>
    तरैलॊक्यराज्यं सकलं सीताया नाप्नुयात कलाम<br>
 <font color="GREEN" size="-1">15</font>
  इयं सा धर्मशीलस्य मैथिलस्य महात्मनः<br>
    सुता जनकराजस्य सीता भर्तृदृढव्रता<br>
 <font color="GREEN" size="-1">16</font>
  उत्थिता मेदिनीं भित्त्वा कषेत्रे हलमुखक्षते<br>
    पद्मरेणुनिभैः कीर्णा शुभैः केदारपांसुभिः<br>
 <font color="GREEN" size="-1">17</font>
  विक्रान्तस्यार्यशीलस्य संयुगेष्व अनिवर्तिनः<br>
    सनुषा दशरथस्यैषा जयेष्ठा राज्ञॊ यशस्विनी<br>
 <font color="GREEN" size="-1">18</font>
  धर्मज्ञस्य कृतज्ञस्य रामस्य विदितात्मनः<br>
    इयं सा दयिता भार्या राक्षसी वशम आगता<br>
 <font color="GREEN" size="-1">19</font>
  सर्वान भॊगान परित्यज्य भर्तृस्नेहबलात कृता<br>
    अचिन्तयित्वा दुःखानि परविष्टा निर्जनं वनम<br>
 <font color="GREEN" size="-1">20</font>
  संतुष्टा फलमूलेन भर्तृशुश्रूषणे रता<br>
    या परां भजते परीतिं वने ऽपि भवने यथा<br>
 <font color="GREEN" size="-1">21</font>
  सेयं कनकवर्णाङ्गी नित्यं सुस्मितभाषिणी<br>
    सहते यातनाम एताम अनर्थानाम अभागिनी<br>
 <font color="GREEN" size="-1">22</font>
  इमां तु शीलसंपन्नां दरष्टुम इच्छति राघवः<br>
    रावणेन परमथितां परपाम इव पिपासितः<br>
 <font color="GREEN" size="-1">23</font>
  अस्या नूनं पुनर लाभाद राघवः परीतिम एष्यति<br>
    राजा राज्यपरिभ्रष्टः पुनः पराप्येव मेदिनीम<br>
 <font color="GREEN" size="-1">24</font>
  कामभॊगैः परित्यक्ता हीना बन्धुजनेन च<br>
    धारयत्य आत्मनॊ देहं तत्समागमकाङ्क्षिणी<br>
 <font color="GREEN" size="-1">25</font>
  नैषा पश्यति राक्षस्यॊ नेमान पुष्पफलद्रुमान<br>
    एकस्थहृदया नूनं रामम एवानुपश्यति<br>
 <font color="GREEN" size="-1">26</font>
  भर्ता नाम परं नार्या भूषणं भूषणाद अपि<br>
    एषा हि रहिता तेन शॊभनार्हा न शॊभते<br>
 <font color="GREEN" size="-1">27</font>
  दुष्करं कुरुते रामॊ हीनॊ यद अनया परभुः<br>
    धारयत्य आत्मनॊ देहं न दुःखेनावसीदति<br>
 <font color="GREEN" size="-1">28</font>
  इमाम असितकेशान्तां शतपत्रनिभेक्षणाम<br>
    सुखार्हां दुःखितां दृष्ट्वा ममापि वयथितं मनः<br>
 <font color="GREEN" size="-1">29</font>
  कषितिक्षमा पुष्करसंनिभाक्षी; या रक्षिता राघवलक्ष्मणाभ्याम<br>
    सा राक्षसीभिर विकृतेक्षणाभिः; संरक्ष्यते संप्रति वृक्षमूले<br>
 <font color="GREEN" size="-1">30</font>
  हिमहतनलिनीव नष्टशॊभा; वयसनपरम्परया निपीड्यमाना<br>
    सहचररहितेव चक्रवाकी; जनकसुता कृपणां दशां परपन्ना<br>
 <font color="GREEN" size="-1">31</font>
  अस्या हि पुष्पावनताग्रशाखाः; शॊकं दृढं वै जनयत्य अशॊकाः<br>
    हिमव्यपायेन च मन्दरश्मिर; अभ्युत्थितॊ नैकसहस्ररश्मिः<br>
 <font color="GREEN" size="-1">32</font>
  इत्य एवम अर्थं कपिर अन्ववेक्ष्य; सीतेयम इत्य एव निविष्टबुद्धिः<br>
    संश्रित्य तस्मिन निषसाद वृक्षे; बली हरीणाम ऋषभस तरस्वी<br>
 </td>
 
 </table>
 <p></p><div class="filenav">
 <hr>
 <center>
 <a href="rys5015.htm">Next: Chapter 15</a></center>
 </div>
 </center></body>