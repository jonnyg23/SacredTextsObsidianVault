<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi02.htm">Book 2 Index</a><br>
  
 <a href="rys2084.htm">Previous</a> 
 <a href="rys2086.htm">Next</a> 
 
 </div>
 <hr>
 
 <h3 align="CENTER">Book 2<br>Chapter 85
 </h3><table width="100%">
 <td width="50%">
  <font color="GREEN" size="-1">1</font>
  kṛtabuddhiṃ nivāsāya tathaiva sa munis tadā<br>
   bharataṃ kaikayī putram ātithyena nyamantrayat<br>
  <font color="GREEN" size="-1">2</font>
  abravīd bharatas tv enaṃ nanv idaṃ bhavatā kṛtam<br>
   pādyam arghyaṃ tathātithyaṃ vane yad ūpapadyate<br>
  <font color="GREEN" size="-1">3</font>
  athovāca bharadvājo bharataṃ prahasann iva<br>
   jāne tvāṃ prīti saṃyuktaṃ tuṣyes tvaṃ yena kena cit<br>
  <font color="GREEN" size="-1">4</font>
  senāyās tu tavaitasyāḥ kartum icchāmi bhojanam<br>
   mama pritir yathā rūpā tvam arho manujarṣabha<br>
  <font color="GREEN" size="-1">5</font>
  kimarthaṃ cāpi nikṣipya dūre balam ihāgataḥ<br>
   kasmān nehopayāto 'si sabalaḥ puruṣarṣabha<br>
  <font color="GREEN" size="-1">6</font>
  bharataḥ pratyuvācedaṃ prāñjalis taṃ tapodhanam<br>
   sasainyo nopayāto 'smi bhagavan bhagavad bhayāt<br>
  <font color="GREEN" size="-1">7</font>
  vāji mukhyā manuṣyāś ca mattāś ca vara vāraṇāḥ<br>
   pracchādya mahatīṃ bhūmiṃ bhagavann anuyānti mām<br>
  <font color="GREEN" size="-1">8</font>
  te vṛkṣān udakaṃ bhūmim āśrameṣūṭajāṃs tathā<br>
   na hiṃsyur iti tenāham eka evāgatas tataḥ<br>
  <font color="GREEN" size="-1">9</font>
  ānīyatām itaḥ senety ājñaptaḥ paramarṣiṇā<br>
   tathā tu cakre bharataḥ senāyāḥ samupāgamam<br>
  <font color="GREEN" size="-1">10</font>
  agniśālāṃ praviśyātha pītvāpaḥ parimṛjya ca<br>
    ātithyasya kriyāhetor viśvakarmāṇam āhvayat<br>
 <font color="GREEN" size="-1">11</font>
  āhvaye viśvakarmāṇam ahaṃ tvaṣṭāram eva ca<br>
    ātithyaṃ kartum icchāmi tatra me saṃvidhīyatām<br>
 <font color="GREEN" size="-1">12</font>
  prāk srotasaś ca yā nadyaḥ pratyak srotasa eva ca<br>
    pṛthivyām antarikṣe ca samāyāntv adya sarvaśaḥ<br>
 <font color="GREEN" size="-1">13</font>
  anyāḥ sravantu maireyaṃ surām anyāḥ suniṣṭhitām<br>
    aparāś codakaṃ śītam ikṣukāṇḍarasopamam<br>
 <font color="GREEN" size="-1">14</font>
  āhvaye devagandharvān viśvāvasuhahāhuhūn<br>
    tathaivāpsaraso devīr gandharvīś cāpi sarvaśaḥ<br>
 <font color="GREEN" size="-1">15</font>
  ghṛtācīm atha viśvācīṃ miśrakeśīm alambusām<br>
    śakraṃ yāś copatiṣṭhanti brahmāṇaṃ yāś ca bhāminīḥ<br>
    sarvās tumburuṇā sārdham āhvaye saparicchadāḥ<br>
 <font color="GREEN" size="-1">16</font>
  vanaṃ kuruṣu yad divyaṃ vāso bhūṣaṇapatravat<br>
    divyanārīphalaṃ śaśvat tat kauberam ihaiva tu<br>
 <font color="GREEN" size="-1">17</font>
  iha me bhagavān somo vidhattām annam uttamam<br>
    bhakṣyaṃ bhojyaṃ ca coṣyaṃ ca lehyaṃ ca vividhaṃ bahu<br>
 <font color="GREEN" size="-1">18</font>
  vicitrāṇi ca mālyāni pādapapracyutāni ca<br>
    surādīni ca peyāni māṃsāni vividhāni ca<br>
 <font color="GREEN" size="-1">19</font>
  evaṃ samādhinā yuktas tejasāpratimena ca<br>
    śikṣāsvarasamāyuktaṃ tapasā cābravīn muniḥ<br>
 <font color="GREEN" size="-1">20</font>
  manasā dhyāyatas tasya prāṅmukhasya kṛtāñjaleḥ<br>
    ājagmus tāni sarvāṇi daivatāni pṛthakpṛthak<br>
 <font color="GREEN" size="-1">21</font>
  malayaṃ durduraṃ caiva tataḥ svedanudo 'nilaḥ<br>
    upaspṛśya vavau yuktyā supriyātmā sukhaḥ śivaḥ<br>
 <font color="GREEN" size="-1">22</font>
  tato 'bhyavartanta ghanā divyāḥ kusumavṛṣṭayaḥ<br>
    devadundubhighoṣaś ca dikṣu sarvāsu śuśruve<br>
 <font color="GREEN" size="-1">23</font>
  pravavuś cottamā vātā nanṛtuś cāpsarogaṇāḥ<br>
    prajagur devagandharvā vīṇā pramumucuḥ svarān<br>
 <font color="GREEN" size="-1">24</font>
  sa śabdo dyāṃ ca bhūmiṃ ca prāṇināṃ śravaṇāni ca<br>
    viveśoccāritaḥ ślakṣṇaḥ samo layaguṇānvitaḥ<br>
 <font color="GREEN" size="-1">25</font>
  tasminn uparate śabde divye śrotrasukhe nṛṇām<br>
    dadarśa bhārataṃ sainyaṃ vidhānaṃ viśvakarmaṇaḥ<br>
 <font color="GREEN" size="-1">26</font>
  babhūva hi samā bhūmiḥ samantāt pañcayojanam<br>
    śādvalair bahubhiś channā nīlavaidūryasaṃnibhaiḥ<br>
 <font color="GREEN" size="-1">27</font>
  tasmin bilvāḥ kapitthāś ca panasā bījapūrakāḥ<br>
    āmalakyo babhūvuś ca cūtāś ca phalabhūṣaṇāḥ<br>
 <font color="GREEN" size="-1">28</font>
  uttarebhyaḥ kurubhyaś ca vanaṃ divyopabhogavat<br>
    ājagāma nadī divyā tīrajair bahubhir vṛtā<br>
 <font color="GREEN" size="-1">29</font>
  catuḥśālāni śubhrāṇi śālāś ca gajavājinām<br>
    harmyaprāsādasaṃghātās toraṇāni śubhāni ca<br>
 <font color="GREEN" size="-1">30</font>
  sitameghanibhaṃ cāpi rājaveśma sutoraṇam<br>
    śuklamālyakṛtākāraṃ divyagandhasamukṣitam<br>
 <font color="GREEN" size="-1">31</font>
  caturasram asaṃbādhaṃ śayanāsanayānavat<br>
    divyaiḥ sarvarasair yuktaṃ divyabhojanavastravat<br>
 <font color="GREEN" size="-1">32</font>
  upakalpita sarvānnaṃ dhautanirmalabhājanam<br>
    kḷptasarvāsanaṃ śrīmat svāstīrṇaśayanottamam<br>
 <font color="GREEN" size="-1">33</font>
  praviveśa mahābāhur anujñāto maharṣiṇā<br>
    veśma tad ratnasaṃpūrṇaṃ bharataḥ kaikayīsutaḥ<br>
 <font color="GREEN" size="-1">34</font>
  anujagmuś ca taṃ sarve mantriṇaḥ sapurohitāḥ<br>
    babhūvuś ca mudā yuktā taṃ dṛṣṭvā veśma saṃvidhim<br>
 <font color="GREEN" size="-1">35</font>
  tatra rājāsanaṃ divyaṃ vyajanaṃ chatram eva ca<br>
    bharato mantribhiḥ sārdham abhyavartata rājavat<br>
 <font color="GREEN" size="-1">36</font>
  āsanaṃ pūjayām āsa rāmāyābhipraṇamya ca<br>
    vālavyajanam ādāya nyaṣīdat sacivāsane<br>
 <font color="GREEN" size="-1">37</font>
  ānupūrvyān niṣeduś ca sarve mantrapurohitāḥ<br>
    tataḥ senāpatiḥ paścāt praśāstā ca niṣedatuḥ<br>
 <font color="GREEN" size="-1">38</font>
  tatas tatra muhūrtena nadyaḥ pāyasakardamāḥ<br>
    upātiṣṭhanta bharataṃ bharadvājasya śāsanat<br>
 <font color="GREEN" size="-1">39</font>
  tāsām ubhayataḥ kūlaṃ pāṇḍumṛttikalepanāḥ<br>
    ramyāś cāvasathā divyā brahmaṇas tu prasādajāḥ<br>
 <font color="GREEN" size="-1">40</font>
  tenaiva ca muhūrtena divyābharaṇabhūṣitāḥ<br>
    āgur viṃśatisāhasrā brāhmaṇā prahitāḥ striyaḥ<br>
 <font color="GREEN" size="-1">41</font>
  suvarṇamaṇimuktena pravālena ca śobhitāḥ<br>
    āgur viṃśatisāhasrāḥ kuberaprahitāḥ striyaḥ<br>
 <font color="GREEN" size="-1">42</font>
  yābhir gṛhītaḥ puruṣaḥ sonmāda iva lakṣyate<br>
    āgur viṃśatisāhasrā nandanād apsarogaṇāḥ<br>
 <font color="GREEN" size="-1">43</font>
  nāradas tumburur gopaḥ parvataḥ sūryavarcasaḥ<br>
    ete gandharvarājāno bharatasyāgrato jaguḥ<br>
 <font color="GREEN" size="-1">44</font>
  alambusā miśrakeśī puṇḍarīkātha vāmanā<br>
    upānṛtyaṃs tu bharataṃ bharadvājasya śāsanāt<br>
 <font color="GREEN" size="-1">45</font>
  yāni mālyāni deveṣu yāni caitrarathe vane<br>
    prayāge tāny adṛśyanta bharadvājasya śāsanāt<br>
 <font color="GREEN" size="-1">46</font>
  bilvā mārdaṅgikā āsañ śamyā grāhā bibhītakāḥ<br>
    aśvatthā nartakāś cāsan bharadvājasya tejasā<br>
 <font color="GREEN" size="-1">47</font>
  tataḥ saralatālāś ca tilakā naktamālakāḥ<br>
    prahṛṣṭās tatra saṃpetuḥ kubjābhūtātha vāmanāḥ<br>
 <font color="GREEN" size="-1">48</font>
  śiṃśapāmalakī jambūr yāś cānyāḥ kānane latāḥ<br>
    pramadā vigrahaṃ kṛtvā bharadvājāśrame 'vasan<br>
 <font color="GREEN" size="-1">49</font>
  surāṃ surāpāḥ pibata pāyasaṃ ca bubhukśitāḥ<br>
    māṃsani ca sumedhyāni bhakṣyantāṃ yāvad icchatha<br>
 <font color="GREEN" size="-1">50</font>
  utsādya snāpayanti sma nadītīreṣu valguṣu<br>
    apy ekam ekaṃ puruṣaṃ pramadāḥ satpa cāṣṭa ca<br>
 <font color="GREEN" size="-1">51</font>
  saṃvahantyaḥ samāpetur nāryo ruciralocanāḥ<br>
    parimṛjya tathā nyāyaṃ pāyayanti varāṅganāḥ<br>
 <font color="GREEN" size="-1">52</font>
  hayān gajān kharān uṣṭrāṃs tathaiva surabheḥ sutān<br>
    ikṣūṃś ca madhujālāṃś ca bhojayanti sma vāhanān<br>
    ikṣvākuvarayodhānāṃ codayanto mahābalāḥ<br>
 <font color="GREEN" size="-1">53</font>
  nāśvabandho 'śvam ājānān na gajaṃ kuñjaragrahaḥ<br>
    mattapramattamuditā camūḥ sā tatra saṃbabhau<br>
 <font color="GREEN" size="-1">54</font>
  tarpitā sarvakāmais te raktacandanarūṣitāḥ<br>
    apsarogaṇasaṃyuktāḥ sainyā vācam udairayan<br>
 <font color="GREEN" size="-1">55</font>
  naivāyodhyāṃ gamiṣyāmo na gamiṣyāma daṇḍakān<br>
    kuśalaṃ bharatasyāstu rāmasyāstu tathā sukham<br>
 <font color="GREEN" size="-1">56</font>
  iti pādātayodhāś ca hastyaśvārohabandhakāḥ<br>
    anāthās taṃ vidhiṃ labdhvā vācam etām udairayan<br>
 <font color="GREEN" size="-1">57</font>
  saṃprahṛṣṭā vinedus te narās tatra sahasraśaḥ<br>
    bharatasyānuyātāraḥ svarge 'yam iti cābruvan<br>
 <font color="GREEN" size="-1">58</font>
  tato bhuktavatāṃ teṣāṃ tad annam amṛtopamam<br>
    divyān udvīkṣya bhakṣyāṃs tān abhavad bhakṣaṇe matiḥ<br>
 <font color="GREEN" size="-1">59</font>
  preṣyāś ceṭyaś ca vadhvaś ca balasthāś cāpi sarvaśaḥ<br>
    babhūvus te bhṛśaṃ tṛptāḥ sarve cāhatavāsasaḥ<br>
 <font color="GREEN" size="-1">60</font>
  kuñjarāś ca kharoṣṭraś ca go'śvāś ca mṛgapakṣiṇaḥ<br>
    babhūvuḥ subhṛtās tatra nānyo hy anyam akalpayat<br>
 <font color="GREEN" size="-1">61</font>
  nāśuklavāsās tatrāsīt kṣudhito malino 'pi vā<br>
    rajasā dhvastakeśo vā naraḥ kaś cid adṛśyata<br>
 <font color="GREEN" size="-1">62</font>
  ājaiś cāpi ca vārāhair niṣṭhānavarasaṃcayaiḥ<br>
    phalaniryūhasaṃsiddhaiḥ sūpair gandharasānvitaiḥ<br>
 <font color="GREEN" size="-1">63</font>
  puṣpadhvajavatīḥ pūrṇāḥ śuklasyānnasya cābhitaḥ<br>
    dadṛśur vismitās tatra narā lauhīḥ sahasraśaḥ<br>
 <font color="GREEN" size="-1">64</font>
  babhūvur vanapārśveṣu kūpāḥ pāyasakardamāḥ<br>
    tāś ca kāmadughā gāvo drumāś cāsan madhuścyutaḥ<br>
 <font color="GREEN" size="-1">65</font>
  vāpyo maireya pūrṇāś ca mṛṣṭamāṃsacayair vṛtāḥ<br>
    pratapta piṭharaiś cāpi mārgamāyūrakaukkuṭaiḥ<br>
 <font color="GREEN" size="-1">66</font>
  pātrīṇāṃ ca sahasrāṇi śātakumbhamayāni ca<br>
    sthālyaḥ kumbhyaḥ karambhyaś ca dadhipūrṇāḥ susaṃskṛtāḥ<br>
    yauvanasthasya gaurasya kapitthasya sugandhinaḥ<br>
 <font color="GREEN" size="-1">67</font>
  hradāḥ pūrṇā rasālasya dadhnaḥ śvetasya cāpare<br>
    babhūvuḥ pāyasasyānte śarkarāyāś ca saṃcayāḥ<br>
 <font color="GREEN" size="-1">68</font>
  kalkāṃś cūrṇakaṣāyāṃś ca snānāni vividhāni ca<br>
    dadṛśur bhājanasthāni tīrtheṣu saritāṃ narāḥ<br>
 <font color="GREEN" size="-1">69</font>
  śuklān aṃśumataś cāpi dantadhāvanasaṃcayān<br>
    śuklāṃś candanakalkāṃś ca samudgeṣv avatiṣṭhataḥ<br>
 <font color="GREEN" size="-1">70</font>
  darpaṇān parimṛṣṭāṃś ca vāsasāṃ cāpi saṃcayān<br>
    pādukopānahāṃ caiva yugmān yatra sahasraśaḥ<br>
 <font color="GREEN" size="-1">71</font>
  āñjanīḥ kaṅkatān kūrcāṃś chatrāṇi ca dhanūṃṣi ca<br>
    marmatrāṇāni citrāṇi śayanāny āsanāni ca<br>
 <font color="GREEN" size="-1">72</font>
  pratipānahradān pūrṇān kharoṣṭragajavājinām<br>
    avagāhya sutīrthāṃś ca hradān sotpala puṣkarān<br>
 <font color="GREEN" size="-1">73</font>
  nīlavaidūryavarṇāṃś ca mṛdūn yavasasaṃcayān<br>
    nirvāpārthaṃ paśūnāṃ te dadṛśus tatra sarvaśaḥ<br>
 <font color="GREEN" size="-1">74</font>
  vyasmayanta manuṣyās te svapnakalpaṃ tad adbhutam<br>
    dṛṣṭvātithyaṃ kṛtaṃ tādṛg bharatasya maharṣiṇā<br>
 <font color="GREEN" size="-1">75</font>
  ity evaṃ ramamāṇānāṃ devānām iva nandane<br>
    bharadvājāśrame ramye sā rātrir vyatyavartata<br>
 <font color="GREEN" size="-1">76</font>
  pratijagmuś ca tā nadyo gandharvāś ca yathāgatam<br>
    bharadvājam anujñāpya tāś ca sarvā varāṅganāḥ<br>
 <font color="GREEN" size="-1">77</font>
  tathaiva mattā madirotkaṭā narās; tathaiva divyāgurucandanokṣitāḥ<br>
    tathaiva divyā vividhāḥ sraguttamāḥ; pṛthakprakīrṇā manujaiḥ pramarditāḥ<br>
 </td>
 <td width="50%">
  <font color="GREEN" size="-1">1</font>
  कृतबुद्धिं निवासाय तथैव स मुनिस तदा<br>
   भरतं कैकयी पुत्रम आतिथ्येन नयमन्त्रयत<br>
  <font color="GREEN" size="-1">2</font>
  अब्रवीद भरतस तव एनं नन्व इदं भवता कृतम<br>
   पाद्यम अर्घ्यं तथातिथ्यं वने यद ऊपपद्यते<br>
  <font color="GREEN" size="-1">3</font>
  अथॊवाच भरद्वाजॊ भरतं परहसन्न इव<br>
   जाने तवां परीति संयुक्तं तुष्येस तवं येन केन चित<br>
  <font color="GREEN" size="-1">4</font>
  सेनायास तु तवैतस्याः कर्तुम इच्छामि भॊजनम<br>
   मम परितिर यथा रूपा तवम अर्हॊ मनुजर्षभ<br>
  <font color="GREEN" size="-1">5</font>
  किमर्थं चापि निक्षिप्य दूरे बलम इहागतः<br>
   कस्मान नेहॊपयातॊ ऽसि सबलः पुरुषर्षभ<br>
  <font color="GREEN" size="-1">6</font>
  भरतः परत्युवाचेदं पराञ्जलिस तं तपॊधनम<br>
   ससैन्यॊ नॊपयातॊ ऽसमि भगवन भगवद भयात<br>
  <font color="GREEN" size="-1">7</font>
  वाजि मुख्या मनुष्याश च मत्ताश च वर वारणाः<br>
   परच्छाद्य महतीं भूमिं भगवन्न अनुयान्ति माम<br>
  <font color="GREEN" size="-1">8</font>
  ते वृक्षान उदकं भूमिम आश्रमेषूटजांस तथा<br>
   न हिंस्युर इति तेनाहम एक एवागतस ततः<br>
  <font color="GREEN" size="-1">9</font>
  आनीयताम इतः सेनेत्य आज्ञप्तः परमर्षिणा<br>
   तथा तु चक्रे भरतः सेनायाः समुपागमम<br>
  <font color="GREEN" size="-1">10</font>
  अग्निशालां परविश्याथ पीत्वापः परिमृज्य च<br>
    आतिथ्यस्य करियाहेतॊर विश्वकर्माणम आह्वयत<br>
 <font color="GREEN" size="-1">11</font>
  आह्वये विश्वकर्माणम अहं तवष्टारम एव च<br>
    आतिथ्यं कर्तुम इच्छामि तत्र मे संविधीयताम<br>
 <font color="GREEN" size="-1">12</font>
  पराक सरॊतसश च या नद्यः परत्यक सरॊतस एव च<br>
    पृथिव्याम अन्तरिक्षे च समायान्त्व अद्य सर्वशः<br>
 <font color="GREEN" size="-1">13</font>
  अन्याः सरवन्तु मैरेयं सुराम अन्याः सुनिष्ठिताम<br>
    अपराश चॊदकं शीतम इक्षुकाण्डरसॊपमम<br>
 <font color="GREEN" size="-1">14</font>
  आह्वये देवगन्धर्वान विश्वावसुहहाहुहून<br>
    तथैवाप्सरसॊ देवीर गन्धर्वीश चापि सर्वशः<br>
 <font color="GREEN" size="-1">15</font>
  घृताचीम अथ विश्वाचीं मिश्रकेशीम अलम्बुसाम<br>
    शक्रं याश चॊपतिष्ठन्ति बरह्माणं याश च भामिनीः<br>
    सर्वास तुम्बुरुणा सार्धम आह्वये सपरिच्छदाः<br>
 <font color="GREEN" size="-1">16</font>
  वनं कुरुषु यद दिव्यं वासॊ भूषणपत्रवत<br>
    दिव्यनारीफलं शश्वत तत कौबेरम इहैव तु<br>
 <font color="GREEN" size="-1">17</font>
  इह मे भगवान सॊमॊ विधत्ताम अन्नम उत्तमम<br>
    भक्ष्यं भॊज्यं च चॊष्यं च लेह्यं च विविधं बहु<br>
 <font color="GREEN" size="-1">18</font>
  विचित्राणि च माल्यानि पादपप्रच्युतानि च<br>
    सुरादीनि च पेयानि मांसानि विविधानि च<br>
 <font color="GREEN" size="-1">19</font>
  एवं समाधिना युक्तस तेजसाप्रतिमेन च<br>
    शिक्षास्वरसमायुक्तं तपसा चाब्रवीन मुनिः<br>
 <font color="GREEN" size="-1">20</font>
  मनसा धयायतस तस्य पराङ्मुखस्य कृताञ्जलेः<br>
    आजग्मुस तानि सर्वाणि दैवतानि पृथक्पृथक<br>
 <font color="GREEN" size="-1">21</font>
  मलयं दुर्दुरं चैव ततः सवेदनुदॊ ऽनिलः<br>
    उपस्पृश्य ववौ युक्त्या सुप्रियात्मा सुखः शिवः<br>
 <font color="GREEN" size="-1">22</font>
  ततॊ ऽभयवर्तन्त घना दिव्याः कुसुमवृष्टयः<br>
    देवदुन्दुभिघॊषश च दिक्षु सर्वासु शुश्रुवे<br>
 <font color="GREEN" size="-1">23</font>
  परववुश चॊत्तमा वाता ननृतुश चाप्सरॊगणाः<br>
    परजगुर देवगन्धर्वा वीणा परमुमुचुः सवरान<br>
 <font color="GREEN" size="-1">24</font>
  स शब्दॊ दयां च भूमिं च पराणिनां शरवणानि च<br>
    विवेशॊच्चारितः शलक्ष्णः समॊ लयगुणान्वितः<br>
 <font color="GREEN" size="-1">25</font>
  तस्मिन्न उपरते शब्दे दिव्ये शरॊत्रसुखे नृणाम<br>
    ददर्श भारतं सैन्यं विधानं विश्वकर्मणः<br>
 <font color="GREEN" size="-1">26</font>
  बभूव हि समा भूमिः समन्तात पञ्चयॊजनम<br>
    शाद्वलैर बहुभिश छन्ना नीलवैदूर्यसंनिभैः<br>
 <font color="GREEN" size="-1">27</font>
  तस्मिन बिल्वाः कपित्थाश च पनसा बीजपूरकाः<br>
    आमलक्यॊ बभूवुश च चूताश च फलभूषणाः<br>
 <font color="GREEN" size="-1">28</font>
  उत्तरेभ्यः कुरुभ्यश च वनं दिव्यॊपभॊगवत<br>
    आजगाम नदी दिव्या तीरजैर बहुभिर वृता<br>
 <font color="GREEN" size="-1">29</font>
  चतुःशालानि शुभ्राणि शालाश च गजवाजिनाम<br>
    हर्म्यप्रासादसंघातास तॊरणानि शुभानि च<br>
 <font color="GREEN" size="-1">30</font>
  सितमेघनिभं चापि राजवेश्म सुतॊरणम<br>
    शुक्लमाल्यकृताकारं दिव्यगन्धसमुक्षितम<br>
 <font color="GREEN" size="-1">31</font>
  चतुरस्रम असंबाधं शयनासनयानवत<br>
    दिव्यैः सर्वरसैर युक्तं दिव्यभॊजनवस्त्रवत<br>
 <font color="GREEN" size="-1">32</font>
  उपकल्पित सर्वान्नं धौतनिर्मलभाजनम<br>
    कॢप्तसर्वासनं शरीमत सवास्तीर्णशयनॊत्तमम<br>
 <font color="GREEN" size="-1">33</font>
  परविवेश महाबाहुर अनुज्ञातॊ महर्षिणा<br>
    वेश्म तद रत्नसंपूर्णं भरतः कैकयीसुतः<br>
 <font color="GREEN" size="-1">34</font>
  अनुजग्मुश च तं सर्वे मन्त्रिणः सपुरॊहिताः<br>
    बभूवुश च मुदा युक्ता तं दृष्ट्वा वेश्म संविधिम<br>
 <font color="GREEN" size="-1">35</font>
  तत्र राजासनं दिव्यं वयजनं छत्रम एव च<br>
    भरतॊ मन्त्रिभिः सार्धम अभ्यवर्तत राजवत<br>
 <font color="GREEN" size="-1">36</font>
  आसनं पूजयाम आस रामायाभिप्रणम्य च<br>
    वालव्यजनम आदाय नयषीदत सचिवासने<br>
 <font color="GREEN" size="-1">37</font>
  आनुपूर्व्यान निषेदुश च सर्वे मन्त्रपुरॊहिताः<br>
    ततः सेनापतिः पश्चात परशास्ता च निषेदतुः<br>
 <font color="GREEN" size="-1">38</font>
  ततस तत्र मुहूर्तेन नद्यः पायसकर्दमाः<br>
    उपातिष्ठन्त भरतं भरद्वाजस्य शासनत<br>
 <font color="GREEN" size="-1">39</font>
  तासाम उभयतः कूलं पाण्डुमृत्तिकलेपनाः<br>
    रम्याश चावसथा दिव्या बरह्मणस तु परसादजाः<br>
 <font color="GREEN" size="-1">40</font>
  तेनैव च मुहूर्तेन दिव्याभरणभूषिताः<br>
    आगुर विंशतिसाहस्रा बराह्मणा परहिताः सत्रियः<br>
 <font color="GREEN" size="-1">41</font>
  सुवर्णमणिमुक्तेन परवालेन च शॊभिताः<br>
    आगुर विंशतिसाहस्राः कुबेरप्रहिताः सत्रियः<br>
 <font color="GREEN" size="-1">42</font>
  याभिर गृहीतः पुरुषः सॊन्माद इव लक्ष्यते<br>
    आगुर विंशतिसाहस्रा नन्दनाद अप्सरॊगणाः<br>
 <font color="GREEN" size="-1">43</font>
  नारदस तुम्बुरुर गॊपः पर्वतः सूर्यवर्चसः<br>
    एते गन्धर्वराजानॊ भरतस्याग्रतॊ जगुः<br>
 <font color="GREEN" size="-1">44</font>
  अलम्बुसा मिश्रकेशी पुण्डरीकाथ वामना<br>
    उपानृत्यंस तु भरतं भरद्वाजस्य शासनात<br>
 <font color="GREEN" size="-1">45</font>
  यानि माल्यानि देवेषु यानि चैत्ररथे वने<br>
    परयागे तान्य अदृश्यन्त भरद्वाजस्य शासनात<br>
 <font color="GREEN" size="-1">46</font>
  बिल्वा मार्दङ्गिका आसञ शम्या गराहा बिभीतकाः<br>
    अश्वत्था नर्तकाश चासन भरद्वाजस्य तेजसा<br>
 <font color="GREEN" size="-1">47</font>
  ततः सरलतालाश च तिलका नक्तमालकाः<br>
    परहृष्टास तत्र संपेतुः कुब्जाभूताथ वामनाः<br>
 <font color="GREEN" size="-1">48</font>
  शिंशपामलकी जम्बूर याश चान्याः कानने लताः<br>
    परमदा विग्रहं कृत्वा भरद्वाजाश्रमे ऽवसन<br>
 <font color="GREEN" size="-1">49</font>
  सुरां सुरापाः पिबत पायसं च बुभुक्शिताः<br>
    मांसनि च सुमेध्यानि भक्ष्यन्तां यावद इच्छथ<br>
 <font color="GREEN" size="-1">50</font>
  उत्साद्य सनापयन्ति सम नदीतीरेषु वल्गुषु<br>
    अप्य एकम एकं पुरुषं परमदाः सत्प चाष्ट च<br>
 <font color="GREEN" size="-1">51</font>
  संवहन्त्यः समापेतुर नार्यॊ रुचिरलॊचनाः<br>
    परिमृज्य तथा नयायं पाययन्ति वराङ्गनाः<br>
 <font color="GREEN" size="-1">52</font>
  हयान गजान खरान उष्ट्रांस तथैव सुरभेः सुतान<br>
    इक्षूंश च मधुजालांश च भॊजयन्ति सम वाहनान<br>
    इक्ष्वाकुवरयॊधानां चॊदयन्तॊ महाबलाः<br>
 <font color="GREEN" size="-1">53</font>
  नाश्वबन्धॊ ऽशवम आजानान न गजं कुञ्जरग्रहः<br>
    मत्तप्रमत्तमुदिता चमूः सा तत्र संबभौ<br>
 <font color="GREEN" size="-1">54</font>
  तर्पिता सर्वकामैस ते रक्तचन्दनरूषिताः<br>
    अप्सरॊगणसंयुक्ताः सैन्या वाचम उदैरयन<br>
 <font color="GREEN" size="-1">55</font>
  नैवायॊध्यां गमिष्यामॊ न गमिष्याम दण्डकान<br>
    कुशलं भरतस्यास्तु रामस्यास्तु तथा सुखम<br>
 <font color="GREEN" size="-1">56</font>
  इति पादातयॊधाश च हस्त्यश्वारॊहबन्धकाः<br>
    अनाथास तं विधिं लब्ध्वा वाचम एताम उदैरयन<br>
 <font color="GREEN" size="-1">57</font>
  संप्रहृष्टा विनेदुस ते नरास तत्र सहस्रशः<br>
    भरतस्यानुयातारः सवर्गे ऽयम इति चाब्रुवन<br>
 <font color="GREEN" size="-1">58</font>
  ततॊ भुक्तवतां तेषां तद अन्नम अमृतॊपमम<br>
    दिव्यान उद्वीक्ष्य भक्ष्यांस तान अभवद भक्षणे मतिः<br>
 <font color="GREEN" size="-1">59</font>
  परेष्याश चेट्यश च वध्वश च बलस्थाश चापि सर्वशः<br>
    बभूवुस ते भृशं तृप्ताः सर्वे चाहतवाससः<br>
 <font color="GREEN" size="-1">60</font>
  कुञ्जराश च खरॊष्ट्रश च गॊऽशवाश च मृगपक्षिणः<br>
    बभूवुः सुभृतास तत्र नान्यॊ हय अन्यम अकल्पयत<br>
 <font color="GREEN" size="-1">61</font>
  नाशुक्लवासास तत्रासीत कषुधितॊ मलिनॊ ऽपि वा<br>
    रजसा धवस्तकेशॊ वा नरः कश चिद अदृश्यत<br>
 <font color="GREEN" size="-1">62</font>
  आजैश चापि च वाराहैर निष्ठानवरसंचयैः<br>
    फलनिर्यूहसंसिद्धैः सूपैर गन्धरसान्वितैः<br>
 <font color="GREEN" size="-1">63</font>
  पुष्पध्वजवतीः पूर्णाः शुक्लस्यान्नस्य चाभितः<br>
    ददृशुर विस्मितास तत्र नरा लौहीः सहस्रशः<br>
 <font color="GREEN" size="-1">64</font>
  बभूवुर वनपार्श्वेषु कूपाः पायसकर्दमाः<br>
    ताश च कामदुघा गावॊ दरुमाश चासन मधुश्च्युतः<br>
 <font color="GREEN" size="-1">65</font>
  वाप्यॊ मैरेय पूर्णाश च मृष्टमांसचयैर वृताः<br>
    परतप्त पिठरैश चापि मार्गमायूरकौक्कुटैः<br>
 <font color="GREEN" size="-1">66</font>
  पात्रीणां च सहस्राणि शातकुम्भमयानि च<br>
    सथाल्यः कुम्भ्यः करम्भ्यश च दधिपूर्णाः सुसंस्कृताः<br>
    यौवनस्थस्य गौरस्य कपित्थस्य सुगन्धिनः<br>
 <font color="GREEN" size="-1">67</font>
  हरदाः पूर्णा रसालस्य दध्नः शवेतस्य चापरे<br>
    बभूवुः पायसस्यान्ते शर्करायाश च संचयाः<br>
 <font color="GREEN" size="-1">68</font>
  कल्कांश चूर्णकषायांश च सनानानि विविधानि च<br>
    ददृशुर भाजनस्थानि तीर्थेषु सरितां नराः<br>
 <font color="GREEN" size="-1">69</font>
  शुक्लान अंशुमतश चापि दन्तधावनसंचयान<br>
    शुक्लांश चन्दनकल्कांश च समुद्गेष्व अवतिष्ठतः<br>
 <font color="GREEN" size="-1">70</font>
  दर्पणान परिमृष्टांश च वाससां चापि संचयान<br>
    पादुकॊपानहां चैव युग्मान यत्र सहस्रशः<br>
 <font color="GREEN" size="-1">71</font>
  आञ्जनीः कङ्कतान कूर्चांश छत्राणि च धनूंषि च<br>
    मर्मत्राणानि चित्राणि शयनान्य आसनानि च<br>
 <font color="GREEN" size="-1">72</font>
  परतिपानह्रदान पूर्णान खरॊष्ट्रगजवाजिनाम<br>
    अवगाह्य सुतीर्थांश च हरदान सॊत्पल पुष्करान<br>
 <font color="GREEN" size="-1">73</font>
  नीलवैदूर्यवर्णांश च मृदून यवससंचयान<br>
    निर्वापार्थं पशूनां ते ददृशुस तत्र सर्वशः<br>
 <font color="GREEN" size="-1">74</font>
  वयस्मयन्त मनुष्यास ते सवप्नकल्पं तद अद्भुतम<br>
    दृष्ट्वातिथ्यं कृतं तादृग भरतस्य महर्षिणा<br>
 <font color="GREEN" size="-1">75</font>
  इत्य एवं रममाणानां देवानाम इव नन्दने<br>
    भरद्वाजाश्रमे रम्ये सा रात्रिर वयत्यवर्तत<br>
 <font color="GREEN" size="-1">76</font>
  परतिजग्मुश च ता नद्यॊ गन्धर्वाश च यथागतम<br>
    भरद्वाजम अनुज्ञाप्य ताश च सर्वा वराङ्गनाः<br>
 <font color="GREEN" size="-1">77</font>
  तथैव मत्ता मदिरॊत्कटा नरास; तथैव दिव्यागुरुचन्दनॊक्षिताः<br>
    तथैव दिव्या विविधाः सरगुत्तमाः; पृथक्प्रकीर्णा मनुजैः परमर्दिताः<br>
 </td>
 
 </table>
 <p></p><div class="filenav">
 <hr>
 <center>
 <a href="rys2086.htm">Next: Chapter 86</a></center>
 </div>
 </center></body>