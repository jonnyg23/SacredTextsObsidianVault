<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi06.htm">Book 6 Index</a><br>
  
 <a href="rys6114.htm">Previous</a> 
 <a href="rys6116.htm">Next</a> 
 
 </div>
 <hr>
 
 <h3 align="CENTER">Book 6<br>Chapter 115
 </h3><table width="100%">
 <td width="50%">
  <font color="GREEN" size="-1">1</font>
  śrutvā tu param ānandaṃ bharataḥ satyavikramaḥ<br>
   hṛṣṭam ājñāpayām āsa śatrughnaṃ paravīrahā<br>
  <font color="GREEN" size="-1">2</font>
  daivatāni ca sarvāṇi caityāni nagarasya ca<br>
   sugandhamālyair vāditrair arcantu śucayo narāḥ<br>
  <font color="GREEN" size="-1">3</font>
  rājadārās tathāmātyāḥ sainyāḥ senāgaṇāṅganāḥ<br>
   abhiniryāntu rāmasya draṣṭuṃ śaśinibhaṃ mukham<br>
  <font color="GREEN" size="-1">4</font>
  bharatasya vacaḥ śrutvā śatrughnaḥ paravīrahā<br>
   viṣṭīr anekasāhasrīś codayām āsa vīryavān<br>
  <font color="GREEN" size="-1">5</font>
  samīkuruta nimnāni viṣamāṇi samāni ca<br>
   sthānāni ca nirasyantāṃ nandigrāmād itaḥ param<br>
  <font color="GREEN" size="-1">6</font>
  siñcantu pṛthivīṃ kṛtsnāṃ himaśītena vāriṇā<br>
   tato 'bhyavakiraṃs tv anye lājaiḥ puṣpaiś ca sarvataḥ<br>
  <font color="GREEN" size="-1">7</font>
  samucchritapatākās tu rathyāḥ puravarottame<br>
   śobhayantu ca veśmāni sūryasyodayanaṃ prati<br>
  <font color="GREEN" size="-1">8</font>
  sragdāmamuktapuṣpaiś ca sugandhaiḥ pañcavarṇakaiḥ<br>
   rājamārgam asaṃbādhaṃ kirantu śataśo narāḥ<br>
  <font color="GREEN" size="-1">9</font>
  mattair nāgasahasraiś ca śātakumbhavibhūṣitaḥ<br>
   apare hemakakṣyābhiḥ sagajābhiḥ kareṇubhiḥ<br>
   niryayus tvarayā yuktā rathaiś ca sumahārathāḥ<br>
  <font color="GREEN" size="-1">10</font>
  tato yānāny upārūḍhāḥ sarvā daśarathastriyaḥ<br>
    kausalyāṃ pramukhe kṛtvā sumitrāṃ cāpi niryayuḥ<br>
 <font color="GREEN" size="-1">11</font>
  aśvānāṃ khuraśabdena rathanemisvanena ca<br>
    śaṅkhadundubhinādena saṃcacāleva medinī<br>
 <font color="GREEN" size="-1">12</font>
  kṛtsnaṃ ca nagaraṃ tat tu nandigrāmam upāgamat<br>
    dvijātimukhyair dharmātmā śreṇīmukhyaiḥ sanaigamaiḥ<br>
 <font color="GREEN" size="-1">13</font>
  mālyamodaka hastaiś ca mantribhir bharato vṛtaḥ<br>
    śaṅkhabherīninādaiś ca bandibhiś cābhivanditaḥ<br>
 <font color="GREEN" size="-1">14</font>
  āryapādau gṛhītvā tu śirasā dharmakovidaḥ<br>
    pāṇḍuraṃ chatram ādāya śuklamālyopaśobhitam<br>
 <font color="GREEN" size="-1">15</font>
  śukle ca vālavyajane rājārhe hemabhūṣite<br>
    upavāsakṛśo dīnaś cīrakṛṣṇājināmbaraḥ<br>
 <font color="GREEN" size="-1">16</font>
  bhrātur āgamanaṃ śrutvā tat pūrvaṃ harṣam āgataḥ<br>
    pratyudyayau tadā rāmaṃ mahātmā sacivaiḥ saha<br>
 <font color="GREEN" size="-1">17</font>
  samīkṣya bharato vākyam uvāca pavanātmajam<br>
    kac cin na khalu kāpeyī sevyate calacittatā<br>
    na hi paśyāmi kākutsthaṃ rāmam āryaṃ paraṃtapam<br>
 <font color="GREEN" size="-1">18</font>
  athaivam ukte vacane hanūmān idam abravīt<br>
    arthaṃ vijñāpayann eva bharataṃ satyavikramam<br>
 <font color="GREEN" size="-1">19</font>
  sadā phalān kusumitān vṛkṣān prāpya madhusravān<br>
    bharadvājaprasādena mattabhramaranāditān<br>
 <font color="GREEN" size="-1">20</font>
  tasya caiṣa varo datto vāsavena paraṃtapa<br>
    sasainyasya tadātithyaṃ kṛtaṃ sarvaguṇānvitam<br>
 <font color="GREEN" size="-1">21</font>
  nisvanaḥ śrūyate bhīmaḥ prahṛṣṭānāṃ vanaukasām<br>
    manye vānarasenā sā nadīṃ tarati gomatīm<br>
 <font color="GREEN" size="-1">22</font>
  rajovarṣaṃ samudbhūtaṃ paśya vālukinīṃ prati<br>
    manye sālavanaṃ ramyaṃ lolayanti plavaṃgamāḥ<br>
 <font color="GREEN" size="-1">23</font>
  tad etad dṛśyate dūrād vimalaṃ candrasaṃnibham<br>
    vimānaṃ puṣpakaṃ divyaṃ manasā brahmanirmitam<br>
 <font color="GREEN" size="-1">24</font>
  rāvaṇaṃ bāndhavaiḥ sārdhaṃ hatvā labdhaṃ mahātmanā<br>
    dhanadasya prasādena divyam etan manojavam<br>
 <font color="GREEN" size="-1">25</font>
  etasmin bhrātarau vīrau vaidehyā saha rāghavau<br>
    sugrīvaś ca mahātejā rākṣasendro vibhīṣaṇaḥ<br>
 <font color="GREEN" size="-1">26</font>
  tato harṣasamudbhūto nisvano divam aspṛśat<br>
    strībālayuvavṛddhānāṃ rāmo 'yam iti kīrtitaḥ<br>
 <font color="GREEN" size="-1">27</font>
  rathakuñjaravājibhyas te 'vatīrya mahīṃ gatāḥ<br>
    dadṛśus taṃ vimānasthaṃ narāḥ somam ivāmbare<br>
 <font color="GREEN" size="-1">28</font>
  prāñjalir bharato bhūtvā prahṛṣṭo rāghavonmukhaḥ<br>
    svāgatena yathārthena tato rāmam apūjayat<br>
 <font color="GREEN" size="-1">29</font>
  manasā brahmaṇā sṛṣṭe vimāne lakṣmaṇāgrajaḥ<br>
    rarāja pṛthudīrghākṣo vajrapāṇir ivāparaḥ<br>
 <font color="GREEN" size="-1">30</font>
  tato vimānāgragataṃ bharato bhrātaraṃ tadā<br>
    vavande praṇato rāmaṃ merustham iva bhāskaram<br>
 <font color="GREEN" size="-1">31</font>
  āropito vimānaṃ tad bharataḥ satyavikramaḥ<br>
    rāmam āsādya muditaḥ punar evābhyavādayat<br>
 <font color="GREEN" size="-1">32</font>
  taṃ samutthāpya kākutsthaś cirasyākṣipathaṃ gatam<br>
    aṅke bharatam āropya muditaḥ pariṣaṣvaje<br>
 <font color="GREEN" size="-1">33</font>
  tato lakṣmaṇam āsādya vaidehīṃ ca paraṃtapaḥ<br>
    abhyavādayata prīto bharato nāma cābravīt<br>
 <font color="GREEN" size="-1">34</font>
  sugrīvaṃ kaikayī putro jāmbavantaṃ tathāṅgadam<br>
    maindaṃ ca dvividaṃ nīlam ṛṣabhaṃ caiva sasvaje<br>
 <font color="GREEN" size="-1">35</font>
  te kṛtvā mānuṣaṃ rūpaṃ vānarāḥ kāmarūpiṇaḥ<br>
    kuśalaṃ paryapṛṣhanta prahṛṣṭā bharataṃ tadā<br>
 <font color="GREEN" size="-1">36</font>
  vibhīṣaṇaṃ ca bharataḥ sāntvayan vākyam abravīt<br>
    diṣṭyā tvayā sahāyena kṛtaṃ karma suduṣkaram<br>
 <font color="GREEN" size="-1">37</font>
  śatrughnaś ca tadā rāmam abhivādya salakṣmaṇam<br>
    sītāyāś caraṇau paścād vavande vinayānvitaḥ<br>
 <font color="GREEN" size="-1">38</font>
  rāmo mātaram āsādya viṣaṇṇaṃ śokakarśitām<br>
    jagrāha praṇataḥ pādau mano mātuḥ prasādayan<br>
 <font color="GREEN" size="-1">39</font>
  abhivādya sumitrāṃ ca kaikeyīṃ ca yaśasvinīm<br>
    sa mātṝś ca tadā sarvāḥ purohitam upāgamat<br>
 <font color="GREEN" size="-1">40</font>
  svāgataṃ te mahābāho kausalyānandavardhana<br>
    iti prāñjalayaḥ sarve nāgarā rāmam abruvan<br>
 <font color="GREEN" size="-1">41</font>
  tany añjalisahasrāṇi pragṛhītāni nāgaraiḥ<br>
    ākośānīva padmāni dadarśa bharatāgrajaḥ<br>
 <font color="GREEN" size="-1">42</font>
  pāduke te tu rāmasya gṛhītvā bharataḥ svayam<br>
    caraṇābhyāṃ narendrasya yojayām āsa dharmavit<br>
 <font color="GREEN" size="-1">43</font>
  abravīc ca tadā rāmaṃ bharataḥ sa kṛtāñjaliḥ<br>
    etat te rakṣitaṃ rājan rājyaṃ niryātitaṃ mayā<br>
 <font color="GREEN" size="-1">44</font>
  adya janma kṛtārthaṃ me saṃvṛttaś ca manorathaḥ<br>
    yas tvāṃ paśyāmi rājānam ayodhyāṃ punar āgatam<br>
 <font color="GREEN" size="-1">45</font>
  avekṣatāṃ bhavān kośaṃ koṣṭhāgāraṃ puraṃ balam<br>
    bhavatas tejasā sarvaṃ kṛtaṃ daśaguṇaṃ mayā<br>
 <font color="GREEN" size="-1">46</font>
  tathā bruvāṇaṃ bharataṃ dṛṣṭvā taṃ bhrātṛvatsalam<br>
    mumucur vānarā bāṣpaṃ rākṣasaś ca vibhīṣaṇaḥ<br>
 <font color="GREEN" size="-1">47</font>
  tataḥ praharṣād bharatam aṅkam āropya rāghavaḥ<br>
    yayau tena vimānena sasainyo bharatāśramam<br>
 <font color="GREEN" size="-1">48</font>
  bharatāśramam āsādya sasainyo rāghavas tadā<br>
    avatīrya vimānāgrād avatasthe mahītale<br>
 <font color="GREEN" size="-1">49</font>
  abravīc ca tadā rāmas tadvimānam anuttamam<br>
    vaha vaiśravaṇaṃ devam anujānāmi gamyatām<br>
 <font color="GREEN" size="-1">50</font>
  tato rāmābhyanujñātaṃ tadvimānam anuttamam<br>
    uttarāṃ diśam uddiśya jagāma dhanadālayam<br>
 <font color="GREEN" size="-1">51</font>
  purohitasyātmasamasya rāghavo; bṛhaspateḥ śakra ivāmarādhīaph<br>
    nipīḍya pādau pṛthag āsane śubhe; sahaiva tenopaviveśa vīryavān<br>
 </td>
 <td width="50%">
  <font color="GREEN" size="-1">1</font>
  शरुत्वा तु परम आनन्दं भरतः सत्यविक्रमः<br>
   हृष्टम आज्ञापयाम आस शत्रुघ्नं परवीरहा<br>
  <font color="GREEN" size="-1">2</font>
  दैवतानि च सर्वाणि चैत्यानि नगरस्य च<br>
   सुगन्धमाल्यैर वादित्रैर अर्चन्तु शुचयॊ नराः<br>
  <font color="GREEN" size="-1">3</font>
  राजदारास तथामात्याः सैन्याः सेनागणाङ्गनाः<br>
   अभिनिर्यान्तु रामस्य दरष्टुं शशिनिभं मुखम<br>
  <font color="GREEN" size="-1">4</font>
  भरतस्य वचः शरुत्वा शत्रुघ्नः परवीरहा<br>
   विष्टीर अनेकसाहस्रीश चॊदयाम आस वीर्यवान<br>
  <font color="GREEN" size="-1">5</font>
  समीकुरुत निम्नानि विषमाणि समानि च<br>
   सथानानि च निरस्यन्तां नन्दिग्रामाद इतः परम<br>
  <font color="GREEN" size="-1">6</font>
  सिञ्चन्तु पृथिवीं कृत्स्नां हिमशीतेन वारिणा<br>
   ततॊ ऽभयवकिरंस तव अन्ये लाजैः पुष्पैश च सर्वतः<br>
  <font color="GREEN" size="-1">7</font>
  समुच्छ्रितपताकास तु रथ्याः पुरवरॊत्तमे<br>
   शॊभयन्तु च वेश्मानि सूर्यस्यॊदयनं परति<br>
  <font color="GREEN" size="-1">8</font>
  सरग्दाममुक्तपुष्पैश च सुगन्धैः पञ्चवर्णकैः<br>
   राजमार्गम असंबाधं किरन्तु शतशॊ नराः<br>
  <font color="GREEN" size="-1">9</font>
  मत्तैर नागसहस्रैश च शातकुम्भविभूषितः<br>
   अपरे हेमकक्ष्याभिः सगजाभिः करेणुभिः<br>
   निर्ययुस तवरया युक्ता रथैश च सुमहारथाः<br>
  <font color="GREEN" size="-1">10</font>
  ततॊ यानान्य उपारूढाः सर्वा दशरथस्त्रियः<br>
    कौसल्यां परमुखे कृत्वा सुमित्रां चापि निर्ययुः<br>
 <font color="GREEN" size="-1">11</font>
  अश्वानां खुरशब्देन रथनेमिस्वनेन च<br>
    शङ्खदुन्दुभिनादेन संचचालेव मेदिनी<br>
 <font color="GREEN" size="-1">12</font>
  कृत्स्नं च नगरं तत तु नन्दिग्रामम उपागमत<br>
    दविजातिमुख्यैर धर्मात्मा शरेणीमुख्यैः सनैगमैः<br>
 <font color="GREEN" size="-1">13</font>
  माल्यमॊदक हस्तैश च मन्त्रिभिर भरतॊ वृतः<br>
    शङ्खभेरीनिनादैश च बन्दिभिश चाभिवन्दितः<br>
 <font color="GREEN" size="-1">14</font>
  आर्यपादौ गृहीत्वा तु शिरसा धर्मकॊविदः<br>
    पाण्डुरं छत्रम आदाय शुक्लमाल्यॊपशॊभितम<br>
 <font color="GREEN" size="-1">15</font>
  शुक्ले च वालव्यजने राजार्हे हेमभूषिते<br>
    उपवासकृशॊ दीनश चीरकृष्णाजिनाम्बरः<br>
 <font color="GREEN" size="-1">16</font>
  भरातुर आगमनं शरुत्वा तत पूर्वं हर्षम आगतः<br>
    परत्युद्ययौ तदा रामं महात्मा सचिवैः सह<br>
 <font color="GREEN" size="-1">17</font>
  समीक्ष्य भरतॊ वाक्यम उवाच पवनात्मजम<br>
    कच चिन न खलु कापेयी सेव्यते चलचित्तता<br>
    न हि पश्यामि काकुत्स्थं रामम आर्यं परंतपम<br>
 <font color="GREEN" size="-1">18</font>
  अथैवम उक्ते वचने हनूमान इदम अब्रवीत<br>
    अर्थं विज्ञापयन्न एव भरतं सत्यविक्रमम<br>
 <font color="GREEN" size="-1">19</font>
  सदा फलान कुसुमितान वृक्षान पराप्य मधुस्रवान<br>
    भरद्वाजप्रसादेन मत्तभ्रमरनादितान<br>
 <font color="GREEN" size="-1">20</font>
  तस्य चैष वरॊ दत्तॊ वासवेन परंतप<br>
    ससैन्यस्य तदातिथ्यं कृतं सर्वगुणान्वितम<br>
 <font color="GREEN" size="-1">21</font>
  निस्वनः शरूयते भीमः परहृष्टानां वनौकसाम<br>
    मन्ये वानरसेना सा नदीं तरति गॊमतीम<br>
 <font color="GREEN" size="-1">22</font>
  रजॊवर्षं समुद्भूतं पश्य वालुकिनीं परति<br>
    मन्ये सालवनं रम्यं लॊलयन्ति पलवंगमाः<br>
 <font color="GREEN" size="-1">23</font>
  तद एतद दृश्यते दूराद विमलं चन्द्रसंनिभम<br>
    विमानं पुष्पकं दिव्यं मनसा बरह्मनिर्मितम<br>
 <font color="GREEN" size="-1">24</font>
  रावणं बान्धवैः सार्धं हत्वा लब्धं महात्मना<br>
    धनदस्य परसादेन दिव्यम एतन मनॊजवम<br>
 <font color="GREEN" size="-1">25</font>
  एतस्मिन भरातरौ वीरौ वैदेह्या सह राघवौ<br>
    सुग्रीवश च महातेजा राक्षसेन्द्रॊ विभीषणः<br>
 <font color="GREEN" size="-1">26</font>
  ततॊ हर्षसमुद्भूतॊ निस्वनॊ दिवम अस्पृशत<br>
    सत्रीबालयुववृद्धानां रामॊ ऽयम इति कीर्तितः<br>
 <font color="GREEN" size="-1">27</font>
  रथकुञ्जरवाजिभ्यस ते ऽवतीर्य महीं गताः<br>
    ददृशुस तं विमानस्थं नराः सॊमम इवाम्बरे<br>
 <font color="GREEN" size="-1">28</font>
  पराञ्जलिर भरतॊ भूत्वा परहृष्टॊ राघवॊन्मुखः<br>
    सवागतेन यथार्थेन ततॊ रामम अपूजयत<br>
 <font color="GREEN" size="-1">29</font>
  मनसा बरह्मणा सृष्टे विमाने लक्ष्मणाग्रजः<br>
    रराज पृथुदीर्घाक्षॊ वज्रपाणिर इवापरः<br>
 <font color="GREEN" size="-1">30</font>
  ततॊ विमानाग्रगतं भरतॊ भरातरं तदा<br>
    ववन्दे परणतॊ रामं मेरुस्थम इव भास्करम<br>
 <font color="GREEN" size="-1">31</font>
  आरॊपितॊ विमानं तद भरतः सत्यविक्रमः<br>
    रामम आसाद्य मुदितः पुनर एवाभ्यवादयत<br>
 <font color="GREEN" size="-1">32</font>
  तं समुत्थाप्य काकुत्स्थश चिरस्याक्षिपथं गतम<br>
    अङ्के भरतम आरॊप्य मुदितः परिषष्वजे<br>
 <font color="GREEN" size="-1">33</font>
  ततॊ लक्ष्मणम आसाद्य वैदेहीं च परंतपः<br>
    अभ्यवादयत परीतॊ भरतॊ नाम चाब्रवीत<br>
 <font color="GREEN" size="-1">34</font>
  सुग्रीवं कैकयी पुत्रॊ जाम्बवन्तं तथाङ्गदम<br>
    मैन्दं च दविविदं नीलम ऋषभं चैव सस्वजे<br>
 <font color="GREEN" size="-1">35</font>
  ते कृत्वा मानुषं रूपं वानराः कामरूपिणः<br>
    कुशलं पर्यपृष्हन्त परहृष्टा भरतं तदा<br>
 <font color="GREEN" size="-1">36</font>
  विभीषणं च भरतः सान्त्वयन वाक्यम अब्रवीत<br>
    दिष्ट्या तवया सहायेन कृतं कर्म सुदुष्करम<br>
 <font color="GREEN" size="-1">37</font>
  शत्रुघ्नश च तदा रामम अभिवाद्य सलक्ष्मणम<br>
    सीतायाश चरणौ पश्चाद ववन्दे विनयान्वितः<br>
 <font color="GREEN" size="-1">38</font>
  रामॊ मातरम आसाद्य विषण्णं शॊककर्शिताम<br>
    जग्राह परणतः पादौ मनॊ मातुः परसादयन<br>
 <font color="GREEN" size="-1">39</font>
  अभिवाद्य सुमित्रां च कैकेयीं च यशस्विनीम<br>
    स मातॄश च तदा सर्वाः पुरॊहितम उपागमत<br>
 <font color="GREEN" size="-1">40</font>
  सवागतं ते महाबाहॊ कौसल्यानन्दवर्धन<br>
    इति पराञ्जलयः सर्वे नागरा रामम अब्रुवन<br>
 <font color="GREEN" size="-1">41</font>
  तन्य अञ्जलिसहस्राणि परगृहीतानि नागरैः<br>
    आकॊशानीव पद्मानि ददर्श भरताग्रजः<br>
 <font color="GREEN" size="-1">42</font>
  पादुके ते तु रामस्य गृहीत्वा भरतः सवयम<br>
    चरणाभ्यां नरेन्द्रस्य यॊजयाम आस धर्मवित<br>
 <font color="GREEN" size="-1">43</font>
  अब्रवीच च तदा रामं भरतः स कृताञ्जलिः<br>
    एतत ते रक्षितं राजन राज्यं निर्यातितं मया<br>
 <font color="GREEN" size="-1">44</font>
  अद्य जन्म कृतार्थं मे संवृत्तश च मनॊरथः<br>
    यस तवां पश्यामि राजानम अयॊध्यां पुनर आगतम<br>
 <font color="GREEN" size="-1">45</font>
  अवेक्षतां भवान कॊशं कॊष्ठागारं पुरं बलम<br>
    भवतस तेजसा सर्वं कृतं दशगुणं मया<br>
 <font color="GREEN" size="-1">46</font>
  तथा बरुवाणं भरतं दृष्ट्वा तं भरातृवत्सलम<br>
    मुमुचुर वानरा बाष्पं राक्षसश च विभीषणः<br>
 <font color="GREEN" size="-1">47</font>
  ततः परहर्षाद भरतम अङ्कम आरॊप्य राघवः<br>
    ययौ तेन विमानेन ससैन्यॊ भरताश्रमम<br>
 <font color="GREEN" size="-1">48</font>
  भरताश्रमम आसाद्य ससैन्यॊ राघवस तदा<br>
    अवतीर्य विमानाग्राद अवतस्थे महीतले<br>
 <font color="GREEN" size="-1">49</font>
  अब्रवीच च तदा रामस तद्विमानम अनुत्तमम<br>
    वह वैश्रवणं देवम अनुजानामि गम्यताम<br>
 <font color="GREEN" size="-1">50</font>
  ततॊ रामाभ्यनुज्ञातं तद्विमानम अनुत्तमम<br>
    उत्तरां दिशम उद्दिश्य जगाम धनदालयम<br>
 <font color="GREEN" size="-1">51</font>
  पुरॊहितस्यात्मसमस्य राघवॊ; बृहस्पतेः शक्र इवामराधीफ<br>
    निपीड्य पादौ पृथग आसने शुभे; सहैव तेनॊपविवेश वीर्यवान<br>
 </td>
 
 </table>
 <p></p><div class="filenav">
 <hr>
 <center>
 <a href="rys6116.htm">Next: Chapter 116</a></center>
 </div>
 </center></body>