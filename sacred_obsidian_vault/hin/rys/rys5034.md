<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi05.htm">Book 5 Index</a><br>
  
 <a href="rys5033.htm">Previous</a> 
 <a href="rys5035.htm">Next</a> 
 
 </div>
 <hr>
 
 <h3 align="CENTER">Book 5<br>Chapter 34
 </h3><table width="100%">
 <td width="50%">
  <font color="GREEN" size="-1">1</font>
  bhūya eva mahātejā hanūmān mārutātmajaḥ<br>
   abravīt praśritaṃ vākyaṃ sītāpratyayakāraṇāt<br>
  <font color="GREEN" size="-1">2</font>
  vānaro 'haṃ mahābhāge dūto rāmasya dhīmataḥ<br>
   rāmanāmāṅkitaṃ cedaṃ paśya devy aṅgulīyakam<br>
   samāśvasihi bhadraṃ te kṣīṇaduḥkhaphalā hy asi<br>
  <font color="GREEN" size="-1">3</font>
  gṛhītvā prekṣamāṇā sā bhartuḥ karavibhūṣaṇam<br>
   bhartāram iva saṃprāptā jānakī muditābhavat<br>
  <font color="GREEN" size="-1">4</font>
  cāru tad vadanaṃ tasyās tāmraśuklāyatekṣaṇam<br>
   babhūva praharṣodagraṃ rāhumukta ivoḍurāṭ<br>
  <font color="GREEN" size="-1">5</font>
  tataḥ sā hrīmatī bālā bhartuḥ saṃdeśaharṣitā<br>
   parituṭṣā priyaṃ śrutvā prāśaṃsata mahākapim<br>
  <font color="GREEN" size="-1">6</font>
  vikrāntas tvaṃ samarthas tvaṃ prājñas tvaṃ vānarottama<br>
   yenedaṃ rākṣasapadaṃ tvayaikena pradharṣitam<br>
  <font color="GREEN" size="-1">7</font>
  śatayojanavistīrṇaḥ sāgaro makarālayaḥ<br>
   vikramaślāghanīyena kramatā goṣpadīkṛtaḥ<br>
  <font color="GREEN" size="-1">8</font>
  na hi tvāṃ prākṛtaṃ manye vanaraṃ vanararṣabha<br>
   yasya te nāsti saṃtrāso rāvaṇān nāpi saṃbhramaḥ<br>
  <font color="GREEN" size="-1">9</font>
  arhase ca kapiśreṣṭha mayā samabhibhāṣitum<br>
   yady asi preṣitas tena rāmeṇa viditātmanā<br>
  <font color="GREEN" size="-1">10</font>
  preṣayiṣyati durdharṣo rāmo na hy aparīkṣitam<br>
    parākramam avijñāya matsakāśaṃ viśeṣataḥ<br>
 <font color="GREEN" size="-1">11</font>
  diṣṭyā ca kuśalī rāmo dharmātmā dharmavatsalaḥ<br>
    lakṣmaṇaś ca mahātejāḥ sumitrānandavardhanaḥ<br>
 <font color="GREEN" size="-1">12</font>
  kuśalī yadi kākutsthaḥ kiṃ nu sāgaramekhalām<br>
    mahīṃ dahati kopena yugāntāgnir ivotthitaḥ<br>
 <font color="GREEN" size="-1">13</font>
  atha vā śaktimantau tau surāṇām api nigrahe<br>
    mamaiva tu na duḥkhānām asti manye viparyayaḥ<br>
 <font color="GREEN" size="-1">14</font>
  kac cic ca vyathate rāmaḥ kac cin na paripatyate<br>
    uttarāṇi ca kāryāṇi kurute puruṣottamaḥ<br>
 <font color="GREEN" size="-1">15</font>
  kac cin na dīnaḥ saṃbhrāntaḥ kāryeṣu ca na muhyati<br>
    kac cin puruṣakāryāṇi kurute nṛpateḥ sutaḥ<br>
 <font color="GREEN" size="-1">16</font>
  dvividhaṃ trividhopāyam upāyam api sevate<br>
    vijigīṣuḥ suhṛt kac cin mitreṣu ca paraṃtapaḥ<br>
 <font color="GREEN" size="-1">17</font>
  kac cin mitrāṇi labhate mitraiś cāpy abhigamyate<br>
    kac cit kalyāṇamitraś ca mitraiś cāpi puraskṛtaḥ<br>
 <font color="GREEN" size="-1">18</font>
  kac cid āśāsti devānāṃ prasādaṃ pārthivātmajaḥ<br>
    kac cit puruṣakāraṃ ca daivaṃ ca pratipadyate<br>
 <font color="GREEN" size="-1">19</font>
  kac cin na vigatasneho vivāsān mayi rāghavaḥ<br>
    kac cin māṃ vyasanād asmān mokṣayiṣyati vānaraḥ<br>
 <font color="GREEN" size="-1">20</font>
  sukhānām ucito nityam asukhānām anūcitaḥ<br>
    duḥkham uttaram āsādya kac cid rāmo na sīdati<br>
 <font color="GREEN" size="-1">21</font>
  kausalyāyās tathā kac cit sumitrāyās tathaiva ca<br>
    abhīkṣṇaṃ śrūyate kac cit kuśalaṃ bharatasya ca<br>
 <font color="GREEN" size="-1">22</font>
  mannimittena mānārhaḥ kac cic chokena rāghavaḥ<br>
    kac cin nānyamanā rāmaḥ kac cin māṃ tārayiṣyati<br>
 <font color="GREEN" size="-1">23</font>
  kac cid akṣāuhiṇīṃ bhīmāṃ bharato bhrātṛvatsalaḥ<br>
    dhvajinīṃ mantribhir guptāṃ preṣayiṣyati matkṛte<br>
 <font color="GREEN" size="-1">24</font>
  vānarādhipatiḥ śrīmān sugrīvaḥ kac cid eṣyati<br>
    matkṛte haribhir vīrair vṛto dantanakhāyudhaiḥ<br>
 <font color="GREEN" size="-1">25</font>
  kac cic ca lakṣmaṇaḥ śūraḥ sumitrānandavardhanaḥ<br>
    astravic charajālena rākṣasān vidhamiṣyati<br>
 <font color="GREEN" size="-1">26</font>
  raudreṇa kac cid astreṇa rāmeṇa nihataṃ raṇe<br>
    drakṣyāmy alpena kālena rāvaṇaṃ sasuhṛjjanam<br>
 <font color="GREEN" size="-1">27</font>
  kac cin na tad dhemasamānavarṇaṃ; tasyānanaṃ padmasamānagandhi<br>
    mayā vinā śuṣyati śokadīnaṃ; jalakṣaye padmam ivātapena<br>
 <font color="GREEN" size="-1">28</font>
  dharmāpadeśāt tyajataś ca rājyāṃ; māṃ cāpy araṇyaṃ nayataḥ padātim<br>
    nāsīd vyathā yasya na bhīr na śokaḥ; kac cit sa dhairyaṃ hṛdaye karoti<br>
 <font color="GREEN" size="-1">29</font>
  na cāsya mātā na pitā na cānyaḥ; snehād viśiṣṭo 'sti mayā samo vā<br>
    tāvad dhy ahaṃ dūtajijīviṣeyaṃ; yāvat pravṛttiṃ śṛṇuyāṃ priyasya<br>
 <font color="GREEN" size="-1">30</font>
  itīva devī vacanaṃ mahārthaṃ; taṃ vānarendraṃ madhurārtham uktvā<br>
    śrotuṃ punas tasya vaco 'bhirāmaṃ; rāmārthayuktaṃ virarāma rāmā<br>
 <font color="GREEN" size="-1">31</font>
  sītāyā vacanaṃ śrutvā mārutir bhīmavikramaḥ<br>
    śirasy añjalim ādhāya vākyam uttaram abravīt<br>
 <font color="GREEN" size="-1">32</font>
  na tvām ihasthāṃ jānīte rāmaḥ kamalalocanaḥ<br>
    śrutvaiva tu vaco mahyaṃ kṣipram eṣyati rāghavaḥ<br>
 <font color="GREEN" size="-1">33</font>
  camūṃ prakarṣan mahatīṃ haryṛṣkagaṇasaṃkulām<br>
    viṣṭambhayitvā bāṇaughair akṣobhyaṃ varuṇālayam<br>
    kariṣyati purīṃ laṅkāṃ kākutsthaḥ śāntarākṣasām<br>
 <font color="GREEN" size="-1">34</font>
  tatra yady antarā mṛtyur yadi devāḥ sahāsurāḥ<br>
    sthāsyanti pathi rāmasya sa tān api vadhiṣyati<br>
 <font color="GREEN" size="-1">35</font>
  tavādarśanajenārye śokena sa pariplutaḥ<br>
    na śarma labhate rāmaḥ siṃhārdita iva dvipaḥ<br>
 <font color="GREEN" size="-1">36</font>
  dardareṇa ca te devi śape mūlaphalena ca<br>
    malayena ca vindhyena meruṇā mandareṇa ca<br>
 <font color="GREEN" size="-1">37</font>
  yathā sunayanaṃ valgu bimbauṣṭhaṃ cārukuṇḍalam<br>
    mukhaṃ drakṣyasi rāmasya pūrṇacandram ivoditam<br>
 <font color="GREEN" size="-1">38</font>
  kṣipraṃ drakṣyasi vaidehi rāmaṃ prasravaṇe girau<br>
    śatakratum ivāsīnaṃ nākapṛṣṭhasya mūrdhani<br>
 <font color="GREEN" size="-1">39</font>
  na māṃsaṃ rāghavo bhuṅkte na cāpi madhusevate<br>
    vanyaṃ suvihitaṃ nityaṃ bhaktam aśnāti pañcamam<br>
 <font color="GREEN" size="-1">40</font>
  naiva daṃśān na maśakān na kīṭān na sarīsṛpān<br>
    rāghavo 'panayed gatrāt tvadgatenāntarātmanā<br>
 <font color="GREEN" size="-1">41</font>
  nityaṃ dhyānaparo rāmo nityaṃ śokaparāyaṇaḥ<br>
    nānyac cintayate kiṃ cit sa tu kāmavaśaṃ gataḥ<br>
 <font color="GREEN" size="-1">42</font>
  anidraḥ satataṃ rāmaḥ supto 'pi ca narottamaḥ<br>
    sīteti madhurāṃ vāṇīṃ vyāharan pratibudhyate<br>
 <font color="GREEN" size="-1">43</font>
  dṛṣṭvā phalaṃ vā puṣpaṃ vā yac cānyat strīmanoharam<br>
    bahuśo hā priyety evaṃ śvasaṃs tvām abhibhāṣate<br>
 <font color="GREEN" size="-1">44</font>
  sa devi nityaṃ paritapyamānas; tvām eva sītety abhibhāṣamāṇaḥ<br>
    dhṛtavrato rājasuto mahātmā; tavaiva lābhāya kṛtaprayatnaḥ<br>
 <font color="GREEN" size="-1">45</font>
  sā rāmasaṃkīrtanavītaśokā; rāmasya śokena samānaśokā<br>
    śaranmukhenāmbudaśeṣacandrā; niśeva vaidehasutā babhūva<br>
 </td>
 <td width="50%">
  <font color="GREEN" size="-1">1</font>
  भूय एव महातेजा हनूमान मारुतात्मजः<br>
   अब्रवीत परश्रितं वाक्यं सीताप्रत्ययकारणात<br>
  <font color="GREEN" size="-1">2</font>
  वानरॊ ऽहं महाभागे दूतॊ रामस्य धीमतः<br>
   रामनामाङ्कितं चेदं पश्य देव्य अङ्गुलीयकम<br>
   समाश्वसिहि भद्रं ते कषीणदुःखफला हय असि<br>
  <font color="GREEN" size="-1">3</font>
  गृहीत्वा परेक्षमाणा सा भर्तुः करविभूषणम<br>
   भर्तारम इव संप्राप्ता जानकी मुदिताभवत<br>
  <font color="GREEN" size="-1">4</font>
  चारु तद वदनं तस्यास ताम्रशुक्लायतेक्षणम<br>
   बभूव परहर्षॊदग्रं राहुमुक्त इवॊडुराट<br>
  <font color="GREEN" size="-1">5</font>
  ततः सा हरीमती बाला भर्तुः संदेशहर्षिता<br>
   परितुट्षा परियं शरुत्वा पराशंसत महाकपिम<br>
  <font color="GREEN" size="-1">6</font>
  विक्रान्तस तवं समर्थस तवं पराज्ञस तवं वानरॊत्तम<br>
   येनेदं राक्षसपदं तवयैकेन परधर्षितम<br>
  <font color="GREEN" size="-1">7</font>
  शतयॊजनविस्तीर्णः सागरॊ मकरालयः<br>
   विक्रमश्लाघनीयेन करमता गॊष्पदीकृतः<br>
  <font color="GREEN" size="-1">8</font>
  न हि तवां पराकृतं मन्ये वनरं वनरर्षभ<br>
   यस्य ते नास्ति संत्रासॊ रावणान नापि संभ्रमः<br>
  <font color="GREEN" size="-1">9</font>
  अर्हसे च कपिश्रेष्ठ मया समभिभाषितुम<br>
   यद्य असि परेषितस तेन रामेण विदितात्मना<br>
  <font color="GREEN" size="-1">10</font>
  परेषयिष्यति दुर्धर्षॊ रामॊ न हय अपरीक्षितम<br>
    पराक्रमम अविज्ञाय मत्सकाशं विशेषतः<br>
 <font color="GREEN" size="-1">11</font>
  दिष्ट्या च कुशली रामॊ धर्मात्मा धर्मवत्सलः<br>
    लक्ष्मणश च महातेजाः सुमित्रानन्दवर्धनः<br>
 <font color="GREEN" size="-1">12</font>
  कुशली यदि काकुत्स्थः किं नु सागरमेखलाम<br>
    महीं दहति कॊपेन युगान्ताग्निर इवॊत्थितः<br>
 <font color="GREEN" size="-1">13</font>
  अथ वा शक्तिमन्तौ तौ सुराणाम अपि निग्रहे<br>
    ममैव तु न दुःखानाम अस्ति मन्ये विपर्ययः<br>
 <font color="GREEN" size="-1">14</font>
  कच चिच च वयथते रामः कच चिन न परिपत्यते<br>
    उत्तराणि च कार्याणि कुरुते पुरुषॊत्तमः<br>
 <font color="GREEN" size="-1">15</font>
  कच चिन न दीनः संभ्रान्तः कार्येषु च न मुह्यति<br>
    कच चिन पुरुषकार्याणि कुरुते नृपतेः सुतः<br>
 <font color="GREEN" size="-1">16</font>
  दविविधं तरिविधॊपायम उपायम अपि सेवते<br>
    विजिगीषुः सुहृत कच चिन मित्रेषु च परंतपः<br>
 <font color="GREEN" size="-1">17</font>
  कच चिन मित्राणि लभते मित्रैश चाप्य अभिगम्यते<br>
    कच चित कल्याणमित्रश च मित्रैश चापि पुरस्कृतः<br>
 <font color="GREEN" size="-1">18</font>
  कच चिद आशास्ति देवानां परसादं पार्थिवात्मजः<br>
    कच चित पुरुषकारं च दैवं च परतिपद्यते<br>
 <font color="GREEN" size="-1">19</font>
  कच चिन न विगतस्नेहॊ विवासान मयि राघवः<br>
    कच चिन मां वयसनाद अस्मान मॊक्षयिष्यति वानरः<br>
 <font color="GREEN" size="-1">20</font>
  सुखानाम उचितॊ नित्यम असुखानाम अनूचितः<br>
    दुःखम उत्तरम आसाद्य कच चिद रामॊ न सीदति<br>
 <font color="GREEN" size="-1">21</font>
  कौसल्यायास तथा कच चित सुमित्रायास तथैव च<br>
    अभीक्ष्णं शरूयते कच चित कुशलं भरतस्य च<br>
 <font color="GREEN" size="-1">22</font>
  मन्निमित्तेन मानार्हः कच चिच छॊकेन राघवः<br>
    कच चिन नान्यमना रामः कच चिन मां तारयिष्यति<br>
 <font color="GREEN" size="-1">23</font>
  कच चिद अक्षाुहिणीं भीमां भरतॊ भरातृवत्सलः<br>
    धवजिनीं मन्त्रिभिर गुप्तां परेषयिष्यति मत्कृते<br>
 <font color="GREEN" size="-1">24</font>
  वानराधिपतिः शरीमान सुग्रीवः कच चिद एष्यति<br>
    मत्कृते हरिभिर वीरैर वृतॊ दन्तनखायुधैः<br>
 <font color="GREEN" size="-1">25</font>
  कच चिच च लक्ष्मणः शूरः सुमित्रानन्दवर्धनः<br>
    अस्त्रविच छरजालेन राक्षसान विधमिष्यति<br>
 <font color="GREEN" size="-1">26</font>
  रौद्रेण कच चिद अस्त्रेण रामेण निहतं रणे<br>
    दरक्ष्याम्य अल्पेन कालेन रावणं ससुहृज्जनम<br>
 <font color="GREEN" size="-1">27</font>
  कच चिन न तद धेमसमानवर्णं; तस्याननं पद्मसमानगन्धि<br>
    मया विना शुष्यति शॊकदीनं; जलक्षये पद्मम इवातपेन<br>
 <font color="GREEN" size="-1">28</font>
  धर्मापदेशात तयजतश च राज्यां; मां चाप्य अरण्यं नयतः पदातिम<br>
    नासीद वयथा यस्य न भीर न शॊकः; कच चित स धैर्यं हृदये करॊति<br>
 <font color="GREEN" size="-1">29</font>
  न चास्य माता न पिता न चान्यः; सनेहाद विशिष्टॊ ऽसति मया समॊ वा<br>
    तावद धय अहं दूतजिजीविषेयं; यावत परवृत्तिं शृणुयां परियस्य<br>
 <font color="GREEN" size="-1">30</font>
  इतीव देवी वचनं महार्थं; तं वानरेन्द्रं मधुरार्थम उक्त्वा<br>
    शरॊतुं पुनस तस्य वचॊ ऽभिरामं; रामार्थयुक्तं विरराम रामा<br>
 <font color="GREEN" size="-1">31</font>
  सीताया वचनं शरुत्वा मारुतिर भीमविक्रमः<br>
    शिरस्य अञ्जलिम आधाय वाक्यम उत्तरम अब्रवीत<br>
 <font color="GREEN" size="-1">32</font>
  न तवाम इहस्थां जानीते रामः कमललॊचनः<br>
    शरुत्वैव तु वचॊ मह्यं कषिप्रम एष्यति राघवः<br>
 <font color="GREEN" size="-1">33</font>
  चमूं परकर्षन महतीं हर्यृष्कगणसंकुलाम<br>
    विष्टम्भयित्वा बाणौघैर अक्षॊभ्यं वरुणालयम<br>
    करिष्यति पुरीं लङ्कां काकुत्स्थः शान्तराक्षसाम<br>
 <font color="GREEN" size="-1">34</font>
  तत्र यद्य अन्तरा मृत्युर यदि देवाः सहासुराः<br>
    सथास्यन्ति पथि रामस्य स तान अपि वधिष्यति<br>
 <font color="GREEN" size="-1">35</font>
  तवादर्शनजेनार्ये शॊकेन स परिप्लुतः<br>
    न शर्म लभते रामः सिंहार्दित इव दविपः<br>
 <font color="GREEN" size="-1">36</font>
  दर्दरेण च ते देवि शपे मूलफलेन च<br>
    मलयेन च विन्ध्येन मेरुणा मन्दरेण च<br>
 <font color="GREEN" size="-1">37</font>
  यथा सुनयनं वल्गु बिम्बौष्ठं चारुकुण्डलम<br>
    मुखं दरक्ष्यसि रामस्य पूर्णचन्द्रम इवॊदितम<br>
 <font color="GREEN" size="-1">38</font>
  कषिप्रं दरक्ष्यसि वैदेहि रामं परस्रवणे गिरौ<br>
    शतक्रतुम इवासीनं नाकपृष्ठस्य मूर्धनि<br>
 <font color="GREEN" size="-1">39</font>
  न मांसं राघवॊ भुङ्क्ते न चापि मधुसेवते<br>
    वन्यं सुविहितं नित्यं भक्तम अश्नाति पञ्चमम<br>
 <font color="GREEN" size="-1">40</font>
  नैव दंशान न मशकान न कीटान न सरीसृपान<br>
    राघवॊ ऽपनयेद गत्रात तवद्गतेनान्तरात्मना<br>
 <font color="GREEN" size="-1">41</font>
  नित्यं धयानपरॊ रामॊ नित्यं शॊकपरायणः<br>
    नान्यच चिन्तयते किं चित स तु कामवशं गतः<br>
 <font color="GREEN" size="-1">42</font>
  अनिद्रः सततं रामः सुप्तॊ ऽपि च नरॊत्तमः<br>
    सीतेति मधुरां वाणीं वयाहरन परतिबुध्यते<br>
 <font color="GREEN" size="-1">43</font>
  दृष्ट्वा फलं वा पुष्पं वा यच चान्यत सत्रीमनॊहरम<br>
    बहुशॊ हा परियेत्य एवं शवसंस तवाम अभिभाषते<br>
 <font color="GREEN" size="-1">44</font>
  स देवि नित्यं परितप्यमानस; तवाम एव सीतेत्य अभिभाषमाणः<br>
    धृतव्रतॊ राजसुतॊ महात्मा; तवैव लाभाय कृतप्रयत्नः<br>
 <font color="GREEN" size="-1">45</font>
  सा रामसंकीर्तनवीतशॊका; रामस्य शॊकेन समानशॊका<br>
    शरन्मुखेनाम्बुदशेषचन्द्रा; निशेव वैदेहसुता बभूव<br>
 </td>
 
 </table>
 <p></p><div class="filenav">
 <hr>
 <center>
 <a href="rys5035.htm">Next: Chapter 35</a></center>
 </div>
 </center></body>