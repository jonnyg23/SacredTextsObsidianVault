<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi06.htm">Book 6 Index</a><br>
  
 <a href="rys6021.htm">Previous</a> 
 <a href="rys6023.htm">Next</a> 
 
 </div>
 <hr>
 
 <h3 align="CENTER">Book 6<br>Chapter 22
 </h3><table width="100%">
 <td width="50%">
  <font color="GREEN" size="-1">1</font>
  tatas tam akṣobhyabalaṃ laṅkāyāṃ nṛpateś caraḥ<br>
   suvele rāghavaṃ śaile niviṣṭaṃ pratyavedayan<br>
  <font color="GREEN" size="-1">2</font>
  cārāṇāṃ rāvaṇaḥ śrutvā prāptaṃ rāmaṃ mahābalam<br>
   jātodvego 'bhavat kiṃ cit sacivāṃś cedam abravīt<br>
  <font color="GREEN" size="-1">3</font>
  mantriṇaḥ śīghram āyāntu sarve vai susamāhitāḥ<br>
   ayaṃ no mantrakālo hi saṃprāpta iva rākṣasāḥ<br>
  <font color="GREEN" size="-1">4</font>
  tasya tac chāsanaṃ śrutvā mantriṇo 'bhyāgaman drutam<br>
   tataḥ saṃmantrayām āsa sacivai rākṣasaiḥ saha<br>
  <font color="GREEN" size="-1">5</font>
  mantrayitvā sa durdharṣaḥ kṣamaṃ yat samanantaram<br>
   visarjayitvā sacivān praviveśa svam ālayam<br>
  <font color="GREEN" size="-1">6</font>
  tato rākṣasam āhūya vidyujjihvaṃ mahābalam<br>
   māyāvidaṃ mahāmāyaḥ prāviśad yatra maithilī<br>
  <font color="GREEN" size="-1">7</font>
  vidyujjihvaṃ ca māyājñam abravīd rākṣasādhipaḥ<br>
   mohayiṣyāmahe sītāṃ māyayā janakātmajām<br>
  <font color="GREEN" size="-1">8</font>
  śiro māyāmayaṃ gṛhya rāghavasya niśācara<br>
   māṃ tvaṃ samupatiṣṭhasva mahac ca saśaraṃ dhanuḥ<br>
  <font color="GREEN" size="-1">9</font>
  evam uktas tathety āha vidyujjihvo niśācaraḥ<br>
   tasya tuṣṭo 'bhavad rājā pradadau ca vibhūṣaṇam<br>
  <font color="GREEN" size="-1">10</font>
  aśokavanikāyāṃ tu praviveśa mahābalaḥ<br>
    tato dīnām adainyārhāṃ dadarśa dhanadānujaḥ<br>
    adhomukhīṃ śokaparām upaviṣṭāṃ mahītale<br>
 <font color="GREEN" size="-1">11</font>
  bhartāram eva dhyāyantīm aśokavanikāṃ gatām<br>
    upāsyamānāṃ ghorābhī rākṣasībhir adūrataḥ<br>
 <font color="GREEN" size="-1">12</font>
  upasṛtya tataḥ sītāṃ praharṣan nāma kīrtayan<br>
    idaṃ ca vacanaṃ dhṛṣṭam uvāca janakātmajām<br>
 <font color="GREEN" size="-1">13</font>
  sāntvyamānā mayā bhadre yam upāśritya valgase<br>
    khara hantā sa te bhartā rāghavaḥ samare hataḥ<br>
 <font color="GREEN" size="-1">14</font>
  chinnaṃ te sarvato mūlaṃ darpas te nihato mayā<br>
    vyasanenātmanaḥ sīte mama bhāryā bhaviṣyasi<br>
 <font color="GREEN" size="-1">15</font>
  alpapuṇye nivṛttārthe mūḍhe paṇḍitamānini<br>
    śṛṇu bhartṛbadhaṃ sīte ghoraṃ vṛtravadhaṃ yathā<br>
 <font color="GREEN" size="-1">16</font>
  samāyātaḥ samudrāntaṃ māṃ hantuṃ kila rāghavaḥ<br>
    vānarendrapraṇītena balena mahatā vṛtaḥ<br>
 <font color="GREEN" size="-1">17</font>
  saṃniviṣṭaḥ samudrasya tīram āsādya dakṣiṇam<br>
    balena mahatā rāmo vrajaty astaṃ divākare<br>
 <font color="GREEN" size="-1">18</font>
  athādhvani pariśrāntam ardharātre sthitaṃ balam<br>
    sukhasuptaṃ samāsādya cāritaṃ prathamaṃ caraiḥ<br>
 <font color="GREEN" size="-1">19</font>
  tat prahastapraṇītena balena mahatā mama<br>
    balam asya hataṃ rātrau yatra rāmaḥ sulakṣmaṇaḥ<br>
 <font color="GREEN" size="-1">20</font>
  paṭṭasān parighān khaḍgāṃś cakrān daṇḍān mahāyasān<br>
    bāṇajālāni śūlāni bhāsvarān kūṭamudgarān<br>
 <font color="GREEN" size="-1">21</font>
  yaṣṭīś ca tomarān prāsaṃś cakrāṇi musalāni ca<br>
    udyamyodyamya rakṣobhir vānareṣu nipātitāḥ<br>
 <font color="GREEN" size="-1">22</font>
  atha suptasya rāmasya prahastena pramāthinā<br>
    asaktaṃ kṛtahastena śiraś chinnaṃ mahāsinā<br>
 <font color="GREEN" size="-1">23</font>
  vibhīṣaṇaḥ samutpatya nigṛhīto yadṛcchayā<br>
    diśaḥ pravrājitaḥ sarvair lakṣmaṇaḥ plavagaiḥ saha<br>
 <font color="GREEN" size="-1">24</font>
  sugrīvo grīvayā śete bhagnayā plavagādhipaḥ<br>
    nirastahanukaḥ śete hanūmān rākṣasair hataḥ<br>
 <font color="GREEN" size="-1">25</font>
  jāmbavān atha jānubhyām utpatan nihato yudhi<br>
    paṭṭasair bahubhiś chinno nikṛttaḥ pādapo yathā<br>
 <font color="GREEN" size="-1">26</font>
  maindaś ca dvividaś cobhau nihatau vānararṣabhau<br>
    niḥśvasantau rudantau ca rudhireṇa samukṣitau<br>
 <font color="GREEN" size="-1">27</font>
  asinābhyāhataś chinno madhye ripuniṣūdanaḥ<br>
    abhiṣṭanati medinyāṃ panasaḥ panaso yathā<br>
 <font color="GREEN" size="-1">28</font>
  nārācair bahubhiś chinnaḥ śete daryāṃ darīmukhaḥ<br>
    kumudas tu mahātejā niṣkūjan sāyakair hataḥ<br>
 <font color="GREEN" size="-1">29</font>
  aṅgado bahubhiś chinnaḥ śarair āsādya rākṣasaiḥ<br>
    pātito rudhirodgārī kṣitau nipatito 'ṅgadaḥ<br>
 <font color="GREEN" size="-1">30</font>
  harayo mathitā nāgai rathajālais tathāpare<br>
    śāyitā mṛditās tatra vāyuvegair ivāmbudāḥ<br>
 <font color="GREEN" size="-1">31</font>
  pradrutāś ca pare trastā hanyamānā jaghanyataḥ<br>
    abhidrutās tu rakṣobhiḥ siṃhair iva mahādvipāḥ<br>
 <font color="GREEN" size="-1">32</font>
  sāgare patitāḥ ke cit ke cid gaganam āśritāḥ<br>
    ṛkṣā vṛkṣān upārūḍhā vānarais tu vimiśritāḥ<br>
 <font color="GREEN" size="-1">33</font>
  sāgarasya ca tīreṣu śaileṣu ca vaneṣu ca<br>
    piṅgākṣās te virūpākṣair bahubhir bahavo hatāḥ<br>
 <font color="GREEN" size="-1">34</font>
  evaṃ tava hato bhartā sasainyo mama senayā<br>
    kṣatajārdraṃ rajodhvastam idaṃ cāsyāhṛtaṃ śiraḥ<br>
 <font color="GREEN" size="-1">35</font>
  tataḥ paramadurdharṣo rāvaṇo rākṣaseśvaraḥ<br>
    sītāyām upaśṛṇvantyāṃ rākṣasīm idam abravīt<br>
 <font color="GREEN" size="-1">36</font>
  rākṣasaṃ krūrakarmāṇaṃ vidyujjihvaṃ tvam ānaya<br>
    yena tad rāghavaśiraḥ saṃgrāmāt svayam āhṛtam<br>
 <font color="GREEN" size="-1">37</font>
  vidyujjihvas tato gṛhya śiras tat saśarāsanam<br>
    praṇāmaṃ śirasā kṛtvā rāvaṇasyāgrataḥ sthitaḥ<br>
 <font color="GREEN" size="-1">38</font>
  tam abravīt tato rājā rāvaṇo rākṣasaṃ sthitam<br>
    vidyujjihvaṃ mahājihvaṃ samīpaparivartinam<br>
 <font color="GREEN" size="-1">39</font>
  agrataḥ kuru sītāyāḥ śīghraṃ dāśaratheḥ śiraḥ<br>
    avasthāṃ paścimāṃ bhartuḥ kṛpaṇā sādhu paśyatu<br>
 <font color="GREEN" size="-1">40</font>
  evam uktaṃ tu tad rakṣaḥ śiras tat priyadarśanam<br>
    upanikṣipya sītāyāḥ kṣipram antaradhīyata<br>
 <font color="GREEN" size="-1">41</font>
  rāvaṇaś cāpi cikṣepa bhāsvaraṃ kārmukaṃ mahat<br>
    triṣu lokeṣu vikhyātaṃ sītām idam uvāca ha<br>
 <font color="GREEN" size="-1">42</font>
  idaṃ tat tava rāmasya kārmukaṃ jyāsamanvitam<br>
    iha prahastenānītaṃ hatvā taṃ niśi mānuṣam<br>
 <font color="GREEN" size="-1">43</font>
  sa vidyujjihvena sahaiva tac chiro; dhanuś ca bhūmau vinikīrya rāvaṇaḥ<br>
    videharājasya sutāṃ yaśasvinīṃ; tato 'bravīt tāṃ bhava me vaśānugā<br>
 </td>
 <td width="50%">
  <font color="GREEN" size="-1">1</font>
  ततस तम अक्षॊभ्यबलं लङ्कायां नृपतेश चरः<br>
   सुवेले राघवं शैले निविष्टं परत्यवेदयन<br>
  <font color="GREEN" size="-1">2</font>
  चाराणां रावणः शरुत्वा पराप्तं रामं महाबलम<br>
   जातॊद्वेगॊ ऽभवत किं चित सचिवांश चेदम अब्रवीत<br>
  <font color="GREEN" size="-1">3</font>
  मन्त्रिणः शीघ्रम आयान्तु सर्वे वै सुसमाहिताः<br>
   अयं नॊ मन्त्रकालॊ हि संप्राप्त इव राक्षसाः<br>
  <font color="GREEN" size="-1">4</font>
  तस्य तच छासनं शरुत्वा मन्त्रिणॊ ऽभयागमन दरुतम<br>
   ततः संमन्त्रयाम आस सचिवै राक्षसैः सह<br>
  <font color="GREEN" size="-1">5</font>
  मन्त्रयित्वा स दुर्धर्षः कषमं यत समनन्तरम<br>
   विसर्जयित्वा सचिवान परविवेश सवम आलयम<br>
  <font color="GREEN" size="-1">6</font>
  ततॊ राक्षसम आहूय विद्युज्जिह्वं महाबलम<br>
   मायाविदं महामायः पराविशद यत्र मैथिली<br>
  <font color="GREEN" size="-1">7</font>
  विद्युज्जिह्वं च मायाज्ञम अब्रवीद राक्षसाधिपः<br>
   मॊहयिष्यामहे सीतां मायया जनकात्मजाम<br>
  <font color="GREEN" size="-1">8</font>
  शिरॊ मायामयं गृह्य राघवस्य निशाचर<br>
   मां तवं समुपतिष्ठस्व महच च सशरं धनुः<br>
  <font color="GREEN" size="-1">9</font>
  एवम उक्तस तथेत्य आह विद्युज्जिह्वॊ निशाचरः<br>
   तस्य तुष्टॊ ऽभवद राजा परददौ च विभूषणम<br>
  <font color="GREEN" size="-1">10</font>
  अशॊकवनिकायां तु परविवेश महाबलः<br>
    ततॊ दीनाम अदैन्यार्हां ददर्श धनदानुजः<br>
    अधॊमुखीं शॊकपराम उपविष्टां महीतले<br>
 <font color="GREEN" size="-1">11</font>
  भर्तारम एव धयायन्तीम अशॊकवनिकां गताम<br>
    उपास्यमानां घॊराभी राक्षसीभिर अदूरतः<br>
 <font color="GREEN" size="-1">12</font>
  उपसृत्य ततः सीतां परहर्षन नाम कीर्तयन<br>
    इदं च वचनं धृष्टम उवाच जनकात्मजाम<br>
 <font color="GREEN" size="-1">13</font>
  सान्त्व्यमाना मया भद्रे यम उपाश्रित्य वल्गसे<br>
    खर हन्ता स ते भर्ता राघवः समरे हतः<br>
 <font color="GREEN" size="-1">14</font>
  छिन्नं ते सर्वतॊ मूलं दर्पस ते निहतॊ मया<br>
    वयसनेनात्मनः सीते मम भार्या भविष्यसि<br>
 <font color="GREEN" size="-1">15</font>
  अल्पपुण्ये निवृत्तार्थे मूढे पण्डितमानिनि<br>
    शृणु भर्तृबधं सीते घॊरं वृत्रवधं यथा<br>
 <font color="GREEN" size="-1">16</font>
  समायातः समुद्रान्तं मां हन्तुं किल राघवः<br>
    वानरेन्द्रप्रणीतेन बलेन महता वृतः<br>
 <font color="GREEN" size="-1">17</font>
  संनिविष्टः समुद्रस्य तीरम आसाद्य दक्षिणम<br>
    बलेन महता रामॊ वरजत्य अस्तं दिवाकरे<br>
 <font color="GREEN" size="-1">18</font>
  अथाध्वनि परिश्रान्तम अर्धरात्रे सथितं बलम<br>
    सुखसुप्तं समासाद्य चारितं परथमं चरैः<br>
 <font color="GREEN" size="-1">19</font>
  तत परहस्तप्रणीतेन बलेन महता मम<br>
    बलम अस्य हतं रात्रौ यत्र रामः सुलक्ष्मणः<br>
 <font color="GREEN" size="-1">20</font>
  पट्टसान परिघान खड्गांश चक्रान दण्डान महायसान<br>
    बाणजालानि शूलानि भास्वरान कूटमुद्गरान<br>
 <font color="GREEN" size="-1">21</font>
  यष्टीश च तॊमरान परासंश चक्राणि मुसलानि च<br>
    उद्यम्यॊद्यम्य रक्षॊभिर वानरेषु निपातिताः<br>
 <font color="GREEN" size="-1">22</font>
  अथ सुप्तस्य रामस्य परहस्तेन परमाथिना<br>
    असक्तं कृतहस्तेन शिरश छिन्नं महासिना<br>
 <font color="GREEN" size="-1">23</font>
  विभीषणः समुत्पत्य निगृहीतॊ यदृच्छया<br>
    दिशः परव्राजितः सर्वैर लक्ष्मणः पलवगैः सह<br>
 <font color="GREEN" size="-1">24</font>
  सुग्रीवॊ गरीवया शेते भग्नया पलवगाधिपः<br>
    निरस्तहनुकः शेते हनूमान राक्षसैर हतः<br>
 <font color="GREEN" size="-1">25</font>
  जाम्बवान अथ जानुभ्याम उत्पतन निहतॊ युधि<br>
    पट्टसैर बहुभिश छिन्नॊ निकृत्तः पादपॊ यथा<br>
 <font color="GREEN" size="-1">26</font>
  मैन्दश च दविविदश चॊभौ निहतौ वानरर्षभौ<br>
    निःश्वसन्तौ रुदन्तौ च रुधिरेण समुक्षितौ<br>
 <font color="GREEN" size="-1">27</font>
  असिनाभ्याहतश छिन्नॊ मध्ये रिपुनिषूदनः<br>
    अभिष्टनति मेदिन्यां पनसः पनसॊ यथा<br>
 <font color="GREEN" size="-1">28</font>
  नाराचैर बहुभिश छिन्नः शेते दर्यां दरीमुखः<br>
    कुमुदस तु महातेजा निष्कूजन सायकैर हतः<br>
 <font color="GREEN" size="-1">29</font>
  अङ्गदॊ बहुभिश छिन्नः शरैर आसाद्य राक्षसैः<br>
    पातितॊ रुधिरॊद्गारी कषितौ निपतितॊ ऽङगदः<br>
 <font color="GREEN" size="-1">30</font>
  हरयॊ मथिता नागै रथजालैस तथापरे<br>
    शायिता मृदितास तत्र वायुवेगैर इवाम्बुदाः<br>
 <font color="GREEN" size="-1">31</font>
  परद्रुताश च परे तरस्ता हन्यमाना जघन्यतः<br>
    अभिद्रुतास तु रक्षॊभिः सिंहैर इव महाद्विपाः<br>
 <font color="GREEN" size="-1">32</font>
  सागरे पतिताः के चित के चिद गगनम आश्रिताः<br>
    ऋक्षा वृक्षान उपारूढा वानरैस तु विमिश्रिताः<br>
 <font color="GREEN" size="-1">33</font>
  सागरस्य च तीरेषु शैलेषु च वनेषु च<br>
    पिङ्गाक्षास ते विरूपाक्षैर बहुभिर बहवॊ हताः<br>
 <font color="GREEN" size="-1">34</font>
  एवं तव हतॊ भर्ता ससैन्यॊ मम सेनया<br>
    कषतजार्द्रं रजॊध्वस्तम इदं चास्याहृतं शिरः<br>
 <font color="GREEN" size="-1">35</font>
  ततः परमदुर्धर्षॊ रावणॊ राक्षसेश्वरः<br>
    सीतायाम उपशृण्वन्त्यां राक्षसीम इदम अब्रवीत<br>
 <font color="GREEN" size="-1">36</font>
  राक्षसं करूरकर्माणं विद्युज्जिह्वं तवम आनय<br>
    येन तद राघवशिरः संग्रामात सवयम आहृतम<br>
 <font color="GREEN" size="-1">37</font>
  विद्युज्जिह्वस ततॊ गृह्य शिरस तत सशरासनम<br>
    परणामं शिरसा कृत्वा रावणस्याग्रतः सथितः<br>
 <font color="GREEN" size="-1">38</font>
  तम अब्रवीत ततॊ राजा रावणॊ राक्षसं सथितम<br>
    विद्युज्जिह्वं महाजिह्वं समीपपरिवर्तिनम<br>
 <font color="GREEN" size="-1">39</font>
  अग्रतः कुरु सीतायाः शीघ्रं दाशरथेः शिरः<br>
    अवस्थां पश्चिमां भर्तुः कृपणा साधु पश्यतु<br>
 <font color="GREEN" size="-1">40</font>
  एवम उक्तं तु तद रक्षः शिरस तत परियदर्शनम<br>
    उपनिक्षिप्य सीतायाः कषिप्रम अन्तरधीयत<br>
 <font color="GREEN" size="-1">41</font>
  रावणश चापि चिक्षेप भास्वरं कार्मुकं महत<br>
    तरिषु लॊकेषु विख्यातं सीताम इदम उवाच ह<br>
 <font color="GREEN" size="-1">42</font>
  इदं तत तव रामस्य कार्मुकं जयासमन्वितम<br>
    इह परहस्तेनानीतं हत्वा तं निशि मानुषम<br>
 <font color="GREEN" size="-1">43</font>
  स विद्युज्जिह्वेन सहैव तच छिरॊ; धनुश च भूमौ विनिकीर्य रावणः<br>
    विदेहराजस्य सुतां यशस्विनीं; ततॊ ऽबरवीत तां भव मे वशानुगा<br>
 </td>
 
 </table>
 <p></p><div class="filenav">
 <hr>
 <center>
 <a href="rys6023.htm">Next: Chapter 23</a></center>
 </div>
 </center></body>