<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi06.htm">Book 6 Index</a><br>
  
 <a href="rys6056.htm">Previous</a> 
 <a href="rys6058.htm">Next</a> 
 
 </div>
 <hr>
 
 <h3 align="CENTER">Book 6<br>Chapter 57
 </h3><table width="100%">
 <td width="50%">
  <font color="GREEN" size="-1">1</font>
  evaṃ vilapamānasya rāvaṇasya durātmanaḥ<br>
   śrutvā śokābhitaptasya triśirā vākyam abravīt<br>
  <font color="GREEN" size="-1">2</font>
  evam eva mahāvīryo hato nas tāta madhyamaḥ<br>
   na tu satpuruṣā rājan vilapanti yathā bhavān<br>
  <font color="GREEN" size="-1">3</font>
  nūnaṃ tribhuvaṇasyāpi paryāptas tvam asi prabho<br>
   sa kasmāt prākṛta iva śokasyātmānam īdṛśam<br>
  <font color="GREEN" size="-1">4</font>
  brahmadattāsti te śaktiḥ kavacaḥ sāyako dhanuḥ<br>
   sahasrakharasaṃyukto ratho meghasamasvanaḥ<br>
  <font color="GREEN" size="-1">5</font>
  tvayāsakṛd viśastreṇa viśastā devadānavāḥ<br>
   sa sarvāyudhasaṃpanno rāghavaṃ śāstum arhasi<br>
  <font color="GREEN" size="-1">6</font>
  kāmaṃ tiṣṭha mahārājanirgamiṣyāmy ahaṃ raṇam<br>
   uddhariṣyāmi te śatrūn garuḍaḥ pannagān iha<br>
  <font color="GREEN" size="-1">7</font>
  śambaro devarājena narako viṣṇunā yathā<br>
   tathādya śayitā rāmo mayā yudhi nipātitaḥ<br>
  <font color="GREEN" size="-1">8</font>
  śrutvā triśiraso vākyaṃ rāvaṇo rākṣasādhipaḥ<br>
   punar jātam ivātmānaṃ manyate kālacoditaḥ<br>
  <font color="GREEN" size="-1">9</font>
  śrutvā triśiraso vākyaṃ devāntakanarāntakau<br>
   atikāyaś ca tejasvī babhūvur yuddhaharṣitāḥ<br>
  <font color="GREEN" size="-1">10</font>
  tato 'ham aham ity evaṃ garjanto nairṛtarṣabhāḥ<br>
    rāvaṇasya sutā vīrāḥ śakratulyaparākramāḥ<br>
 <font color="GREEN" size="-1">11</font>
  antarikṣacarāḥ sarve sarve māyā viśāradāḥ<br>
    sarve tridaśadarpaghnāḥ sarve ca raṇadurmadāḥ<br>
 <font color="GREEN" size="-1">12</font>
  sarve 'strabalasaṃpannāḥ sarve vistīrṇa kīrtayaḥ<br>
    sarve samaram āsādya na śrūyante sma nirjitāḥ<br>
 <font color="GREEN" size="-1">13</font>
  sarve 'straviduṣo vīrāḥ sarve yuddhaviśāradāḥ<br>
    sarve pravarajijñānāḥ sarve labdhavarās tathā<br>
 <font color="GREEN" size="-1">14</font>
  sa tais tathā bhāskaratulyavarcasaiḥ; sutair vṛtaḥ śatrubalapramardanaiḥ<br>
    rarāja rājā maghavān yathāmarair; vṛto mahādānavadarpanāśanaiḥ<br>
 <font color="GREEN" size="-1">15</font>
  sa putrān saṃpariṣvajya bhūṣayitvā ca bhūṣaṇaiḥ<br>
    āśīrbhiś ca praśastābhiḥ preṣayām āsa saṃyuge<br>
 <font color="GREEN" size="-1">16</font>
  mahodaramahāpārśvau bhrātarau cāpi rāvaṇaḥ<br>
    rakṣaṇārthaṃ kumārāṇāṃ preṣayām āsa saṃyuge<br>
 <font color="GREEN" size="-1">17</font>
  te 'bhivādya mahātmānaṃ rāvaṇaṃ ripurāvaṇam<br>
    kṛtvā pradakṣiṇaṃ caiva mahākāyāḥ pratasthire<br>
 <font color="GREEN" size="-1">18</font>
  sarvauṣadhībhir gandhaiś ca samālabhya mahābalāḥ<br>
    nirjagmur nairṛtaśreṣṭhāḥ ṣaḍ ete yuddhakāṅkṣiṇaḥ<br>
 <font color="GREEN" size="-1">19</font>
  tataḥ sudarśanaṃ nāma nīlajīmūtasaṃnibham<br>
    airāvatakule jātam āruroha mahodaraḥ<br>
 <font color="GREEN" size="-1">20</font>
  sarvāyudhasamāyuktaṃ tūṇībhiś ca svalaṃkṛtam<br>
    rarāja gajam āsthāya savitevāstamūrdhani<br>
 <font color="GREEN" size="-1">21</font>
  hayottamasamāyuktaṃ sarvāyudhasamākulam<br>
    āruroha rathaśreṣṭhaṃ triśirā rāvaṇātmajaḥ<br>
 <font color="GREEN" size="-1">22</font>
  triśirā ratham āsthāya virarāja dhanurdharaḥ<br>
    savidyudulkaḥ sajvālaḥ sendracāpa ivāmbudaḥ<br>
 <font color="GREEN" size="-1">23</font>
  tribhiḥ kirīṭais triśirāḥ śuśubhe sa rathottame<br>
    himavān iva śailendras tribhiḥ kāñcanaparvataiḥ<br>
 <font color="GREEN" size="-1">24</font>
  atikāyo 'pi tejasvī rākṣasendrasutas tadā<br>
    āruroha rathaśreṣṭhaṃ śreṣṭhaḥ sarvadhanuṣmatām<br>
 <font color="GREEN" size="-1">25</font>
  sucakrākṣaṃ susaṃyuktaṃ sānukarṣaṃ sakūbaram<br>
    tūṇībāṇāsanair dīptaṃ prāsāsi parighākulam<br>
 <font color="GREEN" size="-1">26</font>
  sa kāñcanavicitreṇa kirīṭena virājatā<br>
    bhūṣaṇaiś ca babhau meruḥ prabhābhir iva bhāsvaraḥ<br>
 <font color="GREEN" size="-1">27</font>
  sa rarāja rathe tasmin rājasūnur mahābalaḥ<br>
    vṛto nairṛtaśārdūlair vajrapāṇir ivāmaraiḥ<br>
 <font color="GREEN" size="-1">28</font>
  hayam uccaiḥśravaḥ prakhyaṃ śvetaṃ kanakabhūṣaṇam<br>
    manojavaṃ mahākāyam āruroha narāntakaḥ<br>
 <font color="GREEN" size="-1">29</font>
  gṛhītvā prāsam uklābhaṃ virarāja narāntakaḥ<br>
    śaktim ādāya tejasvī guhaḥ śatruṣv ivāhave<br>
 <font color="GREEN" size="-1">30</font>
  devāntakaḥ samādāya parighaṃ vajrabhūṣaṇam<br>
    parigṛhya giriṃ dorbhyāṃ vapur viṣṇor viḍambayan<br>
 <font color="GREEN" size="-1">31</font>
  mahāpārśvo mahātejā gadām ādāya vīryavān<br>
    virarāja gadāpāṇiḥ kubera iva saṃyuge<br>
 <font color="GREEN" size="-1">32</font>
  te pratasthur mahātmāno balair apratimair vṛtāḥ<br>
    surā ivāmarāvatyāṃ balair apratimair vṛtāḥ<br>
 <font color="GREEN" size="-1">33</font>
  tān gajaiś ca turaṃgaiś ca rathaiś cāmbudanisvanaiḥ<br>
    anujagmur mahātmāno rākṣasāḥ pravarāyudhāḥ<br>
 <font color="GREEN" size="-1">34</font>
  te virejur mahātmāno kumārāḥ sūryavarcasaḥ<br>
    kirīṭinaḥ śriyā juṣṭā grahā dīptā ivāmbare<br>
 <font color="GREEN" size="-1">35</font>
  pragṛhītā babhau teṣāṃ chatrāṇām āvaliḥ sitā<br>
    śāradābhrapratīkāśāṃ haṃsāvalir ivāmbare<br>
 <font color="GREEN" size="-1">36</font>
  maraṇaṃ vāpi niścitya śatrūṇāṃ vā parājayam<br>
    iti kṛtvā matiṃ vīrā nirjagmuḥ saṃyugārthinaḥ<br>
 <font color="GREEN" size="-1">37</font>
  jagarjuś ca praṇeduś ca cikṣipuś cāpi sāyakān<br>
    jahṛṣuś ca mahātmāno niryānto yuddhadurmadāḥ<br>
 <font color="GREEN" size="-1">38</font>
  kṣveḍitāsphoṭaninadaiḥ saṃcacāleva medinī<br>
    rakṣasāṃ siṃhanādaiś ca pusphoṭeva tadāmbaram<br>
 <font color="GREEN" size="-1">39</font>
  te 'bhiniṣkramya muditā rākṣasendrā mahābalāḥ<br>
    dadṛśur vānarānīkaṃ samudyataśilānagam<br>
 <font color="GREEN" size="-1">40</font>
  harayo 'pi mahātmāno dadṛśur nairṛtaṃ balam<br>
    hastyaśvarathasaṃbādhaṃ kiṅkiṇīśatanāditam<br>
 <font color="GREEN" size="-1">41</font>
  nīlajīmūtasaṃkāśaṃ samudyatamahāyudham<br>
    dīptānalaraviprakhyair nairṛtaiḥ sarvato vṛtam<br>
 <font color="GREEN" size="-1">42</font>
  tad dṛṣṭvā balam āyāntaṃ labdhalakṣyāḥ plavaṃgamāḥ<br>
    samudyatamahāśailāḥ saṃpraṇedur muhur muhuḥ<br>
 <font color="GREEN" size="-1">43</font>
  tataḥ samudghuṣṭaravaṃ niśamya; rakṣogaṇā vānarayūthapānām<br>
    amṛṣyamāṇāḥ paraharṣam ugraṃ; mahābalā bhīmataraṃ vineduḥ<br>
 <font color="GREEN" size="-1">44</font>
  te rākṣasabalaṃ ghoraṃ praviśya hariyūthapāḥ<br>
    vicerur udyataiḥ śailair nagāḥ śikhariṇo yathā<br>
 <font color="GREEN" size="-1">45</font>
  ke cid ākāśam āviśya ke cid urvyāṃ plavaṃgamāḥ<br>
    rakṣaḥsainyeṣu saṃkruddhāś cerur drumaśilāyudhāḥ<br>
 <font color="GREEN" size="-1">46</font>
  te pādapaśilāśailaiś cakrur vṛṣṭim anuttamām<br>
    bāṇaughair vāryamāṇāś ca harayo bhīmavikramāḥ<br>
 <font color="GREEN" size="-1">47</font>
  siṃhanādān vineduś ca raṇe rākṣasavānarāḥ<br>
    śilābhiś cūrṇayām āsur yātudhānān plavaṃgamāḥ<br>
 <font color="GREEN" size="-1">48</font>
  nijaghnuḥ saṃyuge kruddhāḥ kavacābharaṇāvṛtān<br>
    ke cid rathagatān vīrān gajavājigatān api<br>
 <font color="GREEN" size="-1">49</font>
  nijaghnuḥ sahasāplutya yātudhānān plavaṃgamāḥ<br>
    śailaśṛṅganipātaiś ca muṣṭibhir vāntalocanāḥ<br>
    celuḥ petuś ca neduś ca tatra rākṣasapuṃgavāḥ<br>
 <font color="GREEN" size="-1">50</font>
  tataḥ śailaiś ca khaḍgaiś ca visṛṣṭair harirākṣasaiḥ<br>
    muhūrtenāvṛtā bhūmir abhavac choṇitāplutā<br>
 <font color="GREEN" size="-1">51</font>
  vikīrṇaparvatākārai rakṣobhir arimardanaiḥ<br>
    ākṣiptāḥ kṣipyamāṇāś ca bhagnaśūlāś ca vānaraiḥ<br>
 <font color="GREEN" size="-1">52</font>
  vānarān vānarair eva jagnus te rajanīcarāḥ<br>
    rākṣasān rākṣasair eva jaghnus te vānarā api<br>
 <font color="GREEN" size="-1">53</font>
  ākṣipya ca śilās teṣāṃ nijaghnū rākṣasā harīn<br>
    teṣāṃ cācchidya śastrāṇi jaghnū rakṣāṃsi vānarāḥ<br>
 <font color="GREEN" size="-1">54</font>
  nijaghnuḥ śailaśūlāstrair vibhiduś ca parasparam<br>
    siṃhanādān vineduś ca raṇe vānararākṣasāḥ<br>
 <font color="GREEN" size="-1">55</font>
  chinnavarmatanutrāṇā rākṣasā vānarair hatāḥ<br>
    rudhiraṃ prasrutās tatra rasasāram iva drumāḥ<br>
 <font color="GREEN" size="-1">56</font>
  rathena ca rathaṃ cāpi vāraṇena ca vāraṇam<br>
    hayena ca hayaṃ ke cin nijaghnur vānarā raṇe<br>
 <font color="GREEN" size="-1">57</font>
  kṣuraprair ardhacandraiś ca bhallaiś ca niśitaiḥ śaraiḥ<br>
    rākṣasā vānarendrāṇāṃ cicchiduḥ pādapāñ śilāḥ<br>
 <font color="GREEN" size="-1">58</font>
  vikīrṇaiḥ parvatāgraiś ca drumaiś chinnaiś ca saṃyuge<br>
    hataiś ca kapirakṣobhir durgamā vasudhābhavat<br>
 <font color="GREEN" size="-1">59</font>
  tasmin pravṛtte tumule vimarde; prahṛṣyamāṇeṣu valī mukheṣu<br>
    nipātyamāneṣu ca rākṣaseṣu; maharṣayo devagaṇāś ca neduḥ<br>
 <font color="GREEN" size="-1">60</font>
  tato hayaṃ mārutatulyavegam; āruhya śaktiṃ niśitāṃ pragṛhya<br>
    narāntako vānararājasainyaṃ; mahārṇavaṃ mīna ivāviveśa<br>
 <font color="GREEN" size="-1">61</font>
  sa vānarān saptaśatāni vīraḥ; prāsena dīptena vinirbibheda<br>
    ekaḥ kṣaṇenendraripur mahātmā; jaghāna sainyaṃ haripuṃgavānām<br>
 <font color="GREEN" size="-1">62</font>
  dadṛśuś ca mahātmānaṃ hayapṛṣṭhe pratiṣṭhitam<br>
    carantaṃ harisainyeṣu vidyādharamaharṣayaḥ<br>
 <font color="GREEN" size="-1">63</font>
  sa tasya dadṛśe mārgo māṃsaśoṇitakardamaḥ<br>
    patitaiḥ parvatākārair vānarair abhisaṃvṛtaḥ<br>
 <font color="GREEN" size="-1">64</font>
  yāvad vikramituṃ buddhiṃ cakruḥ plavagapuṃgavāḥ<br>
    tāvad etān atikramya nirbibheda narāntakaḥ<br>
 <font color="GREEN" size="-1">65</font>
  jvalantaṃ prāsam udyamya saṃgrāmānte narāntakaḥ<br>
    dadāha harisainyāni vanānīva vibhāvasuḥ<br>
 <font color="GREEN" size="-1">66</font>
  yāvad utpāṭayām āsur vṛkṣāñ śailān vanaukasaḥ<br>
    tāvat prāsahatāḥ petur vajrakṛttā ivācalāḥ<br>
 <font color="GREEN" size="-1">67</font>
  dikṣu sarvāsu balavān vicacāra narāntakaḥ<br>
    pramṛdnan sarvato yuddhe prāvṛṭkāle yathānilaḥ<br>
 <font color="GREEN" size="-1">68</font>
  na śekur dhāvituṃ vīrā na sthātuṃ spandituṃ kutaḥ<br>
    utpatantaṃ sthitaṃ yāntaṃ sarvān vivyādha vīryavān<br>
 <font color="GREEN" size="-1">69</font>
  ekenāntakakalpena prāsenādityatejasā<br>
    bhinnāni harisainyāni nipetur dharaṇītale<br>
 <font color="GREEN" size="-1">70</font>
  vajraniṣpeṣasadṛśaṃ prāsasyābhinipātanam<br>
    na śekur vānarāḥ soḍhuṃ te vinedur mahāsvanam<br>
 <font color="GREEN" size="-1">71</font>
  patatāṃ harivīrāṇāṃ rūpāṇi pracakāśire<br>
    vajrabhinnāgrakūṭānāṃ śailānāṃ patatām iva<br>
 <font color="GREEN" size="-1">72</font>
  ye tu pūrvaṃ mahātmānaḥ kumbhakarṇena pātitāḥ<br>
    te 'svasthā vānaraśreṣṭhāḥ sugrīvam upatasthire<br>
 <font color="GREEN" size="-1">73</font>
  viprekṣamāṇaḥ sugrīvo dadarśa harivāhinīm<br>
    narāntakabhayatrastāṃ vidravantīm itas tataḥ<br>
 <font color="GREEN" size="-1">74</font>
  vidrutāṃ vāhinīṃ dṛṣṭvā sa dadarśa narāntakam<br>
    gṛhītaprāsam āyāntaṃ hayapṛṣṭhe pratiṣṭhitam<br>
 <font color="GREEN" size="-1">75</font>
  athovāca mahātejāḥ sugrīvo vānarādhipaḥ<br>
    kumāram aṅgadaṃ vīraṃ śakratulyaparākramam<br>
 <font color="GREEN" size="-1">76</font>
  gacchainaṃ rākṣasaṃ vīra yo 'sau turagam āsthitaḥ<br>
    kṣobhayantaṃ haribalaṃ kṣipraṃ prāṇair viyojaya<br>
 <font color="GREEN" size="-1">77</font>
  sa bhartur vacanaṃ śrutvā niṣpapātāṅgadas tadā<br>
    anīkān meghasaṃkāśān meghānīkād ivāṃśumān<br>
 <font color="GREEN" size="-1">78</font>
  śailasaṃghātasaṃkāśo harīṇām uttamo 'ṅgadaḥ<br>
    rarājāṅgadasaṃnaddhaḥ sadhātur iva parvataḥ<br>
 <font color="GREEN" size="-1">79</font>
  nirāyudho mahātejāḥ kevalaṃ nakhadaṃṣṭravān<br>
    narāntakam abhikramya vāliputro 'bravīd vacaḥ<br>
 <font color="GREEN" size="-1">80</font>
  tiṣṭha kiṃ prākṛtair ebhir haribhis tvaṃ kariṣyasi<br>
    asmin vajrasamasparśe prāsaṃ kṣipa mamorasi<br>
 <font color="GREEN" size="-1">81</font>
  aṅgadasya vacaḥ śrutvā pracukrodha narāntakaḥ<br>
    saṃdaśya daśanair oṣṭhaṃ niśvasya ca bhujaṃgavat<br>
 <font color="GREEN" size="-1">82</font>
  sa prāsam āvidhya tadāṅgadāya; samujjvalantaṃ sahasotsasarja<br>
    sa vāliputrorasi vajrakalpe; babhūva bhagno nyapatac ca bhūmau<br>
 <font color="GREEN" size="-1">83</font>
  taṃ prāsam ālokya tadā vibhagnaṃ; suparṇakṛttoragabhogakalpam<br>
    talaṃ samudyamya sa vāliputras; turaṃgamasyābhijaghāna mūrdhni<br>
 <font color="GREEN" size="-1">84</font>
  nimagnapādaḥ sphuṭitākṣi tāro; niṣkrāntajihvo 'calasaṃnikāśaḥ<br>
    sa tasya vājī nipapāta bhūmau; talaprahāreṇa vikīrṇamūrdhā<br>
 <font color="GREEN" size="-1">85</font>
  narāntakaḥ krodhavaśaṃ jagāma; hataṃ turagaṃ patitaṃ nirīkṣya<br>
    sa muṣṭim udyamya mahāprabhāvo; jaghāna śīrṣe yudhi vāliputram<br>
 <font color="GREEN" size="-1">86</font>
  athāṅgado muṣṭivibhinnamūrdhā; susrāva tīvraṃ rudhiraṃ bhṛśoṣṇam<br>
    muhur vijajvāla mumoha cāpi; saṃjñāṃ samāsādya visiṣmiye ca<br>
 <font color="GREEN" size="-1">87</font>
  athāṅgado vajrasamānavegaṃ; saṃvartya muṣṭiṃ giriśṛṅgakalpam<br>
    nipātayām āsa tadā mahātmā; narāntakasyorasi vāliputraḥ<br>
 <font color="GREEN" size="-1">88</font>
  sa muṣṭiniṣpiṣṭavibhinnavakṣā; jvālāṃ vamañ śoṇitadigdhagātraḥ<br>
    narāntako bhūmitale papāta; yathācalo vajranipātabhagnaḥ<br>
 <font color="GREEN" size="-1">89</font>
  athāntarikṣe tridaśottamānāṃ; vanaukasāṃ caiva mahāpraṇādaḥ<br>
    babhūva tasmin nihate 'gryavīre; narāntake vālisutena saṃkhye<br>
 <font color="GREEN" size="-1">90</font>
  athāṅgado rāmamanaḥ praharṣaṇaṃ; suduṣkaraṃ taṃ kṛtavān hi vikramam<br>
    visiṣmiye so 'py ativīrya vikramaḥ; punaś ca yuddhe sa babhūva harṣitaḥ<br>
 </td>
 <td width="50%">
  <font color="GREEN" size="-1">1</font>
  एवं विलपमानस्य रावणस्य दुरात्मनः<br>
   शरुत्वा शॊकाभितप्तस्य तरिशिरा वाक्यम अब्रवीत<br>
  <font color="GREEN" size="-1">2</font>
  एवम एव महावीर्यॊ हतॊ नस तात मध्यमः<br>
   न तु सत्पुरुषा राजन विलपन्ति यथा भवान<br>
  <font color="GREEN" size="-1">3</font>
  नूनं तरिभुवणस्यापि पर्याप्तस तवम असि परभॊ<br>
   स कस्मात पराकृत इव शॊकस्यात्मानम ईदृशम<br>
  <font color="GREEN" size="-1">4</font>
  बरह्मदत्तास्ति ते शक्तिः कवचः सायकॊ धनुः<br>
   सहस्रखरसंयुक्तॊ रथॊ मेघसमस्वनः<br>
  <font color="GREEN" size="-1">5</font>
  तवयासकृद विशस्त्रेण विशस्ता देवदानवाः<br>
   स सर्वायुधसंपन्नॊ राघवं शास्तुम अर्हसि<br>
  <font color="GREEN" size="-1">6</font>
  कामं तिष्ठ महाराजनिर्गमिष्याम्य अहं रणम<br>
   उद्धरिष्यामि ते शत्रून गरुडः पन्नगान इह<br>
  <font color="GREEN" size="-1">7</font>
  शम्बरॊ देवराजेन नरकॊ विष्णुना यथा<br>
   तथाद्य शयिता रामॊ मया युधि निपातितः<br>
  <font color="GREEN" size="-1">8</font>
  शरुत्वा तरिशिरसॊ वाक्यं रावणॊ राक्षसाधिपः<br>
   पुनर जातम इवात्मानं मन्यते कालचॊदितः<br>
  <font color="GREEN" size="-1">9</font>
  शरुत्वा तरिशिरसॊ वाक्यं देवान्तकनरान्तकौ<br>
   अतिकायश च तेजस्वी बभूवुर युद्धहर्षिताः<br>
  <font color="GREEN" size="-1">10</font>
  ततॊ ऽहम अहम इत्य एवं गर्जन्तॊ नैरृतर्षभाः<br>
    रावणस्य सुता वीराः शक्रतुल्यपराक्रमाः<br>
 <font color="GREEN" size="-1">11</font>
  अन्तरिक्षचराः सर्वे सर्वे माया विशारदाः<br>
    सर्वे तरिदशदर्पघ्नाः सर्वे च रणदुर्मदाः<br>
 <font color="GREEN" size="-1">12</font>
  सर्वे ऽसत्रबलसंपन्नाः सर्वे विस्तीर्ण कीर्तयः<br>
    सर्वे समरम आसाद्य न शरूयन्ते सम निर्जिताः<br>
 <font color="GREEN" size="-1">13</font>
  सर्वे ऽसत्रविदुषॊ वीराः सर्वे युद्धविशारदाः<br>
    सर्वे परवरजिज्ञानाः सर्वे लब्धवरास तथा<br>
 <font color="GREEN" size="-1">14</font>
  स तैस तथा भास्करतुल्यवर्चसैः; सुतैर वृतः शत्रुबलप्रमर्दनैः<br>
    रराज राजा मघवान यथामरैर; वृतॊ महादानवदर्पनाशनैः<br>
 <font color="GREEN" size="-1">15</font>
  स पुत्रान संपरिष्वज्य भूषयित्वा च भूषणैः<br>
    आशीर्भिश च परशस्ताभिः परेषयाम आस संयुगे<br>
 <font color="GREEN" size="-1">16</font>
  महॊदरमहापार्श्वौ भरातरौ चापि रावणः<br>
    रक्षणार्थं कुमाराणां परेषयाम आस संयुगे<br>
 <font color="GREEN" size="-1">17</font>
  ते ऽभिवाद्य महात्मानं रावणं रिपुरावणम<br>
    कृत्वा परदक्षिणं चैव महाकायाः परतस्थिरे<br>
 <font color="GREEN" size="-1">18</font>
  सर्वौषधीभिर गन्धैश च समालभ्य महाबलाः<br>
    निर्जग्मुर नैरृतश्रेष्ठाः षड एते युद्धकाङ्क्षिणः<br>
 <font color="GREEN" size="-1">19</font>
  ततः सुदर्शनं नाम नीलजीमूतसंनिभम<br>
    ऐरावतकुले जातम आरुरॊह महॊदरः<br>
 <font color="GREEN" size="-1">20</font>
  सर्वायुधसमायुक्तं तूणीभिश च सवलंकृतम<br>
    रराज गजम आस्थाय सवितेवास्तमूर्धनि<br>
 <font color="GREEN" size="-1">21</font>
  हयॊत्तमसमायुक्तं सर्वायुधसमाकुलम<br>
    आरुरॊह रथश्रेष्ठं तरिशिरा रावणात्मजः<br>
 <font color="GREEN" size="-1">22</font>
  तरिशिरा रथम आस्थाय विरराज धनुर्धरः<br>
    सविद्युदुल्कः सज्वालः सेन्द्रचाप इवाम्बुदः<br>
 <font color="GREEN" size="-1">23</font>
  तरिभिः किरीटैस तरिशिराः शुशुभे स रथॊत्तमे<br>
    हिमवान इव शैलेन्द्रस तरिभिः काञ्चनपर्वतैः<br>
 <font color="GREEN" size="-1">24</font>
  अतिकायॊ ऽपि तेजस्वी राक्षसेन्द्रसुतस तदा<br>
    आरुरॊह रथश्रेष्ठं शरेष्ठः सर्वधनुष्मताम<br>
 <font color="GREEN" size="-1">25</font>
  सुचक्राक्षं सुसंयुक्तं सानुकर्षं सकूबरम<br>
    तूणीबाणासनैर दीप्तं परासासि परिघाकुलम<br>
 <font color="GREEN" size="-1">26</font>
  स काञ्चनविचित्रेण किरीटेन विराजता<br>
    भूषणैश च बभौ मेरुः परभाभिर इव भास्वरः<br>
 <font color="GREEN" size="-1">27</font>
  स रराज रथे तस्मिन राजसूनुर महाबलः<br>
    वृतॊ नैरृतशार्दूलैर वज्रपाणिर इवामरैः<br>
 <font color="GREEN" size="-1">28</font>
  हयम उच्चैःश्रवः परख्यं शवेतं कनकभूषणम<br>
    मनॊजवं महाकायम आरुरॊह नरान्तकः<br>
 <font color="GREEN" size="-1">29</font>
  गृहीत्वा परासम उक्लाभं विरराज नरान्तकः<br>
    शक्तिम आदाय तेजस्वी गुहः शत्रुष्व इवाहवे<br>
 <font color="GREEN" size="-1">30</font>
  देवान्तकः समादाय परिघं वज्रभूषणम<br>
    परिगृह्य गिरिं दॊर्भ्यां वपुर विष्णॊर विडम्बयन<br>
 <font color="GREEN" size="-1">31</font>
  महापार्श्वॊ महातेजा गदाम आदाय वीर्यवान<br>
    विरराज गदापाणिः कुबेर इव संयुगे<br>
 <font color="GREEN" size="-1">32</font>
  ते परतस्थुर महात्मानॊ बलैर अप्रतिमैर वृताः<br>
    सुरा इवामरावत्यां बलैर अप्रतिमैर वृताः<br>
 <font color="GREEN" size="-1">33</font>
  तान गजैश च तुरंगैश च रथैश चाम्बुदनिस्वनैः<br>
    अनुजग्मुर महात्मानॊ राक्षसाः परवरायुधाः<br>
 <font color="GREEN" size="-1">34</font>
  ते विरेजुर महात्मानॊ कुमाराः सूर्यवर्चसः<br>
    किरीटिनः शरिया जुष्टा गरहा दीप्ता इवाम्बरे<br>
 <font color="GREEN" size="-1">35</font>
  परगृहीता बभौ तेषां छत्राणाम आवलिः सिता<br>
    शारदाभ्रप्रतीकाशां हंसावलिर इवाम्बरे<br>
 <font color="GREEN" size="-1">36</font>
  मरणं वापि निश्चित्य शत्रूणां वा पराजयम<br>
    इति कृत्वा मतिं वीरा निर्जग्मुः संयुगार्थिनः<br>
 <font color="GREEN" size="-1">37</font>
  जगर्जुश च परणेदुश च चिक्षिपुश चापि सायकान<br>
    जहृषुश च महात्मानॊ निर्यान्तॊ युद्धदुर्मदाः<br>
 <font color="GREEN" size="-1">38</font>
  कष्वेडितास्फॊटनिनदैः संचचालेव मेदिनी<br>
    रक्षसां सिंहनादैश च पुस्फॊटेव तदाम्बरम<br>
 <font color="GREEN" size="-1">39</font>
  ते ऽभिनिष्क्रम्य मुदिता राक्षसेन्द्रा महाबलाः<br>
    ददृशुर वानरानीकं समुद्यतशिलानगम<br>
 <font color="GREEN" size="-1">40</font>
  हरयॊ ऽपि महात्मानॊ ददृशुर नैरृतं बलम<br>
    हस्त्यश्वरथसंबाधं किङ्किणीशतनादितम<br>
 <font color="GREEN" size="-1">41</font>
  नीलजीमूतसंकाशं समुद्यतमहायुधम<br>
    दीप्तानलरविप्रख्यैर नैरृतैः सर्वतॊ वृतम<br>
 <font color="GREEN" size="-1">42</font>
  तद दृष्ट्वा बलम आयान्तं लब्धलक्ष्याः पलवंगमाः<br>
    समुद्यतमहाशैलाः संप्रणेदुर मुहुर मुहुः<br>
 <font color="GREEN" size="-1">43</font>
  ततः समुद्घुष्टरवं निशम्य; रक्षॊगणा वानरयूथपानाम<br>
    अमृष्यमाणाः परहर्षम उग्रं; महाबला भीमतरं विनेदुः<br>
 <font color="GREEN" size="-1">44</font>
  ते राक्षसबलं घॊरं परविश्य हरियूथपाः<br>
    विचेरुर उद्यतैः शैलैर नगाः शिखरिणॊ यथा<br>
 <font color="GREEN" size="-1">45</font>
  के चिद आकाशम आविश्य के चिद उर्व्यां पलवंगमाः<br>
    रक्षःसैन्येषु संक्रुद्धाश चेरुर दरुमशिलायुधाः<br>
 <font color="GREEN" size="-1">46</font>
  ते पादपशिलाशैलैश चक्रुर वृष्टिम अनुत्तमाम<br>
    बाणौघैर वार्यमाणाश च हरयॊ भीमविक्रमाः<br>
 <font color="GREEN" size="-1">47</font>
  सिंहनादान विनेदुश च रणे राक्षसवानराः<br>
    शिलाभिश चूर्णयाम आसुर यातुधानान पलवंगमाः<br>
 <font color="GREEN" size="-1">48</font>
  निजघ्नुः संयुगे करुद्धाः कवचाभरणावृतान<br>
    के चिद रथगतान वीरान गजवाजिगतान अपि<br>
 <font color="GREEN" size="-1">49</font>
  निजघ्नुः सहसाप्लुत्य यातुधानान पलवंगमाः<br>
    शैलशृङ्गनिपातैश च मुष्टिभिर वान्तलॊचनाः<br>
    चेलुः पेतुश च नेदुश च तत्र राक्षसपुंगवाः<br>
 <font color="GREEN" size="-1">50</font>
  ततः शैलैश च खड्गैश च विसृष्टैर हरिराक्षसैः<br>
    मुहूर्तेनावृता भूमिर अभवच छॊणिताप्लुता<br>
 <font color="GREEN" size="-1">51</font>
  विकीर्णपर्वताकारै रक्षॊभिर अरिमर्दनैः<br>
    आक्षिप्ताः कषिप्यमाणाश च भग्नशूलाश च वानरैः<br>
 <font color="GREEN" size="-1">52</font>
  वानरान वानरैर एव जग्नुस ते रजनीचराः<br>
    राक्षसान राक्षसैर एव जघ्नुस ते वानरा अपि<br>
 <font color="GREEN" size="-1">53</font>
  आक्षिप्य च शिलास तेषां निजघ्नू राक्षसा हरीन<br>
    तेषां चाच्छिद्य शस्त्राणि जघ्नू रक्षांसि वानराः<br>
 <font color="GREEN" size="-1">54</font>
  निजघ्नुः शैलशूलास्त्रैर विभिदुश च परस्परम<br>
    सिंहनादान विनेदुश च रणे वानरराक्षसाः<br>
 <font color="GREEN" size="-1">55</font>
  छिन्नवर्मतनुत्राणा राक्षसा वानरैर हताः<br>
    रुधिरं परस्रुतास तत्र रससारम इव दरुमाः<br>
 <font color="GREEN" size="-1">56</font>
  रथेन च रथं चापि वारणेन च वारणम<br>
    हयेन च हयं के चिन निजघ्नुर वानरा रणे<br>
 <font color="GREEN" size="-1">57</font>
  कषुरप्रैर अर्धचन्द्रैश च भल्लैश च निशितैः शरैः<br>
    राक्षसा वानरेन्द्राणां चिच्छिदुः पादपाञ शिलाः<br>
 <font color="GREEN" size="-1">58</font>
  विकीर्णैः पर्वताग्रैश च दरुमैश छिन्नैश च संयुगे<br>
    हतैश च कपिरक्षॊभिर दुर्गमा वसुधाभवत<br>
 <font color="GREEN" size="-1">59</font>
  तस्मिन परवृत्ते तुमुले विमर्दे; परहृष्यमाणेषु वली मुखेषु<br>
    निपात्यमानेषु च राक्षसेषु; महर्षयॊ देवगणाश च नेदुः<br>
 <font color="GREEN" size="-1">60</font>
  ततॊ हयं मारुततुल्यवेगम; आरुह्य शक्तिं निशितां परगृह्य<br>
    नरान्तकॊ वानरराजसैन्यं; महार्णवं मीन इवाविवेश<br>
 <font color="GREEN" size="-1">61</font>
  स वानरान सप्तशतानि वीरः; परासेन दीप्तेन विनिर्बिभेद<br>
    एकः कषणेनेन्द्ररिपुर महात्मा; जघान सैन्यं हरिपुंगवानाम<br>
 <font color="GREEN" size="-1">62</font>
  ददृशुश च महात्मानं हयपृष्ठे परतिष्ठितम<br>
    चरन्तं हरिसैन्येषु विद्याधरमहर्षयः<br>
 <font color="GREEN" size="-1">63</font>
  स तस्य ददृशे मार्गॊ मांसशॊणितकर्दमः<br>
    पतितैः पर्वताकारैर वानरैर अभिसंवृतः<br>
 <font color="GREEN" size="-1">64</font>
  यावद विक्रमितुं बुद्धिं चक्रुः पलवगपुंगवाः<br>
    तावद एतान अतिक्रम्य निर्बिभेद नरान्तकः<br>
 <font color="GREEN" size="-1">65</font>
  जवलन्तं परासम उद्यम्य संग्रामान्ते नरान्तकः<br>
    ददाह हरिसैन्यानि वनानीव विभावसुः<br>
 <font color="GREEN" size="-1">66</font>
  यावद उत्पाटयाम आसुर वृक्षाञ शैलान वनौकसः<br>
    तावत परासहताः पेतुर वज्रकृत्ता इवाचलाः<br>
 <font color="GREEN" size="-1">67</font>
  दिक्षु सर्वासु बलवान विचचार नरान्तकः<br>
    परमृद्नन सर्वतॊ युद्धे परावृट्काले यथानिलः<br>
 <font color="GREEN" size="-1">68</font>
  न शेकुर धावितुं वीरा न सथातुं सपन्दितुं कुतः<br>
    उत्पतन्तं सथितं यान्तं सर्वान विव्याध वीर्यवान<br>
 <font color="GREEN" size="-1">69</font>
  एकेनान्तककल्पेन परासेनादित्यतेजसा<br>
    भिन्नानि हरिसैन्यानि निपेतुर धरणीतले<br>
 <font color="GREEN" size="-1">70</font>
  वज्रनिष्पेषसदृशं परासस्याभिनिपातनम<br>
    न शेकुर वानराः सॊढुं ते विनेदुर महास्वनम<br>
 <font color="GREEN" size="-1">71</font>
  पततां हरिवीराणां रूपाणि परचकाशिरे<br>
    वज्रभिन्नाग्रकूटानां शैलानां पतताम इव<br>
 <font color="GREEN" size="-1">72</font>
  ये तु पूर्वं महात्मानः कुम्भकर्णेन पातिताः<br>
    ते ऽसवस्था वानरश्रेष्ठाः सुग्रीवम उपतस्थिरे<br>
 <font color="GREEN" size="-1">73</font>
  विप्रेक्षमाणः सुग्रीवॊ ददर्श हरिवाहिनीम<br>
    नरान्तकभयत्रस्तां विद्रवन्तीम इतस ततः<br>
 <font color="GREEN" size="-1">74</font>
  विद्रुतां वाहिनीं दृष्ट्वा स ददर्श नरान्तकम<br>
    गृहीतप्रासम आयान्तं हयपृष्ठे परतिष्ठितम<br>
 <font color="GREEN" size="-1">75</font>
  अथॊवाच महातेजाः सुग्रीवॊ वानराधिपः<br>
    कुमारम अङ्गदं वीरं शक्रतुल्यपराक्रमम<br>
 <font color="GREEN" size="-1">76</font>
  गच्छैनं राक्षसं वीर यॊ ऽसौ तुरगम आस्थितः<br>
    कषॊभयन्तं हरिबलं कषिप्रं पराणैर वियॊजय<br>
 <font color="GREEN" size="-1">77</font>
  स भर्तुर वचनं शरुत्वा निष्पपाताङ्गदस तदा<br>
    अनीकान मेघसंकाशान मेघानीकाद इवांशुमान<br>
 <font color="GREEN" size="-1">78</font>
  शैलसंघातसंकाशॊ हरीणाम उत्तमॊ ऽङगदः<br>
    रराजाङ्गदसंनद्धः सधातुर इव पर्वतः<br>
 <font color="GREEN" size="-1">79</font>
  निरायुधॊ महातेजाः केवलं नखदंष्ट्रवान<br>
    नरान्तकम अभिक्रम्य वालिपुत्रॊ ऽबरवीद वचः<br>
 <font color="GREEN" size="-1">80</font>
  तिष्ठ किं पराकृतैर एभिर हरिभिस तवं करिष्यसि<br>
    अस्मिन वज्रसमस्पर्शे परासं कषिप ममॊरसि<br>
 <font color="GREEN" size="-1">81</font>
  अङ्गदस्य वचः शरुत्वा परचुक्रॊध नरान्तकः<br>
    संदश्य दशनैर ओष्ठं निश्वस्य च भुजंगवत<br>
 <font color="GREEN" size="-1">82</font>
  स परासम आविध्य तदाङ्गदाय; समुज्ज्वलन्तं सहसॊत्ससर्ज<br>
    स वालिपुत्रॊरसि वज्रकल्पे; बभूव भग्नॊ नयपतच च भूमौ<br>
 <font color="GREEN" size="-1">83</font>
  तं परासम आलॊक्य तदा विभग्नं; सुपर्णकृत्तॊरगभॊगकल्पम<br>
    तलं समुद्यम्य स वालिपुत्रस; तुरंगमस्याभिजघान मूर्ध्नि<br>
 <font color="GREEN" size="-1">84</font>
  निमग्नपादः सफुटिताक्षि तारॊ; निष्क्रान्तजिह्वॊ ऽचलसंनिकाशः<br>
    स तस्य वाजी निपपात भूमौ; तलप्रहारेण विकीर्णमूर्धा<br>
 <font color="GREEN" size="-1">85</font>
  नरान्तकः करॊधवशं जगाम; हतं तुरगं पतितं निरीक्ष्य<br>
    स मुष्टिम उद्यम्य महाप्रभावॊ; जघान शीर्षे युधि वालिपुत्रम<br>
 <font color="GREEN" size="-1">86</font>
  अथाङ्गदॊ मुष्टिविभिन्नमूर्धा; सुस्राव तीव्रं रुधिरं भृशॊष्णम<br>
    मुहुर विजज्वाल मुमॊह चापि; संज्ञां समासाद्य विसिष्मिये च<br>
 <font color="GREEN" size="-1">87</font>
  अथाङ्गदॊ वज्रसमानवेगं; संवर्त्य मुष्टिं गिरिशृङ्गकल्पम<br>
    निपातयाम आस तदा महात्मा; नरान्तकस्यॊरसि वालिपुत्रः<br>
 <font color="GREEN" size="-1">88</font>
  स मुष्टिनिष्पिष्टविभिन्नवक्षा; जवालां वमञ शॊणितदिग्धगात्रः<br>
    नरान्तकॊ भूमितले पपात; यथाचलॊ वज्रनिपातभग्नः<br>
 <font color="GREEN" size="-1">89</font>
  अथान्तरिक्षे तरिदशॊत्तमानां; वनौकसां चैव महाप्रणादः<br>
    बभूव तस्मिन निहते ऽगर्यवीरे; नरान्तके वालिसुतेन संख्ये<br>
 <font color="GREEN" size="-1">90</font>
  अथाङ्गदॊ राममनः परहर्षणं; सुदुष्करं तं कृतवान हि विक्रमम<br>
    विसिष्मिये सॊ ऽपय अतिवीर्य विक्रमः; पुनश च युद्धे स बभूव हर्षितः<br>
 </td>
 
 </table>
 <p></p><div class="filenav">
 <hr>
 <center>
 <a href="rys6058.htm">Next: Chapter 58</a></center>
 </div>
 </center></body>