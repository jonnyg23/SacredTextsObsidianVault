<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi05.htm">Book 5 Index</a><br>
  
 <a href="rys5049.htm">Previous</a> 
 <a href="rys5051.htm">Next</a> 
 
 </div>
 <hr>
 
 <h3 align="CENTER">Book 5<br>Chapter 50
 </h3><table width="100%">
 <td width="50%">
  <font color="GREEN" size="-1">1</font>
  tasya tadvacanaṃ śrutvā vānarasya mahātmanaḥ<br>
   ājñāpayad vadhaṃ tasya rāvaṇaḥ krodhamūrchitaḥ<br>
  <font color="GREEN" size="-1">2</font>
  vadhe tasya samājñapte rāvaṇena durātmanā<br>
   niveditavato dautyaṃ nānumene vibhīṣaṇaḥ<br>
  <font color="GREEN" size="-1">3</font>
  taṃ rakṣo'dhipatiṃ kruddhaṃ tac ca kāryam upasthitam<br>
   viditvā cintayām āsa kāryaṃ kāryavidhau sthitaḥ<br>
  <font color="GREEN" size="-1">4</font>
  niścitārthas tataḥ sāmnāpūjya śatrujidagrajam<br>
   uvāca hitam atyarthaṃ vākyaṃ vākyaviśāradaḥ<br>
  <font color="GREEN" size="-1">5</font>
  rājan dharmaviruddhaṃ ca lokavṛtteś ca garhitam<br>
   tava cāsadṛśaṃ vīra kaper asya pramāpaṇam<br>
  <font color="GREEN" size="-1">6</font>
  asaṃśayaṃ śatrur ayaṃ pravṛddhaḥ; kṛtaṃ hy anenāpriyam aprameyam<br>
   na dūtavadhyāṃ pravadanti santo; dūtasya dṛṣṭā bahavo hi daṇḍāḥ<br>
  <font color="GREEN" size="-1">7</font>
  vairūpyām aṅgeṣu kaśābhighāto; mauṇḍyaṃ tathā lakṣmaṇasaṃnipātaḥ<br>
   etān hi dūte pravadanti daṇḍān; vadhas tu dūtasya na naḥ śruto 'pi<br>
  <font color="GREEN" size="-1">8</font>
  kathaṃ ca dharmārthavinītabuddhiḥ; parāvarapratyayaniścitārthaḥ<br>
   bhavadvidhaḥ kopavaśe hi tiṣṭhet; kopaṃ niyacchanti hi sattvavantaḥ<br>
  <font color="GREEN" size="-1">9</font>
  na dharmavāde na ca lokavṛtte; na śāstrabuddhigrahaṇeṣu vāpi<br>
   vidyeta kaś cit tava vīratulyas; tvaṃ hy uttamaḥ sarvasurāsurāṇām<br>
  <font color="GREEN" size="-1">10</font>
  na cāpy asya kaper ghāte kaṃ cit paśyāmy ahaṃ guṇam<br>
    teṣv ayaṃ pātyatāṃ daṇḍo yair ayaṃ preṣitaḥ kapiḥ<br>
 <font color="GREEN" size="-1">11</font>
  sādhur vā yadi vāsādhur parair eṣa samarpitaḥ<br>
    bruvan parārthaṃ paravān na dūto vadham arhati<br>
 <font color="GREEN" size="-1">12</font>
  api cāsmin hate rājan nānyaṃ paśyāmi khecaram<br>
    iha yaḥ punar āgacchet paraṃ pāraṃ mahodadhiḥ<br>
 <font color="GREEN" size="-1">13</font>
  tasmān nāsya vadhe yatnaḥ kāryaḥ parapuraṃjaya<br>
    bhavān sendreṣu deveṣu yatnam āsthātum arhati<br>
 <font color="GREEN" size="-1">14</font>
  asmin vinaṣṭe na hi dūtam anyaṃ; paśyāmi yas tau nararājaputrau<br>
    yuddhāya yuddhapriyadurvinītāv; udyojayed dīrghapathāvaruddhau<br>
 <font color="GREEN" size="-1">15</font>
  parākramotsāhamanasvināṃ ca; surāsurāṇām api durjayena<br>
    tvayā manonandana nairṛtānāṃ; yuddhāyatir nāśayituṃ na yuktā<br>
 <font color="GREEN" size="-1">16</font>
  hitāś ca śūrāś ca samāhitāś ca; kuleṣu jātāś ca mahāguṇeṣu<br>
    manasvinaḥ śastrabhṛtāṃ variṣṭhāḥ; koṭyagraśaste subhṛtāś ca yodhāḥ<br>
 <font color="GREEN" size="-1">17</font>
  tad ekadeśena balasya tāvat; ke cit tavādeśakṛto 'payāntu<br>
    tau rājaputrau vinigṛhya mūḍhau; pareṣu te bhāvayituṃ prabhāvam<br>
 </td>
 <td width="50%">
  <font color="GREEN" size="-1">1</font>
  तस्य तद्वचनं शरुत्वा वानरस्य महात्मनः<br>
   आज्ञापयद वधं तस्य रावणः करॊधमूर्छितः<br>
  <font color="GREEN" size="-1">2</font>
  वधे तस्य समाज्ञप्ते रावणेन दुरात्मना<br>
   निवेदितवतॊ दौत्यं नानुमेने विभीषणः<br>
  <font color="GREEN" size="-1">3</font>
  तं रक्षॊऽधिपतिं करुद्धं तच च कार्यम उपस्थितम<br>
   विदित्वा चिन्तयाम आस कार्यं कार्यविधौ सथितः<br>
  <font color="GREEN" size="-1">4</font>
  निश्चितार्थस ततः साम्नापूज्य शत्रुजिदग्रजम<br>
   उवाच हितम अत्यर्थं वाक्यं वाक्यविशारदः<br>
  <font color="GREEN" size="-1">5</font>
  राजन धर्मविरुद्धं च लॊकवृत्तेश च गर्हितम<br>
   तव चासदृशं वीर कपेर अस्य परमापणम<br>
  <font color="GREEN" size="-1">6</font>
  असंशयं शत्रुर अयं परवृद्धः; कृतं हय अनेनाप्रियम अप्रमेयम<br>
   न दूतवध्यां परवदन्ति सन्तॊ; दूतस्य दृष्टा बहवॊ हि दण्डाः<br>
  <font color="GREEN" size="-1">7</font>
  वैरूप्याम अङ्गेषु कशाभिघातॊ; मौण्ड्यं तथा लक्ष्मणसंनिपातः<br>
   एतान हि दूते परवदन्ति दण्डान; वधस तु दूतस्य न नः शरुतॊ ऽपि<br>
  <font color="GREEN" size="-1">8</font>
  कथं च धर्मार्थविनीतबुद्धिः; परावरप्रत्ययनिश्चितार्थः<br>
   भवद्विधः कॊपवशे हि तिष्ठेत; कॊपं नियच्छन्ति हि सत्त्ववन्तः<br>
  <font color="GREEN" size="-1">9</font>
  न धर्मवादे न च लॊकवृत्ते; न शास्त्रबुद्धिग्रहणेषु वापि<br>
   विद्येत कश चित तव वीरतुल्यस; तवं हय उत्तमः सर्वसुरासुराणाम<br>
  <font color="GREEN" size="-1">10</font>
  न चाप्य अस्य कपेर घाते कं चित पश्याम्य अहं गुणम<br>
    तेष्व अयं पात्यतां दण्डॊ यैर अयं परेषितः कपिः<br>
 <font color="GREEN" size="-1">11</font>
  साधुर वा यदि वासाधुर परैर एष समर्पितः<br>
    बरुवन परार्थं परवान न दूतॊ वधम अर्हति<br>
 <font color="GREEN" size="-1">12</font>
  अपि चास्मिन हते राजन नान्यं पश्यामि खेचरम<br>
    इह यः पुनर आगच्छेत परं पारं महॊदधिः<br>
 <font color="GREEN" size="-1">13</font>
  तस्मान नास्य वधे यत्नः कार्यः परपुरंजय<br>
    भवान सेन्द्रेषु देवेषु यत्नम आस्थातुम अर्हति<br>
 <font color="GREEN" size="-1">14</font>
  अस्मिन विनष्टे न हि दूतम अन्यं; पश्यामि यस तौ नरराजपुत्रौ<br>
    युद्धाय युद्धप्रियदुर्विनीताव; उद्यॊजयेद दीर्घपथावरुद्धौ<br>
 <font color="GREEN" size="-1">15</font>
  पराक्रमॊत्साहमनस्विनां च; सुरासुराणाम अपि दुर्जयेन<br>
    तवया मनॊनन्दन नैरृतानां; युद्धायतिर नाशयितुं न युक्ता<br>
 <font color="GREEN" size="-1">16</font>
  हिताश च शूराश च समाहिताश च; कुलेषु जाताश च महागुणेषु<br>
    मनस्विनः शस्त्रभृतां वरिष्ठाः; कॊट्यग्रशस्ते सुभृताश च यॊधाः<br>
 <font color="GREEN" size="-1">17</font>
  तद एकदेशेन बलस्य तावत; के चित तवादेशकृतॊ ऽपयान्तु<br>
    तौ राजपुत्रौ विनिगृह्य मूढौ; परेषु ते भावयितुं परभावम<br>
 </td>
 
 </table>
 <p></p><div class="filenav">
 <hr>
 <center>
 <a href="rys5051.htm">Next: Chapter 51</a></center>
 </div>
 </center></body>