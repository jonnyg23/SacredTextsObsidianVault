<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi02.htm">Book 2 Index</a><br>
  
 <a href="rys2102.htm">Previous</a> 
 <a href="rys2104.htm">Next</a> 
 
 </div>
 <hr>
 
 <h3 align="CENTER">Book 2<br>Chapter 103
 </h3><table width="100%">
 <td width="50%">
  <font color="GREEN" size="-1">1</font>
  vasiṣṭhas tu tadā rāmam uktvā rājapurohitaḥ<br>
   abravīd dharmasaṃyuktaṃ punar evāparaṃ vacaḥ<br>
  <font color="GREEN" size="-1">2</font>
  puruṣasyeha jātasya bhavanti guravas trayaḥ<br>
   ācāryaś caiva kākutstha pitā mātā ca rāghava<br>
  <font color="GREEN" size="-1">3</font>
  pitā hy enaṃ janayati puruṣaṃ puruṣarṣabha<br>
   prajñāṃ dadāti cācāryas tasmāt sa gurur ucyate<br>
  <font color="GREEN" size="-1">4</font>
  sa te 'haṃ pitur ācāryas tava caiva paraṃtapa<br>
   mama tvaṃ vacanaṃ kurvan nātivarteḥ satāṃ gatim<br>
  <font color="GREEN" size="-1">5</font>
  imā hi te pariṣadaḥ śreṇayaś ca samāgatāḥ<br>
   eṣu tāta caran dharmaṃ nātivarteḥ satāṃ gatim<br>
  <font color="GREEN" size="-1">6</font>
  vṛddhāyā dharmaśīlāyā mātur nārhasy avartitum<br>
   asyās tu vacanaṃ kurvan nātivarteḥ satāṃ gatim<br>
  <font color="GREEN" size="-1">7</font>
  bharatasya vacaḥ kurvan yācamānasya rāghava<br>
   ātmānaṃ nātivartes tvaṃ satyadharmaparākrama<br>
  <font color="GREEN" size="-1">8</font>
  evaṃ madhuram uktas tu guruṇā rāghavaḥ svayam<br>
   pratyuvāca samāsīnaṃ vasiṣṭhaṃ puruṣarṣabhaḥ<br>
  <font color="GREEN" size="-1">9</font>
  yan mātāpitarau vṛttaṃ tanaye kurutaḥ sadā<br>
   na supratikaraṃ tat tu mātrā pitrā ca yat kṛtam<br>
  <font color="GREEN" size="-1">10</font>
  yathāśakti pradānena snāpanāc chādanena ca<br>
    nityaṃ ca priyavādena tathā saṃvardhanena ca<br>
 <font color="GREEN" size="-1">11</font>
  sa hi rājā janayitā pitā daśaratho mama<br>
    ājñātaṃ yan mayā tasya na tan mithyā bhaviṣyati<br>
 <font color="GREEN" size="-1">12</font>
  evam uktas tu rāmeṇa bharataḥ pratyanantaram<br>
    uvāca paramodāraḥ sūtaṃ paramadurmanāḥ<br>
 <font color="GREEN" size="-1">13</font>
  iha me sthaṇḍile śīghraṃ kuśān āstara sārathe<br>
    āryaṃ pratyupavekṣyāmi yāvan me na prasīdati<br>
 <font color="GREEN" size="-1">14</font>
  anāhāro nirāloko dhanahīno yathā dvijaḥ<br>
    śeṣye purastāc chālāyā yāvan na pratiyāsyati<br>
 <font color="GREEN" size="-1">15</font>
  sa tu rāmam avekṣantaṃ sumantraṃ prekṣya durmanāḥ<br>
    kuśottaram upasthāpya bhūmāv evāstarat svayam<br>
 <font color="GREEN" size="-1">16</font>
  tam uvāca mahātejā rāmo rājarṣisattamāḥ<br>
    kiṃ māṃ bharata kurvāṇaṃ tāta pratyupavekṣyasi<br>
 <font color="GREEN" size="-1">17</font>
  brāhmaṇo hy ekapārśvena narān roddhum ihārhati<br>
    na tu mūrdhāvasiktānāṃ vidhiḥ pratyupaveśane<br>
 <font color="GREEN" size="-1">18</font>
  uttiṣṭha naraśārdūla hitvaitad dāruṇaṃ vratam<br>
    puravaryām itaḥ kṣipram ayodhyāṃ yāhi rāghava<br>
 <font color="GREEN" size="-1">19</font>
  āsīnas tv eva bharataḥ paurajānapadaṃ janam<br>
    uvāca sarvataḥ prekṣya kim āryaṃ nānuśāsatha<br>
 <font color="GREEN" size="-1">20</font>
  te tam ūcur mahātmānaṃ paurajānapadā janāḥ<br>
    kākutstham abhijānīmaḥ samyag vadati rāghavaḥ<br>
 <font color="GREEN" size="-1">21</font>
  eṣo 'pi hi mahābhāgaḥ pitur vacasi tiṣṭhati<br>
    ata eva na śaktāḥ smo vyāvartayitum añjasā<br>
 <font color="GREEN" size="-1">22</font>
  teṣām ājñāya vacanaṃ rāmo vacanam abravīt<br>
    evaṃ nibodha vacanaṃ suhṛdāṃ dharmacakṣuṣām<br>
 <font color="GREEN" size="-1">23</font>
  etac caivobhayaṃ śrutvā samyak saṃpaśya rāghava<br>
    uttiṣṭha tvaṃ mahābāho māṃ ca spṛśa tathodakam<br>
 <font color="GREEN" size="-1">24</font>
  athotthāya jalaṃ spṛṣṭvā bharato vākyam abravīt<br>
    śṛṇvantu me pariṣado mantriṇaḥ śreṇayas tathā<br>
 <font color="GREEN" size="-1">25</font>
  na yāce pitaraṃ rājyaṃ nānuśāsāmi mātaram<br>
    āryaṃ paramadharmajñam abhijānāmi rāghavam<br>
 <font color="GREEN" size="-1">26</font>
  yadi tv avaśyaṃ vastavyaṃ kartavyaṃ ca pitur vacaḥ<br>
    aham eva nivatsyāmi caturdaśa vane samāḥ<br>
 <font color="GREEN" size="-1">27</font>
  dharmātmā tasya tathyena bhrātur vākyena vismitaḥ<br>
    uvāca rāmaḥ saṃprekṣya paurajānapadaṃ janam<br>
 <font color="GREEN" size="-1">28</font>
  vikrītam āhitaṃ krītaṃ yat pitrā jīvatā mama<br>
    na tal lopayituṃ śakyaṃ mayā vā bharatena vā<br>
 <font color="GREEN" size="-1">29</font>
  upadhir na mayā kāryo vanavāse jugupsitaḥ<br>
    yuktam uktaṃ ca kaikeyyā pitrā me sukṛtaṃ kṛtam<br>
 <font color="GREEN" size="-1">30</font>
  jānāmi bharataṃ kṣāntaṃ gurusatkārakāriṇam<br>
    sarvam evātra kalyāṇaṃ satyasaṃdhe mahātmani<br>
 <font color="GREEN" size="-1">31</font>
  anena dharmaśīlena vanāt pratyāgataḥ punaḥ<br>
    bhrātrā saha bhaviṣyāmi pṛthivyāḥ patir uttamaḥ<br>
 <font color="GREEN" size="-1">32</font>
  vṛto rājā hi kaikeyyā mayā tad vacanaṃ kṛtam<br>
    anṛtān mocayānena pitaraṃ taṃ mahīpatim<br>
 </td>
 <td width="50%">
  <font color="GREEN" size="-1">1</font>
  वसिष्ठस तु तदा रामम उक्त्वा राजपुरॊहितः<br>
   अब्रवीद धर्मसंयुक्तं पुनर एवापरं वचः<br>
  <font color="GREEN" size="-1">2</font>
  पुरुषस्येह जातस्य भवन्ति गुरवस तरयः<br>
   आचार्यश चैव काकुत्स्थ पिता माता च राघव<br>
  <font color="GREEN" size="-1">3</font>
  पिता हय एनं जनयति पुरुषं पुरुषर्षभ<br>
   परज्ञां ददाति चाचार्यस तस्मात स गुरुर उच्यते<br>
  <font color="GREEN" size="-1">4</font>
  स ते ऽहं पितुर आचार्यस तव चैव परंतप<br>
   मम तवं वचनं कुर्वन नातिवर्तेः सतां गतिम<br>
  <font color="GREEN" size="-1">5</font>
  इमा हि ते परिषदः शरेणयश च समागताः<br>
   एषु तात चरन धर्मं नातिवर्तेः सतां गतिम<br>
  <font color="GREEN" size="-1">6</font>
  वृद्धाया धर्मशीलाया मातुर नार्हस्य अवर्तितुम<br>
   अस्यास तु वचनं कुर्वन नातिवर्तेः सतां गतिम<br>
  <font color="GREEN" size="-1">7</font>
  भरतस्य वचः कुर्वन याचमानस्य राघव<br>
   आत्मानं नातिवर्तेस तवं सत्यधर्मपराक्रम<br>
  <font color="GREEN" size="-1">8</font>
  एवं मधुरम उक्तस तु गुरुणा राघवः सवयम<br>
   परत्युवाच समासीनं वसिष्ठं पुरुषर्षभः<br>
  <font color="GREEN" size="-1">9</font>
  यन मातापितरौ वृत्तं तनये कुरुतः सदा<br>
   न सुप्रतिकरं तत तु मात्रा पित्रा च यत कृतम<br>
  <font color="GREEN" size="-1">10</font>
  यथाशक्ति परदानेन सनापनाच छादनेन च<br>
    नित्यं च परियवादेन तथा संवर्धनेन च<br>
 <font color="GREEN" size="-1">11</font>
  स हि राजा जनयिता पिता दशरथॊ मम<br>
    आज्ञातं यन मया तस्य न तन मिथ्या भविष्यति<br>
 <font color="GREEN" size="-1">12</font>
  एवम उक्तस तु रामेण भरतः परत्यनन्तरम<br>
    उवाच परमॊदारः सूतं परमदुर्मनाः<br>
 <font color="GREEN" size="-1">13</font>
  इह मे सथण्डिले शीघ्रं कुशान आस्तर सारथे<br>
    आर्यं परत्युपवेक्ष्यामि यावन मे न परसीदति<br>
 <font color="GREEN" size="-1">14</font>
  अनाहारॊ निरालॊकॊ धनहीनॊ यथा दविजः<br>
    शेष्ये पुरस्ताच छालाया यावन न परतियास्यति<br>
 <font color="GREEN" size="-1">15</font>
  स तु रामम अवेक्षन्तं सुमन्त्रं परेक्ष्य दुर्मनाः<br>
    कुशॊत्तरम उपस्थाप्य भूमाव एवास्तरत सवयम<br>
 <font color="GREEN" size="-1">16</font>
  तम उवाच महातेजा रामॊ राजर्षिसत्तमाः<br>
    किं मां भरत कुर्वाणं तात परत्युपवेक्ष्यसि<br>
 <font color="GREEN" size="-1">17</font>
  बराह्मणॊ हय एकपार्श्वेन नरान रॊद्धुम इहार्हति<br>
    न तु मूर्धावसिक्तानां विधिः परत्युपवेशने<br>
 <font color="GREEN" size="-1">18</font>
  उत्तिष्ठ नरशार्दूल हित्वैतद दारुणं वरतम<br>
    पुरवर्याम इतः कषिप्रम अयॊध्यां याहि राघव<br>
 <font color="GREEN" size="-1">19</font>
  आसीनस तव एव भरतः पौरजानपदं जनम<br>
    उवाच सर्वतः परेक्ष्य किम आर्यं नानुशासथ<br>
 <font color="GREEN" size="-1">20</font>
  ते तम ऊचुर महात्मानं पौरजानपदा जनाः<br>
    काकुत्स्थम अभिजानीमः सम्यग वदति राघवः<br>
 <font color="GREEN" size="-1">21</font>
  एषॊ ऽपि हि महाभागः पितुर वचसि तिष्ठति<br>
    अत एव न शक्ताः समॊ वयावर्तयितुम अञ्जसा<br>
 <font color="GREEN" size="-1">22</font>
  तेषाम आज्ञाय वचनं रामॊ वचनम अब्रवीत<br>
    एवं निबॊध वचनं सुहृदां धर्मचक्षुषाम<br>
 <font color="GREEN" size="-1">23</font>
  एतच चैवॊभयं शरुत्वा सम्यक संपश्य राघव<br>
    उत्तिष्ठ तवं महाबाहॊ मां च सपृश तथॊदकम<br>
 <font color="GREEN" size="-1">24</font>
  अथॊत्थाय जलं सपृष्ट्वा भरतॊ वाक्यम अब्रवीत<br>
    शृण्वन्तु मे परिषदॊ मन्त्रिणः शरेणयस तथा<br>
 <font color="GREEN" size="-1">25</font>
  न याचे पितरं राज्यं नानुशासामि मातरम<br>
    आर्यं परमधर्मज्ञम अभिजानामि राघवम<br>
 <font color="GREEN" size="-1">26</font>
  यदि तव अवश्यं वस्तव्यं कर्तव्यं च पितुर वचः<br>
    अहम एव निवत्स्यामि चतुर्दश वने समाः<br>
 <font color="GREEN" size="-1">27</font>
  धर्मात्मा तस्य तथ्येन भरातुर वाक्येन विस्मितः<br>
    उवाच रामः संप्रेक्ष्य पौरजानपदं जनम<br>
 <font color="GREEN" size="-1">28</font>
  विक्रीतम आहितं करीतं यत पित्रा जीवता मम<br>
    न तल लॊपयितुं शक्यं मया वा भरतेन वा<br>
 <font color="GREEN" size="-1">29</font>
  उपधिर न मया कार्यॊ वनवासे जुगुप्सितः<br>
    युक्तम उक्तं च कैकेय्या पित्रा मे सुकृतं कृतम<br>
 <font color="GREEN" size="-1">30</font>
  जानामि भरतं कषान्तं गुरुसत्कारकारिणम<br>
    सर्वम एवात्र कल्याणं सत्यसंधे महात्मनि<br>
 <font color="GREEN" size="-1">31</font>
  अनेन धर्मशीलेन वनात परत्यागतः पुनः<br>
    भरात्रा सह भविष्यामि पृथिव्याः पतिर उत्तमः<br>
 <font color="GREEN" size="-1">32</font>
  वृतॊ राजा हि कैकेय्या मया तद वचनं कृतम<br>
    अनृतान मॊचयानेन पितरं तं महीपतिम<br>
 </td>
 
 </table>
 <p></p><div class="filenav">
 <hr>
 <center>
 <a href="rys2104.htm">Next: Chapter 104</a></center>
 </div>
 </center></body>