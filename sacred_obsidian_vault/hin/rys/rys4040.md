<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi04.htm">Book 4 Index</a><br>
  
 <a href="rys4039.htm">Previous</a> 
 <a href="rys4041.htm">Next</a> 
 
 </div>
 <hr>
 
 <h3 align="CENTER">Book 4<br>Chapter 40
 </h3><table width="100%">
 <td width="50%">
  <font color="GREEN" size="-1">1</font>
  tataḥ prasthāpya sugrīvas tan mahad vānaraṃ balam<br>
   dakṣiṇāṃ preṣayām āsa vānarān abhilakṣitān<br>
  <font color="GREEN" size="-1">2</font>
  nīlam agnisutaṃ caiva hanumantaṃ ca vānaram<br>
   pitāmahasutaṃ caiva jāmbavantaṃ mahākapim<br>
  <font color="GREEN" size="-1">3</font>
  suhotraṃ ca śarīraṃ ca śaragulmaṃ tathaiva ca<br>
   gajaṃ gavākṣaṃ gavayaṃ suṣeṇam ṛṣabhaṃ tathā<br>
  <font color="GREEN" size="-1">4</font>
  maindaṃ ca dvividaṃ caiva vijayaṃ gandhamādanam<br>
   ulkāmukham asaṅgaṃ ca hutāśana sutāv ubhau<br>
  <font color="GREEN" size="-1">5</font>
  aṅgadapramukhān vīrān vīraḥ kapigaṇeśvaraḥ<br>
   vegavikramasaṃpannān saṃdideśa viśeṣavit<br>
  <font color="GREEN" size="-1">6</font>
  teṣām agreṣaraṃ caiva mahad balam asaṃgagam<br>
   vidhāya harivīrāṇām ādiśad dakṣiṇāṃ diśam<br>
  <font color="GREEN" size="-1">7</font>
  ye ke cana samuddeśās tasyāṃ diśi sudurgamāḥ<br>
   kapīśaḥ kapimukhyānāṃ sa teṣāṃ tān udāharat<br>
  <font color="GREEN" size="-1">8</font>
  sahasraśirasaṃ vindhyaṃ nānādrumalatāvṛtam<br>
   narmadāṃ ca nadīṃ durgāṃ mahoraganiṣevitām<br>
  <font color="GREEN" size="-1">9</font>
  tato godāvarīṃ ramyāṃ kṛṣṇāveṇīṃ mahānadīm<br>
   varadāṃ ca mahābhāgāṃ mahoraganiṣevitām<br>
  <font color="GREEN" size="-1">10</font>
  mekhalān utkalāṃś caiva daśārṇanagarāṇy api<br>
    avantīm abhravantīṃ ca sarvam evānupaśyata<br>
 <font color="GREEN" size="-1">11</font>
  vidarbhān ṛṣikāṃś caiva ramyān māhiṣakān api<br>
    tathā baṅgān kaliṅgāṃś ca kauśikāṃś ca samantataḥ<br>
 <font color="GREEN" size="-1">12</font>
  anvīkṣya daṇḍakāraṇyaṃ saparvatanadīguham<br>
    nadīṃ godāvarīṃ caiva sarvam evānupaśyata<br>
 <font color="GREEN" size="-1">13</font>
  tathaivāndhrāṃś ca puṇḍrāṃś ca colān pāṇḍyān sakeralān<br>
    ayomukhaś ca gantavyaḥ parvato dhātumaṇḍitaḥ<br>
 <font color="GREEN" size="-1">14</font>
  vicitraśikharaḥ śrīmāṃś citrapuṣpitakānanaḥ<br>
    sacandanavanoddeśo mārgitavyo mahāgiriḥ<br>
 <font color="GREEN" size="-1">15</font>
  tatas tām āpagāṃ divyāṃ prasannasalilāṃ śivām<br>
    tatra drakṣyatha kāverīṃ vihṛtām apsarogaṇaiḥ<br>
 <font color="GREEN" size="-1">16</font>
  tasyāsīnaṃ nagasyāgre malayasya mahaujasaṃ<br>
    drakṣyathādityasaṃkāśam agastyam ṛṣisattamam<br>
 <font color="GREEN" size="-1">17</font>
  tatas tenābhyanujñātāḥ prasannena mahātmanā<br>
    tāmraparṇīṃ grāhajuṣṭāṃ tariṣyatha mahānadīm<br>
 <font color="GREEN" size="-1">18</font>
  sā candanavanair divyaiḥ pracchannā dvīpa śālinī<br>
    kānteva yuvatiḥ kāntaṃ samudram avagāhate<br>
 <font color="GREEN" size="-1">19</font>
  tato hemamayaṃ divyaṃ muktāmaṇivibhūṣitam<br>
    yuktaṃ kavāṭaṃ pāṇḍyānāṃ gatā drakṣyatha vānarāḥ<br>
 <font color="GREEN" size="-1">20</font>
  tataḥ samudram āsādya saṃpradhāryārthaniścayam<br>
    agastyenāntare tatra sāgare viniveśitaḥ<br>
 <font color="GREEN" size="-1">21</font>
  citranānānagaḥ śrīmān mahendraḥ parvatottamaḥ<br>
    jātarūpamayaḥ śrīmān avagāḍho mahārṇavam<br>
 <font color="GREEN" size="-1">22</font>
  nānāvidhair nagaiḥ phullair latābhiś copaśobhitam<br>
    devarṣiyakṣapravarair apsarobhiś ca sevitam<br>
 <font color="GREEN" size="-1">23</font>
  siddhacāraṇasaṃghaiś ca prakīrṇaṃ sumanoharam<br>
    tam upaiti sahasrākṣaḥ sadā parvasu parvasu<br>
 <font color="GREEN" size="-1">24</font>
  dvīpas tasyāpare pāre śatayojanam āyataḥ<br>
    agamyo mānuṣair dīptas taṃ mārgadhvaṃ samantataḥ<br>
    tatra sarvātmanā sītā mārgitavyā viśeṣataḥ<br>
 <font color="GREEN" size="-1">25</font>
  sa hi deśas tu vadhyasya rāvaṇasya durātmanaḥ<br>
    rākṣasādhipater vāsaḥ sahasrākṣasamadyuteḥ<br>
 <font color="GREEN" size="-1">26</font>
  dakṣiṇasya samudrasya madhye tasya tu rākṣasī<br>
    aṅgāraketi vikhyātā chāyām ākṣipya bhojinī<br>
 <font color="GREEN" size="-1">27</font>
  tam atikramya lakṣmīvān samudre śatayojane<br>
    giriḥ puṣpitako nāma siddhacāraṇasevitaḥ<br>
 <font color="GREEN" size="-1">28</font>
  candrasūryāṃśusaṃkāśaḥ sāgarāmbusamāvṛtaḥ<br>
    bhrājate vipulaiḥ śṛṅgair ambaraṃ vilikhann iva<br>
 <font color="GREEN" size="-1">29</font>
  tasyaikaṃ kāñcanaṃ śṛṅgaṃ sevate yaṃ divākaraḥ<br>
    śvetaṃ rājatam ekaṃ ca sevate yaṃ niśākaraḥ<br>
 <font color="GREEN" size="-1">30</font>
  na taṃ kṛtaghnāḥ paśyanti na nṛśaṃsā na nāstikāḥ<br>
    praṇamya śirasā śailaṃ taṃ vimārgata vānarāḥ<br>
 <font color="GREEN" size="-1">31</font>
  tam atikramya durdharṣāḥ sūryavān nāma parvataḥ<br>
    adhvanā durvigāhena yojanāni caturdaśa<br>
 <font color="GREEN" size="-1">32</font>
  tatas tam apy atikramya vaidyuto nāma parvataḥ<br>
    sarvakāmaphalair vṛkṣaiḥ sarvakālamanoharaiḥ<br>
 <font color="GREEN" size="-1">33</font>
  tatra bhuktvā varārhāṇi mūlāni ca phalāni ca<br>
    madhūni pītvā mukhyāni paraṃ gacchata vānarāḥ<br>
 <font color="GREEN" size="-1">34</font>
  tatra netramanaḥkāntaḥ kuñjaro nāma parvataḥ<br>
    agastyabhavanaṃ yatra nirmitaṃ viśvakarmaṇā<br>
 <font color="GREEN" size="-1">35</font>
  tatra yojanavistāram ucchritaṃ daśayojanam<br>
    śaraṇaṃ kāñcanaṃ divyaṃ nānāratnavibhūṣitam<br>
 <font color="GREEN" size="-1">36</font>
  tatra bhogavatī nāma sarpāṇām ālayaḥ purī<br>
    viśālarathyā durdharṣā sarvataḥ parirakṣitā<br>
    rakṣitā pannagair ghorais tīkṣṇadaṃṣṭrair mahāviṣaiḥ<br>
 <font color="GREEN" size="-1">37</font>
  sarparājo mahāghoro yasyāṃ vasati vāsukiḥ<br>
    niryāya mārgitavyā ca sā ca bhogavatī purī<br>
 <font color="GREEN" size="-1">38</font>
  taṃ ca deśam atikramya mahān ṛṣabhasaṃsthitaḥ<br>
    sarvaratnamayaḥ śrīmān ṛṣabho nāma parvataḥ<br>
 <font color="GREEN" size="-1">39</font>
  gośīrṣakaṃ padmakaṃ ca hariśyāmaṃ ca candanam<br>
    divyam utpadyate yatra tac caivāgnisamaprabham<br>
 <font color="GREEN" size="-1">40</font>
  na tu tac candanaṃ dṛṣṭvā spraṣṭavyaṃ ca kadā cana<br>
    rohitā nāma gandharvā ghorā rakṣanti tad vanam<br>
 <font color="GREEN" size="-1">41</font>
  tatra gandharvapatayaḥ pañcasūryasamaprabhāḥ<br>
    śailūṣo grāmaṇīr bhikṣuḥ śubhro babhrus tathaiva ca<br>
 <font color="GREEN" size="-1">42</font>
  ante pṛthivyā durdharṣās tatra svargajitaḥ sthitāḥ<br>
    tataḥ paraṃ na vaḥ sevyaḥ pitṛlokaḥ sudāruṇaḥ<br>
    rājadhānī yamasyaiṣā kaṣṭena tamasāvṛtā<br>
 <font color="GREEN" size="-1">43</font>
  etāvad eva yuṣmābhir vīrā vānarapuṃgavāḥ<br>
    śakyaṃ vicetuṃ gantuṃ vā nāto gatimatāṃ gatiḥ<br>
 <font color="GREEN" size="-1">44</font>
  sarvam etat samālokya yac cānyad api dṛśyate<br>
    gatiṃ viditvā vaidehyāḥ saṃnivartitam arhatha<br>
 <font color="GREEN" size="-1">45</font>
  yas tu māsān nivṛtto 'gre dṛṣṭā sīteti vakṣyati<br>
    mattulyavibhavo bhogaiḥ sukhaṃ sa vihariṣyati<br>
 <font color="GREEN" size="-1">46</font>
  tataḥ priyataro nāsti mama prāṇād viśeṣataḥ<br>
    kṛtāparādho bahuśo mama bandhur bhaviṣyati<br>
 <font color="GREEN" size="-1">47</font>
  amitabalaparākramā bhavanto; vipulaguṇeṣu kuleṣu ca prasūtāḥ<br>
    manujapatisutāṃ yathā labhadhvaṃ; tad adhiguṇaṃ puruṣārtham ārabhadhvam<br>
 </td>
 <td width="50%">
  <font color="GREEN" size="-1">1</font>
  ततः परस्थाप्य सुग्रीवस तन महद वानरं बलम<br>
   दक्षिणां परेषयाम आस वानरान अभिलक्षितान<br>
  <font color="GREEN" size="-1">2</font>
  नीलम अग्निसुतं चैव हनुमन्तं च वानरम<br>
   पितामहसुतं चैव जाम्बवन्तं महाकपिम<br>
  <font color="GREEN" size="-1">3</font>
  सुहॊत्रं च शरीरं च शरगुल्मं तथैव च<br>
   गजं गवाक्षं गवयं सुषेणम ऋषभं तथा<br>
  <font color="GREEN" size="-1">4</font>
  मैन्दं च दविविदं चैव विजयं गन्धमादनम<br>
   उल्कामुखम असङ्गं च हुताशन सुताव उभौ<br>
  <font color="GREEN" size="-1">5</font>
  अङ्गदप्रमुखान वीरान वीरः कपिगणेश्वरः<br>
   वेगविक्रमसंपन्नान संदिदेश विशेषवित<br>
  <font color="GREEN" size="-1">6</font>
  तेषाम अग्रेषरं चैव महद बलम असंगगम<br>
   विधाय हरिवीराणाम आदिशद दक्षिणां दिशम<br>
  <font color="GREEN" size="-1">7</font>
  ये के चन समुद्देशास तस्यां दिशि सुदुर्गमाः<br>
   कपीशः कपिमुख्यानां स तेषां तान उदाहरत<br>
  <font color="GREEN" size="-1">8</font>
  सहस्रशिरसं विन्ध्यं नानाद्रुमलतावृतम<br>
   नर्मदां च नदीं दुर्गां महॊरगनिषेविताम<br>
  <font color="GREEN" size="-1">9</font>
  ततॊ गॊदावरीं रम्यां कृष्णावेणीं महानदीम<br>
   वरदां च महाभागां महॊरगनिषेविताम<br>
  <font color="GREEN" size="-1">10</font>
  मेखलान उत्कलांश चैव दशार्णनगराण्य अपि<br>
    अवन्तीम अभ्रवन्तीं च सर्वम एवानुपश्यत<br>
 <font color="GREEN" size="-1">11</font>
  विदर्भान ऋषिकांश चैव रम्यान माहिषकान अपि<br>
    तथा बङ्गान कलिङ्गांश च कौशिकांश च समन्ततः<br>
 <font color="GREEN" size="-1">12</font>
  अन्वीक्ष्य दण्डकारण्यं सपर्वतनदीगुहम<br>
    नदीं गॊदावरीं चैव सर्वम एवानुपश्यत<br>
 <font color="GREEN" size="-1">13</font>
  तथैवान्ध्रांश च पुण्ड्रांश च चॊलान पाण्ड्यान सकेरलान<br>
    अयॊमुखश च गन्तव्यः पर्वतॊ धातुमण्डितः<br>
 <font color="GREEN" size="-1">14</font>
  विचित्रशिखरः शरीमांश चित्रपुष्पितकाननः<br>
    सचन्दनवनॊद्देशॊ मार्गितव्यॊ महागिरिः<br>
 <font color="GREEN" size="-1">15</font>
  ततस ताम आपगां दिव्यां परसन्नसलिलां शिवाम<br>
    तत्र दरक्ष्यथ कावेरीं विहृताम अप्सरॊगणैः<br>
 <font color="GREEN" size="-1">16</font>
  तस्यासीनं नगस्याग्रे मलयस्य महौजसं<br>
    दरक्ष्यथादित्यसंकाशम अगस्त्यम ऋषिसत्तमम<br>
 <font color="GREEN" size="-1">17</font>
  ततस तेनाभ्यनुज्ञाताः परसन्नेन महात्मना<br>
    ताम्रपर्णीं गराहजुष्टां तरिष्यथ महानदीम<br>
 <font color="GREEN" size="-1">18</font>
  सा चन्दनवनैर दिव्यैः परच्छन्ना दवीप शालिनी<br>
    कान्तेव युवतिः कान्तं समुद्रम अवगाहते<br>
 <font color="GREEN" size="-1">19</font>
  ततॊ हेममयं दिव्यं मुक्तामणिविभूषितम<br>
    युक्तं कवाटं पाण्ड्यानां गता दरक्ष्यथ वानराः<br>
 <font color="GREEN" size="-1">20</font>
  ततः समुद्रम आसाद्य संप्रधार्यार्थनिश्चयम<br>
    अगस्त्येनान्तरे तत्र सागरे विनिवेशितः<br>
 <font color="GREEN" size="-1">21</font>
  चित्रनानानगः शरीमान महेन्द्रः पर्वतॊत्तमः<br>
    जातरूपमयः शरीमान अवगाढॊ महार्णवम<br>
 <font color="GREEN" size="-1">22</font>
  नानाविधैर नगैः फुल्लैर लताभिश चॊपशॊभितम<br>
    देवर्षियक्षप्रवरैर अप्सरॊभिश च सेवितम<br>
 <font color="GREEN" size="-1">23</font>
  सिद्धचारणसंघैश च परकीर्णं सुमनॊहरम<br>
    तम उपैति सहस्राक्षः सदा पर्वसु पर्वसु<br>
 <font color="GREEN" size="-1">24</font>
  दवीपस तस्यापरे पारे शतयॊजनम आयतः<br>
    अगम्यॊ मानुषैर दीप्तस तं मार्गध्वं समन्ततः<br>
    तत्र सर्वात्मना सीता मार्गितव्या विशेषतः<br>
 <font color="GREEN" size="-1">25</font>
  स हि देशस तु वध्यस्य रावणस्य दुरात्मनः<br>
    राक्षसाधिपतेर वासः सहस्राक्षसमद्युतेः<br>
 <font color="GREEN" size="-1">26</font>
  दक्षिणस्य समुद्रस्य मध्ये तस्य तु राक्षसी<br>
    अङ्गारकेति विख्याता छायाम आक्षिप्य भॊजिनी<br>
 <font color="GREEN" size="-1">27</font>
  तम अतिक्रम्य लक्ष्मीवान समुद्रे शतयॊजने<br>
    गिरिः पुष्पितकॊ नाम सिद्धचारणसेवितः<br>
 <font color="GREEN" size="-1">28</font>
  चन्द्रसूर्यांशुसंकाशः सागराम्बुसमावृतः<br>
    भराजते विपुलैः शृङ्गैर अम्बरं विलिखन्न इव<br>
 <font color="GREEN" size="-1">29</font>
  तस्यैकं काञ्चनं शृङ्गं सेवते यं दिवाकरः<br>
    शवेतं राजतम एकं च सेवते यं निशाकरः<br>
 <font color="GREEN" size="-1">30</font>
  न तं कृतघ्नाः पश्यन्ति न नृशंसा न नास्तिकाः<br>
    परणम्य शिरसा शैलं तं विमार्गत वानराः<br>
 <font color="GREEN" size="-1">31</font>
  तम अतिक्रम्य दुर्धर्षाः सूर्यवान नाम पर्वतः<br>
    अध्वना दुर्विगाहेन यॊजनानि चतुर्दश<br>
 <font color="GREEN" size="-1">32</font>
  ततस तम अप्य अतिक्रम्य वैद्युतॊ नाम पर्वतः<br>
    सर्वकामफलैर वृक्षैः सर्वकालमनॊहरैः<br>
 <font color="GREEN" size="-1">33</font>
  तत्र भुक्त्वा वरार्हाणि मूलानि च फलानि च<br>
    मधूनि पीत्वा मुख्यानि परं गच्छत वानराः<br>
 <font color="GREEN" size="-1">34</font>
  तत्र नेत्रमनःकान्तः कुञ्जरॊ नाम पर्वतः<br>
    अगस्त्यभवनं यत्र निर्मितं विश्वकर्मणा<br>
 <font color="GREEN" size="-1">35</font>
  तत्र यॊजनविस्तारम उच्छ्रितं दशयॊजनम<br>
    शरणं काञ्चनं दिव्यं नानारत्नविभूषितम<br>
 <font color="GREEN" size="-1">36</font>
  तत्र भॊगवती नाम सर्पाणाम आलयः पुरी<br>
    विशालरथ्या दुर्धर्षा सर्वतः परिरक्षिता<br>
    रक्षिता पन्नगैर घॊरैस तीक्ष्णदंष्ट्रैर महाविषैः<br>
 <font color="GREEN" size="-1">37</font>
  सर्पराजॊ महाघॊरॊ यस्यां वसति वासुकिः<br>
    निर्याय मार्गितव्या च सा च भॊगवती पुरी<br>
 <font color="GREEN" size="-1">38</font>
  तं च देशम अतिक्रम्य महान ऋषभसंस्थितः<br>
    सर्वरत्नमयः शरीमान ऋषभॊ नाम पर्वतः<br>
 <font color="GREEN" size="-1">39</font>
  गॊशीर्षकं पद्मकं च हरिश्यामं च चन्दनम<br>
    दिव्यम उत्पद्यते यत्र तच चैवाग्निसमप्रभम<br>
 <font color="GREEN" size="-1">40</font>
  न तु तच चन्दनं दृष्ट्वा सप्रष्टव्यं च कदा चन<br>
    रॊहिता नाम गन्धर्वा घॊरा रक्षन्ति तद वनम<br>
 <font color="GREEN" size="-1">41</font>
  तत्र गन्धर्वपतयः पञ्चसूर्यसमप्रभाः<br>
    शैलूषॊ गरामणीर भिक्षुः शुभ्रॊ बभ्रुस तथैव च<br>
 <font color="GREEN" size="-1">42</font>
  अन्ते पृथिव्या दुर्धर्षास तत्र सवर्गजितः सथिताः<br>
    ततः परं न वः सेव्यः पितृलॊकः सुदारुणः<br>
    राजधानी यमस्यैषा कष्टेन तमसावृता<br>
 <font color="GREEN" size="-1">43</font>
  एतावद एव युष्माभिर वीरा वानरपुंगवाः<br>
    शक्यं विचेतुं गन्तुं वा नातॊ गतिमतां गतिः<br>
 <font color="GREEN" size="-1">44</font>
  सर्वम एतत समालॊक्य यच चान्यद अपि दृश्यते<br>
    गतिं विदित्वा वैदेह्याः संनिवर्तितम अर्हथ<br>
 <font color="GREEN" size="-1">45</font>
  यस तु मासान निवृत्तॊ ऽगरे दृष्टा सीतेति वक्ष्यति<br>
    मत्तुल्यविभवॊ भॊगैः सुखं स विहरिष्यति<br>
 <font color="GREEN" size="-1">46</font>
  ततः परियतरॊ नास्ति मम पराणाद विशेषतः<br>
    कृतापराधॊ बहुशॊ मम बन्धुर भविष्यति<br>
 <font color="GREEN" size="-1">47</font>
  अमितबलपराक्रमा भवन्तॊ; विपुलगुणेषु कुलेषु च परसूताः<br>
    मनुजपतिसुतां यथा लभध्वं; तद अधिगुणं पुरुषार्थम आरभध्वम<br>
 </td>
 
 </table>
 <p></p><div class="filenav">
 <hr>
 <center>
 <a href="rys4041.htm">Next: Chapter 41</a></center>
 </div>
 </center></body>