<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi03.htm">Book 3 Index</a><br>
  
 <a href="rys3063.htm">Previous</a> 
 <a href="rys3065.htm">Next</a> 
 
 </div>
 <hr>
 
 <h3 align="CENTER">Book 3<br>Chapter 64
 </h3><table width="100%">
 <td width="50%">
  <font color="GREEN" size="-1">1</font>
  rāmaḥ prekṣya tu taṃ gṛdhraṃ bhuvi raudreṇa pātitam<br>
   saumitriṃ mitrasaṃpannam idaṃ vacanam abravīt<br>
  <font color="GREEN" size="-1">2</font>
  mamāyaṃ nūnam artheṣu yatamāno vihaṃgamaḥ<br>
   rākṣasena hataḥ saṃkhye prāṇāṃs tyajati dustyajān<br>
  <font color="GREEN" size="-1">3</font>
  ayam asya śarīre 'smin prāṇo lakṣmaṇa vidyate<br>
   tathā svaravihīno 'yaṃ viklavaṃ samudīkṣate<br>
  <font color="GREEN" size="-1">4</font>
  jaṭāyo yadi śaknoṣi vākyaṃ vyāharituṃ punaḥ<br>
   sītām ākhyāhi bhadraṃ te vadham ākhyāhi cātmanaḥ<br>
  <font color="GREEN" size="-1">5</font>
  kiṃnimitto 'harat sītāṃ rāvaṇas tasya kiṃ mayā<br>
   aparāddhaṃ tu yaṃ dṛṣṭvā rāvaṇena hṛtā priyā<br>
  <font color="GREEN" size="-1">6</font>
  kathaṃ tac candrasaṃkāśaṃ mukham āsīn manoharam<br>
   sītayā kāni coktāni tasmin kāle dvijottama<br>
  <font color="GREEN" size="-1">7</font>
  kathaṃvīryaḥ kathaṃrūpaḥ kiṃkarmā sa ca rākṣasaḥ<br>
   kva cāsya bhavanaṃ tāta brūhi me paripṛcchataḥ<br>
  <font color="GREEN" size="-1">8</font>
  tam udvīkṣyātha dīnātmā vilapantam anantaram<br>
   vācātisannayā rāmaṃ jaṭāyur idam abravīt<br>
  <font color="GREEN" size="-1">9</font>
  sā hṛtā rākṣasendreṇa rāvaṇena vihāyasā<br>
   māyām āsthāya vipulāṃ vātadurdinasaṃkulām<br>
  <font color="GREEN" size="-1">10</font>
  pariśrāntasya me tāta pakṣau chittvā niśācaraḥ<br>
    sītām ādāya vaidehīṃ prayāto dakṣiṇā mukhaḥ<br>
 <font color="GREEN" size="-1">11</font>
  uparudhyanti me prāṇā dṛṣṭir bhramati rāghava<br>
    paśyāmi vṛkṣān sauvarṇān uśīrakṛtamūrdhajān<br>
 <font color="GREEN" size="-1">12</font>
  yena yāti muhūrtena sītām ādāya rāvaṇaḥ<br>
    vipranaṣṭaṃ dhanaṃ kṣipraṃ tat svāmipratipadyate<br>
 <font color="GREEN" size="-1">13</font>
  vindo nāma muhūrto 'sau sa ca kākutstha nābudhat<br>
    jhaṣavad baḍiśaṃ gṛhya kṣipram eva vinaśyati<br>
 <font color="GREEN" size="-1">14</font>
  na ca tvayā vyathā kāryā janakasya sutāṃ prati<br>
    vaidehyā raṃsyase kṣipraṃ hatvā taṃ rākṣasaṃ raṇe<br>
 <font color="GREEN" size="-1">15</font>
  asaṃmūḍhasya gṛdhrasya rāmaṃ pratyanubhāṣataḥ<br>
    āsyāt susrāva rudhiraṃ mriyamāṇasya sāmiṣam<br>
 <font color="GREEN" size="-1">16</font>
  putro viśravasaḥ sākṣād bhrātā vaiśravaṇasya ca<br>
    ity uktvā durlabhān prāṇān mumoca patageśvaraḥ<br>
 <font color="GREEN" size="-1">17</font>
  brūhi brūhīti rāmasya bruvāṇasya kṛtāñjaleḥ<br>
    tyaktvā śarīraṃ gṛdhrasya jagmuḥ prāṇā vihāyasaṃ<br>
 <font color="GREEN" size="-1">18</font>
  sa nikṣipya śiro bhūmau prasārya caraṇau tadā<br>
    vikṣipya ca śarīraṃ svaṃ papāta dharaṇītale<br>
 <font color="GREEN" size="-1">19</font>
  taṃ gṛdhraṃ prekṣya tāmrākṣaṃ gatāsum acalopamam<br>
    rāmaḥ subahubhir duḥkhair dīnaḥ saumitrim abravīt<br>
 <font color="GREEN" size="-1">20</font>
  bahūni rakṣasāṃ vāse varṣāṇi vasatā sukham<br>
    anena daṇḍakāraṇye vicīrṇam iha pakṣiṇā<br>
 <font color="GREEN" size="-1">21</font>
  anekavārṣiko yas tu cirakālaṃ samutthitaḥ<br>
    so 'yam adya hataḥ śete kālo hi duratikramaḥ<br>
 <font color="GREEN" size="-1">22</font>
  paśya lakṣmaṇa gṛdhro 'yam upakārī hataś ca me<br>
    sītām abhyavapan no vai rāvaṇena balīyasā<br>
 <font color="GREEN" size="-1">23</font>
  gṛdhrarājyaṃ parityajya pitṛpaitāmahaṃ mahat<br>
    mama hetor ayaṃ prāṇān mumoca patageśvaraḥ<br>
 <font color="GREEN" size="-1">24</font>
  sarvatra khalu dṛśyante sādhavo dharmacāriṇaḥ<br>
    śūrāḥ śaraṇyāḥ saumitre tiryagyonigateṣv api<br>
 <font color="GREEN" size="-1">25</font>
  sītāharaṇajaṃ duḥkhaṃ na me saumya tathāgatam<br>
    yathā vināśo gṛdhrasya matkṛte ca paraṃtapa<br>
 <font color="GREEN" size="-1">26</font>
  rājā daśarathaḥ śrīmān yathā mama mayā yaśāḥ<br>
    pūjanīyaś ca mānyaś ca tathāyaṃ patageśvaraḥ<br>
 <font color="GREEN" size="-1">27</font>
  saumitre hara kāṣṭhāni nirmathiṣyāmi pāvakam<br>
    gṛdhrarājaṃ didhakṣāmi matkṛte nidhanaṃ gatam<br>
 <font color="GREEN" size="-1">28</font>
  nāthaṃ patagalokasya citām āropayāmy aham<br>
    imaṃ dhakṣyāmi saumitre hataṃ raudreṇa rakṣasā<br>
 <font color="GREEN" size="-1">29</font>
  yā gatir yajñaśīlānām āhitāgneś ca yā gatiḥ<br>
    aparāvartināṃ yā ca yā ca bhūmipradāyinām<br>
 <font color="GREEN" size="-1">30</font>
  mayā tvaṃ samanujñāto gaccha lokān anuttamān<br>
    gṛdhrarāja mahāsattva saṃskṛtaś ca mayā vraja<br>
 <font color="GREEN" size="-1">31</font>
  evam uktvā citāṃ dīptām āropya patageśvaram<br>
    dadāha rāmo dharmātmā svabandhum iva duḥkhitaḥ<br>
 <font color="GREEN" size="-1">32</font>
  rāmo 'tha sahasaumitrir vanaṃ yātvā sa vīryavān<br>
    sthūlān hatvā mahārohīn anu tastāra taṃ dvijam<br>
 <font color="GREEN" size="-1">33</font>
  rohimāṃsāni coddhṛtya peśīkṛtvā mahāyaśāḥ<br>
    śakunāya dadau rāmo ramye haritaśādvale<br>
 <font color="GREEN" size="-1">34</font>
  yat tat pretasya martyasya kathayanti dvijātayaḥ<br>
    tat svargagamanaṃ tasya kṣipraṃ rāmo jajāpa ha<br>
 <font color="GREEN" size="-1">35</font>
  tato godāvarīṃ gatvā nadīṃ naravarātmajau<br>
    udakaṃ cakratus tasmai gṛdhrarājāya tāv ubhau<br>
 <font color="GREEN" size="-1">36</font>
  sa gṛdhrarājaḥ kṛtavān yaśaskaraṃ; suduṣkaraṃ karma raṇe nipātitaḥ<br>
    maharṣikalpena ca saṃskṛtas tadā; jagāma puṇyāṃ gatim ātmanaḥ śubhām<br>
 </td>
 <td width="50%">
  <font color="GREEN" size="-1">1</font>
  रामः परेक्ष्य तु तं गृध्रं भुवि रौद्रेण पातितम<br>
   सौमित्रिं मित्रसंपन्नम इदं वचनम अब्रवीत<br>
  <font color="GREEN" size="-1">2</font>
  ममायं नूनम अर्थेषु यतमानॊ विहंगमः<br>
   राक्षसेन हतः संख्ये पराणांस तयजति दुस्त्यजान<br>
  <font color="GREEN" size="-1">3</font>
  अयम अस्य शरीरे ऽसमिन पराणॊ लक्ष्मण विद्यते<br>
   तथा सवरविहीनॊ ऽयं विक्लवं समुदीक्षते<br>
  <font color="GREEN" size="-1">4</font>
  जटायॊ यदि शक्नॊषि वाक्यं वयाहरितुं पुनः<br>
   सीताम आख्याहि भद्रं ते वधम आख्याहि चात्मनः<br>
  <font color="GREEN" size="-1">5</font>
  किंनिमित्तॊ ऽहरत सीतां रावणस तस्य किं मया<br>
   अपराद्धं तु यं दृष्ट्वा रावणेन हृता परिया<br>
  <font color="GREEN" size="-1">6</font>
  कथं तच चन्द्रसंकाशं मुखम आसीन मनॊहरम<br>
   सीतया कानि चॊक्तानि तस्मिन काले दविजॊत्तम<br>
  <font color="GREEN" size="-1">7</font>
  कथंवीर्यः कथंरूपः किंकर्मा स च राक्षसः<br>
   कव चास्य भवनं तात बरूहि मे परिपृच्छतः<br>
  <font color="GREEN" size="-1">8</font>
  तम उद्वीक्ष्याथ दीनात्मा विलपन्तम अनन्तरम<br>
   वाचातिसन्नया रामं जटायुर इदम अब्रवीत<br>
  <font color="GREEN" size="-1">9</font>
  सा हृता राक्षसेन्द्रेण रावणेन विहायसा<br>
   मायाम आस्थाय विपुलां वातदुर्दिनसंकुलाम<br>
  <font color="GREEN" size="-1">10</font>
  परिश्रान्तस्य मे तात पक्षौ छित्त्वा निशाचरः<br>
    सीताम आदाय वैदेहीं परयातॊ दक्षिणा मुखः<br>
 <font color="GREEN" size="-1">11</font>
  उपरुध्यन्ति मे पराणा दृष्टिर भरमति राघव<br>
    पश्यामि वृक्षान सौवर्णान उशीरकृतमूर्धजान<br>
 <font color="GREEN" size="-1">12</font>
  येन याति मुहूर्तेन सीताम आदाय रावणः<br>
    विप्रनष्टं धनं कषिप्रं तत सवामिप्रतिपद्यते<br>
 <font color="GREEN" size="-1">13</font>
  विन्दॊ नाम मुहूर्तॊ ऽसौ स च काकुत्स्थ नाबुधत<br>
    झषवद बडिशं गृह्य कषिप्रम एव विनश्यति<br>
 <font color="GREEN" size="-1">14</font>
  न च तवया वयथा कार्या जनकस्य सुतां परति<br>
    वैदेह्या रंस्यसे कषिप्रं हत्वा तं राक्षसं रणे<br>
 <font color="GREEN" size="-1">15</font>
  असंमूढस्य गृध्रस्य रामं परत्यनुभाषतः<br>
    आस्यात सुस्राव रुधिरं मरियमाणस्य सामिषम<br>
 <font color="GREEN" size="-1">16</font>
  पुत्रॊ विश्रवसः साक्षाद भराता वैश्रवणस्य च<br>
    इत्य उक्त्वा दुर्लभान पराणान मुमॊच पतगेश्वरः<br>
 <font color="GREEN" size="-1">17</font>
  बरूहि बरूहीति रामस्य बरुवाणस्य कृताञ्जलेः<br>
    तयक्त्वा शरीरं गृध्रस्य जग्मुः पराणा विहायसं<br>
 <font color="GREEN" size="-1">18</font>
  स निक्षिप्य शिरॊ भूमौ परसार्य चरणौ तदा<br>
    विक्षिप्य च शरीरं सवं पपात धरणीतले<br>
 <font color="GREEN" size="-1">19</font>
  तं गृध्रं परेक्ष्य ताम्राक्षं गतासुम अचलॊपमम<br>
    रामः सुबहुभिर दुःखैर दीनः सौमित्रिम अब्रवीत<br>
 <font color="GREEN" size="-1">20</font>
  बहूनि रक्षसां वासे वर्षाणि वसता सुखम<br>
    अनेन दण्डकारण्ये विचीर्णम इह पक्षिणा<br>
 <font color="GREEN" size="-1">21</font>
  अनेकवार्षिकॊ यस तु चिरकालं समुत्थितः<br>
    सॊ ऽयम अद्य हतः शेते कालॊ हि दुरतिक्रमः<br>
 <font color="GREEN" size="-1">22</font>
  पश्य लक्ष्मण गृध्रॊ ऽयम उपकारी हतश च मे<br>
    सीताम अभ्यवपन नॊ वै रावणेन बलीयसा<br>
 <font color="GREEN" size="-1">23</font>
  गृध्रराज्यं परित्यज्य पितृपैतामहं महत<br>
    मम हेतॊर अयं पराणान मुमॊच पतगेश्वरः<br>
 <font color="GREEN" size="-1">24</font>
  सर्वत्र खलु दृश्यन्ते साधवॊ धर्मचारिणः<br>
    शूराः शरण्याः सौमित्रे तिर्यग्यॊनिगतेष्व अपि<br>
 <font color="GREEN" size="-1">25</font>
  सीताहरणजं दुःखं न मे सौम्य तथागतम<br>
    यथा विनाशॊ गृध्रस्य मत्कृते च परंतप<br>
 <font color="GREEN" size="-1">26</font>
  राजा दशरथः शरीमान यथा मम मया यशाः<br>
    पूजनीयश च मान्यश च तथायं पतगेश्वरः<br>
 <font color="GREEN" size="-1">27</font>
  सौमित्रे हर काष्ठानि निर्मथिष्यामि पावकम<br>
    गृध्रराजं दिधक्षामि मत्कृते निधनं गतम<br>
 <font color="GREEN" size="-1">28</font>
  नाथं पतगलॊकस्य चिताम आरॊपयाम्य अहम<br>
    इमं धक्ष्यामि सौमित्रे हतं रौद्रेण रक्षसा<br>
 <font color="GREEN" size="-1">29</font>
  या गतिर यज्ञशीलानाम आहिताग्नेश च या गतिः<br>
    अपरावर्तिनां या च या च भूमिप्रदायिनाम<br>
 <font color="GREEN" size="-1">30</font>
  मया तवं समनुज्ञातॊ गच्छ लॊकान अनुत्तमान<br>
    गृध्रराज महासत्त्व संस्कृतश च मया वरज<br>
 <font color="GREEN" size="-1">31</font>
  एवम उक्त्वा चितां दीप्ताम आरॊप्य पतगेश्वरम<br>
    ददाह रामॊ धर्मात्मा सवबन्धुम इव दुःखितः<br>
 <font color="GREEN" size="-1">32</font>
  रामॊ ऽथ सहसौमित्रिर वनं यात्वा स वीर्यवान<br>
    सथूलान हत्वा महारॊहीन अनु तस्तार तं दविजम<br>
 <font color="GREEN" size="-1">33</font>
  रॊहिमांसानि चॊद्धृत्य पेशीकृत्वा महायशाः<br>
    शकुनाय ददौ रामॊ रम्ये हरितशाद्वले<br>
 <font color="GREEN" size="-1">34</font>
  यत तत परेतस्य मर्त्यस्य कथयन्ति दविजातयः<br>
    तत सवर्गगमनं तस्य कषिप्रं रामॊ जजाप ह<br>
 <font color="GREEN" size="-1">35</font>
  ततॊ गॊदावरीं गत्वा नदीं नरवरात्मजौ<br>
    उदकं चक्रतुस तस्मै गृध्रराजाय ताव उभौ<br>
 <font color="GREEN" size="-1">36</font>
  स गृध्रराजः कृतवान यशस्करं; सुदुष्करं कर्म रणे निपातितः<br>
    महर्षिकल्पेन च संस्कृतस तदा; जगाम पुण्यां गतिम आत्मनः शुभाम<br>
 </td>
 
 </table>
 <p></p><div class="filenav">
 <hr>
 <center>
 <a href="rys3065.htm">Next: Chapter 65</a></center>
 </div>
 </center></body>