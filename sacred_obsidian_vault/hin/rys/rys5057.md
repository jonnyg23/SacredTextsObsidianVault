<body>
 <center>
 <div class="filenav">
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 <br><a href="rysi05.htm">Book 5 Index</a><br>
  
 <a href="rys5056.htm">Previous</a> 
 <a href="rys5058.htm">Next</a> 
 
 </div>
 <hr>
 
 <h3 align="CENTER">Book 5<br>Chapter 57
 </h3><table width="100%">
 <td width="50%">
  <font color="GREEN" size="-1">1</font>
  etad ākhyānaṃ tat sarvaṃ hanūmān mārutātmajaḥ<br>
   bhūyaḥ samupacakrāma vacanaṃ vaktum uttaram<br>
  <font color="GREEN" size="-1">2</font>
  saphalo rāghavodyogaḥ sugrīvasya ca saṃbhramaḥ<br>
   śīlam āsādya sītāyā mama ca plavanaṃ mahat<br>
  <font color="GREEN" size="-1">3</font>
  āryāyāḥ sadṛśaṃ śīlaṃ sītāyāḥ plavagarṣabhāḥ<br>
   tapasā dhārayel lokān kruddhā vā nirdahed api<br>
  <font color="GREEN" size="-1">4</font>
  sarvathātipravṛddho 'sau rāvaṇo rākṣasādhipaḥ<br>
   yasya tāṃ spṛśato gātraṃ tapasā na vināśitam<br>
  <font color="GREEN" size="-1">5</font>
  na tad agniśikhā kuryāt saṃspṛṣṭā pāṇinā satī<br>
   janakasyātmajā kuryād utkrodhakaluṣīkṛtā<br>
  <font color="GREEN" size="-1">6</font>
  aśokavanikāmadhye rāvaṇasya durātmanaḥ<br>
   adhastāc chiṃśapāvṛkṣe sādhvī karuṇam āsthitā<br>
  <font color="GREEN" size="-1">7</font>
  rākṣasībhiḥ parivṛtā śokasaṃtāpakarśitā<br>
   meghalekhāparivṛtā candralekheva niṣprabhā<br>
  <font color="GREEN" size="-1">8</font>
  acintayantī vaidehī rāvaṇaṃ baladarpitam<br>
   pativratā ca suśroṇī avaṣṭabdhā ca jānakī<br>
  <font color="GREEN" size="-1">9</font>
  anuraktā hi vaidehī rāmaṃ sarvātmanā śubhā<br>
   ananyacittā rāme ca paulomīva puraṃdare<br>
  <font color="GREEN" size="-1">10</font>
  tad ekavāsaḥsaṃvītā rajodhvastā tathaiva ca<br>
    śokasaṃtāpadīnāṅgī sītā bhartṛhite ratā<br>
 <font color="GREEN" size="-1">11</font>
  sā mayā rākṣasī madhye tarjyamānā muhur muhuḥ<br>
    rākṣasībhir virūpābhir dṛṣṭā hi pramadā vane<br>
 <font color="GREEN" size="-1">12</font>
  ekaveṇīdharā dīnā bhartṛcintāparāyaṇā<br>
    adhaḥśayyā vivarṇāṅgī padminīva himāgame<br>
 <font color="GREEN" size="-1">13</font>
  rāvaṇād vinivṛttārthā martavyakṛtaniścayā<br>
    kathaṃ cin mṛgaśāvākṣī viśvāsam upapāditā<br>
 <font color="GREEN" size="-1">14</font>
  tataḥ saṃbhāṣitā caiva sarvam arthaṃ ca darśitā<br>
    rāmasugrīvasakhyaṃ ca śrutvā prītim upāgatā<br>
 <font color="GREEN" size="-1">15</font>
  niyataḥ samudācāro bhaktir bhartari cottamā<br>
 <font color="GREEN" size="-1">16</font>
  yan na hanti daśagrīvaṃ sa mahātmā daśānanaḥ<br>
    nimittamātraṃ rāmas tu vadhe tasya bhaviṣyati<br>
 <font color="GREEN" size="-1">17</font>
  evam āste mahābhāgā sītā śokaparāyaṇā<br>
    yad atra pratikartavyaṃ tat sarvam upapādyatām<br>
 </td>
 <td width="50%">
  <font color="GREEN" size="-1">1</font>
  एतद आख्यानं तत सर्वं हनूमान मारुतात्मजः<br>
   भूयः समुपचक्राम वचनं वक्तुम उत्तरम<br>
  <font color="GREEN" size="-1">2</font>
  सफलॊ राघवॊद्यॊगः सुग्रीवस्य च संभ्रमः<br>
   शीलम आसाद्य सीताया मम च पलवनं महत<br>
  <font color="GREEN" size="-1">3</font>
  आर्यायाः सदृशं शीलं सीतायाः पलवगर्षभाः<br>
   तपसा धारयेल लॊकान करुद्धा वा निर्दहेद अपि<br>
  <font color="GREEN" size="-1">4</font>
  सर्वथातिप्रवृद्धॊ ऽसौ रावणॊ राक्षसाधिपः<br>
   यस्य तां सपृशतॊ गात्रं तपसा न विनाशितम<br>
  <font color="GREEN" size="-1">5</font>
  न तद अग्निशिखा कुर्यात संस्पृष्टा पाणिना सती<br>
   जनकस्यात्मजा कुर्याद उत्क्रॊधकलुषीकृता<br>
  <font color="GREEN" size="-1">6</font>
  अशॊकवनिकामध्ये रावणस्य दुरात्मनः<br>
   अधस्ताच छिंशपावृक्षे साध्वी करुणम आस्थिता<br>
  <font color="GREEN" size="-1">7</font>
  राक्षसीभिः परिवृता शॊकसंतापकर्शिता<br>
   मेघलेखापरिवृता चन्द्रलेखेव निष्प्रभा<br>
  <font color="GREEN" size="-1">8</font>
  अचिन्तयन्ती वैदेही रावणं बलदर्पितम<br>
   पतिव्रता च सुश्रॊणी अवष्टब्धा च जानकी<br>
  <font color="GREEN" size="-1">9</font>
  अनुरक्ता हि वैदेही रामं सर्वात्मना शुभा<br>
   अनन्यचित्ता रामे च पौलॊमीव पुरंदरे<br>
  <font color="GREEN" size="-1">10</font>
  तद एकवासःसंवीता रजॊध्वस्ता तथैव च<br>
    शॊकसंतापदीनाङ्गी सीता भर्तृहिते रता<br>
 <font color="GREEN" size="-1">11</font>
  सा मया राक्षसी मध्ये तर्ज्यमाना मुहुर मुहुः<br>
    राक्षसीभिर विरूपाभिर दृष्टा हि परमदा वने<br>
 <font color="GREEN" size="-1">12</font>
  एकवेणीधरा दीना भर्तृचिन्तापरायणा<br>
    अधःशय्या विवर्णाङ्गी पद्मिनीव हिमागमे<br>
 <font color="GREEN" size="-1">13</font>
  रावणाद विनिवृत्तार्था मर्तव्यकृतनिश्चया<br>
    कथं चिन मृगशावाक्षी विश्वासम उपपादिता<br>
 <font color="GREEN" size="-1">14</font>
  ततः संभाषिता चैव सर्वम अर्थं च दर्शिता<br>
    रामसुग्रीवसख्यं च शरुत्वा परीतिम उपागता<br>
 <font color="GREEN" size="-1">15</font>
  नियतः समुदाचारॊ भक्तिर भर्तरि चॊत्तमा<br>
 <font color="GREEN" size="-1">16</font>
  यन न हन्ति दशग्रीवं स महात्मा दशाननः<br>
    निमित्तमात्रं रामस तु वधे तस्य भविष्यति<br>
 <font color="GREEN" size="-1">17</font>
  एवम आस्ते महाभागा सीता शॊकपरायणा<br>
    यद अत्र परतिकर्तव्यं तत सर्वम उपपाद्यताम<br>
 </td>
 
 </table>
 <p></p><div class="filenav">
 <hr>
 <center>
 <a href="rys5058.htm">Next: Chapter 58</a></center>
 </div>
 </center></body>