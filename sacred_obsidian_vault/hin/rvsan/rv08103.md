<body>
 <center>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 
 <br>
 <a href="../rigveda/rv08103.htm">English</a> 
 
 <br>
 <a href="rvi08.htm">Rig Veda Book 8 Index</a> 
 <a href="rv08102.htm">Previous</a> 
 <a href="rv09001.htm">Next</a> 
 </center>
 <hr>
 
 <h3 align="CENTER">Rig Veda Book 8 Hymn 103</h3>
 अदर्शि गातुवित्तमो यस्मिन वरतान्यादधुः | <br>
 उपो षु जातमार्यस्य वर्धनमग्निं नक्षन्त नो गिरः || <br>
 पर दैवोदासो अग्निर्देवानछा न मज्मना | <br>
 अनु मातरम्प्र्थिवीं वि वाव्र्ते तस्थौ नाकस्य सानवि || <br>
 यस्माद रेजन्त कर्ष्टयश्चर्क्र्त्यानि कर्ण्वतः | <br>
 सहस्रसाम्मेधसाताविव तमनाग्निं धीभिः सपर्यत || <br>
 पर यं राये निनीषसि मर्तो यस्ते वसो दाशत | <br>
 स वीरं धत्ते अग्न उक्थशंसिनं तमना सहस्रपोषिणम || <br>
 स दर्ळ्हे चिदभि तर्णत्ति वाजमर्वता स धत्ते अक्षिति शरवः | <br>
 तवे देवत्रा सदा पुरूवसो विश्वा वामानि धीमहि || <br>
 यो विश्वा दयते वसु होता मन्द्रो जनानाम | <br>
 मधोर्न पात्रा परथमान्यस्मै पर सतोमा यन्त्यग्नये || <br>
 अश्वं न गीर्भी रथ्यं सुदानवो मर्म्र्ज्यन्ते देवयवः | <br>
 उभे तोके तनये दस्म विश्पते पर्षि राधो मघोनाम || <br>
 पर मंहिष्ठाय गायत रताव्ने बर्हते शुक्रशोचिषे | <br>
 उपस्तुतासो अग्नये || <br>
 आ वंसते मघवा वीरवद यशः समिद्धो दयुम्न्याहुतः | <br>
 कुविन नो अस्य सुमतिर्नवीयस्यछा वाजेभिरागमत || <br>
 परेष्ठमु परियाणां सतुह्यासावातिथिम | <br>
 अग्निं रथानां यमम || <br>
 उदिता यो निदिता वेदिता वस्वा यज्ञियो ववर्तति | <br>
 दुष्टरा यस्य परवणे नोर्मयो धिया वाजं सिषासतः || <br>
 मा नो हर्णीतामतिथिर्वसुरग्निः पुरुप्रशस्त एषः | <br>
 यः सुहोता सवध्वरः || <br>
 मो ते रिषन ये अछोक्तिभिर्वसो.अग्ने केभिश्चिदेवैः | <br>
 कीरिश्चिद धि तवामीट्टे दूत्याय रातहव्यः सवध्वरः || <br>
 आग्ने याहि मरुत्सखा रुद्रेभिः सोमपीतये | <br>
 सोभर्या उप सुष्टुतिं मादयस्व सवर्णरे || <br>
 <p></p>
 <p></p>
 adarśi ghātuvittamo yasmin vratānyādadhuḥ | <br>
 upo ṣu jātamāryasya vardhanamaghniṃ nakṣanta no ghiraḥ || <br>
 pra daivodāso aghnirdevānachā na majmanā | <br>
 anu mātarampṛthivīṃ vi vāvṛte tasthau nākasya sānavi || <br>
 yasmād rejanta kṛṣṭayaścarkṛtyāni kṛṇvataḥ | <br>
 sahasrasāmmedhasātāviva tmanāghniṃ dhībhiḥ saparyata || <br>
 pra yaṃ rāye ninīṣasi marto yaste vaso dāśat | <br>
 sa vīraṃ dhatte aghna ukthaśaṃsinaṃ tmanā sahasrapoṣiṇam || <br>
 sa dṛḷhe cidabhi tṛṇatti vājamarvatā sa dhatte akṣiti śravaḥ | <br>
 tve devatrā sadā purūvaso viśvā vāmāni dhīmahi || <br>
 yo viśvā dayate vasu hotā mandro janānām | <br>
 madhorna pātrā prathamānyasmai pra stomā yantyaghnaye || <br>
 aśvaṃ na ghīrbhī rathyaṃ sudānavo marmṛjyante devayavaḥ | <br>
 ubhe toke tanaye dasma viśpate parṣi rādho maghonām || <br>
 pra maṃhiṣṭhāya ghāyata ṛtāvne bṛhate śukraśociṣe | <br>
 upastutāso aghnaye || <br>
 ā vaṃsate maghavā vīravad yaśaḥ samiddho dyumnyāhutaḥ | <br>
 kuvin no asya sumatirnavīyasyachā vājebhirāghamat || <br>
 preṣṭhamu priyāṇāṃ stuhyāsāvātithim | <br>
 aghniṃ rathānāṃ yamam || <br>
 uditā yo niditā veditā vasvā yajñiyo vavartati | <br>
 duṣṭarā yasya pravaṇe normayo dhiyā vājaṃ siṣāsataḥ || <br>
 mā no hṛṇītāmatithirvasuraghniḥ purupraśasta eṣaḥ | <br>
 yaḥ suhotā svadhvaraḥ || <br>
 mo te riṣan ye achoktibhirvaso.aghne kebhiścidevaiḥ | <br>
 kīriścid dhi tvāmīṭṭe dūtyāya rātahavyaḥ svadhvaraḥ || <br>
 āghne yāhi marutsakhā rudrebhiḥ somapītaye | <br>
 sobharyā upa suṣṭutiṃ mādayasva svarṇare || <br>
 <p></p><hr>
 <center>
 <a href="rv09001.htm">Next: Hymn 1</a></center>
 </body>