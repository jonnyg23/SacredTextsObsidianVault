<body>
 <center>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 
 <br>
 <a href="../rigveda/rv02032.htm">English</a> 
 
 <br>
 <a href="rvi02.htm">Rig Veda Book 2 Index</a> 
 <a href="rv02031.htm">Previous</a> 
 <a href="rv02033.htm">Next</a> 
 </center>
 <hr>
 
 <h3 align="CENTER">Rig Veda Book 2 Hymn 32</h3>
 अस्य मे दयावाप्र्थिवी रतायतो भूतमवित्री वचसः सिषासतः | <br>
 ययोरायः परतरं ते इदं पुर उपस्तुते वसूयुर्वां महो दधे || <br>
 मा नो गुह्या रिप आयोरहन दभन मा न आभ्यो रीरधो दुछुनाभ्यः | <br>
 मा नो वि यौः सख्या विद्धि तस्य नः सुम्नायता मनसा तत तवेमहे || <br>
 अहेळता मनसा शरुष्टिमा वह दुहानां धेनुं पिप्युषीमसश्चतम | <br>
 पद्याभिराशुं वचसा च वाजिनं तवां हिनोमि पुरुहूत विश्वहा || <br>
 राकामहं सुहवां सुष्टुती हुवे शर्णोतु नः सुभगा बोधतु तमना | <br>
 सीव्यत्वपः सूच्याछिद्यमानया ददातु वीरं सतदायमुक्थ्यम || <br>
 यास्ते राके सुमतयः सुपेशसो याभिर्ददासि दाशुषे वसूनि | <br>
 ताभिर्नो अद्य सुमना उपागहि सहस्रपोषं सुभगे रराणा || <br>
 सिनीवालि पर्थुष्टुके या देवानामसि सवसा | <br>
 जुषस्व हव्यमाहुतं परजां देवि दिदिड्ढि नः || <br>
 या सुबाहुः सवङगुरिः सुषूमा बहुसूवरी | <br>
 तस्यै विश्पत्न्यै हविः सिनीवाल्यै जुहोतन || <br>
 या गुङगूर्या सिनीवाली या राका या सरस्वती | <br>
 इन्द्राणीमह्व ऊतये वरुणानीं सवस्तये ||<br>
 <p></p>
 asya me dyāvāpṛthivī ṛtāyato bhūtamavitrī vacasaḥ siṣāsataḥ | <br>
 yayorāyaḥ prataraṃ te idaṃ pura upastute vasūyurvāṃ maho dadhe || <br>
 mā no ghuhyā ripa āyorahan dabhan mā na ābhyo rīradho duchunābhyaḥ | <br>
 mā no vi yauḥ sakhyā viddhi tasya naḥ sumnāyatā manasā tat tvemahe || <br>
 aheḷatā manasā śruṣṭimā vaha duhānāṃ dhenuṃ pipyuṣīmasaścatam | <br>
 padyābhirāśuṃ vacasā ca vājinaṃ tvāṃ hinomi puruhūta viśvahā || <br>
 rākāmahaṃ suhavāṃ suṣṭutī huve śṛṇotu naḥ subhaghā bodhatu tmanā | <br>
 sīvyatvapaḥ sūcyāchidyamānayā dadātu vīraṃ satadāyamukthyam || <br>
 yāste rāke sumatayaḥ supeśaso yābhirdadāsi dāśuṣe vasūni | <br>
 tābhirno adya sumanā upāghahi sahasrapoṣaṃ subhaghe rarāṇā || <br>
 sinīvāli pṛthuṣṭuke yā devānāmasi svasā | <br>
 juṣasva havyamāhutaṃ prajāṃ devi didiḍḍhi naḥ || <br>
 yā subāhuḥ svaṅghuriḥ suṣūmā bahusūvarī | <br>
 tasyai viśpatnyai haviḥ sinīvālyai juhotana || <br>
 yā ghuṅghūryā sinīvālī yā rākā yā sarasvatī | <br>
 indrāṇīmahva ūtaye varuṇānīṃ svastaye ||<br>
 <p></p><hr>
 <center>
 <a href="rv02033.htm">Next: Hymn 33</a></center>
 </body>