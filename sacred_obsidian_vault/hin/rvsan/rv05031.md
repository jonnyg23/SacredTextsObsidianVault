<body>
 <center>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 
 <br>
 <a href="../rigveda/rv05031.htm">English</a> 
 
 <br>
 <a href="rvi05.htm">Rig Veda Book 5 Index</a> 
 <a href="rv05030.htm">Previous</a> 
 <a href="rv05032.htm">Next</a> 
 </center>
 <hr>
 
 <h3 align="CENTER">Rig Veda Book 5 Hymn 31</h3>
 इन्द्रो रथाय परवतं कर्णोति यम अध्यस्थान मघवा वाजयन्तम | <br>
 यूथेव पश्वो वय उनोति गोपा अरिष्टो याति परथमः सिषासन || <br>
 आ पर दरव हरिवो मा वि वेनः पिशङगराते अभि नः सचस्व | <br>
 नहि तवद इन्द्र वस्यो अन्यद अस्त्य अमेनांश चिज जनिवतश चकर्थ || <br>
 उद यत सहः सहस आजनिष्ट देदिष्ट इन्द्र इन्द्रियाणि विश्वा | <br>
 पराचोदयत सुदुघा वव्रे अन्तर वि जयोतिषा संवव्र्त्वत तमो ऽवः || <br>
 अनवस ते रथम अश्वाय तक्षन तवष्टा वज्रम पुरुहूत दयुमन्तम | <br>
 बरह्माण इन्द्रम महयन्तो अर्कैर अवर्धयन्न अहये हन्तवा उ || <br>
 वर्ष्णे यत ते वर्षणो अर्कम अर्चान इन्द्र गरावाणो अदितिः सजोषाः | <br>
 अनश्वासो ये पवयो ऽरथा इन्द्रेषिता अभ्य अवर्तन्त दस्यून || <br>
 पर ते पूर्वाणि करणानि वोचम पर नूतना मघवन या चकर्थ | <br>
 शक्तीवो यद विभरा रोदसी उभे जयन्न अपो मनवे दानुचित्राः || <br>
 तद इन नु ते करणं दस्म विप्राहिं यद घनन्न ओजो अत्रामिमीथाः | <br>
 शुष्णस्य चित परि माया अग्र्भ्णाः परपित्वं यन्न अप दस्यूंर असेधः || <br>
 तवम अपो यदवे तुर्वशायारमयः सुदुघाः पार इन्द्र | <br>
 उग्रम अयातम अवहो ह कुत्सं सं ह यद वाम उशनारन्त देवाः || <br>
 इन्द्राकुत्सा वहमाना रथेना वाम अत्या अपि कर्णे वहन्तु | <br>
 निः षीम अद्भ्यो धमथो निः षधस्थान मघोनो हर्दो वरथस तमांसि || <br>
 वातस्य युक्तान सुयुजश चिद अश्वान कविश चिद एषो अजगन्न अवस्युः | <br>
 विश्वे ते अत्र मरुतः सखाय इन्द्र बरह्माणि तविषीम अवर्धन || <br>
 सूरश चिद रथम परितक्म्यायाम पूर्वं करद उपरं जूजुवांसम | <br>
 भरच चक्रम एतशः सं रिणाति पुरो दधत सनिष्यति करतुं नः || <br>
 आयं जना अभिचक्षे जगामेन्द्रः सखायं सुतसोमम इछन | <br>
 वदन गरावाव वेदिम भरियाते यस्य जीरम अध्वर्यवश चरन्ति || <br>
 ये चाकनन्त चाकनन्त नू ते मर्ता अम्र्त मो ते अंह आरन | <br>
 वावन्धि यज्यूंर उत तेषु धेह्य ओजो जनेषु येषु ते सयाम ||<br>
 <p></p>
 indro rathāya pravataṃ kṛṇoti yam adhyasthān maghavā vājayantam | <br>
 yūtheva paśvo vy unoti ghopā aṛiṣṭo yāti prathamaḥ siṣāsan || <br>
 ā pra drava harivo mā vi venaḥ piśaṅgharāte abhi naḥ sacasva | <br>
 nahi tvad indra vasyo anyad asty amenāṃś cij janivataś cakartha || <br>
 ud yat sahaḥ sahasa ājaniṣṭa dediṣṭa indra indriyāṇi viśvā | <br>
 prācodayat sudughā vavre antar vi jyotiṣā saṃvavṛtvat tamo 'vaḥ || <br>
 anavas te ratham aśvāya takṣan tvaṣṭā vajram puruhūta dyumantam | <br>
 brahmāṇa indram mahayanto arkair avardhayann ahaye hantavā u || <br>
 vṛṣṇe yat te vṛṣaṇo arkam arcān indra ghrāvāṇo aditiḥ sajoṣāḥ | <br>
 anaśvāso ye pavayo 'rathā indreṣitā abhy avartanta dasyūn || <br>
 pra te pūrvāṇi karaṇāni vocam pra nūtanā maghavan yā cakartha | <br>
 śaktīvo yad vibharā rodasī ubhe jayann apo manave dānucitrāḥ || <br>
 tad in nu te karaṇaṃ dasma viprāhiṃ yad ghnann ojo atrāmimīthāḥ | <br>
 śuṣṇasya cit pari māyā aghṛbhṇāḥ prapitvaṃ yann apa dasyūṃr asedhaḥ || <br>
 tvam apo yadave turvaśāyāramayaḥ sudughāḥ pāra indra | <br>
 ughram ayātam avaho ha kutsaṃ saṃ ha yad vām uśanāranta devāḥ || <br>
 indrākutsā vahamānā rathenā vām atyā api karṇe vahantu | <br>
 niḥ ṣīm adbhyo dhamatho niḥ ṣadhasthān maghono hṛdo varathas tamāṃsi || <br>
 vātasya yuktān suyujaś cid aśvān kaviś cid eṣo ajaghann avasyuḥ | <br>
 viśve te atra marutaḥ sakhāya indra brahmāṇi taviṣīm avardhan || <br>
 sūraś cid ratham paritakmyāyām pūrvaṃ karad uparaṃ jūjuvāṃsam | <br>
 bharac cakram etaśaḥ saṃ riṇāti puro dadhat saniṣyati kratuṃ naḥ || <br>
 āyaṃ janā abhicakṣe jaghāmendraḥ sakhāyaṃ sutasomam ichan | <br>
 vadan ghrāvāva vedim bhriyāte yasya jīram adhvaryavaś caranti || <br>
 ye cākananta cākananta nū te martā amṛta mo te aṃha āran | <br>
 vāvandhi yajyūṃr uta teṣu dhehy ojo janeṣu yeṣu te syāma ||<br>
 <p></p><hr>
 <center>
 <a href="rv05032.htm">Next: Hymn 32</a></center>
 </body>