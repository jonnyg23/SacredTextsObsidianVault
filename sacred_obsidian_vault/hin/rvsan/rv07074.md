<body>
 <center>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 
 <br>
 <a href="../rigveda/rv07074.htm">English</a> 
 
 <br>
 <a href="rvi07.htm">Rig Veda Book 7 Index</a> 
 <a href="rv07073.htm">Previous</a> 
 <a href="rv07075.htm">Next</a> 
 </center>
 <hr>
 
 <h3 align="CENTER">Rig Veda Book 7 Hymn 74</h3>
 इमा उ वां दिविष्टय उस्रा हवन्ते अश्विना | <br>
 अयं वामह्वे.अवसे शचीवसू विशं-विशं हि गछथः || <br>
 युवं चित्रं ददथुर्भोजनं नरा चोदेथां सून्र्तावते | <br>
 अर्वाग रथं समनसा नि यछतं पिबतं सोम्यं मधु || <br>
 आ यातमुप भूषतं मध्वः पिबतमश्विना | <br>
 दुग्धं पयोव्र्षणा जेन्यावसू मा नो मर्धिष्टमा गतम || <br>
 अश्वासो ये वामुप दाशुषो गर्हं युवां दीयन्ति बिभ्रतः | <br>
 मक्षूयुभिर्नरा हयेभिरश्विना देवा यातमस्मयू || <br>
 अधा ह यन्तो अश्विना पर्क्षः सचन्त सूरयः | <br>
 ता यंसतो मघवद्भ्यो धरुवं यशश्छर्दिरस्मभ्यं नासत्या || <br>
 पर ये ययुरव्र्कासो रथा इव नर्पातारो जनानाम | <br>
 उत सवेन शवसा शूशुवुर्नर उत कषियन्ति सुक्षितिम || <br>
 <p></p>
 imā u vāṃ diviṣṭaya usrā havante aśvinā | <br>
 ayaṃ vāmahve.avase śacīvasū viśaṃ-viśaṃ hi ghachathaḥ || <br>
 yuvaṃ citraṃ dadathurbhojanaṃ narā codethāṃ sūnṛtāvate | <br>
 arvāgh rathaṃ samanasā ni yachataṃ pibataṃ somyaṃ madhu || <br>
 ā yātamupa bhūṣataṃ madhvaḥ pibatamaśvinā | <br>
 dughdhaṃ payovṛṣaṇā jenyāvasū mā no mardhiṣṭamā ghatam || <br>
 aśvāso ye vāmupa dāśuṣo ghṛhaṃ yuvāṃ dīyanti bibhrataḥ | <br>
 makṣūyubhirnarā hayebhiraśvinā devā yātamasmayū || <br>
 adhā ha yanto aśvinā pṛkṣaḥ sacanta sūrayaḥ | <br>
 tā yaṃsato maghavadbhyo dhruvaṃ yaśaśchardirasmabhyaṃ nāsatyā || <br>
 pra ye yayuravṛkāso rathā iva nṛpātāro janānām | <br>
 uta svena śavasā śūśuvurnara uta kṣiyanti sukṣitim || <br>
 <p></p><hr>
 <center>
 <a href="rv07075.htm">Next: Hymn 75</a></center>
 </body>