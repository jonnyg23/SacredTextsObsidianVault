<body>
 <center>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 
 <br>
 <a href="../rigveda/rv07032.htm">English</a> 
 
 <br>
 <a href="rvi07.htm">Rig Veda Book 7 Index</a> 
 <a href="rv07031.htm">Previous</a> 
 <a href="rv07033.htm">Next</a> 
 </center>
 <hr>
 
 <h3 align="CENTER">Rig Veda Book 7 Hymn 32</h3>
 मो षु तवा वाघतश्चनारे अस्मन नि रीरमन | <br>
 आरात्ताच्चित सधमादं न आ गहीह वा सन्नुप शरुधि || <br>
 इमे हि ते बरह्मक्र्तः सुते सचा मधौ न मक्ष आसते | <br>
 इन्द्रे कामं जरितारो वसूयवो रथे न पादमा दधुः || <br>
 रायस्कामो वज्रहस्तं सुदक्षिणं पुत्रो न पितरं हुवे || <br>
 इम इन्द्राय सुन्विरे सोमासो दध्याशिरः | <br>
 ताना मदाय वज्रहस्त पीतये हरिभ्यां याह्योक आ || <br>
 शरवच्छ्रुत्कर्ण ईयते वसूनां नू चिन नो मर्धिषद गिरः | <br>
 सद्यश्चिद यः सहस्राणि शता ददन नकिर्दित्सन्तमा मिनत || <br>
 स वीरो अप्रतिष्कुत इन्द्रेण शूशुवे नर्भिः | <br>
 यस्ते गभीरा सवनानि वर्त्रहन सुनोत्या च धावति || <br>
 भवा वरूथं मघवन मघोनां यत समजासि शर्धतः | <br>
 वि तवाहतस्य वेदनं भजेमह्या दूणाशो भरा गयम || <br>
 सुनोता सोमपाव्ने सोममिन्द्राय वज्रिणे | <br>
 पचता पक्तीरवसे कर्णुध्वमित पर्णन्नित पर्णते मयः || <br>
 मा सरेधत सोमिनो दक्षता महे कर्णुध्वं राय आतुजे | <br>
 तरणिरिज्जयति कषेति पुष्यति न देवासः कवत्नवे || <br>
 नकिः सुदासो रथं पर्यास न रीरमत | <br>
 इन्द्रो यस्याविता यस्य मरुतो गमत स गोमति वरजे || <br>
 गमद वाजं वाजयन्निन्द्र मर्त्यो यस्य तवमविता भुवः | <br>
 अस्माकं बोध्यविता रथानामस्माकं शूर नर्णाम || <br>
 उदिन नयस्य रिच्यते.अंशो धनं न जिग्युषः | <br>
 य इन्द्रोहरिवान न दभन्ति तं रिपो दक्षं दधाति सोमिनि || <br>
 मन्त्रमखर्वं सुधितं सुपेशसं दधात यज्ञियेष्वा | <br>
 पूर्वीश्चन परसितयस्तरन्ति तं य इन्द्रे कर्मणा भुवत || <br>
 कस्तमिन्द्र तवावसुमा मर्त्यो दधर्षति | <br>
 शरद्धा इत तेमघवन पार्ये दिवि वाजी वाजं सिषासति || <br>
 मघोनः सम वर्त्रहत्येषु चोदय ये ददति परिया वसु | <br>
 तवप्रणीती हर्यश्व सूरिभिर्विश्वा तरेम दुरिता || <br>
 तवेदिन्द्रावमं वसु तवं पुष्यसि मध्यमम | <br>
 सत्रा विश्वस्य परमस्य राजसि नकिष टवा गोषु वर्ण्वते || <br>
 तवं विश्वस्य धनदा असि शरुतो य ईं भवन्त्याजयः | <br>
 तवायं विश्वः पुरुहूत पार्थिवो.अवस्युर्नाम भिक्षते || <br>
 यदिन्द्र यावतस्त्वमेतावदहमीशीय | <br>
 सतोतारमिद दिधिषेय रदावसो न पापत्वाय रासीय || <br>
 शिक्षेयमिन महयते दिवे-दिवे राय आ कुहचिद्विदे | <br>
 नहि तवदन्यन मघवन न आप्यं वस्यो अस्ति पिता चन || <br>
 तरणिरित सिषासति वाजं पुरन्ध्या युजा | <br>
 आ व इन्द्रम्पुरुहूतं नमे गिरा नेमिं तष्टेव सुद्र्वम || <br>
 न दुष्टुती मर्त्यो विन्दते वसु न सरेधन्तं रयिर्नशत | <br>
 सुशक्तिरिन मघवन तुभ्यं मावते देष्णं यत पार्ये दिवि || <br>
 अभि तवा शूर नोनुमो.अदुग्धा इव धेनवः | <br>
 ईशानमस्य जगतः सवर्द्र्शमीशानमिन्द्र तस्थुषः || <br>
 न तवावानन्यो दिव्यो न पार्थिवो न जातो न जनिष्यते | <br>
 अश्वायन्तो मघवन्निन्द्र वाजिनो गव्यन्तस्त्वा हवामहे || <br>
 अभी षतस्तदा भरेन्द्र जयायः कनीयसः | <br>
 पुरूवसुर्हि मघवन सनादसि भरे-भरे च हव्यः || <br>
 परा णुदस्व मघवन्नमित्रान सुवेदा नो वसू कर्धि | <br>
 अस्माकं बोध्यविता महाधने भवा वर्धः सखीनाम || <br>
 इन्द्र करतुं न आ भर पिता पुत्रेभ्यो यथा | <br>
 शिक्षा णोस्मिन पुरुहूत यामनि जीवा जयोतिरशीमहि || <br>
 मा नो अज्ञाता वर्जना दुराध्यो माशिवासो अव करमुः | <br>
 तवया वयं परवतः शश्वतीरपो.अति शूर तरामसि || <br>
 <p></p>
 mo ṣu tvā vāghataścanāre asman ni rīraman | <br>
 ārāttāccit sadhamādaṃ na ā ghahīha vā sannupa śrudhi || <br>
 ime hi te brahmakṛtaḥ sute sacā madhau na makṣa āsate | <br>
 indre kāmaṃ jaritāro vasūyavo rathe na pādamā dadhuḥ || <br>
 rāyaskāmo vajrahastaṃ sudakṣiṇaṃ putro na pitaraṃ huve || <br>
 ima indrāya sunvire somāso dadhyāśiraḥ | <br>
 tānā madāya vajrahasta pītaye haribhyāṃ yāhyoka ā || <br>
 śravacchrutkarṇa īyate vasūnāṃ nū cin no mardhiṣad ghiraḥ | <br>
 sadyaścid yaḥ sahasrāṇi śatā dadan nakirditsantamā minat || <br>
 sa vīro apratiṣkuta indreṇa śūśuve nṛbhiḥ | <br>
 yaste ghabhīrā savanāni vṛtrahan sunotyā ca dhāvati || <br>
 bhavā varūthaṃ maghavan maghonāṃ yat samajāsi śardhataḥ | <br>
 vi tvāhatasya vedanaṃ bhajemahyā dūṇāśo bharā ghayam || <br>
 sunotā somapāvne somamindrāya vajriṇe | <br>
 pacatā paktīravase kṛṇudhvamit pṛṇannit pṛṇate mayaḥ || <br>
 mā sredhata somino dakṣatā mahe kṛṇudhvaṃ rāya ātuje | <br>
 taraṇirijjayati kṣeti puṣyati na devāsaḥ kavatnave || <br>
 nakiḥ sudāso rathaṃ paryāsa na rīramat | <br>
 indro yasyāvitā yasya maruto ghamat sa ghomati vraje || <br>
 ghamad vājaṃ vājayannindra martyo yasya tvamavitā bhuvaḥ | <br>
 asmākaṃ bodhyavitā rathānāmasmākaṃ śūra nṛṇām || <br>
 udin nyasya ricyate.aṃśo dhanaṃ na jighyuṣaḥ | <br>
 ya indroharivān na dabhanti taṃ ripo dakṣaṃ dadhāti somini || <br>
 mantramakharvaṃ sudhitaṃ supeśasaṃ dadhāta yajñiyeṣvā | <br>
 pūrvīścana prasitayastaranti taṃ ya indre karmaṇā bhuvat || <br>
 kastamindra tvāvasumā martyo dadharṣati | <br>
 śraddhā it temaghavan pārye divi vājī vājaṃ siṣāsati || <br>
 maghonaḥ sma vṛtrahatyeṣu codaya ye dadati priyā vasu | <br>
 tavapraṇītī haryaśva sūribhirviśvā tarema duritā || <br>
 tavedindrāvamaṃ vasu tvaṃ puṣyasi madhyamam | <br>
 satrā viśvasya paramasya rājasi nakiṣ ṭvā ghoṣu vṛṇvate || <br>
 tvaṃ viśvasya dhanadā asi śruto ya īṃ bhavantyājayaḥ | <br>
 tavāyaṃ viśvaḥ puruhūta pārthivo.avasyurnāma bhikṣate || <br>
 yadindra yāvatastvametāvadahamīśīya | <br>
 stotāramid didhiṣeya radāvaso na pāpatvāya rāsīya || <br>
 śikṣeyamin mahayate dive-dive rāya ā kuhacidvide | <br>
 nahi tvadanyan maghavan na āpyaṃ vasyo asti pitā cana || <br>
 taraṇirit siṣāsati vājaṃ purandhyā yujā | <br>
 ā va indrampuruhūtaṃ name ghirā nemiṃ taṣṭeva sudrvam || <br>
 na duṣṭutī martyo vindate vasu na sredhantaṃ rayirnaśat | <br>
 suśaktirin maghavan tubhyaṃ māvate deṣṇaṃ yat pārye divi || <br>
 abhi tvā śūra nonumo.adughdhā iva dhenavaḥ | <br>
 īśānamasya jaghataḥ svardṛśamīśānamindra tasthuṣaḥ || <br>
 na tvāvānanyo divyo na pārthivo na jāto na janiṣyate | <br>
 aśvāyanto maghavannindra vājino ghavyantastvā havāmahe || <br>
 abhī ṣatastadā bharendra jyāyaḥ kanīyasaḥ | <br>
 purūvasurhi maghavan sanādasi bhare-bhare ca havyaḥ || <br>
 parā ṇudasva maghavannamitrān suvedā no vasū kṛdhi | <br>
 asmākaṃ bodhyavitā mahādhane bhavā vṛdhaḥ sakhīnām || <br>
 indra kratuṃ na ā bhara pitā putrebhyo yathā | <br>
 śikṣā ṇoasmin puruhūta yāmani jīvā jyotiraśīmahi || <br>
 mā no ajñātā vṛjanā durādhyo māśivāso ava kramuḥ | <br>
 tvayā vayaṃ pravataḥ śaśvatīrapo.ati śūra tarāmasi || <br>
 <p></p><hr>
 <center>
 <a href="rv07033.htm">Next: Hymn 33</a></center>
 </body>