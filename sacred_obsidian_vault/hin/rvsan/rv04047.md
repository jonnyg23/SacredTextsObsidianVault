<body>
 <center>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 
 <br>
 <a href="../rigveda/rv04047.htm">English</a> 
 
 <br>
 <a href="rvi04.htm">Rig Veda Book 4 Index</a> 
 <a href="rv04046.htm">Previous</a> 
 <a href="rv04048.htm">Next</a> 
 </center>
 <hr>
 
 <h3 align="CENTER">Rig Veda Book 4 Hymn 47</h3>
 वायो शुक्रो अयामि ते मध्वो अग्रं दिविष्टिषु | <br>
 आ याहि सोमपीतये सपार्हो देव नियुत्वता || <br>
 इन्द्रश च वायव एषां सोमानाम पीतिम अर्हथः | <br>
 युवां हि यन्तीन्दवो निम्नम आपो न सध्र्यक || <br>
 वायव इन्द्रश च शुष्मिणा सरथं शवसस पती | <br>
 नियुत्वन्ता न ऊतय आ यातं सोमपीतये || <br>
 या वां सन्ति पुरुस्प्र्हो नियुतो दाशुषे नरा | <br>
 अस्मे ता यज्ञवाहसेन्द्रवायू नि यछतम ||<br>
 <p></p>
 vāyo śukro ayāmi te madhvo aghraṃ diviṣṭiṣu | <br>
 ā yāhi somapītaye spārho deva niyutvatā || <br>
 indraś ca vāyav eṣāṃ somānām pītim arhathaḥ | <br>
 yuvāṃ hi yantīndavo nimnam āpo na sadhryak || <br>
 vāyav indraś ca śuṣmiṇā sarathaṃ śavasas patī | <br>
 niyutvantā na ūtaya ā yātaṃ somapītaye || <br>
 yā vāṃ santi puruspṛho niyuto dāśuṣe narā | <br>
 asme tā yajñavāhasendravāyū ni yachatam ||<br>
 <p></p><hr>
 <center>
 <a href="rv04048.htm">Next: Hymn 48</a></center>
 </body>