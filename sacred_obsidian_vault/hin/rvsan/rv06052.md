<body>
 <center>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 
 <br>
 <a href="../rigveda/rv06052.htm">English</a> 
 
 <br>
 <a href="rvi06.htm">Rig Veda Book 6 Index</a> 
 <a href="rv06051.htm">Previous</a> 
 <a href="rv06053.htm">Next</a> 
 </center>
 <hr>
 
 <h3 align="CENTER">Rig Veda Book 6 Hymn 52</h3>
 न तद दिवा न पर्थिव्यानु मन्ये न यज्ञेन नोत शमीभिराभिः | <br>
 उब्जन्तु तं सुभ्वः पर्वतासो नि हीयतामतियाजस्य यष्टा || <br>
 अति वा यो मरुतो मन्यते नो बरह्म वा यः करियमाणं निनित्सात | <br>
 तपूंषि तस्मै वर्जिनानि सन्तु बरह्मद्विषमभि तं शोचतु दयौः || <br>
 किमङग तवा बरह्मणः सोम गोपां किमङग तवाहुरभिशस्तिपां नः | <br>
 किमङग नः पश्यसि निद्यमानान बरह्मद्विषे तपुषिं हेतिमस्य || <br>
 अवन्तु मामुषसो जायमाना अवन्तु मा सिन्धवः पिन्वमानाः | <br>
 अवन्तु मा पर्वतासो धरुवासो.अवन्तु मा पितरो देवहूतौ || <br>
 विश्वदानीं सुमनसः सयाम पश्येम नु सूर्यमुच्चरन्तम | <br>
 तथा करद वसुपतिर्वसूनां देवानोहानो.अवसागमिष्ठः || <br>
 इन्द्रो नेदिष्ठमवसागमिष्ठः सरस्वती सिन्धुभिः पिन्वमाना | <br>
 पर्जन्यो न ओषधीभिर्मयोभुरग्निः सुशंसः सुहवः पितेव || <br>
 विश्वे देवास आ गत शर्णुता म इमं हवम | <br>
 एदं बर्हिर्नि षीदत || <br>
 यो वो देवा घर्तस्नुना हव्येन परतिभूषति | <br>
 तं विश्व उप गछथ || <br>
 उप नः सूनवो गिरः शर्ण्वन्त्वम्र्तस्य ये | <br>
 सुम्र्ळीका भवन्तु नः || <br>
 विश्वे देवा रताव्र्ध रतुभिर्हवनश्रुतः | <br>
 जुषन्तां युज्यं पयः || <br>
 सतोत्रमिन्द्रो मरुद्गणस्त्वष्ट्र्मान मित्रो अर्यमा | <br>
 इमा हव्या जुषन्त नः || <br>
 इमं नो अग्ने अध्वरं होतर्वयुनशो यज | <br>
 चिकित्वान दैव्यं जनम || <br>
 विश्वे देवाः शर्णुतेमं हवं मे ये अन्तरिक्षे य उप दयवि षठ | <br>
 ये अग्निजिह्वा उत वा यजत्रा आसद्यास्मिन बर्हिषि मादयध्वम || <br>
 विश्वे देवा मम शर्ण्वन्तु यज्ञिया उभे रोदसी अपां नपाच्च मन्म | <br>
 मा वो वचांसि परिचक्ष्याणि वोचं सुम्नेष्विद वो अन्तमा मदेम || <br>
 ये के च जमा महिनो अहिमाया दिवो जज्ञिरे अपां सधस्थे | <br>
 ते अस्मभ्यमिषये विश्वमायुः कषप उस्रा वरिवस्यन्तुदेवाः || <br>
 अग्नीपर्जन्याववतं धियं मे.अस्मिन हवे सुहवा सुष्टुतिंनः | <br>
 इळामन्यो जनयद गर्भमन्यः परजावतीरिष आ धत्तमस्मे || <br>
 सतीर्णे बर्हिषि समिधाने अग्नौ सूक्तेन महा नमसा विवासे | <br>
 अस्मिन नो अद्य विदथे यजत्रा विश्वे देवा हविषि मादयध्वम || <br>
 <p></p>
 na tad divā na pṛthivyānu manye na yajñena nota śamībhirābhiḥ | <br>
 ubjantu taṃ subhvaḥ parvatāso ni hīyatāmatiyājasya yaṣṭā || <br>
 ati vā yo maruto manyate no brahma vā yaḥ kriyamāṇaṃ ninitsāt | <br>
 tapūṃṣi tasmai vṛjināni santu brahmadviṣamabhi taṃ śocatu dyauḥ || <br>
 kimaṅgha tvā brahmaṇaḥ soma ghopāṃ kimaṅgha tvāhurabhiśastipāṃ naḥ | <br>
 kimaṅgha naḥ paśyasi nidyamānān brahmadviṣe tapuṣiṃ hetimasya || <br>
 avantu māmuṣaso jāyamānā avantu mā sindhavaḥ pinvamānāḥ | <br>
 avantu mā parvatāso dhruvāso.avantu mā pitaro devahūtau || <br>
 viśvadānīṃ sumanasaḥ syāma paśyema nu sūryamuccarantam | <br>
 tathā karad vasupatirvasūnāṃ devānohāno.avasāghamiṣṭhaḥ || <br>
 indro nediṣṭhamavasāghamiṣṭhaḥ sarasvatī sindhubhiḥ pinvamānā | <br>
 parjanyo na oṣadhībhirmayobhuraghniḥ suśaṃsaḥ suhavaḥ piteva || <br>
 viśve devāsa ā ghata śṛṇutā ma imaṃ havam | <br>
 edaṃ barhirni ṣīdata || <br>
 yo vo devā ghṛtasnunā havyena pratibhūṣati | <br>
 taṃ viśva upa ghachatha || <br>
 upa naḥ sūnavo ghiraḥ śṛṇvantvamṛtasya ye | <br>
 sumṛḷīkā bhavantu naḥ || <br>
 viśve devā ṛtāvṛdha ṛtubhirhavanaśrutaḥ | <br>
 juṣantāṃ yujyaṃ payaḥ || <br>
 stotramindro marudghaṇastvaṣṭṛmān mitro aryamā | <br>
 imā havyā juṣanta naḥ || <br>
 imaṃ no aghne adhvaraṃ hotarvayunaśo yaja | <br>
 cikitvān daivyaṃ janam || <br>
 viśve devāḥ śṛṇutemaṃ havaṃ me ye antarikṣe ya upa dyavi ṣṭha | <br>
 ye aghnijihvā uta vā yajatrā āsadyāsmin barhiṣi mādayadhvam || <br>
 viśve devā mama śṛṇvantu yajñiyā ubhe rodasī apāṃ napācca manma | <br>
 mā vo vacāṃsi paricakṣyāṇi vocaṃ sumneṣvid vo antamā madema || <br>
 ye ke ca jmā mahino ahimāyā divo jajñire apāṃ sadhasthe | <br>
 te asmabhyamiṣaye viśvamāyuḥ kṣapa usrā varivasyantudevāḥ || <br>
 aghnīparjanyāvavataṃ dhiyaṃ me.asmin have suhavā suṣṭutiṃnaḥ | <br>
 iḷāmanyo janayad gharbhamanyaḥ prajāvatīriṣa ā dhattamasme || <br>
 stīrṇe barhiṣi samidhāne aghnau sūktena mahā namasā vivāse | <br>
 asmin no adya vidathe yajatrā viśve devā haviṣi mādayadhvam || <br>
 <p></p><hr>
 <center>
 <a href="rv06053.htm">Next: Hymn 53</a></center>
 </body>