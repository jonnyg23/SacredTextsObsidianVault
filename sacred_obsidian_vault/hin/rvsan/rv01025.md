<body>
 <center>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 
 <br>
 <a href="../rigveda/rv01025.htm">English</a> 
 
 <br>
 <a href="rvi01.htm">Rig Veda Book 1 Index</a> 
 <a href="rv01024.htm">Previous</a> 
 <a href="rv01026.htm">Next</a> 
 </center>
 <hr>
 
 <h3 align="CENTER">Rig Veda Book 1 Hymn 25</h3>
 यच्चिद धि ते विशो यथा पर देव वरुण वरतम | <br>
 मिनीमसिद्यवि-दयवि || <br>
 मा नो वधाय हत्नवे जिहीळानस्य रीरधः | <br>
 मा हर्णानस्य मन्यवे || <br>
 वि मर्ळीकाय ते मनो रथीरश्वं न सन्दितम | <br>
 गीर्भिर्वरुण सीमहि || <br>
 परा हि मे विमन्यवः पतन्ति वस्यैष्टये | <br>
 वयो न वसतीरुप || <br>
 कदा कषत्रश्रियं नरमा वरुणं करामहे | <br>
 मर्ळीकायोरुचक्षसम || <br>
 तदित समानमाशाते वेनन्ता न पर युछतः | <br>
 धर्तव्रताय दाशुषे || <br>
 वेदा यो वीनां पदमन्तरिक्षेण पतताम | <br>
 वेद नावः समुद्रियः || <br>
 वेद मासो धर्तव्रतो दवादश परजावतः | <br>
 वेदा य उपजायते || <br>
 वेद वातस्य वर्तनिमुरोर्र्ष्वस्य बर्हतः | <br>
 वेदा ये अध्यासते || <br>
 नि षसाद धर्तव्रतो वरुणः पस्त्यास्वा | <br>
 साम्राज्याय सुक्रतुः || <br>
 अतो विश्वान्यद्भुता चिकित्वानभि पश्यति | <br>
 कर्तानि या चकर्त्वा || <br>
 स नो विश्वाहा सुक्रतुरादित्यः सुपथा करत | <br>
 पर ण आयूंषि तारिषत || <br>
 बिभ्रद दरापिं हिरण्ययं वरुणो वस्त निर्णिजम | <br>
 परि सपशो नि षेदिरे || <br>
 न यं दिप्सन्ति दिप्सवो न दरुह्वाणो जनानाम | <br>
 न देवमभिमातयः || <br>
 उत यो मानुषेष्वा यशश्चक्रे असाम्या | <br>
 अस्माकमुदरेष्वा || <br>
 परा मे यन्ति धीतयो गावो न गव्यूतीरनु | <br>
 इछन्तीरुरुचक्षसम || <br>
 सं नु वोचावहै पुनर्यतो मे मध्वाभ्र्तम | <br>
 होतेव कषदसे परियम || <br>
 दर्शं नु विश्वदर्षतं दर्शं रथमधि कषमि | <br>
 एता जुषत मे गिरः || <br>
 इमं मे वरुण शरुधी हवमद्या च मर्ळय | <br>
 तवामवस्युरा चके || <br>
 तवं विश्वस्य मेधिर दिवश्च गमश्च राजसि | <br>
 स यामनिप्रति शरुधि || <br>
 उदुत्तमं मुमुग्धि नो वि पाशं मध्यमं चर्त | <br>
 अवाधमानि जीवसे ||<br>
 <p></p>
 yaccid dhi te viśo yathā pra deva varuṇa vratam | <br>
 minīmasidyavi-dyavi || <br>
 mā no vadhāya hatnave jihīḷānasya rīradhaḥ | <br>
 mā hṛṇānasya manyave || <br>
 vi mṛḷīkāya te mano rathīraśvaṃ na sanditam | <br>
 ghīrbhirvaruṇa sīmahi || <br>
 parā hi me vimanyavaḥ patanti vasyaiṣṭaye | <br>
 vayo na vasatīrupa || <br>
 kadā kṣatraśriyaṃ naramā varuṇaṃ karāmahe | <br>
 mṛḷīkāyorucakṣasam || <br>
 tadit samānamāśāte venantā na pra yuchataḥ | <br>
 dhṛtavratāya dāśuṣe || <br>
 vedā yo vīnāṃ padamantarikṣeṇa patatām | <br>
 veda nāvaḥ samudriyaḥ || <br>
 veda māso dhṛtavrato dvādaśa prajāvataḥ | <br>
 vedā ya upajāyate || <br>
 veda vātasya vartanimurorṛṣvasya bṛhataḥ | <br>
 vedā ye adhyāsate || <br>
 ni ṣasāda dhṛtavrato varuṇaḥ pastyāsvā | <br>
 sāmrājyāya sukratuḥ || <br>
 ato viśvānyadbhutā cikitvānabhi paśyati | <br>
 kṛtāni yā cakartvā || <br>
 sa no viśvāhā sukraturādityaḥ supathā karat | <br>
 pra ṇa āyūṃṣi tāriṣat || <br>
 bibhrad drāpiṃ hiraṇyayaṃ varuṇo vasta nirṇijam | <br>
 pari spaśo ni ṣedire || <br>
 na yaṃ dipsanti dipsavo na druhvāṇo janānām | <br>
 na devamabhimātayaḥ || <br>
 uta yo mānuṣeṣvā yaśaścakre asāmyā | <br>
 asmākamudareṣvā || <br>
 parā me yanti dhītayo ghāvo na ghavyūtīranu | <br>
 ichantīrurucakṣasam || <br>
 saṃ nu vocāvahai punaryato me madhvābhṛtam | <br>
 hoteva kṣadase priyam || <br>
 darśaṃ nu viśvadarṣataṃ darśaṃ rathamadhi kṣami | <br>
 etā juṣata me ghiraḥ || <br>
 imaṃ me varuṇa śrudhī havamadyā ca mṛḷaya | <br>
 tvāmavasyurā cake || <br>
 tvaṃ viśvasya medhira divaśca ghmaśca rājasi | <br>
 sa yāmaniprati śrudhi || <br>
 uduttamaṃ mumughdhi no vi pāśaṃ madhyamaṃ cṛta | <br>
 avādhamāni jīvase ||<br>
 <p></p><hr>
 <center>
 <a href="rv01026.htm">Next: Hymn 26</a></center>
 </body>