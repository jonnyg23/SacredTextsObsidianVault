<body>
 <center>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 
 <br>
 <a href="../rigveda/rv03028.htm">English</a> 
 
 <br>
 <a href="rvi03.htm">Rig Veda Book 3 Index</a> 
 <a href="rv03027.htm">Previous</a> 
 <a href="rv03029.htm">Next</a> 
 </center>
 <hr>
 
 <h3 align="CENTER">Rig Veda Book 3 Hymn 28</h3>
 अग्ने जुषस्व नो हविः पुरोळाशं जातवेदः | <br>
 परातःसावेधियावसो || <br>
 पुरोळा अग्ने पचतस्तुभ्यं वा घा परिष्क्र्तः | <br>
 तं जुषस्व यविष्ठ्य || <br>
 अग्ने वीहि पुरोळाषमाहुतं तिरोह्न्यम | <br>
 सहसः सूनुरस्यध्वरे हितः || <br>
 माध्यन्दिने सवने जातवेदः पुरोळाशमिह कवे जुषस्व | <br>
 अग्ने यह्वस्य तव भागधेयं न पर मिनन्ति विदथेषु धीराः || <br>
 अग्ने तर्तीये सवने हि कानिषः पुरोळाशं सहसः सूनवाहुतम | <br>
 अथा देवेष्वध्वरं विपन्यया धा रत्नवन्तमम्र्तेषु जाग्र्विम || <br>
 अग्ने वर्धान आहुतिं पुरोळाशं जातवेदः | <br>
 जुषस्व तिरोह्न्यम ||<br>
 <p></p>
 aghne juṣasva no haviḥ puroḷāśaṃ jātavedaḥ | <br>
 prātaḥsāvedhiyāvaso || <br>
 puroḷā aghne pacatastubhyaṃ vā ghā pariṣkṛtaḥ | <br>
 taṃ juṣasva yaviṣṭhya || <br>
 aghne vīhi puroḷāṣamāhutaṃ tiroahnyam | <br>
 sahasaḥ sūnurasyadhvare hitaḥ || <br>
 mādhyandine savane jātavedaḥ puroḷāśamiha kave juṣasva | <br>
 aghne yahvasya tava bhāghadheyaṃ na pra minanti vidatheṣu dhīrāḥ || <br>
 aghne tṛtīye savane hi kāniṣaḥ puroḷāśaṃ sahasaḥ sūnavāhutam | <br>
 athā deveṣvadhvaraṃ vipanyayā dhā ratnavantamamṛteṣu jāghṛvim || <br>
 aghne vṛdhāna āhutiṃ puroḷāśaṃ jātavedaḥ | <br>
 juṣasva tiroahnyam ||<br>
 <p></p><hr>
 <center>
 <a href="rv03029.htm">Next: Hymn 29</a></center>
 </body>