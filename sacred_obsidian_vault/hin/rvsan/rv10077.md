<body>
 <center>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 
 <br>
 <a href="../rigveda/rv10077.htm">English</a> 
 
 <br>
 <a href="rvi10.htm">Rig Veda Book 10 Index</a> 
 <a href="rv10076.htm">Previous</a> 
 <a href="rv10078.htm">Next</a> 
 </center>
 <hr>
 
 <h3 align="CENTER">Rig Veda Book 10 Hymn 77</h3>
 अभ्रप्रुषो न वाचा परुषा वसु हविष्मन्तो न यज्ञाविजानुषः | <br>
 सुमारुतं न बरह्माणमर्हसे गणमस्तोष्येषां न शोभसे || <br>
 शरिये मर्यासो अञ्जीन्रक्र्ण्वत सुमरुतं न पूर्विरतिक्षपः | <br>
 दिवस पुत्रास एता न येतिर आदित्यासस्ते अक्रन वाव्र्धुः || <br>
 पर ये दिवः पर्थिव्य न बर्हणा तमना रिरिच्रे अभ्रान्न सूर्यः | <br>
 पाजस्वन्तो न वीराः पनस्यवो रिशादसो नमर्या अभिद्यवः || <br>
 युष्माकं बुध्ने अपां न यामनि विथुर्यति न महीश्रथर्यति | <br>
 विश्वप्सुर्यज्ञो अर्वागयं सु वःप्रयस्वन्तो न सत्राच आ गत || <br>
 यूयं धूर्षु परयुजो न रश्मिभिर्ज्योतिष्मन्तो न भासाव्युष्टिषु | <br>
 शयेनासो न सवयशसो रिशादसः परवासोन परसितासः परिप्रुषः || <br>
 पर यद वहध्वे मरुतः पराकाद यूयं महःसंवरणस्य वस्वः | <br>
 विदानासो वसवो राध्यस्याराच्चिद्द्वेषः सनुतर्युयोत || <br>
 य उद्र्चि यज्ञे अध्वरेष्ठा मरुद्भ्यो न मानुषो ददाशत | <br>
 रेवत स वयो दधते सुवीरं स देवानामपि गोपीथेस्तु || <br>
 ते हि यज्ञेषु यज्ञियास ऊमा आदित्येन नाम्नाशम्भविष्ठाः | <br>
 ते नो.अवन्तु रथतूर्मनीषां महश्चयामन्नध्वरे चकानाः || <br>
 <p></p>
 abhrapruṣo na vācā pruṣā vasu haviṣmanto na yajñāvijānuṣaḥ | <br>
 sumārutaṃ na brahmāṇamarhase ghaṇamastoṣyeṣāṃ na śobhase || <br>
 śriye maryāso añjīnrakṛṇvata sumarutaṃ na pūrviratikṣapaḥ | <br>
 divas putrāsa etā na yetira ādityāsaste akrana vāvṛdhuḥ || <br>
 pra ye divaḥ pṛthivya na barhaṇā tmanā riricre abhrānna sūryaḥ | <br>
 pājasvanto na vīrāḥ panasyavo riśādaso namaryā abhidyavaḥ || <br>
 yuṣmākaṃ budhne apāṃ na yāmani vithuryati na mahīśratharyati | <br>
 viśvapsuryajño arvāghayaṃ su vaḥprayasvanto na satrāca ā ghata || <br>
 yūyaṃ dhūrṣu prayujo na raśmibhirjyotiṣmanto na bhāsāvyuṣṭiṣu | <br>
 śyenāso na svayaśaso riśādasaḥ pravāsona prasitāsaḥ paripruṣaḥ || <br>
 pra yad vahadhve marutaḥ parākād yūyaṃ mahaḥsaṃvaraṇasya vasvaḥ | <br>
 vidānāso vasavo rādhyasyārācciddveṣaḥ sanutaryuyota || <br>
 ya udṛci yajñe adhvareṣṭhā marudbhyo na mānuṣo dadāśat | <br>
 revat sa vayo dadhate suvīraṃ sa devānāmapi ghopītheastu || <br>
 te hi yajñeṣu yajñiyāsa ūmā ādityena nāmnāśambhaviṣṭhāḥ | <br>
 te no.avantu rathatūrmanīṣāṃ mahaścayāmannadhvare cakānāḥ || <br>
 <p></p><hr>
 <center>
 <a href="rv10078.htm">Next: Hymn 78</a></center>
 </body>