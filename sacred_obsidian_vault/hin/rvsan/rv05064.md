<body>
 <center>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 
 <br>
 <a href="../rigveda/rv05064.htm">English</a> 
 
 <br>
 <a href="rvi05.htm">Rig Veda Book 5 Index</a> 
 <a href="rv05063.htm">Previous</a> 
 <a href="rv05065.htm">Next</a> 
 </center>
 <hr>
 
 <h3 align="CENTER">Rig Veda Book 5 Hymn 64</h3>
 वरुणं वो रिशादसम रचा मित्रं हवामहे | <br>
 परि वरजेव बाह्वोर जगन्वांसा सवर्णरम || <br>
 ता बाहवा सुचेतुना पर यन्तम अस्मा अर्चते | <br>
 शेवं हि जार्यं वां विश्वासु कषासु जोगुवे || <br>
 यन नूनम अश्यां गतिम मित्रस्य यायाम पथा | <br>
 अस्य परियस्य शर्मण्य अहिंसानस्य सश्चिरे || <br>
 युवाभ्याम मित्रावरुणोपमं धेयाम रचा | <br>
 यद ध कषये मघोनां सतोत्णां च सपूर्धसे || <br>
 आ नो मित्र सुदीतिभिर वरुणश च सधस्थ आ | <br>
 सवे कषये मघोनां सखीनां च वर्धसे || <br>
 युवं नो येषु वरुण कषत्रम बर्हच च बिभ्र्थः | <br>
 उरु णो वाजसातये कर्तं राये सवस्तये || <br>
 उछन्त्याम मे यजता देवक्षत्रे रुशद्गवि | <br>
 सुतं सोमं न हस्तिभिर आ पड्भिर धावतं नरा बिभ्रताव अर्चनानसम ||<br>
 <p></p>
 varuṇaṃ vo riśādasam ṛcā mitraṃ havāmahe | <br>
 pari vrajeva bāhvor jaghanvāṃsā svarṇaram || <br>
 tā bāhavā sucetunā pra yantam asmā arcate | <br>
 śevaṃ hi jāryaṃ vāṃ viśvāsu kṣāsu joghuve || <br>
 yan nūnam aśyāṃ ghatim mitrasya yāyām pathā | <br>
 asya priyasya śarmaṇy ahiṃsānasya saścire || <br>
 yuvābhyām mitrāvaruṇopamaṃ dheyām ṛcā | <br>
 yad dha kṣaye maghonāṃ stotṇāṃ ca spūrdhase || <br>
 ā no mitra sudītibhir varuṇaś ca sadhastha ā | <br>
 sve kṣaye maghonāṃ sakhīnāṃ ca vṛdhase || <br>
 yuvaṃ no yeṣu varuṇa kṣatram bṛhac ca bibhṛthaḥ | <br>
 uru ṇo vājasātaye kṛtaṃ rāye svastaye || <br>
 uchantyām me yajatā devakṣatre ruśadghavi | <br>
 sutaṃ somaṃ na hastibhir ā paḍbhir dhāvataṃ narā bibhratāv arcanānasam ||<br>
 <p></p><hr>
 <center>
 <a href="rv05065.htm">Next: Hymn 65</a></center>
 </body>