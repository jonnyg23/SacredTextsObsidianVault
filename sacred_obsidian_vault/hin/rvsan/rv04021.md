<body>
 <center>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 
 <br>
 <a href="../rigveda/rv04021.htm">English</a> 
 
 <br>
 <a href="rvi04.htm">Rig Veda Book 4 Index</a> 
 <a href="rv04020.htm">Previous</a> 
 <a href="rv04022.htm">Next</a> 
 </center>
 <hr>
 
 <h3 align="CENTER">Rig Veda Book 4 Hymn 21</h3>
 आ यात्व इन्द्रो ऽवस उप न इह सतुतः सधमाद अस्तु शूरः | <br>
 वाव्र्धानस तविषीर यस्य पूर्वीर दयौर न कषत्रम अभिभूति पुष्यात || <br>
 तस्येद इह सतवथ वर्ष्ण्यानि तुविद्युम्नस्य तुविराधसो नॄन | <br>
 यस्य करतुर विदथ्यो न सम्राट साह्वान तरुत्रो अभ्य अस्ति कर्ष्टीः || <br>
 आ यात्व इन्द्रो दिव आ पर्थिव्या मक्षू समुद्राद उत वा पुरीषात | <br>
 सवर्णराद अवसे नो मरुत्वान परावतो वा सदनाद रतस्य || <br>
 सथूरस्य रायो बर्हतो य ईशे तम उ षटवाम विदथेष्व इन्द्रम | <br>
 यो वायुना जयति गोमतीषु पर धर्ष्णुया नयति वस्यो अछ || <br>
 उप यो नमो नमसि सतभायन्न इयर्ति वाचं जनयन यजध्यै | <br>
 रञ्जसानः पुरुवार उक्थैर एन्द्रं कर्ण्वीत सदनेषु होता || <br>
 धिषा यदि धिषण्यन्तः सरण्यान सदन्तो अद्रिम औशिजस्य गोहे | <br>
 आ दुरोषाः पास्त्यस्य होता यो नो महान संवरणेषु वह्निः || <br>
 सत्रा यद ईम भार्वरस्य वर्ष्णः सिषक्ति शुष्म सतुवते भराय | <br>
 गुहा यद ईम औशिजस्य गोहे पर यद धिये परायसे मदाय || <br>
 वि यद वरांसि पर्वतस्य वर्ण्वे पयोभिर जिन्वे अपां जवांसि | <br>
 विदद गौरस्य गवयस्य गोहे यदी वाजाय सुध्यो वहन्ति || <br>
 भद्रा ते हस्ता सुक्र्तोत पाणी परयन्तारा सतुवते राध इन्द्र | <br>
 का ते निषत्तिः किम उ नो ममत्सि किं नोद-उद उ हर्षसे दातवा उ || <br>
 एवा वस्व इन्द्रः सत्यः सम्राड ढन्ता वर्त्रं वरिवः पूरवे कः | <br>
 पुरुष्टुत करत्वा नः शग्धि रायो भक्षीय ते ऽवसो दैव्यस्य || <br>
 नू षटुत इन्द्र नू गर्णान इषं जरित्रे नद्यो न पीपेः | <br>
 अकारि ते हरिवो बरह्म नव्यं धिया सयाम रथ्यः सदासाः ||<br>
 <p></p>
 ā yātv indro 'vasa upa na iha stutaḥ sadhamād astu śūraḥ | <br>
 vāvṛdhānas taviṣīr yasya pūrvīr dyaur na kṣatram abhibhūti puṣyāt || <br>
 tasyed iha stavatha vṛṣṇyāni tuvidyumnasya tuvirādhaso nṝn | <br>
 yasya kratur vidathyo na samrāṭ sāhvān tarutro abhy asti kṛṣṭīḥ || <br>
 ā yātv indro diva ā pṛthivyā makṣū samudrād uta vā purīṣāt | <br>
 svarṇarād avase no marutvān parāvato vā sadanād ṛtasya || <br>
 sthūrasya rāyo bṛhato ya īśe tam u ṣṭavāma vidatheṣv indram | <br>
 yo vāyunā jayati ghomatīṣu pra dhṛṣṇuyā nayati vasyo acha || <br>
 upa yo namo namasi stabhāyann iyarti vācaṃ janayan yajadhyai | <br>
 ṛñjasānaḥ puruvāra ukthair endraṃ kṛṇvīta sadaneṣu hotā || <br>
 dhiṣā yadi dhiṣaṇyantaḥ saraṇyān sadanto adrim auśijasya ghohe | <br>
 ā duroṣāḥ pāstyasya hotā yo no mahān saṃvaraṇeṣu vahniḥ || <br>
 satrā yad īm bhārvarasya vṛṣṇaḥ siṣakti śuṣma stuvate bharāya | <br>
 ghuhā yad īm auśijasya ghohe pra yad dhiye prāyase madāya || <br>
 vi yad varāṃsi parvatasya vṛṇve payobhir jinve apāṃ javāṃsi | <br>
 vidad ghaurasya ghavayasya ghohe yadī vājāya sudhyo vahanti || <br>
 bhadrā te hastā sukṛtota pāṇī prayantārā stuvate rādha indra | <br>
 kā te niṣattiḥ kim u no mamatsi kiṃ nod-ud u harṣase dātavā u || <br>
 evā vasva indraḥ satyaḥ samrāḍ ḍhantā vṛtraṃ varivaḥ pūrave kaḥ | <br>
 puruṣṭuta kratvā naḥ śaghdhi rāyo bhakṣīya te 'vaso daivyasya || <br>
 nū ṣṭuta indra nū ghṛṇāna iṣaṃ jaritre nadyo na pīpeḥ | <br>
 akāri te harivo brahma navyaṃ dhiyā syāma rathyaḥ sadāsāḥ ||<br>
 <p></p><hr>
 <center>
 <a href="rv04022.htm">Next: Hymn 22</a></center>
 </body>