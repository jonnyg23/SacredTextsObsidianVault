<body>
 <center>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 
 <br>
 <a href="../rigveda/rv06059.htm">English</a> 
 
 <br>
 <a href="rvi06.htm">Rig Veda Book 6 Index</a> 
 <a href="rv06058.htm">Previous</a> 
 <a href="rv06060.htm">Next</a> 
 </center>
 <hr>
 
 <h3 align="CENTER">Rig Veda Book 6 Hymn 59</h3>
 पर नु वोचा सुतेषु वां वीर्या यानि चक्रथुः | <br>
 हतासो वां पितरो देवशत्रव इन्द्राग्नी जीवथो युवम || <br>
 बळ इत्था महिमा वामिन्द्राग्नी पनिष्ठ आ | <br>
 समानो वां जनिता भरातरा युवं यमाविहेहमातरा || <br>
 ओकिवांसा सुते सचानश्वा सप्ती इवादने | <br>
 इन्द्रा नवग्नी अवसेह वज्रिणा वयं देवा हवामहे || <br>
 य इन्द्राग्नी सुतेषु वां सतवत तेष्व रताव्र्धा | <br>
 जोषवाकं वदतः पज्रहोषिणा न देवा भसथश्चन || <br>
 इन्द्राग्नी को अस्य वां देवौ मर्तश्चिकेतति | <br>
 विषूचो अश्वान युयुजान ईयत एकः समान आ रथे || <br>
 इन्द्राग्नी अपादियं पूर्वागात पद्वतीभ्यः | <br>
 हित्वी शिरो जिह्वया वावदच्चरत तरिंशत पदा नयक्रमीत || <br>
 इन्द्राग्नी आ हि तन्वते नरो धन्वानि बाह्वोः | <br>
 मा नो अस्मिन महाधने परा वर्क्तं गविष्टिषु || <br>
 इन्द्राग्नी तपन्ति माघा अर्यो अरातयः | <br>
 अप दवेषांस्या कर्तं युयुतं सूर्यादधि || <br>
 इन्द्राग्नी युवोरपि वसु दिव्यानि पार्थिवा | <br>
 आ न इह परयछतं रयिं विश्वायुपोषसम || <br>
 इन्द्राग्नी उक्थवाहसा सतोमेभिर्हवनश्रुता | <br>
 विश्वाभिर्गीर्भिरा गतमस्य सोमस्य पीतये || <br>
 <p></p>
 pra nu vocā suteṣu vāṃ vīryā yāni cakrathuḥ | <br>
 hatāso vāṃ pitaro devaśatrava indrāghnī jīvatho yuvam || <br>
 baḷ itthā mahimā vāmindrāghnī paniṣṭha ā | <br>
 samāno vāṃ janitā bhrātarā yuvaṃ yamāvihehamātarā || <br>
 okivāṃsā sute sacānaśvā saptī ivādane | <br>
 indrā nvaghnī avaseha vajriṇā vayaṃ devā havāmahe || <br>
 ya indrāghnī suteṣu vāṃ stavat teṣv ṛtāvṛdhā | <br>
 joṣavākaṃ vadataḥ pajrahoṣiṇā na devā bhasathaścana || <br>
 indrāghnī ko asya vāṃ devau martaściketati | <br>
 viṣūco aśvān yuyujāna īyata ekaḥ samāna ā rathe || <br>
 indrāghnī apādiyaṃ pūrvāghāt padvatībhyaḥ | <br>
 hitvī śiro jihvayā vāvadaccarat triṃśat padā nyakramīt || <br>
 indrāghnī ā hi tanvate naro dhanvāni bāhvoḥ | <br>
 mā no asmin mahādhane parā varktaṃ ghaviṣṭiṣu || <br>
 indrāghnī tapanti māghā aryo arātayaḥ | <br>
 apa dveṣāṃsyā kṛtaṃ yuyutaṃ sūryādadhi || <br>
 indrāghnī yuvorapi vasu divyāni pārthivā | <br>
 ā na iha prayachataṃ rayiṃ viśvāyupoṣasam || <br>
 indrāghnī ukthavāhasā stomebhirhavanaśrutā | <br>
 viśvābhirghīrbhirā ghatamasya somasya pītaye || <br>
 <p></p><hr>
 <center>
 <a href="rv06060.htm">Next: Hymn 60</a></center>
 </body>