<body>
 <center>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 
 <br>
 <a href="../rigveda/rv01131.htm">English</a> 
 
 <br>
 <a href="rvi01.htm">Rig Veda Book 1 Index</a> 
 <a href="rv01130.htm">Previous</a> 
 <a href="rv01132.htm">Next</a> 
 </center>
 <hr>
 
 <h3 align="CENTER">Rig Veda Book 1 Hymn 131</h3>
 इन्द्राय हि दयौरसुरो अनम्नतेन्द्राय मही पर्थिवी वरीमभिर्द्युम्नसाता वरीमभिः | इन्द्रं विश्वे सजोषसो देवासो दधिरे पुरः | <br>
 इन्द्राय विश्वा सवनानि मानुषा रातानि सन्तु मानुषा || <br>
 विश्वेषु हि तवा सवनेषु तुञ्जते समानमेकं वर्षमण्यवः पर्थक सवः सनिष्यवः पर्थक | तं तवा नावं न पर्षणिं शूषस्य धुरि धीमहि | <br>
 इन्द्रं न यज्ञैश्चितयन्त आयव सतोमेभिरिन्द्रमायवः || <br>
 वि तवा ततस्रे मिथुना अवस्यवो वरजस्य साता गव्यस्य निःस्र्जः सक्षन्त इन्द्र निःस्र्जः | यद गव्यन्ता दवा जना सवर्यन्ता समूहसि | <br>
 आविष करिक्रद वर्षणं सचाभुवं वज्रमिन्द्र सचाभुवम || <br>
 विदुष टे अस्य वीर्यस्य पूरवः पुरो यदिन्द्र शारदीरवातिरः सासहानो अवातिरः | शासस्तमिन्द्र मर्त्यमयज्युं शवसस पते | <br>
 महीममुष्णाः पर्थिवीमिमा अपो मन्दसान इमा अपः || <br>
 आदित ते अस्य वीर्यस्य चर्किरन मदेषु वर्षन्नुशिजो यदाविथ सखीयतो यदाविथ | चकर्थ कारमेभ्यः पर्तनासु परवन्तव | <br>
 ते अन्याम-अन्यां नद्यं सनिष्णत शरवस्यन्तः सनिष्णत || <br>
 उतो नो अस्या उषसो जुषेत हयर्कस्य बोधि हविषो हवीमभिः सवर्षाता हवीमभिः | यदिन्द्र हन्तवे मर्धो वर्षा वज्रिञ्चिकेतसि | <br>
 आ मे अस्य वेधसो नवीयसो मन्म शरुधि नवीयसः || <br>
 तवं तमिन्द्र वाव्र्धानो अस्मयुरमित्रयन्तं तुविजात मर्त्यं वज्रेण शूर मर्त्यम | जहि यो नो अघायति शर्णुष्व सुश्रवस्तमः | <br>
 रिष्टं न यामन्नप भूतु दुर्मतिर्विश्वाप भूतु दुर्मतिः ||<br>
 <p></p>
 indrāya hi dyaurasuro anamnatendrāya mahī pṛthivī varīmabhirdyumnasātā varīmabhiḥ | indraṃ viśve sajoṣaso devāso dadhire puraḥ | <br>
 indrāya viśvā savanāni mānuṣā rātāni santu mānuṣā || <br>
 viśveṣu hi tvā savaneṣu tuñjate samānamekaṃ vṛṣamaṇyavaḥ pṛthak svaḥ saniṣyavaḥ pṛthak | taṃ tvā nāvaṃ na parṣaṇiṃ śūṣasya dhuri dhīmahi | <br>
 indraṃ na yajñaiścitayanta āyava stomebhirindramāyavaḥ || <br>
 vi tvā tatasre mithunā avasyavo vrajasya sātā ghavyasya niḥsṛjaḥ sakṣanta indra niḥsṛjaḥ | yad ghavyantā dvā janā svaryantā samūhasi | <br>
 āviṣ karikrad vṛṣaṇaṃ sacābhuvaṃ vajramindra sacābhuvam || <br>
 viduṣ ṭe asya vīryasya pūravaḥ puro yadindra śāradīravātiraḥ sāsahāno avātiraḥ | śāsastamindra martyamayajyuṃ śavasas pate | <br>
 mahīmamuṣṇāḥ pṛthivīmimā apo mandasāna imā apaḥ || <br>
 ādit te asya vīryasya carkiran madeṣu vṛṣannuśijo yadāvitha sakhīyato yadāvitha | cakartha kāramebhyaḥ pṛtanāsu pravantava | <br>
 te anyām-anyāṃ nadyaṃ saniṣṇata śravasyantaḥ saniṣṇata || <br>
 uto no asyā uṣaso juṣeta hyarkasya bodhi haviṣo havīmabhiḥ svarṣātā havīmabhiḥ | yadindra hantave mṛdho vṛṣā vajriñciketasi | <br>
 ā me asya vedhaso navīyaso manma śrudhi navīyasaḥ || <br>
 tvaṃ tamindra vāvṛdhāno asmayuramitrayantaṃ tuvijāta martyaṃ vajreṇa śūra martyam | jahi yo no aghāyati śṛṇuṣva suśravastamaḥ | <br>
 riṣṭaṃ na yāmannapa bhūtu durmatirviśvāpa bhūtu durmatiḥ ||<br>
 <p></p><hr>
 <center>
 <a href="rv01132.htm">Next: Hymn 132</a></center>
 </body>