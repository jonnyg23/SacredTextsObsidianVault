<body>
 <center>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 
 <br>
 <a href="../rigveda/rv09018.htm">English</a> 
 
 <br>
 <a href="rvi09.htm">Rig Veda Book 9 Index</a> 
 <a href="rv09017.htm">Previous</a> 
 <a href="rv09019.htm">Next</a> 
 </center>
 <hr>
 
 <h3 align="CENTER">Rig Veda Book 9 Hymn 18</h3>
 परि सुवानो गिरिष्ठाः पवित्रे सोमो अक्षाः | <br>
 मदेषु सर्वधा असि || <br>
 तवं विप्रस्त्वं कविर्मधु पर जातमन्धसः | <br>
 मदेषु... || <br>
 तव विश्वे सजोषसो देवासः पीतिमाशत | <br>
 मदेषु ... || <br>
 आ यो विश्वानि वार्या वसूनि हस्तयोर्दधे | <br>
 मदेषु ... || <br>
 य इमे रोदसी मही सं मातरेव दोहते | <br>
 मदेषु ... || <br>
 परि यो रोदसी उभे सद्यो वाजेभिरर्षति | <br>
 मदेषु ... || <br>
 स शुष्मी कलशेष्वा पुनानो अचिक्रदत | <br>
 मदेषु ... || <br>
 <p></p>
 pari suvāno ghiriṣṭhāḥ pavitre somo akṣāḥ | <br>
 madeṣu sarvadhā asi || <br>
 tvaṃ viprastvaṃ kavirmadhu pra jātamandhasaḥ | <br>
 madeṣu... || <br>
 tava viśve sajoṣaso devāsaḥ pītimāśata | <br>
 madeṣu ... || <br>
 ā yo viśvāni vāryā vasūni hastayordadhe | <br>
 madeṣu ... || <br>
 ya ime rodasī mahī saṃ mātareva dohate | <br>
 madeṣu ... || <br>
 pari yo rodasī ubhe sadyo vājebhirarṣati | <br>
 madeṣu ... || <br>
 sa śuṣmī kalaśeṣvā punāno acikradat | <br>
 madeṣu ... || <br>
 <p></p><hr>
 <center>
 <a href="rv09019.htm">Next: Hymn 19</a></center>
 </body>