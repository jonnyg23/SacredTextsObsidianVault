<body>
 <center>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 
 <br>
 <a href="../rigveda/rv08009.htm">English</a> 
 
 <br>
 <a href="rvi08.htm">Rig Veda Book 8 Index</a> 
 <a href="rv08008.htm">Previous</a> 
 <a href="rv08010.htm">Next</a> 
 </center>
 <hr>
 
 <h3 align="CENTER">Rig Veda Book 8 Hymn 9</h3>
 आ नूनमश्विना युवं वत्सस्य गन्तमवसे | <br>
 परास्मै यछतमव्र्कं पर्थु छर्दिर्युयुतं या अरातयः || <br>
 यदन्तरिक्षे यद दिवि यत पञ्च मानुषाननु | <br>
 नर्म्णन्तद धत्तमश्विना || <br>
 ये वां दंसांस्यश्विना विप्रासः परिमाम्र्शुः | <br>
 एवेत काण्वस्य बोधतम || <br>
 अयं वां घर्मो अश्विना सतोमेन परि षिच्यते | <br>
 अयं सोमो मधुमान वाजिनीवसू येन वर्त्रं चिकेतथः || <br>
 यदप्सु यद वनस्पतौ यदोषधीषु पुरुदंससा कर्तम | <br>
 तेन माविष्टमश्विना || <br>
 यन नासत्या भुरण्यथो यद वा देव भिषज्यथः | <br>
 अयं वां वत्सो मतिभिर्न विन्धते हविष्मन्तं हि गछथः || <br>
 आ नूनमश्विनोरषिः सतोमं चिकेत वामया | <br>
 आ सोमं मधुमत्तमं घर्मं सिञ्चादथर्वणि || <br>
 आ नूनं रघुवर्तनिं रथं तिष्ठाथो अश्विना | <br>
 आ वां सतोमा इमे मम नभो न चुच्यवीरत || <br>
 यदद्य वां नासत्योक्थैराचुच्युवीमहि | <br>
 यद वा वाणीभिरश्विनेवेत काण्वस्य बोधतम || <br>
 यद वां कक्षीवानुत यद वयश्व रषिर्यद वां दीर्घतमा जुहाव | <br>
 पर्थी यद वां वैन्यः सादनेष्वेवेदतो अश्विना चेतयेथाम || <br>
 यातं छर्दिष्पा उत नः परस्पा भूतं जगत्पा उत नस्तनूपा | <br>
 वर्तिस्तोकाय तनयाय यातम || <br>
 यदिन्द्रेण सरथं याथो अश्विना यद वा वायुना भवथः समोकसा | <br>
 यदादित्येभिरभुभिः सजोषसा यद वा विष्णोर्विक्रमणेषु तिष्ठथः || <br>
 यदद्याश्विनावहं हुवेय वाजसातये | <br>
 यत पर्त्सु तुर्वणे सहस्तच्छ्रेष्ठमश्विनोरवः || <br>
 आ नूनं यातमश्विनेमा हव्यानि वां हिता | <br>
 इमे सोमासोधि तुर्वशे यदाविमे कण्वेषु वामथ || <br>
 यन नासत्या पराके अर्वाके अस्ति भेषजम | <br>
 तेन नूनं विमदाय परचेतसा छर्दिर्वत्साय यछतम || <br>
 अभुत्स्यु पर देव्या साकं वाचाहमश्विनोः | <br>
 वयावर्देव्या मतिं वि रातिं मर्त्येभ्यः || <br>
 पर बोधयोषो अश्विना पर देवि सून्र्ते महि | <br>
 पर यज्ञहोतरानुषक पर मदाय शरवो बर्हत || <br>
 यदुषो यासि भानुना सं सूर्येण रोचसे | <br>
 आ हायमश्विनो रथो वर्तिर्याति नर्पाय्यम || <br>
 यदापीतासो अंशवो गावो न दुह्र ऊधभिः | <br>
 यद वा वाणीरनूषत पर देवयन्तो अश्विना || <br>
 पर दयुम्नाय पर शवसे पर नर्षाह्याय शर्मणे | <br>
 पर दक्षाय परचेतसा || <br>
 यन नूनं धीभिरश्विना पितुर्योना निषीदथः यद वासुम्नेभिरुक्थ्या || <br>
 <p></p>
 ā nūnamaśvinā yuvaṃ vatsasya ghantamavase | <br>
 prāsmai yachatamavṛkaṃ pṛthu chardiryuyutaṃ yā arātayaḥ || <br>
 yadantarikṣe yad divi yat pañca mānuṣānanu | <br>
 nṛmṇantad dhattamaśvinā || <br>
 ye vāṃ daṃsāṃsyaśvinā viprāsaḥ parimāmṛśuḥ | <br>
 evet kāṇvasya bodhatam || <br>
 ayaṃ vāṃ gharmo aśvinā stomena pari ṣicyate | <br>
 ayaṃ somo madhumān vājinīvasū yena vṛtraṃ ciketathaḥ || <br>
 yadapsu yad vanaspatau yadoṣadhīṣu purudaṃsasā kṛtam | <br>
 tena māviṣṭamaśvinā || <br>
 yan nāsatyā bhuraṇyatho yad vā deva bhiṣajyathaḥ | <br>
 ayaṃ vāṃ vatso matibhirna vindhate haviṣmantaṃ hi ghachathaḥ || <br>
 ā nūnamaśvinorṣiḥ stomaṃ ciketa vāmayā | <br>
 ā somaṃ madhumattamaṃ gharmaṃ siñcādatharvaṇi || <br>
 ā nūnaṃ raghuvartaniṃ rathaṃ tiṣṭhātho aśvinā | <br>
 ā vāṃ stomā ime mama nabho na cucyavīrata || <br>
 yadadya vāṃ nāsatyokthairācucyuvīmahi | <br>
 yad vā vāṇībhiraśvinevet kāṇvasya bodhatam || <br>
 yad vāṃ kakṣīvānuta yad vyaśva ṛṣiryad vāṃ dīrghatamā juhāva | <br>
 pṛthī yad vāṃ vainyaḥ sādaneṣvevedato aśvinā cetayethām || <br>
 yātaṃ chardiṣpā uta naḥ paraspā bhūtaṃ jaghatpā uta nastanūpā | <br>
 vartistokāya tanayāya yātam || <br>
 yadindreṇa sarathaṃ yātho aśvinā yad vā vāyunā bhavathaḥ samokasā | <br>
 yadādityebhirbhubhiḥ sajoṣasā yad vā viṣṇorvikramaṇeṣu tiṣṭhathaḥ || <br>
 yadadyāśvināvahaṃ huveya vājasātaye | <br>
 yat pṛtsu turvaṇe sahastacchreṣṭhamaśvinoravaḥ || <br>
 ā nūnaṃ yātamaśvinemā havyāni vāṃ hitā | <br>
 ime somāsoadhi turvaśe yadāvime kaṇveṣu vāmatha || <br>
 yan nāsatyā parāke arvāke asti bheṣajam | <br>
 tena nūnaṃ vimadāya pracetasā chardirvatsāya yachatam || <br>
 abhutsyu pra devyā sākaṃ vācāhamaśvinoḥ | <br>
 vyāvardevyā matiṃ vi rātiṃ martyebhyaḥ || <br>
 pra bodhayoṣo aśvinā pra devi sūnṛte mahi | <br>
 pra yajñahotarānuṣak pra madāya śravo bṛhat || <br>
 yaduṣo yāsi bhānunā saṃ sūryeṇa rocase | <br>
 ā hāyamaśvino ratho vartiryāti nṛpāyyam || <br>
 yadāpītāso aṃśavo ghāvo na duhra ūdhabhiḥ | <br>
 yad vā vāṇīranūṣata pra devayanto aśvinā || <br>
 pra dyumnāya pra śavase pra nṛṣāhyāya śarmaṇe | <br>
 pra dakṣāya pracetasā || <br>
 yan nūnaṃ dhībhiraśvinā pituryonā niṣīdathaḥ yad vāsumnebhirukthyā || <br>
 <p></p><hr>
 <center>
 <a href="rv08010.htm">Next: Hymn 10</a></center>
 </body>