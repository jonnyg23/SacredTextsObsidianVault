<body>
 <center>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 
 <br>
 <a href="../rigveda/rv07057.htm">English</a> 
 
 <br>
 <a href="rvi07.htm">Rig Veda Book 7 Index</a> 
 <a href="rv07056.htm">Previous</a> 
 <a href="rv07058.htm">Next</a> 
 </center>
 <hr>
 
 <h3 align="CENTER">Rig Veda Book 7 Hymn 57</h3>
 मध्वो वो नाम मारुतं यजत्राः पर यज्ञेषु शवसा मदन्ति | <br>
 ये रेजयन्ति रोदसी चिदुर्वी पिन्वन्त्युत्सं यदयासुरुग्राः || <br>
 निचेतारो हि मरुतो गर्णन्तं परणेतारो यजमानस्य मन्म | <br>
 अस्माकमद्य विदथेषु बर्हिरा वीतये सदत पिप्रियाणाः || <br>
 नैतावदन्ये मरुतो यथेमे भराजन्ते रुक्मैरायुधैस्तनूभिः | <br>
 आ रोदसी विश्वपिशः पिशानाः समानमञ्ज्यञ्जते शुभे कम || <br>
 रधक सा वो मरुतो दिद्युदस्तु यद व आगः पुरुषता कराम | <br>
 मा वस्तस्यामपि भूमा यजत्रा अस्मे वो अस्तु सुमतिश्चनिष्ठा || <br>
 कर्ते चिदत्र मरुतो रणन्तानवद्यासः शुचयः पावकाः | <br>
 पर णो.अवत सुमतिभिर्यजत्राः पर वाजेभिस्तिरत पुष्यसे नः || <br>
 उत सतुतासो मरुतो वयन्तु विश्वेभिर्नामभिर्नरो हवींषि | <br>
 ददात नो अम्र्तस्य परजायै जिग्र्त रायः सून्र्ता मघानि || <br>
 आ सतुतासो मरुतो विश्व ऊती अछा सूरीन सर्वताता जिगात | <br>
 ये नस्त्मना शतिनो वर्धयन्ति यूयं पात ... || <br>
 <p></p>
 madhvo vo nāma mārutaṃ yajatrāḥ pra yajñeṣu śavasā madanti | <br>
 ye rejayanti rodasī cidurvī pinvantyutsaṃ yadayāsurughrāḥ || <br>
 nicetāro hi maruto ghṛṇantaṃ praṇetāro yajamānasya manma | <br>
 asmākamadya vidatheṣu barhirā vītaye sadata pipriyāṇāḥ || <br>
 naitāvadanye maruto yatheme bhrājante rukmairāyudhaistanūbhiḥ | <br>
 ā rodasī viśvapiśaḥ piśānāḥ samānamañjyañjate śubhe kam || <br>
 ṛdhak sā vo maruto didyudastu yad va āghaḥ puruṣatā karāma | <br>
 mā vastasyāmapi bhūmā yajatrā asme vo astu sumatiścaniṣṭhā || <br>
 kṛte cidatra maruto raṇantānavadyāsaḥ śucayaḥ pāvakāḥ | <br>
 pra ṇo.avata sumatibhiryajatrāḥ pra vājebhistirata puṣyase naḥ || <br>
 uta stutāso maruto vyantu viśvebhirnāmabhirnaro havīṃṣi | <br>
 dadāta no amṛtasya prajāyai jighṛta rāyaḥ sūnṛtā maghāni || <br>
 ā stutāso maruto viśva ūtī achā sūrīn sarvatātā jighāta | <br>
 ye nastmanā śatino vardhayanti yūyaṃ pāta ... || <br>
 <p></p><hr>
 <center>
 <a href="rv07058.htm">Next: Hymn 58</a></center>
 </body>