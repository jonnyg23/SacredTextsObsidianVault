<body>
 <center>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 
 <br>
 <a href="../rigveda/rv07019.htm">English</a> 
 
 <br>
 <a href="rvi07.htm">Rig Veda Book 7 Index</a> 
 <a href="rv07018.htm">Previous</a> 
 <a href="rv07020.htm">Next</a> 
 </center>
 <hr>
 
 <h3 align="CENTER">Rig Veda Book 7 Hymn 19</h3>
 यस्तिग्मश्र्ङगो वर्षभो न भीम एकः कर्ष्टीश्च्यावयति पर विश्वाः | <br>
 यः शश्वतो अदाशुषो गयस्य परयन्तासिसुष्वितराय वेदः || <br>
 तवं ह तयदिन्द्र कुत्समावः शुश्रूषमाणस्तन्वा समर्ये | <br>
 दासं यच्छुष्णं कुयवं नयस्मा अरन्धय आर्जुनेयाय शिक्षन || <br>
 तवं धर्ष्णो धर्षता वीतहव्यं परावो विश्वाभिरूतिभिः सुदासम | <br>
 पर पौरुकुत्सिं तरसदस्युमावः कषेत्रसाता वर्त्रहत्येषु पूरुम || <br>
 तवं नर्भिर्न्र्मणो देववीतौ भूरीणि वर्त्रा हर्यश्व हंसि | <br>
 तवं नि दस्युं चुमुरिं धुनिं चास्वापयो दभीतये सुहन्तु || <br>
 तव चयौत्नानि वज्रहस्त तानि नव यत पुरो नवतिं च सद्यः | <br>
 निवेशने शततमाविवेषीरहञ्च वर्त्रं नमुचिमुताहन || <br>
 सना ता त इन्द्र भोजनानि रातहव्याय दाशुषे सुदासे | <br>
 वर्ष्णे ते हरी वर्षणा युनज्मि वयन्तु बरह्माणि पुरुशाक वाजम || <br>
 मा ते अस्यां सहसावन परिष्टावघाय भूम हरिवः परादै | <br>
 तरायस्व नो.अव्र्केभिर्वरूथैस्तव परियासः सूरिषु सयाम || <br>
 परियास इत ते मघवन्नभिष्टौ नरो मदेम शरणे सखायः | <br>
 नि तुर्वशं नि याद्वं शिशीह्यतिथिग्वाय शंस्यं करिष्यन || <br>
 सद्यश्चिन नु ते मघवन्नभिष्टौ नरः शंसन्त्युक्थशास उक्था | <br>
 ये ते हवेभिर्वि पणीन्रदाशन्नस्मान वर्णीष्व युज्याय तस्मै || <br>
 एते सतोमा नरां नर्तम तुभ्यमस्मद्र्यञ्चो ददतो मघानि | <br>
 तेषामिन्द्र वर्त्रहत्ये शिवो भूः सखा च शूरो.अविताच नर्णाम || <br>
 नू इन्द्र शूर सतवमान ऊती बरह्मजूतस्तन्वा वाव्र्धस्व | <br>
 उप नो वाजान मिमीह्युप सतीन यूयं पात ... || <br>
 <p></p>
 yastighmaśṛṅgho vṛṣabho na bhīma ekaḥ kṛṣṭīścyāvayati pra viśvāḥ | <br>
 yaḥ śaśvato adāśuṣo ghayasya prayantāsisuṣvitarāya vedaḥ || <br>
 tvaṃ ha tyadindra kutsamāvaḥ śuśrūṣamāṇastanvā samarye | <br>
 dāsaṃ yacchuṣṇaṃ kuyavaṃ nyasmā arandhaya ārjuneyāya śikṣan || <br>
 tvaṃ dhṛṣṇo dhṛṣatā vītahavyaṃ prāvo viśvābhirūtibhiḥ sudāsam | <br>
 pra paurukutsiṃ trasadasyumāvaḥ kṣetrasātā vṛtrahatyeṣu pūrum || <br>
 tvaṃ nṛbhirnṛmaṇo devavītau bhūrīṇi vṛtrā haryaśva haṃsi | <br>
 tvaṃ ni dasyuṃ cumuriṃ dhuniṃ cāsvāpayo dabhītaye suhantu || <br>
 tava cyautnāni vajrahasta tāni nava yat puro navatiṃ ca sadyaḥ | <br>
 niveśane śatatamāviveṣīrahañca vṛtraṃ namucimutāhan || <br>
 sanā tā ta indra bhojanāni rātahavyāya dāśuṣe sudāse | <br>
 vṛṣṇe te harī vṛṣaṇā yunajmi vyantu brahmāṇi puruśāka vājam || <br>
 mā te asyāṃ sahasāvan pariṣṭāvaghāya bhūma harivaḥ parādai | <br>
 trāyasva no.avṛkebhirvarūthaistava priyāsaḥ sūriṣu syāma || <br>
 priyāsa it te maghavannabhiṣṭau naro madema śaraṇe sakhāyaḥ | <br>
 ni turvaśaṃ ni yādvaṃ śiśīhyatithighvāya śaṃsyaṃ kariṣyan || <br>
 sadyaścin nu te maghavannabhiṣṭau naraḥ śaṃsantyukthaśāsa ukthā | <br>
 ye te havebhirvi paṇīnradāśannasmān vṛṇīṣva yujyāya tasmai || <br>
 ete stomā narāṃ nṛtama tubhyamasmadryañco dadato maghāni | <br>
 teṣāmindra vṛtrahatye śivo bhūḥ sakhā ca śūro.avitāca nṛṇām || <br>
 nū indra śūra stavamāna ūtī brahmajūtastanvā vāvṛdhasva | <br>
 upa no vājān mimīhyupa stīn yūyaṃ pāta ... || <br>
 <p></p><hr>
 <center>
 <a href="rv07020.htm">Next: Hymn 20</a></center>
 </body>