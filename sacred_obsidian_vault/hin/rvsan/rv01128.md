<body>
 <center>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 
 <br>
 <a href="../rigveda/rv01128.htm">English</a> 
 
 <br>
 <a href="rvi01.htm">Rig Veda Book 1 Index</a> 
 <a href="rv01127.htm">Previous</a> 
 <a href="rv01129.htm">Next</a> 
 </center>
 <hr>
 
 <h3 align="CENTER">Rig Veda Book 1 Hymn 128</h3>
 अयं जायत मनुषो धरीमणि होता यजिष्ठ उशिजामनुव्रतमग्निः सवमनु वरतम | विश्वश्रुष्टिः सखीयते रयिरिव शरवस्यते | <br>
 अदब्धो होता नि षददिळस पदे परिवीत इळस पदे || <br>
 तं यज्ञसाधमपि वातयामस्य रतस्य पथा नमसा हविष्मता देवताता हविष्मता | स न ऊर्जामुपाभ्र्त्यया कर्पा न जूर्यति | <br>
 यं मातरिश्वा मनवे परावतो देवं भाः परावतः || <br>
 एवेन सद्यः पर्येति पार्थिवं मुहुर्गी रेतो वर्षभः कनिक्रदद दधद रेतह कनिक्रदत | शतं चक्षाणो अक्षभिर्देवो वनेषु तुर्वणिः | <br>
 सदो दधान उपरेषु सानुष्वग्निः परेषु सानुषु || <br>
 स सुक्रतुः पुरोहितो दमे दमे.अग्निर्यज्ञस्याध्वरस्य चेतति करत्वा यज्ञस्य चेतति | करत्वा वेधा इषूयते विश्वा जातानि पस्पशे | <br>
 यतो घर्तश्रीरतिथिरजायत वह्निर्वेधा अजायत || <br>
 करत्वा यदस्य तविषीषु पर्ञ्चते.अग्नेरवेण मरुतां न भोज्येषिराय न भोज्या | स हि षमा दानमिन्वति वसूनां च मज्मना | <br>
 स नस्त्रासते दुरितादभिह्रुतः शंसादघादभिह्रुतः || <br>
 विश्वो विहाया अरतिर्वसुर्दधे हस्ते दक्षिणे तरणिर्नशिश्रथच्छ्रवस्यया न शिश्रथत | विश्वस्मा इदिषुध्यते देवत्रा हव्यमोहिषे | <br>
 विश्वस्मा इत सुक्र्ते वारं रण्वत्यग्निर्द्वारा वय रण्वति || <br>
 स मानुषे वर्जने शन्तमो हितो.अग्निर्यज्ञेषु जेन्यो न विश्पतिः परियो यज्ञेषु विश्पतिः | स हव्या मानुषाणामिळा कर्तानि पत्यते | <br>
 स नस्त्रासते वरुणस्य धूर्तेर्महोदेवस्य धूर्तेः || <br>
 अग्निं होतारमीळते वसुधितिं परियं चेतिष्ठमरतिं नयेरिरे हव्यवाहं नयेरिरे | विश्वायुं विश्ववेदसं होतारं यजतं कविम | <br>
 देवासो रण्वमवसे वसूयवो गीर्भीरण्वं वसूयवः ||<br>
 <p></p>
 ayaṃ jāyata manuṣo dharīmaṇi hotā yajiṣṭha uśijāmanuvratamaghniḥ svamanu vratam | viśvaśruṣṭiḥ sakhīyate rayiriva śravasyate | <br>
 adabdho hotā ni ṣadadiḷas pade parivīta iḷas pade || <br>
 taṃ yajñasādhamapi vātayāmasy ṛtasya pathā namasā haviṣmatā devatātā haviṣmatā | sa na ūrjāmupābhṛtyayā kṛpā na jūryati | <br>
 yaṃ mātariśvā manave parāvato devaṃ bhāḥ parāvataḥ || <br>
 evena sadyaḥ paryeti pārthivaṃ muhurghī reto vṛṣabhaḥ kanikradad dadhad retah kanikradat | śataṃ cakṣāṇo akṣabhirdevo vaneṣu turvaṇiḥ | <br>
 sado dadhāna upareṣu sānuṣvaghniḥ pareṣu sānuṣu || <br>
 sa sukratuḥ purohito dame dame.aghniryajñasyādhvarasya cetati kratvā yajñasya cetati | kratvā vedhā iṣūyate viśvā jātāni paspaśe | <br>
 yato ghṛtaśrīratithirajāyata vahnirvedhā ajāyata || <br>
 kratvā yadasya taviṣīṣu pṛñcate.aghneraveṇa marutāṃ na bhojyeṣirāya na bhojyā | sa hi ṣmā dānaminvati vasūnāṃ ca majmanā | <br>
 sa nastrāsate duritādabhihrutaḥ śaṃsādaghādabhihrutaḥ || <br>
 viśvo vihāyā aratirvasurdadhe haste dakṣiṇe taraṇirnaśiśrathacchravasyayā na śiśrathat | viśvasmā idiṣudhyate devatrā havyamohiṣe | <br>
 viśvasmā it sukṛte vāraṃ ṛṇvatyaghnirdvārā vy ṛṇvati || <br>
 sa mānuṣe vṛjane śantamo hito.aghniryajñeṣu jenyo na viśpatiḥ priyo yajñeṣu viśpatiḥ | sa havyā mānuṣāṇāmiḷā kṛtāni patyate | <br>
 sa nastrāsate varuṇasya dhūrtermahodevasya dhūrteḥ || <br>
 aghniṃ hotāramīḷate vasudhitiṃ priyaṃ cetiṣṭhamaratiṃ nyerire havyavāhaṃ nyerire | viśvāyuṃ viśvavedasaṃ hotāraṃ yajataṃ kavim | <br>
 devāso raṇvamavase vasūyavo ghīrbhīraṇvaṃ vasūyavaḥ ||<br>
 <p></p><hr>
 <center>
 <a href="rv01129.htm">Next: Hymn 129</a></center>
 </body>