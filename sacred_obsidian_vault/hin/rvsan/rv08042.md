<body>
 <center>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 
 <br>
 <a href="../rigveda/rv08042.htm">English</a> 
 
 <br>
 <a href="rvi08.htm">Rig Veda Book 8 Index</a> 
 <a href="rv08041.htm">Previous</a> 
 <a href="rv08043.htm">Next</a> 
 </center>
 <hr>
 
 <h3 align="CENTER">Rig Veda Book 8 Hymn 42</h3>
 अस्तभ्नाद दयामसुरो विश्ववेदा अमिमीत वरिमाणं पर्थिव्याः | <br>
 आसीदद विश्वा भुवनानि सम्राड विश्वेत तानि वरुणस्य वरतानि || <br>
 एवा वन्दस्व वरुणं बर्हन्तं नमस्या धीरमम्र्तस्य गोपाम | <br>
 स नः शर्म तरिवरूथं वि यंसत पातं नो दयावाप्र्थिवी उपस्थे || <br>
 इमां धियं शिक्षमाणस्य देव करतुं दक्षं वरुण सं शिशाधि | <br>
 ययाति विश्वा दुरिता तरेम सुतर्माणमधि नावं रुहेम || <br>
 आ वां गरावाणो अश्विना धीभिर्विप्रा अचुच्यवुः | <br>
 नासत्या सोमपीतये नभन्तामन्यके समे || <br>
 यथा वामत्रिरश्विना गीर्भिर्विप्रो अजोहवीत | <br>
 नासत्यासोमपीतये नभन्तामन्यके समे || <br>
 एवा वामह्व ऊतये यथाहुवन्त मेधिराः | <br>
 नासत्या सोमपीतये नभन्तामन्यके समे || <br>
 <p></p>
 astabhnād dyāmasuro viśvavedā amimīta varimāṇaṃ pṛthivyāḥ | <br>
 āsīdad viśvā bhuvanāni samrāḍ viśvet tāni varuṇasya vratāni || <br>
 evā vandasva varuṇaṃ bṛhantaṃ namasyā dhīramamṛtasya ghopām | <br>
 sa naḥ śarma trivarūthaṃ vi yaṃsat pātaṃ no dyāvāpṛthivī upasthe || <br>
 imāṃ dhiyaṃ śikṣamāṇasya deva kratuṃ dakṣaṃ varuṇa saṃ śiśādhi | <br>
 yayāti viśvā duritā tarema sutarmāṇamadhi nāvaṃ ruhema || <br>
 ā vāṃ ghrāvāṇo aśvinā dhībhirviprā acucyavuḥ | <br>
 nāsatyā somapītaye nabhantāmanyake same || <br>
 yathā vāmatriraśvinā ghīrbhirvipro ajohavīt | <br>
 nāsatyāsomapītaye nabhantāmanyake same || <br>
 evā vāmahva ūtaye yathāhuvanta medhirāḥ | <br>
 nāsatyā somapītaye nabhantāmanyake same || <br>
 <p></p><hr>
 <center>
 <a href="rv08043.htm">Next: Hymn 43</a></center>
 </body>