<body>
 <center>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 
 <br>
 <a href="../rigveda/rv04055.htm">English</a> 
 
 <br>
 <a href="rvi04.htm">Rig Veda Book 4 Index</a> 
 <a href="rv04054.htm">Previous</a> 
 <a href="rv04056.htm">Next</a> 
 </center>
 <hr>
 
 <h3 align="CENTER">Rig Veda Book 4 Hymn 55</h3>
 को वस तराता वसवः को वरूता दयावाभूमी अदिते तरासीथां नः | <br>
 सहीयसो वरुण मित्र मर्तात को वो ऽधवरे वरिवो धाति देवाः || <br>
 पर ये धामानि पूर्व्याण्य अर्चान वि यद उछान वियोतारो अमूराः | <br>
 विधातारो वि ते दधुर अजस्रा रतधीतयो रुरुचन्त दस्माः || <br>
 पर पस्त्याम अदितिं सिन्धुम अर्कैः सवस्तिम ईळे सख्याय देवीम | <br>
 उभे यथा नो अहनी निपात उषासानक्ता करताम अदब्धे || <br>
 वय अर्यमा वरुणश चेति पन्थाम इषस पतिः सुवितं गातुम अग्निः | <br>
 इन्द्राविष्णू नर्वद उ षु सतवाना शर्म नो यन्तम अमवद वरूथम || <br>
 आ पर्वतस्य मरुताम अवांसि देवस्य तरातुर अव्रि भगस्य | <br>
 पात पतिर जन्याद अंहसो नो मित्रो मित्रियाद उत न उरुष्येत || <br>
 नू रोदसी अहिना बुध्न्येन सतुवीत देवी अप्येभिर इष्टैः | <br>
 समुद्रं न संचरणे सनिष्यवो घर्मस्वरसो नद्यो अप वरन || <br>
 देवैर नो देव्य अदितिर नि पातु देवस तराता तरायताम अप्रयुछन | <br>
 नहि मित्रस्य वरुणस्य धासिम अर्हामसि परमियं सान्व अग्नेः || <br>
 अग्निर ईशे वसव्यस्याग्निर महः सौभगस्य | <br>
 तान्य अस्मभ्यं रासते || <br>
 उषो मघोन्य आ वह सून्र्ते वार्या पुरु | <br>
 अस्मभ्यं वाजिनीवति || <br>
 तत सु नः सविता भगो वरुणो मित्रो अर्यमा | <br>
 इन्द्रो नो राधसा गमत ||<br>
 <p></p>
 ko vas trātā vasavaḥ ko varūtā dyāvābhūmī adite trāsīthāṃ naḥ | <br>
 sahīyaso varuṇa mitra martāt ko vo 'dhvare varivo dhāti devāḥ || <br>
 pra ye dhāmāni pūrvyāṇy arcān vi yad uchān viyotāro amūrāḥ | <br>
 vidhātāro vi te dadhur ajasrā ṛtadhītayo rurucanta dasmāḥ || <br>
 pra pastyām aditiṃ sindhum arkaiḥ svastim īḷe sakhyāya devīm | <br>
 ubhe yathā no ahanī nipāta uṣāsānaktā karatām adabdhe || <br>
 vy aryamā varuṇaś ceti panthām iṣas patiḥ suvitaṃ ghātum aghniḥ | <br>
 indrāviṣṇū nṛvad u ṣu stavānā śarma no yantam amavad varūtham || <br>
 ā parvatasya marutām avāṃsi devasya trātur avri bhaghasya | <br>
 pāt patir janyād aṃhaso no mitro mitriyād uta na uruṣyet || <br>
 nū rodasī ahinā budhnyena stuvīta devī apyebhir iṣṭaiḥ | <br>
 samudraṃ na saṃcaraṇe saniṣyavo gharmasvaraso nadyo apa vran || <br>
 devair no devy aditir ni pātu devas trātā trāyatām aprayuchan | <br>
 nahi mitrasya varuṇasya dhāsim arhāmasi pramiyaṃ sānv aghneḥ || <br>
 aghnir īśe vasavyasyāghnir mahaḥ saubhaghasya | <br>
 tāny asmabhyaṃ rāsate || <br>
 uṣo maghony ā vaha sūnṛte vāryā puru | <br>
 asmabhyaṃ vājinīvati || <br>
 tat su naḥ savitā bhagho varuṇo mitro aryamā | <br>
 indro no rādhasā ghamat ||<br>
 <p></p><hr>
 <center>
 <a href="rv04056.htm">Next: Hymn 56</a></center>
 </body>