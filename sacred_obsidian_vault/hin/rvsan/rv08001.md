<body>
 <center>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 
 <br>
 <a href="../rigveda/rv08001.htm">English</a> 
 
 <br>
 <a href="rvi08.htm">Rig Veda Book 8 Index</a> 
 <a href="rv07104.htm">Previous</a> 
 <a href="rv08002.htm">Next</a> 
 </center>
 <hr>
 
 <h3 align="CENTER">Rig Veda Book 8 Hymn 1</h3>
 मा चिदन्यद वि शंसत सखायो मा रिषण्यत | <br>
 इन्द्रमित्स्तोता वर्षणं सचा सुते मुहुरुक्था च शंसत || <br>
 अवक्रक्षिणं वर्षभं यथाजुरं गां न चर्षणीसहम | <br>
 विद्वेषणं संवननोभयंकरं मंहिष्ठमुभयाविनम || <br>
 यच्चिद धि तवा जना इमे नाना हवन्त ऊतये | <br>
 अस्माकं बरह्मेदमिन्द्र भूतु ते.अह विश्वा च वर्धनम || <br>
 वि तर्तूर्यन्ते मघवन विपश्चितो.अर्यो विपो जनानाम | <br>
 उप करमस्व पुरुरूपमा भर वाजं नेदिष्ठमूतये || <br>
 महे चन तवामद्रिवः परा शुल्काय देयाम | <br>
 न सहस्रायनायुताय वज्रिवो न शताय शतामघ || <br>
 वस्यानिन्द्रासि मे पितुरुत भरातुरभुञ्जतः | <br>
 माता चमे छदयथः समा वसो वसुत्वनाय राधसे || <br>
 कवेयथ कवेदसि पुरुत्रा चिद धि ते मनः | <br>
 अलर्षि युध्म खजक्र्त पुरन्दर पर गायत्रा अगासिषुः || <br>
 परास्मै गायत्रमर्चत वावातुर्यः पुरन्दरः | <br>
 याभिःकाण्वस्योप बर्हिरासदं यासद वज्री भिनत पुरः || <br>
 ये ते सन्ति दशग्विनः शतिनो ये सहस्रिणः | <br>
 अश्वासो येते वर्षणो रघुद्रुवस्तेभिर्नस्तूयमा गहि || <br>
 आ तवद्य सबर्दुघां हुवे गायत्रवेपसम | <br>
 इन्द्रं धेनुंसुदुघामन्यामिषमुरुधारामरंक्र्तम || <br>
 यत तुदत सूर एतशं वङकू वातस्य पर्णिना | <br>
 वहत कुत्समार्जुनेयं शतक्रतुः तसरद गन्धर्वमस्त्र्तम || <br>
 य रते चिदभिश्रिषः पुरा जत्रुभ्य आत्र्दः | <br>
 सन्धातासन्धिं मघवा पुरूवसुरिष्कर्ता विह्रुतं पुनः || <br>
 मा भूम निष्ट्या इवेन्द्र तवदरणा इव | <br>
 वनानि न परजहितान्यद्रिवो दुरोषासो अमन्महि || <br>
 अमन्महीदनाशवो.अनुग्रासश्च वर्त्रहन | <br>
 सक्र्त सु ते महता शूर राधसानु सतोमं मुदीमहि || <br>
 यदि सतोमं मम शरवदस्माकमिन्द्रमिन्दवः | <br>
 तिरः पवित्रं सस्र्वांस आशवो मन्दन्तु तुग्र्याव्र्धः || <br>
 आ तवद्य सधस्तुतिं वावातुः सख्युरा गहि | <br>
 उपस्तुतिर्मघोनां पर तवावत्वधा ते वश्मि सुष्टुतिम || <br>
 सोता हि सोममद्रिभिरेमेनमप्सु धावत | <br>
 गव्या वस्त्रेव वासयन्त इन नरो निर्धुक्षन वक्षणाभ्यः || <br>
 अध जमो अध वा दिवो बर्हतो रोचनादधि | <br>
 अया वर्धस्व तन्वा गिरा ममा जाता सुक्रतो पर्ण || <br>
 इन्द्राय सु मदिन्तमं सोमं सोता वरेण्यम | <br>
 शक्र एणं पीपयद विश्वया धिया हिन्वानं न वाजयुम || <br>
 मा तवा सोमस्य गल्दया सदा याचन्नहं गिरा | <br>
 भूर्णिं मर्गं न सवनेषु चुक्रुधं क ईशानं न याचिषत || <br>
 मदेनेषितं मदमुग्रमुग्रेण शवसा | <br>
 विश्वेषां तरुतारं मदच्युतं मदे हि षमा ददाति नः || <br>
 शेवारे वार्या पुरु देवो मर्ताय दाशुषे | <br>
 स सुन्वते चस्तुवते च रासते विश्वगूर्तो अरिष्टुतः || <br>
 एन्द्र याहि मत्स्व चित्रेण देव राधसा | <br>
 सरो न परास्युदरं सपीतिभिरा सोमेभिरुरु सफिरम || <br>
 आ तवा सहस्रमा शतं युक्ता रथे हिरण्यये | <br>
 बरह्मयुजो हरय इन्द्र केशिनो वहन्तु सोमपीतये || <br>
 आ तवा रथे हिरण्यये हरी मयूरशेप्या | <br>
 शितिप्र्ष्ठा वहतां मध्वो अन्धसो विवक्षणस्य पीतये || <br>
 पिबा तवस्य गिर्वणः सुतस्य पूर्वपा इव | <br>
 परिष्क्र्तस्य रसिन इयमासुतिश्चारुर्मदाय पत्यते || <br>
 य एको अस्ति दंसना महानुग्रो अभि वरतैः | <br>
 गमत स शिप्री न स योषदा गमद धवं न परि वर्जति || <br>
 तवं पुरं चरिष्ण्वं वधैः शुष्णस्य सं पिणक | <br>
 तवम्भा अनु चरो अध दविता यदिन्द्र हव्यो भुवः || <br>
 मम तवा सूर उदिते मम मध्यन्दिने दिवः | <br>
 मम परपित्वेपिशर्वरे वसवा सतोमासो अव्र्त्सत || <br>
 सतुहि सतुहीदेते घा ते मंहिष्ठासो मघोनाम | <br>
 निन्दिताश्वः परपथी परमज्या मघस्य मेध्यातिथे || <br>
 आ यदश्वान वनन्वतः शरद्धयाहं रथे रुहम | <br>
 उतवामस्य वसुनश्चिकेतति यो अस्ति याद्वः पशुः || <br>
 य रज्रा मह्यं मामहे सह तवचा हिरण्यया | <br>
 एष विश्वान्यभ्यस्तु सौभगासङगस्य सवनद्रथः || <br>
 अध पलायोगिरति दासदन्यानासङगो अग्ने दशभिः सहस्रैः | <br>
 अधोक्षणो दश मह्यं रुशन्तो नळा इव सरसो निरतिष्ठन || <br>
 अन्वस्य सथूरं दद्र्शे पुरस्तादनस्थ ऊरुरवरम्बमाणः | <br>
 शश्वती नार्यभिचक्ष्याह सुभद्रमर्य भोजनं बिभर्षि || <br>
 <p></p>
 mā cidanyad vi śaṃsata sakhāyo mā riṣaṇyata | <br>
 indramitstotā vṛṣaṇaṃ sacā sute muhurukthā ca śaṃsata || <br>
 avakrakṣiṇaṃ vṛṣabhaṃ yathājuraṃ ghāṃ na carṣaṇīsaham | <br>
 vidveṣaṇaṃ saṃvananobhayaṃkaraṃ maṃhiṣṭhamubhayāvinam || <br>
 yaccid dhi tvā janā ime nānā havanta ūtaye | <br>
 asmākaṃ brahmedamindra bhūtu te.aha viśvā ca vardhanam || <br>
 vi tartūryante maghavan vipaścito.aryo vipo janānām | <br>
 upa kramasva pururūpamā bhara vājaṃ nediṣṭhamūtaye || <br>
 mahe cana tvāmadrivaḥ parā śulkāya deyām | <br>
 na sahasrāyanāyutāya vajrivo na śatāya śatāmagha || <br>
 vasyānindrāsi me pituruta bhrāturabhuñjataḥ | <br>
 mātā came chadayathaḥ samā vaso vasutvanāya rādhase || <br>
 kveyatha kvedasi purutrā cid dhi te manaḥ | <br>
 alarṣi yudhma khajakṛt purandara pra ghāyatrā aghāsiṣuḥ || <br>
 prāsmai ghāyatramarcata vāvāturyaḥ purandaraḥ | <br>
 yābhiḥkāṇvasyopa barhirāsadaṃ yāsad vajrī bhinat puraḥ || <br>
 ye te santi daśaghvinaḥ śatino ye sahasriṇaḥ | <br>
 aśvāso yete vṛṣaṇo raghudruvastebhirnastūyamā ghahi || <br>
 ā tvadya sabardughāṃ huve ghāyatravepasam | <br>
 indraṃ dhenuṃsudughāmanyāmiṣamurudhārāmaraṃkṛtam || <br>
 yat tudat sūra etaśaṃ vaṅkū vātasya parṇinā | <br>
 vahat kutsamārjuneyaṃ śatakratuḥ tsarad ghandharvamastṛtam || <br>
 ya ṛte cidabhiśriṣaḥ purā jatrubhya ātṛdaḥ | <br>
 sandhātāsandhiṃ maghavā purūvasuriṣkartā vihrutaṃ punaḥ || <br>
 mā bhūma niṣṭyā ivendra tvadaraṇā iva | <br>
 vanāni na prajahitānyadrivo duroṣāso amanmahi || <br>
 amanmahīdanāśavo.anughrāsaśca vṛtrahan | <br>
 sakṛt su te mahatā śūra rādhasānu stomaṃ mudīmahi || <br>
 yadi stomaṃ mama śravadasmākamindramindavaḥ | <br>
 tiraḥ pavitraṃ sasṛvāṃsa āśavo mandantu tughryāvṛdhaḥ || <br>
 ā tvadya sadhastutiṃ vāvātuḥ sakhyurā ghahi | <br>
 upastutirmaghonāṃ pra tvāvatvadhā te vaśmi suṣṭutim || <br>
 sotā hi somamadribhiremenamapsu dhāvata | <br>
 ghavyā vastreva vāsayanta in naro nirdhukṣan vakṣaṇābhyaḥ || <br>
 adha jmo adha vā divo bṛhato rocanādadhi | <br>
 ayā vardhasva tanvā ghirā mamā jātā sukrato pṛṇa || <br>
 indrāya su madintamaṃ somaṃ sotā vareṇyam | <br>
 śakra eṇaṃ pīpayad viśvayā dhiyā hinvānaṃ na vājayum || <br>
 mā tvā somasya ghaldayā sadā yācannahaṃ ghirā | <br>
 bhūrṇiṃ mṛghaṃ na savaneṣu cukrudhaṃ ka īśānaṃ na yāciṣat || <br>
 madeneṣitaṃ madamughramughreṇa śavasā | <br>
 viśveṣāṃ tarutāraṃ madacyutaṃ made hi ṣmā dadāti naḥ || <br>
 śevāre vāryā puru devo martāya dāśuṣe | <br>
 sa sunvate castuvate ca rāsate viśvaghūrto ariṣṭutaḥ || <br>
 endra yāhi matsva citreṇa deva rādhasā | <br>
 saro na prāsyudaraṃ sapītibhirā somebhiruru sphiram || <br>
 ā tvā sahasramā śataṃ yuktā rathe hiraṇyaye | <br>
 brahmayujo haraya indra keśino vahantu somapītaye || <br>
 ā tvā rathe hiraṇyaye harī mayūraśepyā | <br>
 śitipṛṣṭhā vahatāṃ madhvo andhaso vivakṣaṇasya pītaye || <br>
 pibā tvasya ghirvaṇaḥ sutasya pūrvapā iva | <br>
 pariṣkṛtasya rasina iyamāsutiścārurmadāya patyate || <br>
 ya eko asti daṃsanā mahānughro abhi vrataiḥ | <br>
 ghamat sa śiprī na sa yoṣadā ghamad dhavaṃ na pari varjati || <br>
 tvaṃ puraṃ cariṣṇvaṃ vadhaiḥ śuṣṇasya saṃ piṇak | <br>
 tvambhā anu caro adha dvitā yadindra havyo bhuvaḥ || <br>
 mama tvā sūra udite mama madhyandine divaḥ | <br>
 mama prapitveapiśarvare vasavā stomāso avṛtsata || <br>
 stuhi stuhīdete ghā te maṃhiṣṭhāso maghonām | <br>
 ninditāśvaḥ prapathī paramajyā maghasya medhyātithe || <br>
 ā yadaśvān vananvataḥ śraddhayāhaṃ rathe ruham | <br>
 utavāmasya vasunaściketati yo asti yādvaḥ paśuḥ || <br>
 ya ṛjrā mahyaṃ māmahe saha tvacā hiraṇyayā | <br>
 eṣa viśvānyabhyastu saubhaghāsaṅghasya svanadrathaḥ || <br>
 adha plāyoghirati dāsadanyānāsaṅgho aghne daśabhiḥ sahasraiḥ | <br>
 adhokṣaṇo daśa mahyaṃ ruśanto naḷā iva saraso niratiṣṭhan || <br>
 anvasya sthūraṃ dadṛśe purastādanastha ūruravarambamāṇaḥ | <br>
 śaśvatī nāryabhicakṣyāha subhadramarya bhojanaṃ bibharṣi || <br>
 <p></p><hr>
 <center>
 <a href="rv08002.htm">Next: Hymn 2</a></center>
 </body>