<body>
 <center>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 
 <br>
 <a href="../rigveda/rv10032.htm">English</a> 
 
 <br>
 <a href="rvi10.htm">Rig Veda Book 10 Index</a> 
 <a href="rv10031.htm">Previous</a> 
 <a href="rv10033.htm">Next</a> 
 </center>
 <hr>
 
 <h3 align="CENTER">Rig Veda Book 10 Hymn 32</h3>
 पर सु गमन्ता धियसानस्य सक्षणि वरेभिर्वरानभिषु परसीदतः | <br>
 अस्माकमिन्द्र उभयं जुजोषति यत्सोम्यस्यान्धसो बुबोधति || <br>
 वीन्द्र यासि दिव्यानि रोचना वि पार्थिवानि रजसापुरुष्टुत | <br>
 ये तवा वहन्ति मुहुरध्वरानुप ते सुवन्वन्तु वग्यनानराधसः || <br>
 तदिन मे छन्त्सत वपुषो वपुष्टरं पुत्रो यज्जानम्पित्रोरधीयति | <br>
 जाया पतिं वहति वग्नुना सुमत पुंसैद भद्रो वहतुः परिष्क्र्तः || <br>
 तदित सधस्थमभि चारु दीधय गावो यच्छासन्वहतुं न धेनवः | <br>
 माता यन मन्तुर्यूथस्यपूर्व्याभि वाणस्य सप्तधातुरिज्जनः || <br>
 पर वो.अछा रिरिचे देवयुष पदमेको रुद्रेभिर्यातितुर्वणिः | <br>
 जरा वा येष्वम्र्तेषु दावने परि वूमेभ्यः सिञ्चता मधु || <br>
 निधीयमानमपगूळमप्सु पर मे देवानां वरतपाुवाच | <br>
 इन्द्रो विद्वाननु हि तवा चचक्ष तेनाहमग्नेनुशिष्ट आगाम || <br>
 अक्षेत्रवित कषेत्रविदं हयप्राट स परैतिक्षेत्रविदानुशिष्टः | <br>
 एतद वै भद्रमनुशासनोस्योतस्रुतिं विन्दत्यञ्जसीनाम || <br>
 अद्येदु पराणीदममन्निमाहापीव्र्तो अधयन मातुरूधः | <br>
 एमेनमाप जरिमा युवानमहेळन वसुः सुमनाबभूव || <br>
 एतानि भद्रा कलश करियाम कुरुश्रवण ददतो मघानि | <br>
 दान इद वो मघवानः सो अस्त्वयं च सोमो हर्दि यम्बिभर्मि || <br>
 <p></p>
 pra su ghmantā dhiyasānasya sakṣaṇi varebhirvarānabhiṣu prasīdataḥ | <br>
 asmākamindra ubhayaṃ jujoṣati yatsomyasyāndhaso bubodhati || <br>
 vīndra yāsi divyāni rocanā vi pārthivāni rajasāpuruṣṭuta | <br>
 ye tvā vahanti muhuradhvarānupa te suvanvantu vaghyanānarādhasaḥ || <br>
 tadin me chantsat vapuṣo vapuṣṭaraṃ putro yajjānampitroradhīyati | <br>
 jāyā patiṃ vahati vaghnunā sumat puṃsaid bhadro vahatuḥ pariṣkṛtaḥ || <br>
 tadit sadhasthamabhi cāru dīdhaya ghāvo yacchāsanvahatuṃ na dhenavaḥ | <br>
 mātā yan manturyūthasyapūrvyābhi vāṇasya saptadhāturijjanaḥ || <br>
 pra vo.achā ririce devayuṣ padameko rudrebhiryātiturvaṇiḥ | <br>
 jarā vā yeṣvamṛteṣu dāvane pari vaūmebhyaḥ siñcatā madhu || <br>
 nidhīyamānamapaghūḷamapsu pra me devānāṃ vratapāuvāca | <br>
 indro vidvānanu hi tvā cacakṣa tenāhamaghneanuśiṣṭa āghām || <br>
 akṣetravit kṣetravidaṃ hyaprāṭ sa praitikṣetravidānuśiṣṭaḥ | <br>
 etad vai bhadramanuśāsanosyotasrutiṃ vindatyañjasīnām || <br>
 adyedu prāṇīdamamannimāhāpīvṛto adhayan māturūdhaḥ | <br>
 emenamāpa jarimā yuvānamaheḷan vasuḥ sumanābabhūva || <br>
 etāni bhadrā kalaśa kriyāma kuruśravaṇa dadato maghāni | <br>
 dāna id vo maghavānaḥ so astvayaṃ ca somo hṛdi yambibharmi || <br>
 <p></p><hr>
 <center>
 <a href="rv10033.htm">Next: Hymn 33</a></center>
 </body>