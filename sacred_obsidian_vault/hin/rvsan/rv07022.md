<body>
 <center>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 
 <br>
 <a href="../rigveda/rv07022.htm">English</a> 
 
 <br>
 <a href="rvi07.htm">Rig Veda Book 7 Index</a> 
 <a href="rv07021.htm">Previous</a> 
 <a href="rv07023.htm">Next</a> 
 </center>
 <hr>
 
 <h3 align="CENTER">Rig Veda Book 7 Hymn 22</h3>
 पिबा सोममिन्द्र मन्दतु तवा यं ते सुषाव हर्यश्वाद्रिः | <br>
 सोतुर्बाहुभ्यां सुयतो नार्वा || <br>
 यस्ते मदो युज्यश्चारुरस्ति येन वर्त्राणि हर्यश्व हंसि | <br>
 स तवामिन्द्र परभूवसो ममत्तु || <br>
 बोधा सु मे मघवन वाचमेमां यां ते वसिष्ठो अर्चतिप्रशस्तिम | <br>
 इमा बरह्म सधमादे जुषस्व || <br>
 शरुधी हवं विपिपानस्याद्रेर्बोधा विप्रस्यार्चतो मनीषाम | <br>
 कर्ष्वा दुवांस्यन्तमा सचेमा || <br>
 न ते गिरो अपि मर्ष्ये तुरस्य न सुष्टुतिमसुर्यस्य विद्वान | <br>
 सदा ते नाम सवयशो विवक्मि || <br>
 भूरि हि ते सवना मानुषेषु भूरि मनीषी हवते तवामित | <br>
 मारे अस्मन मघवञ जयोक कः || <br>
 तुभ्येदिमा सवना शूर विश्वा तुभ्यं बरह्माणि वर्धना कर्णोमि | <br>
 तवं नर्भिर्हव्यो विश्वधासि || <br>
 नू चिन नु ते मन्यमानस्य दस्मोदश्नुवन्ति महिमानमुग्र | <br>
 न वीर्यमिन्द्र ते न राधः || <br>
 ये च पूर्व रषयो ये च नूत्ना इन्द्र बरह्माणि जनयन्त विप्राः | <br>
 अस्मे ते सन्तु सख्या शिवानि यूयं पात ... || <br>
 <p></p>
 pibā somamindra mandatu tvā yaṃ te suṣāva haryaśvādriḥ | <br>
 soturbāhubhyāṃ suyato nārvā || <br>
 yaste mado yujyaścārurasti yena vṛtrāṇi haryaśva haṃsi | <br>
 sa tvāmindra prabhūvaso mamattu || <br>
 bodhā su me maghavan vācamemāṃ yāṃ te vasiṣṭho arcatipraśastim | <br>
 imā brahma sadhamāde juṣasva || <br>
 śrudhī havaṃ vipipānasyādrerbodhā viprasyārcato manīṣām | <br>
 kṛṣvā duvāṃsyantamā sacemā || <br>
 na te ghiro api mṛṣye turasya na suṣṭutimasuryasya vidvān | <br>
 sadā te nāma svayaśo vivakmi || <br>
 bhūri hi te savanā mānuṣeṣu bhūri manīṣī havate tvāmit | <br>
 māre asman maghavañ jyok kaḥ || <br>
 tubhyedimā savanā śūra viśvā tubhyaṃ brahmāṇi vardhanā kṛṇomi | <br>
 tvaṃ nṛbhirhavyo viśvadhāsi || <br>
 nū cin nu te manyamānasya dasmodaśnuvanti mahimānamughra | <br>
 na vīryamindra te na rādhaḥ || <br>
 ye ca pūrva ṛṣayo ye ca nūtnā indra brahmāṇi janayanta viprāḥ | <br>
 asme te santu sakhyā śivāni yūyaṃ pāta ... || <br>
 <p></p><hr>
 <center>
 <a href="rv07023.htm">Next: Hymn 23</a></center>
 </body>