<body>
 <center>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 
 <br>
 <a href="../rigveda/rv06011.htm">English</a> 
 
 <br>
 <a href="rvi06.htm">Rig Veda Book 6 Index</a> 
 <a href="rv06010.htm">Previous</a> 
 <a href="rv06012.htm">Next</a> 
 </center>
 <hr>
 
 <h3 align="CENTER">Rig Veda Book 6 Hymn 11</h3>
 यजस्व होतरिषितो यजीयानग्ने बाधो मरुतां न परयुक्ति | <br>
 आ नो मित्रावरुणा नासत्या दयावा होत्राय पर्थिवी वव्र्त्याः || <br>
 तवं होता मन्द्रतमो नो अध्रुगन्तर्देवो विदथा मर्त्येषु | <br>
 पावकया जुह्वा वह्निरासाग्ने यजस्व तन्वं तव सवाम || <br>
 धन्या चिद धि तवे धिषणा वष्टि पर देवाञ जन्म गर्णते यजध्यै | <br>
 वेपिष्ठो अङगिरसां यद ध विप्रो मधु छन्दो भनति रेभ इष्टौ || <br>
 अदिद्युतत सवपाको विभावाग्ने यजस्व रोदसी उरूची | <br>
 आयुं न यं नमसा रातहव्या अञ्जन्ति सुप्रयसं पञ्च जनाः || <br>
 वर्ञ्जे ह यन नमसा बर्हिरग्नावयामि सरुग घर्तवती सुव्र्क्तिः | <br>
 अम्यक्षि सद्म सदने पर्थिव्या अश्रायि यज्ञः सूर्ये न चक्षुः || <br>
 दशस्या नः पुर्वणीक होतर्देवेभिरग्ने अग्निभिरिधानः | <br>
 रायः सूनो सहसो वावसाना अति सरसेम वर्जनं नांहः ||<br>
 <p></p>
 yajasva hotariṣito yajīyānaghne bādho marutāṃ na prayukti | <br>
 ā no mitrāvaruṇā nāsatyā dyāvā hotrāya pṛthivī vavṛtyāḥ || <br>
 tvaṃ hotā mandratamo no adhrughantardevo vidathā martyeṣu | <br>
 pāvakayā juhvā vahnirāsāghne yajasva tanvaṃ tava svām || <br>
 dhanyā cid dhi tve dhiṣaṇā vaṣṭi pra devāñ janma ghṛṇate yajadhyai | <br>
 vepiṣṭho aṅghirasāṃ yad dha vipro madhu chando bhanati rebha iṣṭau || <br>
 adidyutat svapāko vibhāvāghne yajasva rodasī urūcī | <br>
 āyuṃ na yaṃ namasā rātahavyā añjanti suprayasaṃ pañca janāḥ || <br>
 vṛñje ha yan namasā barhiraghnāvayāmi srugh ghṛtavatī suvṛktiḥ | <br>
 amyakṣi sadma sadane pṛthivyā aśrāyi yajñaḥ sūrye na cakṣuḥ || <br>
 daśasyā naḥ purvaṇīka hotardevebhiraghne aghnibhiridhānaḥ | <br>
 rāyaḥ sūno sahaso vāvasānā ati srasema vṛjanaṃ nāṃhaḥ ||<br>
 <p></p><hr>
 <center>
 <a href="rv06012.htm">Next: Hymn 12</a></center>
 </body>