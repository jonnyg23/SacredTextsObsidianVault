<body>
 <center>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 
 <br>
 <a href="../rigveda/rv04002.htm">English</a> 
 
 <br>
 <a href="rvi04.htm">Rig Veda Book 4 Index</a> 
 <a href="rv04001.htm">Previous</a> 
 <a href="rv04003.htm">Next</a> 
 </center>
 <hr>
 
 <h3 align="CENTER">Rig Veda Book 4 Hymn 2</h3>
 यो मर्त्येष्व अम्र्त रतावा देवो देवेष्व अरतिर निधायि | <br>
 होता यजिष्ठो मह्ना शुचध्यै हव्यैर अग्निर मनुष ईरयध्यै || <br>
 इह तवं सूनो सहसो नो अद्य जातो जातां उभयां अन्तर अग्ने | <br>
 दूत ईयसे युयुजान रष्व रजुमुष्कान वर्षणः शुक्रांश च || <br>
 अत्या वर्धस्नू रोहिता घर्तस्नू रतस्य मन्ये मनसा जविष्ठा | <br>
 अन्तर ईयसे अरुषा युजानो युष्मांश च देवान विश आ च मर्तान || <br>
 अर्यमणं वरुणम मित्रम एषाम इन्द्राविष्णू मरुतो अश्विनोत | <br>
 सवश्वो अग्ने सुरथः सुराधा एद उ वह सुहविषे जनाय || <br>
 गोमां अग्ने ऽविमां अश्वी यज्ञो नर्वत्सखा सदम इद अप्रम्र्ष्यः | <br>
 इळावां एषो असुर परजावान दीर्घो रयिः पर्थुबुध्नः सभावान || <br>
 यस त इध्मं जभरत सिष्विदानो मूर्धानं वा ततपते तवाया | <br>
 भुवस तस्य सवतवांः पायुर अग्ने विश्वस्मात सीम अघायत उरुष्य || <br>
 यस ते भराद अन्नियते चिद अन्नं निशिषन मन्द्रम अतिथिम उदीरत | <br>
 आ देवयुर इनधते दुरोणे तस्मिन रयिर धरुवो अस्तु दास्वान || <br>
 यस तवा दोषा य उषसि परशंसात परियं वा तवा कर्णवते हविष्मान | <br>
 अश्वो न सवे दम आ हेम्यावान तम अंहसः पीपरो दाश्वांसम || <br>
 यस तुभ्यम अग्ने अम्र्ताय दाशद दुवस तवे कर्णवते यतस्रुक | <br>
 न स राया शशमानो वि योषन नैनम अंहः परि वरद अघायोः || <br>
 यस्य तवम अग्ने अध्वरं जुजोषो देवो मर्तस्य सुधितं रराणः | <br>
 परीतेद असद धोत्रा सा यविष्ठासाम यस्य विधतो वर्धासः || <br>
 चित्तिम अचित्तिं चिनवद वि विद्वान पर्ष्ठेव वीता वर्जिना च मर्तान | <br>
 राये च नः सवपत्याय देव दितिं च रास्वादितिम उरुष्य || <br>
 कविं शशासुः कवयो ऽदब्धा निधारयन्तो दुर्यास्व आयोः | <br>
 अतस तवं दर्श्यां अग्न एतान पड्भिः पश्येर अद्भुतां अर्य एवैः || <br>
 तवम अग्ने वाघते सुप्रणीतिः सुतसोमाय विधते यविष्ठ | <br>
 रत्नम भर शशमानाय घर्ष्वे पर्थु शचन्द्रम अवसे चर्षणिप्राः || <br>
 अधा ह यद वयम अग्ने तवाया पड्भिर हस्तेभिश चक्र्मा तनूभिः | <br>
 रथं न करन्तो अपसा भुरिजोर रतं येमुः सुध्य आशुषाणाः || <br>
 अधा मातुर उषसः सप्त विप्रा जायेमहि परथमा वेधसो नॄन | <br>
 दिवस पुत्रा अङगिरसो भवेमाद्रिं रुजेम धनिनं शुचन्तः || <br>
 अधा यथा नः पितरः परासः परत्नासो अग्न रतम आशुषाणाः | <br>
 शुचीद अयन दीधितिम उक्थशासः कषामा भिन्दन्तो अरुणीर अप वरन || <br>
 सुकर्माणः सुरुचो देवयन्तो ऽयो न देवा जनिमा धमन्तः | <br>
 शुचन्तो अग्निं वव्र्धन्त इन्द्रम ऊर्वं गव्यम परिषदन्तो अग्मन || <br>
 आ यूथेव कषुमति पश्वो अख्यद देवानां यज जनिमान्त्य उग्र | <br>
 मर्तानां चिद उर्वशीर अक्र्प्रन वर्धे चिद अर्य उपरस्यायोः || <br>
 अकर्म ते सवपसो अभूम रतम अवस्रन्न उषसो विभातीः | <br>
 अनूनम अग्निम पुरुधा सुश्चन्द्रं देवस्य मर्म्र्जतश चारु चक्षुः || <br>
 एता ते अग्न उचथानि वेधो ऽवोचाम कवये ता जुषस्व | <br>
 उच छोचस्व कर्णुहि वस्यसो नो महो रायः पुरुवार पर यन्धि ||<br>
 <p></p>
 yo martyeṣv amṛta ṛtāvā devo deveṣv aratir nidhāyi | <br>
 hotā yajiṣṭho mahnā śucadhyai havyair aghnir manuṣa īrayadhyai || <br>
 iha tvaṃ sūno sahaso no adya jāto jātāṃ ubhayāṃ antar aghne | <br>
 dūta īyase yuyujāna ṛṣva ṛjumuṣkān vṛṣaṇaḥ śukrāṃś ca || <br>
 atyā vṛdhasnū rohitā ghṛtasnū ṛtasya manye manasā javiṣṭhā | <br>
 antar īyase aruṣā yujāno yuṣmāṃś ca devān viśa ā ca martān || <br>
 aryamaṇaṃ varuṇam mitram eṣām indrāviṣṇū maruto aśvinota | <br>
 svaśvo aghne surathaḥ surādhā ed u vaha suhaviṣe janāya || <br>
 ghomāṃ aghne 'vimāṃ aśvī yajño nṛvatsakhā sadam id apramṛṣyaḥ | <br>
 iḷāvāṃ eṣo asura prajāvān dīrgho rayiḥ pṛthubudhnaḥ sabhāvān || <br>
 yas ta idhmaṃ jabharat siṣvidāno mūrdhānaṃ vā tatapate tvāyā | <br>
 bhuvas tasya svatavāṃḥ pāyur aghne viśvasmāt sīm aghāyata uruṣya || <br>
 yas te bharād anniyate cid annaṃ niśiṣan mandram atithim udīrat | <br>
 ā devayur inadhate duroṇe tasmin rayir dhruvo astu dāsvān || <br>
 yas tvā doṣā ya uṣasi praśaṃsāt priyaṃ vā tvā kṛṇavate haviṣmān | <br>
 aśvo na sve dama ā hemyāvān tam aṃhasaḥ pīparo dāśvāṃsam || <br>
 yas tubhyam aghne amṛtāya dāśad duvas tve kṛṇavate yatasruk | <br>
 na sa rāyā śaśamāno vi yoṣan nainam aṃhaḥ pari varad aghāyoḥ || <br>
 yasya tvam aghne adhvaraṃ jujoṣo devo martasya sudhitaṃ rarāṇaḥ | <br>
 prīted asad dhotrā sā yaviṣṭhāsāma yasya vidhato vṛdhāsaḥ || <br>
 cittim acittiṃ cinavad vi vidvān pṛṣṭheva vītā vṛjinā ca martān | <br>
 rāye ca naḥ svapatyāya deva ditiṃ ca rāsvāditim uruṣya || <br>
 kaviṃ śaśāsuḥ kavayo 'dabdhā nidhārayanto duryāsv āyoḥ | <br>
 atas tvaṃ dṛśyāṃ aghna etān paḍbhiḥ paśyer adbhutāṃ arya evaiḥ || <br>
 tvam aghne vāghate supraṇītiḥ sutasomāya vidhate yaviṣṭha | <br>
 ratnam bhara śaśamānāya ghṛṣve pṛthu ścandram avase carṣaṇiprāḥ || <br>
 adhā ha yad vayam aghne tvāyā paḍbhir hastebhiś cakṛmā tanūbhiḥ | <br>
 rathaṃ na kranto apasā bhurijor ṛtaṃ yemuḥ sudhya āśuṣāṇāḥ || <br>
 adhā mātur uṣasaḥ sapta viprā jāyemahi prathamā vedhaso nṝn | <br>
 divas putrā aṅghiraso bhavemādriṃ rujema dhaninaṃ śucantaḥ || <br>
 adhā yathā naḥ pitaraḥ parāsaḥ pratnāso aghna ṛtam āśuṣāṇāḥ | <br>
 śucīd ayan dīdhitim ukthaśāsaḥ kṣāmā bhindanto aruṇīr apa vran || <br>
 sukarmāṇaḥ suruco devayanto 'yo na devā janimā dhamantaḥ | <br>
 śucanto aghniṃ vavṛdhanta indram ūrvaṃ ghavyam pariṣadanto aghman || <br>
 ā yūtheva kṣumati paśvo akhyad devānāṃ yaj janimānty ughra | <br>
 martānāṃ cid urvaśīr akṛpran vṛdhe cid arya uparasyāyoḥ || <br>
 akarma te svapaso abhūma ṛtam avasrann uṣaso vibhātīḥ | <br>
 anūnam aghnim purudhā suścandraṃ devasya marmṛjataś cāru cakṣuḥ || <br>
 etā te aghna ucathāni vedho 'vocāma kavaye tā juṣasva | <br>
 uc chocasva kṛṇuhi vasyaso no maho rāyaḥ puruvāra pra yandhi ||<br>
 <p></p><hr>
 <center>
 <a href="rv04003.htm">Next: Hymn 3</a></center>
 </body>