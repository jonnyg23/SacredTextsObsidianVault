<body>
 <center>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 
 <br>
 <a href="../rigveda/rv04029.htm">English</a> 
 
 <br>
 <a href="rvi04.htm">Rig Veda Book 4 Index</a> 
 <a href="rv04028.htm">Previous</a> 
 <a href="rv04030.htm">Next</a> 
 </center>
 <hr>
 
 <h3 align="CENTER">Rig Veda Book 4 Hymn 29</h3>
 आ न सतुत उप वाजेभिर ऊती इन्द्र याहि हरिभिर मन्दसानः | <br>
 तिरश चिद अर्यः सवना पुरूण्य आङगूषेभिर गर्णानः सत्यराधाः || <br>
 आ हि षमा याति नर्यश चिकित्वान हूयमानः सोत्र्भिर उप यज्ञम | <br>
 सवश्वो यो अभीरुर मन्यमानः सुष्वाणेभिर मदति सं ह वीरैः || <br>
 शरावयेद अस्य कर्णा वाजयध्यै जुष्टाम अनु पर दिशम मन्दयध्यै | <br>
 उद्वाव्र्षाणो राधसे तुविष्मान करन न इन्द्रः सुतीर्थाभयं च || <br>
 अछा यो गन्ता नाधमानम ऊती इत्था विप्रं हवमानं गर्णन्तम | <br>
 उप तमनि दधानो धुर्य आशून सहस्राणि शतानि वज्रबाहुः || <br>
 तवोतासो मघवन्न इन्द्र विप्रा वयं ते सयाम सूरयो गर्णन्तः | <br>
 भेजानासो बर्हद्दिवस्य राय आकाय्यस्य दावने पुरुक्षोः ||<br>
 <p></p>
 ā na stuta upa vājebhir ūtī indra yāhi haribhir mandasānaḥ | <br>
 tiraś cid aryaḥ savanā purūṇy āṅghūṣebhir ghṛṇānaḥ satyarādhāḥ || <br>
 ā hi ṣmā yāti naryaś cikitvān hūyamānaḥ sotṛbhir upa yajñam | <br>
 svaśvo yo abhīrur manyamānaḥ suṣvāṇebhir madati saṃ ha vīraiḥ || <br>
 śrāvayed asya karṇā vājayadhyai juṣṭām anu pra diśam mandayadhyai | <br>
 udvāvṛṣāṇo rādhase tuviṣmān karan na indraḥ sutīrthābhayaṃ ca || <br>
 achā yo ghantā nādhamānam ūtī itthā vipraṃ havamānaṃ ghṛṇantam | <br>
 upa tmani dadhāno dhury āśūn sahasrāṇi śatāni vajrabāhuḥ || <br>
 tvotāso maghavann indra viprā vayaṃ te syāma sūrayo ghṛṇantaḥ | <br>
 bhejānāso bṛhaddivasya rāya ākāyyasya dāvane purukṣoḥ ||<br>
 <p></p><hr>
 <center>
 <a href="rv04030.htm">Next: Hymn 30</a></center>
 </body>