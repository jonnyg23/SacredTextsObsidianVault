<body>
 <center>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="index.htm">Index</a> 
 
 <br>
 <a href="../rigveda/rv01062.htm">English</a> 
 
 <br>
 <a href="rvi01.htm">Rig Veda Book 1 Index</a> 
 <a href="rv01061.htm">Previous</a> 
 <a href="rv01063.htm">Next</a> 
 </center>
 <hr>
 
 <h3 align="CENTER">Rig Veda Book 1 Hymn 62</h3>
 पर मन्महे शवसानाय शूषमाङगूषं गिर्वणसे अङगिरस्वत | <br>
 सुव्र्क्तिभिः सतुवत रग्मियायार्चामार्कं नरे विश्रुताय || <br>
 पर वो महे महि नमो भरध्वमाङगूष्यं शवसानाय साम | <br>
 येना नः पूर्वे पितरः पदज्ञा अर्चन्तो अङगिरसो गा अविन्दन || <br>
 इन्द्रस्याङगिरसां चेष्टौ विदत सरमा तनयाय धासिम | <br>
 बर्हस्पतिर्भिनदद्रिं विदद गाः समुस्रियाभिर्वावशन्त नरः || <br>
 स सुष्टुभा स सतुभा सप्त विप्रैः सवरेणाद्रिं सवर्यो नवग्वैः | <br>
 सरण्युभिः फलिगमिन्द्र शक्र वलं रवेणदरयो दशग्वैः || <br>
 गर्णानो अङगिरोभिर्दस्म वि वरुषसा सूर्येण गोभिरन्धः | <br>
 वि भूम्या अप्रथय इन्द्र सानु दिवो रज उपरमस्तभायः || <br>
 तदु परयक्षतममस्य कर्म दस्मस्य चारुतममस्ति दंसः | <br>
 उपह्वरे यदुपरा अपिन्वन मध्वर्णसो नद्यश्चतस्रः || <br>
 दविता वि वव्रे सनजा सनीळे अयास्य सतवमानेभिरर्कैः | <br>
 भगो न मेने परमे वयोमन्नधारयद रोदसी सुदंसाः || <br>
 सनाद दिवं परि भूमा विरूपे पुनर्भुवा युवती सवेभिरेवैः | <br>
 कर्ष्णेभिरक्तोषा रुशद्भिर्वपुर्भिरा चरतो अन्यान्या || <br>
 सनेमि सख्यं सवपस्यमानः सूनुर्दाधार शवसा सुदंसाः | <br>
 आमासु चिद दधिषे पक्वमन्तः पयः कर्ष्णासु रुशद रोहिणीषु || <br>
 सनात सनीला अवनीरवाता वरता रक्षन्ते अम्र्ताः सहोभिः | <br>
 पुरू सहस्रा जनयो न पत्नीर्दुवस्यन्ति सवसारो अह्रयाणम || <br>
 सनायुवो नमसा नव्यो अर्कैर्वसूयवो मतयो दस्म दद्रुः | <br>
 पतिं न पत्नीरुशतीरुशन्तं सप्र्शन्ति तवा शवसावन्मनीषाः || <br>
 सनादेव तव रायो गभस्तौ न कषीयन्ते नोप दस्यन्ति दस्म | <br>
 दयुमानसि करतुमानिन्द्र धीरः शिक्षा शचीवस्तव नः शचीभिः || <br>
 सनायते गोतम इन्द्र नव्यमतक्षद बरह्म हरियोजनाय | <br>
 सुनीथाय नः शवसान नोधाः परातर मक्षू धियावसुर जगम्यात||<br>
 <p></p>
 pra manmahe śavasānāya śūṣamāṅghūṣaṃ ghirvaṇase aṅghirasvat | <br>
 suvṛktibhiḥ stuvata ṛghmiyāyārcāmārkaṃ nare viśrutāya || <br>
 pra vo mahe mahi namo bharadhvamāṅghūṣyaṃ śavasānāya sāma | <br>
 yenā naḥ pūrve pitaraḥ padajñā arcanto aṅghiraso ghā avindan || <br>
 indrasyāṅghirasāṃ ceṣṭau vidat saramā tanayāya dhāsim | <br>
 bṛhaspatirbhinadadriṃ vidad ghāḥ samusriyābhirvāvaśanta naraḥ || <br>
 sa suṣṭubhā sa stubhā sapta vipraiḥ svareṇādriṃ svaryo navaghvaiḥ | <br>
 saraṇyubhiḥ phalighamindra śakra valaṃ raveṇadarayo daśaghvaiḥ || <br>
 ghṛṇāno aṅghirobhirdasma vi varuṣasā sūryeṇa ghobhirandhaḥ | <br>
 vi bhūmyā aprathaya indra sānu divo raja uparamastabhāyaḥ || <br>
 tadu prayakṣatamamasya karma dasmasya cārutamamasti daṃsaḥ | <br>
 upahvare yaduparā apinvan madhvarṇaso nadyaścatasraḥ || <br>
 dvitā vi vavre sanajā sanīḷe ayāsya stavamānebhirarkaiḥ | <br>
 bhagho na mene parame vyomannadhārayad rodasī sudaṃsāḥ || <br>
 sanād divaṃ pari bhūmā virūpe punarbhuvā yuvatī svebhirevaiḥ | <br>
 kṛṣṇebhiraktoṣā ruśadbhirvapurbhirā carato anyānyā || <br>
 sanemi sakhyaṃ svapasyamānaḥ sūnurdādhāra śavasā sudaṃsāḥ | <br>
 āmāsu cid dadhiṣe pakvamantaḥ payaḥ kṛṣṇāsu ruśad rohiṇīṣu || <br>
 sanāt sanīlā avanīravātā vratā rakṣante amṛtāḥ sahobhiḥ | <br>
 purū sahasrā janayo na patnīrduvasyanti svasāro ahrayāṇam || <br>
 sanāyuvo namasā navyo arkairvasūyavo matayo dasma dadruḥ | <br>
 patiṃ na patnīruśatīruśantaṃ spṛśanti tvā śavasāvanmanīṣāḥ || <br>
 sanādeva tava rāyo ghabhastau na kṣīyante nopa dasyanti dasma | <br>
 dyumānasi kratumānindra dhīraḥ śikṣā śacīvastava naḥ śacībhiḥ || <br>
 sanāyate ghotama indra navyamatakṣad brahma hariyojanāya | <br>
 sunīthāya naḥ śavasāna nodhāḥ prātar makṣū dhiyāvasur jaghamyāt||<br>
 <p></p><hr>
 <center>
 <a href="rv01063.htm">Next: Hymn 63</a></center>
 </body>