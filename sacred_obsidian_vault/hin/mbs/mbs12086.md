<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="../maha/index.htm">Mahabharata</a> 
 <a href="index.htm">Index</a> 
 <a href="mbsi12.htm">Book 12 Index</a> 
 <a href="mbs12085.htm">Previous</a> 
 <a href="mbs12087.htm">Next</a> 
 </center>
 <hr>
 
 <center>
 <a href="../m12/index.htm">Book 12 in English</a>
 </center>
 <hr>
 <h1 align="CENTER">The Mahabharata in Sanskrit</h1>
 <h3 align="CENTER">Book 12<br>Chapter 86
 </h3><table width="100%">
 <td width="50%" valign="TOP">
   <font color="GREEN" size="-1">1</font>
  कथं सविद इह राजेन्द्र पालयन पार्थिव परजाः<br>
       परति धर्मं विशेषेण कीर्तिम आप्नॊति शाश्वतीम<br>
   <font color="GREEN" size="-1">2</font>
  वयवहारेण शुद्धेन परजापालनतत्परः<br>
       पराप्य धर्मं च कीर्तिं च लॊकाव आप्नॊत्य उभौ शुचिः<br>
   <font color="GREEN" size="-1">3</font>
  कीदृशं वयवहारं तु कैश च वयवहरेन नृपः<br>
       एतत पृष्टॊ महाप्राज्ञ यथा वद वक्तुम अर्हसि<br>
   <font color="GREEN" size="-1">4</font>
  ये चैते पूर्वकथिता गुणास ते पुरुषं परति<br>
       नैकस्मिन पुरुषे हय एते विद्यन्त इति मे मतिः<br>
   <font color="GREEN" size="-1">5</font>
  एवम एतन महाप्राज्ञ यथा वदसि बुद्धिमान<br>
       दुर लभः पुरुषः कश चिद एभिर गुणगुणैर युतः<br>
   <font color="GREEN" size="-1">6</font>
  किं तु संक्षेप तः शीलं परयत्ने नेह दुर लभम<br>
       वक्ष्यामि तु यथामात्यान यादृशांश च करिष्यसि<br>
   <font color="GREEN" size="-1">7</font>
  चतुरॊ बराह्मणान वैद्यान परगल्भान सात्त्विकाञ शुचीन<br>
       तरींश च शूद्रान विनीतांश च शुचीन कर्मणि पूर्वके<br>
   <font color="GREEN" size="-1">8</font>
  अष्टाभिश च गुणैर युक्तं सूतं पौराणिकं चरेत<br>
       पञ्चाशद वर्षवयसं परगल्भम अनसूयकम<br>
   <font color="GREEN" size="-1">9</font>
  मतिस्मृतिसमायुक्तं विनीतं समदर्शनम<br>
       कार्ये विवदमानानां शक्तम अर्थेष्व अलॊलुपम<br>
   <font color="GREEN" size="-1">10</font>
  विवर्जितानां वयसनैः सुघॊरैः सप्तभिर भृशम<br>
      अष्टानां मन्त्रिणां मध्ये मन्त्रं राजॊपधारयेत<br>
  <font color="GREEN" size="-1">11</font>
  ततः संपेषयेद राष्ट्रे राष्ट्रायाथ च दर्शयेत<br>
      अनेन वयवहारेण दरष्टव्यास ते परजाः सदा<br>
  <font color="GREEN" size="-1">12</font>
  न चापि गूढं कार्यं ते गराह्यं कार्यॊपघातकम<br>
      कार्ये खलु विपन्ने तवां सॊ ऽधर्मस तांश च पीडयेत<br>
  <font color="GREEN" size="-1">13</font>
  विद्रवेच चैव राष्ट्रं ते शयेनात पक्षिगणा इव<br>
      परिस्रवेच च सततं नौर विशीर्णेव सागरे<br>
  <font color="GREEN" size="-1">14</font>
  परजाः पालयतॊ ऽसम्यग अधर्मेणेह भूपतेः<br>
      हार्दं भयं संभवति सवर्गश चास्य विरुध्यते<br>
  <font color="GREEN" size="-1">15</font>
  अथ यॊ ऽधर्मतः पाति राजामात्यॊ ऽथ वात्म जः<br>
      धर्मासने नियुक्तः सन धर्ममूलं नरर्षभ<br>
  <font color="GREEN" size="-1">16</font>
  कार्येष्व अधि कृताः सम्यग अकुर्वन्तॊ नृपानुगाः<br>
      आत्मानं पुरतः कृत्वा यान्य अधः सह पार्थिवाः<br>
  <font color="GREEN" size="-1">17</font>
  बलात्कृतानां बलिभिः कृपणं बहु जल्पताम<br>
      नाथॊ वै भूमिपॊ नित्यम अनाथानां नृणां भवेत<br>
  <font color="GREEN" size="-1">18</font>
  ततः साक्षिबलं साधु दवैधे वादकृतं भवेत<br>
      असाक्षिकम अनाथं वा परीक्ष्यं तद विशेषतः<br>
  <font color="GREEN" size="-1">19</font>
  अपराधानुरूपं च दण्डं पापेषु पातयेत<br>
      उद्वेजयेद धनैर ऋद्धान दरिद्रान वधबान्धनैः<br>
  <font color="GREEN" size="-1">20</font>
  विनयैर अपि दुर वृत्तान परहारैर अपि पार्थिवः<br>
      सान्त्वेनॊपप्रदानेन शिष्टांश च परिपालयेत<br>
  <font color="GREEN" size="-1">21</font>
  राज्ञॊ वधं चिकीर्षेद यस तस्य चित्रॊ वधॊ भवेत<br>
      आजीवकस्य सतेनस्य वर्णसंकरकस्य च<br>
  <font color="GREEN" size="-1">22</font>
  सम्यक परणयतॊ दण्डं भूमिपस्य विशां पते<br>
      युक्तस्य वा नास्त्य अधर्मॊ धर्म एवेह शाश्वतः<br>
  <font color="GREEN" size="-1">23</font>
  कामकारेण दण्डं तु यः कुर्याद अविचक्षणः<br>
      स इहाकीर्ति संयुक्तॊ मृतॊ नरकम आप्नुयात<br>
  <font color="GREEN" size="-1">24</font>
  न परस्य शरवाद एव परेषां दण्डम अर्पयेत<br>
      आगमानुगमं कृत्वा बध्नीयान मॊक्षयेत वा<br>
  <font color="GREEN" size="-1">25</font>
  न तु हन्यान नृपॊ जातु दूतं कस्यां चिद आपदि<br>
      दूतस्य हन्ता निरयम आविशेत सचिवैः सह<br>
  <font color="GREEN" size="-1">26</font>
  यथॊक्तवादिनं दूतं कषत्रधर्मरतॊ नृपः<br>
      यॊ हन्यात पितरस तस्य भरूण हत्याम अवाप्नुयुः<br>
  <font color="GREEN" size="-1">27</font>
  कुलीनः शीलसंपन्नॊ वाग्मी दक्षः परियंवदः<br>
      यथॊक्तवादी समृतिमान दूतः सयात सप्तभिर गुणैः<br>
  <font color="GREEN" size="-1">28</font>
  एतैर एव गुणैर युक्तः परतीहारॊ ऽसय रक्षिता<br>
      शिरॊ रक्षश च भवति गुणैर एतैः समन्वितः<br>
  <font color="GREEN" size="-1">29</font>
  धर्मार्थशास्त्रतत्त्वज्ञः संधिविग्रहकॊ भवेत<br>
      मतिमान धृतिमान धीमान रहस्य अविनिगूहिता<br>
  <font color="GREEN" size="-1">30</font>
  कुलीनः सत्यसंपन्नः शक्तॊ ऽमात्यः परशंसितः<br>
      एतैर एव गुणैर युक्तस तथा सेनापतिर भवेत<br>
  <font color="GREEN" size="-1">31</font>
  वयूह यन्त्रायुधीयानां तत्त्वज्ञॊ विक्रमान्वितः<br>
      वर्षशीतॊष्णवातानां सहिष्णुः पररन्ध्रि वित<br>
  <font color="GREEN" size="-1">32</font>
  विश्वासयेत परांश चैव विश्वसेन न तु कस्य चित<br>
      पुत्रेष्व अपि हि राजेन्द्र विश्वासॊ न परशस्यते<br>
  <font color="GREEN" size="-1">33</font>
  एतच छास्त्रार्थ तत्त्वं तु तवाख्यातं मयानघ<br>
      अविश्वासॊ नरेन्द्राणां गुह्यं परमम उच्यते<br>
 </td>
 <td width="50%" valign="TOP">
   <font color="GREEN" size="-1">1</font>
  kathaṃ svid iha rājendra pālayan pārthiva prajāḥ<br>
       prati dharmaṃ viśeṣeṇa kīrtim āpnoti śāśvatīm<br>
   <font color="GREEN" size="-1">2</font>
  vyavahāreṇa śuddhena prajāpālanatatparaḥ<br>
       prāpya dharmaṃ ca kīrtiṃ ca lokāv āpnoty ubhau śuciḥ<br>
   <font color="GREEN" size="-1">3</font>
  kīdṛśaṃ vyavahāraṃ tu kaiś ca vyavaharen nṛpaḥ<br>
       etat pṛṣṭo mahāprājña yathā vad vaktum arhasi<br>
   <font color="GREEN" size="-1">4</font>
  ye caite pūrvakathitā guṇās te puruṣaṃ prati<br>
       naikasmin puruṣe hy ete vidyanta iti me matiḥ<br>
   <font color="GREEN" size="-1">5</font>
  evam etan mahāprājña yathā vadasi buddhimān<br>
       dur labhaḥ puruṣaḥ kaś cid ebhir guṇaguṇair yutaḥ<br>
   <font color="GREEN" size="-1">6</font>
  kiṃ tu saṃkṣepa taḥ śīlaṃ prayatne neha dur labham<br>
       vakṣyāmi tu yathāmātyān yādṛśāṃś ca kariṣyasi<br>
   <font color="GREEN" size="-1">7</font>
  caturo brāhmaṇān vaidyān pragalbhān sāttvikāñ śucīn<br>
       trīṃś ca śūdrān vinītāṃś ca śucīn karmaṇi pūrvake<br>
   <font color="GREEN" size="-1">8</font>
  aṣṭābhiś ca guṇair yuktaṃ sūtaṃ paurāṇikaṃ caret<br>
       pañcāśad varṣavayasaṃ pragalbham anasūyakam<br>
   <font color="GREEN" size="-1">9</font>
  matismṛtisamāyuktaṃ vinītaṃ samadarśanam<br>
       kārye vivadamānānāṃ śaktam artheṣv alolupam<br>
   <font color="GREEN" size="-1">10</font>
  vivarjitānāṃ vyasanaiḥ sughoraiḥ saptabhir bhṛśam<br>
      aṣṭānāṃ mantriṇāṃ madhye mantraṃ rājopadhārayet<br>
  <font color="GREEN" size="-1">11</font>
  tataḥ saṃpeṣayed rāṣṭre rāṣṭrāyātha ca darśayet<br>
      anena vyavahāreṇa draṣṭavyās te prajāḥ sadā<br>
  <font color="GREEN" size="-1">12</font>
  na cāpi gūḍhaṃ kāryaṃ te grāhyaṃ kāryopaghātakam<br>
      kārye khalu vipanne tvāṃ so 'dharmas tāṃś ca pīḍayet<br>
  <font color="GREEN" size="-1">13</font>
  vidravec caiva rāṣṭraṃ te śyenāt pakṣigaṇā iva<br>
      parisravec ca satataṃ naur viśīrṇeva sāgare<br>
  <font color="GREEN" size="-1">14</font>
  prajāḥ pālayato 'samyag adharmeṇeha bhūpateḥ<br>
      hārdaṃ bhayaṃ saṃbhavati svargaś cāsya virudhyate<br>
  <font color="GREEN" size="-1">15</font>
  atha yo 'dharmataḥ pāti rājāmātyo 'tha vātma jaḥ<br>
      dharmāsane niyuktaḥ san dharmamūlaṃ nararṣabha<br>
  <font color="GREEN" size="-1">16</font>
  kāryeṣv adhi kṛtāḥ samyag akurvanto nṛpānugāḥ<br>
      ātmānaṃ purataḥ kṛtvā yāny adhaḥ saha pārthivāḥ<br>
  <font color="GREEN" size="-1">17</font>
  balātkṛtānāṃ balibhiḥ kṛpaṇaṃ bahu jalpatām<br>
      nātho vai bhūmipo nityam anāthānāṃ nṛṇāṃ bhavet<br>
  <font color="GREEN" size="-1">18</font>
  tataḥ sākṣibalaṃ sādhu dvaidhe vādakṛtaṃ bhavet<br>
      asākṣikam anāthaṃ vā parīkṣyaṃ tad viśeṣataḥ<br>
  <font color="GREEN" size="-1">19</font>
  aparādhānurūpaṃ ca daṇḍaṃ pāpeṣu pātayet<br>
      udvejayed dhanair ṛddhān daridrān vadhabāndhanaiḥ<br>
  <font color="GREEN" size="-1">20</font>
  vinayair api dur vṛttān prahārair api pārthivaḥ<br>
      sāntvenopapradānena śiṣṭāṃś ca paripālayet<br>
  <font color="GREEN" size="-1">21</font>
  rājño vadhaṃ cikīrṣed yas tasya citro vadho bhavet<br>
      ājīvakasya stenasya varṇasaṃkarakasya ca<br>
  <font color="GREEN" size="-1">22</font>
  samyak praṇayato daṇḍaṃ bhūmipasya viśāṃ pate<br>
      yuktasya vā nāsty adharmo dharma eveha śāśvataḥ<br>
  <font color="GREEN" size="-1">23</font>
  kāmakāreṇa daṇḍaṃ tu yaḥ kuryād avicakṣaṇaḥ<br>
      sa ihākīrti saṃyukto mṛto narakam āpnuyāt<br>
  <font color="GREEN" size="-1">24</font>
  na parasya śravād eva pareṣāṃ daṇḍam arpayet<br>
      āgamānugamaṃ kṛtvā badhnīyān mokṣayeta vā<br>
  <font color="GREEN" size="-1">25</font>
  na tu hanyān nṛpo jātu dūtaṃ kasyāṃ cid āpadi<br>
      dūtasya hantā nirayam āviśet sacivaiḥ saha<br>
  <font color="GREEN" size="-1">26</font>
  yathoktavādinaṃ dūtaṃ kṣatradharmarato nṛpaḥ<br>
      yo hanyāt pitaras tasya bhrūṇa hatyām avāpnuyuḥ<br>
  <font color="GREEN" size="-1">27</font>
  kulīnaḥ śīlasaṃpanno vāgmī dakṣaḥ priyaṃvadaḥ<br>
      yathoktavādī smṛtimān dūtaḥ syāt saptabhir guṇaiḥ<br>
  <font color="GREEN" size="-1">28</font>
  etair eva guṇair yuktaḥ pratīhāro 'sya rakṣitā<br>
      śiro rakṣaś ca bhavati guṇair etaiḥ samanvitaḥ<br>
  <font color="GREEN" size="-1">29</font>
  dharmārthaśāstratattvajñaḥ saṃdhivigrahako bhavet<br>
      matimān dhṛtimān dhīmān rahasy avinigūhitā<br>
  <font color="GREEN" size="-1">30</font>
  kulīnaḥ satyasaṃpannaḥ śakto 'mātyaḥ praśaṃsitaḥ<br>
      etair eva guṇair yuktas tathā senāpatir bhavet<br>
  <font color="GREEN" size="-1">31</font>
  vyūha yantrāyudhīyānāṃ tattvajño vikramānvitaḥ<br>
      varṣaśītoṣṇavātānāṃ sahiṣṇuḥ pararandhri vit<br>
  <font color="GREEN" size="-1">32</font>
  viśvāsayet parāṃś caiva viśvasen na tu kasya cit<br>
      putreṣv api hi rājendra viśvāso na praśasyate<br>
  <font color="GREEN" size="-1">33</font>
  etac chāstrārtha tattvaṃ tu tavākhyātaṃ mayānagha<br>
      aviśvāso narendrāṇāṃ guhyaṃ paramam ucyate<br>
 </td>
 
 </table>
 <p></p><hr>
 <center>
 <a href="mbs12087.htm">Next: Chapter 87</a></center>
 </body>