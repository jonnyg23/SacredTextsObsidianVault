<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="../maha/index.htm">Mahabharata</a> 
 <a href="index.htm">Index</a> 
 <a href="mbsi12.htm">Book 12 Index</a> 
 <a href="mbs12008.htm">Previous</a> 
 <a href="mbs12010.htm">Next</a> 
 </center>
 <hr>
 
 <center>
 <a href="../m12/index.htm">Book 12 in English</a>
 </center>
 <hr>
 <h1 align="CENTER">The Mahabharata in Sanskrit</h1>
 <h3 align="CENTER">Book 12<br>Chapter 9
 </h3><table width="100%">
 <td width="50%" valign="TOP">
   <font color="GREEN" size="-1">1</font>
   [युधिस्ठिर]<br>
       मुहूर्तं तावद एकाग्रॊ मनः शरॊत्रे ऽनतरात्मनि<br>
       धारयित्वापि ते शरुत्वा रॊचतां वचनं मम<br>
   <font color="GREEN" size="-1">2</font>
  सार्थगम्यम अहं मार्गं न जातु तवत्कृते पुनः<br>
       गच्छेयं तद गमिष्यामि हित्वा गराम्यसुखान्य उत<br>
   <font color="GREEN" size="-1">3</font>
  कषेम्यश चैकाकिना गम्यः पन्थाः कॊ ऽसतीति पृच्छ माम<br>
       अथ वा नेच्छसि परष्टुम अपृच्छन्न अपि मे शृणु<br>
   <font color="GREEN" size="-1">4</font>
  हित्वा गराम्यसुखाचारं तप्यमानॊ महत तपः<br>
       अरण्ये फलमूलाशी चरिष्यामि मृगैः सह<br>
   <font color="GREEN" size="-1">5</font>
  जुह्वानॊ ऽगनिं यथाकालम उभौ कालाव उपस्पृशन<br>
       कृशः परिमिताहारश चर्म चीरजटा धरः<br>
   <font color="GREEN" size="-1">6</font>
  शीतवातातप सहः कषुत्पिपासाश्रमक्षमः<br>
       तपसा विधिदृष्टेन शरीरम उपशॊषयन<br>
   <font color="GREEN" size="-1">7</font>
  मनःकर्णसुखा नित्यं शृण्वन्न उच्चावचा गिरः<br>
       मुदितानाम अरण्येषु वसतां मृगपक्षिणाम<br>
   <font color="GREEN" size="-1">8</font>
  आजिघ्रन पेशलान गन्धान फुल्लानां वृक्षवीरुधाम<br>
       नानारूपान वने पश्यन रमणीयान वनौकसः<br>
   <font color="GREEN" size="-1">9</font>
  वान परस्थजनस्यापि दर्शनं कुलवासिनः<br>
       नाप्रियाण्य आचरिष्यामि किं पुनर गरामवासिनाम<br>
   <font color="GREEN" size="-1">10</font>
  एकान्तशीली विमृशन पक्वापक्वेन वर्तयन<br>
      पितॄन देवांश च वन्येन वाग्भिर अद्भिश च तर्पयन<br>
  <font color="GREEN" size="-1">11</font>
  एवम आरण्य शास्त्राणाम उग्रम उग्रतरं विधिम<br>
      सेवमानः परतीक्षिष्ये देहस्यास्य समापनम<br>
  <font color="GREEN" size="-1">12</font>
  अथ वैकॊ ऽहम एकाहम एकैकस्मिन वनस्पतौ<br>
      चरन भैक्ष्यं मुनिर मुण्डः कषपयिष्ये कलेवरम<br>
  <font color="GREEN" size="-1">13</font>
  पांसुभिः समवच्छन्नः शून्यागार परतिश्रयः<br>
      वृक्षमूलनिकेतॊ वा तयक्तसर्वप्रियाप्रियः<br>
  <font color="GREEN" size="-1">14</font>
  न शॊचन न परहृष्यंश च तुल्यनिन्दात्मसंस्तुतिः<br>
      निराशीर निर्ममॊ भूत्वा निर्द्वंद्वॊ निष्परिग्रहः<br>
  <font color="GREEN" size="-1">15</font>
  आत्मारामः परसन्नात्मा जडान्धबधिराकृतिः<br>
      अकुर्वाणः परैः कां चित संविदं जातु केन चित<br>
  <font color="GREEN" size="-1">16</font>
  जङ्गमाजङ्गमान सर्वान न विहिंसंश चतुर्विधान<br>
      परजाः सर्वाः सवधर्मस्थाः समः पराणभृतः परति<br>
  <font color="GREEN" size="-1">17</font>
  न चाप्य अवहसन कं चिन न कुर्वन भरुकुटीं कव चित<br>
      परसन्नवदनॊ नित्यं सर्वेन्द्रियसुसंयतः<br>
  <font color="GREEN" size="-1">18</font>
  अपृच्छन कस्य चिन मार्गं वरजन येनैव केन चित<br>
      न देशं न दिशं कां चिद गन्तुम इच्छन विशेषतः<br>
  <font color="GREEN" size="-1">19</font>
  गमने निरपेक्षश च पश्चाद अनवलॊकयन<br>
      ऋजुः परणिहितॊ गच्छंस तरस सथावरवर्जकः<br>
  <font color="GREEN" size="-1">20</font>
  सवभावस तु परयात्य अग्रे परभवन्त्य अशनान्य अपि<br>
      दवंद्वानि च विरुद्धानि तानि सर्वाण्य अचिन्तयन<br>
  <font color="GREEN" size="-1">21</font>
  अल्पं वास्वादु वा भॊज्यं पूर्वालाभेन जातुचित<br>
      अन्येष्व अपि चरँल लाभम अलाभे सप्त पूरयन<br>
  <font color="GREEN" size="-1">22</font>
  वि धूमे नयस्तमुसले वयङ्गारे भुक्तवज जने<br>
      अतीतपात्र संचारे काले विगतभिक्षुके<br>
  <font color="GREEN" size="-1">23</font>
  एककालं चरन भैक्ष्यं गृहे दवे चैव पञ्च च<br>
      सपृहा पाशान विमुच्याहं चरिष्यामि महीम इमाम<br>
  <font color="GREEN" size="-1">24</font>
  न जिजीविषुवत किं चिन न मुमूर्षुवद आचरन<br>
      जीवितं मरणं चैव नाभिनन्दन न च दविषन<br>
  <font color="GREEN" size="-1">25</font>
  वास्यैकं तक्षतॊ बाहुं चन्दनेनैकम उक्षतः<br>
      नाकल्याणं न कल्याणं चिन्तयन्न उभयॊस तयॊः<br>
  <font color="GREEN" size="-1">26</font>
  याः काश चिज जीवता शक्याः कर्तुम अभ्युदय करियाः<br>
      सर्वास ताः समभित्यज्य निमेषादि वयवस्थितः<br>
  <font color="GREEN" size="-1">27</font>
  तेषु नित्यम असक्तश च तयक्तसर्वेन्द्रियक्रियः<br>
      सुपरित्यक्त संकल्पः सुनिर्णिक्तात्म कल्मषः<br>
  <font color="GREEN" size="-1">28</font>
  विमुक्तः सर्वसङ्गेभ्यॊ वयतीतः सर्ववागुराः<br>
      न वशे कस्य चित तिष्ठन स धर्मा मातरिश्वनः<br>
  <font color="GREEN" size="-1">29</font>
  वीतरागश चरन्न एवं तुष्टिं पराप्स्यामि शाश्वतीम<br>
      तृष्णया हि महत पापम अज्ञानाद अस्मि कारितः<br>
  <font color="GREEN" size="-1">30</font>
  कुशलाकुशलान्य एके कृत्वा कर्माणि मानवाः<br>
      कार्यकारण संश्लिष्टं सवजनं नाम अबिभ्रती<br>
  <font color="GREEN" size="-1">31</font>
  आयुषॊ ऽनते परहायेदं कषीणप्रायं कलेवरम<br>
      परतिगृह्णाति तत पापं कर्तुः कर्मफलं हि तत<br>
  <font color="GREEN" size="-1">32</font>
  एवं संसारचक्रे ऽसमिन वयाविद्धे रथचक्रवत<br>
      समेति भूतग्रामॊ ऽयं भूतग्रामेण कार्यवान<br>
  <font color="GREEN" size="-1">33</font>
  जन्ममृत्युजराव्याधिवेदनाभिर उपद्रुतम<br>
      असारम इमम अस्वन्तं संसारं तयजतः सुखम<br>
  <font color="GREEN" size="-1">34</font>
  दिवः पतत्सु देवेषु सथानेभ्यश च महर्षिषु<br>
      कॊ हि नाम भवेनार्थी भवेत कारणतत्त्ववित<br>
  <font color="GREEN" size="-1">35</font>
  कृत्वा हि विविधं कर्म तत तद विविधलक्षणम<br>
      पार्थिवैर नृपतिः सवल्पैः कारणैर एव बध्यते<br>
  <font color="GREEN" size="-1">36</font>
  तस्मात परज्ञामृतम इदं चिरान मां परत्युपस्थितम<br>
      तत पराप्य परार्थये सथानम अव्ययं शाश्वतं धरुवम<br>
  <font color="GREEN" size="-1">37</font>
  एतया सततं वृत्त्या चरन्न एवं परकारया<br>
      देहं संस्थापयिष्यामि निर्भयं मार्गम आस्थितः<br>
 </td>
 <td width="50%" valign="TOP">
   <font color="GREEN" size="-1">1</font>
   [yudhisṭhira]<br>
       muhūrtaṃ tāvad ekāgro manaḥ śrotre 'ntarātmani<br>
       dhārayitvāpi te śrutvā rocatāṃ vacanaṃ mama<br>
   <font color="GREEN" size="-1">2</font>
  sārthagamyam ahaṃ mārgaṃ na jātu tvatkṛte punaḥ<br>
       gaccheyaṃ tad gamiṣyāmi hitvā grāmyasukhāny uta<br>
   <font color="GREEN" size="-1">3</font>
  kṣemyaś caikākinā gamyaḥ panthāḥ ko 'stīti pṛccha mām<br>
       atha vā necchasi praṣṭum apṛcchann api me śṛṇu<br>
   <font color="GREEN" size="-1">4</font>
  hitvā grāmyasukhācāraṃ tapyamāno mahat tapaḥ<br>
       araṇye phalamūlāśī cariṣyāmi mṛgaiḥ saha<br>
   <font color="GREEN" size="-1">5</font>
  juhvāno 'gniṃ yathākālam ubhau kālāv upaspṛśan<br>
       kṛśaḥ parimitāhāraś carma cīrajaṭā dharaḥ<br>
   <font color="GREEN" size="-1">6</font>
  śītavātātapa sahaḥ kṣutpipāsāśramakṣamaḥ<br>
       tapasā vidhidṛṣṭena śarīram upaśoṣayan<br>
   <font color="GREEN" size="-1">7</font>
  manaḥkarṇasukhā nityaṃ śṛṇvann uccāvacā giraḥ<br>
       muditānām araṇyeṣu vasatāṃ mṛgapakṣiṇām<br>
   <font color="GREEN" size="-1">8</font>
  ājighran peśalān gandhān phullānāṃ vṛkṣavīrudhām<br>
       nānārūpān vane paśyan ramaṇīyān vanaukasaḥ<br>
   <font color="GREEN" size="-1">9</font>
  vāna prasthajanasyāpi darśanaṃ kulavāsinaḥ<br>
       nāpriyāṇy ācariṣyāmi kiṃ punar grāmavāsinām<br>
   <font color="GREEN" size="-1">10</font>
  ekāntaśīlī vimṛśan pakvāpakvena vartayan<br>
      pitṝn devāṃś ca vanyena vāgbhir adbhiś ca tarpayan<br>
  <font color="GREEN" size="-1">11</font>
  evam āraṇya śāstrāṇām ugram ugrataraṃ vidhim<br>
      sevamānaḥ pratīkṣiṣye dehasyāsya samāpanam<br>
  <font color="GREEN" size="-1">12</font>
  atha vaiko 'ham ekāham ekaikasmin vanaspatau<br>
      caran bhaikṣyaṃ munir muṇḍaḥ kṣapayiṣye kalevaram<br>
  <font color="GREEN" size="-1">13</font>
  pāṃsubhiḥ samavacchannaḥ śūnyāgāra pratiśrayaḥ<br>
      vṛkṣamūlaniketo vā tyaktasarvapriyāpriyaḥ<br>
  <font color="GREEN" size="-1">14</font>
  na śocan na prahṛṣyaṃś ca tulyanindātmasaṃstutiḥ<br>
      nirāśīr nirmamo bhūtvā nirdvaṃdvo niṣparigrahaḥ<br>
  <font color="GREEN" size="-1">15</font>
  ātmārāmaḥ prasannātmā jaḍāndhabadhirākṛtiḥ<br>
      akurvāṇaḥ paraiḥ kāṃ cit saṃvidaṃ jātu kena cit<br>
  <font color="GREEN" size="-1">16</font>
  jaṅgamājaṅgamān sarvān na vihiṃsaṃś caturvidhān<br>
      prajāḥ sarvāḥ svadharmasthāḥ samaḥ prāṇabhṛtaḥ prati<br>
  <font color="GREEN" size="-1">17</font>
  na cāpy avahasan kaṃ cin na kurvan bhrukuṭīṃ kva cit<br>
      prasannavadano nityaṃ sarvendriyasusaṃyataḥ<br>
  <font color="GREEN" size="-1">18</font>
  apṛcchan kasya cin mārgaṃ vrajan yenaiva kena cit<br>
      na deśaṃ na diśaṃ kāṃ cid gantum icchan viśeṣataḥ<br>
  <font color="GREEN" size="-1">19</font>
  gamane nirapekṣaś ca paścād anavalokayan<br>
      ṛjuḥ praṇihito gacchaṃs trasa sthāvaravarjakaḥ<br>
  <font color="GREEN" size="-1">20</font>
  svabhāvas tu prayāty agre prabhavanty aśanāny api<br>
      dvaṃdvāni ca viruddhāni tāni sarvāṇy acintayan<br>
  <font color="GREEN" size="-1">21</font>
  alpaṃ vāsvādu vā bhojyaṃ pūrvālābhena jātucit<br>
      anyeṣv api caraṁl lābham alābhe sapta pūrayan<br>
  <font color="GREEN" size="-1">22</font>
  vi dhūme nyastamusale vyaṅgāre bhuktavaj jane<br>
      atītapātra saṃcāre kāle vigatabhikṣuke<br>
  <font color="GREEN" size="-1">23</font>
  ekakālaṃ caran bhaikṣyaṃ gṛhe dve caiva pañca ca<br>
      spṛhā pāśān vimucyāhaṃ cariṣyāmi mahīm imām<br>
  <font color="GREEN" size="-1">24</font>
  na jijīviṣuvat kiṃ cin na mumūrṣuvad ācaran<br>
      jīvitaṃ maraṇaṃ caiva nābhinandan na ca dviṣan<br>
  <font color="GREEN" size="-1">25</font>
  vāsyaikaṃ takṣato bāhuṃ candanenaikam ukṣataḥ<br>
      nākalyāṇaṃ na kalyāṇaṃ cintayann ubhayos tayoḥ<br>
  <font color="GREEN" size="-1">26</font>
  yāḥ kāś cij jīvatā śakyāḥ kartum abhyudaya kriyāḥ<br>
      sarvās tāḥ samabhityajya nimeṣādi vyavasthitaḥ<br>
  <font color="GREEN" size="-1">27</font>
  teṣu nityam asaktaś ca tyaktasarvendriyakriyaḥ<br>
      suparityakta saṃkalpaḥ sunirṇiktātma kalmaṣaḥ<br>
  <font color="GREEN" size="-1">28</font>
  vimuktaḥ sarvasaṅgebhyo vyatītaḥ sarvavāgurāḥ<br>
      na vaśe kasya cit tiṣṭhan sa dharmā mātariśvanaḥ<br>
  <font color="GREEN" size="-1">29</font>
  vītarāgaś carann evaṃ tuṣṭiṃ prāpsyāmi śāśvatīm<br>
      tṛṣṇayā hi mahat pāpam ajñānād asmi kāritaḥ<br>
  <font color="GREEN" size="-1">30</font>
  kuśalākuśalāny eke kṛtvā karmāṇi mānavāḥ<br>
      kāryakāraṇa saṃśliṣṭaṃ svajanaṃ nām abibhratī<br>
  <font color="GREEN" size="-1">31</font>
  āyuṣo 'nte prahāyedaṃ kṣīṇaprāyaṃ kalevaram<br>
      pratigṛhṇāti tat pāpaṃ kartuḥ karmaphalaṃ hi tat<br>
  <font color="GREEN" size="-1">32</font>
  evaṃ saṃsāracakre 'smin vyāviddhe rathacakravat<br>
      sameti bhūtagrāmo 'yaṃ bhūtagrāmeṇa kāryavān<br>
  <font color="GREEN" size="-1">33</font>
  janmamṛtyujarāvyādhivedanābhir upadrutam<br>
      asāram imam asvantaṃ saṃsāraṃ tyajataḥ sukham<br>
  <font color="GREEN" size="-1">34</font>
  divaḥ patatsu deveṣu sthānebhyaś ca maharṣiṣu<br>
      ko hi nāma bhavenārthī bhavet kāraṇatattvavit<br>
  <font color="GREEN" size="-1">35</font>
  kṛtvā hi vividhaṃ karma tat tad vividhalakṣaṇam<br>
      pārthivair nṛpatiḥ svalpaiḥ kāraṇair eva badhyate<br>
  <font color="GREEN" size="-1">36</font>
  tasmāt prajñāmṛtam idaṃ cirān māṃ pratyupasthitam<br>
      tat prāpya prārthaye sthānam avyayaṃ śāśvataṃ dhruvam<br>
  <font color="GREEN" size="-1">37</font>
  etayā satataṃ vṛttyā carann evaṃ prakārayā<br>
      dehaṃ saṃsthāpayiṣyāmi nirbhayaṃ mārgam āsthitaḥ<br>
 </td>
 
 </table>
 <p></p><hr>
 <center>
 <a href="mbs12010.htm">Next: Chapter 10</a></center>
 </body>