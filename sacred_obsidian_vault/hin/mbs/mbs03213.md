<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="../maha/index.htm">Mahabharata</a> 
 <a href="index.htm">Index</a> 
 <a href="mbsi03.htm">Book 3 Index</a> 
 <a href="mbs03212.htm">Previous</a> 
 <a href="mbs03214.htm">Next</a> 
 </center>
 <hr>
 
 <center>
 <a href="../m03/index.htm">Book 3 in English</a>
 </center>
 <hr>
 <h1 align="CENTER">The Mahabharata in Sanskrit</h1>
 <h3 align="CENTER">Book 3<br>Chapter 213
 </h3><table width="100%">
 <td width="50%" valign="TOP">
   <font color="GREEN" size="-1">1</font>
   [मार्क]<br>
       अग्नीनां विविधॊ वंशः पीर्तितस ते मयानघ<br>
       शृणु जन्म तु कौरव्य कार्त्तिकेयस्य धीमतः<br>
   <font color="GREEN" size="-1">2</font>
  अद्भुतस्याद्भुतं पुत्रं परवक्ष्याम्य अमितौजसम<br>
       जातं सप्तर्षिभार्याभिर बरह्मण्यं कीर्तिवर्धनम<br>
   <font color="GREEN" size="-1">3</font>
  देवासुराः पुरा यत्ता विनिघ्नन्तः परस्परम<br>
       तत्राजयन सदा देवान दानवा घॊररूपिणः<br>
   <font color="GREEN" size="-1">4</font>
  वध्यमानं बलं दृष्ट्वा बहुशस तैः पुरंदरः<br>
       सवसैन्यनायकार्थाय चिन्ताम आप भृशं तदा<br>
   <font color="GREEN" size="-1">5</font>
  देवसेनां दानवैर यॊ भग्नां दृष्ट्वा महाबलः<br>
       पालयेद वीर्यम आश्रित्य स जञेयः पुरुषॊ मया<br>
   <font color="GREEN" size="-1">6</font>
  स शैलं मानसं गत्वा धयायन्न अर्थम इमं भृशम<br>
       शुश्रावार्तस्वरं घॊरम अथ मुक्तं सत्रिया तदा<br>
   <font color="GREEN" size="-1">7</font>
  अभिधावतु मा कश चित पुरुषस तरातुचैव ह<br>
       पतिं च मे परदिशतु सवयं वा पतिर अस्तु मे<br>
   <font color="GREEN" size="-1">8</font>
  पुरंदरस तु ताम आह मा भैर नास्ति भयं तव<br>
       एवम उक्त्वा ततॊ ऽपश्यत केशिनं सथितम अग्रतः<br>
   <font color="GREEN" size="-1">9</font>
  किरीटिनं गदापाणिं धातुमन्तम इवाचलम<br>
       हस्ते गृहीत्वा तां कन्याम अथैनं वासवॊ ऽबरवीत<br>
   <font color="GREEN" size="-1">10</font>
  अनार्यकर्मन कस्मात तवम इमां कन्यां जिहीर्षसि<br>
      वर्जिणं मां विजानीहि विरमास्याः परबाधनात<br>
  <font color="GREEN" size="-1">11</font>
   [केषिन]<br>
      विसृजस्व तवम एवैनां शक्रैषा परार्थिता मया<br>
      कषमं ते जीवतॊ गन्तुं सवपुरं पाकशासन<br>
  <font color="GREEN" size="-1">12</font>
   [मार्क]<br>
      एवम उक्त्वा गदां केशी चिक्षेपेन्द्र वधाय वै<br>
      ताम आपतन्तीं चिच्छेद मध्ये वज्रेण वासवः<br>
  <font color="GREEN" size="-1">13</font>
  अथास्य शैलशिखरं केशी करुद्धॊ वयवासृजत<br>
      तद आपतन्तं संप्रेक्ष्य शैलशृङ्गं शतक्रतुः<br>
      बिभेद राजन वज्रेण भुवि तन निपपात ह<br>
  <font color="GREEN" size="-1">14</font>
  पतता तु तदा केशी तेन शृङ्गेण ताडितः<br>
      हित्वा कन्यां महाभागां पराद्रवद भृशपीडितः<br>
  <font color="GREEN" size="-1">15</font>
  अपयाते ऽसुरे तस्मिंस तां कन्यां वासवॊ ऽबरवीत<br>
      कासि कस्यासि किं चेह कुरुषे तवं शुभानने<br>
  <font color="GREEN" size="-1">16</font>
   [कन्या]<br>
      अहं परजापतेः कन्या देवसेनेति विश्रुता<br>
      भगिनी दैत्यसेना मे सा पूर्वं केशिना हृता<br>
  <font color="GREEN" size="-1">17</font>
  सहैवावां भगिन्यौ तु सखीभिः सह मानसम<br>
      आगच्छावेह रत्यर्थम अनुज्ञाप्य परजापतिम<br>
  <font color="GREEN" size="-1">18</font>
  नित्यं चावां परार्थयते हर्तुं केशी महासुरः<br>
      इच्छत्य एनं दैत्यसेना न तव अहं पाकशासन<br>
  <font color="GREEN" size="-1">19</font>
  सा हृता तेन भगवन मुक्ताहं तवद बलेन तु<br>
      तवया देवेन्द्र निर्दिष्टं पतिम इच्छामि दुर्जयम<br>
  <font color="GREEN" size="-1">20</font>
   [इन्द्र]<br>
      मम मातृस्वसेया तवं माता दाक्षायणी मम<br>
      आख्यातं तव अहम इच्छामि सवयम आत्मबलं तवया<br>
  <font color="GREEN" size="-1">21</font>
   [कन्या]<br>
      अबलाहं महाबाहॊ पतिस तु बलवान मम<br>
      वरदानात पितुर भावी सुरासुरनमस्कृतः<br>
  <font color="GREEN" size="-1">22</font>
   [इन्द्र]<br>
      कीदृशं वै बलं देवि पत्युस तव भविष्यति<br>
      एतद इच्छाम्य अहं शरॊतुं तव वाक्यम अनिन्दिते<br>
  <font color="GREEN" size="-1">23</font>
   [कन्या]<br>
      देवदानव यक्षाणां किंनरॊरगरक्षसाम<br>
      जेता स दृष्टॊ दुष्टानां महावीर्यॊ महाबलः<br>
  <font color="GREEN" size="-1">24</font>
  यस तु सर्वाणि भूतानि तवया सह विजेष्यति<br>
      स हि मे भविता भर्ता बरह्मण्यः कीर्तिवर्धनः<br>
  <font color="GREEN" size="-1">25</font>
   [मार्क]<br>
      इन्द्रस तस्या वचॊ शरुत्वा दुःखितॊ ऽचिन्तयद भृशम<br>
      अस्या देव्याः पतिर नास्ति यादृशं संप्रभाषते<br>
  <font color="GREEN" size="-1">26</font>
  अथापश्यत स उदये भास्करं भास्करद्युतिः<br>
      सॊमं चैव महाभागं विशमानं दिवाकरम<br>
  <font color="GREEN" size="-1">27</font>
  अमावास्यां संप्रवृत्तं मुहूर्तं रौद्रम एव च<br>
      देवासुरं च संग्रामं सॊ ऽपश्यद उदये गिरौ<br>
  <font color="GREEN" size="-1">28</font>
  लॊहितैश च घनैर युक्तां पूर्वां संध्यां शतक्रतुः<br>
      अपश्यल लॊहितॊदं च भगवान वरुणालयम<br>
  <font color="GREEN" size="-1">29</font>
  भृगुभिश चाङ्गिरॊभिश च हुतं मन्त्रैः पृथग्विधैः<br>
      हव्यं गृहीत्वा वह्निं च परविशन्तं दिवाकरम<br>
  <font color="GREEN" size="-1">30</font>
  पर्व चैव चतुर्विंशं तदा सूर्यम उपस्थितम<br>
      तथा धर्मगतं रौद्रं सॊमं सूर्यगतं च तम<br>
  <font color="GREEN" size="-1">31</font>
  समालॊक्यैकताम एव शशिनॊ भास्करस्य च<br>
      समवायं तु तं रौद्रं दृष्ट्वा शक्रॊ वयचिन्तयत<br>
  <font color="GREEN" size="-1">32</font>
  एष रौद्रश च संघातॊ महान युक्तश च तेजसा<br>
      सॊमस्य वह्नि सूर्याभ्याम अद्भुतॊ ऽयं समागमः<br>
      जनयेद यं सुतं सॊमः सॊ ऽसया देव्याः पतिर भवेत<br>
  <font color="GREEN" size="-1">33</font>
  अग्निश्च चैतैर गुणैर युक्तः सर्वैर अग्निश च देवता<br>
      एष चेज जनयेद गर्भं सॊ ऽसया देव्याः पतिर भवेत<br>
  <font color="GREEN" size="-1">34</font>
  एवं संचिन्त्य भगवान बरह्मलॊकं तदा गतः<br>
      गृहीत्वा देवसेनां ताम अवन्दत स पितामहम<br>
      उवाच चास्या देव्यास तवं साधु शूरं पतिं दिश<br>
  <font color="GREEN" size="-1">35</font>
   [बरह्मा]<br>
      यथैतच चिन्तितं कार्यं तवया दानव सूदन<br>
      तथा स भविता गर्भॊ बलवान उरुविक्रमः<br>
  <font color="GREEN" size="-1">36</font>
  स भविष्यति सेनानीस तवया सह शतक्रतॊ<br>
      अस्या देव्याः पतिश चैव स भविष्यति वीर्यवान<br>
  <font color="GREEN" size="-1">37</font>
   [मार्क]<br>
      एतच छरुत्वा नमस तस्मै कृत्वासौ सह कन्यया<br>
      तत्राभ्यगच्छद देवेन्द्रॊ यत्र देवर्षयॊ ऽभवन<br>
      वसिष्ठप्रमुखा मुख्या विप्रेन्द्राः सुमहाव्रताः<br>
  <font color="GREEN" size="-1">38</font>
  भागार्थं तपसॊपात्तं तेषां सॊमं तथाध्वरे<br>
      पिपासवॊ ययुर देवाः शतक्रतु पुरॊगमाः<br>
  <font color="GREEN" size="-1">39</font>
  इष्टिं कृत्वा यथान्यायं सुसमिद्धे हुताशने<br>
      जुहुवुस ते महात्मानॊ हव्यं सर्वदिवौकसाम<br>
  <font color="GREEN" size="-1">40</font>
  समाहूतॊ हुतवहः सॊ ऽदभुतः सूर्यमण्डलात<br>
      विनिःसृत्याययौ वह्निर वाग्यतॊ विधिवत परभुः<br>
      आगम्याहवनीयं वै तैर दविजैर मन्त्रतॊ हुतम<br>
  <font color="GREEN" size="-1">41</font>
  स तत्र विविधं हव्यं परतिगृह्य हुताशनः<br>
      ऋषिभ्यॊ भरतश्रेष्ठ परायच्छत दिवौकसाम<br>
  <font color="GREEN" size="-1">42</font>
  निष्क्रामंश चाप्य अपश्यत स पत्नीस तेषां महात्मनाम<br>
      सवेष्व आश्रमेषूपविष्टाः सनायन्तीश च यथासुखम<br>
  <font color="GREEN" size="-1">43</font>
  रुक्मवेदिनिभास तास तु चन्द्रलेखा इवामलाः<br>
      हुताशनार्चि परतिमाः सर्वास तारा इवाद्भुताः<br>
  <font color="GREEN" size="-1">44</font>
  स तद्गतेन मनसा बभूव कषुभितेन्द्रियः<br>
      पत्नीर दृष्ट्वा दविजेन्द्राणां वह्निः कामवशं ययौ<br>
  <font color="GREEN" size="-1">45</font>
  स भूयॊ चिन्तयाम आस न नयाय्यं कषुभितॊ ऽसमि यत<br>
      साध्वीः पत्नीर दविजेन्द्राणाम अकामाः कामयाम्य अहम<br>
  <font color="GREEN" size="-1">46</font>
  नैताः शक्या मया दरष्टुं सप्रष्टुं वाप्य अनिमित्ततः<br>
      गार्हपत्यं समाविश्य तस्मात पश्याम्य अभीक्ष्णशः<br>
  <font color="GREEN" size="-1">47</font>
  संस्पृशन्न इव सर्वास ताः शिखाभिः काञ्चनप्रभाः<br>
      पश्यमानश च मुमुदे गार्हपत्यं समाश्रितः<br>
  <font color="GREEN" size="-1">48</font>
  निरुष्य तत्र सुचिरम एवं वह्निर वशंगतः<br>
      मनस तासु विनिक्षिप्य कामयानॊ वराङ्गनाः<br>
  <font color="GREEN" size="-1">49</font>
  कामसंतप्त हृदयॊ देहत्यागे सुनिश्चितः<br>
      अलाभे बराह्मण सत्रीणाम अग्निर वनम उपागतः<br>
  <font color="GREEN" size="-1">50</font>
  सवाहा तं दक्षदुहिता परथमं कामयत तदा<br>
      सा तस्य छिद्रम अन्वैच्छच चिरात परभृति भामिनी<br>
      अप्रमत्तस्य दैवस्य न चापश्यद अनिन्दिता<br>
  <font color="GREEN" size="-1">51</font>
  सा तं जञात्वा यथावत तु वह्निं वनम उपागतम<br>
      तत्त्वतः कामसंतप्तं चिन्तयाम आस भामिनी<br>
  <font color="GREEN" size="-1">52</font>
  अहं सप्तर्षिपत्नीनां कृत्वा रूपाणि पावकम<br>
      कामयिष्यामि कामार्तं तासां रूपेण मॊहितम<br>
      एवं कृते परीतिर अस्य कामावाप्तिश च मे भवेत<br>
 </td>
 <td width="50%" valign="TOP">
   <font color="GREEN" size="-1">1</font>
   [mārk]<br>
       agnīnāṃ vividho vaṃśaḥ pīrtitas te mayānagha<br>
       śṛṇu janma tu kauravya kārttikeyasya dhīmataḥ<br>
   <font color="GREEN" size="-1">2</font>
  adbhutasyādbhutaṃ putraṃ pravakṣyāmy amitaujasam<br>
       jātaṃ saptarṣibhāryābhir brahmaṇyaṃ kīrtivardhanam<br>
   <font color="GREEN" size="-1">3</font>
  devāsurāḥ purā yattā vinighnantaḥ parasparam<br>
       tatrājayan sadā devān dānavā ghorarūpiṇaḥ<br>
   <font color="GREEN" size="-1">4</font>
  vadhyamānaṃ balaṃ dṛṣṭvā bahuśas taiḥ puraṃdaraḥ<br>
       svasainyanāyakārthāya cintām āpa bhṛśaṃ tadā<br>
   <font color="GREEN" size="-1">5</font>
  devasenāṃ dānavair yo bhagnāṃ dṛṣṭvā mahābalaḥ<br>
       pālayed vīryam āśritya sa jñeyaḥ puruṣo mayā<br>
   <font color="GREEN" size="-1">6</font>
  sa śailaṃ mānasaṃ gatvā dhyāyann artham imaṃ bhṛśam<br>
       śuśrāvārtasvaraṃ ghoram atha muktaṃ striyā tadā<br>
   <font color="GREEN" size="-1">7</font>
  abhidhāvatu mā kaś cit puruṣas trātucaiva ha<br>
       patiṃ ca me pradiśatu svayaṃ vā patir astu me<br>
   <font color="GREEN" size="-1">8</font>
  puraṃdaras tu tām āha mā bhair nāsti bhayaṃ tava<br>
       evam uktvā tato 'paśyat keśinaṃ sthitam agrataḥ<br>
   <font color="GREEN" size="-1">9</font>
  kirīṭinaṃ gadāpāṇiṃ dhātumantam ivācalam<br>
       haste gṛhītvā tāṃ kanyām athainaṃ vāsavo 'bravīt<br>
   <font color="GREEN" size="-1">10</font>
  anāryakarman kasmāt tvam imāṃ kanyāṃ jihīrṣasi<br>
      varjiṇaṃ māṃ vijānīhi viramāsyāḥ prabādhanāt<br>
  <font color="GREEN" size="-1">11</font>
   [keṣin]<br>
      visṛjasva tvam evaināṃ śakraiṣā prārthitā mayā<br>
      kṣamaṃ te jīvato gantuṃ svapuraṃ pākaśāsana<br>
  <font color="GREEN" size="-1">12</font>
   [mārk]<br>
      evam uktvā gadāṃ keśī cikṣependra vadhāya vai<br>
      tām āpatantīṃ ciccheda madhye vajreṇa vāsavaḥ<br>
  <font color="GREEN" size="-1">13</font>
  athāsya śailaśikharaṃ keśī kruddho vyavāsṛjat<br>
      tad āpatantaṃ saṃprekṣya śailaśṛṅgaṃ śatakratuḥ<br>
      bibheda rājan vajreṇa bhuvi tan nipapāta ha<br>
  <font color="GREEN" size="-1">14</font>
  patatā tu tadā keśī tena śṛṅgeṇa tāḍitaḥ<br>
      hitvā kanyāṃ mahābhāgāṃ prādravad bhṛśapīḍitaḥ<br>
  <font color="GREEN" size="-1">15</font>
  apayāte 'sure tasmiṃs tāṃ kanyāṃ vāsavo 'bravīt<br>
      kāsi kasyāsi kiṃ ceha kuruṣe tvaṃ śubhānane<br>
  <font color="GREEN" size="-1">16</font>
   [kanyā]<br>
      ahaṃ prajāpateḥ kanyā devaseneti viśrutā<br>
      bhaginī daityasenā me sā pūrvaṃ keśinā hṛtā<br>
  <font color="GREEN" size="-1">17</font>
  sahaivāvāṃ bhaginyau tu sakhībhiḥ saha mānasam<br>
      āgacchāveha ratyartham anujñāpya prajāpatim<br>
  <font color="GREEN" size="-1">18</font>
  nityaṃ cāvāṃ prārthayate hartuṃ keśī mahāsuraḥ<br>
      icchaty enaṃ daityasenā na tv ahaṃ pākaśāsana<br>
  <font color="GREEN" size="-1">19</font>
  sā hṛtā tena bhagavan muktāhaṃ tvad balena tu<br>
      tvayā devendra nirdiṣṭaṃ patim icchāmi durjayam<br>
  <font color="GREEN" size="-1">20</font>
   [indra]<br>
      mama mātṛsvaseyā tvaṃ mātā dākṣāyaṇī mama<br>
      ākhyātaṃ tv aham icchāmi svayam ātmabalaṃ tvayā<br>
  <font color="GREEN" size="-1">21</font>
   [kanyā]<br>
      abalāhaṃ mahābāho patis tu balavān mama<br>
      varadānāt pitur bhāvī surāsuranamaskṛtaḥ<br>
  <font color="GREEN" size="-1">22</font>
   [indra]<br>
      kīdṛśaṃ vai balaṃ devi patyus tava bhaviṣyati<br>
      etad icchāmy ahaṃ śrotuṃ tava vākyam anindite<br>
  <font color="GREEN" size="-1">23</font>
   [kanyā]<br>
      devadānava yakṣāṇāṃ kiṃnaroragarakṣasām<br>
      jetā sa dṛṣṭo duṣṭānāṃ mahāvīryo mahābalaḥ<br>
  <font color="GREEN" size="-1">24</font>
  yas tu sarvāṇi bhūtāni tvayā saha vijeṣyati<br>
      sa hi me bhavitā bhartā brahmaṇyaḥ kīrtivardhanaḥ<br>
  <font color="GREEN" size="-1">25</font>
   [mārk]<br>
      indras tasyā vaco śrutvā duḥkhito 'cintayad bhṛśam<br>
      asyā devyāḥ patir nāsti yādṛśaṃ saṃprabhāṣate<br>
  <font color="GREEN" size="-1">26</font>
  athāpaśyat sa udaye bhāskaraṃ bhāskaradyutiḥ<br>
      somaṃ caiva mahābhāgaṃ viśamānaṃ divākaram<br>
  <font color="GREEN" size="-1">27</font>
  amāvāsyāṃ saṃpravṛttaṃ muhūrtaṃ raudram eva ca<br>
      devāsuraṃ ca saṃgrāmaṃ so 'paśyad udaye girau<br>
  <font color="GREEN" size="-1">28</font>
  lohitaiś ca ghanair yuktāṃ pūrvāṃ saṃdhyāṃ śatakratuḥ<br>
      apaśyal lohitodaṃ ca bhagavān varuṇālayam<br>
  <font color="GREEN" size="-1">29</font>
  bhṛgubhiś cāṅgirobhiś ca hutaṃ mantraiḥ pṛthagvidhaiḥ<br>
      havyaṃ gṛhītvā vahniṃ ca praviśantaṃ divākaram<br>
  <font color="GREEN" size="-1">30</font>
  parva caiva caturviṃśaṃ tadā sūryam upasthitam<br>
      tathā dharmagataṃ raudraṃ somaṃ sūryagataṃ ca tam<br>
  <font color="GREEN" size="-1">31</font>
  samālokyaikatām eva śaśino bhāskarasya ca<br>
      samavāyaṃ tu taṃ raudraṃ dṛṣṭvā śakro vyacintayat<br>
  <font color="GREEN" size="-1">32</font>
  eṣa raudraś ca saṃghāto mahān yuktaś ca tejasā<br>
      somasya vahni sūryābhyām adbhuto 'yaṃ samāgamaḥ<br>
      janayed yaṃ sutaṃ somaḥ so 'syā devyāḥ patir bhavet<br>
  <font color="GREEN" size="-1">33</font>
  agniśc caitair guṇair yuktaḥ sarvair agniś ca devatā<br>
      eṣa cej janayed garbhaṃ so 'syā devyāḥ patir bhavet<br>
  <font color="GREEN" size="-1">34</font>
  evaṃ saṃcintya bhagavān brahmalokaṃ tadā gataḥ<br>
      gṛhītvā devasenāṃ tām avandat sa pitāmaham<br>
      uvāca cāsyā devyās tvaṃ sādhu śūraṃ patiṃ diśa<br>
  <font color="GREEN" size="-1">35</font>
   [brahmā]<br>
      yathaitac cintitaṃ kāryaṃ tvayā dānava sūdana<br>
      tathā sa bhavitā garbho balavān uruvikramaḥ<br>
  <font color="GREEN" size="-1">36</font>
  sa bhaviṣyati senānīs tvayā saha śatakrato<br>
      asyā devyāḥ patiś caiva sa bhaviṣyati vīryavān<br>
  <font color="GREEN" size="-1">37</font>
   [mārk]<br>
      etac chrutvā namas tasmai kṛtvāsau saha kanyayā<br>
      tatrābhyagacchad devendro yatra devarṣayo 'bhavan<br>
      vasiṣṭhapramukhā mukhyā viprendrāḥ sumahāvratāḥ<br>
  <font color="GREEN" size="-1">38</font>
  bhāgārthaṃ tapasopāttaṃ teṣāṃ somaṃ tathādhvare<br>
      pipāsavo yayur devāḥ śatakratu purogamāḥ<br>
  <font color="GREEN" size="-1">39</font>
  iṣṭiṃ kṛtvā yathānyāyaṃ susamiddhe hutāśane<br>
      juhuvus te mahātmāno havyaṃ sarvadivaukasām<br>
  <font color="GREEN" size="-1">40</font>
  samāhūto hutavahaḥ so 'dbhutaḥ sūryamaṇḍalāt<br>
      viniḥsṛtyāyayau vahnir vāgyato vidhivat prabhuḥ<br>
      āgamyāhavanīyaṃ vai tair dvijair mantrato hutam<br>
  <font color="GREEN" size="-1">41</font>
  sa tatra vividhaṃ havyaṃ pratigṛhya hutāśanaḥ<br>
      ṛṣibhyo bharataśreṣṭha prāyacchata divaukasām<br>
  <font color="GREEN" size="-1">42</font>
  niṣkrāmaṃś cāpy apaśyat sa patnīs teṣāṃ mahātmanām<br>
      sveṣv āśrameṣūpaviṣṭāḥ snāyantīś ca yathāsukham<br>
  <font color="GREEN" size="-1">43</font>
  rukmavedinibhās tās tu candralekhā ivāmalāḥ<br>
      hutāśanārci pratimāḥ sarvās tārā ivādbhutāḥ<br>
  <font color="GREEN" size="-1">44</font>
  sa tadgatena manasā babhūva kṣubhitendriyaḥ<br>
      patnīr dṛṣṭvā dvijendrāṇāṃ vahniḥ kāmavaśaṃ yayau<br>
  <font color="GREEN" size="-1">45</font>
  sa bhūyo cintayām āsa na nyāyyaṃ kṣubhito 'smi yat<br>
      sādhvīḥ patnīr dvijendrāṇām akāmāḥ kāmayāmy aham<br>
  <font color="GREEN" size="-1">46</font>
  naitāḥ śakyā mayā draṣṭuṃ spraṣṭuṃ vāpy animittataḥ<br>
      gārhapatyaṃ samāviśya tasmāt paśyāmy abhīkṣṇaśaḥ<br>
  <font color="GREEN" size="-1">47</font>
  saṃspṛśann iva sarvās tāḥ śikhābhiḥ kāñcanaprabhāḥ<br>
      paśyamānaś ca mumude gārhapatyaṃ samāśritaḥ<br>
  <font color="GREEN" size="-1">48</font>
  niruṣya tatra suciram evaṃ vahnir vaśaṃgataḥ<br>
      manas tāsu vinikṣipya kāmayāno varāṅganāḥ<br>
  <font color="GREEN" size="-1">49</font>
  kāmasaṃtapta hṛdayo dehatyāge suniścitaḥ<br>
      alābhe brāhmaṇa strīṇām agnir vanam upāgataḥ<br>
  <font color="GREEN" size="-1">50</font>
  svāhā taṃ dakṣaduhitā prathamaṃ kāmayat tadā<br>
      sā tasya chidram anvaicchac cirāt prabhṛti bhāminī<br>
      apramattasya daivasya na cāpaśyad aninditā<br>
  <font color="GREEN" size="-1">51</font>
  sā taṃ jñātvā yathāvat tu vahniṃ vanam upāgatam<br>
      tattvataḥ kāmasaṃtaptaṃ cintayām āsa bhāminī<br>
  <font color="GREEN" size="-1">52</font>
  ahaṃ saptarṣipatnīnāṃ kṛtvā rūpāṇi pāvakam<br>
      kāmayiṣyāmi kāmārtaṃ tāsāṃ rūpeṇa mohitam<br>
      evaṃ kṛte prītir asya kāmāvāptiś ca me bhavet<br>
 </td>
 
 </table>
 <p></p><hr>
 <center>
 <a href="mbs03214.htm">Next: Chapter 214</a></center>
 </body>