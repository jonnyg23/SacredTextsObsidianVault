<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="../maha/index.htm">Mahabharata</a> 
 <a href="index.htm">Index</a> 
 <a href="mbsi13.htm">Book 13 Index</a> 
 <a href="mbs13096.htm">Previous</a> 
 <a href="mbs13098.htm">Next</a> 
 </center>
 <hr>
 
 <center>
 <a href="../m13/index.htm">Book 13 in English</a>
 </center>
 <hr>
 <h1 align="CENTER">The Mahabharata in Sanskrit</h1>
 <h3 align="CENTER">Book 13<br>Chapter 97
 </h3><table width="100%">
 <td width="50%" valign="TOP">
   <font color="GREEN" size="-1">1</font>
   [य]<br>
       यद इदं शराद्धधर्मेषु दीयते भरतर्षभ<br>
       छत्रं चॊपानहौ चैव केनैतत संप्रवर्तितम<br>
       कथं चैतत समुत्पन्नं किमर्थं च परदीयते<br>
   <font color="GREEN" size="-1">2</font>
  न केवलं शराद्धधर्मे पुण्यकेष्व अपि दीयते<br>
       एतद विस्तरतॊ राजञ शरॊतुम इच्छामि तत्त्वतः<br>
   <font color="GREEN" size="-1">3</font>
   [भ]<br>
       शृणु राजन्न अवहितश छत्रॊपानह विस्तरम<br>
       यथैतत परथितं लॊके येन चैतत परवर्तितम<br>
   <font color="GREEN" size="-1">4</font>
  यथा चाक्षय्यतां पराप्तं पुण्यतां च यथागतम<br>
       सर्वम एतद अशेषेण परवक्ष्यामि जनाधिप<br>
   <font color="GREEN" size="-1">5</font>
  इतिहासं पुरावृत्तम इमं शृणु नराधिप<br>
       जमदग्नेश च संवादं सूर्यस्य च महात्मनः<br>
   <font color="GREEN" size="-1">6</font>
  पुरा स भगवान साक्षाद धनुषाक्रीडत परभॊ<br>
       संधाय संधाय शरांश चिक्षेप किल भार्गवः<br>
   <font color="GREEN" size="-1">7</font>
  तान कषिप्तान रेणुका सर्वांस तस्येषून दीप्ततेजसः<br>
       आनाय्य सा तदा तस्मै परादाद असकृद अच्युत<br>
   <font color="GREEN" size="-1">8</font>
  अथ तेन स शब्देन जयातलस्य शरस्य च<br>
       परहृष्टः संप्रचिक्षेप सा च परत्याजहार तान<br>
   <font color="GREEN" size="-1">9</font>
  ततॊ मध्याह्नम आरूढे जयेष्ठा मूले दिवाकरे<br>
       स सायकान दविजॊ विद्ध्वा रेणुकाम इदम अव्रवीत<br>
   <font color="GREEN" size="-1">10</font>
  गच्छानय विशालाक्षि शरान एतान धनुश्च्युतान<br>
      यावद एतान पुनः सुभ्रु कषिपामीति जनाधिप<br>
  <font color="GREEN" size="-1">11</font>
  सा गच्छत्य अन्तरा छायां वृक्षम आश्रित्य भामिनी<br>
      तस्थौ तस्या हि संतप्तं शिरः पादौ तथैव च<br>
  <font color="GREEN" size="-1">12</font>
  सथिता सा तु मुहूर्तं वै भर्तुः शापभयाच छुभा<br>
      ययाव आनयितुं भूयः सायकान असितेक्षणा<br>
      परत्याजगाम च शरांस तान आदाय यशस्विनी<br>
  <font color="GREEN" size="-1">13</font>
  सा परस्विन्ना सुचार्व अङ्गी पद्भ्यां दुःखं नियच्छती<br>
      उपाजगाम भर्तारं भयाद भर्तुः पवेपती<br>
  <font color="GREEN" size="-1">14</font>
  स ताम ऋषिस ततः करुद्धॊ वाक्यम आह शुभाननाम<br>
      रेणुके किं चिरेण तवम आगतेति पुनः पुनः<br>
  <font color="GREEN" size="-1">15</font>
   [र]<br>
      शिरस तावत परदीप्तं मे पादौ चैव तपॊधन<br>
      सूर्यतेजॊ निरुद्धाहं वृक्षच छायाम उपाश्रिता<br>
  <font color="GREEN" size="-1">16</font>
  एतस्मात कारणाद बरह्मंश चिरम एतत कृतं मया<br>
      एतज जञात्वा मम विभॊ मा करुधस तवं तपॊधन<br>
  <font color="GREEN" size="-1">17</font>
   [ज]<br>
      अद्यैनं दीप्तकिरणं रेणुके तव दुःखदम<br>
      शरैर निपातयिष्यामि सूर्यम अस्त्राग्नितेजसा<br>
  <font color="GREEN" size="-1">18</font>
   [भ]<br>
      स विस्फार्य धनुर दिव्यं गृहीत्वा च बहूञ शरान<br>
      अतिष्ठत सूर्यम अभितॊ यतॊ याति ततॊ मुखः<br>
  <font color="GREEN" size="-1">19</font>
  अथ तं परहरिष्यन्तं सूर्यॊ ऽभयेत्य वचॊ ऽबरवीत<br>
      दविज रूपेण कौन्तेय किं ते सूर्यॊ ऽपराध्यते<br>
  <font color="GREEN" size="-1">20</font>
  आदत्ते रश्मिभिः सूर्यॊ दिवि विद्वंस ततस ततः<br>
      रसं स तं वै वर्षासु परवर्षति दिवाकरः<br>
  <font color="GREEN" size="-1">21</font>
  ततॊ ऽननं जायते विप्र मनुष्याणां सुखावहम<br>
      अन्नं पराणा इति यथा वेदेषु परिपठ्यते<br>
  <font color="GREEN" size="-1">22</font>
  अथाभ्रेषु निगूढश च रश्मिभिः परिवारितः<br>
      सप्त दवीपान इमान बरह्मन वर्षेणाभिप्रवर्षति<br>
  <font color="GREEN" size="-1">23</font>
  ततस तदौषधीनां च वीरुधां पत्रपुष्पजम<br>
      सर्वं वर्षाभिनिर्वृत्तम अन्नं संभवति परभॊ<br>
  <font color="GREEN" size="-1">24</font>
  जातकर्माणि सर्वाणि वरतॊपनयनानि च<br>
      गॊधानानि विवाहाश च तथा यज्ञसमृद्धयः<br>
  <font color="GREEN" size="-1">25</font>
  सत्राणि दानानि तथा संयॊगा वित्तसंचयाः<br>
      अन्नतः संप्रवर्तन्ते यथा तवं वेत्थ भार्गव<br>
  <font color="GREEN" size="-1">26</font>
  रमणीयानि यावन्ति यावद आरम्भकाणि च<br>
      सर्वम अन्नात परभवति विदितं कीर्तयामि ते<br>
  <font color="GREEN" size="-1">27</font>
  सर्वं हि वेत्थ विप्र तवं यद एतत कीर्तितं मया<br>
      परसादये तवा विप्रर्षे किं ते सूर्यॊ निपात्यते<br>
 </td>
 <td width="50%" valign="TOP">
   <font color="GREEN" size="-1">1</font>
   [y]<br>
       yad idaṃ śrāddhadharmeṣu dīyate bharatarṣabha<br>
       chatraṃ copānahau caiva kenaitat saṃpravartitam<br>
       kathaṃ caitat samutpannaṃ kimarthaṃ ca pradīyate<br>
   <font color="GREEN" size="-1">2</font>
  na kevalaṃ śrāddhadharme puṇyakeṣv api dīyate<br>
       etad vistarato rājañ śrotum icchāmi tattvataḥ<br>
   <font color="GREEN" size="-1">3</font>
   [bh]<br>
       śṛṇu rājann avahitaś chatropānaha vistaram<br>
       yathaitat prathitaṃ loke yena caitat pravartitam<br>
   <font color="GREEN" size="-1">4</font>
  yathā cākṣayyatāṃ prāptaṃ puṇyatāṃ ca yathāgatam<br>
       sarvam etad aśeṣeṇa pravakṣyāmi janādhipa<br>
   <font color="GREEN" size="-1">5</font>
  itihāsaṃ purāvṛttam imaṃ śṛṇu narādhipa<br>
       jamadagneś ca saṃvādaṃ sūryasya ca mahātmanaḥ<br>
   <font color="GREEN" size="-1">6</font>
  purā sa bhagavān sākṣād dhanuṣākrīḍata prabho<br>
       saṃdhāya saṃdhāya śarāṃś cikṣepa kila bhārgavaḥ<br>
   <font color="GREEN" size="-1">7</font>
  tān kṣiptān reṇukā sarvāṃs tasyeṣūn dīptatejasaḥ<br>
       ānāyya sā tadā tasmai prādād asakṛd acyuta<br>
   <font color="GREEN" size="-1">8</font>
  atha tena sa śabdena jyātalasya śarasya ca<br>
       prahṛṣṭaḥ saṃpracikṣepa sā ca pratyājahāra tān<br>
   <font color="GREEN" size="-1">9</font>
  tato madhyāhnam ārūḍhe jyeṣṭhā mūle divākare<br>
       sa sāyakān dvijo viddhvā reṇukām idam avravīt<br>
   <font color="GREEN" size="-1">10</font>
  gacchānaya viśālākṣi śarān etān dhanuścyutān<br>
      yāvad etān punaḥ subhru kṣipāmīti janādhipa<br>
  <font color="GREEN" size="-1">11</font>
  sā gacchaty antarā chāyāṃ vṛkṣam āśritya bhāminī<br>
      tasthau tasyā hi saṃtaptaṃ śiraḥ pādau tathaiva ca<br>
  <font color="GREEN" size="-1">12</font>
  sthitā sā tu muhūrtaṃ vai bhartuḥ śāpabhayāc chubhā<br>
      yayāv ānayituṃ bhūyaḥ sāyakān asitekṣaṇā<br>
      pratyājagāma ca śarāṃs tān ādāya yaśasvinī<br>
  <font color="GREEN" size="-1">13</font>
  sā prasvinnā sucārv aṅgī padbhyāṃ duḥkhaṃ niyacchatī<br>
      upājagāma bhartāraṃ bhayād bhartuḥ pavepatī<br>
  <font color="GREEN" size="-1">14</font>
  sa tām ṛṣis tataḥ kruddho vākyam āha śubhānanām<br>
      reṇuke kiṃ cireṇa tvam āgateti punaḥ punaḥ<br>
  <font color="GREEN" size="-1">15</font>
   [r]<br>
      śiras tāvat pradīptaṃ me pādau caiva tapodhana<br>
      sūryatejo niruddhāhaṃ vṛkṣac chāyām upāśritā<br>
  <font color="GREEN" size="-1">16</font>
  etasmāt kāraṇād brahmaṃś ciram etat kṛtaṃ mayā<br>
      etaj jñātvā mama vibho mā krudhas tvaṃ tapodhana<br>
  <font color="GREEN" size="-1">17</font>
   [j]<br>
      adyainaṃ dīptakiraṇaṃ reṇuke tava duḥkhadam<br>
      śarair nipātayiṣyāmi sūryam astrāgnitejasā<br>
  <font color="GREEN" size="-1">18</font>
   [bh]<br>
      sa visphārya dhanur divyaṃ gṛhītvā ca bahūñ śarān<br>
      atiṣṭhat sūryam abhito yato yāti tato mukhaḥ<br>
  <font color="GREEN" size="-1">19</font>
  atha taṃ prahariṣyantaṃ sūryo 'bhyetya vaco 'bravīt<br>
      dvija rūpeṇa kaunteya kiṃ te sūryo 'parādhyate<br>
  <font color="GREEN" size="-1">20</font>
  ādatte raśmibhiḥ sūryo divi vidvaṃs tatas tataḥ<br>
      rasaṃ sa taṃ vai varṣāsu pravarṣati divākaraḥ<br>
  <font color="GREEN" size="-1">21</font>
  tato 'nnaṃ jāyate vipra manuṣyāṇāṃ sukhāvaham<br>
      annaṃ prāṇā iti yathā vedeṣu paripaṭhyate<br>
  <font color="GREEN" size="-1">22</font>
  athābhreṣu nigūḍhaś ca raśmibhiḥ parivāritaḥ<br>
      sapta dvīpān imān brahman varṣeṇābhipravarṣati<br>
  <font color="GREEN" size="-1">23</font>
  tatas tadauṣadhīnāṃ ca vīrudhāṃ patrapuṣpajam<br>
      sarvaṃ varṣābhinirvṛttam annaṃ saṃbhavati prabho<br>
  <font color="GREEN" size="-1">24</font>
  jātakarmāṇi sarvāṇi vratopanayanāni ca<br>
      godhānāni vivāhāś ca tathā yajñasamṛddhayaḥ<br>
  <font color="GREEN" size="-1">25</font>
  satrāṇi dānāni tathā saṃyogā vittasaṃcayāḥ<br>
      annataḥ saṃpravartante yathā tvaṃ vettha bhārgava<br>
  <font color="GREEN" size="-1">26</font>
  ramaṇīyāni yāvanti yāvad ārambhakāṇi ca<br>
      sarvam annāt prabhavati viditaṃ kīrtayāmi te<br>
  <font color="GREEN" size="-1">27</font>
  sarvaṃ hi vettha vipra tvaṃ yad etat kīrtitaṃ mayā<br>
      prasādaye tvā viprarṣe kiṃ te sūryo nipātyate<br>
 </td>
 
 </table>
 <p></p><hr>
 <center>
 <a href="mbs13098.htm">Next: Chapter 98</a></center>
 </body>