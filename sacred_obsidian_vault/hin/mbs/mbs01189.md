<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="../maha/index.htm">Mahabharata</a> 
 <a href="index.htm">Index</a> 
 <a href="mbsi01.htm">Book 1 Index</a> 
 <a href="mbs01188.htm">Previous</a> 
 <a href="mbs01190.htm">Next</a> 
 </center>
 <hr>
 
 <center>
 <a href="../m01/index.htm">Book 1 in English</a>
 </center>
 <hr>
 <h1 align="CENTER">The Mahabharata in Sanskrit</h1>
 <h3 align="CENTER">Book 1<br>Chapter 189
 </h3><table width="100%">
 <td width="50%" valign="TOP">
   <font color="GREEN" size="-1">1</font>
   [वयास]<br>
       पुरा वै नैमिषारण्ये देवाः सत्रम उपासते<br>
       तत्र वैवस्वतॊ राजञ शामित्रम अकरॊत तदा<br>
   <font color="GREEN" size="-1">2</font>
  ततॊ यमॊ दीक्षितस तत्र राजन; नामारयत किं चिद अपि परजाभ्यः<br>
       ततः परजास ता बहुला बभूवुः; कालातिपातान मरणात परहीणाः<br>
   <font color="GREEN" size="-1">3</font>
  ततस तु शक्रॊ वरुणः कुबेरः; साध्या रुद्रा वसवश चाश्विनौ च<br>
       परणेतारं भुवनस्य परजापतिं; समाजग्मुस तत्र देवास तथान्ये<br>
   <font color="GREEN" size="-1">4</font>
  ततॊ ऽबरुवँल लॊकगुरुं समेता; भयं नस तीव्रं मानुषाणां विवृद्ध्या<br>
       तस्माद भयाद उद्विजन्तः सुखेप्सवः; परयाम सर्वे शरणं भवन्तम<br>
   <font color="GREEN" size="-1">5</font>
   [बरह्मा]<br>
       किं वॊ भयं मानुषेभ्यॊ यूयं सर्वे यदामराः<br>
       मा वॊ मर्त्यसकाशाद वै भयं भवतु कर्हि चित<br>
   <font color="GREEN" size="-1">6</font>
   [देवाह]<br>
       मर्त्या हय अमर्त्याः संवृत्ता न विशेषॊ ऽसति कश चन<br>
       अविशेषाद उद्विजन्तॊ विशेषार्थम इहागताः<br>
   <font color="GREEN" size="-1">7</font>
   [बरह्मा]<br>
       वैवस्वतॊ वयापृतः सत्र हेतॊस; तेन तव इमे न मरियन्ते मनुष्याः<br>
       तस्मिन्न एकाग्रे कृतसर्वकार्ये; तत एषां भवितैवान्त कालः<br>
   <font color="GREEN" size="-1">8</font>
  वैवस्वतस्यापि तनुर विभूता; वीर्येण युष्माकम उत परयुक्ता<br>
       सैषाम अन्तॊ भविता हय अन्तकाले; तनुर हि वीर्यं भविता नरेषु<br>
   <font color="GREEN" size="-1">9</font>
   [वयास]<br>
       ततस तु ते पूर्वज देववाक्यं; शरुत्वा देवा यत्र देवा यजन्ते<br>
       समासीनास ते समेता महाबला; भागी रथ्यां ददृशुः पुण्डरीकम<br>
   <font color="GREEN" size="-1">10</font>
  दृष्ट्वा च तद विस्मितास ते बभूवुस; तेषाम इन्द्रस तत्र शूरॊ जगाम<br>
      सॊ ऽपश्यद यॊषाम अथ पावकप्रभां; यत्र गङ्गा सततं संप्रसूता<br>
  <font color="GREEN" size="-1">11</font>
  सा तत्र यॊषा रुदती जलार्थिनी; गङ्गां देवीं वयवगाह्यावतिष्ठत<br>
      तस्याश्रु बिन्दुः पतितॊ जले वै; तत पद्मम आसीद अथ तत्र काञ्चनम<br>
  <font color="GREEN" size="-1">12</font>
  तद अद्भुतं परेक्ष्य वज्री तदानीम; अपृच्छत तां यॊषितम अन्तिकाद वै<br>
      का तवं कथं रॊदिषि कस्य हेतॊर; वाक्यं तथ्यं कामयेह बरवीहि<br>
  <font color="GREEN" size="-1">13</font>
   [सत्री]<br>
      तवं वेत्स्यसे माम इह यास्मि शक्र; यदर्थं चाहं रॊदिमि मन्दभाग्या<br>
      आगच्छ राजन पुरतॊ ऽहं गमिष्ये; दरष्टासि तद रॊदिमि यत्कृते ऽहम<br>
  <font color="GREEN" size="-1">14</font>
   [वयास]<br>
      तां गच्छन्तीम अन्वगच्छत तदानीं; सॊ ऽपश्यद आरात तरुणं दर्शनीयम<br>
      सिंहासनस्थं युवती सहायं करीडन्तम; अक्षैर गिरिराजमूर्ध्नि<br>
  <font color="GREEN" size="-1">15</font>
  तम अब्रवीद देवराजॊ ममेदं; तवं विद्धि विश्वं भुवनं वशे सथितम<br>
      ईशॊ ऽहम अस्मीति समन्युर अब्रवीद; दृष्ट्वा तम अक्षैः सुभृशं परमत्तम<br>
  <font color="GREEN" size="-1">16</font>
  करुद्धं तु शक्रं परसमीक्ष्य देवॊ; जहास शक्रं च शनैर उदैक्षत<br>
      संस्तम्भितॊ ऽभूद अथ देवराजस; तेनॊक्षितः सथाणुर इवावतस्थे<br>
  <font color="GREEN" size="-1">17</font>
  यदा तु पर्याप्तम इहास्य करीडया; तदा देवीं रुदतीं ताम उवाच<br>
      आनीयताम एष यतॊ ऽहम आरान; मैनं दर्पः पुनर अप्य आविशेत<br>
  <font color="GREEN" size="-1">18</font>
  ततः शक्रः सपृष्टमात्रस तया तु; सरस्तैर अङ्गैः पतितॊ ऽभूद धरण्याम<br>
      तम अब्रवीद भगवान उग्रतेजा; मैवं पुनः शक्र कृथाः कथं चित<br>
  <font color="GREEN" size="-1">19</font>
  विवर्तयैनं च महाद्रिराजं; बलं च वीर्यं च तवाप्रमेयम<br>
      विवृत्य चैवाविश मध्यम अस्य; यत्रासते तवद्विधाः सूर्यभासः<br>
  <font color="GREEN" size="-1">20</font>
  स तद विवृत्य शिखरं महागिरेस; तुल्यद्युतींश चतुरॊ ऽनयान ददर्श<br>
      स तान अभिप्रेक्ष्य बभूव दुःखितः; कच चिन नाहं भविता वै यथेमे<br>
  <font color="GREEN" size="-1">21</font>
  ततॊ देवॊ गिरिशॊ वज्रपाणिं; विवृत्य नेत्रे कुपितॊ ऽभयुवाच<br>
      दरीम एतां परविश तवं शतक्रतॊ; यन मां बाल्याद अवमंस्थाः पुरस्तात<br>
  <font color="GREEN" size="-1">22</font>
  उक्तस तव एवं विभुना देवराजः; परवेपमानॊ भृशम एवाभिषङ्गात<br>
      सरस्तैर अङ्गैर अनिलेनेव नुन्नम; अश्वत्थ पात्रं गिरिराजमूर्ध्नि<br>
  <font color="GREEN" size="-1">23</font>
  स पराञ्जलिर विनतेनाननेन; परवेपमानः सहसैवम उक्तः<br>
      उवाच चेदं बहुरूपम उग्रं; दरष्टा शेषस्य भगवंस तवं भवाद्य<br>
  <font color="GREEN" size="-1">24</font>
  तम अब्रवीद उग्रधन्वा परहस्य; नैवं शीलाः शेषम इहाप्नुवन्ति<br>
      एते ऽपय एवं भवितारः पुरस्तात; तस्माद एतां दरिम आविश्य शेध्वम<br>
  <font color="GREEN" size="-1">25</font>
  शेषॊ ऽपय एवं भविता नॊ न संशयॊ; यॊनिं सर्वे मानुषीम आविशध्वम<br>
      तत्र यूयं कर्मकृत्वाविषह्यं; बहून अन्यान निधनं परापयित्वा<br>
  <font color="GREEN" size="-1">26</font>
  आगन्तारः पुनर एवेन्द्र लॊकं; सवकर्मणा पूर्वजितं महार्हम<br>
      सर्वं मया भाषितम एतद एवं; कर्तव्यम अन्यद विविधार्थवच च<br>
  <font color="GREEN" size="-1">27</font>
   [पूर्वैन्द्राह]<br>
      गमिष्यामॊ मानुषं देवलॊकाद; दुराधरॊ विहितॊ यत्र मॊक्षः<br>
      देवास तव अस्मान आदधीरञ जनन्यां; धर्मॊ वायुर मघवान अश्विनौ च<br>
  <font color="GREEN" size="-1">28</font>
   [वयास]<br>
      एतच छरुत्वा वज्रपाणिर वचस तु; देव शरेष्ठं पुनर एवेदम आह<br>
      वीर्येणाहं पुरुषं कार्यहेतॊर; दद्याम एषां पञ्चमं मत्प्रसूतम<br>
  <font color="GREEN" size="-1">29</font>
  तेषां कामं भगवान उग्रधन्वा; परादाद इष्टं सन्निसर्गाद यथॊक्तम<br>
      तां चाप्य एषां यॊषितं लॊककान्तां; शरियं भार्यां वयदधान मानुषेषु<br>
  <font color="GREEN" size="-1">30</font>
  तैर एव सार्धं तु ततः स देवॊ; जगाम नारायणम अप्रमेयम<br>
      स चापि तद वयदधात सर्वम एव; ततः सर्वे संबभूवुर धरण्याम<br>
  <font color="GREEN" size="-1">31</font>
  स चापि केशौ हरिर उद्बबर्ह; शुक्लम एकम अपरं चापि कृष्णम<br>
      तौ चापि केशौ विशतां यदूनां; कुले सथिरौ रॊहिणीं देवकीं च<br>
      तयॊर एकॊ बलदेवॊ बभूव; कृष्णॊ दवितीयः केशवः संबभूव<br>
  <font color="GREEN" size="-1">32</font>
  ये ते पूर्वं शक्र रूपा निरुद्धास; तस्यां दर्यां पर्वतस्यॊत्तरस्य<br>
      इहैव ते पाण्डवा वीर्यवन्तः; शक्रस्यांशः पाण्डवः सव्यसाची<br>
  <font color="GREEN" size="-1">33</font>
  एवम एते पाण्डवाः संबभूवुर; ये ते राजन पूर्वम इन्द्रा बभूवुः<br>
      लक्ष्मीश चैषां पूर्वम एवॊपदिष्टा; भार्यां यैषा दरौपदी दिव्यरूपा<br>
  <font color="GREEN" size="-1">34</font>
  कथं हि सत्री कर्मणॊ ऽनते महीतलात; समुत्थिष्ठेद अन्यतॊ दैवयॊगात<br>
      यस्या रूपं सॊमसूर्यप्रकाशं; गन्धश चाग्र्यः करॊशमात्रात परवाति<br>
  <font color="GREEN" size="-1">35</font>
  इदं चान्यत परीतिपूर्वं नरेन्द्र; ददामि ते वरम अत्यद्भुतं च<br>
      दिव्यं चक्षुः पश्य कुन्तीसुतांस तवं; पुण्यैर दिव्यैः पूर्वदेहैर उपेतान<br>
  <font color="GREEN" size="-1">36</font>
   [वै]<br>
      ततॊ वयासः परमॊदारकर्मा; शुचिर विप्रस तपसा तस्य राज्ञः<br>
      चक्रुर दिव्यं परददौ तान स सर्वान; राजापश्यत पूर्वदेहैर यथावत<br>
  <font color="GREEN" size="-1">37</font>
  ततॊ दिव्यान हेमकिरीट मालिनः; शक्र परख्यान पावकादित्यवर्णान<br>
      बद्धापीढांश चारुरूपांश च यूनॊ; वयूढॊरस्कांस तालमात्रान ददर्श<br>
  <font color="GREEN" size="-1">38</font>
  दिव्यैर वस्त्रैर अरजॊभिः सुवर्णैर; माल्यैश चाग्र्यैः शॊभमानान अतीव<br>
      साक्षात तर्यक्षान वसवॊ वाथ दिव्यान; आदित्यान वा सर्वगुणॊपपन्नान<br>
      तान पूर्वेन्द्रान एवम ईक्ष्याभिरूपान; परीतॊ राजा दरुपदॊ विस्मितश च<br>
  <font color="GREEN" size="-1">39</font>
  दिव्यां मायां ताम अवाप्याप्रमेयां; तां चैवाग्र्यां शरियम इव रूपिणीं च<br>
      यॊग्यां तेषां रूपतेजॊ यशॊभिः; पत्नीम ऋद्धां दृष्टवान पार्थिवेन्द्रः<br>
  <font color="GREEN" size="-1">40</font>
  स तद दृष्ट्वा महद आश्चर्यरूपं; जग्राह पादौ सत्यवत्याः सुतस्य<br>
      नैतच चित्रं परमर्षे तवयीति; परसन्नचेताः स उवाच चैनम<br>
  <font color="GREEN" size="-1">41</font>
   [वयास]<br>
      आसीत तपॊवने का चिद ऋषेः कन्या महात्मनः<br>
      नाध्यगच्छत पतिं सा तु कन्या रूपवती सती<br>
  <font color="GREEN" size="-1">42</font>
  तॊषयाम आस तपसा सा किलॊग्रेण शंकरम<br>
      ताम उवाचेश्वरः परीतॊ वृणु कामम इति सवयम<br>
  <font color="GREEN" size="-1">43</font>
  सैवम उक्ताब्रवीत कन्या देवं वरदम ईश्वरम<br>
      पतिं सर्वगुणॊपेतम इच्छामीति पुनः पुनः<br>
  <font color="GREEN" size="-1">44</font>
  ददौ तस्मै स देवेशस तं वरं परीतिमांस तदा<br>
      पञ्च ते पतयः शरेष्ठा भविष्यन्तीति शंकरः<br>
  <font color="GREEN" size="-1">45</font>
  सा परसादयती देवम इदं भूयॊ ऽभयभाषत<br>
      एकं पतिं गुणॊपेतं तवत्तॊ ऽरहामीति वै तदा<br>
      तां देवदेवः परीतात्मा पुनः पराह शुभं वचः<br>
  <font color="GREEN" size="-1">46</font>
  पञ्च कृत्वस तवया उक्तः पतिं देहीत्य अहं पुनः<br>
      तत तथा भविता भद्रे तव तद भद्रम अस्तु ते<br>
      देहम अन्यं गतायास ते यथॊक्तं तद भविष्यति<br>
  <font color="GREEN" size="-1">47</font>
  दरुपदैषा हि सा जज्ञे सुता ते देवरूपिणी<br>
      पञ्चानां विहिता पत्नी कृष्णा पार्षत्य अनिन्दिता<br>
  <font color="GREEN" size="-1">48</font>
  सवर्गश्रीः पाण्डवार्थाय समुत्पन्ना महामखे<br>
      सेह तप्त्वा तपॊ घॊरं दुहितृत्वं तवागता<br>
  <font color="GREEN" size="-1">49</font>
  सैषा देवी रुचिरा देव जुष्टा; पञ्चानाम एका सवकृतेन कर्मणा<br>
      सृष्टा सवयं देवपत्नी सवयम्भुवा; शरुत्वा राजन दरुपदेष्टं कुरुष्व<br>
 </td>
 <td width="50%" valign="TOP">
   <font color="GREEN" size="-1">1</font>
   [vyāsa]<br>
       purā vai naimiṣāraṇye devāḥ satram upāsate<br>
       tatra vaivasvato rājañ śāmitram akarot tadā<br>
   <font color="GREEN" size="-1">2</font>
  tato yamo dīkṣitas tatra rājan; nāmārayat kiṃ cid api prajābhyaḥ<br>
       tataḥ prajās tā bahulā babhūvuḥ; kālātipātān maraṇāt prahīṇāḥ<br>
   <font color="GREEN" size="-1">3</font>
  tatas tu śakro varuṇaḥ kuberaḥ; sādhyā rudrā vasavaś cāśvinau ca<br>
       praṇetāraṃ bhuvanasya prajāpatiṃ; samājagmus tatra devās tathānye<br>
   <font color="GREEN" size="-1">4</font>
  tato 'bruvaṁl lokaguruṃ sametā; bhayaṃ nas tīvraṃ mānuṣāṇāṃ vivṛddhyā<br>
       tasmād bhayād udvijantaḥ sukhepsavaḥ; prayāma sarve śaraṇaṃ bhavantam<br>
   <font color="GREEN" size="-1">5</font>
   [brahmā]<br>
       kiṃ vo bhayaṃ mānuṣebhyo yūyaṃ sarve yadāmarāḥ<br>
       mā vo martyasakāśād vai bhayaṃ bhavatu karhi cit<br>
   <font color="GREEN" size="-1">6</font>
   [devāh]<br>
       martyā hy amartyāḥ saṃvṛttā na viśeṣo 'sti kaś cana<br>
       aviśeṣād udvijanto viśeṣārtham ihāgatāḥ<br>
   <font color="GREEN" size="-1">7</font>
   [brahmā]<br>
       vaivasvato vyāpṛtaḥ satra hetos; tena tv ime na mriyante manuṣyāḥ<br>
       tasminn ekāgre kṛtasarvakārye; tata eṣāṃ bhavitaivānta kālaḥ<br>
   <font color="GREEN" size="-1">8</font>
  vaivasvatasyāpi tanur vibhūtā; vīryeṇa yuṣmākam uta prayuktā<br>
       saiṣām anto bhavitā hy antakāle; tanur hi vīryaṃ bhavitā nareṣu<br>
   <font color="GREEN" size="-1">9</font>
   [vyāsa]<br>
       tatas tu te pūrvaja devavākyaṃ; śrutvā devā yatra devā yajante<br>
       samāsīnās te sametā mahābalā; bhāgī rathyāṃ dadṛśuḥ puṇḍarīkam<br>
   <font color="GREEN" size="-1">10</font>
  dṛṣṭvā ca tad vismitās te babhūvus; teṣām indras tatra śūro jagāma<br>
      so 'paśyad yoṣām atha pāvakaprabhāṃ; yatra gaṅgā satataṃ saṃprasūtā<br>
  <font color="GREEN" size="-1">11</font>
  sā tatra yoṣā rudatī jalārthinī; gaṅgāṃ devīṃ vyavagāhyāvatiṣṭhat<br>
      tasyāśru binduḥ patito jale vai; tat padmam āsīd atha tatra kāñcanam<br>
  <font color="GREEN" size="-1">12</font>
  tad adbhutaṃ prekṣya vajrī tadānīm; apṛcchat tāṃ yoṣitam antikād vai<br>
      kā tvaṃ kathaṃ rodiṣi kasya hetor; vākyaṃ tathyaṃ kāmayeha bravīhi<br>
  <font color="GREEN" size="-1">13</font>
   [strī]<br>
      tvaṃ vetsyase mām iha yāsmi śakra; yadarthaṃ cāhaṃ rodimi mandabhāgyā<br>
      āgaccha rājan purato 'haṃ gamiṣye; draṣṭāsi tad rodimi yatkṛte 'ham<br>
  <font color="GREEN" size="-1">14</font>
   [vyāsa]<br>
      tāṃ gacchantīm anvagacchat tadānīṃ; so 'paśyad ārāt taruṇaṃ darśanīyam<br>
      siṃhāsanasthaṃ yuvatī sahāyaṃ krīḍantam; akṣair girirājamūrdhni<br>
  <font color="GREEN" size="-1">15</font>
  tam abravīd devarājo mamedaṃ; tvaṃ viddhi viśvaṃ bhuvanaṃ vaśe sthitam<br>
      īśo 'ham asmīti samanyur abravīd; dṛṣṭvā tam akṣaiḥ subhṛśaṃ pramattam<br>
  <font color="GREEN" size="-1">16</font>
  kruddhaṃ tu śakraṃ prasamīkṣya devo; jahāsa śakraṃ ca śanair udaikṣata<br>
      saṃstambhito 'bhūd atha devarājas; tenokṣitaḥ sthāṇur ivāvatasthe<br>
  <font color="GREEN" size="-1">17</font>
  yadā tu paryāptam ihāsya krīḍayā; tadā devīṃ rudatīṃ tām uvāca<br>
      ānīyatām eṣa yato 'ham ārān; mainaṃ darpaḥ punar apy āviśeta<br>
  <font color="GREEN" size="-1">18</font>
  tataḥ śakraḥ spṛṣṭamātras tayā tu; srastair aṅgaiḥ patito 'bhūd dharaṇyām<br>
      tam abravīd bhagavān ugratejā; maivaṃ punaḥ śakra kṛthāḥ kathaṃ cit<br>
  <font color="GREEN" size="-1">19</font>
  vivartayainaṃ ca mahādrirājaṃ; balaṃ ca vīryaṃ ca tavāprameyam<br>
      vivṛtya caivāviśa madhyam asya; yatrāsate tvadvidhāḥ sūryabhāsaḥ<br>
  <font color="GREEN" size="-1">20</font>
  sa tad vivṛtya śikharaṃ mahāgires; tulyadyutīṃś caturo 'nyān dadarśa<br>
      sa tān abhiprekṣya babhūva duḥkhitaḥ; kac cin nāhaṃ bhavitā vai yatheme<br>
  <font color="GREEN" size="-1">21</font>
  tato devo giriśo vajrapāṇiṃ; vivṛtya netre kupito 'bhyuvāca<br>
      darīm etāṃ praviśa tvaṃ śatakrato; yan māṃ bālyād avamaṃsthāḥ purastāt<br>
  <font color="GREEN" size="-1">22</font>
  uktas tv evaṃ vibhunā devarājaḥ; pravepamāno bhṛśam evābhiṣaṅgāt<br>
      srastair aṅgair anileneva nunnam; aśvattha pātraṃ girirājamūrdhni<br>
  <font color="GREEN" size="-1">23</font>
  sa prāñjalir vinatenānanena; pravepamānaḥ sahasaivam uktaḥ<br>
      uvāca cedaṃ bahurūpam ugraṃ; draṣṭā śeṣasya bhagavaṃs tvaṃ bhavādya<br>
  <font color="GREEN" size="-1">24</font>
  tam abravīd ugradhanvā prahasya; naivaṃ śīlāḥ śeṣam ihāpnuvanti<br>
      ete 'py evaṃ bhavitāraḥ purastāt; tasmād etāṃ darim āviśya śedhvam<br>
  <font color="GREEN" size="-1">25</font>
  śeṣo 'py evaṃ bhavitā no na saṃśayo; yoniṃ sarve mānuṣīm āviśadhvam<br>
      tatra yūyaṃ karmakṛtvāviṣahyaṃ; bahūn anyān nidhanaṃ prāpayitvā<br>
  <font color="GREEN" size="-1">26</font>
  āgantāraḥ punar evendra lokaṃ; svakarmaṇā pūrvajitaṃ mahārham<br>
      sarvaṃ mayā bhāṣitam etad evaṃ; kartavyam anyad vividhārthavac ca<br>
  <font color="GREEN" size="-1">27</font>
   [pūrvaindrāh]<br>
      gamiṣyāmo mānuṣaṃ devalokād; durādharo vihito yatra mokṣaḥ<br>
      devās tv asmān ādadhīrañ jananyāṃ; dharmo vāyur maghavān aśvinau ca<br>
  <font color="GREEN" size="-1">28</font>
   [vyāsa]<br>
      etac chrutvā vajrapāṇir vacas tu; deva śreṣṭhaṃ punar evedam āha<br>
      vīryeṇāhaṃ puruṣaṃ kāryahetor; dadyām eṣāṃ pañcamaṃ matprasūtam<br>
  <font color="GREEN" size="-1">29</font>
  teṣāṃ kāmaṃ bhagavān ugradhanvā; prādād iṣṭaṃ sannisargād yathoktam<br>
      tāṃ cāpy eṣāṃ yoṣitaṃ lokakāntāṃ; śriyaṃ bhāryāṃ vyadadhān mānuṣeṣu<br>
  <font color="GREEN" size="-1">30</font>
  tair eva sārdhaṃ tu tataḥ sa devo; jagāma nārāyaṇam aprameyam<br>
      sa cāpi tad vyadadhāt sarvam eva; tataḥ sarve saṃbabhūvur dharaṇyām<br>
  <font color="GREEN" size="-1">31</font>
  sa cāpi keśau harir udbabarha; śuklam ekam aparaṃ cāpi kṛṣṇam<br>
      tau cāpi keśau viśatāṃ yadūnāṃ; kule sthirau rohiṇīṃ devakīṃ ca<br>
      tayor eko baladevo babhūva; kṛṣṇo dvitīyaḥ keśavaḥ saṃbabhūva<br>
  <font color="GREEN" size="-1">32</font>
  ye te pūrvaṃ śakra rūpā niruddhās; tasyāṃ daryāṃ parvatasyottarasya<br>
      ihaiva te pāṇḍavā vīryavantaḥ; śakrasyāṃśaḥ pāṇḍavaḥ savyasācī<br>
  <font color="GREEN" size="-1">33</font>
  evam ete pāṇḍavāḥ saṃbabhūvur; ye te rājan pūrvam indrā babhūvuḥ<br>
      lakṣmīś caiṣāṃ pūrvam evopadiṣṭā; bhāryāṃ yaiṣā draupadī divyarūpā<br>
  <font color="GREEN" size="-1">34</font>
  kathaṃ hi strī karmaṇo 'nte mahītalāt; samutthiṣṭhed anyato daivayogāt<br>
      yasyā rūpaṃ somasūryaprakāśaṃ; gandhaś cāgryaḥ krośamātrāt pravāti<br>
  <font color="GREEN" size="-1">35</font>
  idaṃ cānyat prītipūrvaṃ narendra; dadāmi te varam atyadbhutaṃ ca<br>
      divyaṃ cakṣuḥ paśya kuntīsutāṃs tvaṃ; puṇyair divyaiḥ pūrvadehair upetān<br>
  <font color="GREEN" size="-1">36</font>
   [vai]<br>
      tato vyāsaḥ paramodārakarmā; śucir vipras tapasā tasya rājñaḥ<br>
      cakrur divyaṃ pradadau tān sa sarvān; rājāpaśyat pūrvadehair yathāvat<br>
  <font color="GREEN" size="-1">37</font>
  tato divyān hemakirīṭa mālinaḥ; śakra prakhyān pāvakādityavarṇān<br>
      baddhāpīḍhāṃś cārurūpāṃś ca yūno; vyūḍhoraskāṃs tālamātrān dadarśa<br>
  <font color="GREEN" size="-1">38</font>
  divyair vastrair arajobhiḥ suvarṇair; mālyaiś cāgryaiḥ śobhamānān atīva<br>
      sākṣāt tryakṣān vasavo vātha divyān; ādityān vā sarvaguṇopapannān<br>
      tān pūrvendrān evam īkṣyābhirūpān; prīto rājā drupado vismitaś ca<br>
  <font color="GREEN" size="-1">39</font>
  divyāṃ māyāṃ tām avāpyāprameyāṃ; tāṃ caivāgryāṃ śriyam iva rūpiṇīṃ ca<br>
      yogyāṃ teṣāṃ rūpatejo yaśobhiḥ; patnīm ṛddhāṃ dṛṣṭavān pārthivendraḥ<br>
  <font color="GREEN" size="-1">40</font>
  sa tad dṛṣṭvā mahad āścaryarūpaṃ; jagrāha pādau satyavatyāḥ sutasya<br>
      naitac citraṃ paramarṣe tvayīti; prasannacetāḥ sa uvāca cainam<br>
  <font color="GREEN" size="-1">41</font>
   [vyāsa]<br>
      āsīt tapovane kā cid ṛṣeḥ kanyā mahātmanaḥ<br>
      nādhyagacchat patiṃ sā tu kanyā rūpavatī satī<br>
  <font color="GREEN" size="-1">42</font>
  toṣayām āsa tapasā sā kilogreṇa śaṃkaram<br>
      tām uvāceśvaraḥ prīto vṛṇu kāmam iti svayam<br>
  <font color="GREEN" size="-1">43</font>
  saivam uktābravīt kanyā devaṃ varadam īśvaram<br>
      patiṃ sarvaguṇopetam icchāmīti punaḥ punaḥ<br>
  <font color="GREEN" size="-1">44</font>
  dadau tasmai sa deveśas taṃ varaṃ prītimāṃs tadā<br>
      pañca te patayaḥ śreṣṭhā bhaviṣyantīti śaṃkaraḥ<br>
  <font color="GREEN" size="-1">45</font>
  sā prasādayatī devam idaṃ bhūyo 'bhyabhāṣata<br>
      ekaṃ patiṃ guṇopetaṃ tvatto 'rhāmīti vai tadā<br>
      tāṃ devadevaḥ prītātmā punaḥ prāha śubhaṃ vacaḥ<br>
  <font color="GREEN" size="-1">46</font>
  pañca kṛtvas tvayā uktaḥ patiṃ dehīty ahaṃ punaḥ<br>
      tat tathā bhavitā bhadre tava tad bhadram astu te<br>
      deham anyaṃ gatāyās te yathoktaṃ tad bhaviṣyati<br>
  <font color="GREEN" size="-1">47</font>
  drupadaiṣā hi sā jajñe sutā te devarūpiṇī<br>
      pañcānāṃ vihitā patnī kṛṣṇā pārṣaty aninditā<br>
  <font color="GREEN" size="-1">48</font>
  svargaśrīḥ pāṇḍavārthāya samutpannā mahāmakhe<br>
      seha taptvā tapo ghoraṃ duhitṛtvaṃ tavāgatā<br>
  <font color="GREEN" size="-1">49</font>
  saiṣā devī rucirā deva juṣṭā; pañcānām ekā svakṛtena karmaṇā<br>
      sṛṣṭā svayaṃ devapatnī svayambhuvā; śrutvā rājan drupadeṣṭaṃ kuruṣva<br>
 </td>
 
 </table>
 <p></p><hr>
 <center>
 <a href="mbs01190.htm">Next: Chapter 190</a></center>
 </body>