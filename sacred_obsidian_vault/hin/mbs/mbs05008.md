<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="../maha/index.htm">Mahabharata</a> 
 <a href="index.htm">Index</a> 
 <a href="mbsi05.htm">Book 5 Index</a> 
 <a href="mbs05007.htm">Previous</a> 
 <a href="mbs05009.htm">Next</a> 
 </center>
 <hr>
 
 <center>
 <a href="../m05/index.htm">Book 5 in English</a>
 </center>
 <hr>
 <h1 align="CENTER">The Mahabharata in Sanskrit</h1>
 <h3 align="CENTER">Book 5<br>Chapter 8
 </h3><table width="100%">
 <td width="50%" valign="TOP">
   <font color="GREEN" size="-1">1</font>
   [व]<br>
       शल्यः शरुत्वा तु दूतानां सैन्येन महता वृतः<br>
       अभ्ययात पाण्डवान राजन सह पुत्रैर महारथैः<br>
   <font color="GREEN" size="-1">2</font>
  तस्य सेनानिवेशॊ ऽभूद अध्यर्धम इव यॊजनम<br>
       तथा हि बहुलां सेनां स बिभर्ति नरर्षभः<br>
   <font color="GREEN" size="-1">3</font>
  विचित्रकवचाः शूरा विचित्रध्वजकार्मुकाः<br>
       विचित्राभरणाः सर्वे विचित्ररथवाहनाः<br>
   <font color="GREEN" size="-1">4</font>
  सवदेशवेषाभरणा वीराः शतसहस्रशः<br>
       तस्य सेना परणेतारॊ बभूवुः कषत्रियर्षभाः<br>
   <font color="GREEN" size="-1">5</font>
  वयथयन्न इव भूतानि कम्पयन्न इव मेदिनीम<br>
       शनैर विश्रामयन सेनां स ययौ येन पाण्डवः<br>
   <font color="GREEN" size="-1">6</font>
  ततॊ दुर्यॊधनः शरुत्वा महासेनं महारथम<br>
       उपायान्तम अभिद्रुत्य सवयम आनर्च भारत<br>
   <font color="GREEN" size="-1">7</font>
  कारयाम आस पूजार्थं तस्य दुर्यॊधनः सभाः<br>
       रमणीयेषु देशेषु रत्नचित्राः सवलंकृताः<br>
   <font color="GREEN" size="-1">8</font>
  स ताः सभाः समासाद्य पूज्यमानॊ यथामरः<br>
       दुर्यॊधनस्य सचिवैर देशे देशे यथार्हतः<br>
       आजगाम सभाम अन्यां देवावसथ वर्चसम<br>
   <font color="GREEN" size="-1">9</font>
  स तत्र विषयैर युक्तः कल्याणैर अतिमानुषैः<br>
       मेने ऽभयधिकम आत्मानम अवमेने पुरंदरम<br>
   <font color="GREEN" size="-1">10</font>
  पप्रच्छ स ततः परेष्यान परहृष्टः कषत्रियर्षभः<br>
      युधिष्ठिरस्य पुरुषाः के नु चक्रुः सभा इमाः<br>
      आनीयन्तां सभा काराः परदेयार्हा हि मे मताः<br>
  <font color="GREEN" size="-1">11</font>
  गूढॊ दुर्यॊधनस तत्र दर्शयाम आस मातुलम<br>
      तं दृष्ट्वा मद्रराजस तु जञात्वा यत्नं च तस्य तम<br>
      परिष्वज्याब्रवीत परीत इष्टॊ ऽरथॊ गृह्यताम इति<br>
  <font color="GREEN" size="-1">12</font>
  सत्यवाग भव कल्याण वरॊ वै मम दीयताम<br>
      सर्वसेना परणेता मे भवान भवितुम अर्हति<br>
  <font color="GREEN" size="-1">13</font>
  कृतम इत्य अब्रवीच छल्यः किम अन्यत करियताम इति<br>
      कृतम इत्य एव गान्धारिः परत्युवाच पुनः पुनः<br>
  <font color="GREEN" size="-1">14</font>
  स तथा शल्यम आमन्त्र्य पुनर आयात सवकं पुरम<br>
      शल्यॊ जगाम कौन्तेयान आख्यातुं कर्म तस्य तत<br>
  <font color="GREEN" size="-1">15</font>
  उपप्लव्यं स गत्वा तु सकन्धावारं परविश्य च<br>
      पाण्डवान अथ तान सर्वाञ शल्यस तत्र ददर्श ह<br>
  <font color="GREEN" size="-1">16</font>
  समेत्य तु महाबाहुः शल्यः पाण्डुसुतैस तदा<br>
      पाद्यम अर्घ्यं च गां चैव परत्यगृह्णाद यथाविधि<br>
  <font color="GREEN" size="-1">17</font>
  ततः कुशलपूर्वं स मद्रराजॊ ऽरिसूदनः<br>
      परीत्या परमया युक्तः समाश्लिष्य युधिष्ठिरम<br>
  <font color="GREEN" size="-1">18</font>
  तथा भीमार्जुनौ हृष्टौ सवस्रीयौ च यमाव उभौ<br>
      आसने चॊपविष्टस तु शल्यः पार्थम उवाच ह<br>
  <font color="GREEN" size="-1">19</font>
  कुशलं राजशार्दूल कच चित ते कुरुनन्दन<br>
      अरण्यवासाद दिष्ट्यासि विमुक्तॊ जयतां वर<br>
  <font color="GREEN" size="-1">20</font>
  सुदुष्करं कृतं राजन निर्जने वसता वने<br>
      भरातृभिः सह राजेन्द्र कृष्णया चानया सह<br>
  <font color="GREEN" size="-1">21</font>
  अज्ञातवासं घॊरं च वसता दुष्करं कृतम<br>
      दुःखम एव कुतः सौख्यं राज्यभ्रष्टस्य भारत<br>
  <font color="GREEN" size="-1">22</font>
  दुःखस्यैतस्य महतॊ धार्तराष्ट्र कृतस्य वै<br>
      अवाप्स्यसि सुखं राजन हत्वा शत्रून परंतप<br>
  <font color="GREEN" size="-1">23</font>
  विदितं ते महाराज लॊकतत्त्वं नराधिप<br>
      तस्माल लॊभकृतं किं चित तव तात न विद्यते<br>
  <font color="GREEN" size="-1">24</font>
  ततॊ ऽसयाकथयद राजा दुयॊधन समागमम<br>
      तच च शुश्रूषितं सर्वं वरदानं च भारत<br>
  <font color="GREEN" size="-1">25</font>
  सुकृतं ते कृतं राजन परहृष्टेनान्तरात्मना<br>
      दुर्यॊधनस्य यद वीर तवया वाचा परतिश्रुतम<br>
      एकं तव इच्छामि भद्रं ते करियमाणं महीपते<br>
  <font color="GREEN" size="-1">26</font>
  भवान इह महाराज वासुदेव समॊ युधि<br>
      कर्णार्जुनाभ्यां संप्राप्ते दवैरथे राजसत्तम<br>
      कर्णस्य भवता कार्यं सारथ्यं नात्र संशयः<br>
  <font color="GREEN" size="-1">27</font>
  तत्र पाल्यॊ ऽरजुनॊ राजन यदि मत्प्रियम इच्छसि<br>
      तेजॊवधश च ते कार्यः सौतेर अस्मज जया वहः<br>
      अकर्तव्यम अपि हय एतत कर्तुम अर्हसि मातुल<br>
  <font color="GREEN" size="-1">28</font>
  शृणु पाण्डव भद्रं ते यद बरवीषि दुरात्मनः<br>
      तेजॊवधनिमित्तं मां सूतपुत्रस्य संयुगे<br>
  <font color="GREEN" size="-1">29</font>
  अहं तस्य भविष्यामि संग्रामे सारथिर धरुवम<br>
      वासुदेवेन हि समं नित्यं मां स हि मन्यते<br>
  <font color="GREEN" size="-1">30</font>
  तस्याहं कुरुशार्दूल परतीपम अहितं वचः<br>
      धरुवं संकथयिष्यामि यॊद्धुकामस्य संयुगे<br>
  <font color="GREEN" size="-1">31</font>
  यथा स हृतदर्पश च हृततेजाश च पाण्डव<br>
      भविष्यति सुखं हन्तुं सत्यम एतद बरवीमि ते<br>
  <font color="GREEN" size="-1">32</font>
  एवम एतत करिष्यामि यथा तात तवम आत्थ माम<br>
      यच चान्यद अपि शक्ष्यामि तत करिष्यामि ते परियम<br>
  <font color="GREEN" size="-1">33</font>
  यच च दुःखं तवया पराप्तं दयूते वै कृष्णया सह<br>
      परुषाणि च वाक्यानि सूतपुत्र कृतानि वै<br>
  <font color="GREEN" size="-1">34</font>
  जटासुरात परिक्लेशः कीचकाच च महाद्युते<br>
      दरौपद्याधिगतं सर्वं दमयन्त्या यथाशुभम<br>
  <font color="GREEN" size="-1">35</font>
  सर्वं दुःखम इदं वीर सुखॊदर्कं भविष्यति<br>
      नात्र मन्युस तवया कार्यॊ विधिर हि बलवत्तरः<br>
  <font color="GREEN" size="-1">36</font>
  दुःखानि हि महात्मानः पराप्नुवन्ति युधिष्ठिर<br>
      देवैर अपि हि दुःखानि पराप्तानि जगतीपते<br>
  <font color="GREEN" size="-1">37</font>
  इन्द्रेण शरूयते राजन सभार्येण महात्मना<br>
      अनुभूतं महद दुःखं देवराजेन भारत<br>
 </td>
 <td width="50%" valign="TOP">
   <font color="GREEN" size="-1">1</font>
   [v]<br>
       śalyaḥ śrutvā tu dūtānāṃ sainyena mahatā vṛtaḥ<br>
       abhyayāt pāṇḍavān rājan saha putrair mahārathaiḥ<br>
   <font color="GREEN" size="-1">2</font>
  tasya senāniveśo 'bhūd adhyardham iva yojanam<br>
       tathā hi bahulāṃ senāṃ sa bibharti nararṣabhaḥ<br>
   <font color="GREEN" size="-1">3</font>
  vicitrakavacāḥ śūrā vicitradhvajakārmukāḥ<br>
       vicitrābharaṇāḥ sarve vicitrarathavāhanāḥ<br>
   <font color="GREEN" size="-1">4</font>
  svadeśaveṣābharaṇā vīrāḥ śatasahasraśaḥ<br>
       tasya senā praṇetāro babhūvuḥ kṣatriyarṣabhāḥ<br>
   <font color="GREEN" size="-1">5</font>
  vyathayann iva bhūtāni kampayann iva medinīm<br>
       śanair viśrāmayan senāṃ sa yayau yena pāṇḍavaḥ<br>
   <font color="GREEN" size="-1">6</font>
  tato duryodhanaḥ śrutvā mahāsenaṃ mahāratham<br>
       upāyāntam abhidrutya svayam ānarca bhārata<br>
   <font color="GREEN" size="-1">7</font>
  kārayām āsa pūjārthaṃ tasya duryodhanaḥ sabhāḥ<br>
       ramaṇīyeṣu deśeṣu ratnacitrāḥ svalaṃkṛtāḥ<br>
   <font color="GREEN" size="-1">8</font>
  sa tāḥ sabhāḥ samāsādya pūjyamāno yathāmaraḥ<br>
       duryodhanasya sacivair deśe deśe yathārhataḥ<br>
       ājagāma sabhām anyāṃ devāvasatha varcasam<br>
   <font color="GREEN" size="-1">9</font>
  sa tatra viṣayair yuktaḥ kalyāṇair atimānuṣaiḥ<br>
       mene 'bhyadhikam ātmānam avamene puraṃdaram<br>
   <font color="GREEN" size="-1">10</font>
  papraccha sa tataḥ preṣyān prahṛṣṭaḥ kṣatriyarṣabhaḥ<br>
      yudhiṣṭhirasya puruṣāḥ ke nu cakruḥ sabhā imāḥ<br>
      ānīyantāṃ sabhā kārāḥ pradeyārhā hi me matāḥ<br>
  <font color="GREEN" size="-1">11</font>
  gūḍho duryodhanas tatra darśayām āsa mātulam<br>
      taṃ dṛṣṭvā madrarājas tu jñātvā yatnaṃ ca tasya tam<br>
      pariṣvajyābravīt prīta iṣṭo 'rtho gṛhyatām iti<br>
  <font color="GREEN" size="-1">12</font>
  satyavāg bhava kalyāṇa varo vai mama dīyatām<br>
      sarvasenā praṇetā me bhavān bhavitum arhati<br>
  <font color="GREEN" size="-1">13</font>
  kṛtam ity abravīc chalyaḥ kim anyat kriyatām iti<br>
      kṛtam ity eva gāndhāriḥ pratyuvāca punaḥ punaḥ<br>
  <font color="GREEN" size="-1">14</font>
  sa tathā śalyam āmantrya punar āyāt svakaṃ puram<br>
      śalyo jagāma kaunteyān ākhyātuṃ karma tasya tat<br>
  <font color="GREEN" size="-1">15</font>
  upaplavyaṃ sa gatvā tu skandhāvāraṃ praviśya ca<br>
      pāṇḍavān atha tān sarvāñ śalyas tatra dadarśa ha<br>
  <font color="GREEN" size="-1">16</font>
  sametya tu mahābāhuḥ śalyaḥ pāṇḍusutais tadā<br>
      pādyam arghyaṃ ca gāṃ caiva pratyagṛhṇād yathāvidhi<br>
  <font color="GREEN" size="-1">17</font>
  tataḥ kuśalapūrvaṃ sa madrarājo 'risūdanaḥ<br>
      prītyā paramayā yuktaḥ samāśliṣya yudhiṣṭhiram<br>
  <font color="GREEN" size="-1">18</font>
  tathā bhīmārjunau hṛṣṭau svasrīyau ca yamāv ubhau<br>
      āsane copaviṣṭas tu śalyaḥ pārtham uvāca ha<br>
  <font color="GREEN" size="-1">19</font>
  kuśalaṃ rājaśārdūla kac cit te kurunandana<br>
      araṇyavāsād diṣṭyāsi vimukto jayatāṃ vara<br>
  <font color="GREEN" size="-1">20</font>
  suduṣkaraṃ kṛtaṃ rājan nirjane vasatā vane<br>
      bhrātṛbhiḥ saha rājendra kṛṣṇayā cānayā saha<br>
  <font color="GREEN" size="-1">21</font>
  ajñātavāsaṃ ghoraṃ ca vasatā duṣkaraṃ kṛtam<br>
      duḥkham eva kutaḥ saukhyaṃ rājyabhraṣṭasya bhārata<br>
  <font color="GREEN" size="-1">22</font>
  duḥkhasyaitasya mahato dhārtarāṣṭra kṛtasya vai<br>
      avāpsyasi sukhaṃ rājan hatvā śatrūn paraṃtapa<br>
  <font color="GREEN" size="-1">23</font>
  viditaṃ te mahārāja lokatattvaṃ narādhipa<br>
      tasmāl lobhakṛtaṃ kiṃ cit tava tāta na vidyate<br>
  <font color="GREEN" size="-1">24</font>
  tato 'syākathayad rājā duyodhana samāgamam<br>
      tac ca śuśrūṣitaṃ sarvaṃ varadānaṃ ca bhārata<br>
  <font color="GREEN" size="-1">25</font>
  sukṛtaṃ te kṛtaṃ rājan prahṛṣṭenāntarātmanā<br>
      duryodhanasya yad vīra tvayā vācā pratiśrutam<br>
      ekaṃ tv icchāmi bhadraṃ te kriyamāṇaṃ mahīpate<br>
  <font color="GREEN" size="-1">26</font>
  bhavān iha mahārāja vāsudeva samo yudhi<br>
      karṇārjunābhyāṃ saṃprāpte dvairathe rājasattama<br>
      karṇasya bhavatā kāryaṃ sārathyaṃ nātra saṃśayaḥ<br>
  <font color="GREEN" size="-1">27</font>
  tatra pālyo 'rjuno rājan yadi matpriyam icchasi<br>
      tejovadhaś ca te kāryaḥ sauter asmaj jayā vahaḥ<br>
      akartavyam api hy etat kartum arhasi mātula<br>
  <font color="GREEN" size="-1">28</font>
  śṛṇu pāṇḍava bhadraṃ te yad bravīṣi durātmanaḥ<br>
      tejovadhanimittaṃ māṃ sūtaputrasya saṃyuge<br>
  <font color="GREEN" size="-1">29</font>
  ahaṃ tasya bhaviṣyāmi saṃgrāme sārathir dhruvam<br>
      vāsudevena hi samaṃ nityaṃ māṃ sa hi manyate<br>
  <font color="GREEN" size="-1">30</font>
  tasyāhaṃ kuruśārdūla pratīpam ahitaṃ vacaḥ<br>
      dhruvaṃ saṃkathayiṣyāmi yoddhukāmasya saṃyuge<br>
  <font color="GREEN" size="-1">31</font>
  yathā sa hṛtadarpaś ca hṛtatejāś ca pāṇḍava<br>
      bhaviṣyati sukhaṃ hantuṃ satyam etad bravīmi te<br>
  <font color="GREEN" size="-1">32</font>
  evam etat kariṣyāmi yathā tāta tvam āttha mām<br>
      yac cānyad api śakṣyāmi tat kariṣyāmi te priyam<br>
  <font color="GREEN" size="-1">33</font>
  yac ca duḥkhaṃ tvayā prāptaṃ dyūte vai kṛṣṇayā saha<br>
      paruṣāṇi ca vākyāni sūtaputra kṛtāni vai<br>
  <font color="GREEN" size="-1">34</font>
  jaṭāsurāt parikleśaḥ kīcakāc ca mahādyute<br>
      draupadyādhigataṃ sarvaṃ damayantyā yathāśubham<br>
  <font color="GREEN" size="-1">35</font>
  sarvaṃ duḥkham idaṃ vīra sukhodarkaṃ bhaviṣyati<br>
      nātra manyus tvayā kāryo vidhir hi balavattaraḥ<br>
  <font color="GREEN" size="-1">36</font>
  duḥkhāni hi mahātmānaḥ prāpnuvanti yudhiṣṭhira<br>
      devair api hi duḥkhāni prāptāni jagatīpate<br>
  <font color="GREEN" size="-1">37</font>
  indreṇa śrūyate rājan sabhāryeṇa mahātmanā<br>
      anubhūtaṃ mahad duḥkhaṃ devarājena bhārata<br>
 </td>
 
 </table>
 <p></p><hr>
 <center>
 <a href="mbs05009.htm">Next: Chapter 9</a></center>
 </body>