<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="../maha/index.htm">Mahabharata</a> 
 <a href="index.htm">Index</a> 
 <a href="mbsi08.htm">Book 8 Index</a> 
 <a href="mbs08032.htm">Previous</a> 
 <a href="mbs08034.htm">Next</a> 
 </center>
 <hr>
 
 <center>
 <a href="../m08/index.htm">Book 8 in English</a>
 </center>
 <hr>
 <h1 align="CENTER">The Mahabharata in Sanskrit</h1>
 <h3 align="CENTER">Book 8<br>Chapter 33
 </h3><table width="100%">
 <td width="50%" valign="TOP">
   <font color="GREEN" size="-1">1</font>
   [स]<br>
       विदार्य कर्णस तां सेनां धर्मराजम उपाद्रवत<br>
       रथहस्त्यश्वपत्तीनां सहस्रैः परिवारितः<br>
   <font color="GREEN" size="-1">2</font>
  नानायुध सहस्राणि परेषितान्य अरिभिर वृषः<br>
       छित्त्वा बाणशतैर उग्रैस तान विध्यद असंभ्रमः<br>
   <font color="GREEN" size="-1">3</font>
  निचकर्त शिरांस्य एषां बाहून ऊरूंश च सर्वशः<br>
       ते हता वसुधां पेतुर भग्नाश चान्ये विदुद्रुवुः<br>
   <font color="GREEN" size="-1">4</font>
  दरविडान्ध्र निषादास तु पुनः सात्यकिचॊदिताः<br>
       अभ्यर्दयञ जिघांसन्तः पत्तयः कर्णम आहवे<br>
   <font color="GREEN" size="-1">5</font>
  ते विबाहु शिरस तराणाः परहताः कर्ण सायकैः<br>
       पेतुः पृथिव्यां युगपच छिन्नं शालवनं यथा<br>
   <font color="GREEN" size="-1">6</font>
  एवं यॊधशतान्य आजौ सहस्राण्य अयुतानि च<br>
       हतानीयुर महीं देहैर यशसापूरयन दिशः<br>
   <font color="GREEN" size="-1">7</font>
  अथ वैकर्तनं कर्णं रणे करुद्धम इवान्तकम<br>
       रुरुधुः पाण्डुपाञ्चाला वयाधिं मन्त्रौषधैर इव<br>
   <font color="GREEN" size="-1">8</font>
  स तान परमृद्याभ्यपतत पुनर एव युधिष्ठिरम<br>
       मन्त्रौषधिक्रियातीतॊ वयाधिर इत्य उल्बणॊ यथा<br>
   <font color="GREEN" size="-1">9</font>
  स राजगृद्धिभी रुद्धः पाण्डुपाञ्चाल केकयैः<br>
       नाशकत तान अतिक्रान्तुं मृत्युर बरह्मविदॊ यथा<br>
   <font color="GREEN" size="-1">10</font>
  ततॊ युधिष्ठिरः कर्णम अदूरस्थं निवारितम<br>
      अब्रवीत परवीरघ्नः करॊधसंरक्तलॊचनः<br>
  <font color="GREEN" size="-1">11</font>
  कर्ण कर्ण वृथा दृष्टे सूतपुत्र वचः शृणु<br>
      सदा सपर्धसि संग्रामे फल्गुनेन यशस्विना<br>
      तथास्मान बाधसे नित्यं धार्तराष्ट्र मते सथितः<br>
  <font color="GREEN" size="-1">12</font>
  यद बलं यच च ते वीर्यं परद्वेषॊ यश च पाण्डुषु<br>
      तत सर्वं दर्शयस्वाद्य पौरुषं महद आस्थितः<br>
      युद्धश्रद्धां स ते ऽदयाहं विनेष्यामि महाहवे<br>
  <font color="GREEN" size="-1">13</font>
  एवम उक्त्वा महाराज कर्णं पाण्डुसुतस तदा<br>
      सुवर्णपुङ्खैर दशभिर विव्याधायॊ मयैः शितैः<br>
  <font color="GREEN" size="-1">14</font>
  तं सूतपुत्रॊ नवभिः परत्यविध्यद अरिंदमः<br>
      वत्सदन्तैर महेष्वासः परहसन्न इव भारत<br>
  <font color="GREEN" size="-1">15</font>
  ततः कषुराभ्यां पाञ्चाल्यौ चक्ररक्षौ महात्मनः<br>
      जघान समरे शूरः शरैः संनतपर्वभिः<br>
  <font color="GREEN" size="-1">16</font>
  ताव उभौ धर्मराजस्य परवीरौ परिपार्श्वतः<br>
      रथाभ्याशे चकाशेते चन्द्रस्येव पुनर वसू<br>
  <font color="GREEN" size="-1">17</font>
  युधिष्ठिरः पुनः कर्णम अविध्यत तरिंशता शरैः<br>
      सुषेणं सत्यसेनं च तरिभिस तरिभिर अताडयत<br>
  <font color="GREEN" size="-1">18</font>
  शल्यं नवत्या विव्याध तरिसप्तत्या च सूतजम<br>
      तांश चास्य गॊप्तॄन विव्याध तरिभिस तरिभिर अजिह्मगैः<br>
  <font color="GREEN" size="-1">19</font>
  ततः परहस्याधिरथिर विधुन्वानः स कार्मुकम<br>
      भित्त्वा भल्लेन राजानं विद्ध्वा षष्ट्यानदन मुदा<br>
  <font color="GREEN" size="-1">20</font>
  ततः परवीराः पाण्डूनाम अभ्यधावन युधिष्ठिरम<br>
      सूतपुत्रात परीप्सन्तः कर्णम अभ्यर्दयञ शरैः<br>
  <font color="GREEN" size="-1">21</font>
  सात्यकिश चेकितानश च युयुत्सुः पाण्ड्य एव च<br>
      धृष्टद्युम्नः शिखण्डी च दरौपदेयाः परभद्रकाः<br>
  <font color="GREEN" size="-1">22</font>
  यमौ च भीमसेनश च शिशुपालस्य चात्मजः<br>
      कारूषा मत्स्यशेषाश च केकयाः काशिकॊसलाः<br>
      एते च तवरिता वीरा वसुषेणम अवारयन<br>
  <font color="GREEN" size="-1">23</font>
  जनमेजयश च पाञ्चाल्यः कर्णं विव्याध सायकैः<br>
      वराहकर्णैर नाराचैर नालीकैर निशितैः शरैः<br>
      वत्सदन्तैर विपाठैश च कषुरप्रैश चटका मुखैः<br>
  <font color="GREEN" size="-1">24</font>
  नानाप्रहरणैश चॊग्रै रथहस्त्यश्वसादिनः<br>
      सर्वतॊ ऽभयाद्रवन कर्णं परिवार्य जिघांसया<br>
  <font color="GREEN" size="-1">25</font>
  स पाण्डवानां परवरैः सर्वतः समभिद्रुतः<br>
      उदैरयद बराह्मम अस्त्रं शरैः संपूरयन दिशः<br>
  <font color="GREEN" size="-1">26</font>
  तथा शरमहाज्वालॊ वीर्यॊष्मा कर्ण पावकः<br>
      निर्दहन पाण्डव वनं चारु पर्यचरद रणे<br>
  <font color="GREEN" size="-1">27</font>
  स संवार्य महास्त्राणि महेष्वासॊ महात्मनाम<br>
      परहस्य पुरुषेन्द्रस्य शरैश चिच्छेद कार्मुकम<br>
  <font color="GREEN" size="-1">28</font>
  तथ संधाय नवतिं निमेषान नतपर्वणाम<br>
      बिभेद कवचं राज्ञॊ रणे कर्णः शितैः शरैः<br>
  <font color="GREEN" size="-1">29</font>
  तद वर्म हेमविकृतं रराज निपतत तदा<br>
      सविद्युदभ्रं सवितुः शिष्टं वातहतं यथा<br>
  <font color="GREEN" size="-1">30</font>
  तद अङ्गं पुरुषेन्द्रस्य भरष्टवर्म वयरॊचत<br>
      रत्नैर अलंकृतं दिव्यैर वयभ्रं निशि यथा नभः<br>
  <font color="GREEN" size="-1">31</font>
  स विवर्मा शरैः पार्थॊ रुधिरेण समुक्षितः<br>
      करुद्धः सर्वायसीं शक्तिं चिक्षेपाधिरथिं परति<br>
  <font color="GREEN" size="-1">32</font>
  तां जवलन्तीम इवाकाशे शरैश चिच्छेद सप्तभिः<br>
      सा छिन्ना भूमिम अपतन महेष्वासस्य सायकैः<br>
  <font color="GREEN" size="-1">33</font>
  ततॊ बाह्वॊर ललाटे च हृदि चैव युधिष्ठिरः<br>
      चतुर्भिस तॊमरैः कर्णं ताडयित्वा मुदानदत<br>
  <font color="GREEN" size="-1">34</font>
  उद्भिन्न रुधिरः कर्णः करुद्धः सर्प इव शवसन<br>
      धवजं चिच्छेद भल्लेन तरिभिर विव्याध पाण्डवम<br>
      इषुधी चास्य चिच्छेद रथं च तिलशॊ ऽचछिनत<br>
  <font color="GREEN" size="-1">35</font>
  एवं पार्थॊ वयपायात स निहतप्रार्ष्टि सारथिः<br>
      अशक्नुवन परमुखतः सथातुं कर्णस्य दुर्मनाः<br>
  <font color="GREEN" size="-1">36</font>
  तम अभिद्रुत्य राधेयः सकन्धं संस्पृश्य पाणिना<br>
      अब्रवीत परहसन राजन कुत्सयन्न इव पाण्डवम<br>
  <font color="GREEN" size="-1">37</font>
  कथं नाम कुले जातः कषत्रधर्मे वयवस्थितः<br>
      परजह्यात समरे शत्रून पराणान रक्षन महाहवे<br>
  <font color="GREEN" size="-1">38</font>
  न भवान कषत्रधर्मेषु कुशलॊ ऽसीति मे मतिः<br>
      बराह्मे बले भवान युक्तः सवाध्याये यज्ञकर्मणि<br>
  <font color="GREEN" size="-1">39</font>
  मां सम युध्यस्व कौन्तेय मा च वीरान समासदः<br>
      मा चैनान अप्रियं बरूहि मा च वरज महारणम<br>
  <font color="GREEN" size="-1">40</font>
  एवम उक्त्वा ततः पार्थं विसृज्य च महाबलः<br>
      नयहनत पाण्डवीं सेनां वज्रहस्त इवासुरीम<br>
      ततः परायाद दरुतं राजन वरीडन्न इव जनेश्वरः<br>
  <font color="GREEN" size="-1">41</font>
  अथ परयान्तं राजानम अन्वयुस ते तदाच्युतम<br>
      चेदिपाण्डव पाञ्चालाः सात्यकिश च महारथ<br>
      दरौपदेयास तथा शूरा माद्रीपुत्रौ च पाण्डवौ<br>
  <font color="GREEN" size="-1">42</font>
  ततॊ युधिष्ठिरानीकं दृष्ट्वा कर्णः पराङ्मुखम<br>
      कुरुभिः सहितॊ वीरैः पृष्ठगैः पृष्ठम अन्वयात<br>
  <font color="GREEN" size="-1">43</font>
  शङ्खभेरी निनादैश च कार्मुकाणां च निस्वनैः<br>
      बभूव धार्तराष्ट्राणां सिंहनाद रवस तदा<br>
  <font color="GREEN" size="-1">44</font>
  युधिष्ठिरस तु कौरव्य रथम आरुह्य सत्वरः<br>
      शरुतकीर्तेर महाराज दृष्टवान कर्ण विक्रमम<br>
  <font color="GREEN" size="-1">45</font>
  काल्यमानं बलं दृष्ट्वा धर्मराजॊ युधिष्ठिरः<br>
      तान यॊधान अब्रवीत करुद्धॊ हतैनं वै सहस्रशः<br>
  <font color="GREEN" size="-1">46</font>
  ततॊ राज्ञाभ्यनुज्ञाताः पाण्डवानां महारथाः<br>
      भीमसेनमुखाः सर्वे पुत्रांस ते परत्युपाद्रवन<br>
  <font color="GREEN" size="-1">47</font>
  अभवत तुमुलः शब्दॊ यॊधानां तत्र भारत<br>
      हस्त्यश्वरथपत्तीनां शस्त्राणां च ततस ततः<br>
  <font color="GREEN" size="-1">48</font>
  उत्तिष्ठत परहरत परैताभिपततेति च<br>
      इति बरुवाणा अन्यॊन्यं जघ्नुर यॊधा रणाजिरे<br>
  <font color="GREEN" size="-1">49</font>
  अभ्रच छायेव तत्रासीच छरवृष्टिभिर अम्बरे<br>
      समावृत्तैर नरवरैर निघ्नद्भिर इतरेतरम<br>
  <font color="GREEN" size="-1">50</font>
  विपताका धवजच छत्रा वयश्व सूतायुधा रणे<br>
      वयङ्गाङ्गावयवाः पेतुः कषितौ कषीणा हतेश्वराः<br>
  <font color="GREEN" size="-1">51</font>
  परवराणीव शैलानां शिखराणि दविपॊत्तमाः<br>
      सारॊहा निहताः पेतुर वज्रभिन्ना इवाद्रयः<br>
  <font color="GREEN" size="-1">52</font>
  छिन्नभिन्न विपर्यस्तैर वर्मालंकार विग्रहैः<br>
      सारॊहास तुरगाः पेतुर हतवीराः सहस्रशः<br>
  <font color="GREEN" size="-1">53</font>
  विप्र विद्धायुधाङ्गाश च दविरदाश्वरथैर हताः<br>
      परतिवीरैश च संमर्दे पत्तिसंघाः सहस्रशः<br>
  <font color="GREEN" size="-1">54</font>
  विशालायतताम्राक्षैः पद्मेन्दु सदृशाननैः<br>
      शिरॊभिर युद्धशौण्डानां सर्वतः संस्तृता मही<br>
  <font color="GREEN" size="-1">55</font>
  तथा तु वितते वयॊम्नि निस्वनं शुश्रुवुर जनाः<br>
      विमानैर अप्सरः संघैर गीतवादित्रनिस्वनैः<br>
  <font color="GREEN" size="-1">56</font>
  हतान कृत्तान अभिमुखान वीरान वीरैः सहस्रशः<br>
      आरॊप्यारॊप्य गच्छन्ति विमानेष्व अप्सरॊगणाः<br>
  <font color="GREEN" size="-1">57</font>
  तद दृष्ट्वा महद आश्चर्यं परत्यक्षं सवर्गलिप्सया<br>
      परहृष्टमनसः शूराः कषिप्रं जग्मुः परस्परम<br>
  <font color="GREEN" size="-1">58</font>
  रथिनॊ रथिभिः सार्धं चित्रं युयुधुर आहवे<br>
      पत्तयः पत्तिभिर नागा नागैः सह हयैर हयाः<br>
  <font color="GREEN" size="-1">59</font>
  एवं परवृत्ते संग्रामे गजवाजिजनक्षये<br>
      सैन्ये च रजसा वयाप्ते सवे सवाञ जघ्नुः परे परान<br>
  <font color="GREEN" size="-1">60</font>
  कचाकचि बभौ युद्धं दन्ता दन्ति नखा नखि<br>
      मुष्टियुद्धं नियुद्धं च देहपाप्म विनाशनम<br>
  <font color="GREEN" size="-1">61</font>
  तथा वर्तति संग्रामे गजवाजिजनक्षये<br>
      नराश्वगजदेहेभ्यः परसृता लॊहितापगा<br>
      नराश्वगजदेहान सा वयुवाह पतितान बहून<br>
  <font color="GREEN" size="-1">62</font>
  नराश्वगजसंबाधे नराश्वगजसादिनाम<br>
      लॊहितॊदा महाघॊरा नदी लॊहितकर्दमा<br>
      नराश्वगजदेहान सा वहन्ती भीरु भीषणी<br>
  <font color="GREEN" size="-1">63</font>
  तस्याः परमपारं च वरजन्ति विजयैषिणः<br>
      गाधेन च पलवन्तश च निमज्ज्यॊन्मज्ज्य चापरे<br>
  <font color="GREEN" size="-1">64</font>
  ते तु लॊहितदिग्धाङ्गा रक्तवर्मायुधाम्बराः<br>
      सस्नुस तस्याम पपुश चासृन मम्लुश च भरतर्षभ<br>
  <font color="GREEN" size="-1">65</font>
  रथान अश्वान नरान नागान आयुधाभरणानि च<br>
      वसनान्य अथ वर्माणि हन्यमानान हतान अपि<br>
      भूमिं खं दयां दिशश चैव परायः पश्याम लॊहितम<br>
  <font color="GREEN" size="-1">66</font>
  लॊहितस्य तु गन्धेन सपर्शेन च रसेन च<br>
      रूपेण चातिरिक्तेन शब्देन च विसर्पता<br>
      विषादः सुमहान आसीत परायः सैन्यस्य भारत<br>
  <font color="GREEN" size="-1">67</font>
  तत तु विप्रहतं सैन्यं भीमसेनमुखैस तव<br>
      भूयः समाद्रवन वीराः सात्यकिप्रमुखा रथाः<br>
  <font color="GREEN" size="-1">68</font>
  तेषाम आपततां वेगम अविषह्य महात्मनाम<br>
      पुत्राणां ते महत सैन्यम आसीद राजन पराङ्मुखम<br>
  <font color="GREEN" size="-1">69</font>
  तत परकीर्णरथाश्वेभं नरवाजि समाकुलम<br>
      विध्वस्तचर्म कवचं परविद्धायुध कार्मुकम<br>
  <font color="GREEN" size="-1">70</font>
  वयद्रवत तावकं सैन्यं लॊड्यमानं समन्ततः<br>
      सिंहार्दितं महारण्ये यथा गजकुलं तथा<br>
 </td>
 <td width="50%" valign="TOP">
   <font color="GREEN" size="-1">1</font>
   [s]<br>
       vidārya karṇas tāṃ senāṃ dharmarājam upādravat<br>
       rathahastyaśvapattīnāṃ sahasraiḥ parivāritaḥ<br>
   <font color="GREEN" size="-1">2</font>
  nānāyudha sahasrāṇi preṣitāny aribhir vṛṣaḥ<br>
       chittvā bāṇaśatair ugrais tāna vidhyad asaṃbhramaḥ<br>
   <font color="GREEN" size="-1">3</font>
  nicakarta śirāṃsy eṣāṃ bāhūn ūrūṃś ca sarvaśaḥ<br>
       te hatā vasudhāṃ petur bhagnāś cānye vidudruvuḥ<br>
   <font color="GREEN" size="-1">4</font>
  draviḍāndhra niṣādās tu punaḥ sātyakicoditāḥ<br>
       abhyardayañ jighāṃsantaḥ pattayaḥ karṇam āhave<br>
   <font color="GREEN" size="-1">5</font>
  te vibāhu śiras trāṇāḥ prahatāḥ karṇa sāyakaiḥ<br>
       petuḥ pṛthivyāṃ yugapac chinnaṃ śālavanaṃ yathā<br>
   <font color="GREEN" size="-1">6</font>
  evaṃ yodhaśatāny ājau sahasrāṇy ayutāni ca<br>
       hatānīyur mahīṃ dehair yaśasāpūrayan diśaḥ<br>
   <font color="GREEN" size="-1">7</font>
  atha vaikartanaṃ karṇaṃ raṇe kruddham ivāntakam<br>
       rurudhuḥ pāṇḍupāñcālā vyādhiṃ mantrauṣadhair iva<br>
   <font color="GREEN" size="-1">8</font>
  sa tān pramṛdyābhyapatat punar eva yudhiṣṭhiram<br>
       mantrauṣadhikriyātīto vyādhir ity ulbaṇo yathā<br>
   <font color="GREEN" size="-1">9</font>
  sa rājagṛddhibhī ruddhaḥ pāṇḍupāñcāla kekayaiḥ<br>
       nāśakat tān atikrāntuṃ mṛtyur brahmavido yathā<br>
   <font color="GREEN" size="-1">10</font>
  tato yudhiṣṭhiraḥ karṇam adūrasthaṃ nivāritam<br>
      abravīt paravīraghnaḥ krodhasaṃraktalocanaḥ<br>
  <font color="GREEN" size="-1">11</font>
  karṇa karṇa vṛthā dṛṣṭe sūtaputra vacaḥ śṛṇu<br>
      sadā spardhasi saṃgrāme phalgunena yaśasvinā<br>
      tathāsmān bādhase nityaṃ dhārtarāṣṭra mate sthitaḥ<br>
  <font color="GREEN" size="-1">12</font>
  yad balaṃ yac ca te vīryaṃ pradveṣo yaś ca pāṇḍuṣu<br>
      tat sarvaṃ darśayasvādya pauruṣaṃ mahad āsthitaḥ<br>
      yuddhaśraddhāṃ sa te 'dyāhaṃ vineṣyāmi mahāhave<br>
  <font color="GREEN" size="-1">13</font>
  evam uktvā mahārāja karṇaṃ pāṇḍusutas tadā<br>
      suvarṇapuṅkhair daśabhir vivyādhāyo mayaiḥ śitaiḥ<br>
  <font color="GREEN" size="-1">14</font>
  taṃ sūtaputro navabhiḥ pratyavidhyad ariṃdamaḥ<br>
      vatsadantair maheṣvāsaḥ prahasann iva bhārata<br>
  <font color="GREEN" size="-1">15</font>
  tataḥ kṣurābhyāṃ pāñcālyau cakrarakṣau mahātmanaḥ<br>
      jaghāna samare śūraḥ śaraiḥ saṃnataparvabhiḥ<br>
  <font color="GREEN" size="-1">16</font>
  tāv ubhau dharmarājasya pravīrau paripārśvataḥ<br>
      rathābhyāśe cakāśete candrasyeva punar vasū<br>
  <font color="GREEN" size="-1">17</font>
  yudhiṣṭhiraḥ punaḥ karṇam avidhyat triṃśatā śaraiḥ<br>
      suṣeṇaṃ satyasenaṃ ca tribhis tribhir atāḍayat<br>
  <font color="GREEN" size="-1">18</font>
  śalyaṃ navatyā vivyādha trisaptatyā ca sūtajam<br>
      tāṃś cāsya goptṝn vivyādha tribhis tribhir ajihmagaiḥ<br>
  <font color="GREEN" size="-1">19</font>
  tataḥ prahasyādhirathir vidhunvānaḥ sa kārmukam<br>
      bhittvā bhallena rājānaṃ viddhvā ṣaṣṭyānadan mudā<br>
  <font color="GREEN" size="-1">20</font>
  tataḥ pravīrāḥ pāṇḍūnām abhyadhāvan yudhiṣṭhiram<br>
      sūtaputrāt parīpsantaḥ karṇam abhyardayañ śaraiḥ<br>
  <font color="GREEN" size="-1">21</font>
  sātyakiś cekitānaś ca yuyutsuḥ pāṇḍya eva ca<br>
      dhṛṣṭadyumnaḥ śikhaṇḍī ca draupadeyāḥ prabhadrakāḥ<br>
  <font color="GREEN" size="-1">22</font>
  yamau ca bhīmasenaś ca śiśupālasya cātmajaḥ<br>
      kārūṣā matsyaśeṣāś ca kekayāḥ kāśikosalāḥ<br>
      ete ca tvaritā vīrā vasuṣeṇam avārayan<br>
  <font color="GREEN" size="-1">23</font>
  janamejayaś ca pāñcālyaḥ karṇaṃ vivyādha sāyakaiḥ<br>
      varāhakarṇair nārācair nālīkair niśitaiḥ śaraiḥ<br>
      vatsadantair vipāṭhaiś ca kṣurapraiś caṭakā mukhaiḥ<br>
  <font color="GREEN" size="-1">24</font>
  nānāpraharaṇaiś cograi rathahastyaśvasādinaḥ<br>
      sarvato 'bhyādravan karṇaṃ parivārya jighāṃsayā<br>
  <font color="GREEN" size="-1">25</font>
  sa pāṇḍavānāṃ pravaraiḥ sarvataḥ samabhidrutaḥ<br>
      udairayad brāhmam astraṃ śaraiḥ saṃpūrayan diśaḥ<br>
  <font color="GREEN" size="-1">26</font>
  tathā śaramahājvālo vīryoṣmā karṇa pāvakaḥ<br>
      nirdahan pāṇḍava vanaṃ cāru paryacarad raṇe<br>
  <font color="GREEN" size="-1">27</font>
  sa saṃvārya mahāstrāṇi maheṣvāso mahātmanām<br>
      prahasya puruṣendrasya śaraiś ciccheda kārmukam<br>
  <font color="GREEN" size="-1">28</font>
  tatha saṃdhāya navatiṃ nimeṣān nataparvaṇām<br>
      bibheda kavacaṃ rājño raṇe karṇaḥ śitaiḥ śaraiḥ<br>
  <font color="GREEN" size="-1">29</font>
  tad varma hemavikṛtaṃ rarāja nipatat tadā<br>
      savidyudabhraṃ savituḥ śiṣṭaṃ vātahataṃ yathā<br>
  <font color="GREEN" size="-1">30</font>
  tad aṅgaṃ puruṣendrasya bhraṣṭavarma vyarocata<br>
      ratnair alaṃkṛtaṃ divyair vyabhraṃ niśi yathā nabhaḥ<br>
  <font color="GREEN" size="-1">31</font>
  sa vivarmā śaraiḥ pārtho rudhireṇa samukṣitaḥ<br>
      kruddhaḥ sarvāyasīṃ śaktiṃ cikṣepādhirathiṃ prati<br>
  <font color="GREEN" size="-1">32</font>
  tāṃ jvalantīm ivākāśe śaraiś ciccheda saptabhiḥ<br>
      sā chinnā bhūmim apatan maheṣvāsasya sāyakaiḥ<br>
  <font color="GREEN" size="-1">33</font>
  tato bāhvor lalāṭe ca hṛdi caiva yudhiṣṭhiraḥ<br>
      caturbhis tomaraiḥ karṇaṃ tāḍayitvā mudānadat<br>
  <font color="GREEN" size="-1">34</font>
  udbhinna rudhiraḥ karṇaḥ kruddhaḥ sarpa iva śvasan<br>
      dhvajaṃ ciccheda bhallena tribhir vivyādha pāṇḍavam<br>
      iṣudhī cāsya ciccheda rathaṃ ca tilaśo 'cchinat<br>
  <font color="GREEN" size="-1">35</font>
  evaṃ pārtho vyapāyāt sa nihataprārṣṭi sārathiḥ<br>
      aśaknuvan pramukhataḥ sthātuṃ karṇasya durmanāḥ<br>
  <font color="GREEN" size="-1">36</font>
  tam abhidrutya rādheyaḥ skandhaṃ saṃspṛśya pāṇinā<br>
      abravīt prahasan rājan kutsayann iva pāṇḍavam<br>
  <font color="GREEN" size="-1">37</font>
  kathaṃ nāma kule jātaḥ kṣatradharme vyavasthitaḥ<br>
      prajahyāt samare śatrūn prāṇān rakṣan mahāhave<br>
  <font color="GREEN" size="-1">38</font>
  na bhavān kṣatradharmeṣu kuśalo 'sīti me matiḥ<br>
      brāhme bale bhavān yuktaḥ svādhyāye yajñakarmaṇi<br>
  <font color="GREEN" size="-1">39</font>
  māṃ sma yudhyasva kaunteya mā ca vīrān samāsadaḥ<br>
      mā cainān apriyaṃ brūhi mā ca vraja mahāraṇam<br>
  <font color="GREEN" size="-1">40</font>
  evam uktvā tataḥ pārthaṃ visṛjya ca mahābalaḥ<br>
      nyahanat pāṇḍavīṃ senāṃ vajrahasta ivāsurīm<br>
      tataḥ prāyād drutaṃ rājan vrīḍann iva janeśvaraḥ<br>
  <font color="GREEN" size="-1">41</font>
  atha prayāntaṃ rājānam anvayus te tadācyutam<br>
      cedipāṇḍava pāñcālāḥ sātyakiś ca mahāratha<br>
      draupadeyās tathā śūrā mādrīputrau ca pāṇḍavau<br>
  <font color="GREEN" size="-1">42</font>
  tato yudhiṣṭhirānīkaṃ dṛṣṭvā karṇaḥ parāṅmukham<br>
      kurubhiḥ sahito vīraiḥ pṛṣṭhagaiḥ pṛṣṭham anvayāt<br>
  <font color="GREEN" size="-1">43</font>
  śaṅkhabherī ninādaiś ca kārmukāṇāṃ ca nisvanaiḥ<br>
      babhūva dhārtarāṣṭrāṇāṃ siṃhanāda ravas tadā<br>
  <font color="GREEN" size="-1">44</font>
  yudhiṣṭhiras tu kauravya ratham āruhya satvaraḥ<br>
      śrutakīrter mahārāja dṛṣṭavān karṇa vikramam<br>
  <font color="GREEN" size="-1">45</font>
  kālyamānaṃ balaṃ dṛṣṭvā dharmarājo yudhiṣṭhiraḥ<br>
      tān yodhān abravīt kruddho hatainaṃ vai sahasraśaḥ<br>
  <font color="GREEN" size="-1">46</font>
  tato rājñābhyanujñātāḥ pāṇḍavānāṃ mahārathāḥ<br>
      bhīmasenamukhāḥ sarve putrāṃs te pratyupādravan<br>
  <font color="GREEN" size="-1">47</font>
  abhavat tumulaḥ śabdo yodhānāṃ tatra bhārata<br>
      hastyaśvarathapattīnāṃ śastrāṇāṃ ca tatas tataḥ<br>
  <font color="GREEN" size="-1">48</font>
  uttiṣṭhata praharata praitābhipatateti ca<br>
      iti bruvāṇā anyonyaṃ jaghnur yodhā raṇājire<br>
  <font color="GREEN" size="-1">49</font>
  abhrac chāyeva tatrāsīc charavṛṣṭibhir ambare<br>
      samāvṛttair naravarair nighnadbhir itaretaram<br>
  <font color="GREEN" size="-1">50</font>
  vipatākā dhvajac chatrā vyaśva sūtāyudhā raṇe<br>
      vyaṅgāṅgāvayavāḥ petuḥ kṣitau kṣīṇā hateśvarāḥ<br>
  <font color="GREEN" size="-1">51</font>
  pravarāṇīva śailānāṃ śikharāṇi dvipottamāḥ<br>
      sārohā nihatāḥ petur vajrabhinnā ivādrayaḥ<br>
  <font color="GREEN" size="-1">52</font>
  chinnabhinna viparyastair varmālaṃkāra vigrahaiḥ<br>
      sārohās turagāḥ petur hatavīrāḥ sahasraśaḥ<br>
  <font color="GREEN" size="-1">53</font>
  vipra viddhāyudhāṅgāś ca dviradāśvarathair hatāḥ<br>
      prativīraiś ca saṃmarde pattisaṃghāḥ sahasraśaḥ<br>
  <font color="GREEN" size="-1">54</font>
  viśālāyatatāmrākṣaiḥ padmendu sadṛśānanaiḥ<br>
      śirobhir yuddhaśauṇḍānāṃ sarvataḥ saṃstṛtā mahī<br>
  <font color="GREEN" size="-1">55</font>
  tathā tu vitate vyomni nisvanaṃ śuśruvur janāḥ<br>
      vimānair apsaraḥ saṃghair gītavāditranisvanaiḥ<br>
  <font color="GREEN" size="-1">56</font>
  hatān kṛttān abhimukhān vīrān vīraiḥ sahasraśaḥ<br>
      āropyāropya gacchanti vimāneṣv apsarogaṇāḥ<br>
  <font color="GREEN" size="-1">57</font>
  tad dṛṣṭvā mahad āścaryaṃ pratyakṣaṃ svargalipsayā<br>
      prahṛṣṭamanasaḥ śūrāḥ kṣipraṃ jagmuḥ parasparam<br>
  <font color="GREEN" size="-1">58</font>
  rathino rathibhiḥ sārdhaṃ citraṃ yuyudhur āhave<br>
      pattayaḥ pattibhir nāgā nāgaiḥ saha hayair hayāḥ<br>
  <font color="GREEN" size="-1">59</font>
  evaṃ pravṛtte saṃgrāme gajavājijanakṣaye<br>
      sainye ca rajasā vyāpte sve svāñ jaghnuḥ pare parān<br>
  <font color="GREEN" size="-1">60</font>
  kacākaci babhau yuddhaṃ dantā danti nakhā nakhi<br>
      muṣṭiyuddhaṃ niyuddhaṃ ca dehapāpma vināśanam<br>
  <font color="GREEN" size="-1">61</font>
  tathā vartati saṃgrāme gajavājijanakṣaye<br>
      narāśvagajadehebhyaḥ prasṛtā lohitāpagā<br>
      narāśvagajadehān sā vyuvāha patitān bahūn<br>
  <font color="GREEN" size="-1">62</font>
  narāśvagajasaṃbādhe narāśvagajasādinām<br>
      lohitodā mahāghorā nadī lohitakardamā<br>
      narāśvagajadehān sā vahantī bhīru bhīṣaṇī<br>
  <font color="GREEN" size="-1">63</font>
  tasyāḥ paramapāraṃ ca vrajanti vijayaiṣiṇaḥ<br>
      gādhena ca plavantaś ca nimajjyonmajjya cāpare<br>
  <font color="GREEN" size="-1">64</font>
  te tu lohitadigdhāṅgā raktavarmāyudhāmbarāḥ<br>
      sasnus tasyām papuś cāsṛn mamluś ca bharatarṣabha<br>
  <font color="GREEN" size="-1">65</font>
  rathān aśvān narān nāgān āyudhābharaṇāni ca<br>
      vasanāny atha varmāṇi hanyamānān hatān api<br>
      bhūmiṃ khaṃ dyāṃ diśaś caiva prāyaḥ paśyāma lohitam<br>
  <font color="GREEN" size="-1">66</font>
  lohitasya tu gandhena sparśena ca rasena ca<br>
      rūpeṇa cātiriktena śabdena ca visarpatā<br>
      viṣādaḥ sumahān āsīt prāyaḥ sainyasya bhārata<br>
  <font color="GREEN" size="-1">67</font>
  tat tu viprahataṃ sainyaṃ bhīmasenamukhais tava<br>
      bhūyaḥ samādravan vīrāḥ sātyakipramukhā rathāḥ<br>
  <font color="GREEN" size="-1">68</font>
  teṣām āpatatāṃ vegam aviṣahya mahātmanām<br>
      putrāṇāṃ te mahat sainyam āsīd rājan parāṅmukham<br>
  <font color="GREEN" size="-1">69</font>
  tat prakīrṇarathāśvebhaṃ naravāji samākulam<br>
      vidhvastacarma kavacaṃ praviddhāyudha kārmukam<br>
  <font color="GREEN" size="-1">70</font>
  vyadravat tāvakaṃ sainyaṃ loḍyamānaṃ samantataḥ<br>
      siṃhārditaṃ mahāraṇye yathā gajakulaṃ tathā<br>
 </td>
 
 </table>
 <p></p><hr>
 <center>
 <a href="mbs08034.htm">Next: Chapter 34</a></center>
 </body>