<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="../maha/index.htm">Mahabharata</a> 
 <a href="index.htm">Index</a> 
 <a href="mbsi03.htm">Book 3 Index</a> 
 <a href="mbs03041.htm">Previous</a> 
 <a href="mbs03043.htm">Next</a> 
 </center>
 <hr>
 
 <center>
 <a href="../m03/index.htm">Book 3 in English</a>
 </center>
 <hr>
 <h1 align="CENTER">The Mahabharata in Sanskrit</h1>
 <h3 align="CENTER">Book 3<br>Chapter 42
 </h3><table width="100%">
 <td width="50%" valign="TOP">
   <font color="GREEN" size="-1">1</font>
   [वै]<br>
       तस्य संपश्यतस तव एव पिनाकी वृषभध्वजः<br>
       जगामादर्शनं भानुर लॊकस्येवास्तम एयिवान<br>
   <font color="GREEN" size="-1">2</font>
  ततॊ ऽरजुनः परं चक्रे विस्मयं परवीरहा<br>
       मया साक्षान महादेवॊ दृष्ट इत्य एव भारत<br>
   <font color="GREEN" size="-1">3</font>
  धन्यॊ ऽसम्य अनुगृहीतॊ ऽसमि यन मया तर्यम्बकॊ हरः<br>
       पिनाकी वरदॊ रूपी दृष्टः सपृष्टश च पाणिना<br>
   <font color="GREEN" size="-1">4</font>
  कृतार्थं चावगच्छामि परम आत्मानम आत्मना<br>
       शत्रूंश च विजितान सर्वान निर्वृत्तं च परयॊजनम<br>
   <font color="GREEN" size="-1">5</font>
  ततॊ वैडूर्य वर्णाभॊ भासयन सर्वतॊदिशः<br>
       यादॊगणवृतः शरीमान आजगाम जलेश्वरः<br>
   <font color="GREEN" size="-1">6</font>
  नागैर नदैर नदीभिश च दैत्यैः साध्यैश च दैवतैः<br>
       वरुणॊ यादसां भर्ता वशीतं देशम आगमत<br>
   <font color="GREEN" size="-1">7</font>
  अथ जाम्बूनदवपुर विमानेन महार्चिषा<br>
       कुबेरः समनुप्राप्तॊ यक्षैर अनुगतः परभुः<br>
   <font color="GREEN" size="-1">8</font>
  विद्यॊतयन्न इवाकाशम अद्भुतॊपमदर्शनः<br>
       धनानाम ईश्वरः शरीमान अर्जुनं दरष्टुम आगतः<br>
   <font color="GREEN" size="-1">9</font>
  तथा लॊकान्त कृच छरीमान यमः साक्षात परतापवान<br>
       मूर्त्य अमूर्ति धरैः सार्धं पितृभिर लॊकभावनैः<br>
   <font color="GREEN" size="-1">10</font>
  दण्डपाणिर अचिन्त्यात्मा सर्वभूतविनाशकृत<br>
      वैवस्वतॊ धर्मराजॊ विमानेनावभासयन<br>
  <font color="GREEN" size="-1">11</font>
  तरीँल लॊकान गुह्यकांश चैव गन्धर्वांश च सपन्नगान<br>
      दवितीय इव मार्तण्डॊ युगान्ते समुपस्थिते<br>
  <font color="GREEN" size="-1">12</font>
  भानुमन्ति विचित्राणि शिखराणि महागिरेः<br>
      समास्थायार्जुनं तत्र ददृशुस तपसान्वितः<br>
  <font color="GREEN" size="-1">13</font>
  ततॊ मुहूर्ताद भगवान ऐरावत शिरॊ गतः<br>
      आजगाम सहेन्द्राण्या शक्रः सुरगणैर वृतः<br>
  <font color="GREEN" size="-1">14</font>
  पाण्डुरेणातपत्रेण धरियमाणेन मूर्धनि<br>
      शुशुभे तारका राजः सितम अभ्रम इवास्थितः<br>
  <font color="GREEN" size="-1">15</font>
  संस्तूयमानॊ गन्धर्वैर ऋषिभिश च तपॊधनैः<br>
      शृङ्गं गिरेः समासाद्य तस्थौ सूर्य इवॊदितः<br>
  <font color="GREEN" size="-1">16</font>
  अथ मेघस्वनॊ धीमान वयाजहार शुभां गिरम<br>
      यमः परमधर्मज्ञॊ दक्षिणां दिशम आस्थितः<br>
  <font color="GREEN" size="-1">17</font>
  अर्जुनार्जुन पश्यास्माँल लॊकपालान समागतान<br>
      दृष्टिं ते वितरामॊ ऽदय भवान अर्हॊ हि दर्शनम<br>
  <font color="GREEN" size="-1">18</font>
  पूर्वर्षिर अमितात्मा तवं नरॊ नाम महाबलः<br>
      नियॊगाद बरह्मणस तात मर्त्यतां समुपागतः<br>
      तवं वासव समुद्भूतॊ महावीर्यपराक्रमः<br>
  <font color="GREEN" size="-1">19</font>
  कषत्रं चाग्निसमस्पर्शं भारद्वाजेन रक्षितम<br>
      दानवाश च महावीर्या ये मनुष्यत्वम आगताः<br>
      निवातकवचाश चैव संसाध्याः कुरुनन्दन<br>
  <font color="GREEN" size="-1">20</font>
  पितुर ममांशॊ देवस्य सर्वलॊकप्रतापिनः<br>
      कर्णः स सुमहावीर्यस तवया वध्यॊ धनंजय<br>
  <font color="GREEN" size="-1">21</font>
  अंशाश च कषितिसंप्राप्ता देवगन्धर्वरक्षसाम<br>
      तया निपातिता युद्धे सवकर्मफलनिर्जिताम<br>
      गतिं पराप्स्यन्ति कौन्तेय यथा सवम अरिकर्शन<br>
  <font color="GREEN" size="-1">22</font>
  अक्षया तव कीर्तिश च लॊके सथास्यति फल्गुन<br>
      लघ्वी वसुमती चापि कर्तव्या विष्णुना सह<br>
  <font color="GREEN" size="-1">23</font>
  गृहाणास्त्रं महाबाहॊ दण्डम अप्रतिवारणम<br>
      अनेनास्त्रेण सुमहत तवं हि कर्म करिष्यसि<br>
  <font color="GREEN" size="-1">24</font>
  परतिजग्राह तत पार्थॊ विधिवत कुरुनन्दनः<br>
      समन्त्रं सॊपचारं च समॊक्षं सनिवर्तनम<br>
  <font color="GREEN" size="-1">25</font>
  ततॊ जलधर शयामॊ वरुणॊ यादसां पतिः<br>
      पश्चिमां दिशम आस्थाय गिरम उच्चारयन परभुः<br>
  <font color="GREEN" size="-1">26</font>
  पार्थ कषत्रिय मुख्यस तवं कषत्रधर्मे वयवस्थितः<br>
      पश्य मां पृथु ताम्राक्ष वरुणॊ ऽसमि जलेश्वरः<br>
  <font color="GREEN" size="-1">27</font>
  मया समुद्यतान पाशान वारुणान अनिवारणान<br>
      परतिगृह्णीष्व कौन्तेय सरहस्य निवर्तनान<br>
  <font color="GREEN" size="-1">28</font>
  एभिस तदा मया वीर संग्रामे तारकामये<br>
      दैतेयानां सहस्राणि संयतानि महात्मनाम<br>
  <font color="GREEN" size="-1">29</font>
  तस्माद इमान महासत्त्वमत्प्रसादात समुत्थितान<br>
      गृहाण न हि ते मुच्येद अन्तकॊ ऽपय आततायिनः<br>
  <font color="GREEN" size="-1">30</font>
  अनेन तवं यदास्त्रेण संग्रामे विचरिष्यसि<br>
      तदा निःक्षत्रिया भूमिर भविष्यति न संशयः<br>
  <font color="GREEN" size="-1">31</font>
  ततः कैलासनिलयॊ धनाध्यक्षॊ ऽभयभाषत<br>
      दत्तेष्व अस्त्रेषु दिव्येषु वरुणेन यमेन च<br>
  <font color="GREEN" size="-1">32</font>
  सव्यसाचिन महाबाहॊ पूर्वदेव सनातन<br>
      सहास्माभिर भवाञ शरान्तः पुराकल्पेषु नित्यशः<br>
  <font color="GREEN" size="-1">33</font>
  मत्तॊ ऽपि तवं गृहाणास्त्रम अन्तर्धानं परियं मम<br>
      ओजस तेजॊ दयुतिहरं परस्वापनम अरातिहन<br>
  <font color="GREEN" size="-1">34</font>
  ततॊ ऽरजुनॊ महाबाहुर विधिवत कुरुनन्दनः<br>
      कौबेरम अपि जग्राह दिव्यम अस्त्रं महाबलः<br>
  <font color="GREEN" size="-1">35</font>
  ततॊ ऽबरवीद देवराजः पार्थम अक्लिष्टकारिणम<br>
      सान्त्वयञ शलक्ष्णया वाचा मेघदुन्दुभि निस्वनः<br>
  <font color="GREEN" size="-1">36</font>
  कुन्ती मातर महाबाहॊ तवम ईशानः पुरातनः<br>
      परां सिद्धिम अनुप्राप्तः साक्षाद देव गतिं गतः<br>
  <font color="GREEN" size="-1">37</font>
  देवकार्यं हि सुमहत तवया कार्यम अरिंदम<br>
      आरॊढव्यस तवया सवर्गाः सज्जीभव महाद्युते<br>
  <font color="GREEN" size="-1">38</font>
  रथॊ मातलिसंयुक्त आगन्ता तवत्कृते महीम<br>
      तत्र ते ऽहं परदास्यामि दिव्यान्य अस्त्राणि कौरव<br>
  <font color="GREEN" size="-1">39</font>
  तान दृष्ट्वा लॊकपालांस तु समेतान गिरिमूर्धनि<br>
      जगाम विस्मयं धीमान कुन्तीपुत्रॊ धनंजयः<br>
  <font color="GREEN" size="-1">40</font>
  ततॊ ऽरजुनॊ महातेजा लॊकपालान समागतान<br>
      पूजयाम आस विधिवद वाग्भिर अद्भिः फलैर अपि<br>
  <font color="GREEN" size="-1">41</font>
  ततः परतिययुर देवाः परतिपूज्य धनंजयम<br>
      यथागतेन विबुधाः सर्वे काममनॊ जवाः<br>
  <font color="GREEN" size="-1">42</font>
  ततॊ ऽरजुनॊ मुदं लेभे लब्धास्त्रः पुरुषर्षभः<br>
      कृतार्थम इव चात्मानं स मेने पूर्णमानसः<br>
 </td>
 <td width="50%" valign="TOP">
   <font color="GREEN" size="-1">1</font>
   [vai]<br>
       tasya saṃpaśyatas tv eva pinākī vṛṣabhadhvajaḥ<br>
       jagāmādarśanaṃ bhānur lokasyevāstam eyivān<br>
   <font color="GREEN" size="-1">2</font>
  tato 'rjunaḥ paraṃ cakre vismayaṃ paravīrahā<br>
       mayā sākṣān mahādevo dṛṣṭa ity eva bhārata<br>
   <font color="GREEN" size="-1">3</font>
  dhanyo 'smy anugṛhīto 'smi yan mayā tryambako haraḥ<br>
       pinākī varado rūpī dṛṣṭaḥ spṛṣṭaś ca pāṇinā<br>
   <font color="GREEN" size="-1">4</font>
  kṛtārthaṃ cāvagacchāmi param ātmānam ātmanā<br>
       śatrūṃś ca vijitān sarvān nirvṛttaṃ ca prayojanam<br>
   <font color="GREEN" size="-1">5</font>
  tato vaiḍūrya varṇābho bhāsayan sarvatodiśaḥ<br>
       yādogaṇavṛtaḥ śrīmān ājagāma jaleśvaraḥ<br>
   <font color="GREEN" size="-1">6</font>
  nāgair nadair nadībhiś ca daityaiḥ sādhyaiś ca daivataiḥ<br>
       varuṇo yādasāṃ bhartā vaśītaṃ deśam āgamat<br>
   <font color="GREEN" size="-1">7</font>
  atha jāmbūnadavapur vimānena mahārciṣā<br>
       kuberaḥ samanuprāpto yakṣair anugataḥ prabhuḥ<br>
   <font color="GREEN" size="-1">8</font>
  vidyotayann ivākāśam adbhutopamadarśanaḥ<br>
       dhanānām īśvaraḥ śrīmān arjunaṃ draṣṭum āgataḥ<br>
   <font color="GREEN" size="-1">9</font>
  tathā lokānta kṛc chrīmān yamaḥ sākṣāt pratāpavān<br>
       mūrty amūrti dharaiḥ sārdhaṃ pitṛbhir lokabhāvanaiḥ<br>
   <font color="GREEN" size="-1">10</font>
  daṇḍapāṇir acintyātmā sarvabhūtavināśakṛt<br>
      vaivasvato dharmarājo vimānenāvabhāsayan<br>
  <font color="GREEN" size="-1">11</font>
  trīṁl lokān guhyakāṃś caiva gandharvāṃś ca sapannagān<br>
      dvitīya iva mārtaṇḍo yugānte samupasthite<br>
  <font color="GREEN" size="-1">12</font>
  bhānumanti vicitrāṇi śikharāṇi mahāgireḥ<br>
      samāsthāyārjunaṃ tatra dadṛśus tapasānvitaḥ<br>
  <font color="GREEN" size="-1">13</font>
  tato muhūrtād bhagavān airāvata śiro gataḥ<br>
      ājagāma sahendrāṇyā śakraḥ suragaṇair vṛtaḥ<br>
  <font color="GREEN" size="-1">14</font>
  pāṇḍureṇātapatreṇa dhriyamāṇena mūrdhani<br>
      śuśubhe tārakā rājaḥ sitam abhram ivāsthitaḥ<br>
  <font color="GREEN" size="-1">15</font>
  saṃstūyamāno gandharvair ṛṣibhiś ca tapodhanaiḥ<br>
      śṛṅgaṃ gireḥ samāsādya tasthau sūrya ivoditaḥ<br>
  <font color="GREEN" size="-1">16</font>
  atha meghasvano dhīmān vyājahāra śubhāṃ giram<br>
      yamaḥ paramadharmajño dakṣiṇāṃ diśam āsthitaḥ<br>
  <font color="GREEN" size="-1">17</font>
  arjunārjuna paśyāsmāṁl lokapālān samāgatān<br>
      dṛṣṭiṃ te vitarāmo 'dya bhavān arho hi darśanam<br>
  <font color="GREEN" size="-1">18</font>
  pūrvarṣir amitātmā tvaṃ naro nāma mahābalaḥ<br>
      niyogād brahmaṇas tāta martyatāṃ samupāgataḥ<br>
      tvaṃ vāsava samudbhūto mahāvīryaparākramaḥ<br>
  <font color="GREEN" size="-1">19</font>
  kṣatraṃ cāgnisamasparśaṃ bhāradvājena rakṣitam<br>
      dānavāś ca mahāvīryā ye manuṣyatvam āgatāḥ<br>
      nivātakavacāś caiva saṃsādhyāḥ kurunandana<br>
  <font color="GREEN" size="-1">20</font>
  pitur mamāṃśo devasya sarvalokapratāpinaḥ<br>
      karṇaḥ sa sumahāvīryas tvayā vadhyo dhanaṃjaya<br>
  <font color="GREEN" size="-1">21</font>
  aṃśāś ca kṣitisaṃprāptā devagandharvarakṣasām<br>
      tayā nipātitā yuddhe svakarmaphalanirjitām<br>
      gatiṃ prāpsyanti kaunteya yathā svam arikarśana<br>
  <font color="GREEN" size="-1">22</font>
  akṣayā tava kīrtiś ca loke sthāsyati phalguna<br>
      laghvī vasumatī cāpi kartavyā viṣṇunā saha<br>
  <font color="GREEN" size="-1">23</font>
  gṛhāṇāstraṃ mahābāho daṇḍam aprativāraṇam<br>
      anenāstreṇa sumahat tvaṃ hi karma kariṣyasi<br>
  <font color="GREEN" size="-1">24</font>
  pratijagrāha tat pārtho vidhivat kurunandanaḥ<br>
      samantraṃ sopacāraṃ ca samokṣaṃ sanivartanam<br>
  <font color="GREEN" size="-1">25</font>
  tato jaladhara śyāmo varuṇo yādasāṃ patiḥ<br>
      paścimāṃ diśam āsthāya giram uccārayan prabhuḥ<br>
  <font color="GREEN" size="-1">26</font>
  pārtha kṣatriya mukhyas tvaṃ kṣatradharme vyavasthitaḥ<br>
      paśya māṃ pṛthu tāmrākṣa varuṇo 'smi jaleśvaraḥ<br>
  <font color="GREEN" size="-1">27</font>
  mayā samudyatān pāśān vāruṇān anivāraṇān<br>
      pratigṛhṇīṣva kaunteya sarahasya nivartanān<br>
  <font color="GREEN" size="-1">28</font>
  ebhis tadā mayā vīra saṃgrāme tārakāmaye<br>
      daiteyānāṃ sahasrāṇi saṃyatāni mahātmanām<br>
  <font color="GREEN" size="-1">29</font>
  tasmād imān mahāsattvamatprasādāt samutthitān<br>
      gṛhāṇa na hi te mucyed antako 'py ātatāyinaḥ<br>
  <font color="GREEN" size="-1">30</font>
  anena tvaṃ yadāstreṇa saṃgrāme vicariṣyasi<br>
      tadā niḥkṣatriyā bhūmir bhaviṣyati na saṃśayaḥ<br>
  <font color="GREEN" size="-1">31</font>
  tataḥ kailāsanilayo dhanādhyakṣo 'bhyabhāṣata<br>
      datteṣv astreṣu divyeṣu varuṇena yamena ca<br>
  <font color="GREEN" size="-1">32</font>
  savyasācin mahābāho pūrvadeva sanātana<br>
      sahāsmābhir bhavāñ śrāntaḥ purākalpeṣu nityaśaḥ<br>
  <font color="GREEN" size="-1">33</font>
  matto 'pi tvaṃ gṛhāṇāstram antardhānaṃ priyaṃ mama<br>
      ojas tejo dyutiharaṃ prasvāpanam arātihan<br>
  <font color="GREEN" size="-1">34</font>
  tato 'rjuno mahābāhur vidhivat kurunandanaḥ<br>
      kauberam api jagrāha divyam astraṃ mahābalaḥ<br>
  <font color="GREEN" size="-1">35</font>
  tato 'bravīd devarājaḥ pārtham akliṣṭakāriṇam<br>
      sāntvayañ ślakṣṇayā vācā meghadundubhi nisvanaḥ<br>
  <font color="GREEN" size="-1">36</font>
  kuntī mātar mahābāho tvam īśānaḥ purātanaḥ<br>
      parāṃ siddhim anuprāptaḥ sākṣād deva gatiṃ gataḥ<br>
  <font color="GREEN" size="-1">37</font>
  devakāryaṃ hi sumahat tvayā kāryam ariṃdama<br>
      āroḍhavyas tvayā svargāḥ sajjībhava mahādyute<br>
  <font color="GREEN" size="-1">38</font>
  ratho mātalisaṃyukta āgantā tvatkṛte mahīm<br>
      tatra te 'haṃ pradāsyāmi divyāny astrāṇi kaurava<br>
  <font color="GREEN" size="-1">39</font>
  tān dṛṣṭvā lokapālāṃs tu sametān girimūrdhani<br>
      jagāma vismayaṃ dhīmān kuntīputro dhanaṃjayaḥ<br>
  <font color="GREEN" size="-1">40</font>
  tato 'rjuno mahātejā lokapālān samāgatān<br>
      pūjayām āsa vidhivad vāgbhir adbhiḥ phalair api<br>
  <font color="GREEN" size="-1">41</font>
  tataḥ pratiyayur devāḥ pratipūjya dhanaṃjayam<br>
      yathāgatena vibudhāḥ sarve kāmamano javāḥ<br>
  <font color="GREEN" size="-1">42</font>
  tato 'rjuno mudaṃ lebhe labdhāstraḥ puruṣarṣabhaḥ<br>
      kṛtārtham iva cātmānaṃ sa mene pūrṇamānasaḥ<br>
 </td>
 
 </table>
 <p></p><hr>
 <center>
 <a href="mbs03043.htm">Next: Chapter 43</a></center>
 </body>